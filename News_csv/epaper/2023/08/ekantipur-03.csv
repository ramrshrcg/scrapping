शीर्षक,विवरण
क्विन्टल सुन अनुसन्धानमा प्रहरी भूमिकाविहीन,"महरामाथि सोधपुछसमेत भएन९ किलो सुन तस्करी प्रकरणमा माओवादीका उपाध्यक्ष एवं पूर्वसभामुख कृष्णबहादुर महरा र उनका छोरा राहुलको संलग्नता देखिए पनि अनुसन्धानकारी निकायले उनीहरूलाई सामान्य सोधपुछसमेत किन गरेन ? सरकारले जवाफ दिएको छैन ।विद्युतीय चुरोट (भेप) भित्र लुकाएर २०७९ पुस १० मा ल्याइएको आठ करोड ५५ लाख बराबरको सुन तस्करी तथा बेचबिखनमा चिनियाँ गिरोहसँग महरा बाबुछोराको संलग्नता प्रहरीको विशेष अनुसन्धान ब्युरो (सीआईबी) को प्रतिवेदनमा किटान गरिएको छ । तर उनीहरूविरुद्ध मुद्दा दर्ता पनि गरिएन । प्रहरीको केन्द्रीय अनुसन्धान ब्युरोले भने यस प्रकरणमा केही चिनियाँ फरार रहेको र नेपालमा कनेक्सन देखिएका पात्रमाथि अनुसन्धान जारी रहेको दाबी गरेको छ । जिल्ला सरकारी वकिल कार्यालयका प्रमुख सहन्यायाधिवक्ता अच्युतमणि न्यौपाने महरा बाबुछोरामाथिको अनुसन्धान खुला राखिएको बताए । थप अनुसन्धानबाट खुलेका तथ्यप्रमाणले पुष्टि गरे फेरि मुद्दा अदालतमा जान्छ, उनले भने, यस विषयमा अनुसन्धान जारी नै रहेकाले शंकास्पद तर मुद्दा नचलेकालाई उन्मुक्ति दिइयो भन्नु गलत हो ।सीआईबीले पनि महरालाई उन्मुक्ति दिइएको भन्न नमिल्ने जनाएको छ । ९ केजी सुन तस्करीमा संलग्न मुख्य अभियुक्त फरार छन्, त्यसमध्येका एक आरोपितसँग कृष्णबहादुर महरा र राहुल महराको सम्पर्क देखिएको छ । यो विषय अहिले पनि अनुसन्धानकै क्रममा छ, सीआईबीका प्रवक्ता तथा एसएसपी दिनेश आचार्यले भने, अदालतमा गएको मुद्दा अन्तिम होइन, मूल आरोपित र त्यो नेटवर्कसँग जोडिएकामाथि अनुसन्धान भइरहेकाले अहिलेको प्रतिवेदनमा मुद्दा नचलेको हो । यो भनेको उन्मुक्ति होइन ।भेपमा लुकाएर सुन ल्याउने चिनियाँ नागरिक ली हानसङसँग महरा बाबुछोराको व्यक्तिगत सम्बन्ध रहेको पाइएको छ । लीलाई सहयोग पुर्याउन त्रिभुवन अन्तर्राष्ट्रिय विमानस्थलस्थित भन्सारका अधिकारीलाई तारन्तार फोन गरेको तथ्य खुलिसकेको छ । सुन ल्याउने मात्र होइन, भन्सारमा सुन बरामद भएपछि त्यहींबाट मिलिभगतमा बेच्ने सञ्जालमा पनि महरा बाबुछोरा संलग्न रहेको प्रहरी प्रतिवेदनमा उल्लेख छ । प्रहरीले कल डिटेल रेकर्डसहित कृष्णबहादुर र राहुलको विवरण खुलाउँदा पनि उनीहरूको प्रसंग छायामा पारेर जिल्ला सरकारी वकिल कार्यालय, काठमाडौंले गत असार २७ मा विशेष अदालतमा मुद्दा दायर गरेको थियो ।"
जलविद्युत् आयोजनालाई भारतले दिन थाल्यो विस्फोटक पदार्थको सहमति,"हामीलाई बिहीबार इन्ड युजर सर्टिफिकेट लिएर भारतीय दूतावासले बोलाएको छ । बिहीबार एनओसी इस्यु होला, उनले भने । तनहँॅ जलविद्युत्मा प्याकेज२ अन्तर्गत सिभिलको काम सिनो हाइड्रो कर्पोरेसनले गरिरहेको छ । विस्फोटक पदार्थ अभाव हुँदा आयोजनाले प्याकेज१ को विस्फोटक पदार्थले काम चलाइरहेको थियो । स्वतन्त्र ऊर्जा उत्पादकहरूको संस्था नेपाल (इपान) का सदस्य भरत पराजुलीले पनि नेपाली आयोजनालाई भारतीय दूतावासले एनओसी सहज गरेको जानकारी दिए । भारतले ठप्प पारेको एनओसी नेपाली लगानीका आयोजनालाई दिन सुरु गरेको छ । दूतावासले बोलाएर नेपाली लगानीका आयोजनालाई विवरण हेर्दै एनओसी दिएको छ । चिनियाँ ठेकेदारले जिम्मा पाएका आयोजनामा पनि एनओसीमा बोलाएको छ, उनले भने । भिजन इनर्जीका अध्यक्ष टीएन आचार्यले मंगलबार आफ्नो आयोजनाका लागि एनओसी दिएको जानकारी दिए । मंगलबार नुपुचे लिखुका लागि एनओसी दिएको छ, उनले भने, अहिले एनओसीमा केही सहज बनाएको छ । पछिल्ला दुई सातामा दूतावासले २२ मेगावाट क्षमताका सेती खोला, २० मेगावाट क्षमताको लाङटाङ खोला, ८२ मेगावाटको तल्लो सोलु, १६२६ मेगावाट क्षमताको लिपिङ खोला, ५७५ मेगावाटको नुपुचे लिखु, ४८८ मेगावाटको खिम्ती२ जलविद्युत् आयोजनाका लागि एनओसी जारी गरेको छ ।पछिल्लो समय नेपाली लगानीका आयोजनामा भारतीय दूतावासले एनओसीमा लचकता देखाएको इपान महासचिव बलराम खतिवडाले जनाए । भारतले स्वदेशी आयोजनाका लागि एनओसी जारी गरेको छ, उनले भने । सडक तथा जलविद्युत् आयोजनाका लागि नेपाललाई आवश्यक पर्ने विस्फोटक पदार्थ आयातमा व्यवधान गरेको भारतले नेपालमा सञ्चालित आयोजनाबीच सापटी लिन दिनसमेत पाउने गरी कार्यविधि बनाएपछि पत्र पठाएरै सो कार्य रोक्न लगाएको थियो । भारतले जेठ तेस्रो साता सरकारलाई पठाएको पत्रमा आफ्नो देशबाट पैठारी हुने विस्फोटक पदार्थ जुन आयोजनाका लागि माग गरिएको थियो, त्यसबाहेकमा प्रयोग गर्न नपाउने सर्त राखिएको थियो ।विस्फोटक पदार्थ आयातमा भारतले पटकपटक व्यवधान खडा गरेपछि मन्त्रिपरिषद्ले गत वैशाख २६ मा विस्फोटक पदार्थ नियम२०२० संशोधन गरी नेपालमा सञ्चालित अर्को परियोजनाबाट सापटी लिएर पनि काम चलाउन सकिने व्यवस्था गरेको थियो । संशोधित नियम राजपत्रमा प्रकाशित भइसकेपछि पर्याप्त विस्फोटक पदार्थ रहेका आयोजनाबाट सापटीमा काम चलाउने प्रयास गरिएको थियो । त्यसमा आपत्ति जनाउँदै भारतले पत्राचार गरेपछि कार्यविधिसमेत कार्यान्वयन भएको थिएन ।प्रधानमन्त्री पुष्पकमल दाहालको भारत भ्रमणको बेला मध्य जेठमा भारतबाट नेपाल सरकारलाई विस्फोटक पदार्थ प्रयोग सम्बन्धमा पत्र आएको थियो । उक्त पत्रमा भारतले अन्तर्राष्ट्रिय कानुन र प्रचलनअनुसार विस्फोटक पदार्थ प्रयोग हुनुपर्ने भन्दै सहज आयातमा व्यवधान गर्न खोजेको थियो । पत्रमा भारतले कुनै पनि आयोजना वा प्रयोजनका लागि विस्फोटक पदार्थ लिनुपर्दा सुरुवातमै इन्ड युजर सर्टिफिकेट (अन्तिम प्रयोगकर्ताको टुंगोसहितको प्रमाणपत्र) लिनुपर्ने उल्लेख छ । यो सर्त मान्ने हो भने विस्फोटक पदार्थ अन्य प्रयोजन वा आयोजनामा काम गर्न मिल्दैन ।भारतले निरन्तर अवरोध गरेपछि जलविद्युत् प्रवर्द्धकले विकल्पका रूपमा चीनबाट विस्फोटक पदार्थ मगाएका थिए । तर, सरकारले सरसापटी कार्यविधि कार्यान्वयन नगरेपछि रसुवा भन्सारमा अलपत्र छ । चीनबाट मगाउँदा भारतको भन्दा १०५ प्रतिशत थप कर तिर्नॅपर्छ । दक्षिण एसियाली स्वतन्त्र व्यापार संगठन (साफ्टा) सम्झौताका कारण भारतबाट विस्फोटक पदार्थ आयात गर्दा सरकारले छुट दिन्छ । भारतबाट आयात गर्दा ९५ प्रतिशत भन्सार शुल्क र १३ प्रतिशत भ्याट गरी २२५ प्रतिशत मात्रै कर लाग्छ । चीनबाट आयात गर्दा भने २० प्रतिशत भन्सार शुल्क र १३ प्रतिशत भ्याट गरी कुल ३३ प्रतिशत कर तिर्नॅपर्ने हुन्छ । चीनबाट ल्याउँदा नेपाली सीमासम्म थप सुरक्षा शुल्क तिर्नॅपर्छ । भारतले नेपाली सेनाद्वारा सञ्चालित इमल्सन प्लान्टका लागि चाहिने कच्चा पदार्थमा पनि बारम्बार अवरोध गर्दै आएको छ ।भारतीय लगानी र निर्माण कम्पनीमार्फत सञ्चालित जलविद्युत्का लागि भने विस्फोटक पदार्थ आयातमा अवरोध थिएन । नेपालका ४६३९ मेगावाटका सातवटा जलविद्युत् आयोजनामा भारतीय लगानी छ । ९०० मेगावाटको अरुण तेस्रो जलविद्युत् आयोजना भारतीय कम्पनी सतलज जलविद्युत् निगमको लगानीमा निर्माणाधीन छ । ४९० मेगावाटको अरुण चौथो, ६६९ मेगावाटको तल्लो अरुण, ७५० मेगावाटको पश्चिम सेती, ४८० मेगावाटको फुकोट कर्णाली, ९०० मेगावाटको माथिल्लो कर्णाली र ४५० मेगावाटको सेती नदी६ को ठेक्का पनि भारतीय कम्पनीले पाएका छन् ।नेपालमा सरदर ५ हजार मेट्रिक टन विस्फोटक पदार्थ चाहिनेमा सेनाका इमल्सन प्लान्टबाट ३ हजार मेट्रिक टनभन्दा बढी उत्पादन गर्न सकिने आकलन छ । तर कच्चा पदार्थ पर्याप्त नहुँदा ती प्लान्ट पूर्ण क्षमतामा चल्न पाएका छैनन् । डबलबेस प्रोपेलेन्ट प्लान्ट, अटोमेटिक कार्टिजिङ एन्ड फिलिङ मेसिनलगायत उपकरण पूर्ण क्षमतामा सञ्चालन गर्न सके ६ गुणासम्म उत्पादन बढ्न सक्छ ।"
माओवादीमा उठ्यो पुस्तान्तरणको माग,"शान्ति प्रक्रियामा आएपछि लाभको पदमा बसेका नेताहरूले सम्पत्ति विवरण सार्वजनिक गर्नॅपर्ने मागसमेत बैठकमा उठ्यो । केन्द्रीय सदस्य कृष्ण केसीले नेताहरू अपारदर्शी भएकाले जीवनशैली पारदर्शी हुनुपर्ने माग गरे । रोकायले नेताको सम्पत्ति राज्यका निकायले छानबिन गर्नॅपर्ने माग गरे । २०६३ यता पार्टीका तर्फबाट राजकीय जिम्मेवारी वा विभिन्न लाभको पदमा बसेका नेताकार्यकर्ताको सम्पत्ति विवरण सार्वजनिक गर्नॅपर्छ, उनको माग थियो, आवश्यकताअनुसार राज्यको निकायद्वारा छानबिन पनि गराउनुपर्छ । अर्का वक्ता रवीन्द्र श्रेष्ठले प्रधानमन्त्री र मन्त्रीको सचिवालयमा बिचौलिया को आहोरदोहोर भइरहेको टिप्पणी गरे । कार्यकर्तालाई प्रवेश गर्न नदिने, बिचौलिया र व्यापारीलाई स्वागत गर्न ढोकासम्म आउने सत्तामा भएका व्यक्तिबाट भएको छ, उनले भने ।माओवादीले सरकारको नेतृत्व गर्दासमेत शान्ति प्रक्रियाका बाँकी काम टुंग्याउन नसकेको विषयले पनि बैठकमा प्रवेश पाएको छ । शान्ति प्रक्रियापछि जेजे सम्झौता भएका छन्, तिनले पूर्णता पाएका छैनन्, केसीले थपे, सरकारले हिम्मत गरेर ०४६ सालपछि बनेका राजनीतिक र न्यायिक आयोगका प्रतिवेदन सार्वजनिक गर्नुपर्छ । अध्यक्ष दाहालले बैठकको सुरुमा जीवनको उत्तरार्द्धमा सरकार र पार्टीको नेतृत्वमा रहेर राम्रो काम गर्न पूरा शक्ति लगाउने बताएका थिए । त्यसपछि बोल्ने नेताहरूको भनाइ थियो, तपाईं विभिन्न झुन्डको घेरामा नबस्नुस् । त्यो घेरा तोडेर मुलुक र पार्टीका लागि राम्रो गर्ने अवसर छ ।बैठकमा पार्टी नेतृत्वमा पुस्तान्तरण हुनुपर्ने जोडदार माग उठेको छ । केन्द्रीय सदस्य सुरेन्द्र बस्नेतले अन्धभक्त र आलोचनाका लागि आलोचना गर्ने व्यक्तिबाट पार्टी नबन्ने तर्क गरे । युवामा पुस्तान्तरण नभएसम्म पार्टी सुदुढ हुन सक्दैन, त्यसैले निर्णायक तहमा ल्याउन युवालाई सम्बोधन गर्नुपर्छ, उनले भने । उनले पार्टी सरकारमा भएका बेला विदेशमा रहेका युवाका लागि सम्बोधन गर्ने कार्यक्रम ल्याउन सुझाव दिए । राजनीतिक प्रतिवेदनमा दाहालले पार्टी बन्न नसकेको स्वीकार गरेको उल्लेख गर्दै ओम शर्माले निर्मम समीक्षा नभए पार्टीको अस्तित्व नै नरहने बताए । यही गति हो भने हजार वर्षसम्म पनि समाजवाद आउँदैन, उनको भनाइ थियो । महिला केन्द्रीय सदस्यहरूले भने पार्टीका सबै निकायमा महिलालाई बेवास्ता गरिएको गुनासो राखे । केन्द्रदेखि स्थानीय समितिसम्म महिलाको प्रतिशत कम्तीमा ३३ प्रतिशत पुर्याउनुपर्छ, उनहरूको माग थियो । केन्द्रीय समितिमा २२ महिला थपिएमाओवादीले विधान संशोधन गरी केन्द्रीय समितिमा २२ सदस्य थप गरेको छ । बैठकले केन्द्रीय सदस्यमा महिला प्रतिनिधित्व र छुटेका नेता समेट्न विधान संशोधन गर्ने निर्णय गरेको हो ।केन्द्रीय समिति विधान संशोधनपछि २२ महिला समेटेपछि पूर्ण केन्द्रीय सदस्यको संख्या ४ सय ९ पुगेको छ भने वैकल्पिक केन्द्रीय सदस्य १ सय ९९ जना छन् । अध्यक्ष दाहालले बैठकमा विधान संशोधनसम्बन्धी प्रस्ताव पेस गरेपछि छलफल नै नभई पारित भएको थियो । यो प्रस्तावमा छलफल नगरी पास गरौं, केन्द्रीय समितिमा महिला सहभागिता ३३ प्रतिशत पुर्याइएको छ, दाहालको भनाइ थियो । त्यसपछि प्रस्ताव सर्वसम्मत ढंगले पारित भएको थियो । बैठकमा दाहालले आगामी दिनमा दुई अंकको पार्टी समिति बनाउने प्रस्ताव गरेकै दिन केन्द्रीय समितिको संख्या ४ सय ९ पुर्याइएको हो । हाल पूर्ण र वैकिल्पक गरी माओवादी केन्द्रीय सदस्य गरी ६ सय ८ जना छन् । केन्द्री समिति बैठकमा भने निर्वाचन, लेखा, आयोग, अनुशासन आयोगलगायत प्रदेश समितिका पदाधिकारी गरी करिब सात सय सहभागी छन् ।"
कोशीमा सरकार विस्तार,"(मोरङ)कोशी प्रदेशका नवनियुक्त मुख्यमन्त्री उद्धव थापाले बुधबार शपथ लिएका छन् । बुधबारै उनले गठबन्धन दल कांग्रेस, माओवादी र एकीकृत समाजवादीबाट ११ जना मन्त्रीसहित ४ सदस्यीय मन्त्रिमण्डल गठन गरेका छन् । माओवादीका बाबुराम गौतम आर्थिक मामिला तथा योजनामन्त्री, कांग्रेसका प्रदीपकुमार सुनुवार खानेपानी, सिँचाइ तथा ऊर्जामन्त्री र एकीकृत समाजवादीका कमलप्रसाद जबेगु भौतिक पूर्वाधार विकासमन्त्री नियुक्त भएका छन् । यसअघि सभामुख रहेका गौतमको हस्ताक्षरले असार २१ गते मुख्यमन्त्रीमा भएको नियुक्ति सर्वोच्च अदालतले बदर गरिदिएपछि उनले मंगलबार सभामुखबाट राजीनामा दिएका थिए । त्यसपछि बहुमत सिद्ध गरी थापा दोस्रो पटक मुख्यमन्त्री बनेका हुन् । उनीहरूलाई प्रदेश प्रमुख पर्शुराम खापुङले पद तथा गोपनीयताको शपथ गराए । जनता समाजवादी पार्टीले भने पहिचान पक्षधरले अघि सारेको प्रदेशको पुनः नामकरण मुद्दा सम्बोधन नभएसम्म सरकारमा सहभागी नहुने जनाएको छ । थापा नेतृत्वको सरकारलाई समर्थन दिए पनि जसपा सरकारबाहिरै छ । ओखलढुंगा १ (१) बाट निर्वाचित सुनुवार र ओखलढुंगा १(२) बाट निर्वाचित गौतम दुवैले प्रदेशको शक्तिशाली मन्त्रालय सम्हालेका छन् । सभामुखबाट राजीनामा दिएर मन्त्री बन्ने इच्छा गरेपछि माओवादीले गौतमको नाम सिफारिस गरेको मुख्यमन्त्री थापाले बताए । अघिल्लो मन्त्रिपरिषद्मा बिनाविभागीय मन्त्री भएका सुनुवारलाई पनि काम गर्ने अवसर प्रदान गर्ने नैतिक दबाबले दलको बैठकले सिफारिस गरेकाले एउटै जिल्लाका दुवै जना मन्त्री बन्ने संयोग जुरेको उनको भनाइ छ । मुख्यमन्त्रीमा शपथ लिएपछि थापाले अब संवैधानिक व्यवस्थाअनुसार ३० दिनभित्र विश्वासको मत लिएपछि मात्रै मन्त्रिपरिषद्लाई पूर्णता दिने प्रतिक्रिया दिए । सरकारको पहिलो प्राथमिकता लामो समयदेखि अवरुद्ध प्रदेशसभा बैठक सञ्चालन गर्ने उनले बताए । प्रदेशसभा लामो समयदेखि स्थगित भएकाले कार्यक्रम, योजना, बजेटहरू रोकिएकाले सदन सञ्चालन पहिलो प्राथमिकतामा छ, उनले भने, अध्यादेशबाट आएको बजेट प्रतिस्थापन विधेयक ल्याएर पारित गराउँछौं । आवश्यकताअनुसार मन्त्रालय थपघट हुने पनि मुख्यमन्त्री थापाले बताए । प्रधानमन्त्री पुष्पकमल दाहालका कान्छा ज्वाइँ जीवन आचार्यले मन्त्रीमा दाबी गरेपछि बुधबार बेलुका मात्रै शपथ ग्रहणको कार्यक्रम भएको थियो । सभामुखबाट राजीनामा दिएका माओवादीका गौतमलाई दिन लागेको मन्त्रालयमा आचार्यले दाबी गरेपछि बिहान १० बजेका लागि बोलाइएको शपथग्रहण कार्यक्रम बेलुका ५ बजे सारिएको थियो । शपथग्रहणमा प्रदेश प्रमुख कार्यालयले आमन्त्रण गरेका अतिथिहरू पुगिसकेपछि स्थगितको सूचना आएपछि उनीहरू आक्रोशित हुँदै फर्किएका थिए । माओवादीभित्र मन्त्री छनोटमा भएको ढिलाइ र मन्त्रिपरिषद्को कार्यविभाजन गरेरै जाने भएकाले शपथग्रहण कार्यक्रम सारिएको मुख्यमन्त्री थापाले प्रतिक्रिया दिए । प्रदेश प्रमुख कार्यालयले मुख्यमन्त्री थापासँगको सहमतिमा नै बुधबार बिहान १० बजे शपथग्रहण कार्यक्रम तोकेको थियो । माओवादी संसदीय दल गौतमलाई आर्थिक मामिला तथा योजनामन्त्री बनाउने निर्णयमा पुगेका बेला आचार्यले अन्तिम समयमा मन्त्रीमा दाबी गरेका थिए । आचार्य प्रधानमन्त्री दाहालकी कान्छी छोरी गंगा दाहालका श्रीमान् हुन् ।आफूले दाबी गरेको मन्त्रालय गौतमलाई दिएपछि उनी शपथग्रहण बहिष्कार गरी बुधबार नै काठमाडौं गएका छन् । माओवादी नेता इन्द्रबहादुर आङ्बोले आचार्यले यस पटक मन्त्री बन्ने इच्छा नदेखाएको दाबी गरे । मन्त्रीहरूको विभाग तोकेर शपथ लिने गठबन्धन दलको निर्णयले शपथग्रहण सारिएको उनको भनाइ छ । प्रदेशसभामा निर्वाचित भएर आएदेखि मन्त्री बन्ने आचार्यको महत्त्वाकांक्षाले पटकपटक माओवादी दलभित्र विवाद उत्पन्न हुँदै आएको छ । सुरुमा एमाले गठबन्धनको हिक्मतकुमार कार्की नेतृत्वको सरकारमा सहभागी हुने बेला पनि आचार्यको मन्त्री बन्ने चाहनाले विवाद निम्त्याएको थियो । तत्कालीन कार्की नेतृत्वको सरकारमा आचार्यलाई मन्त्री बनाउने पक्षमा माओवादी संसदीय दल थिएन । दोस्रो पटक निर्वाचित भएर आएका र पार्टीमा योगदान पुर्याएका प्रदेश सांसदमध्येबाट मन्त्री बनाउने पक्षमा संसदीय दल रहेको थियो । तर, प्रधानमन्त्री निवासको दबाबपछि मन्त्री छान्ने जिम्मा दलका नेता आङ्बो, प्रदेश इन्चार्ज राम कार्की र प्रदेश अध्यक्ष हर्कबहादुर नेम्वाङलाई दिइएको थियो । आचार्यको नाम मन्त्रीमा सिफारिस गरेपछि पर्यटन, वन तथा वातावरणमन्त्री नियुक्त भएका थिए ।सभामुखको हस्ताक्षरमा असार २१ गते मुख्यमन्त्री बनेका थापा नेतृत्वको असंवैधानिक सरकार मा पनि आचार्यले आर्थिक मामिलामन्त्रीमा दाबी गरेका थिए । विवादका बीच प्रधानमन्त्री दाहालको दबाबमा उनी त्यही मन्त्रालयमा मन्त्री नियुक्त भएर २२ दिन बन्त्री बने । प्रत्येक सरकारमा मन्त्री बन्ने महत्त्वाकांक्षा राख्ने गरेकाले माओवादी संसदीय दलमा विवाद उत्पन्न हुँदै आएको प्रदेश सांसदहरूको भनाइ छ । त्यतिबेला आचार्य मन्त्री बनेपछि उदयपुर २(१) बाट दोस्रो पटक सांसद भएका ५८ वर्षीय नारायणबहादुर मगर मन्त्री हुनबाट वञ्चित भएका थिए । उनीसँगै मोरङ २(१) बाट पार्टीमा लामो समय योगदान गरेका गणेशप्रसाद उप्रेतीलगायत पनि मन्त्री बन्नबाट रोकिए । आचार्य मन्त्री बन्ने चर्चा चलेपछि उप्रेतीलगायतका सांसद तथा माओवादीका नेताहरू सामाजिक सञ्जालमा खुलेरै विरोधमा उत्रिएका थिए । आचार्यले जनताद्वारा निर्वाचित भइसकेपछि मन्त्री बन्ने चाहना हुनु स्वाभाविक भएको र यो प्रतिस्पर्धात्मक हुने भएकाले सामान्य रूपमा लिनुपर्ने बताए । माओवादी सांसद नारायणबहादुर मगरले पार्टीमा योगदान गरेका र अवसरबाट वञ्चित हुँदै आएका ज्येष्ठ सदस्यलाई अवसर दिनुपर्ने विषय पार्टीले बुझ्नुपर्ने बताए । पटकपटक मन्त्री बन्ने इच्छा, आकांक्षा देखाएपछि दलभित्र आचार्यको विरोध हुनु स्वाभाविक हो, उनले भने, यस्ता विषयमा पार्टीभित्र विवाद हुनु स्वाभाविक हो । माओवादी प्रदेश अध्यक्ष हर्कबहादुर नेम्वाङले आचार्यलाई मन्त्रिपरिषद् विस्तारपछि मात्रै मन्त्रीमा पठाउने सहमति भएको बताए ।"
महिलालाई निःशुल्क बस,"(चितवन)राष्ट्रिय स्वतन्त्र पार्टी (रास्वपा) का सभापति रवि लामिछानेले आफ्नो निर्वाचन क्षेत्र चितवन२ मा महिलाका लागि निःशुल्क बस सेवा सञ्चालनमा ल्याएका छन् । उपनिर्वाचनबाट प्रतिनिधिसभा सदस्यमा विजयी भएको सय दिनको अवसर पारेर बुधबार उनले प्रौढका लागि स्वास्थ्य परीक्षण, स्वास्थ्य बिमा र नमुना विद्यालयलगायत कार्यक्रम पनि सुरु गरेका छन् । चितवन२ का महिलाका लागि ३२ सिट क्षमताको बस सञ्चालन गरिएको छ । नीलो रङको बसलाई ब्लु बस नाम दिइएको छ । बस चितवन२ को शक्तिखोर, पदमपुर हुँदै भरतपुरसम्म लगभग २५ किलोमिटर दूरीमा चल्नेछ । बस सेवा लिने महिलालाई लामिछानेको तस्बिर अंकित विद्युतीय कार्ड दिइनेछ । कन्डक्टरले मेसिनमा कार्ड स्क्यान गरेर सेवा लिनेहरूको विवरण राख्नेछन् । तत्कालका लागि पाँच सय जनालाई कार्ड वितरण गरिएको छ । सार्वजनिक यातायातमा महिलालाई सम्मान दिनका लागि नमुनाका रूपमा सेवा सुरु गरिएको हो । अभियानको प्रभाव हेरेर सेवा सुधार र विस्तार गर्दै लैजानेछौं, लामिछानेले भने । बसमा सुझाव पेटिका पनि छ । कपी र कलम पनि सँगै रहने भएकाले यात्राकै क्रममा लामिछानेलाई दिनुपर्ने सुझावगुनासो लेखेर त्यसमा खसाल्न सकिनेछ । लामिछानेले ६५ वर्षभन्दा माथिका नागरिकका लागि आधारभूत स्वास्थ्य परीक्षण गर्न मोबाइल क्लिनिक सुरु गरेका छन् । एउटा भ्यानमा बस्ने टोलीले टोलटोलमा गएर वृद्धवृद्धाको स्वास्थ्य अवस्था अनुगमन गर्नेछ । थप उपचार आवश्यक देखिएकालाई अस्पताल पठाउने र उपचार खर्चलगायत विषयमा समन्वय पनि गर्ने लामछिानेले आश्वासन दिएका छन् । भरतपुर१ को रामनगर मावि र कालिका नगरपालिकाको चतुर्मुखी माविलाई नमुना विद्यालय बनाउने अभियान पनि सुरु भएको उनले जानकारी दिएका हुन् । पहाडी इलाका इच्छाकामना गाउँपालिका भाराङमा कक्षा ७ सम्म पढाइ हुने आधारभूत विद्यालयलाई १२ कक्षासम्म पढाइ हुने नमुना आवासीय विद्यालय बनाउने लामिछानेले बताएका छन् । विदेशमा पढेका र सीप सिकेका सय जनाका लागि चितवनमा रोजगारको ग्यारेन्टी गरेको पनि उनले जानकारी दिए । लामिछानेले भरतपुर११ मा आफ्नो सम्पर्क कार्यालय (सचिवालय) समेत स्थापना गरेका छन् । सचिवालयको प्रमुख कार्यकारी (सीईओ) मा हेमन्त बराललाई नियुक्त गरिएको छ । सूचना प्रविधिका ज्ञाता बराल बेलायतमा अध्ययन गरेर फर्केको लामिछानेले जनाएका छन् । लामिछाने गत वैशाख १० मा भएको उपनिर्वाचनमा चितवन२ बाट ५४ हजार १ सय ७६ मतसहित विजयी भएका थिए । त्यसअघि मंसिर ४ को निर्वाचनमा विजयी भएका उनको सांसद पद नागरिकता मुद्दाका कारण अदालतबाट खारेज भएपछि उपनिर्वाचन गराइएको थियो । पुरानो नेपाली नागरिकता ब्युँताएर उनले उपनिर्वाचनमा भाग लिएका थिए ।"
'रंगेली ग्याङस्टर मा मिरुना र दयाहाङ,काठमाडौं (कास) अर्जुन सुवेदीको निर्देशनमा बन्ने फिल्म रंगेली ग्याङस्टर को शीर्ष जोडीमा मिरुना मगर र दयाहाङ राई देखिने भएका छन् । यसअघि नै मिरुनालाई लिएर फिल्म बनाउने घोषणा गरेका सुवेदीले शीर्ष भूमिकामा दयाहाङलाई अनुबन्धित गरेका हुन् । फिल्ममा अभिनेता प्रवीण खतिवडा पनि अनुबन्धित भएका छन् । मोरङको रंगेली वरपरको विषयवस्तुमा केन्द्रित रहने फिल्मको छायांकन भदौ २० गतेदेखि हुने जनाइएको छ । पछिल्लो समय दयाहाङ र मिरुनाको जोडीका फिल्मले निकै राम्रो सफलता हात पारेका छन् । यो जोडी अभिनीत कबड्डी ४ र जारी ले बक्स अफिसमा राम्रो कलेक्सन गरेका थिए । भदौ २९ देखि प्रदर्शनको तयारीमा रहेको नांगो गाउँ मा पनि यो जोडी देख्न सकिन्छ ।
हिँड्दा हिँड्दै मा मायाप्रेम,"काठमाडौं (कास) मिलन आलेमगरले निर्देशन गरेको फिल्म हिँड्दा हिँड्दै को ट्रेलर सार्वजनिक गरिएको छ । डीएआर मुभिजको युट्युब च्यानलमार्फत सार्वजनिक ट्रेलरमा अभिनेता आकाश श्रेष्ठ र रेखा शाहबीच प्रेम र बिछोडको कथा देखिन्छ ।सुशील पंगेनीको लेखन तथा निर्माण रहेको फिल्म भदौ १ गतेदेखि सार्वजनिक प्रदर्शनीमा आउँदै छ । फिल्ममा आकाश र रेखासँगै सलोन बस्नेत, सानिया खान, विमल श्रेष्ठ, विकास थापामगर, ममता पौडेललगायत कलाकारले अभिनय गरेका छन् । नारायण सुशील पंगेनी इन्टरटेन्मेन्ट र विमल श्रेष्ठको प्रस्तुति रहेको फिल्मको राज लामा निर्माता हुन् । प्रमोदकुमार तामाङ र महादेव साह फिल्मको सहनिर्माता हुन् । सुमनकुमार तन्डुकारले छायांकन गरेको फिल्ममा ताराप्रकाश लिम्बू र किरण माइकल घिमिरेको संगीत छ । फिल्म वितरणको जिम्मा आरआर फिल्म्स्ले लिएको छ ।"
'स्ट्याच्यु अफ लिबर्टी पुनः खुला,सन् २००४ मा आजकै दिन (अगस्ट ३) मा अमेरिकाको स्ट्याच्यु अफ लिबर्टी पुनः खुला गरिएको थियो । अमेरिकामा २००१ को सेप्टेम्बर ११ को आतंककारी आक्रमणपछि सुरक्षाको कारण देखाउँदै न्युयोर्क हार्बरस्थित लिबर्टी टापुमा रहेको स्ट्याच्यु अफ लिबर्टी बन्द गरिएको थियो । तीन सय पाँच फिट अग्लो मूर्ति स्वतन्त्रताको प्रतीकका रूपमा विश्वमै चर्चित छ । फ्रान्समा निर्माण गरिएको मूर्ति दुई देशबीचको सम्बन्ध प्रगाढ बनाउनका लागि अमेरिकालाई उपहार स्वरूप प्रदान गरिएको हो । फ्रान्सेली इतिहासकार एडुआर्डो डे लाबोले १८६५ मा मूर्ति बनाउने प्रस्ताव गरेका थिए । जस अनुसार मूर्ति निर्माणका लागि स्थापना गरिएको कोषमा फ्रान्सेली जनताले योगदान गरेका थिए । १८७५ मा मूर्तिकार फ्रेडरिक अगस्टे बार्थोल्डीको नेतृत्वमा मूर्ति निर्माण सुरु भएको थियो । १८८६ मा निर्माण गरिएको स्ट्याच्यु अफ लिबर्टी को एक हातमा महिलाले मसाल बोकिरहेकी छन् । अर्को हातमा भने अमेरिका स्वतन्त्र भएको वर्ष १७७६ लेखिएको छ । मूर्तिमा रहेकी महिलाको अनुहार मूर्तिकारकी आमाको हो । मूर्तिमा महिलाले बोकेको मसालमा २४ क्यारेटको शुद्ध सुन प्रयोग गरिएको छ । बन्धनमा रहेको देशले स्वतन्त्रता पाएको अवस्था चित्रित गर्न मूर्तिकारले स्ट्याच्यु अफ लिबर्टी को खुट्टामा टुक्रिएको सिक्री बनाएका हुन् ।
च्याम्पियन बडिबिल्डर,"(झापा)मोरङको उर्लाबारीका ललित धिमालको सानैदेखिको सपना थियो बडिबिल्डर बन्ने । स्कुले जीवनदेखि नै जिम गरेर बनेको सुगठित ज्यान देखाएर हिँड्ने हुटहुटी थियो उनमा । चाहना, रुचि र झुकावले ललितलाई बडिबिल्डर मात्रै बनाएन,अन्तर्राष्ट्रियस्तरको प्रतियोगितामा च्याम्पियनको ताज नै पहिर्यायो ।३७ वर्षीय ललित असार २० देखि २४ सम्म माल्दिभ्सको राजधानी मालेमा सम्पन्न १३ औं दक्षिण एसियाली शारीरिक सुगठन प्रतियोगितामा विभिन्न देशका बडिबिल्डरहरूलाई पाखा लगाउँदै ७५ केजी तौल समूहमा स्वर्ण पदक जिते । यसै वर्षको मिस्टर हिमालय उपाधि विजेता ललितको तौल समूहमा ६ अन्तर्राष्ट्रिय खेलाडीले स्पर्धा गरेका थिए । दक्षिण एसियाली शारीरिक सुगठनकै दौरान भएको प्रथम माल्दिभ्स अन्तर्राष्ट्रिय आमन्त्रण शारीरिक सुगठन प्रतियोगितामा भने ललित १० औं स्थानमा रहे । स्कुले जीवनदेखि नै फिटनेसप्रति मेरो चासो थियो, ललितले दुई दशकअघिको पल सम्झिए, बडिबिल्डर कसरी बन्न सकिएला भन्ने चिन्ताले सधैं सताइरहन्थ्यो । ललित आफ्नो रुचिमा यतिसम्म प्रतिबद्ध थिए कि २०५८ सालतिरै उनले घरेलु सामानको सहारामा घरमै जिमको अभ्यास गर्थे । किनकि शुल्क तिरेर जिमखाना जाने आर्थिक अवस्था उनको थिएन । घरमै जिमका सामान किनेर ल्याउन पनि उनले सक्थेनन् । तर, बडिबिल्डर बन्ने हुटहुटीले उनलाई छोपिसकेको थियो । त्यसैले उनले फलामको रडमा सिमेन्ट जमाएर डम्पबेल बनाएका थिए । घरमै रहेको बेलगाडाको धुरा (रड) प्रयोग गरेर बारबेल रडका रूपमा उपयोग गरेका थिए । ८ कक्षामा पढ्दादेखि बडी बनाउने सोख बढेको थियो, ललितले भने, मान्छेको चाहना र रुचिलाई कसैले रोकेर रोक्न नसक्ने रहेछ । घरमै अलिअलि जिमको अभ्यास गरेपछि ललितलाई जिमखाना जाने हुटुहुटीले सतायो । उनको हुटहुटीलाई पछिल्लो समय परिवारको साथ र सहयोगमा मिल्यो । छिमेकी विकास धिमाल बिहान कलेजबाट आए पछि जिम जाने गरेको थाहा पाए । अनि त विजयको देखासिखीपछि उनी पनि जिमखाना भर्ती भए । संयोग पनि कस्तो भयो भने जतिबेला ललित जिमखाना जान थालेका थिए त्यतिबेला ठट्यौली शैलीमा प्रकाश ओझाले गाएको जाउ कि क्या हो म पनि जिम खाना भन्ने गीत चर्चामा थियो । ललितलाई भने यो गीत आफ्नै लागि गाएझै लाग्थ्यो । तीन वर्ष जति जिमखाना धाएपछि उनलाई लाग्यो, अब जिम धाएर मात्रै जिन्दगी बन्ला जस्तो छैन । अनि एक दिन उनी विदेशिने निर्णयमा पुगे । जिमखाना धाउन छाडेर म्यानपावर एजेन्सी धाउन थाले । २०६५ को अन्त्यतिर उनी श्रमिकको रूपमा यूएई उडे । अबुधावीमा कन्स्ट्रक्सन कम्पनीमा काम गरी रहँदा उनले कामका अलवा शारीरिक व्यायाम पनि जारी नै राखे । बढी आराम दियो भने शरीर बिग्रिन्छ, उनी भन्छन्, शरीरलाई जतिसक्दो धेरै पेलाउनुपर्छ । उनले त्यही गरे । कम्पनीको काम सकेपछि फुर्सद मिलाएर सधैं केही घण्टा शरीरलाई दिए । व्यायाम आफ्ना लागि हो, अर्काका लागि हैन भन्ने लाग्थ्यो, ललितले सुनाए, अहिलेको सफलताको एउटा कारण निरन्तरता र मिहिनेत पनि होला । दुईवर्षे काम सकेर स्वदेश फर्केपछि पनि उनी जिमखाना धाउन छाडेनन् । अबुधावीबाट दुई वर्षपछि फर्केपछि उनी करिब एक वर्ष घरमै बसे । जिम जारी राखे । अनि फेरि दोस्रो पटक उडे साउदी । घरायसी आर्थिक समस्याले उनी विदेशिन बाध्य थिए । साउदीमा पनि दुई वर्ष बिताएर फर्किएपछि कतार गए । कतारपछि पुनः साउदी । परदेशमा रहँदा जीउको ख्याल राखिनै रहे । पेटमा बोसो पो लाग्यो कि π उनी सधैं चिन्तित भई नै रहे । जीवनका ऊर्जाशील ९ वर्ष खाडीमा श्रमिकका रूपमा बिताएर सन् २०१८ मा फर्किएपछि भने उनी विदेश नजाने निर्णयमा पुगे । विदेशमा आर्जेको केही रकम लगानी गरी साथीसँग मिलेर उनले २०७३ मा बिर्तामोडमा जिमखानामा सुरु गरे । सँगसँगै आफू पनि जिम गर्दै प्रतियोगिताहरूमा सहभागिता जनाउन सुरु गरे । बिर्तामोडमा ग्यालेक्सी फिट्नेस नामको जिम खानाका मुख्य प्रशिक्षक ललित भन्छन्, जिम गर्न आउने साथीभाइको सहयोग र मायाले मलाई आज अन्तर्राष्ट्रियस्तरमा च्याम्पियन बन्न सघाउ पुग्यो । ललित थप्छन्, उहाँहरूको सहयोग, हौसला र माया थिएन भने म यो स्थितिमा पुग्ने थिइन सायद ।प्रतियोगिता जितेर फर्किएपछि ललितलाई सम्मान र अभिनन्दन थाप्न भ्याइनभ्याई छ । मालेबाट काठमाडौ ओर्लिएलगत्तै उनलाई नेपाल शारीरिक सुगठन तथा फिटनेस संघ, काठमाडौं जिल्ला शारीरिक सुगठन संघ, विभिन्न क्लबका प्रतिनिधि, खेलाडी, प्रशिक्षक, शुभचिन्तक लगायतले त्रिभुवन अन्तर्राष्ट्रिय विमानस्थलमा बाजागाजासहित भव्य स्वागत गरेका थिए ।लगत्तै राष्ट्रिय खेलकुद परिषद् र युवा तथा खेलकुद मन्त्रालयले सम्मान गरेको थियो । झापामा पनि गत ३० गते उनलाई स्थानीय संघसंस्थाको अगुवाइमा अबिर जात्रासहित बिर्तामोड बजार परिक्रममा गरियो । प्रदेश सरकारले २७ हजार २ सय नगरसहित सम्मान गर्यो । सबैको सम्मान र मायाले हौसला बढेको छ, ग्यालेक्सी फिटनेसमा उनले कान्तिपुरसँग भने, हामी जस्ता खेलाडीका लागि सम्मान र हौसला ठूलो कुरा हो ।ललितको अनुभवमा शारीरिक सुगठन खेल ज्यादै महँगो मानिन्छ । उनले यो खेलमा अर्थको ठूलो महत्त्व हुने बताए । आर्थिक कमजोर हुनेहरू चाहँदा चाहँदै यहाँ टिक्न सक्ने अवस्था हुँदैन । म जस्ता बडिबिल्डरको दैनिक ५ हजारसम्म त डाइटमै खर्च हुन्छ, ललित भन्छन्, यो खेलमा टिकाइराख्न र अन्तर्राष्ट्रिय पदकहरू जित्न सक्ने खेलाडी उत्पादनका लागि सरकारले लगानी गर्न जरुरी छ । ललित बिहान ४ घण्टा, बेलुका ८ घण्टा जिममा बिताउँछन् । उनले एक दिनमा ६ वटा उसिनेको अण्डा, माछा आधा किलो, एक किलो चिकन ब्रेस्ट खान्छन् । समयानुकूल खाना घटबढ गर्छन् । वर्क आउट अघि पनि कफी लगायतका शक्तिबर्द्धक खान्की खानुपर्छ । माछा, मासु, सप्लिमेन्ट लगायतका डाइटमा मात्रै दैनिक ५ हजार खर्च हुन्छ, उनी भन्छन् ।उनको क्लबमा दैनिक ३४ सय जना फिट्नेसका लागि आउँछन् । उनीहरूलाई सिकाएबापत प्राप्त तलब डाइटमै सकिन्छ । परिवार चलाउन नर्स श्रीमतीले सघाइरहेकी छन् । बडिबिल्डरहरूप्रति सरकारले चासो लिने हो भने अझै धेरै अन्तर्राष्ट्रिय उपाधि जिताउँदै विदेशमा नेपाललाई चिनाउन सकिने उनको भनाइ छ । आफ्नो खर्चमा देशको नाम राख्नुपर्ने बाध्यता छ, ललित दुखेसो पोख्छन्, यो खेललाई बुझिदिनुपर्यो राष्ट्रले ।"
"विश्वभर 'बार्बी अगाडि, भारतमा ॅओपनहाइमर","नयाँ दिल्ली (एजेन्सी) दुई हलिउड फिल्म ओपनहाइमर र बार्बी निर्माणका कारण मात्रै बहुप्रतीक्षित थिएनन्, बरु एकसाथ रिलिजको समाचारले अझ बढी चर्चा पाए । जुलाई २१ मा एकसाथ प्रदर्शनमा आएका यी दुई फिल्मले बक्सअफिसमा कमाइ पनि उत्साहप्रद गरिरहेका छन् । क्रिष्टोफर नोलानको पटकथा तथा निर्देशन रहेको ओपनहाइमर केई बर्ड र मार्टिन जे सेर्विनले अमेरिकी भौतिक शास्त्री जेरोबर्ट ओपनहाइमरको जीवनीमा लेखेको पुस्तक अमेरिकन प्रमिथस मा आधारित हो । त्यसैगरी ग्रेटा गर्विगको लेखन तथा निर्देशन रहेको बार्बी एक अमेरिकी खेलौना बार्बीमा आधारित हो । बजेटका हिसाबले ओपनहाइमर भन्दा केही महँगो रहेको बार्बी ले बक्सअफिस कमाइमा पनि ओपनहाइमर लाई उछिनेको छ । तर भारतीय बक्सअफिसमा भने विश्व व्यापारको भन्दा ठीक विपरीतको नजिता देखिएको छ । फोर्ब्सका अनुसार, बार्बी ले प्रदर्शनको १० दिनमा ५१ लाख डलरको व्यापार गरिरहँदा ओपनहाइमर ले भने एक करोड ३० लाख डलर बढीको व्यापार गरेको छ । विश्वव्यापी रूपमा भने फोर्ब्सका अनुसार, बार्बी ले ७० करोड डलरको व्यापार गर्दा बार्बी ले ३० करोड कममात्र ४० करोड डलरको व्यापार गरेको छ । प्रदर्शनको पहिलो दिनको ओपनिङ कलेक्सनमै पनि भारतमा बार्बी पछि परेको हो । उक्त फिल्मले ६ लाख डलरको मात्र ओपनिङ गर्दा ओपनहाइमर ले भने दोब्बर भन्दा बढी १८ लाख डलरको व्यापार गरेको थियो । सप्ताहन्तसम्म यस फिल्मले ३८ लाख पुर्याइसकेको थियो । भारतीय बक्सअफिसमा आक्रामक व्यापारलाई कायम राखेको ओपनहाइमर ले प्रदर्शनको पहिलो सातामै एक करोड १३ लाख पुर्याइसकेको थियो । जबकि बार्बी ले भारतमा पहिलो सप्ताहान्त ३० लाखको व्यापार गरेर ओपनहाइमर लाई व्यापारिक चुनौती दिए पनि साता दिनमा ३४ लाख डलरमा खुम्चिएको थियो ।"
कर्णालीमा बालबालिकालाई स्याहार न आहारा,"(सुर्खेतसल्यान)सल्यानको दार्मा गाउँपालिका३ की २१ वर्षीया कोपिला विकले २ वर्षअघि छोरीलाई जन्म दिइन् । जन्मँदा उनकी छोरी एञ्जिलाको तौल १ किलो ७ सय ग्राम मात्र थियो । स्वास्थ्यकर्मीले तत्कालै उपचारका लागि नेपालगन्ज लैजान सुझाए । तर, परिवारले बाहिर लैजाने पैसा जुटाउन सकेन । एक त जन्मँदै कम तौलको, त्यसमा पनि स्याहारसुसारर पोषण नपुग्दा २ वर्ष हुँदा पनि कोपिलाको तौल साढे ३ किलो मात्र छ ।बालिकाको स्वास्थ्य बिग्रँदै गएपछि उनको एक वर्षदेखि नेपालगन्जमा उपचार भइरहेको छ । तर अझै उनी तंग्रिएकी छैनन् । गर्भावस्थामा श्रीमतीले पनि स्याहार पाइनन्, पछि जति स्याहार गरे पनि छोरी बिरामी परेको पर्यै भइन्, उनका पति मदनले भने, कुपोषणका कारण छोरीलाई हुर्काउनैगाह्रो परेको छ ।दार्मा८ की २९ वर्षीया त्रिपुरा विकले अहिलेसम्म ३ सन्तानलाई जन्म दिइन् । जसमा एक छोरीको जन्मिएको ६ महिनामै निमोनियाका कारण मृत्यु भयो भने एक छोरा र एक छोरी पनि असामान्य अवस्थाका छन् । ६ वर्षीय छोरा आकाश राम्रोसँग बोल्न सक्दैनन् । उनको भुँडी लागेको छ भने शरीर ख्याउटे छ । छोरी दुर्गा पनि ५ वर्षको उमेरमा जम्मा साढे ४ किलोकी छिन् । उनका पति मजदुरीका लागि भारत गएका छन् । घरको उत्पादनले ३ महिना पनि खान पुग्दैन, उनले भनिन्, छाक टार्नै मुस्किल छ, छोराछोरीलाई कसरी मीठो कुरा खुवाउने ?सल्यानमा जिल्ला स्वास्थ्य कार्यालयले गत वर्ष कुपोषण नियन्त्रणका लागि ४० लाख रुपैयाँ खर्च गर्यो । दसवटै स्थानीय तहले पनि २० देखि ५० लाख रुपैयाँसम्म खर्च गरिरहेका छन् । तर कुपोषण घटेको छैन । गत वर्ष शारदा नगरपालिकाले ३४ लाख, बन्गाड कुपिन्डेले २३ लाख र बाग्चौर नगरपालिकाले ४१ लाख रुपैयाँ पोषण अवस्थाका सुधारका लागि खर्च गरेको तथ्यांक छ । तर सन्तुलित खानपानको अभाव, सानो उमेरमा बच्चा जन्माउनु, आमाहरूमा स्तनपानको ज्ञान नहुनु, चेतनाको अभावलगायत कारण कुपोषण घट्न नसकेको स्वास्थ्य सेवा कार्यालय प्रमुख डा पूजा आचार्यले बताइन् । कार्यालयको तथ्यांकअनुसार आर्थिक वर्ष ०७६०७७ मा कडा र मध्यम गरी २ सय ४२, ०७७०७८ मा २ सय ४२ र ०७८०७९ मा २ सय ५८ र यो वर्ष २ सय २१ बालबालिकामा कुपोषण देखिएको छ । ४ वर्षको अवधिमा ९ सय ६३ बालबालिकामा कडा कुपोषण देखिएको तथ्यांकमा छ । गरिबीका कारण पनि कुपोषणको दर घट्न नसकेको डा आचार्यको भनाइ छ । उनका अनुसार जिल्लामा कडा कुपोषण भएकाको उपचार गर्ने व्यवस्था छैन । सुत्केरीले बच्चाबच्चीलाई एक वर्षसम्म लगातार स्तनपान गराउनुपर्छ, पोषणयुक्त खानेकुरा खुवाउनुपर्छ, उनले भनिन्, गरिबीका कारण बालबालिकालाई अभिभावकले पेटभरि खाना खुवाउनै मुस्किल छ, कसरी हरेक बार खाना चार पुर्याउने ?गरिबीका कारण सुत्केरी आमा काम गर्न बाध्य हुन्छन् । नियमित स्तनपान गराउन पाउँदैनन् । घरकाले बच्चालाई गाईभैंसी र बट्टाको दूध खुवाउँछन्, उनले भनिन्, बच्चाले आमाको दूध खान छाडेपछि पर्याप्त मात्रामा अन्य पोषणयुक्त खाना खान पाउँदैनन्, त्यसले पनि पोषणमा सुधार आउन सकेको छैन । स्वास्थ्य सेवा कार्यालयमा यो वर्ष अस्पतालमा जन्मेका शिशु र आमाका लागि कोसेली कार्यक्रमअन्तर्गत ७१ लाख बजेट आएको छ । त्यो रकम पनि पोषण अवस्था सुधारका लागि आएको उनले बताइन् । पोषण तत्त्व सेवनबाट वञ्चित हुँदा कर्णालीमा बर्सेनि आमा र बच्चाको ज्यान गुम्ने गरेको छ । गत वर्ष जाजरकोटको जुनीचाँदे गाउँपालिकाकी कमला नेपालीले आफ्नो बच्चा गुमाउनुपर्यो । गत मंसिर १६ गते सुत्केरी व्यथाले च्यापेकी उनले भोलिपल्टसम्म पनि बच्चा जन्माउन सकिनन् । १७ गते बिहान बच्चाको एक हात मात्र निस्किएपछि नेपालीको अवस्था गम्भीर हुने शंका गरी स्थानीय जनप्रतिनिधि र प्रशासनको पहलमा सेनाको हेलिकोप्टरबाट कर्णाली प्रदेश अस्पताल ल्याइयो । तर उनको बच्चापेटभित्रै मरिसकेको थियो । अस्पताल पुर्याएको केही समयपछि शल्यक्रिया गरी मृत शिशु निकालियो । आमाको ज्यान भने बच्यो । कमलाका श्रीमान् नन्दबहादुर नेपालीले गर्भावस्थामा आमाको विशेष ख्याल गर्नुपर्ने कुरालाई सामान्य रूपमा लिँदा बच्चा गुमाएको बताए । गत वर्ष मुगुको सोरु गाउँपालिका५ की २१ वर्षीया मीना शाहीको बच्चा जन्मिँदा १ किलो ८ सय ग्रामको मात्र थियो । तोकिएको मितिभन्दा दुई दिनपछि जन्मिएको उनको बच्चाको तौल न्यून भएपछि त्यो असामान्य अवस्थाबारे चासो नगर्दा मीनाले जन्माएको डेढ महिनामै बच्चा गुमाइन् । मैले त खानपिन अरू बेलाजस्तै खान्थे, काम पनि गर्थे, उनले भनिन्, बिस्तारै बच्चा बढ्दै जाला भन्ने सोचेर बसियो, बच्चा मरेपछि मात्रै थाहा भयो म आफू पनि कुपोषित रहेछु भनेर । राष्ट्रिय जनगणना२०७८ अनुसार कर्णालीमा ५ वर्षमुनिका बालबालिकाको संख्या ३ लाख ११ हजार छ । त्यसमध्ये ३७४ प्रतिशत बालबालिका कम तौलका रहेको प्रदेश स्वास्थ्य निर्देशनालयको तथ्यांक छ । त्यस्तै ६० प्रतिशत बालबालिकाले जन्मेको एक घण्टाभित्र आमाको दूध पिउन पाउँदैनन् । युनिसेफले गत वर्ष गरेको अध्ययनअनुसार ६ देखि २३ महिनाको अवधिमा कर्णालीका ३० प्रतिशत बालबालिकाले मात्रै न्यूनतम आहार पाउने गरेका छन् । निर्देशनालयको तथ्यांकअनुसार ४८ प्रतिशत बालबालिकामा कम उचाइको समस्या देखिएको छ । त्यस्तै १७६ प्रतिशत बालबालिकामा ख्याउटेपनाको समस्या देखिएको छ ।आमाहरू कुपोषित हुँदा त्यसको असर बालबालिकामा देखिने गरेको कर्णाली प्रदेश अस्पतालका वरिष्ठ बालरोग विशेषज्ञ डा नवराज केसीले बताए । महिला गर्भवती भएका बेला र सुत्केरी भइसकेपछि उचित खानपान र स्याहार नपाउँदा कुपोषित हुन्छिन्, उनले भने, त्यस्तो अवस्थामा बच्चालाई पर्याप्त स्तनपान गराउन सक्दिनन्, जसका कारण कुपोषण बढिरहेको छ । बच्चा कुपोषित हुन नदिन किशोरावस्थादेखि नै पौष्टिक आहारमा ध्यान दिनुपर्ने डा केसीको भनाइ छ । सन् २०२५ सम्म कुपोषणको दर शून्यमा झार्ने संघीय सरकारको लक्ष्य छ । तर कर्णालीको अहिलेको अवस्था हेर्दा राष्ट्रिय लक्ष्य भेटाउन मुस्किल देखिने डा केसीले बताए ।डा केसीले कर्णालीका करिब ४० देखि ५० प्रतिशत आमाहरू कुपोषणको सिकार हुने गरेका र आमालाई बलियो बनाउनेतर्फ सम्बन्धित निकायले ध्यान दिनुपर्ने बताए । गाउँघरतिर सबैले खाएपछि मात्रै महिलाले खाने चलन अझै छ, उनले भने, अन्तिममा खाने बेलामा महिलाले बचेको खाना मात्रै खानुपर्छ, त्यही पनि कहिले हुँदैन । पौष्टिक आहारसम्बन्धी चेतना नहुँदा, गर्भावस्था र सुत्केरी अवस्थामा आमा र बच्चाको खानपानमा ध्यान नदिँदा कुपोषणले बच्चा र आमाको ज्यान गइरहेको उनले बताए ।सामाजिक विकास मन्त्रालयले गत वर्ष गरेको किशोरकिशोरी सर्वेक्षणमा कर्णालीमा ५२ प्रतिशत किशोरी उमेर नपुग्दै विवाह गर्ने गरेको तथ्यांक छ । सानैमा बिहेसँगै जिम्मेवारीको बोझले थिचिएका कर्णालीका किशोरी र आमाहरूले पोषणयुक्त खानपिन पाउन नसकेको डा केसीले बताए । स्वास्थ्य सेवा निर्देशनालयका अनुसार चालु वर्ष सुर्खेतमा ५२, जुम्ला र सल्यानमा २१२१, जाजरकोटमा १६, दैलेख र रुकुम पश्चिममा ११११, कालीकोटमा ९, डोल्पामा आठ र मुगुका ३ गरी १ सय ५२ शिशुको मृत्यु भएको छ । मृत्यु भएकामध्ये अधिकांश शिशुले कुपोषणका कारण ज्यान गुमाइरहेको निर्देशनालयकी वरिष्ठ नर्सिङ अधिकृत मानकुमारी गुरुङले बताइन् । प्रदेश योजना आयोगले सार्वजनिक गरेको प्रथम पञ्चवर्षीय योजनाअनुसार कर्णालीमा शिशु मृत्युदर २९, नवजात शिशु मृत्युदर ४७ र ५ वर्षमुनिको मृत्युदर ५८ प्रतिशत छ । आयोगका अनुसार अधिकांश बालबालिकाको कुपोषणका कारण ज्यान जाने गरेको हो । आयोगको तथ्यांकअनुसार कर्णालीमा मातृ मृत्युदर (प्रतिलाख जीवित जन्ममा) २ सय ३९ जना रहेको छ । कुपोषणका कारण आमाहरूले पनि बर्सेनि ज्यान गुमाइरहेका छन् । निर्देशनालयका अनुसार आव २०७७७८ मा ३३, २०७८७९ मा १४ र चालु आर्थिक वर्षमा १३ जना सुत्केरीको मृत्यु भएको छ । वीरेन्द्रनगरमा रहेको पोषण पुनःस्थापना गृहमा कुपोषित आमा र बच्चाहरू पोषण सुधारका लागि आउनेको चाप बढी छ । उक्त गृहमा कर्णालीका सबैजसो जिल्लाका बच्चा र आमा उपचारका लागि आउने गरेको इन्चार्ज प्रभा सिंहले बताइन् । हामीसँग ११ बेड मात्रै छ, उनले भनिन्, अहिले पनि ११ जनै बच्चा आफ्ना आमासहित उपचाररत छन् । उनका अनुसार कुपोषित बच्चालाई उक्त गृहमा एकडेढ महिना राखेर वृद्धि विकास गरी घर पठाइन्छ ।"
आईटी उद्यमले ल्याएको उल्लास,"आर्थिक मन्दीले अर्थतन्त्रका प्रायः क्षेत्र आक्रान्त छन् । कतिपय सूचक निराशाजनक छन् । यही बेला सूचना प्रविधि (आईटी) सेवा निर्यातबाट नेपालले एकै वर्षमा ठूलो धनार्जन गरेको खबरले अलग्गै आशाको सञ्चार गरिदिएको छ । परम्परागत रूपमा खासै चर्चा नहुने विषयको पनि निर्यात व्यापारमा सम्भावना देखिएपछि मरुभूमिमा मरुद्यान भेटेझैं भएको छ । सर्वांगीण विकास अध्ययन केन्द्र (आईआईडीएस) ले सार्वजनिक गरेको प्रतिवेदन अनुसार नेपालको सबैभन्दा ठूलो निर्यातका रूपमा सूचना प्रविधि सेवाबाट वार्षिक ६७ अर्ब रुपैयाँभन्दा धेरै आम्दानी भएको छ । घरेलु उत्पादनको निर्यात बढ्न नसकेको, विप्रेषणमा उतारचढाव भइरहेको तर वैदेशिक व्यापारमा उल्लेख्य रकम बाहिरिएर विदेशी विनिमय सञ्चितिमा बेलाबेलामा दबाब खेपिरहेको मुलुकमा आईटी सेवाको विस्तार आफैंमा सुनौलो अवसर हो । अति आवश्यक नीतिनियम र पूर्वाधारबिनै नेपाली युवाबाट स्वस्फूर्त भएको यस्तो उत्साहजनक पहललाई सरकारले थप हौसला प्रदान गर्नु वाञ्छनीय छ । सूचना प्रविधि सेवा निर्यात गर्ने कम्पनी तथा कामदारसँगको कुराकानी, आन्तरिक राजस्व कार्यालय, नेपाल राष्ट्र बैंक, राष्ट्रिय तथ्यांक कार्यालय, अनलाइन लेबर इन्डेक्स लगायतको तथ्यांकमा आधारित भएर गरिएको अध्ययन अनुसार सूचना प्रविधि निर्यात सेवामा लागेको जनशक्तिमध्ये ८३५ प्रतिशत २० देखि २९ वर्ष उमेर समूहका युवा छन् । अध्ययन अनुसार नेपालले सन् २०२२ मा ५१ करोड ५० लाख अमेरिकी डलर (करिब ६७ अर्ब ६२ करोड रुपैयाँ) बराबरको सूचना प्रविधि सेवा निर्यात गरेको छ । गत आर्थिक वर्ष २०७८७९ मा कुल १ खर्ब ५७ अर्बको मात्रै वस्तु निर्यात गरेको अनुपातमा ४३ प्रतिशत बराबर आम्दानी नेपालले सूचना प्रविधि सेवा निर्यातबाट गरेको देखिन्छ । यो रकम देशको कुल गार्हस्थ्य उत्पादनमा १४ र वैदेशिक मुद्रा सञ्चितिमा ५५ प्रतिशत योगदान रहेको अध्ययनले देखाएको छ । सन् २०२१ को तुलनामा २०२२ मा आईटी सेवाको निर्यात ६४ प्रतिशतले बढ्नुबाटै थाहा हुन्छ यस क्षेत्रमा अपार सम्भावना छ । नेपालबाट मुख्यतः प्रोग्रामिङ, कोडिङ, डिजाइनिङ, सफ्टवेयर डेभलपमेन्ट र टेस्टिङ सेवा निर्यात हुन्छन् । सोसल मिडिया, भिडियो सम्पादन, सर्च इन्जिन अप्टिमाइजेसन, हार्डवेयर डेभलपमेन्टजस्ता काममा पनि नेपाली जनशक्ति दक्ष मानिएका छन् । अमेरिका, संयुक्त अरब इमिरेट्स, बंगलादेश, भुटान, जापान, दक्षिण कोरिया लगायतबाट नेपाली जनशक्तिलाई कामको अवसर आइरहेको देखिन्छ । स्वदेशमै रहेर काम गरिरहेका उनीहरूको आम्दानी पनि आकर्षक छ । नवप्रवेशीले वार्षिक ३ लाख ६८ हजार रुपैयाँदेखि वरिष्ठम् तहमा काम गर्नेले २० लाख रुपैयाँ र स्वतन्त्र रूपमा काम गर्ने (फ्रिलान्सर) ले वार्षिक ६ लाख रुपैयाँभन्दा बढी कमाउने गरेका छन् । सन् २०२२ सम्म नेपालमा दर्ता भएका ७ हजार ६ सय ३७ वटा आईटी कम्पनीमध्ये १ सय ६ वटाले सेवा निर्यात गरेको र त्यसका निम्ति १४ हजार ७ सय २८ फ्रिलान्सरसहित ६६ हजार ५ सय ९ जना जनशक्ति संलग्न रहेको अध्ययनले जनाएको छ ।सरकारले प्राथमिकतामा रहेको भन्दै आए पनि व्यवहारतः बेवास्ता गरेको क्षेत्रको यो प्रगति आफैंमा उत्साहबर्द्धक छ । परन्तु, सरकारले उपयुक्त वातावरण निर्माण नगर्ने हो भने यसमा देखिएको ठूलो सम्भावना र आशा पानीको फोकाजस्तै बिलाउन पनि सक्छ । त्यसकारण, उपयुक्त आधारशिला बनाउन सरकार अग्रसर हुनैपर्छ । तर, अहिलेसम्म सूचना प्रविधिसम्बन्धी कानुनसम्म बनेको छैन । आईटी पार्क, डिजिटल नेपाल फ्रेमवर्क, राष्ट्रिय परिचयपत्र, सूचना महामार्ग निर्माणजस्ता सूचना प्रविधिसम्बन्धी ठूला परियोजना वर्षौंदेखि लथालिंग छन् । निजी क्षेत्रको पहलमा भएको अहिलेको अध्ययनको सरकारकै प्रतिनिधिहरूले प्रशंसा गरे पनि सरकार आफैंले भने यस विषयमा हालसम्म कुनै अध्ययनअनुसन्धान पनि गरेको छैन । परिणामतः यस क्षेत्रका जनशक्ति र सूचना प्रविधि निर्यातमार्फत हुने कमाइबारे कुनै तथ्यांकसमेत सरकारसँग छैन ।देशमा वार्षिक ९ हजार आईटी ग्य्राजुएट उत्पादन हुने भए पनि सरकारी कार्यालयमा आईटी कर्मचारीको अभाव छ । भएकालाई समेत दक्षताअनुरूपको जिम्मेवारी नदिइएका उदाहरण छन् । कम्प्युटर इन्जिनियरलाई चिठीपत्र टाइप गराउने वा सीपीयू मर्मतजस्ता काम मात्रै लगाउने अभ्यास पनि छ । सरकारी आईटी सेवामा लागेका कर्मचारी नेतृत्व तहमा पुगेको उदाहरण भेट्न मुस्किल पर्छ । यसको अर्थ यस सेवामा लाग्ने युवालाई सरकारले हौस्याउन सकेको छैन, जसको असरस्वरूप देश छाड्नेको संख्या पनि ठूलै छ । भलै, केही युवा यहीँ निजी कम्पनीमा आबद्ध छन् । अब उनीहरूबाट अधिकतम लाभ लिन सरकारले पहिलो ध्यान कानुनी संरचनामै दिनुपर्छ । सूचना प्रविधिको विकास, प्रवर्द्धन र नियमन गर्न २०७५ सालमै दर्ता भएको सूचना प्रविधिको सम्बन्धमा व्यवस्था गर्न बनेको विधेयकमा वर्तमान विश्व परिप्रेक्ष्य अनुसारका अन्तर्वस्तु समावेश गरी पारित गर्ने प्रक्रिया अघि बढाउनुपर्छ । हाल ईकमर्ससम्बन्धी तयार गरिएको विधेयकमा सूचना प्रविधिलाई सेवा अन्तर्गत राखिए पनि प्रोग्रामिङ, कोडिङ, डिजाइनिङ, सफ्टवेयर डेभलपमेन्टजस्ता सेवालाई यसले इंगित गरेको हो कि होइन, प्रस्ट पार्नुपर्छ । सेवा निर्यात गर्दा अग्रिम भुक्तानीको सर्त राखिएकाले यो आफैंमा विवादित बनेको छ, सरोकारवाला पक्षसँगको छलफल र सुझावका आधारमा त्यसको निरूपण गरिनुपर्छ ।चालु आर्थिक वर्षको बजेटमा सरकारले सूचना प्रविधि उद्योगमा वैदेशिक लगानीको सीमा हटाइदिएको छ, तर लगानी ल्याउने थप उल्झनमा सहजीकरण आवश्यक छ । साथै, सूचना प्रविधि सेवा निर्यात गर्ने उद्योगलाई विदेशमा कार्यालय स्थापना गर्न वा सफ्टवेयर वा उपकरण खरिद वा जडान गर्न १० प्रतिशतसम्म विदेशी सटही सुविधा उपलब्ध गराउने निर्णय बिनाझन्झट कार्यान्वयनमा लैजानुपर्छ । आईटी क्षेत्रमा कसरी सफल सहजीकरण गर्ने भन्ने शिक्षा भारतबाटै पनि लिन सकिन्छ । सन् २०२१ मा १५० अर्ब र २०२२ मा १७८ अर्बको आईटीसँग सम्बन्धित वस्तु तथा सेवा निकासी गरेको भारतले धेरैजसो यस्ता व्यवसायका लागि शतप्रतिशत विदेशी लगानी हुन सक्ने व्यवस्था गरेको छ । यसका लागि विशेष आर्थिक क्षेत्रहरूको व्यवस्था गरेको भारतले सामान्यीकृत नियम, करछुट र भन्साररहित आयातको व्यवस्था पनि मिलाएको छ । चिप, स्मार्टफोन, विद्युतीय गाडीजस्ता उत्पादन र तिनका पार्टपुर्जा बनाउन आउने लगानीकर्तालाई भारतका विभिन्न राज्य सरकारले जमिनसमेत उपलब्ध गराउँछन् । पूर्वाधार स्थापनामा साझेदारी पनि गर्छन् । धेरै ठूलो लगानी र पूर्वाधार आवश्यक नपर्ने र मुलुकको जटिल भौगोलिक अवस्थितिले पनि कुनै असर नगर्ने भएकैले पनि नेपालले आईटी क्षेत्रको प्रवर्द्धनमा जोड दिनैपर्छ । जलविद्युत्को प्रचुर सम्भावना र चिसो मौसम आईटी क्षेत्रलाई आवश्यक पर्ने दुई महत्त्वपूर्ण पूर्वाधार हुन् । डेटा सेन्टरजस्ता कुलिङ सुविधा आवश्यक पर्ने व्यवसाय सञ्चालकहरू चिसोको खोजीमा अन्टार्कटिका र आर्कटिक सर्कलसम्म पुगेका छन् । कतिले नेपालमा आफ्नै लगानीमा जलविद्युत् आयोजना सञ्चालन गरी हिमाली भेगमा डेटा सेन्टर चलाउन सकिन्छ कि भनेर चासोसमेत व्यक्त गरिसकेका छन् । पर्यटनका लागि सगरमाथाको थोरबहुत ब्रान्डिङ गर्दै आएको नेपालले अब डेटा सेन्टरका लागि पनि आफ्नो भूगोलको प्रचार गर्नुपर्छ । सूचना प्रविधिले सम्भावनाका सयौं ढोका खुला गरिदिएको छ, जसमा सरकारको न्यानो स्वागतको खाँचो छ ।"
एमालेले संसद् अवरुद्धबाहेक जानेको छैन ?,"जनआवाज मुखरित गर्ने सर्वोच्च संस्था भनेकै संसद् हो । त्यो संसद्मा जनताको जल्दोबल्दो समस्यामाथि विचारविमर्श गरिन्छ । सबैको विचार सुनेर एउटा निष्कर्षमा पुगिन्छ । तर सधैं संसद् अवरुद्ध मात्र गरिरहने काम गलत छ । तर त्यही गलत काम प्रमुख प्रतिपक्ष एमालेले बारम्बार गरिरहेको छ । यसले व्यवस्थामाथि नै खिल्ली उडाइरहेको छ । आखिर एमालेले किन यस्तो गरिरहेको छ ? संसद्लाई किन बहसभन्दा पनि रणभूमिको थलो बनाइरहेको छ ? एमालेलाई बहस, विचार, तर्क र तथ्यप्रति विश्वास छैन ? बहस र तर्कले नै आम जनताको मत जित्छु भन्ने आत्मविश्वास छैन ? छ भने किन बारम्बार संसद् अवरुद्ध गरिरहेको छ ? प्रधानमन्त्रीको राजीनामा मागेर संसद् अवरुद्ध गरेको मसी नसुक्दै फेरि अहिले सुन प्रकरण जोडेर कसले संसद् अवरुद्ध गरिरहेको छ ? यसअघि पशुपतिको जलहरी काण्डलाई देखाउँदै यस्तै गरेको थियो । अझ अगाडि फर्कने हो भने अघिल्लो संसद्मा १४ सांसदको सदस्यता खारेजको माग गरेर एमालेले करिब ९ महिना संसद् अवरुद्ध गर्यो । त्यसले गलत नजिर बसालेको छ । पटकपटक यस्तो गर्नु लज्जास्पद कुरा होइन र ? कि त एमालेलाई यसैमा गौरव लागिरहेको छ ? अनि त एकपछि अर्को यस्ता कामले धेरै मानिसलाई राजनीतिप्रति वितृष्णा जाग्न थालेको छ । वितृष्णा जाग्नुमा एमालेको पनि ठूलो दोष देखिन्छ । एकातिर संसद् अवरुद्ध गरिरहने अर्कोतिर अवरुद्ध गरेको दिनको संसद् भत्ता पनि खाइरहने दोहोरो चरित्र एमालेले देखाएको छ । एमालेका सांसदहरूले ९ महिना लामो अवरुद्धको बेलामा पनि गरिब जनताबाट उठाएको करबाट बैठक भत्ता लिएको तथ्यांक छ । आफैं बैठक अवरुद्ध गर्ने अनि आफैं त्यो दिनको पनि भत्ता लिने यस्तो विकृति हटाउन बन्दका बेलाको भत्ता नपाउने नियम बनाउनुपर्छ । एमालेमाथि अहिले सरकार चलाउन पनि नसक्ने, संसद् पनि बिथोलिरहने आरोप छ । दुईतिहाइको सरकार आफ्नै कारणले ढलेको हो । अहिले पनि मुलुकको जल्दोबल्दो समस्यामा छलफल नै गर्न छाडेर बारम्बार संसद् अवरुद्ध भैरहेको छ । एमाले बढी चञ्चले र छाडा बन्ने होइन रचनात्मक प्रतिपक्ष बन्नुपर्यो । देश र जनताको हितमा ल्याएको ऐन बनाउन सहयोगी बन्नुपर्यो । जनताले शान्ति चाहेका छन् । एमालेको भलाइ त्यसमै छ । गोपाल देवकोटा, जोरपाटी, गोकणेश्वर८"
सवारी लाइसेन्स ट्रायलमा यो सेटिङ हैन र ?,"यातायात व्यवस्था विभागले वर्ष दिनमा पनि स्मार्ट लाइसेन्स दिन सकेको छैन । तर आजभोलि लाइसेन्सको परीक्षा प्रणालीमा भने निकै सुधार गरेको रहेछ । अनलाइन आवेदन दिने त्यसपछि बायोमेटिक्स, लिखित र ट्रायल १ हप्ताभित्रै हुने गरेको छ । तर यो एकहप्ते छरितो प्रणाली सुन्दा जति आकर्षक लाग्छ त्योभित्र लुकेको सेटिङ र लुटको धन्दा भने भोग्नेलाई मात्र थाहा हुँदो रहेछ । ट्रायल पास हुन ७० अंकको नियम लागू गरे पनि परीक्षार्थीलाई ट्रायलमा फेल गराउन हदैसम्मका व्यवधानहरू खडा गरिएको प्रस्ट देख्न सकिन्छ । परीक्षार्थीले ट्रायल दिँदा आफ्नो सवारीसाधन प्रयोग गर्न नपाउनुको कारण के हो ? अहिले ट्रायल दिन पहिलेजस्तो आफ्नो सवारीसाधन प्रयोग गर्न नपाइने नियम रहेछ । ट्रायल सेन्टरले उपलब्ध गराउने दुई वा चारपाङ्ग्रे साधन नै प्रयोग गर्नुपर्ने किन ? आफ्नो प्रयोग गर्न नपाइने चित्तबुझ्दो कारण छ कि ? होइन यसको सीधा जवाफ हो, लुटतन्त्रको खेती । होइन भने उस्तै स्पेसिफिकेसन भएको आफ्नै गाडी वा मोटरसाइकलबाट ट्रायल दिन नपाउनुको कारण बताउने हिम्मत यातायात विभागले गर्न सकेको छैन । परीक्षार्थी जो भरखर सिकेर आएका हुन्छन् उनीहरूलाई एक सेकेन्ड पनि चलाउन नदिई हात नबसेको साधनमा सिधै ट्रायल गराउन लगाइन्छ । धेरै जान्ने र पहिल्यै लाइसेन्स लिइसकेकालाई त पहिलो पटक अरू कुनै पनि साधन चलाउँदा अप्ठेरो लाग्छ । उनीहरूले एक्सलिरेटर, ब्रेक, क्लचको लेभल थाहा नपाई चलाउँदा स्टार्ट बन्द हुने, घ्याचघ्याच हुने र रोकिने हुन्छ । हात नपरेको साधन पहिलो पटक चलाउँदा नर्भस हुने बिग्रिने सम्भावना प्रबल हुन्छ । परीक्षार्थीहरू ट्रायल दिने गाडी वा मोटरसाइकल कस्तो हुने हो, हात नपरेको चलाउँदा परीक्षा बिग्रने हुँदा ट्रायल सेन्टरकै साधनमा थोरै समय भए पनि प्राक्टिस गरौं भनेर त्यहाँ जाँदा रहेछन् । त्यसलाई मौका छोपेर उनीहरूबाट ठगिने रहेछ । बाहिर इन्स्टिच्युटमा सिक्दा प्रतिघण्टा मोटरसाइकलको अधिकतम २ सय र गाडीको १ हजार लिने गरिएको छ । यातायात विभागले मान्यता दिएको ईजी वे ट्रेनिङ सेन्टर राधेराधे भक्तपुरमा मोटरसाइकलको प्रतिघण्टा १ हजार र आधा घण्टाको ६ सय लिने गरिएको छ । भक्तपुर सेन्टरले गाडीको प्रतिघण्टा रु २ हजार ६ सय र आधा घण्टाको १ हजार ४ सय लिने गरेको रहेछ । प्रायः परीक्षार्थीहरू बानी पार्नका लागि आधा घण्टा भए पनि त्यहीँको साधनमा सिक्न जाने चलन रहेछ । हुन त ट्र्यालका बेला आफैंले चलाएको सवारी साधन पाइन्छ भन्ने पनि छैन । एक घण्टामा एउटा मोटरसाइकलमा बाहिरको भन्दा ८ सय र कारमा २ हजार १ सय असुल्ने अधिकार कसले दियो । राधेराधेमा यस ईजी वे ट्रायल सेन्टरका १८ वटा कार रहेछन् । ट्रायलमा भने ११ वटा प्रयोग हुँदो रहेछ । ट्रायल दिने दैनिक क्षमता ३ सय जनाको रहेछ । दैनिक १ सय ५० ले मात्र यहाँ प्राक्टिस गरे भने त्यसको आम्दानी कति होला ? प्राक्टिस गर्ने क्रममा १ सय मोटरसाइकल र ५० वटा कार मात्र भयो भने पनि प्रति महिना (शनिबारबाहेक) ३५ लाख रुपैयाँ कमाइ हुँदो रहेछ । यस्तै कमाइका लागि नै ईजी वेजस्ता ट्रेनिङ इन्स्टिच्युटहरूलाई यातायात विभागले अधिकृत गरेको हो ? यो कमाइको हिसाब यातायात विभागलाई थाहा छैन भन्न सकिन्छ र ? बाहिर पनि नाफा लिएर उही गाडीमा १ हजारमा १ घण्टा प्राक्टिस गर्न सम्भव छ । राधेराधेमा कसरी २ हजार ६ सय रुपैयाँ तिुर्नपर्ने भयो यसको जवाफ सरकारी निकायले दिन सक्छ ? यस्तो विषय यातायात विभागलाई थाहा छैन भने यसै पत्रमार्फत जानकारीमा लेओस् । अर्को कुरा, ट्रायल दिनेहरूको अनुभवमा गाडी, मोटरसाइकल हेर्दा राम्रो देखिए पनि तिनको क्लच, ब्रेक र एक्सिलिरेटरसमेत राम्रो कन्डिसनमा राखिएको हुँदैन । यस्ता सवारीसाधनको प्रयोग गर्दा परीक्षार्थीहरू धेरै उनुत्तीर्ण हुनेछन् । उनीहरू फेरि प्राक्टिस गर्न आउँछन् र पैसा असुल्न पाइन्छ भन्ने प्रस्ट नियत देखिन्छ । होइन भने आफ्नै साधन चलाउन दिए वा एकछिन भए पनि प्राक्टिस गर्न दिए त खुरुखुरु उत्तीर्ण हुन्छन् । यातायात व्यवस्था विभागको संरक्षण वा सेटिङबिना कम्पनी एक्लैले यस्तो गर्ने हिम्मत गर्नै सक्दैन । हामी सीधासाधा जनताका यस्ता बाध्यताको सुनुवाइ कसले र कहिले गर्ने हो ? सम्बन्धित निकायको ध्यान जाओस् । सुबिक केसी, सूर्यविनायक, भक्तपुर"
मणिपुर कति टाढा !,"समाजको लोकतन्त्रीकरणधार्मिक क्रियाकलापको सार्वजनिक अभ्यास गर्न रुचाउनेहरू सबैतिर छन् । यस्तो गर्दा अर्काको आस्थालाई होच्याउनु भएन । कुनै समुदायको आस्था केन्द्रअगाडि अर्को समुदायले किन शक्ति प्रदर्शन गर्नुपर्यो ? आफूजस्तै अर्को समुदायले शान्तिपूर्ण धार्मिक प्रदर्शन गर्दा त्यसलाई स्विकार्ने उदारताले सामाजिक समरसता ल्याउँछ । धार्मिक अधिकारको स्वतन्त्रताको अर्थ अरूलाई हेय देख्नु पनि होइन । धार्मिक गतिविधि जहिले पनि निःशस्त्र गरिनुपर्छ । परम्परा वा प्रतिस्पर्धाका नाममा हतियारको आम प्रदर्शनलाई लोकतान्त्रिक समाजले कदापि मन पराउँदैन । कुनै पनि प्रकार वा पक्षको अतिवादको फराकिलो स्वीकृति नेपाली मध्यमार्गी मानसले कहिल्यै दिएको छैन । लोकतन्त्रलाई समाजको अवस्था बदल्ने एउटा माध्यमका रूपमा स्वीकार गरिएको छ । लोकतन्त्रलाई शक्ति सञ्चयको माध्यम बनाउन चाहने कुनै पनि समुदायले आफ्नो आन्तरिक जीवनको लोकतन्त्रीकरणलाई रोक्नु हुँदैन । अहिले विभिन्न स्वार्थी समूहले गलत सूचना र कथ्यहरूको निर्माण गरी समुदायलाई विवेकहीन जमात बनाउने यत्न गर्न खोज्दै छन् । यो भनेको सामुदायिक सशक्तीकरण नामको त्यस्तो गलपासो हो जहाँ जति बल गरिन्छ जीवन त्यत्तिकै कसिँदै आउँछ ।यस्ता समस्याहरू किन देखिँदै छन् ? काठमाडौंमा बसेकाहरूका आआफ्नै हितमैत्री व्याख्या छन् । यता सामाजिक धरातल फेरिँदै गएको छ । विभिन्न प्रचारतन्त्रको व्यापकताले नशाझैं लठ्याउँदै छ । एउटा समुदाय आफ्नै छिमेकीबारे अनेकौं अनुमान, आशंका र अफवाह सँगालेर बसेको छ । सबैका आआफ्नै कर्मकाण्ड, आडम्बर र प्रदर्शनमोह बाक्लिँदै छन् । सोसल मिडियामा आउने कुतर्क, अर्धतथ्य वा कुसूचनाले नै व्यक्तिलाई निर्देशित गर्छन् । यस्तोमा उक्त व्यक्ति चालै नपाई भीडको अभिन्न अंग बनिसकेको हुन्छ । यहाँका रैथाने संस्कृति र परम्पराहरूमा संवादका सबल माध्यमहरू मौजुद छन्, तैपनि हामी अन्यत्रको पित्तलतिर मोहित छौं, आफ्नै स्वर्ण कलशको जयगान गर्दैनौं । नबिर्सौं, मणिपुर एक दिनमा हिंसाको लप्कोमा लतपतिएको होइन । मणिपुर टाढा छ भनेर ढुक्क हुने बेला होइन यो ।"
राजनीतिकर्मीको उपचारमा जनताको पैसा,"सरकारले राष्ट्रपति रामचन्द्र पौडेलका लागि भारतमा लागेको उपचार खर्च बेहोर्ने निर्णयले जनस्वास्थ्य ऐनको ठाडै उल्लंघन गरेको छ । जनस्वास्थ्य सेवा ऐन२०७५ को दफा ३० लेखिएको छ, प्रचलित कानुनमा जुनसुकै कुरा लेखिएको भए पनि कुनै व्यक्तिलाई विदेशमा उपचार गर्नुपर्ने भएमा सोका लागि लाग्ने खर्च नेपाल सरकारबाट उपलब्ध गराइने छैन । अर्कातिर, आम नेपाली उपचार खर्च बेहोर्न नसकेर जीवनभरि रोग पालेर बस्न वा अकाल मृत्युवरण गर्न बाध्य छन् । विश्व स्वास्थ्य संगठनको दक्षिणपूर्वी एसिया क्षेत्रमा सर्वव्यापी स्वास्थ्य पहुँच र स्वास्थ्य सम्बन्धी दिगो विकास लक्ष्यको प्रगति सम्बन्धी प्रतिवेदन२०२२ अनुसार, नेपालमा स्वास्थ्य उपचारका लागि हुने खर्चका कारण ५ लाख ७४ हजार २ सय ९४ भन्दा बढी मानिस गरिबीको रेखामुनि धकेलिने गरेका छन् । उपचारका कारण ३० लाख नेपालीलाई आर्थिक समस्या हुने गरेको, १०७ प्रतिशत नेपालीले उपचारका लागि आफ्नो आयस्रोतको १० प्रतिशत रकम खर्चिनुपरेको त्यसमा उल्लेख छ । स्वास्थ्यमा प्रत्येक नेपालीले आयको ५७२ प्रतिशत खर्चिनुपरेको छ, जुन प्रतिवर्ष बढिरहेको छ । स्वास्थ्यसेवामा सरकारी लगानी ८६ अमेरिकी डलर आवश्यक पर्नेमा हाल १७३ डलर मात्र छ ।यस्तोमा राजनीतिकर्मीहरूको चाहिँ रजाइँ छ । पूर्वराष्ट्रपति डा रामवरण यादवदेखि पूर्वप्रधानमन्त्रीहरू केपी शर्मा र झलनाथ खनालसम्मले राज्यकोषबाट करोडौं लगिसकेका छन् । अर्थ मन्त्रालयका अनुसार, ओलीले १ करोड २६ लाख, यादवले १ करोड २५ लाख, झलनाथले १ करोड १० लाख रुपैयाँ लिइसकेका छन् । ग्यास लिक भई आगलागीबाट घाइते भएका सांसद चन्द्र भण्डारीलाई सरकारले ५५ लाख रुपैयाँ दिएको छ । स्वास्थ्य नै धन हो भन्ने आहान मानौं राजनीतिकर्मीकै लागि बनेको हो ! नेपालको संविधानको धारा ३५ मा प्रत्येक नागरिकलाई स्वास्थ्य सेवामा समान पहुँचको हकको व्यवस्था भए पनि त्यसको सुविधाचाहिँ राजनीतिकर्मीहरूले मात्र पाइरहेका छन् । पहुँचवालालाई राज्यको ढुकुटी जहिल्यै खुला हुन्छ भने सर्वसाधारण घरखेत बेच्दै अस्पतालमा लाइन बस्न बाध्य भइरहेका छन् । नेपाल विश्वस्तरीय स्वास्थ्यसेवा दिनप्रतिदिन लागिपरेको छ । तैपनि राजनीतिकर्मीहरू उपचारका लागि विदेश जाने क्रम रोकिन सकेको छैन । आफूलाई समाजवादी र राष्ट्रवादी भन्नेहरू सामान्यभन्दा सामान्य रोग र समस्याको उपचारमा पनि विदेश जानु एक किसिमले परम्परा नै बनिसकेको छ । राजनीतिकर्मी वरिपरि रहने तथा निजी चिकित्सकहरूले तिनलाई आफ्नै देशका अस्पताल र विज्ञहरूसँग सरसल्लाह नै नगरी सिधै विदेश पठाउने गरेका हुन् कि तिनले स्वदेशमै उपचार गराउनुपर्ने सल्लाह नमानेका हुन्, स्पष्ट पारिनुपर्छ । राजनीतिकर्मीहरूको अनावश्यक विदेशमोहले एकातिर राष्ट्रको ढुकुटी नोक्सान भइरहेको छ, अर्कातिर नेपाली अस्पताल र चिकित्सकको मनोबल गिरिरहेको छ र नेपालीमा समेत स्वदेशमा उपचारलाई लिएर अविश्वास बढ्दै गएको छ । भारतको सिलिगुडी बस्ने कहलिएका नेपालीभाषी अध्येता कुमार प्रधान उपचारका लागि दिल्ली, बम्बई नगई काठमाडौं आएका थिए । उनको तर्क थियो, म नेपालमा नेपाली अर्थात् मातृभाषामा आफ्नो व्यथा बताउन सक्छु । यति सद्बुद्धि हाम्रा नेताहरूमा किन नआएको होला ? हाम्रा राष्ट्रपति, प्रधानमन्त्रीले सीमापारि उपचार गराइरहनुमा सामान्यजनलाई पनि त्यतैपट्टि भरोसा बढाउने खेलोले त काम गरेको छैन ? स्वास्थ्य जाँच तथा उपचारका लागि राजनीतिकर्मीहरूमा आफ्नै देशका डाक्टरहरूमा भरोसा छैन भने सर्वसाधारणले चाहिँ कसरी विश्वास गर्ने ? यो त सरकारी विद्यालयका शिक्षकले आफ्ना बच्चालाई बोर्डिङ स्कुलमा पढाएजस्तो भएन र ? नेताहरूको यस्ता व्यवहारले मेडिकल टुरिजम को विकास कागजमै सीमित हुन्छ । त्यसैले नेताहरूले स्वदेशमै, अझ सरकारी अस्पतालमा स्वास्थ्य परीक्षण र उपचार गराउनु आर्थिक दृष्टिले त उचित हुन्छ नै, नैतिक र सामाजिक दृष्टिले समेत अनुकरणीय हुन्छ ।उपचारमा नेताहरूको विदेशमोहकै कारण सायद नेपाली डाक्टरहरूप्रति जनविश्वास घट्दै गएको हो । स्वास्थ्य संस्था तथा स्वास्थ्यकर्मीहरूमाथि आक्रमण भइरहनुमा पनि यही प्रवृत्ति कतै न कतै जिम्मेवार छ । त्यसैले नेपाली डाक्टरहरूको मनोबल घटी ब्रेन ड्रेन मा पनि बढोत्तरी भएको हुन सक्छ । राजनीतिकर्मीहरूले यो कुरा बुझून् । बुढाथोकी नेपाल चिकित्सक संघका केन्द्रीय उपाध्यक्ष हुन् ।"
बेइजिङमा १४० वर्षपछिको भीषण वर्षा,"बेइजिङ (रासस एएफपी) चीनको राजधानी बेइजिङलगायत आसपासका क्षेत्रमा १४० वर्षपछि भीषण भएको बेइजिङ मौसम विज्ञान विभागले जनाएको छ । विभागका अनुसार आँधीसहित चाङपिङको वाङ्जियायुआन जलाशय आसपासको क्षेत्रमा ७४४८ मिलिमिटर वर्षा भएको छ । सन् १८९१ मा ६०९ मिलिमिटर पानी परेको थियो । राजधानी र आसपासका क्षेत्रमा शनिबारदेखिको मुसलधारे वर्षाबाट १३ करोड चिनियाँ प्रभावित भएका छन् । वर्षाको यो अभिलेख विगत ४० घण्टाको हो । राजधानी बेइजिङ र छिमेकी हेबेई प्रान्तमा ९ लाख ७४ हजार ४ सय जना विस्थापित भएका छन् ।वर्षामा कमी आएसँगै नदीमा जलस्तर घट्न थालेको छ । अधिकारीहरूले जोखिम सूचक तहबाट पानीको सतह तल झरेको बताएका छन् । साथै उनीहरूले सर्वसाधारणलाई सचेत गराउने चेतावनीका सूचना पनि हटाएका छन् । बाढीपहिरोमा परी कम्तीमा २० जनाको मृत्यु भएको छ, कैयौं घाइते भएका छन् । राजधानीका एक लाख बाढीपीडितलाई उद्धार गरिएको छ भने रेलमा अलपत्र परेका यात्रीलाई हेलिकोप्टरबाट खानेकुरा खसाएर सहयोग गरिएको छ । साथै उनीहरूलाई सैनिक जवानले उद्धार गरेका थिए । उद्धारका क्रममा मंगलबार बेइजिङमा दुई जनाको मृत्यु भएको बताइएको छ । यसैबीच चिनियाँ कम्युनिस्ट पार्टी केन्द्रीय कमिटीको संगठन विभागले बेइजिङ, हेबेई र टियानजिनमा बाढीबाट उत्पन्न समस्या समाधान गर्न ६१ करोड ७० लाख अमेरिकी डलर विनियोजन गरेको छ ।उक्त रकम केन्द्रीय कमिटीका सदस्यबाट सदस्यता शुल्कबापत संकलन गरिएको हो । संगठन विभागले सदस्यता रकम व्यवस्थापन र कोष सञ्चालन गर्दै आएको छ । विभागले बाढी नियन्त्रण तथा विपद् व्यवस्थापन, पीडित परिवारलाई सहयोग, सर्वसाधारणको जीवन र सम्पत्तिको सुरक्षा, समग्र सामाजिक स्थायित्वको सुनिश्चितताका निम्ति सहायता रकम प्रदान गरेको हो । विभागले पार्टीका सबै तहका कार्यकर्तालाई नागरिक सुरक्षा सुनिश्चित गर्न आग्रह पनि गरेको छ । विभागले अग्रपंक्तिमा काममा खटिएका तथा बाढीबाट गम्भीर समस्यामा परेकालाई तत्काल सहयोग हुने गरी कोष विनियोजन गर्नुपर्नेमा जोड दिएको छ ।"
२८ कम्पनीका पौने २ करोड कित्ता सेयर अस्वीकृत,"(काठमाडौं)गत आर्थिक वर्षमा मात्र करिब पौने २ करोड कित्ता बराबर प्राथमिक सेयर निष्कासन (आईपीओ) अस्वीकृत भएको छ । अस्वीकृत भएका मध्ये अधिकांश फर्जी (खातामा पैसा नभएको) आवेदन रहेका स्रोतले बताएको छ । गत आवमा आईपीओ निष्कासन गरेका २८ कम्पनीमा १ करोड ६८ लाख १५ हजार ७ सय कित्ता सेयर अस्वीकृत भएको धितोपत्र बोर्डको तथ्यांक छ । एकै व्यक्तिले एकभन्दा धेरै आवेदन हाल्ने, स्थानीय तह र वैदेशिक रोजगारीमा गएका समूहलाई छुट्याइएको सेयर खरिद गरेकाले पनि साधारण समूहमा पुनः आवेदन दिनेलगायत कारणले अस्वीकृत भएका छन् । धितोपत्र दर्ता तथा निष्कासन नियमावलीमा उल्लिखित समूहमा सेयर खरिद गरिसकेकाले सर्वसाधारण समूहमा आवेदन गर्न नपाइने व्यवस्था छ । गत आवमा प्राथमिक सेयर निष्कासन गरेका २८ कम्पनीमा कुल ३ करोड ७२ लाख ७ हजार ५ सय ७६ आवेदन परेकोमा १० लाख ६६ हजार ६ सय ५८ वटा अस्वीकृत भएको देखिन्छ । यो कुल आवेदनको ३ प्रतिशत हो । पछिल्ला महिनाहरूमा आईपीओ निष्कासन गरेका कम्पनीहरूमा अस्वीकृत आवेदन र सेयर कित्ता बढ्दै जानुले यसलाई चासोका रूपमा हेरिएको छ । पछिल्लो उदाहरणका रूपमा घोराही सिमेन्टको आईपीओलाई लिन सकिन्छ । यसमा परेका आवेदनमध्ये करिब ५८ प्रतिशत फर्जी रहेको भन्दै गत असार ४ मा पुँजी बजारको नियामक निकाय धितोपत्र बोर्डले त्यतिबेला अध्ययनका लागि घोराही सिमेन्टको आईपीओ स्थगित गरेको थियो । त्यसपछि असार २२ मा बोर्डले पुनः आईपीओ निष्कासन गर्न निर्देशन दिएको थियो ।पैसा नभए पनि ठूलो संख्यामा सेयर आवेदन गर्ने प्रचलन नयाँ होइन । विगतदेखि नै यस्ता प्रवृत्ति हुँदै आए पनि नियामक निकाय धितोपत्र बोर्ड, सीडीएस एन्ड क्लियरिङ र डीपी सदस्यका रूपमा रहेको सम्बन्धित बैंकले ध्यान नदिँदा पछिल्ला महिनाहरूमा फर्जी आवेदन बढ्दै गएको एक जानकारले बताए । परेका आवेदन उही दिन प्रमाणीकरण गरे त्यस्तो समस्या हुँदैन, आवेदन परेका ३४ दिनपछि मात्र प्रमाणीकरण गर्ने प्रचलन हाम्रोमा देखिन्छ, स्रोतले भन्यो, यस्तो अवस्थामा वित्तीय अवस्था र आवश्यक सूचकहरू कमजोर भएका कम्पनीहरूले धेरै आवेदन परेको देखाउन सुरुका एकदुई दिनमै फर्जी आवेदन हाल्ने क्रम बढेको छ । नियामक निकायले यसमा सुरुदेखि नै कडाइ गरेको भए फर्जी आवेदनका लागि कम्पनीहरू प्रोत्साहित हुँदैनथे । तर, नियामक निकाय र फ्रन्टलाइन रेगुलेटर कानमा तेल हालेर बस्दा उनीहरूलाई प्रोत्साहन मिलेको हो । विगतमा पनि फर्जी आवेदन पर्ने गरे पनि घोराही सिमेन्टको हकमा परेका मध्ये आधाभन्दा धेरै आवेदन फर्जी देखिएकाले बोर्डले स्थगित गरेर अध्ययन सुरु गरेको सीडीएस एन्ड क्लियरिङका प्रमुख कार्यकारी अधिकृत पूर्णप्रसाद आचार्यले बताए । सानो सानो कित्तामा प्रायः सधैं आवेदनहरू अस्वीकृत हुन्थे । तर, घोराहीको हकमा खातामा १५ सय रुपैयाँ पनि छैन तर १० लाख कित्ता सेयर आवेदन भएको छ, उनले भने, घोराही सिमेन्टमा सुरुको आह्वानमा परेकामध्ये करिब ५८ प्रतिशत अस्वीकृत भएको थियो । पुनः आह्वान भएकोमा त्यो स्तरको अस्वीकृत छैन । यति धेरै फर्जी आवेदन पर्नुले कम्पनीले धेरै सेयर बिक्री गरेको देखाउन कृत्रिम रूपमा उक्त घटना घटाएको देखिने उनले बताए । नियममा दिनभरमा परेको आवेदन तत्कालै प्रमाणीकरण गर्नुपर्ने व्यवस्था छ । तर तीनचार दिनसम्म पनि बैंकले प्रमाणीकरण गर्दैनन् । तत्कालै प्रमाणीकरण गरेको भए समस्या आउँदैनथ्यो, उनले भने, यो समस्या समाधान गर्न आफूहरूले एप्लिकेसन प्रोग्रामिङ इन्टरफेस (एपीआई) को तयार पारेर स्वीकृतिका लागि बोर्डमा करिब ८ महिना अघि पेस गरेका हौं । अहिले बोर्डमा छलफल भइरहेको छ रे, सायद यही साता स्वीकृत होला । एपीआई सञ्चालनमा आएपछि फर्जी आवेदन पर्ने समस्या समाधान हुने उनको दाबी छ । फर्जी आवेदनको अर्को उदाहरणका रूपमा माई खोला हाइड्रोपावर कम्पनीको आईपीओलाई लिन सकिन्छ । उक्त कम्पनीले गत वैशाख ८ देखि १२ गतेसम्म आईपीओ निष्कासन गरेकोमा करिब १३ लाख ६८ हजार आवेदन परे । जसमध्ये करिब ८८ हजार आवेदन अस्वीकृत भए । यो परेको आवेदनको करिब साढे ६ प्रतिशत हो । यति धेरै संख्यामा आवेदन अस्वीकृत हुँदा पनि नियामक निकायको ध्यान जान नसकेकाले अहिले यो प्रवृत्ति बढ्दै गएको जानकारहरू बताउँछन् । आईपीओमा फर्जी आवेदन पर्नु नयाँ होइन, फेरि घोराही सिमेन्टको मुद्दा सुरुदेखि नै विवादित हो र त्यो समस्या अझै समाधान भएको छैन, धितोपत्र बोर्ड स्रोतले भन्यो, घोराही सिमेन्टलाई आईपीओ अनुमति दिने प्रक्रियाबाटै कैफियत देखिन्छ । किनकि आईपीओ अनुमति दिइसकेपछि बोर्डले घोराही सिमेन्ट र केयर रेटिङ नेपालका केही लगानीकर्ता (सेयरधनी) एउटै व्यक्ति तथा समूहका रहेकाले स्वार्थ बाझिएको भन्दै बोर्डले स्पष्टीकरण सोधेको छ । जबकी आईपीओ अनुमोदन दिँदा उक्त विषय किन हेरिएन र पछि मात्र स्पष्टीकरण सोधियो ? यो प्रश्नको जवाफ बोर्डले दिन सकेको छैन । घोराही सिमेन्टको आईपीओमा सुरुदेखि नै आर्थिक लेनदेनको सौदाबाजी भएको र बीचमा कुरा बिग्रिन थालेपछि बोर्डले रेटिङ कम्पनीमा स्वार्थ जोडिएको विषय निकालेर बखेडा झिकेको दाबी स्रोतको छ । यो कुरा आईपीओ स्थगित भएको करिब २ सातापछि कम्पनीलाई सेयर पुनः निष्कासन गर्न अनुमति दिइयो तर, न त फर्जी आवेदन न त रेटिङ, कम्पनीसँग स्वार्थ बाँझिएको विषयमा कम्पनीलाई कुनै कारबाही नगरी घोराही सिमेन्टलाई उन्मुक्ति दिइयो, स्रोतले भन्यो, यो प्रकरणमा घोराही सिमेन्टलाई किन उन्मुक्ति दियो भन्ने विषयमा बोर्डलाई प्रश्न सोध्नुस्, म ठोकुवा गर्छु तपाईंले सही उत्तर पाउनु हुन्न । प्रायः सेयर निष्कासनहरूमा सानो संख्यामा आवेदन अस्वीकृत हुँदै आएपछि घोराही सिमेन्टमा त्यो संख्या अस्वाभाविक देखिएकाले त्यसलाई कारबाही गरिएको नेपाल धितोपत्र बोर्डका कार्यकारी निर्देशक एवं प्रवक्ता मुक्तिनाथ श्रेष्ठले बताए । फर्जी आवेदन पर्ने समस्या समाधान गर्न सीडीएसले तयार पारेको एपीआईउपर बोर्डमा छलफल भइरहेको उनले जानकारी दिए ।"
टेरामक्स कार्यान्वयनमा टेलिकम कम्पनी विभाजित,"(काठमाडौं)विवादास्पद टेरामस्क प्रविधि एक साताभित्र कार्यान्वयनमा ल्याउन नेपाल दूरसञ्चार प्राधिकरणले दिएको समयसीमा सकिएसँगै नेपालका प्रमुख सेवा प्रदायकहरू निर्देशनको पालनामा विभाजित देखिएका छन् । निजी स्वामित्वको एनसेल आजिएटाले टेरामक्स इन्टरकनेक्सनका लागि सहमति जनाए पनि सरकारी सेवा प्रदायक नेपाल टेलिकमले भने निर्देशनको अवज्ञा गरेको छ । योसँगै प्राधिकरणले कारबाहीस्वरूप नेपाल टेलिकमलाई उपलब्ध गराउने सिफारिसलगायत सहजीकरणको काम बन्द गरिदिएको छ । विदेशी मुद्रा सटही, उपकरण खरिदलगायत प्रयोजनमा नियामकले उपलब्ध गराउने सिफारिस, अन्य स्वीकृतिलगायत सुविधा प्राधिकरणले बन्द गरिदिएको हो । नियामकले गरिदिनुपर्ने यस्ता सहजीकरण कार्य रोक्ने गरी भएको यो कारबाही नेपालको दूरसञ्चार इतिहासमै पहिलो हो । यसले गर्दा टेलिकमको सेवा विस्तार, विदेशबाट हुने प्रविधि र उपकरण आयातलगायतमा असर पर्नेछ । प्राधिकरणका अनुसार सफ्टवेयरमा आधारित टेरामक्स प्रणाली दूरसञ्चार प्रयोगकर्ताको चापलाई विधिसम्मत तवरले अनुगमन र नियमन गर्ने कार्यमा प्रयोग हुन्छ । यसले सम्पूर्ण कल डिटेल रेकर्ड (सीडीआर) को विवरण राख्नेसँगै राष्ट्रिय र अन्तर्राष्ट्रिय इन्टरकनेक्सनको अवस्था नियाल्ने र जालसाजीको पहिचान तथा नियन्त्रण गर्ने काम गर्छ । प्राधिकरणले ०७४ सालदेखि नै टेरामक्स प्रविधि लागू गर्ने पहलस्वरूप आवश्यक प्रविधि र उपकरण खरिद गरिसकेको छ । ३ अर्ब ११ करोड रुपैयाँभन्दा बढी लागतमा प्राधिकरणले भित्र्याएको उपकरण हालसम्म प्रयोगविहीन छ । विभिन्न कारणले अड्किँदै आएको उक्त प्रविधिको कार्यान्वयन एक साताभित्र गरिसक्न साउन ८ मा एक पत्रमार्फत प्राधिकरणले दुवै सेवा प्रदायकलाई निर्देशन दिएको थियो । ग्राहक संख्या बढ्दै जाँदा आम्दानी र राजस्व घट्दै गएको देखाइएको र अर्बौंको अन्तर्राष्ट्रिय कल बाइपास भइरहेको आशंकामा यस्तो प्रविधि लागू गर्न हतारो गर्नुपरेको प्राधिकरण नेतृत्वको दाबी छ । एलसेलबाट १५ दिनभित्र सो तथ्यांक र विवरण उपलब्ध गराउने भन्ने प्रकृतिको चिठी प्राप्त भएको छ भने नेपाल टेलिकमबाट कुनै जवाफ आएन, प्राधिकरणका अध्यक्ष पुरुषोत्तम खनाल भन्छन्, एनसेलबाट इन्क्रिप्टेड डाटा उपलब्ध गराउने प्रतिबद्धता प्राप्त भएको छ । हामीले नाम र नम्बर खोजेको पनि होइन । आफूहरू प्रयोगकर्ताको तथ्यांक र व्यक्तिगत विवरणको सुरक्षा र गोपनीयतामा सजग रहेको र सोही कारणले इन्क्रिप्टेड डाटा मागेको उनको स्पष्टोक्ति छ । विगत केही वर्षमा सेवा प्रदायकहरूबाट आउने राजस्व वार्षिक २० अर्बभन्दा बढीले घटेको र १०१२ अर्बभन्दा बढीको कल बाइपास भएको सूचना आफूहरूसँग रहेको खनालको दाबी छ । पछिल्लो समय सेवा प्रदायकहरूले आफ्नो बिलिङ सिस्टम अपग्रेड नगरेकाले जति बिल आउनुपर्ने हो, त्योभन्दा १०१५ प्रतिशतले बढी आएको हामीले बारम्बार भन्दै आएका छौं, उनले भने, राज्यलाई भइरहेको यस्तो घाटा र अन्य गम्भीर विषयमा नियमनका लागि सेवा प्रदायक तयार नहुनु भनेको अस्वीकार्य विषय हो । त्यसमाथि धेरैजसो सेवा प्रदायकले प्रयोग गर्ने प्रविधि विदेशी कम्पनीहरूकै छ, उनीहरूले राख्दा समस्या नहुने तर नियामकले विधिसम्मत तरिकाले ती विवरण माग्दा सुरक्षाको प्रश्न उठाउँदै अटेरी गर्न कसरी मिल्छ ? आफूहरूले सुरक्षा र गोपनीयतालाई ध्यानमा राख्दै मागेको इन्क्रिप्टेड तथ्यांक उपलब्ध नगराउनेलाई हदैसम्मको कारबाही गर्ने खनालको भनाइ छ ।नेपाल टेलिकमले भने प्राधिकरणको निर्देशनका विषयमा आफूहरू छलफलमै रहेको उल्लेख गरेको छ । आफूहरूले नियामकको निर्देशन बेवास्ता गरेको नभई भविष्यमा अप्ठ्यारो नहोस् भन्ने हिसाबले अगाडि बढ्न खोजेको कम्पनीका सहायक प्रवक्ता परमात्मा भट्टराईले बताए । हामीले पहिले पनि प्राधिकरणलाई यस विषयमा जवाफ दिइसकेकाले थप नयाँ कुरा केही छैन, उनले भने, प्राधिकरणले अहिले आएर इन्क्रिप्टेड भन्यो । पहिले त्यस्तो भनिएको थिएन । ग्राहकका अति व्यक्तिगत विवरण र तथ्यांक अदालतको अनुमतिबिना नदिनू भन्ने सर्वोच्च अदालतको फैसलामा आधारित रहेर नै हामी अघि बढ्न खोजेका हौं । तर तथ्यांक दिनुहुँदैन भन्ने मनसाय आफूहरूको नभएको र यसलाई कसरी सहजीकरण गर्न सकिन्छ भनेर मध्यमार्गी बाटो खोजिरहेको उनले प्रस्ट्याए । ०७३ माघमा अधिवक्ता बाबुराम अर्याललगायतले दायर गरेको रिट निवेदनमा फैसला गर्दै सर्वोच्चका तत्कालीन प्रधानन्यायाधीश कल्याण श्रेष्ठ र न्यायाधीश देवेन्द्र गोपाल श्रेष्ठको इजलासले कुनै पनि व्यक्तिको कल डिटेललगायत अति व्यक्तिगत विवरण अदालतको आदेशबिना प्रहरीले हेर्न नपाउने फैसला गरेको थियो । यसै सन्दर्भमा सरकारले सेवा प्रदायकको प्रणालीमा सोझै पहुँच राखेर सम्बन्धित व्यक्तिका कुराकानी रेकर्ड गर्ने र उपयुक्त प्रविधिको प्रयोग गरी संयन्त्र जडान गर्न सकिनेछ भन्ने बेहोरासहित ०८९ सालमा ल्याउन खोजेको दूरसञ्चारसम्बन्धी कानुनलाई एकीकरण र संशोधन गर्न बनेको विधयक संसद् र नागरिक समाजको आलोचनापछि विचाराधीन छ ।"
सरकारी उच्च पदस्थको भवन निर्माणमै ढिलासुस्ती,"(काठमाडौं)२०७९ को प्रतिनिधिसभा निर्वाचनपछिको पहिलो संसद् बैठक नयाँ भवन सिंहदरबारमा बस्ने लक्ष्यसहित निर्माण थालिएको संसद् भवनको काम अझै सकिएको छैन । चार वर्षमा भवनको निर्माण प्रगति मात्र ६६ प्रतिशत छ । २०७९ असोज १६ सम्म निर्माणको काम सक्ने भन्दै ०७६ असोज १६ मा यसको ठेक्का सम्झौता भएको थियो । सुरु सम्झौताअनुसार काम नसकिएपछि पहिलो पटक ०७९ चैत मसान्तसम्म म्याद थप गरियो । उक्त अवधिमा पनि काम नसकिएपछि दोस्रोपटक ०८० असोज १९ सम्मका लागि म्याद थपियो । तर उक्त समयभित्र पनि काम सकिने अबस्था नरहेको सहरी विकास मन्त्रालय स्रोतले जनाएको छ । यसको दोस्रो खण्डका रूपमा गत असारमा २ अर्ब ३४ करोड ५४ लाख रुपैयाँमा केसीश्यामसुन्दरबानियाँ जेभीले सकारेको इन्टेरियर तथा फर्निसिङको ठेक्का ०८१ असारसम्ममा सक्नुपर्नेछ । सुरुमा भवन निर्माण र दोस्रो खण्डमा इन्टेरियरफर्निसिङको ठेक्का लगाइएको विशेष भवन निर्माण आयोजना समन्वय कार्यालयले जनाएको छ । निर्माण र इन्टेरियरको ठेक्का एकैचोटि नभई पछि हुँदा काममा केही ढिलाइ भएको जनाइएको छ । कुनै विपत्ति आइनपरे तोकिएको समयभित्र निर्माण सक्ने गरी काम भइरहेको दाबी आयोजना निर्देशक मचाकाजी महर्जनको छ । निर्माण व्यवसायीलाई चाँडो काम सक्न ताकेता गरिरहेका छौं, निर्माणमा १२ सय मजदुर परिचालन गर्न भनेका छौं, उनले भने, कामदार अभावका कारण त्योअनुसार मजदुर राखिएको छैन । नयाँ भवन नबनेपछि संसद् बैठक पुरानै भवनबाट सुरु गरिएको हो । कोभिड अवधिमा काम गर्न नसक्दा त्यसको प्रभाव अहिलेसम्म परिरहेको आयोजना कार्यालयको भनाइ छ । संसद् भवन अन्य कार्यालय बनाए जस्तो नहुने हुँदा राम्रो बनाउन समय लाग्ने आयोजनाका निर्देशक महर्जनले बताए । कोभिडसँगै रूख कटान र साइट क्लियर समयमै नहुँदाको अप्ठेरोमा तोकिएको समयमा भवन सम्पन्न गर्न नसकिएको निर्माण व्यवसायीको भनाइ छ । ५ अर्ब ६८ करोड ३९ लाख रुपैयाँमा टुन्दीसेक जेभीले संसद् भवन निर्माणको ठेक्का लिएको हो । अहिलेसम्म निर्माणमा ३ अर्ब ६७ करोड ६३ लाख रुपैयाँ खर्च भइसकेको जनाइएको छ । सबै मुख्यमन्त्री र प्रदेश प्रमुखका लागि सातवटा भवनको निर्माण अन्तिम चरणमा पुगेको छ । ०७६ असोज २७ मा भएको ठेक्का सम्झौताअनुसार ०७८ असोज २६ भित्र निर्माण सकिसक्नुपर्ने हो । दुई वर्षमा सक्नुपर्ने निर्माणको चार वर्षमा ९५ प्रतिशत मात्र प्रगति छ । यसको ठेक्का केसीसमानान्तर जेभीले ७२ करोड ४७ लाखमा लिएको हो । कुल ठेक्का रकममध्ये अहिलेसम्म ६० करोड ५४ लाख रुपैयाँ खर्च भइसकेको छ । त्यस्तै आवाससँगै सुरक्षा भवन, इन्टेरियरलगायत सबैको ठेक्का एकसाथ नहुँदा अहिले समस्या भएको र काम सक्न अझै केही समय लाग्ने आयोजनाले जनाएको छ । आवास निर्माणको काम भने बढीमा भदौसम्ममा सकिने आयोजनाका सिनियर डिभिजनल इन्जिनियर दीपक श्रेष्ठले बताए । पछिल्लो म्याद ०७९ चैत २४ सम्मको थियो, उनले भने, अहिले भुक्तानी दिनका लागि मात्र भए पनि म्याद थप्नुपर्ने भएकोले प्रक्रियामा छ । त्यस्तै मन्त्री आवास निर्माणको काम पनि सकिएको छैन । यसको ठेक्का श्रीकोहनुमान जेभीले ०७६ कात्तिकमा लिएको थियो । सुरु सम्झौताअनुसार ०७८ कात्तिक २६ भित्र काम सक्नुपर्ने थियो । तर तोकिएको समयमा नसकिएपछि एक वर्ष म्याद थपिइयो । उक्त म्यादमा पनि नसकिएपछि ०८० वैशाखसम्मका लागि थपिएको दोस्रो म्यादमा पनि काम सकिएन । करिब ९६ रोपनीमा मन्त्री आवासका लागि २४ र प्रतिनिधिसभाका उपसभामुख, राष्ट्रिय सभाका अध्यक्ष र उपाध्यक्षका लागि एकएकवटा भवन बनिरहेका छन् । ठेक्का रकम १ अर्ब ३ करोड ४६ लाख रुपैयाँ छ । अहिलेसम्म यसको भौतिक प्रगति ९२ प्रतिशत छ । मन्त्री आवास पनि निर्माणको अन्तिम चरणमा छ, म्याद सकिएकाले केही महिनाका लागि मात्र म्याद थपको प्रक्रियामा छ, श्रेष्ठले भने, यसको काम एक महिना बढी लाग्ने देखिन्छ, आउँदो दसैंसम्म मन्त्री आवास पुल्चोकबाट भैंसेपाटी सार्ने गरी काम भइरहेको छ । यो आयोजना निर्माणमा अहिलेसम्म ६९ करोड ३१ लाख रुपैयाँ खर्च भइसकेको छ । सुरक्षा निकायको भवन नबन्दासम्म मन्त्री आवास सार्न भने मिल्ने छैन । जुन निर्माणको अन्तिम चरणमा रहेको दाबी आयोजनाको छ । सिंहदरबार परिसरमै सेनाको चण्डीदल गणको भवन ६७ करोड रुपैयाँ खर्चिएर निर्माण भइरहेको छ । जसको ठेक्का ०७८ पुस २६ मा भएको र ०८० पुसभित्र काम सकिसक्नुपर्नेछ । यसको ठेक्का टुन्दीरसुवाबिकोआई जेभीले लिएको हो । अहिलेसम्म यसको भौतिक प्रगति ६६ प्रतिशत छ भने ५३ करोड ६० लाख रुपैयाँ खर्च भइसकेको छ । यसको पनि तोकिएको समयभित्रै निर्माण सक्ने गरी काम भइरहेको इन्जिनियर श्रेष्ठले बताए । प्रधानमन्त्री आवासको निर्माण भने ०७८ मंसिरमै सकिसकेको छ । अब थप भएको समयभित्र पनि निर्माणको काम पूरा नगरे निर्माण व्यवसायीलाई जरिवाना गराएर भए पनि काम सक्ने छौं, आयोजना निर्देशक मचाकाजी महर्जनले भने, कुनै ठूलो विपत्ति आइनपरे तोकिएको समयभित्र सबै निर्माणको काम सकिनेछ ।"
चामलको मूल्य अस्वाभाविक,"काठमाडौं (कास) भारतको चामल निर्यात बन्देजको बहानामा यहाँको बजार मूल्य बढेपछि सांसदले सरकारी अनुगमनमा प्रश्न उठाएका छन् । चामलमा कालोबजारी सुरु भएको बताउँदै उनीहरूले अनुगमनलाई तीव्र बनाउनुपर्ने बताएका हुन् । मंगलबार उद्योग तथा वाणिज्य र श्रम तथा उपभोक्ता हित समितिको बैठकमा बोल्दै सांसद रमा कोइराला पौड्यालले बजारमा कालोबजारी सुरु भइरहँदा सरकारले अनुगमनमा ध्यान नदिएको बताइन् । चामलमा अस्वाभाविक मूल्य बढाइएको छ । भाउ प्रतिबोरा २३ सय रुपैयाँ बढ्दा सरकारले अनुगमनमा ध्यान दिएन । बजार अनुगमन भए पनि फितलो छ, उनले भनिन् । सांसद असिम शाहले बजार अनुगमन मौसमी हुने गरेको बताए । निरन्तर र दैनिक अनुगमन भए व्यापारीहरू स्वतः सुधार हुने उनको भनाइ छ । भने, दैनिक बजार अनुगमन भए बजारमा सहज र स्वच्छ हुन्थ्यो ।अर्का सांसद महेन्द्रबहादुर शाहीले पनि बजारमा म्याद नाघेका दैनिक उपभोग्य वस्तु छ्यापछ्याप्ती भेटिएको बताए । सर्वसाधारणको स्वास्थ्यमा प्रत्यक्ष असर गर्ने यी वस्तुमा अनुगमन नै हुन सकेन । सांसद गणेश पराजुलीले खाद्य वस्तुमा प्रभावकारी नियमन नभएको जिकिर गर्दै भने, धेरैजसो खाद्यान्न आयात नै गर्नुपर्छ । बजारमा खाद्य वस्तु आउँदा गुणस्तर कायम गर्न सकिँदैन ?"
वीरगन्जमा सवारी कर ठेक्कामा 'मिलेमतो,"(वीरगन्ज)दुई वर्ष अगाडि वीरगन्ज महानगरपालिकाले पटके सवारी व्यवस्थापन करको ठेक्का आह्वान गर्दा ६ करोड ११ लाख रुपैयाँमा सकार भएको थियो । आयरा निर्माण सेवाले आर्थिक वर्ष २०७८०७९ का लागि उक्त मूल्यमा सवारी करको ठेक्का पाएको थियो । २०७९०८० मा सवारी करको ठेक्का आह्वान नगरेको महानगरले चालु आव २०८००८१ का लागि आह्वान गर्दा भने दुई वर्षअघिको रकमभन्दा ३ करोड कममा सकार भएको छ । महानगरको राजस्व महाशाखाका अनुसार सवारी कर ठेक्काको १९ वटा बोलपत्र फारम बिक्री भएको थियो । जसमध्ये ६ मात्र वटा दर्ता भएका थिए । महानगरले सवारी कर ठेक्काका लागि न्यूनतम ३ करोड रुपैयाँ कायम गरेको थियो । आरपीए कन्स्ट्रक्सनले ३ करोड ६ लाख ५१ हजार रुपैयाँमा सवारी पटके सवारी व्यवस्थापनको ठेक्का पाएको राजस्व महाशाखा प्रमुख मनोज कर्णले बताए । महानगरको न्यूनतम ठेक्का रकम भन्दा ६ लाख ५१ हजार मात्र बढी हालेर बोलपत्र दर्ता गराएको आरपीए कन्स्ट्रक्सनले ठेक्का पाएपछि मिलेमतोको आरोप लागेको हो । अझ २ वर्ष अगाडिको सकार ठेक्का रकम भन्दा आधा मूल्यमा ठेक्का लागू भएपछि मिलेमतोको आरोप लगाउनेका लागि बलियो आधार बनेको हो । २०७८०७९ का लागि सवारी कर ठेक्का आह्वान हुँदा महानगरपालिकाले न्यूनतम मूल्य नै ४ करोड ९० लाख कायम गरेको थियो । तर, २०८०८१ का लागि आह्वान भएको सवारी कर ठेक्काको न्यूनतम मूल्य नै घटाएर ३ करोड रुपैयाँ कायम गरिएको थियो । सम्बद्ध स्रोतका अनुसार सवारी करको बोलपत्र खोल्नु एक दिन अगाडि नै ठेकेदारले मिलेमतोमा ठेक्का हाल्ने सहमती गरेका थिए । असार २२ गते वीरगन्जमा बसेको ठेकेदारहरूको भेलामा सहमति भएपछि ठेक्का हाल्ने समूहले अन्य ठेकेदारहरूलाई एक करोड १२ लाख रुपैयाँ कमिसन बाँड्ने टुंगो लागेको थियो, स्रोत भन्छ, अन्य ठेकेदारले बोलपत्र दर्ता नगराएपछि सवारी कर ठेक्का प्रतिस्पर्धामा नै गएन, ठेक्का पाउने समूहले आफ्नै बोलपत्र अलि अलि रकम थपेर दर्ता गराएका थिए । त्यही भएर प्रतिस्पर्धा हुनै पाएन, न्यूनतम मूल्यभन्दा जम्मा ६ लाख ५१ हजार रुपैयाँ बढी रकम हालेकाले सवारी करको ठेक्का पाए । २ वर्ष अगाडिको सकार रकमभन्दा आधा मूल्यमा सवारी करको ठेक्का लागेपछि अहिले महानगरपालिकामै भित्री रूपमा विरोध सुरु भएको छ । मिलेमतोमा गरिएको सवारी कर ठेक्काले महानगरलाई ३ करोड रुपैयाँभन्दा बढी रकमको घाटा भएको छ, महानगरका एक वडाध्यक्ष भन्छन्, महानगरपालिकाले ठेक्का रद्द गरी पुनः आह्वान गर्नुपर्छ । नगरसभापछि हालसम्म बोर्ड बैठक नै नबसेको ती वडाध्यक्षले बताए । वीरगन्ज महानगरपालिका २० का वडाध्यक्ष आरके सिंह परागले महानगर कार्यपालिका सदस्यको बोर्ड बैठक बस्ने हलमा ठेकेदारहरूले बैठक बसि ठेक्का मिलाउने काम भएको बताउँछन् । बोर्ड बैठक बस्ने हलमै ठेकेदारहरू बसेर कमिसन फिक्स गर्न काम भएको छ, वडाध्यक्ष पराग भन्छन्, महानगरको त्यो दिनको सीसीटीभी अध्ययन गरे प्रमाण आफै फेला पर्छ । महानगरका मेयर राजेशमान सिंहले चालु आर्थिक वर्षमा चार चक्के भारतीय नम्बरको सवारी साधनबाट सवारी कर नउठाउने निर्णय भएकाले ठेक्का रकम कम मूल्यमा सकार भएको हुन सक्ने बताउँछन् । २ वर्ष अगाडि सवारी कर ठेक्का लिएका ठेकेदारका एक कर्मचारीका अनुसार ४ चक्के भारतीय गाडीबाट वार्षिक करिब ५५ लाख रुपैयाँ संकलन भएको थियो । हालको ठेक्कामा चार चक्के भारतीय गाडीबाट कर नउठाउने महानगरले निर्णय गरे पनि ठेक्का रकम ५० देखि ५५ लाख घट्नुपर्थ्यो, ती कर्मचारी भन्छन्, तर, यसपालि त विगतको भन्दा ३ करोड रुपैयाँ कममा ठेक्का सकार भएको छ । मेयर सिंहले महानगरको राजस्व परामर्श समितिको सिफारिसअनुसार नै सवारी करको ठेक्का आह्वान गरिएको दाबी गर्छन् । अनियमितता भएको छ भने ठेक्का खारेज गर्छौ, मेयर सिंहले भने, सवारी कर ठेक्काको विषयमा अनुसन्धान गर्छौं । महानगरको राजस्व महाशाखाका अनुसार ठेकेदारले चार चक्के व्यावसायिक गाडीमा २५ रुपैयाँदेखि लिएर ट्रक र अन्य हेभी गाडी १० चक्केमाथि ३ सय रुपैयाँसम्म पटके रूपमा सवारी कर संकलन गर्ने छ ।"
निर्माण व्यवसायीको माग सम्बोधन गर्न आग्रह,"काठमाडौं (कास) विभिन्न माग राखी नेपाल निर्माण व्यवसायी महासंघले गरेको आन्दोलनप्रति नेपाल उद्योग वाणिज्य महासंघले ध्यानाकर्षण भएको जनाएको छ । वाणिज्य महासंघको सदस्य रहेको निर्माण व्यवसायी महासंघका जायज माग सुनुवाइमा भइरहेको ढिलाइले निर्माणसँगै अर्थतन्त्रमा पनि समस्या पर्ने देखिएको जनाइएको छ । व्यवसायीले निर्माण कार्य सम्पन्न गरे पनि भुक्तानी नहुँदा वित्तीय प्रणाली र समग्र अर्थतन्त्रमा नै नकारात्मक प्रभाव परेको हुँदा त्यसतर्फ सरकार संवेदनशील हुनु जरुरी रहेको महासंघले बुधबार जारी गरेको विज्ञप्तिमा उल्लेख छ । विकास निर्माण र सर्वसाधारणको जीवनयापनसँग समेत जोडिएका परियोजना रोकिँदा सरकारको पुँजीगत खर्च पनि हुन नसकेकाले जनताले पनि सुविधा पाउन सकेका छैनन्, विज्ञप्तिमा भनिएको छ, गत वर्ष पुँजीगत खर्च जम्मा ६१ प्रतिशत भएको छ, यसले राष्ट्रियअन्तर्राष्ट्रियस्तरमा पनि सकारात्मक सन्देश गएको छैन । निर्माण, उद्योग र थोक व्यापार नकारात्मक रहँदा अर्थतन्त्र मन्दीमा गएको भन्दै यसबाट बैंक, वित्तीय संस्था, सिमेन्ट, छडजस्ता निर्माण सामग्री उत्पादक र सरकारको राजस्वमा पनि गम्भीर असर परेको महासंघले भनेको छ । राजस्व १३ प्रतिशतले घटेको छ भने उद्योगहरू करिब ३० देखि ३५ प्रतिशत क्षमतामा चलिरहेका छन्, विज्ञप्तिमा भनिएको छ, अतः विभिन्न माग राखी आन्दोलित निर्माण व्यवसायीका जायज माग सम्बोधन गर्न नेपाल उद्योग वाणिज्य महासंघ नेपाल सरकारसमक्ष आग्रह गर्दछ ।"
डाइपर तेस्रो मुलुकमा,"भैरहवा (कास) बच्चाका लागि प्रयोग हुने डाइपर भारतपछि तेस्रो मुलुक निर्यातको तयारी भइरहेको छ । ब्रजेश्वरी इन्डस्ट्रिज प्रालिले अफ्रिका, दुबई, बंगलादेश र युरोपियन मुलुकमा पनि निर्यात तयारी थालेको छ । नवलपरासीको रामग्राममा रहेको उद्योगले पछिल्लो सात महिनामा कुल उत्पादनको ४० प्रतिशत भारत निर्यात गर्दै आएको जनाएको छ । उद्योगका अध्यक्ष एसपी ढकालले डाइपर अब तेस्रो मुलुक पनि निर्यात गरिने बताए । हामी अब केही दिनमै घाना, बंगलादेश र दुबईमा निर्यात गर्ने क्रममा छौं, ढकालले भने । यसबाहेक अफ्रिकाका अन्य मुलुक र युरोपियन मुलुकमा पनि निर्यातको तयारी भइरहेको उनले बताए । ढकालका अनुसार सात महिनामा १५ करोड रुपैयाँ बढीको उत्पादन भारत निकासी भएको छ । गुणस्तरीय उत्पादनलाई पहिलो प्राथमिकता दिइएकाले हाम्रो उत्पादन निर्यात प्रक्रियाले छोटो समयमै सफलता प्राप्त गर्दै जान थालेको हो, उनले भने, हामीले प्रयोग गर्ने कच्चा पदार्थ पनि गुणस्तरीय आयात गर्ने गरिएको छ ।"
अर्थ संक्षेप,"प्राइम बैंकको कामु सीईओमा मानन्धर काठमाडौं (कास) प्राइम कमर्सियल बैंकको कायममुकायम प्रमुख कार्यकारी अधिकृत (सीईओ) मा सञ्जीव मानन्धर नियुक्त भएका छन् । स्थापनाकालदेखि नै प्रमुख कार्यकारी अधिकृतका रूपमा व्यवस्थापकीय नेतृत्वमा रहेका नारायणदास मानन्धरको कार्यकाल साउन १६ मा सकिएपछि बैंकको सञ्चालक समितिको बैठकले सञ्जीवलाई कामु सीईओमा नियुक्त गरेको हो । बैंकिङ क्षेत्रमा २३ वर्षभन्दा लामो अनुभव सँगालेका मानन्धर स्थापनाकालदेखि नै उक्त बैंकमा महाप्रबन्धकका रूपमा कार्यरत थिए । नेपालमा खुल्यो एलिकाको पहिलो सोरुमकाठमाडौं (कास) चौधरी ग्रुपअन्तर्गत एलिका ब्रान्डको पहिलो ब्रान्डसप बुधबार काठमाडौंको टेकुमा खुलेको छ । ब्रान्डसपमा एलिका ब्रान्डका चिम्नी, बिल्टइन ओभन, माइक्रोवेभ ओभन, डिसवासर, कुकिङ रेन्ज, हब्स र कुक टप्सलगायत घरायसी विद्युतीय सामग्री उपलब्ध हुने जनाइएको छ । अन्तर्राष्ट्रियस्तरको ग्राहक सेवा, उपयोग तथा विस्तृत जानकारी प्रदान गराउने उद्देश्यसहित सोरुम सञ्चालन गरिएको हो, सीजीद्वारा जारी विज्ञप्तिमा भनिएको छ । ओपनिङ विशेष छुटमा शून्य प्रतिशत ब्याजमा किस्ताबन्दी, निःशुल्क जडानलगायत सुविधा रहेको सीजीले जनाएको छ । वर्ल्डलिंकले पब्जीसँगको सहकार्यमा गेमिङ प्याकेज ल्याउने काठमाडौं (कास) वर्ल्डलिंकले पब्जीसँगको सहकार्यमा साउन १८ देखि नयाँ गेमिङ प्याकेज ल्याउने तयारी गरेको छ । इन्टरनेट सेवाप्रदायक वर्ल्डलिंकले ल्याउन लागेको उक्त प्याकेज केही ईस्पोर्ट्स खेलाडीले परीक्षणका रूपमा प्रयोग गर्दै आएका थिए । उनीहरूले उक्त प्याकेज प्रयोग गर्दा पब्जीको लेटेन्सी एकदमै न्यून पाएको खुलासा गरेका छन् । उक्त प्याकेज प्रो गेमिङ वाईफाई सिक्स राउटरको साथमा उपलब्ध हुने बताइएको छ । जसले गर्दा ईस्पोटर््समा अहिले देखिएको लेटेन्सीको समस्या सम्बोधन हुने वर्ल्डलिंकको दाबी छ । नेपालमा मोबाइल गेमिङमा सक्रिय प्रयोगकर्ताको संख्या ४५ लाख हाराहारी रहेको अनुमान छ, जसमध्ये ८० प्रतिशत मोबाइलबाटै खेल्ने गर्छन् । गणपति वनस्पतिका डिलरलाई नबिलको फाइनान्सिङ काठमाडौं (कास) नबिल बैंकले लक्की ग्रुपअन्तर्गतको खाने तेल प्रशोधन गर्ने उद्योग गणपति वनस्पतिका आधिकारिक डिलर तथा बिक्रेतालाई च्यानल फाइनान्सिङ सुविधा दिने भएको छ । गणपतिका तर्फबाट अध्यक्ष तथा लक्की ग्रुपका प्रबन्ध निर्देशक अमित मोर र बैंकका तर्फबाट प्रमुख कार्यकारी अधिकृत ज्ञानेन्द्र ढुंगानाले उक्त सम्झौतामा गत मंगलबार हस्ताक्षर गरेका हुन् । कार्यक्रममा कम्पनीका तर्फबाट लक्की ग्रुपका अध्यक्ष सतिशकुमार मोर, उपाध्यक्षद्वय श्रवणकुमार मोर र राजकुमार मोरका साथै कार्यकारी निर्देशकहरूको उपस्थिति थियो । यस उद्योगले सफारी र रामदेव ब्रान्डहरूमा प्रशोधित सनफ्लावर तेल, सोयाबिन तेल, तोरी तेल र पामोलिनन तेल बिक्रीवितरण गर्दै आएकोमा हालै मात्र नेवारी प्लस ब्रान्ड बजारमा ल्याएको छ । कुमारी सुनौलो लगानी योजनाको भुक्तानी ईसेवाबाटै काठमाडौं (कास) कुमारी सुनौलो लगानी योजनाको भुक्तानी ईसेवाबाट गर्न सकिने भएको छ । यो योजना कुमारी क्यापिटलको म्युचुअल फन्डको वेबसाइटमा ईसेवामार्फत भुक्तानी गर्न सकिने भएको हो । अनलाइन भुक्तानीसम्बन्धी सम्झौतापत्रमा ईसेवाका तर्फबाट प्रमुख कार्यकारी अधिकृत जगदीश खड्का र कुमारी क्यापिटलका तर्फबाट प्रमुख कार्यकारी अधिकृत पुष्प शर्माले हस्ताक्षर गरेका थिए । साथै ईसेवा र ईसेवा रेमिटले यूकेएआईडी एसईपीसीप परियोजनासँगको सहकार्यमा वैदेशिक रोजगारीमा रहेका नेपालीहरूलाई रेमिट्यान्सको सदुपयोग गर्न विभिन्न कार्यक्रम सञ्चालन गरिरहेको छ । हाल ईसेवामार्फत करिब ७५ लाख ग्राहकले सेवा लिइरहेका छन् ।"
आँखा पाक्ने रोग बढ्दै,"ताप्लेजुङमा बढे संक्रमितताप्लेजुङमा पनि आँखा पाक्ने समस्या अधिक देखिएको छ । नेपाल नेत्रज्योति संघ डिचेन डोङगला आँखा उपचार केन्द्रमा बढी बिरामी यो समस्या लिएर आउन थालेका छन् । केही दिन यता मात्रै देखिन थालेको हो, उपचार केन्द्रका क्लिनिक इन्चार्ज काजी गुरुङले थपे, यो संक्रमणका बिरामी दैनिक २५ जनासम्म आएका छन् । अहिले सदरमुकाम क्षेत्रका बिरामी मात्रै आइरहेको उनको भनाइ छ ।यो सरुवा रोग हो र मौसम परिवर्तन हुँदा यो समस्या देखापर्छर्, गुरुङले भने । यो रोग साउन, भदौ र फागुन, चैतको समयमा बढी देखापर्ने स्वास्थ्यकर्मी बताउँछन् । आँखाभित्रको कन्जमटाइमा भन्ने लेयरमा हुने संक्रमण एक सातासम्म रहन्छ । त्यसपछि पनि निको नभए थप संक्रमण हुन सक्छ । यो संक्रमण देखिएपछि सरसफाइमा विशेष ध्यान दिनुपर्ने गुरुङ बताउँछन् ।आँखा रातो देखिन थाले सफा पानीले छ्याप्पछ्याप्प हानेर सफा गरिहनुपर्छ, गुरुङले थपे, एक साता यसो गर्दा भएन भने अनिवार्य आँखा देखाउनुपर्छ किनकि थप संक्रमण भएर आँखामा समस्या उत्पन्न हुन सक्छ । साताभन्दा बढी गए क्रस इन्फेक्सन हुन सक्छ । ग्रामीण क्षेत्रका नागरिकले पानीमा विशेष ध्यान दिनुपर्ने गुरुङको सुझाव छ । यो बेला आँखामा फोहोर पानी परे संक्रमण फैलिन मद्दत पुग्छ । ग्रामीण क्षेत्रकालाई भने उपचारको पहुँचमा पुग्न पनि कठिनाइ छ । सदरमुकाम फुङलिङ र मेरिङदेन गाउँपालिकाको दोभान बजारमा आँखा उपचार केन्द्र छ ।यो वर्ष आँखामा चोटपटकको समस्या पनि धेरै देखिएको गुरुङ बताउँछन् । मकैको पातले आँखामा पास्ने, सिरु घाँसले घोच्ने बिरामीको संख्या पनि उल्लेख्य छ । यस्ता समस्याबाट मुक्ति पाउन चस्मा लगाएर काम गर्ने बानी बसाउनुपर्ने सुझाव स्वास्थ्यकर्मीको छ । ग्रामीण क्षेत्रमा आँखाको सुरक्षामा कम चासो दिने र समय घर्किएपछि उपचार केन्द्र आउँदा समस्या जटिल बन्ने गरेको गुनासो स्वास्थ्यकर्मीको छ ।"
'भूराजनीति संवेदनशील,"अध्यक्ष दाहालले प्रस्तुत गरेको राजनीतिक प्रस्तावको मस्यौदामा नेपालको भूराजनीतिक अवस्था संवेदनशील रहेको उल्लेख गरेका छन् । उनले चीन, भारत, अमेरिकाको नेपाल चासोप्रति संकेत गर्दै सरकार र पार्टीले नेपालको भूराजनीतिलाई गम्भीर रूपमा लिनुपर्ने बताए । नेपालको भूराजनीति संवेदनशील ठाउँमा छ, उनले बैठकमा भने, यहाँ विभिन्न शक्तिको चासो बढ्दै गएको छ । त्यसैले हामी जिम्मेवारीपूर्वक अघि बढ्नुपर्छ । उनको राजनीतिक प्रस्तावमा यस पटक सत्ता गठबन्धन र प्रतिपक्षी दलको समीक्षा गरिएको छैन । प्रस्तावमा कुनै पनि दललाई विगतजस्तो विश्लेषण नगरी मुख्यगरी पार्टी सुदृढीकरण र सरकारको कामकारबाहीमाथि केन्द्रित गरिएको छ । दाहालले सरकारमा रहँदासम्म आफूले सुशासनलगायत क्षेत्रमा राम्रो काम गर्ने मात्र सोचेको बताए । म जति दिन सरकारमा बस्छु, राम्रो काम गर्ने दृढता लिएको छु, उनले भने, सरकारमा बस्दासम्म हामी सुशासनको क्षेत्रमा राम्रै काम गर्नेछौं । यो गर्दागर्दै सरकार छोड्नै परे तयार छौं तर राम्रो काम गर्दै जाँदा हामीलाई हटाउन सक्दैनन् ।उनले सत्ता गठबन्धन झन् बलियो भएको निष्कर्ष निकालेका छन् । समाजवादी मोर्चा गठन र सहकार्यलाई निरन्तरता दिने आशयको कांग्रेस केन्द्रीय समिति बैठकको निर्णयले सत्ता गठबन्धन झन् बलियो भएको छ, उनले भनेका छन् । उनले राजनीतिक दस्ताबेजमा पार्टीसमेत प्रदूषित भएको उल्लेख गरेका छन् । हामीले पार्टीभित्र पनि सफाइ अभियान चलाउनुपर्छ, हामी पनि प्रदूषित भएका छौं, उनले भने । उनले सांगठनिक प्रस्तावमा दुई अंकको पार्टी समिति बनाउने प्रस्तावसमेत गरेका छन् ।माओवादीले संगठन सुदृढीकरणका लागि तीन महिने जनतासँग पार्टी अभियान चलाउने भएको छ । त्यसपछि विधान सम्मेलन गर्ने सांगठनिक प्रस्ताव पेस गरेका छन् । उनले अब सबै नेताले जनताको काम गर्ने, जनतासँग खाने, जनतासँग बस्ने कार्यक्रम अनिवार्य रूपमा चलाउनुपर्ने बताएका थिए । सांगठनिक प्रस्तावमा पार्टी सदस्य सात लाख पुगेको दाबी गरिएको छ । उनले विधान सम्मेलनपछि फेरि तीन महिने अभियान चलाउने, विशेष महाधिवेशनको तयारी गर्ने संगठनिक दस्ताबेजमा उल्लेख गरेका छन् । नेता तथा कार्यकर्ता सेल कमिटीसम्म गएर काम गर्ने बताए । बाबुराम भट्टराईले नेतृत्व गरेको नेपाल समाजवादी पार्टी, नेत्रविक्रम चन्दको नेकपालगायत समाजवादी विचार भएका पार्टीसँग संवाद गरी पार्टी एकतासम्म पुर्याउने प्रस्ताव गरेका छन् । माओवादी बैठक बिहान ११ देखि ६ बजेसम्म बस्ने समय निर्धारण गरिएको छ ।"
मार्टाको दुःखद बिदाइ,"मेलबर्न (एएफपी) ब्राजिली मार्टाले महिला विश्वकप फुटबलबाट बुधबार दुःखद बिदाइ लिएकी छन् । उनलाई लाग्छ, आफ्नो टिम लिग चरणबाटै बाहिरिने खराब सपनामा पनि सम्भव थिएन । विश्व महिला फुटबलमा ३७ वर्षीया मार्टालाई अहिलेसम्मकै सर्वकालीन उत्कृष्ट खेलाडी मानिन्छ । उनले जमैकाविरुद्ध सुरुदेखि खेल्ने अवसर पाइन्, तर ब्राजिलका लागि निर्णायक खेल प्रदर्शन गर्न सकिनन् । यो समयमा बोल्न पनि गाह्रो छ । मैले यस्तो हुन्छ भनेर खराब सपनामा पनि सोच्न सक्दिनँ । तर, उनले अबको ब्राजिली महिला फुटबलको सम्भावना भने राम्रो रहेको बताइन् । उनले भनिन्, यो टिममा म मात्रै बढी उमेरको हो । अरू सबै खेलाडी युवा छन् । उनीहरू निकै प्रतिभाशाली छन् । उनीहरूको यात्रा भर्खर सुरु भएको छ, यो उनीहरूका लागि उज्ज्वल हुनेछ । मैले अब फुटबल खेल्ने छैन, तिनका लागि यो सुरुआतमात्रै हो । मार्टालाई महिला फुटबलको स्कर्टमा रहेकी पेले पनि भन्न सकिन्छ । तर, यिनै मार्टाले कहिल्यै पनि विश्वकप जित्न सकिनन् । उनी पुरुष होस् वा महिलाको विश्वकप सर्वाधिक १७ गोल गर्ने खेलाडी हुन् । उनी यसमा थप गोल बढाउन असफल रहिन् । उनले भनिन्, मार्टाको खेलजीवन यहीं रोकिन्छ, अब अर्को विश्वकप खेलिने छैन । अहिलेसम्म जति मौका पाएँ त्यसमा खुसी छु ।"
प्लेअफको टिकट ईसेवाबाट,"(काठमाडौं)मछिन्द्र फुटबल क्लबले भुटानको पारो एफसीविरुद्ध दशरथ रंगशालामा साउन २३ गते हुने एएफसी कप २०२३ प्लेअफ छनोटअन्तर्गत प्रारम्भिक चरणको खेलको टिकट बिक्री ईसेवाले गर्ने भएको छ ।मछिन्द्रसँग टिकेटिङ अधिकार लिएको माउन्ट एभरेस्ट स्पोर्ट्स एन्ड इभेन्ट म्यानेजमेन्ट कम्पनीका कार्यकारी निर्देशक थम्मन भुसालले बुधबार भने, हामीले एएफसी कपमा मछिन्द्रको खेलको टिकट बिक्रीको ईसेवासँग सम्झौता गरेका छौं । त्यसैले फुटबलप्रेमीले अनलाइनमार्फत् मोबाइलमै ईसेवाबाट सहजै टिकट खरिद गर्न सक्नेछन् । देशकै अग्रणी डिजिटल पेमेन्ट गेटवे प्लेटफर्म ईसेवासँग हाम्रो सहकार्यले नेपाली फुटबलको विकासमा सहयोग पुग्नेमा विश्वस्त छौं । माउन्ट एभरेस्ट स्पोर्ट्स एन्ड इभेन्ट म्यानेजमेन्ट नेपालमा एक दशकयता आर्टिफिसियल टर्फ तथा फुटसल मैदान निर्माण गरिरहेको अग्रणी कम्पनी हो । मछिन्द्रविरुद्ध पारोको खेलको ब्रोडकास्टिङ पार्टनर कान्तिपुर टेलिभिजन रहेको छ ।सहिद स्मारक ए डिभिजन लिग २०७९८० च्याम्पियन चर्च ब्वाइज युनाइटेडले एएफसी क्लब लाइसेन्सको मापदण्ड पूरा नगरेपछि मछिन्द्रले दोस्रोपल्ट महादेशीय क्लब फुटबलमा दोस्रो महत्त्वपूर्ण प्रतियोगिताको छनोट खेल्ने अवसर पाएको हो । गत वर्ष दशरथ रंगशालामा श्रीलंकाको ब्लुस्टारविरुद्ध २१ ले हारेपछि मछिन्द्रको डेब्यु छनोटको प्रारम्भिक चरणमै टुंगिएको थियो । मुख्य प्रशिक्षक किशोर केसीले सम्हालेको टिमले यसपालि प्रारम्भिक चरणको पहिलो खेलमा सफलता हात पार्ने आस गरिएको छ । त्यसका लागि मछिन्द्रले भुटानी लिग च्याम्पियन पारोलाई पराजित गर्नुपर्नेछ ।मछिन्द्रले पारोलाई पराजित गर्न सके प्रारम्भिक चरणको दोस्रो खेलमा इन्डियन सुपर लिग क्लब मोहन बगानविरुद्ध साउन ३१ गते कोलकातामा खेल्नेछ । त्यसैले प्रारम्भिक चरणमा दुई खेल जितेपछि मात्रै मछिन्द्र प्लेअफमा पुग्न सक्छ । दक्षिण एसियाबाट प्लेअफमा सफलता हात पार्ने एक टिमले एएफसी कप २०२३ को समूह चरणमा स्थान पाउने छ । दुईपल्टको सहिद स्मारक ए डिभिजन लिग च्याम्पियन मछिन्द्रले घरेलु फुटबलमा चर्चित स्ट्रइकर मेसुके ओलोमोउसहित आशिष चौधरी, एरिक विष्ट, आयुष घलान, लाकेन लिम्बू, सनिश श्रेष्ठ, रेजिन सुब्बा र रोहित सुब्बालाई अनुबन्ध गरिसकेको छ ।ए डिभिजन लिग २०७९८० मा सर्वाधिक २३ गोल गरेका नाइजेरियन स्ट्रइकर ओलाडिपो ओलावाले आफिजसहित कप्तान एवं गोलकिपर विशाल श्रेष्ठ र प्रदीप भण्डारी, डिफेन्डरहरू करिम ओमोलाजा, दिवाकर चौधरी, देवेन्द्र तामाङ, छिरिङ गुरुङ, सुरज बिक, मिडफिल्डका आन्द्रेस निआ, उत्सव राई, दिपेश घले, अग्रपंक्तिका विमल घर्तीमगर, विजय भुजेल, सौरभ लिम्बू, अभिषेक गुरुङ मछिन्द्रमा निरन्तर छन् ।"
यू१४ फुटबल अर्को साता,"काठमाडौं (कास) कपअन स्पोर्ट्स सेन्टरले अर्को साता एनएमबीकपअन अन्तरस्कुल यू१४ फुटबल प्रतियोगिता आयोजना गर्ने भएको छ । प्रतियोगिता सेन्टरको बूढानीलकण्ठ नगरपालिका१० बालुवाखानी (कपन) स्थित इन्डोर फुटबल मैदानमा साउन २४ देखि २६ सम्म हुनेछ ।प्रतियोगिताका लागि आयोजक कपअन स्पोर्ट्स सेन्टरले एनएमबी बैंकसँग बुधबार प्रायोजक सम्झौता गर्यो । सम्झौतापत्रमा सेन्टरका प्रमुख कार्यकारी अधिकृत दामोदर भट्टराई र एनएमबी बैंकका नायब प्रमुख कार्यकारी अधिकृत सुदेश उपाध्यायले हस्ताक्षर गरे । अखिल नेपाल फुटबल संघ (एन्फा) का सहायक महासचिवसमेत रहेका भट्टराईले भने, ग्रासरुटमा फुटबल विकासका लागि प्रतियोगिता गर्न लागिएको हो । देशकै अग्रणि वित्तीय संस्था एनएमबी बैंकसँगको सहकार्यले सानै भए पनि नेपाली फुटबलमा खेलाडी उत्पादनमा सहयोग पुग्ने विश्वास छ ।एनएमबीकपअन अन्तरस्कुल यू१४ फुटबलमा उपत्यकाका १६ विद्यालयका छात्रका टिमले लिगकम नकआउटको आधारमा तीन दिन प्रतिस्पर्धा गर्नेछन् । उपाधि विजेता, द्वितीय, तृतीय हुने टिमसहित प्रतियोगिताकै सर्वोत्कृष्ट खेलाडी, उत्कृष्ट गोलकिपर र सर्बाधिक गोलकर्तालाई पुरस्कार प्रदान गर्ने जनाइएको छ । कपअन स्पोर्ट्स सेन्टरले आफ्नै इन्डोर फुटबल ग्राउन्ड (बालुवाखानी, कपन) सहित शान्तिनगर र नखिपोट गरी तीन स्थानमा युवा खेलाडी उत्पादनका लागि काठमाडौं किकर्स फुटबल एकेडेमी सञ्चालन गरिरहेको छ ।"
छोटकरी,"एसिया रग्बी यू२० भदौमाकाठमाडौं (कास) एसिया रग्बीको आयोजना तथा नेपाल रग्बी संघको व्यवस्थापनमा एसिया रग्बी यू२० सेभेन्स महिला तथा पुरुष प्रतियोगिता हुने भएको छ । भदौ २ र ३ मा त्रिपुरेश्वरस्थित दशरथ रंगशालामा हुने प्रतियोगिताको पुरुषतर्फ नेपालसहित भारत, थाइल्यान्ड, मलेसिया, चाइनिज ताइपेई, हङकङ, उज्वेकिस्तान गरी ७ राष्ट्रको सहभागिता रहनेछ । महिलातर्फ नेपाल, थाइल्यान्ड र मलेसियाको सहभागिता रहने छ । प्रतियोगिता लिगकम नकआउटका आधारमा हुनेछ । लिगमा पहिलो र दोस्रो हुने टिमबीच उपाधिका लागि प्रतिस्पर्धा हुनेछ । ७२ लाख अनुमानित लागत रहेको प्रतियोगिता विजेताले एसिया रग्बीको ट्रफी जित्नेछन् । नेपाली टोलीले प्रतियोगिताका लागि श्रीलंकन प्रशिक्षक विजेलाथ सेन ल्याएर पोखरामा प्रशिक्षण लिइरहेको संघका महासचिव गोविन्द घिमिरेले जानकारी गराए । नेपाल रग्वी संघ र गोक्योबीच बुधबारै सम्झौता भएको छ । गोक्योले रग्वी खेलाडीका लागि पोसाक, ट्र्याकसुट र खेल सामग्री उपलब्ध गराउने छ । संघका महासचिव गोविन्द घिमिरे र गोक्योका ब्रान्ड म्यानेजर अन्जिना राईले सम्झौतापत्रमा हस्ताक्षर गरे । भारतलाई एकदिवसीय शृंखलाट्रिनिडाड एन्ड टोबागो (एएफपी) भारतले वेस्ट इन्डिजलाई मंगलबार २ सय रनको ठूलो अन्तरले पराजित गर्दै तीन खेलको एकदिवसीय क्रिकेट शृंखला २१ ले जितेको छ । भारतले दोस्रो एकदिवसीयमा गरेको खराब प्रदर्शनलाई ओझेलमा पार्दै ब्रायन लारा स्टेडियममा यो सफलता पाएको हो । नियमित कप्तान रोहित शर्मा र विराट कोहलीलाई आराम दिएको भारतले त्यसका बावजुत पहिले ब्याटिङ गर्दै ५ विकेटमा ३ सय ५१ रन बनाएको थियो । जवाफमा वेस्ट इन्डिजले ३५३ ओभरमा अलआउट हुनु अगाडि १ सय ५१ रनमात्र बनाउन सक्यो । एकदिवसीय क्रिकेटमा वेस्ट इन्डिजमाथि भारतको रनका आधारमा यो अहिलेसम्मकै ठूलो जित हो । यससँगै भारत वेस्ट इन्डिजविरुद्ध पछिल्ला १३ एकदिवसीय सिरिजमा लगातार विजयी छ । भारतका लागि इशन किसनले ७७, शुभमन गिलले ८५, सन्जु सामसनले ५१ र कप्तान हार्दिक पान्ड्येले ७० रन बनाए । माने पनि साउदीमैरियाद (एएफपी) साउदी क्लब अल नासरले मंगलबार बायर्न म्युनिखका स्ट्राइकर साडियो मानेलाई अनुबन्ध गरेको छ । यससँगै मानेले अब पाँचपल्टका बालोन डीअर विजेता क्रिस्टियानो रोनाल्डोसँग एउटै टिममा खेल्नेछन् । दुईपल्टका अफ्रिकी फुटबल वर्ष खेलाडी माने साउदी अरेबियाको प्रोलिग खेल्ने अर्को ठूलो नाम भएका छन् । अल नासरका अनुसार लिभरपुलका पूर्वखेलाडीका लागि उनीहरूले ३ करोड युरो तिरेको छ । माने र नासरबीचको अनुबन्ध तीन वर्षको हुनेछ । उनको वार्षिक पारिश्रमिक ४ करोड युरो हुनेछ । राम्रो खेल्न सके उनले थप एक करोड युरो बोनस पाउनेछन् । मानेका लागि म्युनिख बसाइ सुखद भने रहन सकेन ।"

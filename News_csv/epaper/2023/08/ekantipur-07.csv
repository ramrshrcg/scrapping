शीर्षक,विवरण
पूर्वप्रधानमन्त्री नेपाल र भट्टराई पनि ललिता निवासको अनुसन्धान दायरामा,"अनुसन्धानका क्रममा कतिपय कमीकमजोरी रहेका भए त्यसलाई सच्याएर अघि बढ्न अदालतको आदेशले मार्गनिर्देश गरेको मन्त्री श्रेष्ठले बताए । जग्गा हिनामिनाको निर्णयमा मुछिएका पूर्वप्रधानमन्त्री भट्टराईले यस विषयमा निष्पक्ष छानबिन हुनुपर्ने प्रतिक्रिया दिए । ललिता निवास प्रकरणमा तपाईंमाथि प्रहरीबाट अनुसन्धान गर्न अदालतले आदेश दिएको छ, यसलाई कसरी लिनुभएको छ ? भन्ने कान्तिपुरको प्रश्नमा उनले भने, सत्यतथ्य निरूपण होस् । भ्रष्टाचार गर्ने मनसायले मन्त्रिपरिषद् निर्णय भएको हो कि होइन ? निष्पक्ष छानबिन हुनुपर्छ । गैरकानुनी हो कि होइन, भ्रष्टाचार हो कि होइन ? जसले गरेको भए पनि छानबिन होस् ।अर्का पूर्वप्रधानमन्त्री नेपालसँग कुरा गर्न खोज्दा सम्पर्क हुन सकेन । सरकारले तत्कालीन भोगाधिकारी सुवर्णशमशेर राणाका परिवारलाई मुआब्जा दिएर पञ्चायतकालमा अधिग्रहण गरेको ललिता निवासको जग्गामध्ये करिब १ सय ४३ रोपनी २०४९, २०६२, २०६६६७ र २०६९ का निर्णयबाट राजनीतिक व्यक्ति, कर्मचारी, तत्कालीन भोगाधिकारी, भूमाफिया र बिचौलियाको मिलेमतोमा हडपिएको थियो । अन्तरिम मन्त्रिपरिषद्ले २०४७ जेठ १४ मा पञ्चायतकालमा जफत भएको जग्गा मात्रै कानुनबमोजिम फिर्ता गर्ने निर्णय गरेको थियो । त्यही निर्णयलाई अपव्याख्या गर्दै मुआब्जा दिएर अधिग्रहण गरिएको १ सय १२ रोपनी ४ आना जग्गा २०४९ सालमा राणा परिवारले हडपेको थियो । २०६२ मा छुट बाँकी जग्गा भन्दै १२ आना राणा परिवारका नाममा दर्ता गरिएको थियो । त्यसपछि नेपाल र भट्टराई मन्त्रिपरिषद्को निर्णयबाट थप जग्गा हडपिएको थियो ।सोही प्रकरणमा अख्तियारले साढे तीन वर्षअघि विशेष अदालतमा भ्रष्टाचार मुद्दा चलाएको थियो भनेप्रहरीले अहिले किर्ते र संगठित अपराधमा अनुसन्धान गरिरहेको छ ।ललिता निवास प्रकरणको अनुसन्धान, अभियोजन र न्याय सम्पादन जनविश्वाससमेत प्राप्त गर्ने गरी स्वतन्त्र, निष्पक्ष र सक्षमतासाथ पक्षपातरहित तवरबाट हुनुपर्ने सर्वोच्च अदालतले भनेको छ । २०२१ मंसिर १७ को राजपत्रमा प्रकाशित ललिता निवासको चार किल्लाभित्रको नेपाल सरकारको जग्गा संगठित कसुर गरी व्यक्तिका नाममा दर्ता दाखिल खारेज नामसारीसमेतको कार्यका सम्बन्धमा अनुसन्धान तहकिकात भइरहेको विषय अवश्यमेय आम सार्वजनिक चासो भएको सम्बन्धमा विवाद देखिँदैन, सर्वोच्चले आदेशमा भनेको छ, तसर्थ, निःसन्देह यस्ता विषयमा हुने अनुसन्धान अभियोजन न्याय सम्पादनसमेतका कार्य भरपुर जनविश्वास प्राप्त गर्ने गरी स्वतन्त्र र सक्षमतासाथ पक्षपातरहित तवरबाट सम्पन्न हुनुपर्ने हुन्छ । अन्यथा आम जनमानसमान्याय प्रणालीमाथिको भरोसा नै समाप्त भई सामाजिक जीवनका बहुआयामिक धरोहरहरू टुट्न जानेअवस्था रहन्छ । अनुसन्धानकर्ताले प्रतिवादीलाई झूटो र किर्तेसमेतको फरक व्यहोराको प्रस्ताव पेस गरी बिचौलियाहरूसमेतको मिलेमतोमा कानुन दुरुपयोग गरेर बदनियतपूर्वक राज्यलाई हानि हुने र व्यक्तिविशेषलाई फाइदा हुने गरी आपराधिक संगठन बनाई पिरामिड शैलीमा तहतह जिम्मेवारी बाँडफाँट गरेर हिनामिना गरेको विषयमा प्रश्न गरे पनि माथिल्लो तहमा रहने निर्णयकर्तातर्फ अनुसन्धान नगरिएको भन्दै अदालतले प्रश्न पनि उठाएको छ ।नेपाल प्रहरीका प्रवक्ता कुवेर कडायतले अदालतको आदेश र अनुसन्धानबाट खुलेका तथ्य र प्रमाणले भ्याएसम्म हिनामिनामा संलग्नलाई कारबाहीको दायरामा ल्याइने बताए । औपचारिक रूपमा अदालतको आदेश आइपुगेको छैन । तर यस प्रकरणमा भएका आदेश अनि तथ्य र प्रमाणले भ्याएसम्म सरकारी जग्गा हिनामिनामा जोडिएकालाई अनुसन्धान र कारबाहीको दायरामा ल्याइन्छ, उनले भने ।"
बैंकको लकरमा गोली राख्ने ल्हारक्याल लुम्बिनी विकास कोषको उपाध्यक्ष,"गत मंगलबारको मन्त्रिपरिषद्ले यससम्बन्धी निर्णय गरेको भनिएको छ, तर बैठकमा सहभागी अन्य मन्त्रीहरूले यस्तो प्रस्ताव आएको र छलफल भएको आफूहरूलाई थाहै नभएको बताए । उनीहरूले निर्णयप्रति आश्चर्य व्यक्त पनि गरे । खासमा बैठक सकिएपछि प्रधानमन्त्रीको निर्देशनमा मुख्यसचिवले निर्णय थपेको बुझिएको छ । यस विषयमा जिज्ञासा राख्दा मन्त्री किरातीले भने, नेपालको कार्यकारी भनेको प्रधानमन्त्री हो । उपप्रधानमन्त्रीहरूसँग छलफल गरेर, मुख्यसचिवसँग छलफल गरेर टुंग्याउँछु भन्नुभएको थियो प्रधानमन्त्रीले ।ल्हारक्याल लामाले शक्तिमा जति पहुँच पुर्याएका छन्, त्योभन्दा बढी विवाद सिर्जना गरेका छन् । बौद्धस्थित धाप्साङ रिम्पोछे गुम्बामा बौद्ध धर्मसम्बन्धी अध्ययन गरेका उनले भारतको कर्नाटकस्थित पेनोर रिम्पोछे गुम्बामा अध्ययन गरेका थिए । भारतबाट फर्केपछि उनले केही समय हेलम्बु क्षेत्रमा बौद्ध दर्शनसम्बन्धी प्रवचन चलाए । त्यही बेला सिन्धुपाल्चोकका कांग्रेस नेता कान्छा लामाको सम्पर्कबाट उनी मोहनबहादुर बस्नेतको नजिक पुगे । पछि खुमबहादुर खड्कासँग निकट सम्बन्ध बनाएर ०५८ सालमा गुम्बा व्यवस्था विकास समितिको अध्यक्ष बनेका थिए । ०६४ मा भने एमाले प्रवेश गरेर समानुपातिक कोटाबाट संविधानसभा सदस्य पनि भए । उनले ०६७ मा झलनाथ खनाल नेतृत्वको सरकारमा अर्थराज्यमन्त्रीको शपथ लिएका थिए तर दोहोरो नागरिकता रहेको विवादमा मुछिएपछि दुई सातामै राजीनामा दिएका थिए । राज्यमन्त्रीबाट राजीनामा दिएपछि लामाको विषय जाँचबुझ गर्न न्यायिक आयोग नै गठन गरिएको थियो । पुनरावेदन अदालतका पूर्वन्यायाधीश भोलाप्रसाद खरेल नेतृत्वको आयोगले लामाको शंकास्पद भूमिकाबारे सूचनाहरू प्राप्त भए पनि क्षेत्राधिकार नभएकाले छानबिन नगरिएको बताएका थिए । नेपाल साप्ताहिकसँग खरेलले भनेका थिए, हाम्रो म्यान्डेट नभएकाले त्यतातिर छानबिन गर्ने कुरा भएन । विभिन्न प्रकारका सूचनाचाहिँ आएका थिए । आयोगले विदेशी राहदानी, रासनकार्ड र परिचयपत्रको आधिकारिकता जाँचका लागि गृह र परराष्ट्र मन्त्रालयसँग सहयोग मागेको थियो । बारम्बार ताकेता गर्दा पनि परराष्ट्र मन्त्रालयले जानकारी दिएन । प्रयास धेरै गरियो, नतिजा केही पनि दिन सकिएन, खरेलले भनेका थिए । यसरी सत्ता र शक्ति नै उनलाई बचाउन लागेपछि न्यायिक छानबिन अलपत्र परेको थियो । उता, पहिलो संविधानसभामा एमालेबाट सभासद भएका लामा दोस्रो संविधानसभामा भने माओवादीबाट सभासद भएका थिए । ०७० मंसिरको चुनावअघि कात्तिकमा उनी माओवादी प्रवेश गरेका थिए । यही बेला मकाउ पठाउने भन्दै केही युवाबाट दुई करोड रुपैयाँ ठगेको आरोपमा उनीविरुद्ध उजुरी परेको थियो । यी उजुरीका आधारमा उनी ०७२ चैतमा पक्राउ परेका थिए । त्यतिबेला लामा ३० लाख धरौटीमा रिहा भए । त्यसपछि लामामाथि अख्तियारले गैरकानुनी सम्पत्ति आर्जनको विषयमा अनुसन्धान थालेको थियो । अनुसन्धान जारी रहेकै बेला ०७३ फागुन ३० मा उनको इन्भेस्टमेन्ट बैंकको लकरमा १४ थान गोली भेटिएको थियो । गोली भेटिएपछि पक्राउ परेका लामा ६६ हजार ७ सय रुपैयाँ धरौटीमा रिहा भएका थिए । प्रहरीले गरेको अनुसन्धानमा स्वतन्त्र तिब्बत अभियानका नेता तथा बौद्ध धर्मगुरु दलाई लामाका विशेष दूत लोङ्गी ग्यारी र हलिउड अभिनेता रिचर्ड गेरसँग पनि लामाको बाक्लो सम्पर्क रहेको खुलेको थियो । यो सबै विषय छायामा पार्दै सरकारले ल्हारक्याल लामालाई लुम्बिनीको नेतृत्व सुम्पिएको छ ।"
"उहाँ हाम्रै पार्टी केन्द्रीय सदस्य हो, परिआएको बेहोरौंला : मन्त्री किराती","ल्हारक्याल लामाको दोहोरो नागरिकताको विषयमा कुनै न्यायिक निकायले सफाइ दिएको होइन । उनले राज्यमन्त्रीबाट राजीनामा दिएपछि छानबिन आयोग गठन गरिएको थियो । तर राहदानी, तिव्बती परिचयपत्र, भारतको रासनकार्डलगायतका विषयमा सरकारले सहयोग नगरेको भनेर आयोगकै पदाधिकारीले भनेका थिए नि, अनुसन्धान नै नभएपछि दोष कसरी सावित हुन्छ र ? त्यस्तै शंका लाग्छ भने सरकारका निकायहरू छन्, फेरि छानबिन गर्लान् नि त । विषय उठेछन् भने । दोषी प्रमाणित भएछ भने कसरी छुट पाइन्छ त । छानबिन गर्ने ठाउँमा तपाईंहरू हुनुहुन्छ । अरू कसले हो र छानबिन गर्ने ? त्यसरी कहाँ हुन्छ ? हामीले प्रभावित गर्ने कुरा हुँदैन । अधिकार प्राप्त संस्थाहरू छन् । उनले बैंकको लकरमा बन्दुकका १४ थान गोली राखेको भेटिएको थियो । बैंकको लकरमा गोली राख्ने मान्छे बुद्धधर्मी संस्थाको नेतृत्वमा बस्न मिल्छ ? शान्तिको दूत बन्न मिल्छ ? तपाईंले अरू कोही भेट्नुभएन ? गोली मेरो आँखाले देखिनँ । राज्यका निकायले क्लिन चिट दिइसकेपछि । मेरो अगाडि के रह्यो र बाँकी । पक्राउ नै पर्नुभएको थियो, त्यो देख्नुभएको थिएन र ? राज्यले सफाइ दिइसकेको छ क्या ।अनि मकाउ पठाइदिने भन्दै विभिन्न युवाहरूबाट पैसा लिई ठगी गरेको आरोपमा प्रहरी र वैदेशिक रोजगार विभागमा उजुरी परेको थियो । यो आरोपमा पनि उनी पक्राउ परे । ३० लाख धरौटीमा छुटे । यस्ता व्यक्तिले लुम्बिनीको गरिमा बोक्न सक्छन् ? अहिले उहाँलाई कुनै पनि फौजदारी अभियोग छैन । राज्यका कुनै पनि निकायमा फौजदारी अभियोग छैन । उहाँ हाम्रो पार्टीको केन्द्रीय सदस्य । सबै योग्यता पुग्ने भएको हुनाले, त्यही समुदायको माग पनि त्यही भएको हुनाले नेपाल सरकारले उहाँलाई नियुक्त गरेको छ । अरू कुरा आइलागे बेहोरौंला न । त्यस्तो सांस्कृतिक संस्थामा तपाईंको पार्टीको नेता हुनु नै योग्यता हो ? लुम्बिनी जस्तो पवित्र क्षेत्रको विकास गर्ने संस्थाको नेतृत्वमा जाने व्यक्तिको छवि सफा हुनुपर्छ कि पर्दैन ?हुन्छ नि किन हुँदैन । नेपाल सरकारका जिम्मेवार निकायले निर्दोष छ भनेर प्रमाणित गरिसके पछाडि फेरि अर्को प्रश्न उठाइराख्नु भनेको त नियोजित हुँदैन र ? अनि, यो नियुक्ति त्यति स्वाभाविक हो भने मन्त्रिपरिषद्मा किन छलफल भएन ? कान्तिपुरको सम्पर्कमा आएका केही मन्त्रीहरूले त यो विषयमा मन्त्रिपरिषद्मा छलफल नै नभएको भनेका छन् । बैठक छलेर निर्णय गरिएको हो ? नेपालको कार्यकारी भनेको प्रधानमन्त्री हो । उपप्रधानमन्त्रीहरूसँग छलफल गरेर, मुख्यसचिवसँग छलफल गरेर टुंग्याउँछु भन्नुभएको थियो प्रधानमन्त्रीले । भ्रष्टाचार नियन्त्रणमा तपार्इंको पार्टी, प्रधानमन्त्री र मन्त्रीहरूले प्रतिबद्धता व्यक्त गर्ने र ल्हारक्याल लामाजस्ता व्यक्तिलाई नियुक्ति दिने, माओवादीले यो के गरेको हो ? त्यस्तो केही होइन । भोलि त्यस्तो प्रमाणित भएमा राज्यले कानुनको दायरामा ल्याउँछ । काम गर्दाखेरि कहिलेकहिले गल्ती हुन्छ । गल्ती भएछ भने त्यो बेला माफी मागौंला । चिन्ता नगर्नु न । यो नियुक्तिमा करोडौंको लेनदेन भयो भनिएको छ नि ? लुम्बिनीका नाममा यस्तो चलखेल ? मलाई थाहा छैन । उहाँ पार्टीको केन्द्रीय सदस्य हो । त्यस्तो चलखेल गर्ने कुरै हुँदैन । तपाईंलाई लाग्छ कि तपाईंहरूले नियुक्त गरेका व्यक्तिले लुम्बिनीको नेतृत्व गर्न सक्छन् ? शान्तिको सन्देश फैलाउन सक्छन् ? शान्तिको सन्देश त काम गर्दै गएपछि फैलाउने नि त । अहिले त कसरी भन्ने त ? बुद्धले पनि सुरुमा त शान्तिको सन्देश फैलाउन सक्थे कि सक्दैनथे, थाहै थिएन नि, होइन र ? पछि कर्मले फैलाएको होइन र ?तपाईं विश्वस्त हुनुहुन्छ ? अब के गर्ने, मन्त्रिपरिषद्ले गरेको कुरा हो । मन्त्रिपरिषद्को सदस्य परें म । मन्त्रिपरिषद्ले नै गरिसकेपछि म विश्वस्त नभई हुन्छ त ।सिफारिसकर्ता त तपाईं हो नि ? हो । सिफारिसकर्ता त सम्बन्धित मन्त्रालय हुन्छ ।"
कर्णालीमा पनि उस्तै,"कालीकोटको तिलागुफा९ सियालामा ६० घरधुरी दलित छन् । यहाँ ३ कक्षासम्म पढाइने कालिका आधारभूत विद्यालय १७ वर्षको भयो । २३ छात्र र २६ छात्रा गरी ४९ विद्यार्थी छन् । सबै दलित समुदायका हुन् । अरू समुदायका बालबालिका जिल्लाबाहिर र निजीमा गए पनि दलित बालबालिका गाउँकै विद्यालयमा पढ्ने संस्थापक विद्यालय व्यवस्थापन समिति अध्यक्ष हरिपाले कामीले बताए । हाम्रा बच्चा ठूलो स्कुल जानै डराउने भए, उनले भने, गाउँमै स्कुल भए पढ्लान् भनेर चन्दा उठाएर विद्यालय खोलेका हौं । तिलागुफा२ चिल्खायास्थित जनसेवा आधारभूतमा पनि सबै विद्यार्थी दलित समुदायका छन् ।कालीकोटका २४ विद्यालयमा दलित समुदायका बालबालिकाले मात्रै छन् । सबैजसो विद्यालयको भौतिक संरचना जीर्ण छ भने कुनैमा पनि विद्यार्थी संख्याअनुसार शिक्षक दरबन्दी छैन । विद्यालयका संस्थापकमध्येका बिर्ख सुनारले अरू समुदायका बालबालिका जिल्ला बाहिर र निजीमा गए पनि दलित बालबालिका गाउँकै विद्यालयमा पढ्ने गरेको बताए । उनका अनुसार ०६३ सालमा गाउँका सबै घरधुरीले ३ महिना श्रमदान गरेर विद्यालय भवन बनाएका हुन् । उनले भने, अहिले दुर्गमका विद्यालयहरू दलित विद्यार्थीको भरमा चलेका छन् ।जिल्लाभरि २ सय ९४ विद्यालय छन् । जसमध्ये खाडाचक्र नगरपालिकाको चिनाडी आधारभूत, नैनेलदेव आधारभूत, नवज्योति आधारभूत, भगवतीलगायत २४ विद्यालयमा दलित बालबालिका मात्र छन् । त्यस्तै भवानी आधारभूत, सालडाँडा, बाबिरालगायतमा ८० प्रतिशत बालबालिका दलित छन् । पचालझरनाका ४, पलाताका ३, सान्नीत्रिवेणीका ३, तिलागुफाका २, रास्कोटमा २, शुभकालिकाका २, तिलागुफाका २ र नरहरिनाथका २ विद्यालयमा शतप्रतिशत दलित समुदायका बालबालिका छन् । बोर्डिङ पढाउने क्षमता नै छैन, अधिकारकर्मी रमेश नेपालीले भने । स्थानीय तहलाई आँगनको सरकार भनिए पनि पक्षपातरहित हुन नसकेको उनले बताए ।शिक्षा विकास तथा समन्वय इकाई प्रमुख प्रकाशचन्द्र धितालले दलित समुदायका विद्यालयले तुलनात्मक रूपमा बढी समस्या भोगिरहेको सुनाए । विद्यालय झिकाउने, टिकाउने, सिकाउने र बिकाउने लक्ष्यसहित सार्वजनिक शिक्षामा लगानी भए पनि त्यसअनुसारको प्रतिफल छैन, उनले भने, प्रत्येक शैक्षिक सत्रमा भर्नार् भएका मध्ये झन्डै ३० प्रतिशत दलित बालबालिकाले आधारभूत तह पार गर्छन् भने मावि तहमा उत्तीर्ण हुनेको संख्या मुस्किलले १० प्रतिशत पनि छैन । उनका अनुसार यसबारे इकाईले कालीकोटका एक दर्जन विद्यालयको अध्ययन गरेको थियो । कर्णालीमा सामुदायिकमा पढेका बालबालिकाको शैक्षिक स्तर निकै कमजोर रहेको जनजीवन मावि ताडीका प्रधानाध्यापक तेजबहादुर शाहीले बताए । शिक्षा विकास तथा समन्वय इकाईले गत वर्ष गरेको अध्ययनअनुसार कालीकोटमा कक्षा १ देखि ५ सम्मका विद्यार्थीमा कक्षा दोहोर्याउने दर १२४, सिकाइ उपलब्धि औसतमा ४८ र टिकाउ दर ८० प्रतिशत छ । तर, दलित समुदायका बालबालिका सबै सूचकमा कमजोर रहेको इकाई प्रमुख धितालले बताए । दलित समुदायका बालबालिका पढ्ने विद्यालयमा सरकारी उदासीनता कस्तो छ भन्ने बुझन् डोल्पाको मुड्केचुला७ स्थित सिटिजन आधारभूत विद्यालयलाई हेरे पुग्छ । ३ वर्षअघि दलित समुदायलाई नै लक्षित गरी उक्त विद्यालय खोलियो । गत वर्ष बाढीले विद्यालयको भवन बगायो, ५० विद्यार्थी अन्यत्र जान बाध्य छन् । राजनीतिक पहुँच नहुँदा विद्यालय पुनर्निर्माण भएन, स्थानीय अंगलाल विकले भने, गत वर्षदेखि बजेटै परेको छैन । मुगुको छायानाथरारा नगरपालिकाको सायास्थित मालिका आधारभूत विद्यालय पनि दलित समुदायका बालबालिकाले मात्रै टिकेको छ । करिब ५५ घरधुरी रहेको सायाँखोलामा दलित समुदायका सबै बालबालिका त्यही विद्यालयमा पढ्छन् ।हुम्लाको ताँजाकोट४ स्थित महादेव आधारभूतमा सबै विद्यार्थी र शिक्षक दलित छन् । १ देखि ३ कक्षासम्म सञ्चालित विद्यालयमा ६० जना विद्यार्थी र २ जना शिक्षक सबै दलित हुन् । शिक्षा विकास तथा समन्वय इकाई प्रमुख जयरुद्ध ढकालले दुई शिक्षकको भरमा विद्यालय चलेको बताए । एक त दुर्गम, त्यो पनि छरिएर रहेको बस्ती भएकाले शिक्षक र विद्यार्थी दुवैको अभाव छ, उनले भने, लामा समुदायले बालबालिकालाई धार्मिक शिक्षा दिन काठमाडौं पठाउँछन्, अन्य समुदायले सुर्खेत, नेपालगन्ज र सदरमुकामका बोर्डिङमा पढाइरहेका छन् । शिक्षा विकास निर्देशनालय कर्णाली प्रदेशका अनुसार कर्णालीमा ५ हजार ७ सय ७४ सामुदायिक विद्यालय छन् । झन्डै १ सय विद्यालयमा दलित समुदायका बालबालिका मात्रै छन् । करिब २ सय ५० विद्यालयमा दलित समुदायका बालबालिका ८० प्रतिशत छन् । कर्णालीमा देशभरिमा सबैभन्दा बढी झन्डै २४ प्रतिशत दलित समुदायको जनसंख्या छ । जनगणना०७८ अनुसार १६ लाख ८८ हजार जनसंख्या रहेको कर्णालीमा करिब ३ लाख ९६ हजार दलित छन् ।सल्यानमा झन्डै ५ सय सामुदायिक विद्यालय छन्, चार विद्यालयको नाममा दलित शब्द जोडिएको छ । ती सबै आधारभूत तहका हुन्, विद्यार्थी पनि धेरै दलित समुदायकै छन् । बन्गाडकुपिन्डे१२ तालस्थित दलित जनता, कालीमाटी४ ठाकुरस्थित शारदा दलित, हल्देस्थित खड्गदेवी दलित र कालीमाटी७ बाटुलेस्थित दलित आधारभूत विद्यालयका पूर्वाधार पनि ज्यादै कमजोर रहेको स्थानीय दलबहादुर परियारले बताए । दलित समुदायका अभिभावकलाई परिवारको खर्च जुटाउनै मुस्किल छ, उनले भने, उनीहरू सन्तान पढ्ने विद्यालयबारे जानकार नै हुँदैनन्, बालबालिकाको सिकाइ पनि स्तरीय छ न त विद्यालयको पूर्वाधार नै राम्रो छ । खड्गदेवी दलित प्रावि हल्देका प्रधानाध्यापक लोकबहादुर केसीले ८ सम्म पढाइ हुने विद्यालय ३ वर्षयता १ देखि ५ कक्षामा झरेको बताए ।डोल्पाको जगदुल्ला५ स्थित गैरीगाउँमा सामुदायिक विद्यालय र छात्रावास छ । दलितका १ सय ७८ बालबालिका पढ्ने ज्ञानोदय प्राविमा ५ कक्षासम्म पढाइ हुन्छ । गाउँमा शतप्रतिशत दलित छन्, प्रधानाध्यापक सोनलाल मण्डलले भने, गैरदलितभन्दा दलितका बालबालिकाको सिकाइस्तर कमजोर भएको पाएपछि छात्रावासमै राखेर पढाउने व्यवस्था गरेका छौं । छात्रावासमा ८८ बालबालिका छन् । तुलाराम पाण्डे (कालीकोट), राजबहादुर शाही (मुगु), ज्योति कटुवाल (सुर्खेत) र विप्लव महर्जन (सल्यान)"
सबै निजी विद्यालयलाई ५ वर्षभित्र गुठीमा लग्न विधेयक,"एसईई खारेज, कक्षा ८ को स्थानीय तह र कक्षा १२ को बोर्डले परीक्षा सञ्चालन गर्ने शिक्षकको शैक्षिक योग्यता स्नातक र स्नातकोत्तर, लाइसेन्स अनिवार्यशिक्षकलाई दल वा दलसाग आबद्ध संगठनको सदस्यता लिन रोकफेरि जिल्ला कक्षा कार्यालय र कक्षा विभागजिल्ला कक्षा कार्यालयले प्रधानाध्यापक नियुक्त गर्नेविद्यालय व्यवस्थापन समिति अध्यक्षमा वडाध्यक्ष वा निजले तोकेको वडा सदस्यविद्यालयको जग्गा अन्य काममालगाउन रोक४६ हजार शिक्षक दरबन्दी थप, कर्मचारीलाई सुविधागणित र विज्ञानको माध्यम भाषा अंग्रेजी तथा सामाजिकको नेपाली पाठ्यक्रम परिषद्को अध्यक्ष कक्षा सचिवशिक्षकलाई योगदानमा आधारित निवृत्तिभरणसंघ, प्रदेश र स्थानीय तहमा कक्षाको जिम्मेवारी बााडफााट"
जुलेबी मा यौन मनोविज्ञान,"काठमाडौं (कास) गणेश देव पाण्डे निर्देशित फिल्म जुलेबी को ट्रेलर सार्वजनिक गरिएको छ । फिल्म भदौ १ गतेदेखि प्रदर्शन हुनेछ ।सुरक्षा पन्तको मुख्य अभिनय रहेको फिल्म यौन मनोविज्ञानमा आधारित छ । डीएआर मुभिज युट्युब च्यानलमार्फत सार्वजनिक फिल्मको ट्रेलरमा सुरक्षा यौनकर्मीको भूमिकामा देखिएकी छन् । ट्रेलरमा माया र प्रेमका दृश्यहरूसमेत देखाइएको छ । फिल्ममा सुरक्षासँगै उषा रजक, निशा अधिकारी, मोनिका थापा, सुशील सिटौला, पुष्कर कार्की, तुफान थापा, समीरमणि दीक्षित, सिमरन शेरचन लगायतका कलाकारले अभिनय गरेका छन् ।फिल्म फोर क्युब इन्टरटेन्मेन्टको ब्यानरमा आभा शर्मा नेपालले निर्माण गरेकी हुन् । नवीन भट्ट फिल्मका कार्यकारी निर्माता हुन् । विवेक खड्काले छायांकन गरेको फिल्मको सम्पादन अजय खड्काले गरेका छन् । पाण्डेले यसअघि मन्जरी र गाजा बाजा को निर्देशन गरिसकेका छन् ।"
रुस र जर्जियाबीच युद्ध,"सन् २००८ मा आजकै दिन (अगष्ट ७) मा रुस र जर्जियाबीच युद्ध चर्केको थियो । जर्जियाबाट १९९० को दशकमा दुई क्षेत्र दक्षिण ओसेटिया र अब्खाजिया छुट्टिएका थिए । तर अधिकांश अन्तर्राष्ट्रिय समुदायले त्यसको स्वतन्त्रतालाई मान्यता दिएका थिएनन् । तर रुसले ती दुई क्षेत्रलाई समर्थन जनाउँदै शान्ति सेना तैनाथ गरेको थियो । सन् २००८ मा रुसले ती क्षेत्रमा तैनाथ सेना ठूलो संख्याले बढाएपछि दुई देशबीच तनाव बढेको थियो । जसका कारण एक्काईसौं शताब्दीको पहिलो युरोपेली युद्ध सुरु भएको थियो । ओसेटिया र अब्खाजियालाई अधिकांश देशले जर्जियाको भूभागका रुपमा मान्यता दिएका छन् भने रुसलगायत भेनेजुलयला, निकारागुवा, नाउरु र सिरियाले छुट्टै देशको मान्यता दिएका छन् ।"
फिल्म मेकिङमा जमेका अनिल,"(रुकुमपूर्व)रुकुमपूर्वको पुथा उत्तरगंगा११ तकसेराका अनिल बुढाले कक्षा ५ सम्म गाउँमै अध्ययन गरे । कक्षा ६ पढ्न दाइसँगै दाङ झरे । त्यसबेला गाउँमा धापा (रोधी) बस्ने चलन थियो, उनले भने, रातभरि साथीभाइसँग धापामा रमाउने अनि दिनभरि घुम्ने भएपछि पढाइ चौपट भयो, त्यसैले दाङ झरियो । गाउँमा उनको अर्को काम दाइ पुस्ताले लेखेको प्रेमपत्र ओसारपसार गर्ने थियो । दाङ गएपछि स्थानीय श्री गुरुजजुर माविमा पढ्न थाले । पढाइ सुध्रिन थाल्यो । एक दिन नेपाली विषयका शिक्षक नारायण भट्टराईले कथा लेख्न लगाए । सायद ६ कक्षामै पढ्दा हो, उनले भने, नारायण सरले जे जानेका छौं, त्यहीलाई कथा बनाएर लेख भन्नुभयो । सबै विद्यार्थीको कापी हेरिसकेपछि सरले अनिललाई बोलाए । म त डराएको थिएँ, उनले भने, तर, सरले कथाको प्रशंसा गर्दै नियमित रूपमा दैनिकी लेख्न भन्नुभयो । त्यसयता उनको दैनिकी लेखन छुटेको छैन । पहिला जसोतसो लेखेर भरिएका ती डायरी अहिले सम्झनाको संगालो बनेका छन्, उनले भने, मौलिक सिर्जना जस्ता लाग्छन् । सम्हालेर राखेको छु । दाङमा पढाइसँगै खेललाई अगाडि बढाएका उनले कराँते सिकेर ब्ल्याक बेल्ट लिए । एसएलसीपछि भने उनी लाहुरे बन्ने प्रयासमा लागे । गाउँमा पहिलेदेखि भारतीय र ब्रिटिस सैनिक (लाहुरे) मा भर्ना हुने परम्परा थियो । त्यसैलाई धेरै पछ्याउँथे । स्कुल पढ्दा कराँते सिकाएको त मलाई लाहुरे बन्ने तालिममा सहज होस् भनेर पो रहेछ, उनले भने । करिब ३ महिना पोखरा बसेर तालिम गरे पनि खासै ध्यान गएन उनको । किनकि खासमा उनलाई भर्ती हुनु नै थिएन । त्यसपछि उनी उच्च शिक्षा अध्ययनका लागि काठमाडौं पुगे । भक्तपुरको आदर्श बहुमुखी क्याम्पसमा अंग्रेजी साहित्य पढ्न सुरु गरे । एकातिर पढाइ, अर्कोतिर लाहुरेको तालिम चलिरहेको थियो, उनले भने, मेरो रुचि लाहुरेभन्दा कलासाहित्यतिर थियो । कक्षा ६ बाट सुरु भएको डायरी लेखनले निरन्तरता पाइरहेको थियो । त्यही लेखनलाई आधार मानेर उनले मगर खाम भाषामा एउटा उपन्यास लेखे, पापीनाँखार अर्थात् पापीगाउँ । आदिवासी प्रतिष्ठानको सहयोगमा उपन्यास प्रकाशन भयो । उपन्यासले नवसाहित्य पुरस्कारसमेत पायो । त्यसपछि निरन्तर छोटालामा कथा लेखिरहे । उनले लेखेको कविता बृहत् राष्ट्रिय पुस्तक एवम् सहित्य महोत्सव२०७१ मा उत्कृष्ट सिर्जनामा रूपमा समेत चुनिएको थियो । नियमित पढाइ, फाटफुट लेखन र लाहुरे तालिम एकैसाथ चलिरहे । यही बेला अनिललाई फिल्म मेकिङको तालिममा सहभागी हुने अवसर आयो । गाउँकै दाइले आइफाको आयोजनामा ६ महिने फिल्म मेकिङको तालिम चलिरहेको जानकारी दिनुभयो, उनले भने, तिमीले लेखेका कथालाई फिल्म बनाउन सकिन्छ, तालिममा सहभागी बन भन्नुभयो । आइफाको तालिम पश्चात् अनिलको फिल्मी यात्रा सुरु भयो । नाम चलेका फिल्म निर्देशक उपेन्द्र सुब्बा र स्क्रिप्ट राइटर अनुप सुवेदीबाट फिल्मबारे सिक्ने मौका मिलेको अनिल बताउँछन् । यसपछि बाटो मोडियो, उनले भने, फिल्म मेकिङमै केही गर्छु भनेर सपना देख्न थाले । लामो अवधिको तालिम भएकाले स्क्रिप्ट लेखनदेखि फिल्मका विभिन्न प्राविधिक पक्षबारे गहिरिएर सिके । तालिमकै क्रममा हरेक सहभागीले आफ्नोतर्फबाट एउटा फिल्मको कथा र कन्सेप्ट बनाउनुपर्थ्यो । उनले भेडीगोठको कहानी समेटेर लुम्बा शीर्षकको कथाकन्सेप्ट तयार गरे । करिब १५ जना सहभागीमध्ये तीन जनाको कथाकन्सेप्ट उत्कृष्ट ठहरियो, उनले भने, मेरो कथा लुम्बा पनि पर्यो । मलाई यही कथामा काम गर्न हतार भयो । लुम्बा उनको पहिलो फिल्म हो । लाहुरेका लागि नापिने बेला अनिल भने लुम्बाको सुटिङमा जुटे । आफ्नो सपनातिर लागेपछि भने बाआमाको लाहुरे सपना पूरा भएन, उनले भने । लाहुरे बन्ला भनेको छोरो अन्तै बटारिएपछि बुवा रिसले आगो भएका थिए । त्यसपछि त करिब एक वर्ष बासँग बोलचाल नै भएन, उनले उतिबेलाका कुरा सम्झिए । तर यस यात्रामा आमा र दाइहरूको साथ थियो । सन् २०११ मा लुम्बा को सुटिङ सकियो । तर अनिललाई फिल्म मन परेन । मलाई आफ्नै फिल्ममा केही नपुगे जस्तो भयो, उनले भने, त्यसैले लुम्बा बाहिर ल्याइन् । फिल्म मेकिङ सपनाको मार्गमा हिँडिरहेकै बेला उनलाई साथीभाइले प्रोड्युसर बन्न हौंस्याए । गोठालो फिल्ममा केही लगानी गरेको सम्झिँदै उनले भने, तर लगानी डुब्यो । लुम्बादेखि गोठालोसम्म आइपुग्दा अलिअलि भइरहेको परिवारको साथसहयोग पुरै टुट्यो । एक प्रकारको फरेस्टेसन नै भयो, उनले भने, लाहुरे हुन पनि सकिनँ, फिल्ममा सफलता मिलेन । त्यसपछि अलमलको अवस्थामा अवैध बाटो भएरै पनि अमेरिका जाने जान आँटे ।फिल्म निर्देशन र निर्माणमा जुटेका अनिल अमेरिका पुग्ने सपनासहित दलालको पछि लागेर २०१४ मा थाइल्यान्ड पुगे । तर अनिलसहितको समूहलाई दलालले करिब चार महिना त्यहीं राख्यो । एउटै कोठामा कति बस्ने भनेर मैले भागेर प्रहरीसमक्ष गिरफ्तारी दिएँ, उनले भने, एक साता थाइल्यान्ड प्रहरीको हिरासतमा बिताएपछि मलाई नेपाल डिपोट गरिदियो । यसमा उनको करिब २५ लाख रुपैयाँ डुब्यो । स्वदेश फर्किएलगत्तै अब म विदेश कहिल्यै जान्न भनेर राहदानी च्यातेको बताउँछन् उनी । लाहुरे सपनाबाट अलग भएका अनिलको फिल्म करिअर सफल भएन । अमेरिकायात्रामा बीचैमा टुंगियो । परिवारसँगको सम्बन्ध पनि बिग्रियो । एक्लो महसुस भइरहेका बेला उनको उपेन्द्र सुब्बा र अनुप सुवेदीसँग सम्पर्क भयो । सुब्बा र सुवेदीले अनिललाई पहिलो फिल्म लुम्बा लाई सम्पादन गरेर फिल्म प्रतिस्पर्धामा समावेश गराउन सुझाव दिए । पाँच वर्षपछि फिल्म सम्पादन सकेर २०१७ मा अमेरिकी फिल्म फेस्टिबलमा समावेश गराए । मैले त जीवनबाटै हार खाइसकेको थिएँ, उनले भने, तर गुरुको प्रेरणाले लुम्बा अघि बढ्यो । अमेरिका फिल्म फेस्टिबलमा लुम्बाले वेस्ट फिल्म, वेस्ट डकुमेन्ट र वेस्ट कस्ट्युम गरेर तीन विधामा अवार्ड जित्यो ।कुनै बेला होस् भनेर माया मारेको फिल्मले नसोचेको सफलता हात पारेपछि अनिल हौसिए । अमेरिकामा फिल्म नोमिनेसनमा परेपछि एक साताभित्रै उनलाई अमेरिका जानुपर्ने भयो । तर, राहदानी च्यातिसकेकाले फेस्टिबलमा सहभागी हुने अवसर गुम्यो । एक सातामा पासपोर्ट बनाउन सम्भव भएन । त्यसैले अमेरिका जान पाइनँ । आफ्नो पहिलो फिल्मले अमेरिकामा अवार्ड जितेको लाइभ हेर्दै पछुतो माने उतिबेला राहदानी च्यातेकोमा । २०१८ मा अनिलको लुम्बा काठमाडौं माउन्टेन इन्टरनेसनल फिल्म फेस्टिबल (किम्फ) मा छनोट भयो । यसले खुसी र झन् जाँगर पलायो । किम्फमा समावेश भएपछि अनिलले थप काम पाउन थाले । यसै क्रममा अनिलले मूलबाटो नामको फिल्मका लागि काम थाले । दुई वर्षसम्म स्क्रिप्ट, लोकेसन र कलाकार फाइनल गरेर सुटिङमा जाने बेला प्रोड्युसरबीच कुरा नमिल्दा कामै रोकियो । यसबीचमा उनले गोरखापत्र दैनिकको नयाँ नेपाल पृष्ठमा मगर खामभाषाका लागि काम गर्थे । अरू केही अनलाइन र पत्रपत्रिकामा पनि लेख्थे । तीन वर्षको मिहिनेतले फल नदिएपछि म अब फिल्ममा काम नै गर्दिनँ भन्ने निष्कर्षमा पुगें, उनले भने । त्यसपछि विवाह गरेका अनिलले ललितपुरको जावलाखेलमा क्याफे सञ्चालन गरे । फिल्म क्षेत्रमा मिहिनेत धेरै हुन्थ्यो, आम्दानी कम । आफ्नै क्याफेमा भाडा माझेर गुजारा चलाउन थालें, उनले भने । तर एक दिन श्रीमतीले नै तपाईंका लागि यो फिल्ड हैन भनेर फिल्म क्षेत्रमै लाग्न सुझाइन् । अनिलले यसपछि फलाम खानीको कथा, आग्रे ः द आइरन म्यान को परियोजनामा काम गरे । सन् २०२१ मा फिल्म सकियो । रोल्पाको जेलबाङस्थित फलामखानीको विषयलाई कथा बनाएर तयार पारिएको आग्रे ले देश तथा विदेशमा आयोजना गरिएका विभिन्न फिल्म फेस्टिबलमा विभिन्न शीर्षकमा अवार्ड जित्यो । यसले मलाई नसोचेकै सफलता दिलायो, उनले भने, आग्रेले अहिलेसम्म ४८ वटा देशमा आयोजित फिल्म फेस्टिबलमा सहभागिता जनाइसकेको छ । ७ विधामा अवार्ड जितेको छ ।आगामी सेप्टेम्बर १० मा कोरियाबाट आग्रे को सार्वजनिक प्रदर्शन सुरु गर्ने योजनामा छन् उनी । अहिले उनले अन्तिम भेडीगोठ निर्माण गरिरहेका छन् । यसका साथै अनिल रोकिएको मूलबाटो को काम पनि चाँडै अघि बढाउने सोचमा छन् । रुकुमपूर्वको परम्परागत झाँक्रीनाच बारे पनि फिल्म बनाउने योजना छ उनको । आफूले निर्माण गरेका फिल्मलाई विभिन्न फेस्टिबलमा सहभागी गराए पनि प्रतिफल नमिल्ने गरेको उनको गुनासो छ ।"
"मधेशमा खडेरीको मार खेतमा धाँजा, ब्याडमै सुक्यो बीउ","पानी पर्खंदै किसान अन्न बेचेर परिवार चलाइरहेका सोनमा गाउँपालिका७ का राजेश्वर यादवले साउन तेस्रो साता नाघ्दा पनि दुई बिघा खेतमा धान रोप्न पाएका छैनन् । गत वर्ष साउन दोस्रो साताभित्रै रोपाइँ सकेका उनलाई यसपालि खेत बाँझै हुने चिन्ता छ । चैतमा गहुँ भित्र्याएर छाडेको खेत जोत्न उनी आकाश हेर्दै बसेका छन् । गाउँमा इनार र चापाकलसमेत सुकेपछि धानको ब्याड जोगाउन पनि समस्या भइरहेको उनले बताए । रोपाइँका लागि पानीको समस्या खेप्दै आएको १० वर्ष नाघ्यो, सुकेको ब्याड देखाउँदै यादवले भने, यस वर्ष त असाध्यै भयो । अहिलेसम्म पानीको यति अभाव खेप्नुपरेको थिएन । ४० वर्षदेखि खेतीकिसानी गरिरहेका उनले अन्नपात बेचेर ६ जनाको परिवार चलाइरहेको बताए ।कुनै समय त्यही खेतबाट एकै पटक ५० मनसम्म धान बेचेको सुनाउने उनी यसपालि खेत बाँझै रहने तनावमा छन् । अचेल त खेतमा उब्जनी धेरै घटिसकेको छ, न बेलामा पानी पर्छ न चाहिएका बेला मल पाइन्छ, उनले भने, यसपालि त बेसाहा गर्नुपर्ने अवस्था आउलाजस्तो छ । सिँचाइका लागि डिप बोरिङ सुकेपछि उनले १८ हजारमा तार किनेर ४ सय मिटर परको इनारबाट पानी ल्याई ५ कट्ठामा रोपाइँ गरेका थिए । अहिले इनार नै सुकेपछि रोपेको खेतमा धाँजा फाटेको छ । रोप्न बाँकी बीउसमेत सुकिरहेको उनले बताए ।एक महिनादेखि घरको चापाकल सुकेपछि खानेपानीकै समस्या भइरहेको गौशाला७ मनहर्वा टोलका विक्रम साह बताउँछन् । गाउँका अधिकांश चापाकल, इनार, डिप बोरिङ र पोखरी सुकिसकेकाले खानेपानीसमेत खोज्दै हिँड्नुपरेको उनले सुनाए । धान उत्पादन हुने एक बिघा खेत अहिलेसम्म बाँझै रहेको उनले बताए । बेलामा पानी परेको भए यतिबेला रोपो हरियो भइसक्थ्यो, उनले भने, खानेपानी त छैन, धान कसरी रोप्ने ? गाउँमा धेरैको खेत बाँझै छ ।कृषि ज्ञान केन्द्र महोत्तरीका अनुसार जिल्लामा ५३ हजार ४ सय १२ हेक्टर धान खेतीका लागि योग्य छ । गत वर्ष साउन १५ सम्म जिल्लामा ८३३ प्रतिशत रोपाइँ सकिएको थियो । यस वर्ष २०४ प्रतिशत मात्रै रोपाइँ भएको ज्ञान केन्द्र प्रमुख रामचन्द्र यादवले बताए । गत वर्ष जिल्लामा १ लाख ५६ हजार ३ सय ७९ मेट्रिक टन धान उत्पादन भएको थियो । सिँचाइ नपुग्दा रोपाइँ भएको खेतमा धाँजा फाटेको छ । ब्याडसमेत सुकिसकेकाले धान उत्पादन घट्ने अवस्था देखिएको ज्ञान केन्द्र प्रमुख यादवले बताए । मधेशमा साउन तेस्रो सातासम्म पनि पर्याप्त वर्षा नहुँदा तराईमधेशमा मुहान सुकेका छन् । बिस्तारै खानेपानीको समेत अभाव हुने अवस्था रहेको चुरे संरक्षण अभियन्ता नागदेव यादव बताउँछन् । पानीको भूमिगत स्रोत जमिनको सतहबाट निकै तल पुगिसकेकाले अभाव खड्किएको छ । जमिनको सतहबाट निकै तलसम्म पुगेर पानी तान्ने हो भने बिस्तारै खानेपानीकै अभाव हुन सक्छ, उनले भने, वर्षा हुने क्रम घटिरहेको छ, धारा, चापाकल र इनार, सिँचाइका डिप बोरिङ सबै सुक्दै गएका छन् । रोपो र ब्याड नै सुकिरहेको स्थानीय तहहरूको प्रतिवेदन र कृषि ज्ञान केन्द्रको सिफारिसका आधारमा जिल्लालाई सुक्खाग्रस्त क्षेत्र घोषणा गर्न संघीय र प्रदेश सरकारलाई अनुरोध गर्ने निर्णय गरिएको महोत्तरीका सहायक जिल्ला अधिकारी उपेन्द्र न्यौपानेले बताए । पर्साको दक्षिणी भेगमा पर्ने वीरगन्ज महानगरपालिका, बिन्दवासिनी, पकाहामैनपुर, कालिकामाई र ठोरी गाउँपालिकामा ४० प्रतिशत खेतमा रोपाइँ बाँकी रहेको कृषि ज्ञान केन्द्रका सूचना अधिकृत सुरेन्द्रप्रसाद कुर्मीले बताए । शुक्रबारदेखि थोरै वर्षा भएर केही राहत पुगे पनि तत्कालै रोपाइँ सक्न पर्याप्त नहुने कुर्मी बताउँछन् । किसान बीउ तयार पारेर वर्षाको प्रतीक्षामा छन्, उनले भने । मनसुनी वर्षा नभएर पम्पसेटबाट रोपाइँ गर्नुपर्दा यसपालि खेतीको लागत पनि बढेको उनको भनाइ छ । जिल्लाको उत्तरी भेगमा भने कुलो तथा गण्डक नहरको पानीबाट समेत रोपाइँ भइरहेको छ । पर्साका १४ स्थानीय तहमध्ये ठोरीबाहेक सबैको धान प्रमुख अन्न बाली हो । जिल्लाभर ४७ हजार १ सय ३० हेक्टरमा धान खेती हुने कार्यालयको भनाइ छ । यहाँ ६० प्रतिशत जतिले सोना मन्सुली जातको धान रोप्छन् । गत वर्ष जिल्लाभर २ लाख २१ हजार ६ सय २७ मेट्रिक टन धान उत्पादन भएको थियो । ढिलो गरी रोपाइँ हुने, चाहिएका बेला रासायनिक मल नपाइने र सिँचाइको अनिश्चितताका कारण गत वर्ष धान उत्पादन कम भएको हो । सप्तरीमा पनि धान खेतीयोग्य १५ प्रतिशत जग्गा बाँझै छ । रोपाइँ भएको खेतमा पनि धाँजा फाट्न थालेको छ । कृषि ज्ञान केन्द्र सप्तरीका प्रमुख राजेन्द्रप्रसाद यादवका अनुसार जिल्लाको ७२ हजार हेक्टर खेतीयोग्य जग्गामध्ये ६८ हजारमा धान खेती गरिन्छ । जसमध्ये यतिबेला ८५ प्रतिशत जग्गामा रोपाइँ भएको यादवले बताए । गत वर्ष यतिबेला ९६ प्रतिशत खेतमा रोपाइँ सकिएको थियो । खडेरीका कारण बोरिङमा पनि पर्याप्त पानी आएको छैन । नदीनाला र पोखरीसमेत सुकेका कारण सिँचाइ अभावमा बाँकी खेतमा किसानले धान रोप्न पाएका छैनन् ।रोपिएको खेतमा पनि पानी नपुग्दा धान उत्पादनमा ह्रास आउने ज्ञान केन्द्र प्रमुख यादवले बताए । जसोतसो गरी किसानले रोपाइँ गरे तर अहिले रोपो सुक्न थालेको छ, उनले भने, खेतमा धाँजा फाट्न सुरु भएको छ । यसले उत्पादनलाई नराम्ररी प्रभाव पार्ने देखिन्छ । चाँडै पर्याप्त वर्षा नभए किसानले धान खेतीमा लगाएको लगानीसमेत खेर जाने स्थिति रहेको तिलाठी कोइलाडी८ का पुष्पनारायण मण्डलले सुनाए । पानीका स्रोत संरक्षणमा जोड दिन आग्रहमधेश प्रदेशका आठ वटै जिल्लाका प्रमुख जिल्ला अधिकारीहरूले पानीका स्रोत संरक्षणमा ध्यान दिन प्रदेश सरकारलाई सुझाएका छन् । चुरे संरक्षण, नहर निर्माण, पुरिएका पुराना पोखरी उत्खनन, पानी रिचार्जको नयाँ प्रविधि र प्याकेज तयार पार्न प्रजिअहरूले सुझाव दिएका हुन् । मधेशमा देखापरेको सुक्खा समस्याबारे प्रदेश सरकारको गृह, सञ्चार तथा कानुन मन्त्रालयद्वारा पदाधिकारीबीच शुक्रबार छलफल भएको थियो । उक्त छलफलमा प्रजिअहरूले सुक्खाका कारण धान खेती नै प्रभावित भएकाले पानीका स्रोत संरक्षण गरी हिउँदे बालीका लागि जोड दिनुपर्ने सुझाव दिए । मुख्यमन्त्री सरोजकुमार यादवले प्रजिअहरूसँगै सिँचाइ, खानेपानी, कृषि मन्त्रालयका अधिकारीहरूसँग प्रदेशमा खडेरी एवं खानेपानीको समस्या र समाधानबारे छलफल गरेका थिए । छलफलमा प्रदेश प्रहरी प्रमुख डीआईजी जनक भट्टराईले सधैं बाढी आउने हुँदा त्यसको पूर्वतयारीमा बसे पनि यसपालि सुक्खा र पिउने पानीको समस्या आएको बताए । सुक्खाको समस्या निराकरण गर्न गम्भीर भएनौं भने भयावह स्थिति आउन सक्छ, उनले भने, आफ्नो उत्पादन पनि केही नहुने र जनताले खान पाएनन् भने भयावह अवस्था आउन सक्छ । यसका लागि आवश्यक कदम चाल्नुपर्छ । ऊर्जा, सिँचाइ तथा खानेपानी मन्त्रालयका निमित्त सचिव अरुणलाल कर्णले सरदर २५ देखि ३० प्रतिशत ट्युबवेल सुकेको बताए । पानी नै परेन भने रिचार्ज हुने अवस्था कठिन हुन्छ, कर्णले भने । ऊर्जा, सिँचाइ तथा खानेपानीमन्त्री सिंगासन सा कलवारले सुनकोशी कमला मरिण डाइभर्सनले मधेशमा पानीको रिचार्ज पनि हुने र खानेपानीको समस्यासमेत समाधान हुने भएकाले द्रुत गतिमा काम बढाउनुपर्नेमा जोड दिए । भूमि व्यवस्था, कृषि तथा सहकारीमन्त्री गोविन्द न्यौपानेले अझै १०१५ दिनभित्र वर्षा भए समस्या केही हदसम्म समाधान हुने बताए । सुक्खामा लगाउने बाली तथा वैकल्पिक खेतीका लागि समेत तयार रहनुपर्ने उनको भनाइ छ । गृह, सञ्चार तथा कानुनमन्त्री मोहमद समिमले सप्तरीदेखि पर्सासम्म एकैनासको समस्या भएको बताए । पानी नपरेर सिँचाइ नहुँदा मैले आफ्नो खेत रोप्न पाएको छैन, समिमले भने, मालपोत मिनाहादेखि फुड बैंक स्थापना, भोकमरीको समस्यासँग जुध्न उपाय खोज्नुपर्छ । कार्यक्रममा मुख्यमन्त्री यादवले खडेरीको समस्या निराकरण गर्न प्रदेश सरकारले कुनै कसर नछोड्ने र संघीय सरकारसित गम्भीर रूपले कुरा गर्ने बताए ।"
"गौरीकुन्डको पहिरोमा परेका ३ नेपालीको शव फेला, ११ अझै बेपत्ता",पहिरोमा परी दुई जनाको मृत्युकाठमाडौं भारी वर्षासँगै शनिबार राति आएको पहिरोमा तारकेश्वर नगरपालिका५ च्वँगाउँ कृष्ण मन्दिरस्थित चन्द्र तामाङको टहरो पुरिँदा दुई जनाको ज्यान गएको छ । उक्त टहरामा डेरा गरी बस्ने नुवाकोट सामरीका ४१ वर्षीय गणेश तामाङ र उनकै छोरी १४ वर्षीया आस्माको निधन भएको प्रहरीले जनाएको छ । मृतक गणेशकी ३५ वर्षीया श्रीमती सञ्जु पहिरोमा परी घाइते भएकी छन् । स्थानीयसहित प्रहरी वृत्त बालाजुबाट खटिएको प्रहरी टोलीले उद्धार गरी घाइतेलाई उपचारका लागि शिक्षण अस्पताल महाराजगन्जमा पुर्याएकोमा उपचारक्रममा दुई जनाको निधन भएको काठमाडौं प्रहरीले जनाएको हो ।
सुन तस्करी अनुसन्धानको 'फाइल प्रहरीलाई,"काठमाडौं (कास) सय किलो सुन तस्करीको अनुसन्धान जिम्मा नेपाल प्रहरीले पाएको छ । राजस्व अनुसन्धान विभागमार्फत भन्सार छली र तस्करीको कसुरमा तीन सातादेखि भइरहेको अनुसन्धानको दायरा फराकिलो बनाउँदै सरकारले संगठित अपराधअन्तर्गत अनुसन्धान गर्न प्रहरीलाई जिम्मेवारी दिएको हो ।तस्करीको नेक्सस राजस्व चुहावटमात्र नभई संगठित रूपमा भएको अन्तर्देशीय अपराध पनि भएकाले प्रहरीलाई अनुसन्धानको जिम्मा दिएको विभागले जनाएको छ । विभागका महानिर्देशक नवराज ढुंगानाले आइतबार पत्रकार सम्मेलन गरी हालसम्म खुलेका तथ्य, प्रमाण र पक्राउ परेका आरोपितसहित संगठित अपराधमा अनुसन्धान गर्न प्रहरीलाई जिम्मा दिएको बताए । त्यसलगत्तै आरोपित १७ जनालाई केन्द्रीय अनुसन्धान ब्युरोको हिरासतमा पठाइएको थियो ।केही दिनअघि प्रधानमन्त्री पुष्पकमल दाहालले यो प्रकरणमा संगठित अपराध, अन्तर्देशीय अपराध र आतंकवादसँग पनि जोडेर अनुसन्धान गर्न प्रहरीलाई निर्देशन दिएका थिए । विभाग प्रधानमन्त्रीमातहतको निकाय हो । बृहत् अनुसन्धान गर्नुपर्ने भएकाले प्रहरीलाई जिम्मा दिइएको हो, विभागका महानिर्देशक ढुंगानाले भने, अब सम्पूर्ण अनुसन्धान प्रहरीबाट हुनेछ । यसका लागि दक्ष जनशक्ति आवश्यक हुने भएकाले नै प्रहरीलाई जिम्मेवारी दिइएको हो । आफूहरूले गरेको अनुसन्धानबाट तस्करीसँग जोडिएका धेरै कनेक्सन खुलेको उनले बताए । अनुसन्धानका क्रममा विभिन्न तथ्य फेला परे पनि अहिले सार्वजनिक गर्न नमिल्ने उनले बताए । सरकारी वकिलको लिखित रायअनुसार अनुसन्धानबाट संकलन गरिएका सबै कागजपत्र प्रहरीलाई हस्तान्तरण गरिएको छ । विभागको टोलीले पक्राउ परेका आरोपित, बरामद सबुत प्रमाण र अनुसन्धानको प्रगति प्रतिवेदन प्रहरी महानिरीक्षक बसन्त कुँवरलाई हस्तान्तरण गरेको हो । त्यसपछि महानिरीक्षक कुँवरले आइतबार साँझ नै अनुसन्धानको जिम्मेवारी सीआईबीलाई दिएका हुन् । पक्राउ परेकालाई सीआईबीकै हिरासतमा पठाइएको छ ।सुन तस्करी प्रकरणमा नेपाल, भारत र चीनसँग कनेक्सन जोडिएको अनुसन्धानबाट खुलिसकेको छ । विदेशबाट भित्रिएको सुन काठमाडौंमा व्यवस्थापन गरी गिरोहले भारतसम्म पठाउन विभिन्न तहका भरिया र एजेन्ट परिचालन गरेको पनि खुलेको छ तर तस्करी प्रकरणमा सुन व्यवस्थापन हुन नपाई गिरोहको एउटा जालो फन्दामा परेको हो । विभागले अनुसन्धान विदेशी नागरिकमाथि केन्द्रित गरेको थियो । अनुसन्धानकै क्रममा सय किलो सुन तस्करी प्रकरणअघि नै करिब ७ क्विन्टल सुन तस्करीबाट बाहिरिएको आशंका छ । सुन ल्याएका खोक्रा ब्रेक सुमात्रै भेटिएकाले त्यो सुन पनि कहाँ पुग्यो भन्ने अनुसन्धान हुने प्रहरीले जनाएको छ । विभागले २०८० साउन २ मा त्रिभुवन विमानस्थल भन्सार कार्यालयबाट जाँच पास भएर बाहिरिएको सुन सिनामंगल सडकबाट बरामद गरेको थियो । राजस्वले करिब तीन साता यो प्रकरणमा अनुसन्धान गर्यो तर विभागबाट मात्रै अनुसन्धान हुन नसक्ने आवाज उठेपछि प्रहरीको भूमिका खोजी भएको थियो । विभागले भने आफैं अनुसन्धान गर्ने बताउँदै आएको थियो । यो प्रकरणमा तीन विदेशीसहित १८ जना पक्राउ परेका छन् । हङकङबाट गत असार २९ मा क्याथे प्यासिफिकको जहाजबाट स्कुटरका ब्रेक सुभित्र लुकाएर सय किलो सुन ल्याइएको थियो । उक्त प्रकरणमा विमानस्थल भन्सारका तीन कर्मचारी, बेल्जियन, भारतीय र चिनियाँ नागरिक, कार्गो व्यवसायी, भन्सार एजेन्ट, फर्म मालिकलगायत पक्राउ परेका छन् । पक्राउ परेकामध्ये एक जना एजेन्टलाई हाजिर जमानीमा छाडिएको छ भने १७ जना प्रहरीलाई बुझाइएको छ ।"
फ्लाइओभरमा देखिएको विकासको उडन्ते तस्बिर,"विकास आयोजनाको ठेक्का लिने, ओगट्ने, अलपत्र पार्ने र सम्पन्न भएका आयोजना पनि गुणस्तरहीन हुने विषय नेपालमा आम भइसकेको छ । त्यसमा ठेकेदार मात्र होइन, आयोजना प्रमुख, तालुक अड्डाका हाकिम र इन्जिनियरको मिलिभगत हुने विषय पनि नौलो रहेन । निश्चित डिजाइन र निर्धारित मापदण्डभन्दा फरक र कमसल आयोजना बनेका उदाहरण पनि दिनदिनै आउँछन् । तर राजधानीको ग्वार्कोमा बनिरहेको फ्लाइओभर ले फेरि नयाँ चित्र प्रस्तुत गरेको छ । चालु आर्थिक वर्षको बजेटमा ग्वार्कोमा फ्लाइओभर निर्माणको काम सकिने उल्लेख छ । तर, काम थालेको १३ महिनामा समस्या देखिएपछि यसको डिजाइनबारे छलफल सुरु भएको छ । जब कि, ठेक्काको म्याद सकिन भने जम्मा ८ महिना बाँकी छ । सार्वजनिक पूर्वाधार निर्माण डिजाइनमै पनि कुन हदसम्मको लापरबाही हुन्छ भन्ने दृष्टान्त दिन ग्वार्कोको फ्लाइओभरको दुर्दशा हाजिर छ । फ्लाइओभर निर्माणका नाममा रिङ रोड को मुख्य सडक अवरुद्ध गरिएकाले ग्वार्को क्षेत्रमा सर्वसाधारणले विगत १३ महिनादेखि सास्ती बेहोर्दै आएका छन् । तर अहिले आएर यसको डिजाइनमै समस्या देखिएको भन्दै ठेकेदार कम्पनी आशिषसमानान्तररेलिगेर जेभीले मुख्य निर्माणको काम रोकेर डिजाइनमा सुधार गरी हालै सडक विभागलाई बुझाएको छ । विभागका अनुसार सुरु डिजाइन बमोजिम फ्लाइओभरका लागि पिलरको पाइल जमिनभन्दा ३४ मिटर तल राखिने उल्लेख थियो । पाइलको व्यास डेढ मिटर हुनुपर्थ्यो । तर, त्यति गहिराइमा पाइल राख्दा त्यसको ढलानमा फर्मा राख्न र निकाल्न चाहिने उपकरण नेपालमा नभएकाले समस्या देखिएको बताइएको छ । भारतमा पनि यस्तो उपकरण नपाइएको, इटालीबाट ल्याउन ८९ महिना लाग्ने र लागत १३ करोड रुपैयाँ पर्ने भएकाले डिजाइनमै पुनरावलोकन गर्नुपरेको भनिएको छ । डिजाइन गर्ने र निर्माणको जिम्मा लिनेले कुन सामग्री कहाँबाट जुटाउँछु भन्ने हेक्का नगरी अघि सर्दा यस्तो बेथिति निम्तिन्छ । अहिले त्यही भइरहेको छ । कम्पनीले पाउन सक्ने उपकरणका आधारमा अब डिजाइन परिवर्तन गरिएको छ । व्यास १२ मिटर र पाइलको लम्बाइ २८ मिटरमा झारिएको छ । पिलरको संख्या बढाएर ४ बाट १२ पुर्याइएको छ । साथै, एमएसी वाल र पुलनजिकै पुग्दा साढे १० मिटर उचाइमा बन्ने बाटामा माटो पुर्दा त्यसले कसरी लोड धान्छ भनेर पनि डिजाइनमा पुनरावलोकन गर्न लागिएको जनाइएको छ । डिजाइन परिवर्तन गर्नुपर्ने कारण जे भए पनि यसबाट ठेक्का लगाउने सरकार र ठेक्का पाउने व्यवसायी दुवैमाथि कैयौं प्रश्न उठेका छन् । यी सबै विषयको पत्तो निर्माण अवधि सकिने बेलामा थाहा हुने हो कि पहिल्यै जानकारी हुनुपर्थ्यो ? र, यसमा जवाफदेही को हो ? यस्ता प्रश्नसँगै सम्बन्धित इन्जिनियरको दक्षता, निर्माण व्यवसायीको क्षमता र सुरुआती ठेक्का प्रक्रियामाथि नै संशय उत्पन्न भएको छ । कुल लम्बाइ ५४० मिटर रहने पुलको ठेक्कामा गरिएको यस्तो खेलाँचीलाई कसै गरी स्वाभाविक मान्न सकिँदैन । कुनै मानवीय त्रुटि नभएर चरम लापरबाहीको द्योतक र पूर्वाधार निर्माणप्रति संवेदनहीनताको परिणति हो यो । र हो मुलुकको विकास आवश्यकता पूरा गर्न नभएर जसरी पनि ठेक्का हत्याउन र लगाउन मात्र प्राथमिक ध्यान केन्द्रित गर्नुको परिणाम पनि ।मुलुकमा पुल निर्माणको डिजाइनमै त्रुटि भएका अनेकन् उदाहरण छन् । धेरै यातायातका साधन गुड्ने राजधानीका तीनकुने र टेकुकै पुल पनि डिजाइन अनुसार काम नभएको भन्दै भत्काउने निर्णय भएको चार वर्ष भइसक्यो । २०७५ असारमै निर्माण सम्पन्न भएर सवारी गुड्नुपर्ने तीनकुनेको पुल बनाउनुअघि गाड्नुपर्ने १६ वटा पाइल सुज (एक प्रकारको पिलर) मध्ये तीनवटा चर्किएका पाइएका छन् । अरू संरचना पनि मापदण्ड अनुसार छैनन् । २९ दशमलव ५ मिटर गहिरो गाड्नुपर्ने पिलर १६ मिटर मात्रै गाडिएका छन् । यसैगरी, टेकुदेखि कालीमाटी जोड्ने विष्णुमती खोलाको पुल बनिसके पनि डिजाइनकै त्रुटिका कारण अहिले बन्द छ । यसमा डिजाइनविपरीत बिम ढलान गरिएको छ । लट्ठामा पनि समस्या देखिएको छ । ढलान पनि गुणस्तरहीन गरिएको छ । तर ठेक्का पाएको पप्पु कन्स्ट्रक्सन न्यायालय गएकाले टेकुको पुल भत्काउने काम त्यसै रोकिएको छ, तीनकुनेमा बल्ल नयाँ प्रक्रिया सुरु गरिएको छ । लामो समय दुवै पुल अलपत्र पर्दा अनावश्यक ट्राफिक जाम बढेको छ भने सर्वसाधारण यात्रु प्रभावित भएका छन् । न्यून गुणस्तरकै कारण निर्माणाधीन पुल भत्किएका उदाहरण त झनै बग्रेल्ती छन् । २०७६ वैशाखमा गुल्मीको मुसिकोटमा निर्माणाधीन पुल भत्किँदा ठेकेदारसहित पाँच जना घाइते नै भएका थिए । त्यसको अर्को वर्ष चितवनको ठिमुरा र तनहुँको देवघाटको घिनाघाट जोड्ने त्रिशूली नदीमाथि बन्दै गरेको पक्की पुलै भत्कियो । चितवन र तनहुँ मात्रै नभएर वाग्मती र गण्डकी प्रदेशलाई नै जोड्ने उक्त पुल निर्माणको अन्तिम चरणमा खसेको थियो । यस्ता घटना अचेल पनि दोहोरिरहेकै छन् । पहुँचमार्ग र तरेर जाने बाटो नभएका ठाउँमा पुल बनाएर जग हँसाउने र राज्यधन नास्ने काम पनि त्यत्तिकै भएका छन् । सरकारी पक्ष र ठेकेदार मिलेर रकम हत्याउन कसैलाई खाँचो नपर्ने पुल बनाइएका छन् । कञ्चनपुरको कृष्णपुर४ को जहरी खोलामा दुवैतिर बाटो नभएको ठाउँमा पनि पुल बनाइएको विषय पछिल्लो समय चर्चामा छ । सार्वजनिक खरिद ऐननियमावलीसमेत ठेकेदारहरूकै शक्ति सम्बन्ध र स्वार्थ बमोजिम परिवर्तन गर्दिरहने र पहुँचवाला ठेकेदारले गर्ने जतिसुकै विलम्ब वा जस्तोसुकै गल्तीमा पनि आँखा चिम्लिदिने सरकारी शैलीमा परिवर्तन नहुँदासम्म यस्ता विकृति रोकिन्नन् । राजनीतिक नेतृत्व र प्रशासनयन्त्रसित इच्छाशक्ति हुने हो भने निर्माण व्यवसायीहरूले एकपक्षीय ढंगमा मात्रै ठेक्का सम्झौताको सर्त उल्लंघन गर्न किमार्थ सक्दैनन् । कमिसनको चक्कर छाड्ने हो भने बाटो नै नभएका ठाउँमा पुल बनाउने बेथिति त झनै हुँदैन । किनभने, देश र कानुनभन्दा माथि न ठेकेदार छन्, न त सरकारी अधिकारी । सरकारभन्दा बलियो ठेकेदार हुनै सक्दैन । त्यसैले, पुस्तौंपुस्ताको आवश्यकता र जीवनसित जोडिएका अत्यावश्यकीय पूर्वाधार निर्माणजस्ता विषयमा हावी भइरहेको उडन्ते शैलीमा सुधार अपरिहार्य छ, किनकि देशले यसको चर्को मूल्य चुकाइरहेको छ ।"
कहिल्यै अवकाश नपाउने राजनीति,"सरकारी सेवाका कर्मचारीले ५८ वर्षपछि अवकाश पाउँछन् । तर राजनीतिमा लाग्नेले कहिल्यै अवकाश पाउँदैन किन ? पहिलो पुस्ता ८० वर्षसम्म अवकाश नपाउने अनि दोस्रो पुस्ताले अवसर कहिले पाउने ? अहिले यो प्रश्न जताततै सुनिने गरेको छ । राजनीतिमा पनि ६० वर्षपछि अवकाश पाउने पार्टीको विधानमा व्यवस्था नगरे यो प्रवृत्ति बढ्दै जाने पक्का छ । त्यसैले राजनीतिलाई सही दिशा दिने हो भने निश्चित उमेरमा बिदा लिने परिपाटी बसाल्नैपर्छ । कांग्रेसको केन्द्रीय समितिको तीनतीन महिनामा बोलाउनुपर्ने बैठक एक वर्षपछि बस्यो । बैठकमा महामन्त्रीहरूले संसदीय दलको नेता परिवर्तन गर्नुपर्ने आवाज उठाए । तर केन्द्रीय सदस्यहरूले साथ नदिएको मात्र होइन विरोध नै गरे । कांग्रेसमा सभापति शेरबहादुर देउवाले अझ म थाकेको छैन, म नेतृत्व गर्न सक्छु भन्ने सन्देश दिएका छन् । अचम्मको कुरा के भने एउटा पार्टी सभापति नथाकेसम्म अर्को पुस्ताले अवसर नै नपाउने अवस्था आएको छ । अब ऊ कहिले थाक्छ र दोस्रो पुस्ताले नेतृत्व पाउँछ ? यस्तो प्रवृत्ति देखेर जनतामा कांग्रेसप्रति वितृष्णा पलाएको हो । पार्टीलाई सही मार्गमा लैजान र कार्यकर्ताको भावना बुझ्न नेतृत्वमा रहुन्जेल राजनीतिमा थप सुधार हुने अवस्था देखिँदैन । नेतृत्वकै कारण कांग्रेस केन्द्रीय समितिको बैठक काठमाडौंमा ८ दिनसम्म चले पनि खासै नयाँ विषय आएन । नवीन सन्देश दिन पनि सकेन । पुरानै र परम्परागत शैलीलाई निरन्तरता दिनेबाहेक कांग्रेसका केन्द्रीय सदस्यहरूले नागरिकलाई आकर्षित गर्ने निर्णय गर्न सकेनन् । एउटै व्यक्ति सधैं सभापति र प्रधानमन्त्री बन्ने भएपछि युवाहरूको आकर्षण देखिँदैन । यसले कांग्रेस समर्थकहरूमा एक प्रकारको नैराश्यता छाएको छ । यस्तो पार्टीलाई कसरी प्रजातान्त्रिक पार्टी हुन्छ भन्नेहरू बढेका छन् ? कांग्रेसमा मात्र होइन, चार दिनदेखि काठमाडौंमा चलिरहेको माओवादी केन्द्रको केन्द्रीय समितिको बैठकले पनि नयाँ नेतृत्वपन दिन छाँट छैन । तीन दशकदेखि लगातार पार्टी अध्यक्ष बनेका पुष्पकमल दाहालको केही आलोचना त भयो तर समग्रतामा उनको विकल्प छैन् भन्ने निष्कर्ष केन्द्रीय समितिले निकालेको छ । माओवादीमा पनि एउटै व्यक्ति सधैं पार्टी र मुलुकको नेतृत्वमा गरिरहँदा नयाँ पुस्ताको आकर्षण कसरी हुन्छ ? नेताहरू अनेक आदर्शका भाषण गर्न त गर्छन् तर पद र शक्तिबिना बाँच्न नसक्ने भएका छन् । केन्द्रीय सदस्यहरूले पनि पुरानै नेतृत्वको पक्षमा बहस गरेको देख्दा पार्टीभित्र परिवर्तन कहिले आउला ? देशको राजनीतिक अवस्था परिवर्तन भए पनि नेताको सोचमा परिवर्तन नहुँदा यस्ता समस्या आएको हो । एमालेमा पनि त्यही समस्या छ । नयाँलाई नेतृत्व दिएर आफू संरक्षक हुन नेताहरू कहिल्यै तयार भएनन् । राम्रोसँग हिँड्न पनि हात समाउनुपर्ने अवस्थामा पुगुन्जेल पनि नेतृत्व नछाड्ने प्रवृत्ति रहुन्जेल मुलुक हामीले सोचेजसरी अघि बढ्न सक्दैन । पुरुषोत्तम घिमिरे, काठमाडौ"
जुल्फिकर भुट्टोदेखि इमरानसम्म,"२०३५ सालमा पाकिस्तानका लोकप्रिय प्रजातन्त्रवादी नेता जुल्फिकर अली भुट्टोलाई तत्कालीन सैनिक शासक जियाउल हकले फासीमा चढाएर सत्ता आफ्नो हातमा लिए । उनले मुलुक सेनाले होइन जनताको प्रतिनिधिले चलाउनुपर्छ भन्ने गर्थे । उनको दोष यति नै थियो । सेनालाई त्यो कुरा मन नपरेका कारण विभिन्न बहानामा उनलाई मृत्युदण्ड दिइएको थियो । उनलाई मृत्युदण्ड दिएको घटनाको अन्तर्राष्ट्रिय रूपमै तीव्र विरोध भयो । त्यो विरोधको प्रभाव नेपालमा पनि पर्यो । नेपालका हजारौं विद्यार्थीले उक्त घटनाको विरोध गर्ने क्रममा नेपालको निरंकुश शासनविरुद्ध पनि आवाज उठ्यो । अस्कल क्याम्पसका विद्यार्थीले त्यसको नेतृत्व लिएका थिए । पाकिस्तानको घटनाले नेपालमा पनि ठूलो असर पारेपछि तत्कालीन राजतन्त्र डरायो । आन्दोलन चर्किन नदिन तत्कालीन राजा वीरेन्द्रले २०३६ सालमा बहुदलीय व्यवस्था कि सुधारिएको पञ्चायती व्यवस्था ? भन्ने विषयमा जनमतसंग्रह गराउने घोषणा गरे । चुनावको कमान्डर सूर्यबहादुर थापालाई बनाए । थापाले नेपालको वन व्यापक रूपमा फँडानी गरेर काठ बेचेको पैसाले निर्वाचन पञ्चायतको पक्षमा पारेको धेरैको भनाइ रहेछ । भनिन्छ, निर्दलीय व्यवस्थालाई जिताउन उनले कुनै कसर बाँकी राखेनन् । अन्ततः बहुदलीय व्यवस्थाको २० लाख मतलाई पञ्चायती व्यवस्थाको २४ लाख मतले पराजित गरेको घोषणा गरियो । तर बीपी कोइरालाले उक्त मत परिणामलाई स्वीकार गरे । जानकारहरू भन्छन्, त्यसो नगरिएको भए त्यही बेला नेपाल गृहयुद्धमा फस्न सक्थ्यो २०३७ सालको उक्त परिणाम २०४६ सम्म पनि टिक्न सकेन । २०४६ मा जनआन्दोलनमार्फत बहुदलीय व्यवस्था प्रारम्भ भयो । यो व्यवस्थामा कतिपय विकृति देखा परेका छन् । तर यो व्यवस्थाको विकल्प सुधारिएको बहुदलीय व्यवस्था मात्र हो । कतिपयले नेपालमा संवैधानिक वा क्रूर तानाशाह नभए सैनिक शासन चाहियो भनेर तर्क र आधारहीन कुरा गर्छन् । उनीहरूले बुझ्नुपर्छ पाकिस्तानमा जुल्फिकर भुट्टोदेखि अहिलेका इमरान खानसम्म आइपुग्दा के भयो ? त्यस्तै म्यानमारमा आङसाङ सुकीलाई सैनिक शासनले कस्तो व्यवहार गर्दै आएको छ ? उत्तर कोरियामा जनताको अधिकार सैनिक बुटमुनि कसरी दबिएको छ ? यी उदाहरण काफी छैनन् र ? अनि मात्र सैनिक शासनको कुरा गरौं भने पाकिस्तानमा सेनाको इसाराबिना कुनै प्रधानमन्त्री डेग चल्न सक्दैनन् । सेनाको कुरा नमानेमा सत्ताबाट हट्ने मात्र होइन जेल सजाय नै भोग्नुपर्ने सबैलाई थाहै छ । जुल्फिकर र नवाज सरिफ मात्र होइन अहिले इमरानलाई पति त्यही गरिँदै छ । निर्वाचन गराउने कुरा गर्दागर्दै अहिले इमरानलाई चुनाव लड्न नपाउने गरी जेल हालियो । के यस्तै प्रजातन्त्र हामी चाहन्छौं ? के फेरि पनि सैनिक शासनको वकालत गरिरहन्छौं ? जसरी बाघले मानिसको रगत एक पटक खाएपछि पटकपटक उसलाई मानिसकै आहारा खोज्छ, त्यसै गरी सैनिक शासन पनि त्योभन्दा फरक छैन । एक पटक पाएपछि सेनाले सत्ता कहिल्यै छाड्दैन भन्ने उदाहरण धेरै छन् । पाकिस्तान र बर्मामा त्यही भएको हो । त्यहाँ सैनिकले लामो समय शासन गर्ने अवस्था बन्दै गएको छ । जहाँ एक सय जर्नेलहरूले पुरै देश कब्जा गरेका छन् । जनताको बोल्ने अधिकार खोसिएको छ । बर्मामा त संसद्मै सेनाको सिट सुरक्षित गरिएको छ । सेनाको सहमतिबिना संविधानसमेत संशोधन नहुने गरी संसदीय सिट मिलाइएको छ । के हामी पनि त्यस्तै संविधान र देश बनोस् भन्ने चाहन्छौं ? चाहँदैनौं भने इमरानको केसमा नेपालको नागरिक समाज र मानव अधिकारवादी संघसंगठनले विरोधको आवाज उठाउनुपर्छ । गोपाल देवकोटा, जोरपाटी, काठमाडौं"
मनका डाक्टरलाई अवश्य भेटौं,"मनको डाक्टर भइएको पनि चौध वर्ष लागिसकेछ । मान्छेका मनका कुरा सुन्नेसुनाउने, बुझ्नेबुझाउने अध्ययनतालिम (एमडी) का लागि खर्चिइएको तीन वर्ष अनि पूर्वतयारीको समयसमेत जोड्दा त झन्डै दुई दशकको लगानी परिसकेको छ, यस क्षेत्रमा । त्यस क्रममा थुप्रै मनका कथा पढेंसुनेंदेखेंभोगें । केही वियोगान्तक कथाहरूको साक्षी बनें । केहीलाई भने संयोगान्तक रूपमा पूर्णविराम लगाउन सफल नै भएँ । यस अवधिमा आफूले आफैंलाई मार्ने (आत्महानिआत्महत्या) प्रयास गरेका व्यक्तिहरूका मनका कथा पनि निकै नजिकबाट महसुस गर्न पाएको छु मैले । ती कथाभित्रका व्यथालाई बुझ्न खोज्दा मलाई अझै पनि अप्ठ्यारो लाग्ने गर्छ । तैपनि तिनका मनोभावनाको विस्तृत अध्ययन गरेर निदानउपचारको प्रयास भने गर्ने गरेको छु । धेरैमा सफल नै भएको पनि छु । तर पनि योजत्तिको अस्पष्ट, निराशाजनक, अपजसे अनि मनमा उद्वेग पैदा गर्ने अर्को कुनै विषय नै छैन, मेरा लागि । छापामा, समाचारहरूमा, सामाजिक सञ्जालमा, देशमाविदेशमा, ज्ञातअज्ञात व्यक्ति जसको पनि आत्महत्याको खबर पढ्दासुन्दा एकतमास बनिदिन्छ, मेरो मन । खबरहरू पनि कस्ताकस्ता हुन्छन् !  १८ वर्षे किशोरीले विष सेवन गरिन् ।  ७३ वर्षीय वृद्धले पासो लगाएर मर्ने प्रयास गरे ।  ४५ वर्षीया विवाहिता महिलाको इनारमा डुबेर मृत्यु । एसएलसीमा असफल भएकाले आत्महत्या ।  एउटी महिलाले आफ्ना कलिला बालबालिकालाई विष खुवाएर आफू पनि मरिन् । श्रीमान्ले श्रीमतीछोराछोरीसहित नदीमा फाल हाले । कोरोनाकालमा झन् ह्वात्तै बढेका थिए यस्ता घटना । बालबालिकाहरू आफू बस्ने छात्रावासमै पासो लगाएर मरेको जस्ता घटनासमेत नौला छैनन्, हामीलाई । कलाकार, चिकित्साकर्मी, प्रशासक, किसान, गृहिणी कोही पनि अछुत रहन सकेका छैनन्, यस मामिलामा । समाजमा लोकप्रिय व्यक्तिहरूको आत्महत्यापछि त अझै केही दिन यस्तै किसिमका अनेकौं दुःखदायी घटनाका खबरहरूले तरंगित भइरहेका हुन्छन्, मिडिया अनि सामाजिक सञ्जाल । अचेल त झन् आत्मदाह जस्ता हृदयविदारक घटनाहरूको साक्षी हुनुपर्ने विडम्बनापूर्ण समय चलिरहेको छ । आत्महत्या गरिसकेपछि त तिनलाई फर्काउन सकिँदैन । त्यसैले आत्महत्याको खबर मात्रले नै पनि आफू मनोचिकित्सकको जिम्मेवारीबाटै च्युत भइयो कि भन्ने पश्चात्तापको पीडा ममा हुने गर्छ । असफल शल्यक्रियाका कारण अपरेसन टेबलमै बिरामी मरेपछिका शल्यचिकित्सकलाई झैं, उपचारप्रक्रिया चालु राख्दाराख्दै मृत्युवरण गर्न पुगेका मुटुरोगीका चिकित्सकलाई झैं, अनि असाध्य क्यान्सर बिरामीका डाक्टरलाई झैं, आत्महत्या कोही कसैले गर्दा पनि नैराश्यले गाँज्छ मलाई । अचम्म लाग्छ, संसारभरका आत्महत्याका लागि म आफैंलाई जिम्मेवार ठान्छु ।आत्महत्या सधैंभरि नै मेरो मनमस्तिष्कमा खेलिरहेकै हुन्छ । अस्पतालमा बिरामीहरूसँगको चिकित्सकीय संलग्नता, अध्ययनअध्यापनमा विद्यार्थीहरूसँगको प्राज्ञिक सम्बन्धन अनि अनुसन्धानअन्वेषणमा रहने गरेको अनुबन्धन, छलफल, चिन्तनमनन, विचारमन्थन आदिमा आधारित रहेर यो अवधिमा आत्महत्यासँग सम्बन्धित १५ जनचेतनामूलक लेख छपाएको रहेछु मैले, पत्रपत्रिकाअनलाइनहरूमा अनि तीन अनुसन्धानात्मक लेख रहेछन् मेडिकल जर्नलहरूमा आएका ।आत्महत्या विश्वव्यापी नै छ । बर्सेनि करिब ८ लाख व्यक्ति (नेपालमा ७ हजार) आत्महत्याका कारण मर्छन् । किशोरावस्थामा दुर्घटनापछि आत्महत्या नै तिनको अकाल मृत्युको कारक मानिएको छ । एउटा व्यक्तिको आत्महत्यामृत्युले अन्य छ जनालाई प्रत्यक्ष असर पार्ने अनुमान छ ।शैक्षिक अन्तरक्रिया, औपचारिक चर्चा, अनौपचारिक गफ, मिडिया अन्तर्वार्ता आदिमा संलग्न रहँदा बिरामीबिरामी पक्ष, विद्यार्थी, सहकर्मी चिकित्सक, शिक्षक, पत्रकार, कानुनविद्, राजनीतिकर्मी अनि जनसाधारणमा समेत आत्महत्यासँग सम्बन्धित भ्रमजिज्ञासा पाएको छु मैले । त्यसैले आत्महत्या न्यूनीकरणका लागि ती सबैको उचित समाधान खोजेर जनमानसलाई सुसूचित गराउन अत्यावश्यक नै छ ।कार्यकारण सम्बन्धको एक्लो मानकले इंगित गर्न नसकिए पनि आत्महत्यालाई मनोसामाजिक समस्याहरू जटिल बन्दै गएको वियोगान्तक अवस्था नै मान्छौं हामी । जैविक कारकमा आनुवंशिकता अनि सेरोटोनिन रसायनको कमीलाई मानिएको छ । आत्महत्या गर्ने प्रायशः व्यक्तिहरू कुनै न कुनै मानसिक रोगले पीडित हुन्छन्Ù जस्तै डिप्रेसन, बाइपोलार डिसअर्डर, साइकोसिस, दुर्व्यसनजन्य रोग । यी मानसिक रोगहरूका साथै आत्महत्या गर्ने प्रवृत्ति का लागि पनि आनुवंशिकता जिम्मेवार हुन सक्छ । मनोरोगहरूको शीघ्र पहिचान एवं उपचार मात्र गर्न सक्ने हो भने ९०९५ प्रतिशत आत्महत्या नियन्त्रण गर्न सकिन्छ ।यसका मनोवैज्ञानिकसामाजिक अवयव पनि छन् । गरिबी, अभाव, चेतनाको कमी, घरेलु हिंसा, गृहकलह हाम्रो परिवेशमा महत्त्वपूर्ण छन् भने विकसित राष्ट्रहरूमा औद्योगिकीकरण, पारिवारिक विघटन, सामाजिक उतारचढाव, भौतिकवादीव्यक्तिवादीउपभोक्तावादी संस्कृति, आध्यात्मिक चिन्तनको कमीलाई जिम्मेवार मानिएको छ । बेलाबेला समाचारहरूमा छाउने गरेका पारिवारिक अनि विद्यार्थी या कृषक वर्गको सामूहिक आत्महत्याले भने यसको सरुवा रूपलाई देखाउँछ । विश्वइतिहासमै पनि धार्मिकसाम्प्रदायिक अनुबन्धनमा या अन्धविश्वासको चपेटामा परेर समूहगत स्वमृत्युवरण गरेका सन्दर्भहरू छन् । राजनीतिक कारणले आत्मघाती विस्फोट या सामूहिक आत्मदाहका घटना पनि देखिएका छन् । यसरी आत्महत्या गर्ने प्रवृत्ति नै पनि संक्रामक हुन सक्छ । प्रत्यक्षअप्रत्यक्ष, व्यक्तिगतसामाजिक सामीप्यसम्बन्धहरूका कारण यस्तो विचारइच्छा एक व्यक्तिबाट अर्कोमा सर्न सक्छ । सामाजिक सञ्जालको व्यापकता रहेको आजको समाजमा त झनै भयावह हुन सक्छ । त्यस्तै, एकअर्काको देखासिकी या नक्कल, ठूलाबडाको अनुकरणले पनि यसमा बढोत्तरी ल्याउन सक्छ । नेता, कलाकार या सिनेकर्मीहरूजस्ता प्रसिद्ध व्यक्तिहरूको आत्महत्याको खबरले अन्यलाई पनि आत्महत्यातर्फ प्रवृत्त गराउन सक्ने अध्ययनहरूले दर्साएका छन् । व्यक्तिगत स्वार्थभन्दा समूहगत स्वार्थ हावी भएको या एकै किसिमका चिन्तातनावले ग्रस्त गराएको समूह (परिवारका सदस्यहरू) पनि एकैसाथ मर्न तम्सिन सक्ने मनोवैज्ञानिक पक्ष पनि औंल्याइएका छन् । बढ्दो आत्महत्यालाई खालि कानुनी (आपराधिक), सामाजिक, आर्थिक अनि सांस्कृतिक चस्माले मात्र हेरेर पुग्दैन । हामी मनोचिकित्साकर्मीहरू आत्महत्यालाई मानसिक स्वास्थ्य समस्या नै मान्ने गर्छौं । मानसिक समस्याहरूको समयमै निदान अनि उपचार गर्न सकेमा कुनै पनि मानसिक रोगीमा आत्महत्याको विचारलाई नियन्त्रण गर्न सकिन्छ । फेरि आत्महत्या प्रयासका कारण हाम्रो सम्पर्कमा आएर उचित उपचार पाएकाहरूले पुनः त्यस्तो प्रयास गर्ने सम्भावना पनि कमै हुन्छ । तर हाम्रो विडम्बना, त्यत्ति साह्रो बजेट नचाहिने मानसिक रोगहरूको उपचार योजना अझै पनि हाम्रो मुलुकको मूल स्वास्थ्य नीतिभित्र समेटिन सकेको छैन । मानसिक स्वास्थ्यलाई सामुदायिक स्वास्थ्यभित्र बृहत्तर रूपमा अटाउन सके मात्र आत्महत्या न्यूनीकरण कार्यक्रम प्रभावकारी बन्न सक्छ । आत्महत्या संक्रामक हुन सक्ने तथ्यलाई हृदयंगम गरेर मिडियाकर्मीहरूले यस्ता समाचारहरूको सम्प्रेषण गर्दा स्पष्ट मिडियाधर्मको परिपालना गर्नुपर्छ । अनलाइनपत्रपत्रिका, टेलिभिजनरेडियो जुनसुकै मिडियामा आत्महत्याबारे तथ्यपरक एवं संक्षिप्त सूचना मात्र प्रवाहित गर्नुपर्छ । आत्महत्या गर्ने व्यक्तिका निजी जीवनका पाटाहरूलाई कारक तत्त्वका रूपमा उभ्याएर त्यसलाई सामान्यीकरण कदापि गर्नु हुँदैन । आत्महत्याका लागि अपनाइएका विधितरिकाहरूको विस्तृत व्याख्या गर्नेतर्फ कहिल्यै लाग्नु हुँदैन । आत्महत्याका समाचारहरूलाई बारम्बार दोहोर्याइरहनु या यसको महिमामण्डित हुने तवरले प्रकाशनप्रसारण गर्नु हुँदैन । आत्महत्याका नकारात्मक समाचारहरू मात्र नभई आत्महत्याबाट जोगिएका व्यक्तिहरूका सकारात्मक कथाहरू पनि प्रसारितप्रकाशित गरिनुपर्छ । आत्महत्या अनि मानसिक रोगहरूबाट जोगिने उपायहरू एवं मनोसहारा प्रदान गर्ने उपयोगी हटलाइन नम्बर या सहयोगी स्रोतहरूबारे पनि उल्लेख गर्नुपर्छ । यो मार्गनिर्देशनको पूर्ण परिपालना गरेमा मात्र मिडियाले आत्महत्याको गाम्भीर्यको सही चित्रण गरेको मान्न सकिन्छ । आत्महत्याबारे खुलेर कुरै गर्न नहुने या यसलाई लुकाउनैपर्ने गलत धारणा समाजमा व्याप्त छ । वास्तवमा, मनमा लुकेर रहेका उदासीनता, हीनभावना, नकारात्मकता या मर्ने चाहना स्पष्ट व्यक्त गराउन सकेमा मात्र त्यसको उचित निदान अनि उपचार गर्ने बाटो बन्छ । यही नै हामी मनोचिकित्साकर्मीहरूको कामकर्तव्यजिम्मेवारीभित्र पर्छ । त्यसैले आत्महत्याको सम्भावना भएका व्यक्ति या समूहको पहिचान गरेर तिनलाई मनका कुरा नलुकाईकन अभिव्यक्त गर्न अभिप्रेरित गर्नुपर्छ । स्कुल, विश्वविद्यालय, अस्पताल अनि सार्वजनिक ठाउँहरूमा मानसिक स्वास्थ्य अनि आत्महत्याबारे सुसूचित गराउने कार्यक्रमहरू सञ्चालन गर्नुपर्छ । मिलेसम्म स्कुले शिक्षामै मानसिक स्वास्थ्यको पाठ्यक्रम राखेर विद्यार्थीहरूलाई आत्महत्या निराकरणको पाठ पढाइनुपर्छ । हाम्रा सामाजिक एवं सांस्कृतिक विधिव्यवहार आदिले पनि आत्महत्यामा न्यूनीकरण ल्याउन सक्छन् । प्रौढवयस्क समूहहरूसँग अनुभव आदानप्रदान गर्नेगराउने एवं श्रीमद्भगवद्गीताजस्ता आध्यात्मिक स्रोतग्रन्थहरूको अध्ययनसत्संगजस्ता क्रियाकलापहरूले पनि तनाव व्यवस्थापन गर्न मद्दत पुर्याउन सक्छन् ।तर, यी सबै कार्यक्रम सञ्चालन गर्न हामी मनोचिकित्साकर्मीहरूको एक्लो प्रयास मात्र काफी हुँदैन । सरकारी निकायहरूसँगसँगै शिक्षक, पत्रकार, सामाजिक कार्यकर्ता, राजनीतिकर्मी, पाठकवर्ग, यहाँहरू सबैको सामूहिक हातेमालोले मात्र यो अभियान सफल बन्न सक्छ । तर, चुरो कुरो भने एउटै नै छ मनका कुरा कदापि नलुकाऔं, मनको डाक्टरलाई अवश्य भेटौं ।काठमाडौं विश्वविद्यालय स्कुल अफ मेडिकल साइन्सेस अन्तर्गत मनोचिकित्सा विभागमा प्राध्यापन गर्छन् ।"
तब पो न्यायाधीश,"लोकतान्त्रिक राज्य व्यवस्थामा संवैधानिक पद्धतिलाई विधिसम्मत किसिमले निरन्तरता दिने र आम नागरिकको मौलिक हकअधिकारको संरक्षण गर्ने अन्तिम आस्थाको धरोहर भनेको स्वतन्त्र र सक्षम न्यायपालिका नै हो । तर न्यायपालिकाको सर्वोच्च संस्था सर्वोच्च अदालतमा ६, उच्च अदालतमा ५३ र जिल्ला अदालतमा ३८ न्यायाधीश पद रिक्त छन् । साउन २० देखि प्रधानन्यायाधीश हरिकृष्ण कार्की उमेर हदका कारण अवकाश लिँदै छन् । यसर्थ सर्वोच्च अदालतमा रिक्त न्यायाधीशको संख्या ७ हुनेछ । न्यायाधीश नियुक्तिमा ढिलाइ हुँदा न्यायपालिकाले गुरुतर संवैधानिक दायित्व निर्वाह गर्न कठिनाइको सामना गर्नुपरिरहेको छ । मुद्दाको असन्तुलित कार्यबोझ, जटिल कार्यविधि र न्यायिक भ्रष्टाचारजस्ता अनेक समस्याबाट पार पाउन न्यायिक सुशासित व्यक्ति न्यायाधीश हुनु आवश्यक छ । अबका केही दिनमा न्यायपालिका फेरि तदर्थका भरमा चल्ने निश्चितजस्तै छ । विभिन्न स्वार्थ समूह न्यायाधीश नियुक्तिमा हावी रहेका हुँदा न्यायाधीश नियुक्तिमा ढिलाइ भएको सहजै अनुमान गर्न सकिन्छ । न्यापालिकामा असल न्यायाधीशको संख्या क्रमशः घट्दै गएकाले न्यायिक सुशासन खस्किएको छ । प्रत्येक नागरिकको मौलिक हकअधिकारको रक्षाका निम्ति न्यायिक सुशासन एक अपरिहार्य तत्त्व रहेको हुँदा सक्षम न्यायाधीश र न्यायिक जनशक्तिसहितको स्वतन्त्र न्यायपालिका आजको आवश्यकता हो । प्रधानन्यायाधीश, न्यायाधीशसहित संवैधानिक निकायका प्रमुखहरूको सिफारिस, नियुक्ति, खारेजी, सरुवा तथा सुनुवाइका लागि संवैधानिक परिषद्, न्याय परिषद् र संसदीय सुनुवाइ समितिजस्ता संवैधानिक निकायहरूको संरचनामा देखिएको त्रुटिका कारण देशको न्याय व्यवस्था बदनाम हुनुका साथै चरम बेथितिसहितको न्यायिक कुशासन मौलाएको छ ।संविधानको धारा २८४ ले प्रधानन्यायाधीश सिफारिसका लागि प्रधानमन्त्रीको अध्यक्षतामा ६ सदस्यीय संवैधानिक परिषद्को व्यवस्था गरेको छ । तीमध्ये एक सदस्य मात्र न्यायिक क्षेत्रबाट हुने गर्छन् । यसरी प्रधानन्यायाधीशजस्तो उच्च पदका लागि सिफारिस गर्न बनेको संवैधानिक परिषद् राजनीतिक दलहरूको पकडमा हुन्छ । यस्तो अवस्थामा प्रधानन्यायाधीशसहित अन्य संवैधानिक निकायका प्रमुख र पदाधिकारीहरूको सिफारिस योग्यता, क्षमता र दक्षताका आधारमा नभई राजनीतिक आस्था र विचारका आधारमा हुनु स्वाभाविकै हो । संविधानको धारा १५३(१) ले न्यायाधीशको नियुक्ति, सरुवा, अनुशासन सम्बन्धी कारबाही, बरखास्तगी र न्याय प्रशासन सम्बन्धी अन्य विषयको सिफारिस गर्न वा परामर्श दिन प्रधानन्यायाधीशको अध्यक्षतामा ५ सदस्यीय न्याय परिषद्को व्यवस्था गरेको छ । त्यहाँ कानुनमन्त्री, सर्वोच्च अदालतका वरिष्ठ न्यायाधीश, प्रधानमन्त्रीले रोजेका कानुनविद् र नेपाल बार एसोसिएसनका प्रतिनिधि सदस्य हुने गर्छन् । नेपाल बार एसोसिएसन कानुन व्यवसायीहरूको पेसागत संगठन भनिए पनि यसका सम्पूर्ण गतिविधि राजनीतिक दलहरूबाट निर्दिष्ट र नियन्त्रित हुने गर्छन् । यसरी संविधानको धारा १५३(१) ले निर्दिष्ट गरे अनुरूप न्यायिक क्षेत्रबाट प्रतिनिधित्व गर्ने न्यायाधीश पनि कथंकदाचित् खास पार्टीप्रति आस्थावान् ठहरिए भने सबै जना राजनीतिक आस्थावान् सदस्य हुने र सोही आस्थाका न्यायाधीश मात्र नियुक्त हुन बाटो वर्तमान न्याय परिषद्ले गरेको छ । त्यसकारण न्यायिक सुशासन कायम गर्ने हो भने यस प्रकारको संरचनालाई यथाशीघ्र बदल्नु जरुरी छ ।संविधानको धारा २९२(१) मा संवैधानिक परिषद्को सिफारिसका आधारमा प्रधानन्यायाधीश, सर्वोच्च अदालतका न्यायाधीश, न्याय परिषद्का सदस्य, संवैधानिक निकायका प्रमुख वा पदाधिकारी र राजदूतमा प्रस्तावित व्यक्तिहरूलाई व्यवस्थापिकाप्रति उत्तरदायी र जवाफदेह तुल्याउन नियुक्ति हुनुपूर्व उनीहरूको दक्षता, क्षमता र इमानदारी परीक्षणका साथै उजुरीउपर सुनुवाइ गर्न दुवै सदनका सदस्यहरू रहने गरी १५ सदस्यीय एक संयुक्त संसदीय सुनुवाइ समितिको व्यवस्था छ । कार्यकारिणीले सार्वजनिक महत्त्वका पदमा नियुक्तिका लागि प्रस्ताव गरेका व्यक्तिहरूको दक्षता, क्षमता र इमानदारी व्यवस्थापिकाद्वारा परीक्षण गरी कार्यपालिकालाई व्यवस्थापिकाप्रति उत्तरदायी र जवाफदेह तुल्याउने लोकतान्त्रिक प्रक्रिया संसदीय सुनुवाइ भए पनि यसको अभ्यास सही ढंगबाट हुन सकेको छैन । हरेक ठाउँमा राम्रो व्यक्तिभन्दा हाम्रो व्यक्तिलाई प्राथमिकता दिने गरिएकाले न्यायपालिका राजनीतिक दलदलमा फसेको र न्यायपालिका व्यवस्थापिकाको अधीनमा भएको प्रस्ट भान हुन्छ । न्यायिक सुशासन अक्षुण्ण राख्न सर्वप्रथम प्रधानन्यायाधीश तथा अन्य न्यायाधीशको नियुक्ति प्रक्रियामा सुधार गर्नु आवश्यक छ । त्यसका लागि राजनीतिक दलहरू र सरकारको हस्तक्षेपरहित न्याय परिषद्, संवैधानिक परिषद् तथा सुनुवाइ समितिको संरचना परिवर्तनका निम्ति संविधान संशोधन आवश्यक छ । सबै तहका न्यायाधीशहरूको नियुक्तिमा परीक्षाको व्यवस्था, संसदीय सुनुवाइ समितिको साटो योग्यता परीक्षण गर्ने लोकसेवाको जस्तो न्याय तथा कानुनसँग सम्बद्ध व्यक्तिहरूको विशेषज्ञ समिति गठन गर्न पनि जरुरी देखिन्छ । न्यायपालिका सुदृढीकरण प्रतिवेदनÙ न्यायपालिकामा हुन सक्ने विकृति, विसंगति, अनियमितता वा भ्रष्टाचार एवं बिचौलियाबाट हुन सक्ने क्रियाकलापहरू र तिनको रोकथामका लागि चाल्नुपर्ने उपायहरू सम्बन्धी प्रतिवेदनको पूर्ण रूपमा कार्यान्वयन गर्न सके असल न्यायाधीश नियुक्त हुनुका साथै न्यायिक सुशासनमा समेत सहयोग पुग्ने थियो ।"
"जनगणना, 'अनुपस्थित जनसंख्या र नजन्माइएका छोरीहरू","के गर्न सकिन्छ ?नेपालको लैंगिक असन्तुलनको मुख्य कारण छिमेकी मुलुकहरूमा जस्तै लिंग पहिचान गरी गरिने गर्भपतनसँग जोडिएको छ । अझै पनि नेपाली समाजमा व्याप्त छोरा जन्माउने चाहना, गर्भपतनको वैधानिकता (तथापि लिंग पहिचान गरी गर्भपतन गराउनु गैरकानुनी नै छ) र लिंग पहिचान गर्न सक्ने स्वास्थ्य उपकरणहरूको उपलब्धतासँगै छोरी भएमा गर्भपतन गराउने प्रचलन बढेको पाइन्छ । प्रभावकारी रूपमा योजनाबद्ध ढंगले अघि नबढ्ने हो भने लैंगिक असन्तुलनको अवस्था थप चिन्ताजानक हुने निश्चित छ । लैंगिक असन्तुलनले सामाजिक, आर्थिक तथा राजनीतिक समस्याहरू ल्याउने र यसका दीर्घकालीन असर विभिन्न क्षेत्रमा पर्ने निश्चित नै छ ।लिंग पहिचान गरी गरिने गर्भपतन रोक्न आगामी दिनमा तीनै तहका सरकारहरू मिलेर काम गर्नु आवश्यक छ । यो पक्ष भौगोलिक तथा सामाजिक संरचनाहरूसँग पनि जोडिएको हुँदा प्रदेश अनि पालिका तहमा स्थानीय अवस्था अनुसारका कार्यक्रमहरू तर्जुमा गर्नुपर्ने हुन्छ । सुरुमा सचेतना कार्यक्रम र सामुदायिक परिचालन उपयोगी हुन सक्ला, तर लैंगिक समानताको लक्ष्य हासिल र महिलाको सामाजिक तथा आर्थिक सशक्तीकरणका लागि लगानी गर्ने दीर्घकालीन रणनीति तय गर्न सकिन्छ । यस्तै अवस्था सामना गरेका अन्य देशका सफलताबाट पनि हामीले सिक्न सक्छौं । भारतले ल्याएको बेटी बचाओ, बेटी पढाओ अभियानले पनि केही सफलता पाएको छ । दक्षिण कोरियासमेत असन्तुलित लैंगिक अनुपात नियन्त्रण गर्न धेरै हदसम्म सफल भएको छ । तर त्यसका लागि सर्वप्रथम त, लैंगिक असन्तुलनको अवस्थालाई सार्वजनिक रूपमा स्वीकार गरिनुपर्छ । यसका लागि राष्ट्रिय तथ्यांक कार्यालयले नेपालको लैंगिक अनुपातको भ्रमपूर्ण तथ्यांक सच्याउनु जरुरी छ ।खरेल त्रिभुवन विश्वविद्यालयमा समाजशास्त्रका उपप्राध्यापक छन् ।"
महासागरको तापक्रम ७ वर्षयताकै उच्च,"लन्डन (एजेन्सी) जलवायु परिवर्तनका कारण महासागरहरूको तापक्रम गत साता रेकर्डको स्तरमा पुगेको छ । युरोपेली संघ (ईयू) को जलवायु परिवर्तन सेवा कोपरनिकसका अनुसार शुक्रबार समुद्री तापमान २०९६ सेल्सियससम्म पुगेको हो । पछिल्लो पटक सन् २०१६ मा यस्तो तापमान २०९५ सेल्सियस पुगेको थियो । जलवायु नियमनमा महत्त्वपूर्ण भूमिका रहेको महासागरले ताप सोस्दै आएको छ भने पृथ्वीको आधा अक्सिजन पनि उत्पादन गर्छ । यस्तै, मौसमलाई सन्तुलनमा राख्न पनि यसको भूमिका हुन्छ । महासागर तात्नुको अर्थ कार्बनडाइअक्साइड सोस्ने क्षमतामा कमी आउनु हो । यसबाट पृथ्वीलाई तातो बनाउने ग्यासको धेरै मात्रा वायुमण्डलमा नै रहनेछ, जसले महासागरमा हुने हिमचट्टानहरू पग्लिने र समुद्री सतह वृद्धिको जोखिम हुनेछ । महासागर तात्दा माछा, ह्वेल जस्ता समुद्री प्रजातिलाई असर पार्ने र उनीहरू चिसो पानीको खोजीमा लाग्दा खाद्यशृंखलामा असर पर्नेछ । यसले माछाको भण्डारमा पनि असर पार्ने विशेषज्ञहरूले चेतावनी दिएका छन् । उनीहरूका अनुसार तातोपानीका कारण भ्रमित भएर सार्कलगायत समुद्री जीव थप आक्रामक हुन सक्नेछन् ।महासागरको तापक्रम वृद्धिले समुद्री जीवका साथै वनस्पतिको जीवनमा असर पर्ने बताइएको छ । निश्चित समुद्री जीवको विस्तार तथा बासमा पनि यसले असर पार्ने विशेषज्ञहरूले बताएका छन् । लिड्स विश्वविद्यालयका प्राध्यापक पियर्स फ्रोस्टर समुद्री सतहको तापमान वृद्धिले तत्काल केही जीव खतरामा पर्ने बताए । समुद्रमा फोहोर र माछाको दोहनका कारण पनि महासागरमा परिवर्तन आइरहेको विशेषज्ञहरूको भनाइ छ ।वैज्ञानिकहरूका अनुसार औद्योगिक युग सुरु भएयता मानव सिर्जित ९० प्रतिशत ताप महासागरले सोसेको छ । तर, बाँकी ताप हरितगृह ग्यासको साथ जम्मा भएको छ । रिडिङ विश्वविद्यालयका जलवायु अनुसन्धान निर्देशक रोवन सटनले समुद्री तापमान वृद्धिमा केही अल्पकालीन कारण भए पनि दीर्घकालीन र मुख्य कारण मानवीय गतिविधि नै भएको बताए । यसले वातावरणमा हरितगृह ग्यासको सञ्चय पनि बढेको छ, उनले भने । वैज्ञानिकहरूले समुद्री तापक्रम वृद्धिको समयलाई लिएर पनि चिन्ता व्यक्त गरेका छन् । ईयूको जलवायु परिवर्तन सेवा कोपरनिकसकी डा सामन्था बर्गेसले मार्चमा तापक्रम वृद्धिको अवस्था आउनुपर्नेमा अहिले अगस्टमा त्यस्तो देखिएको बताइन् । आगामी मार्चमा महासागर कति तातो होला भन्ने चिन्ता मलाई लागिरहेको छ, उनले भनिन् । वैज्ञानिकहरू महासागरको तापक्रम वृद्धिको कारणबारे अनुसन्धानरत छन् । तर, उनीहरूको प्रारम्भिक भनाइअनुसार जलवायु परिवर्तन तथा हरितगृह ग्यास उत्सर्जनबाट निस्किएको ताप सोसेका कारण समुद्र झन् तातो बन्दै गएको छ ।सन् २०१६ मा समुद्रको तापक्रम बढ्नुमा अल निनो पनि एउटा कारण थियो । मध्य प्रशान्त महासागरीय क्षेत्रको तातो पानी पूर्वतिर विस्तारित हुँदै उत्तर र दक्षिण अमेरिकातिर लाग्ने अवस्थालाई मौसम वैज्ञानिकहरूले अल निनो भन्दै आएका छन् । यो हरेक २ देखि ७ वर्षमा हुने प्राकृतिक घटनाक्रम हो । यस पटक भने अल निनो सुरु हुन बाँकी नै छ । त्यसैले आगामी केही महिनामा समुद्रको तापक्रम अझै बढ्न सक्ने अनुमान वैज्ञानिकहरूको छ । महासागर मात्र नभई गत महिना विश्वभरको तापक्रम पनि बढेको थियो । बढ्दो तापक्रमले दक्षिणी युरोप, एसिया र उत्तरी अमेरिकाका देशहरू प्रभावित भएका थिए । अत्यधिक गर्मी तथा लुका कारण करोडौं व्यक्ति मारमा परेका थिए भने केही देशका जंगलमा डढेलो लागेको थियो । युरोपियन स्पेस एजेन्सी (ईएसए) का अनुसार इटालीका सिसिली र सार्डिनिया जस्ता आइल्यान्डहरूको तापक्रम ४८ डिग्री सेल्सियससम्म पुगेको थियो । युरोपका धेरै देशका जंगलमा डढेलो लागेको थियो । युरोपमा मात्र नभई उत्तरी अमेरिकाका क्यानडा र अमेरिकाजस्ता देशमा पनि अत्यधिक गर्मीको मारमा करोडौं व्यक्ति परेका थिए । उत्तर अफ्रिकाका अल्जेरिया, मोरक्को जस्ता देशहरूमा पनि गर्मीले सर्वसाधारण प्रभावित भएका थिए ।"
छोटकरी,"पाकिस्तानमा रेल दुर्घटना हुँदा ३० को मृत्युइस्लामाबाद (एजेन्सी) पाकिस्तानको नवाबशाहस्थित रेलवे स्टेसन नजिकै रेल दुर्घटना हुँदा ३० यात्रुको मृत्यु भएको छ । एक सय जनाभन्दा बढी घाइते भएका छन् । आइतबार हजारा एक्सप्रेसको रेल सरहरी रेलवे स्टेसन नजिकै दुर्घटना भएको पाकिस्तानी सञ्चारमाध्यमले जनाएका छन् । डनन्युजका अनुसार उक्त रेल कराँचीबाट रावलपिन्डीतर्फ जाँदै गरेको थियो । रेलका आठवटा डिब्बा लिकबाट बाहिर पल्टिएका थिए । पाकिस्तानका रेलमन्त्री साद रफिकले रेलको गति धेरै नभएको बताएका छन् । यसअघि तीव्र गतिका कारण रेल दुर्घटना भएको आशंका गरिएको थियो । अल्लामा इकबाल एक्सप्रेसको रेल शनिबार दिउँसो ठूलो दुर्घटनाबाट जोगिएको एक दिनपछि पाकिस्तानमा यो दुर्घटना भएको हो ।प्रक्षेपणको २२ दिनमा भारतीय यान चन्द्रमा कक्षमानयाँदिल्ली (एजेन्सी) प्रक्षेपणको २२ दिनमा भारतको चन्द्रयान३ चन्द्रमाको कक्षमा पुगेको भारतीय अन्तरिक्ष संस्था इसरोले जनाएको छ । गत असार २९ मा दक्षिण भारतस्थित सतिश धावन अन्तरिक्ष केन्द्रबाट भारतीय समय २ बजेर ३५ मिनेटमा प्रक्षेपण गरिएक एलभीएम ३ रकेटले चन्द्रयानलाई अन्तरिक्षमा पुर्याएको हो । भारतीय समयअनुसार शनिबार राति ७ बजेर १५ मिनेटमा चन्द्रयान३ चन्द्रमाको कक्षमा पुगेको हो । भारतले चन्द्रमाको अर्बिट (कक्ष) मा अन्तरिक्ष यानलाई सफलतापूर्वक पुर्याएको यो तेस्रो पटक हो । चन्द्रयानलाई अगस्ट २३ मा चन्द्रमाको सतहमा अवतरण गराउने इसरोका वैज्ञानिकहरूको तयारी छ । भारतले चन्द्रमाको दक्षिणी ध्रुवमा यान अवतरण गराउँदै छ । यो क्षेत्रमा हालसम्म कुनै पनि मुलुकको यान पुगेको छैन । चन्द्रमाको सतहमा यसअघि अमेरिका, रुस र चीनमात्रै पुगेका छन् । चार वर्षअघि चन्द्रयान२ चन्द्रमामा अवतरण गर्ने क्रममा दुर्घटना भएपछि त्यसलाई थप परिस्कृत गर्दै भारतले चन्द्रयान३ बनाएको हो । इसरोले दुर्घटना हुन सक्ने सबै किसिमको अवस्था परीक्षण गरेर प्रक्षेपण गरेको छ । यो मिसनका लागि सेन्सर, एलगोरिदिम, इन्जिन, क्याल्कुलेसनलगायत सबै किसिमका कमजोरी अध्ययन गरिएको छ ।इटालीमा डुंगा दुर्घटनामा ३० आप्रवासी बेपत्तारोम (एजेन्सी) इटालीको लाम्पेडुसा टापुमा दुई जहाज डुब्दा दुई जनाको मृत्यु भएको छ भने कम्तीमा ३० जना बेपत्ता भएका छन् । ट्युनिसियाको स्फैक्स बन्दरगाहबाट छुटेको ती जहाजमा आप्रवासी सवार थिए । संयुक्त राष्ट्रसंघको आप्रवासी एजेन्सीका अनुसार एउटा जहाजमा ४८ र अर्कोमा ४२ जना चढेका थिए । इटालीको सुरक्षाकर्मीले एक महिला र एक वर्षीय बालकको शव फेला परेका छन् । उनीहरूले ५७ जना आप्रवासीको उद्धार पनि गरेका छन् । सुरक्षाकर्मीले जहाजको टुक्राको अनुसन्धान गरिरहेको बताएका छन् । मानव तस्करलाई समुद्रको खराब मौसमको पूर्वानुमानबारे जारी सूचना थाहा भए पनि उनीहरूले सुरक्षा अधिकारीलाई झुक्याउन जहाज अघि बढाएको इटालीका सुरक्षा अधिकारीहरूको भनाइ छ ।"
७० अर्ब नाफा कमाएका बैंकहरूको खराब कर्जा दोब्बर,"(काठमाडौं)गत आर्थिक वर्ष ०७९८० मा वाणिज्य बैंकहरूले कुल ७० अर्ब १७ करोड खुद नाफा कमाएका छन् । चौथो त्रैमाससम्मको अपरिष्कृत वित्तीय विवरणअनुसार २० वाणिज्य बैंकको नाफा अघिल्लो आर्थिक वर्ष ०७८७९ को तुलनामा २५ प्रतिशत बढेको छ । अघिल्लो आर्थिक वर्ष ०७८७९ मा ५६ अर्ब १७ करोड खुद नाफा कमाएका थिए । यस वर्ष केही बैंकको मर्जपछि एकीकृत वित्तीय विवरण सार्वजनिक भएकाले नाफामा पहिलेको तुलनामा उल्लेख्य वृद्धि देखिएको हो, जसले गर्दा तत्कालीन नेपाल बंगलादेश बैंक गाभेको नबिलको नाफा पनि सबैभन्दा धेरै ७६ प्रतिशतले बढेको देखिन्छ । नबिलले सबैभन्दा धेरै ७ अर्ब ५२ करोड खुद नाफा आर्जन गरेको छ । नबिलपछि ग्लोबल आईएमई बैंकले ७ अर्ब २५ करोड नाफा कमाएको छ । तेस्रो स्थानमा रहेको सरकारी स्वामित्वको राष्ट्रिय वाणिज्य बैंकले ४ अर्ब ९१ करोड खुद नाफा कमाएको छ । प्राइम र कुमारी बैंकको नाफा भने गत वर्षको तुलनामा घटेको छ । प्राइम कमर्सियल बैंकको १८ र कुमारीको नाफा २४ प्रतिशतले घटेको छ । समग्रमा अन्य औद्योगिक तथा व्यावसायिक क्षेत्रमा संकट देखिँदा पनि बैंकहरूको नाफा उत्साहप्रद देखिन्छ । बैंकहरूको पारदर्शी रूपमा वित्तीय विवरण सार्वजनिक हुने तर अरूको नहुने भएकाले बैंकहरूले मात्रै नाफा कमाए भन्नु गलत हुने पूर्वबैंकर भुवनकुमार दाहालको तर्क छ । अहिले कतिपय व्यवसायमा समस्या देखिएका छन्, तर सबै व्यवसायमा होइन, उदाहरणका रूपमा होटल तथा पर्यटन क्षेत्रका धेरै व्यवसाय राम्रो भइरहेका छन्, उनले भने । समग्रमै बैंकहरूको व्यवसाय (कर्जा विस्तार) नै बढ्दै गएकाले नाफा बढ्नु स्वाभाविक पनि रहेको उनको भनाइ छ । यद्यपि अन्य क्षेत्रमा देखिएको मन्दीको असर बैंकहरूको निष्क्रिय कर्जा, लाभांश वितरण क्षमता जस्ता विषयमा देखिएकाले बैंक अछुतो रहेको भन्न नमिल्ने दाहालले बताए ।असुल भइनसकेको आम्दानी पनि वित्तीय विवरणमा देखिने भएकाले नाफा उल्लेख्य देखिए पनि वास्तविक वितरणयोग्य नाफा बढ्न नसकेको नेपाल बैंकर्स एसोसिएसनका उपाध्यक्ष तथा माछापुच्छ्रे बैंकका सीईओ सन्तोष कोइरालाले जनाए । वित्तीय विवरणअनुसार औसतमा १२ प्रतिशत लाभांश बाँड्न सक्ने क्षमता बैंकहरूको देखिएको छ । गत वर्ष औसत लाभांश वितरण क्षमता १४ प्रतिशत थियो । केही बैंकले यस वर्ष सेयर लगानीकर्तालाई प्रतिफल नै दिन नसक्ने अवस्था पनि देखिएको छ, कोइरालाले भने, यो भनेको अन्य व्यावसायिक क्षेत्रमा परेको असरको प्रभाव पनि हो । केही वर्षयता बैंकहरूको लाभांश क्षमता घट्दै गएको पाइन्छ । लाभांश क्षमता नै घट्दै गएकाले वित्तीय विवरणमा देखिएको नाफालाई मात्रै आधार बनाएर प्रचारप्रसार हुने गरेकामा बैंकरहरूले बेलाबेलामा आपत्ति जनाउने गरेका छन् । बैंकहरूको नाफा बढ्दा समग्रमा कर्जाको गुणस्तर भने खस्किएको छ । कुल प्रवाह भएको कर्जा रकममध्ये समयमै उठ्न नसकेको बैंकहरूको निष्क्रिय (खराब) कर्जा एक वर्षमै बढेर दोब्बर भएको छ । केही बैंकको यस्तो कर्जा ५ प्रतिशत हाराहारीमा पुगेको छ । यस्तो कर्जा ५ प्रतिशत नाघे नियामक राष्ट्र बैंकको कारबाहीमा पर्छन् । कुमारीको निष्क्रिय कर्जा सबैभन्दा धेरै ४७७, हिमालयनको ४५७, नेपाल इन्भेस्टमेन्ट मेगाको ४३५, प्राइम कमर्सियलको ४२३ र प्रभुको ४१६ प्रतिशत पुगेको छ । समग्रमा २० बैंकको औसत निष्क्रिय कर्जा कुल कर्जामा २७० प्रतिशत छ । अघिल्लो आर्थिक वर्ष ०७८७९ मा यस्तो कर्जा जम्मा १२० प्रतिशत थियो । समग्र औद्योगिक तथा व्यावसायिक क्षेत्रमा आएको मन्दीको असरले ऋणीको भुक्तानी क्षमता कमजोर भएको र त्यसकै असर बैंकहरूको निष्क्रिय कर्जामा देखिएको दाहाल र कोइरालाको भनाइ छ । अर्थतन्त्र चलायमान नभएकाले घरजग्गा कारोबार सुस्ताउँदाको असर पनि निष्क्रिय कर्जामा परेको बैंकर बताउँछन् । नेपाल राष्ट्र बैंकको गत आर्थिक वर्षको अर्धवार्षिक आर्थिक गतिविधि अध्ययन रिपोर्टले पनि सोही विषयलाई पुष्टि गर्छ । उक्त रिपोर्टले उद्योगहरूको क्षमता उपयोग औसतमा ५ प्रतिशत विन्दुले घटेर ४३ प्रतिशतमा झरेको देखाउँछ । एकातिर उद्योगको क्षमता उपयोग घट्ने र अर्कोतर्फ ब्याजदर बढ्दा खराब कर्जामा बढ्न सघाउ पुगेको जानकारहरूको भनाइ छ । धेरै उद्योग व्यवसायको सञ्चालन क्षमता कमजोर भएको छ, यसले गर्दा समयमै साँवाँ, ब्याज रकम रिकभरी हुन सकेन, यद्यपि चैत मसान्तको तुलनामा सुधार देखिएको छ, कोइरालाले भने । आगामी त्रैमासहरूमा थप सुधार हुँदै जाने उनको भनाइ छ । समयमै बैंकहरूलाई कर्जा उठाउन दबाबस्वरूप निष्क्रिय कर्जामा पनि विभिन्न वर्गअनुसार प्रोभिजन रकम छुट्याउनुपर्ने व्यवस्था छ । भाखा नाघेको ३ महिना नाघेपछि उठ्न नसकेको साँवा तथा ब्याज रकममा २५, ६ महिना नाघेको अवस्थामा ५०, ९ महिना नाघेपछि ७५ र १ वर्ष नाघेपछि शतप्रतिशत प्रोभिजन गर्नुपर्ने नियामकीय प्रावधान छ ।"
भारतमा बिजुली आयातनिर्यातको निर्णय आधा घण्टाअघि गर्न मिल्ने,"भारतीय बजारमा बिक्रीका लागि पठाएका १८ आयोजनाको अनुमतिका लागि भारतले प्रक्रिया झन्झटिलो बनाउन यस्तो प्रक्रिया खोजिएको सरोकारवाला बताउँछन् । आयोजनाबारे भारतले पछिल्लो समय मागेको विवरणसहित बैंक तथा सञ्चालकको विवरण पठाउँदा पनि बिक्री अनुमति नपाइएको प्राधिकरणको भनाइ छ ।मध्यकालीन सम्झौताको २ सय मेगावाट तथा बिहार हुँदै ३ सय मेगावाट बिजुली बिक्रीको अनुमति पनि भारतको केन्द्रीय सरकार मातहतमा अड्काइरहेको प्राधिकरणले जनाएको छ । आयोजनालाई ऋण उपलब्ध गराउने बैंकका विवरण तथा सञ्चालकको विवरणसमेत मागेर भारतले नेपाली जलविद्युत् नकिन्ने नीति लिएको सरोकारवालाको आशंका छ । दीर्घकालीन विद्युत् व्यापार सम्झौताअन्तर्गत नेपालबाट १० हजार मेगावाट बिजुली लैजाने घोषणा गरेको भारतले भारतीय लगानी रहेका आयोजनाका मात्रै बिजुली भारत लैजान चाहेको लगानीकर्ताहरूको आरोप छ । प्रधानमन्त्री पुष्पकमल दाहालको भारत भ्रमणको दुई महिनासम्म पनि विद्युत् व्यापारमा दीर्घकालीन सम्झौता हुन सकेको छैन ।भारतीय प्रधानमन्त्री नरेन्द्र मोदीको कार्यव्यस्तताले दीर्घकालीन सम्झौतामा हस्ताक्षर हुन नसकेको नेपाली पक्षको भनाइ छ । आईआईएक्समा बिक्रीका लागि भारतले गत वर्ष अन्तिममा काबेली बी१ र तल्लो मोदी आयोजनाको स्वीकृति दिए पनि त्यसपछि अन्यले अनुमति पाएका छैनन् । प्रधानमन्त्रीको भ्रमणमा नेपालले तल्लो अरुण र फुकोट कर्णाली भारतीय कम्पनीलाई निर्माणको जिम्मा दिएको थियो । दुई आयोजना आफ्नो हातमा पार्न सफल भारतले दीर्घकालीन सम्झौता गरेको भनेर प्रचार गरे पनि हालसम्म उक्त सम्झौतामा हस्ताक्षर नभएको प्रेस वक्तव्यमा पनि नआउनुले प्रश्न उठेको सरोकारवाला बताउँछन् ।जलविद्युत् आयोजनाका जडित क्षमता तीन हजार मेगावाट आसपास पुगेको छ । उत्पादन २३ सय मेगावाटको हाराहारीमा रहेको प्राधिकरणको तथ्यांक छ । स्वदेशी माग करिब १८ सय मेगावाट हाराहारीमा छ । बिजुली खपत नहुँदा हाल १७० मेगावाट बिजुली खेर गइरहेको उत्पादकहरूको भनाइ छ । प्राधिकरणले उत्पादन घटाएर चलाउन लगाएपछि स्वतन्त्र ऊर्जा उत्पादकहरूको संस्था (इप्पान) ले आपत्ति जनाउँदै आएको छ । प्राधिकरणका कारण २० जलविद्युत् आयोजनाको १७० मेगावाट बिजुली खेर गएको इप्पानको दाबी छ ।हाल भारतीय कम्पनीले नेपालमा ४ हजार ६ सय ३९ मेगावाटका ७ आयोजना निर्माणको जिम्मा पाएको छ । दाहालको भारत भ्रमणका क्रममा थप दुई जलविद्युत् परियोजनामा हस्ताक्षर भएसँगै नेपालका सात ठूला परियोजना भारतीय कम्पनीका हातमा पुगेका छन् । यी आयोजनाबाट ४ हजार ६ सय ३९ मेगावाट विद्युत् उत्पादनको लक्ष्य छ । लगानी अन्य मुलुकको भएमा विद्युत् खरिद नगर्ने निर्देशिका ल्याएको भारतले नेपाली जलस्रोतमा करिबकरिब एकाधिकार जमाउन लागेको छ ।सन् २०१८ मा ल्याएको गाइडलाइन फर इम्पोर्टएक्सपोर्ट (क्रस बोर्डर) अफ इलेक्ट्रिसिटी मा भारतसँग सीमा जोडिए पनि ऊर्जा सम्झौता नभएको मुलुकको बिजुली नकिन्ने नीति छ । प्राधिकरणले ०७८ को भदौदेखि पठाएका आयोजनाको समेत अनुमति दिएको छैन । प्राधिकरणले बनाएको २९१ मेगावाटको चमेलिया र भोटेकोशी पावर कम्पनीले निर्माण गरेको ४३६५ मेगावाट क्षमताको माथिल्लो भोटेकोशी, प्राधिकरणको सहायक कम्पनीले निर्माण गरेको ४४२३२ क्षमताको माथिल्लो तामाकोशी, २३४७४ मेगावाट क्षमताको लिखु खोला ए, ४०७४ मेगावाट क्षमताको मिस्त्री खोला, ९७ मेगावाट क्षमताको तल्लो मोदी१, २१३४ मेगावाट क्षमताको माई खोला, १४४५ मेगावाट क्षमताको हेवा खोला ए, २१४३ मेगावाट क्षमताको तल्लो हेवा खोला र ३४९२ मेगावाट क्षमताको माथिल्लो बलेफी ए २४२५ मेगावाट क्षमताको माथिल्लो दोर्दी ए, २७२५ मेगावाटको तल्लो लिखु, २६१९ मेगावाट क्षमताको दोर्दी खोला र ८३४२ मेगावाट क्षमताको सोलु खोला, २१५३४ मेगावाट क्षमताको माथिल्लो चाकु ए, ४२६८ मेगावाट क्षमताको सुपर मादी, ५२३८ मेगावाट क्षमताको सुपर दोर्दी ख र ५०८९ मेगावाट क्षमताको लिखु२ आयोजनाको बिजुली पनि निर्यातका लागि भारतलाई पत्र पठाए पनि हालसम्म कुनै जानकारी दिएको छैन ।"
किलोको ६ रुपैयाँमा नबिकेको गोलभेंडा कसरी पुग्यो १८० ?,"(काठमाडौं)मूल्य नपाएको भन्दै गत असार ३ मा किसानले कालीमाटी फलफूल तथा तरकारी बजार विकास समितिमा गोलभेंडा फालेर विरोध जनाए । त्यति बेला कालीमाटी तरकारी बजारमा टनेल गोलभेंडाको न्यूनतम मूल्य ६ रुपैयाँ र अधिकतम १० रुपैयाँ थियो । लागत नउठेको भन्दै केही ठूला किसानले गोलभेंडा फालेर विरोध गरेका थिए । विरोधस्वरूप उनीहरूले ३ दिनसम्म उत्पादन बजारमै पठाएनन् । त्यसपछि उकालो लाग्न थालेको गोलभेंडाको मूल्य अहिले छोइनसक्नु भएको छ । समितिले आइतबार प्रकाशन गरेको मूल्यसूचीअनुसार गोलभेंडाको होलसेल भाउ नै ७० देखि १ सय ८० रुपैयाँसम्म छ । डेढ महिनाकै अवधिमा टनेलको गोलभेंडा ९ सय १६७, गोलभेंडा ठूलो ३ सय ८०९४ र गोलभेंडा सानो (लोकल) ११ सय ९३ प्रतिशतले बढेको छ । गत असार १ मा गोलभेंडा सानो (टनेल) को मूल्य प्रतिकिलो १० रुपैयाँ थियो । साउन २१ सम्म आइपुग्दा अधिकतम मूल्य १ सय १० र औसत मूल्य १ सय १ रुपैयाँ ६७ पैसा पुगेको छ । असार १ मा गोलभेंडा ठूलोको होलसेल मूल्य ३५ रुपैयाँ थियो, साउन २१ मा आइपुग्दा अधिकतम मूल्य १ सय ८० र औसत मूल्य १ सय ६८३३ रुपैयाँ पुगेको छ । असार १ मा प्रतिकिलो ५ रुपैयाँ ८० पैसा मूल्य रहेको गोलभेंडा सानो (लोकल) अहिले अधिकम मूल्य ८० र औसत मूल्य ७५ रुपैयाँमा किनबेच भइरहेको छ । होलसेलमै मूल्य अचाक्ली बढेपछि खुद्रामा पनि सोहीअनुसार मनलाग्दी मूल्य राखिएको छ । ठाउँअनुसार मूल्य फरकफरक तोकिएको छ । आखिर यसरी किन बढ्यो मूल्य ? जानकारका अनुसार मूल्य बढ्नुमा दुई कारण छन् । पहिलो, भारतमा महँगी र दोस्रो अफसिजन हो । अहिले टनेल प्रविधिको गोलभेंडा मात्रै बजारमा रहेको समितिले जनाएको छ । भारतमा गोलभेंडाको माग पनि अत्यधिक छ । त्यहाँ उत्पादन घटेपछि मूल्य अस्वाभाविक भएको छ । बिहारमा आइतबार प्रतिकिलो भारु २ सय ४० मा कारोबार भएको वाणिज्य आपूर्ति तथा उपभोक्ता संरक्षण विभागका महानिर्देशक गजेन्द्र ठाकुर बताउँछन् । अन्य ठाउँमा त्योभन्दा बढी मूल्यमा बिक्री भइरहेको छ । यसरी भारतमा आकर्षक मूल्य पाउँदा नेपाली व्यवसायीले पनि गोलभेंडा भारत पठाएका छन् । यसले पनि यहाँ मूल्य बढ्न सघाएको ठाकुरको भनाइ छ । भारतमा उत्पादन नहुँदा मूल्यले रेकर्ड बनाइरहेको छ, बढी मूल्य पाइने लोभमा नेपाली गोलभेंडा पनि भारत गएको छ, ठाकुरले भने, यहाँको उत्पादन भारत जाँदा बजार उकालो लाग्नु स्वाभाविक हो । वैधानिक रूपमा निर्यात हुँदा यसले राज्य र किसानलाई फाइदा नै पुग्छ । गत आर्थिक वर्षमा १ करोड ४९ लाख रुपैयाँको १० लाख ९४ हजार किलो गोलभेंडा निर्यात भएको भन्सार विभागको तथ्यांक छ । सोही अवधिमा ६१ करोड ८ लाख रुपैयाँको ४ करोड २१ लाख ५ हजार ६ सय ४ किलो गोलभेंडा आयात भएको छ । खुला सीमाका कारण पछिल्लो समय गोलभेंडा तस्करी पनि भइरहेको बताइन्छ । नेपालभारत सीमामा व्यापक तस्करी बढेको बीबीसी हिन्दीले पनि उल्लेख गरेको छ । बीबीसीका अनुसार जुन महिनादेखि नै तस्करी भइरहेको छ । यसले सर्वसाधारणलाई मार परे पनि तस्करहरूलाई कमाउने अवसर मिलेको जनाइएको छ । नेपालगन्जको तरकारी बजारमा प्रतिकिलो ६० रुपैयाँ हुँदा सीमापारि भारतमा त्यसको मूल्य ३ सय २० भारु छ, बीबीसी हिन्दीले लेखेको छ । अन्य सीमा नाकाबाट समेत तस्करी भइरहेको छ । यद्यपि नियन्त्रणमा सरकारले त्यति चासो दिएको छैन । यहाँ महँगो बनाउनकै लागि केही व्यापारीले कालीमाटीमा गोलभेंडा फाले । अहिले भारतमा बेच्ने बहानामा यहाँ अचाक्ली मूल्य बढाइएको छ, राष्ट्रिय उपभोक्ता मञ्चका अध्यक्ष प्रेमलाल महर्जनले भने, किसानका नाममा व्यापारीले फाइदा उठाइरहेका छन् । बजारमा पर्याप्त हुँदाहुँदै मूल्य बढाइएको उनको दाबी छ । गोलभेंडाको मूल्य अहिलेसम्मकै महँगो रहेको महर्जनले जनाए । विगतको तुलनामा किसानले मूल्य पाएकै छन्, प्रतिकिलो ५०६० रुपैयाँ उनीहरूको खल्तीमा पुगेको छ, उनले भने, तर भारत पुर्याउने नाममा बिचौलियाले मूल्य तेब्बरचौबर पुर्याए । सम्बन्धित नगरपालिकाले यसमा तत्काल निगरानी गर्न जरुरी छ । उत्पादन घटेकै कारण मूल्य बढेको चन्द्रागिरि नगरपालिका दहचोकका कृषक डीबी श्रेष्ठले बताए । त्यसमाथि मध्यस्थकर्ताले गोलभेंडा भारत पुर्याउन थालेपछि यहाँ मूल्य बढ्न थप सघाएको उनको भनाइ छ । महिना दिनअघि किसानले मूल्य नपाउँदा गोलभेंडा बचाएनन्, अहिले उत्पादन पनि घटेको छ । केही ठेकेदार (मध्यस्थकर्ता) ले भारत पनि लगेको छ, श्रेष्ठले भने, त्यही भएर बजार मूल्य बढेको हो । पछिल्लो समय किसानले पनि मूल्य पाएका छन् ।समितिका सूचना अधिकारी विनय श्रेष्ठले पनि व्यापारीहरूले भारतमा मूल्य पाएपछि गोलभेंडा भारत पठाएको स्विकारे । सामान्य अवस्थामा कालीमाटीमा ६० देखि ६५ टन गोलभेंडा भित्रिन्छ, पछिल्लो समय ३५ देखि ४० टन मात्रै आएको उनको भनाइ छ । कालीमाटीबाट पोखरा, बुटबल र तराईका जिल्लामा जान्थ्यो । अहिले आयात नै कमी भएको छ । गोलभेंडा नेपालगन्ज हुँदै भारत गएको छ, श्रेष्ठले भने, संकलन केन्द्रमै प्रतिकिलो १ सय ४० देखि १ सय ५० रुपैयाँसम्ममा बिक्री भइरहेको छ । भारत पुर्याउँदा प्रतिकिलो भारु २ सय ५० देखि ३ सयसम्म पाइन्छ । त्यही भएर पनि गोलभेंडा भारत गएको छ । अहिले गोलभेंडाको अफ सिजन पनि हो । तराईमा गर्मी र डुबानले फल्दैन । पहाडी जिल्लामा मात्रै उत्पादन हुन्छ । अहिले टनेलको गोलभेंडा मात्रै बजारमा आएको छ, उनले भने । मुलुकमा २२ हजार ६ सय हेक्टरमा गोलभेंडा खेती हुन्छ । औसतमा ४ लाख ३२ हजार ६ सय १६ टन उत्पादन हुन्छ । माग धान्नकै लागि भारतबाट समेत आयात हुन्छ । पछिल्लो समय भने निर्यातसमेत भएको छ ।"
कोशीमा सांसदकर्मचारीलाई इन्डक्सन बाँडेपछि विरोध,"(मोरङ)कोशी सरकारले एक करोड रुपैयाँ खर्चिएर किनेको विद्युतीय (इन्डक्सन) चुलो प्रदेशका मन्त्री, सांसद र कर्मचारीलाई वितरण गर्न थालेपछि विरोध सुरु भएको छ । प्रदेश सरकारको खानेपानी, सिँचाइ तथा ऊर्जा मन्त्रालयले खाना पकाउने ग्यास प्रतिस्थापन र विद्युत् खपत बढाउन सहयोग पुग्ने भन्दै गत आर्थिक वर्षमा एक करोड रुपैयाँमा ६१३ थान इन्डक्सन चुलो किनेको थियो । सरकारले प्रदेशसभामार्फत वितरण गरिरहेको चुलो आफूले नलिने र खरिद र वितरणमा संलग्नलाई छानबिन गरेर कारबाही हुनुपर्ने प्रदेश सांसद केदार कार्कीले माग गरे । कमिसनको सेटिङ मिलाएर चुलो खरिद गरिएको भन्दै सांसदलाई दिएर पापको भागीदार बनाउन खोजेको उनको आरोप छ । यस विषयमा आफूले संसद्मा आवाज उठाउने उनको भनाइ छ । अहिलेको बाढीपहिरोको समयमा सर्वसाधारणलाई राहत र उद्धार गर्न नसकिरहेका बेला सेवासुविधा पाइरहेका कर्मचारी र सांसदलाई जनताको करबाट चुलो किनेर दिनु अन्याय हुने कांग्रेसका प्रमुख सचेतक भूपेन्द्र राईले बताए । अघिल्लो सरकारले गरेको निर्णयअनुरूप चुलो खरिद भइसके पनि यसबारे गम्भीरतापूर्वक निर्णय लिएर सम्बन्धित मन्त्री अघि बढ्नुपर्ने उनको भनाइ छ । प्रदेश सांसदका लागि ८८ र कर्मचारीका लागि ३१ गरी प्राप्त ११९ थान चुलोमध्ये १८२० जना सांसदले मात्रै लगेको प्रदेशसभाका स्टोरकिपर कुमार फुयालले जनाए । खाना पकाउने ग्यास खपत घटाउन र विद्युत् प्रयोग बढाउने उद्देश्यले किनिएको खरिद गरिएको चुलो पहिले सर्वसाधारणलाई वितरण गर्नु आवश्यक रहेको प्रमुख प्रतिपक्षी एमालेका नेता तथा पूर्वमुख्यमन्त्री हिक्मतकुमार कार्कीले बताए । आफ्नै नेतृत्वको सरकारले चुलो किने पनि सेवासुविधा पाइरहेका कर्मचारी र प्रदेश सांसदलाई त्यो वितरण गर्न नहुने उनको भनाइ छ । चुलो खरिदमा ३० प्रतिशत कमिसनको खेल भएको मन्त्रालय स्रोतको दाबी छ । बोलपत्र आह्वान गरेर चुलो किनिएको मन्त्रालयका सूचना अधिकारी राजेन्द्रकुमार माझीले जनाए । चुलो खरिदको ठेक्का स्पार्क इन्कर्पोरेसन ललितपुर प्राप्त गरेपछि आपूर्ति गरेको हो, उनले भने, स्पार्क इन्कर्पोरेसनले युरोपियन मापदण्डको चिनियाँ कम्पनीले उत्पादन गरेको चुलो किनेर आपूर्ति गरेपछि वितरण गरेका हौं । खरिद भएको सबै चुलो सम्बधित मन्त्रालयको जिम्मा दिएर वितरण भइरहेको उनको भनाइ छ । प्रदेश सरकारका कर्मचारी र प्रदेश सांसदले इन्डक्सन चुलो प्रयोग गरेको देखेर सर्वसाधारण पनि प्रभावित भई प्रयोग गर्ने भएकाले वितरण गरिएको मन्त्रालयका सचिव नवीनराज सिंहको दाबी छ । खुला प्रतिस्पर्धाबाट किनिएकाले यसमा कमिसनको खेल नभएको उनको दाबी छ ।"
लेखापरीक्षकको भूमिका नै पारदर्शिता ल्याउनु हो,"काठमाडौं (कास) अर्थमन्त्री प्रकाशशरण महतले लेखापरीक्षक (अडिटर) हरूको भूमिका पारदर्शिताका लागि रहेको बताएका छन् । हिसाबकिताब चुस्तदुरुस्त राख्न एकाउन्टेन्टहरूको महत्त्वपूर्ण भूमिका भए जस्तै हिसाब जाँच गर्न अडिटरहरूको काम विशेष हुने उनको भनाइ छ । सामान्य हिसाब राख्नसमेत नसक्नेहरूलाई मध्यनजर गरी प्राविधिक शिक्षा तथा व्यावसायिक तालिम परिषद् (सीटीईभीटी) सँग मिलेर नेपाल अडिटर्स एशोसिएशन (अडान) नले काम थालेकामा उनले प्रशंसा व्यक्त गरे । यसमा सरकारबाट भरपूर सहयोग गरिने उनको भनाइ छ । अडानको १८औं स्थापना दिवसका अवसरमा उनले देशमा केही सम्भावना छैन भन्ने नकारात्मक भावना हटाई उपलब्ध अवसरको उपयोग गरी सकारात्मक भावना बढाउन आग्रहसमेत गरे । कार्यक्रममा अडानका अध्यक्ष केदारनाथ पौडेलले अडिटरले भोगिरहेका जल्दाबल्दा समस्या, नेपाल चार्टर्ड एकाउन्टेन्ट्स संस्थाको नया बन्ने ऐनमा प्रादेशिक संरचनासहित रजिस्टर्ड अडिटर्सका सम्बन्धमा स्पष्ट समान विभेदरहित व्यवस्था हुनुपर्नेलगायत मुद्दा समाधानका लागि सरकारसँग माग गरे । स्थापना दिवसको अवसरमा अडानले राज्यको आर्थिक क्षेत्रमा भएका समस्या, लेखा व्यवसायीले झेल्नुपरेका समस्या आदि विषयमा गोष्ठी, अन्तर्क्रिया, सामाजिक सहयोग, सहकार्यलगायत कार्यक्रमसमेत आयोजना गर्यो ।"
अर्थ संक्षेप,"हाम्रोबजारको स्टुडेन्ट पार्टनरसिप प्रोग्रामकाठमाडौं (कास) हाम्रोबजार डटकमले उद्योग विज्ञहरूसँग जोड्न र कर्पोरेट जगत्बारे जानकारी प्राप्त गर्न विद्यार्थीहरूलाई प्लेटफर्म उपलब्ध गराउने उद्देश्यले विद्यार्थी साझेदारी कार्यक्रम सुरु गरेको छ । हाम्रोबजारले आइतबार एभरेस्ट कलेज थापाथलीमार्फत कार्यक्रम सुरु गरेको हो । झन्डै डेढ वर्षअघि कलेज र हाम्रोबजारका स्टुडेन्ट एम्बास्डरको समन्वयमा १० कलेजमा कार्यक्रम सञ्चालन गरिसकेको थियो । सोही कार्यक्रमको सफलतापछि यस वर्ष पुनः एभरेस्ट कलेजमार्फत कार्यक्रम सुरु गरिएको हाम्रो बजारका प्रोग्राम कोअर्डिनेटर दीपेश मिश्रले बताए । हरेक वर्ष ५० कलेजमा दुईदुईवटा कार्यक्रम गरिने उनको भनाइ छ । यस कार्यक्रममार्फत कान्तिपुर मिडिया ग्रुप र स्पोन्सर कम्पनीमा इन्टर्नसिपको अवसर मिल्ने मिश्रले जनाए । यसैबीच उद्योगविज्ञ र कर्पोरेट जगत्बारे जानकारी दिन आइबार एभरेस्ट कलेजमा एक कार्यक्रम आयोजना गरियो । कार्यक्रममा कोरोनाका बेला कसरी ओहो केकको स्थापना गरें भन्ने विषयमा ओहो केक र स्मार्ट टेकका सहसंस्थापक दिव्येश गिरीले जानकारी दिए । एक लाख रुपैयाँ लगानीमा ओहो केक सुरु गरिएको उनको भनाइ छ । लकडाउनमा थियौं, त्यस अवधिमा पनि कहिले जन्मदिन, कहिले केके आइरहन्थ्यो, सेलिब्रेट गर्नैपर्यो, उनले भने, त्यही बेला ओहो केक सुरु गरेका हौं । राम्रो कारोबार हुन थाल्यो भने निरन्तरता दिने, नभए बन्द गर्ने योजना थियो । सुरुवातमा दिनको दुईतीनवटा केक बेच्ने गरे पनि अहिले दिनमा सयभन्दा बढी केक बेच्ने गरिएको उनले जानकारी दिए ।निर्माण व्यवसायीको माग सम्बोधन गर्न परिसंघको अनुरोधकाठमाडौं (कास) नेपाल उद्योग परिसंघले नेपाल निर्माण व्यवसायी महासंघका जायज माग सम्बोधन गर्न सरकारसँग अनुरोध गरेको छ । निजी क्षेत्रले उच्च ब्याजदर, न्यून माग, न्यून उत्पादन र रोजगारी कटौती, निजी क्षेत्रको घट्दो मनोबल तथा नयाँ लगानीका योजना स्थगनलगायत चुनौती सामना गरिरहेको भन्दै परिसंघले निर्माण व्यवसायीको मागमा ध्यान दिन आग्रह गरेको हो । विद्यमान चुनौतीपूर्ण अवस्थामा व्यवसायीले निर्माण कार्य सम्पन्न गरेको भुक्तानी नपाउँदा त्यसको प्रत्यक्ष असर अर्थतन्त्रमा समेत परेकोतर्फ परिसंघले आइतबार विज्ञप्ति जारी गर्दै सरकारको ध्यानाकर्षण गराएको हो । कुल गार्हस्थ्य उत्पादनमा निर्माण क्षेत्रको ठूलो योगदान रहेको र निर्माण व्यवसायीका जायज माग सुनुवाइमा ढिलाइ हुँदा त्यसको असर समग्र अर्थतन्त्रमा पर्नेतर्फ सचेत बन्नसमेत परिसंघले भनेको छ ।"
"आँखा पाक्ने रोग देशव्यापी, महामारीको जोखिम","(काठमाडौं)सातायता प्रकोपका रूपमा फैलिँदै गएको आँखा पाक्ने रोगले महामारीको रूप लिन सक्ने जोखिम बढेको छ । यसबाट सबै उमेर समूहका संक्रमित भइरहेका छन् । आँखाको सेतो भाग सुन्निने र रातो हुने यो रोगलाई एडिनो भाइरल कन्जंग्टिवाइटिस भनिन्छ । यसको संक्रमणले आँखा रातो हुने, चिलाउने, पोल्ने, पानी बग्ने, चिप्रा लाग्ने हुन्छ । कतिपय संक्रमितमा परेला सुन्निने, आँखा बिझाउने, उज्यालो हेर्न गाह्रो हुने, दृष्टि धमिलो हुनेलगायतका समस्या पनि देखिएको छ । जुन गतिमा आई फ्लुको संक्रमण बढिरहेको छ, यो खतराको संकेत हो, कीर्तिपुर आँखा अस्पतालका मेडिकल डाइरेक्टर डा एरिक वैद्य भन्छन्, एक व्यक्तिबाट अर्कोमा फैलिने यो संक्रमणले महामारीको रूप लिन सक्ने जोखिम देखिएको छ । सामान्यतया मनसुनको समयमा बढी फैलने यो संक्रमण यस पटक भने विगतको दाँजोमा तीव्र रूपमा देशभर फैलिरहेको तिलगंगा आँखा प्रतिष्ठानका वरिष्ठ नेत्र रोग विशेषज्ञ प्राडा रोहित सैजुले बताए । यस पटकको संक्रमण भारत र नेपालको सीमावर्ती क्षेत्रबाट सुरु भएको हो । मधेश प्रदेशमा यो संक्रमण अत्यधिक वृद्घि भइरहेको औंल्याउँदै जानकी आँखा अस्पताल, जनकपुरका नेत्र रोग विशेषज्ञ डा अमित यादव बहिरंग विभागमा हाल दिनहुँ हजारको संख्यामा आँखा रोग संक्रमित आउने गरेको बताए । उनले यो रोग प्रकोपका रूपमा फैलिरहेको र महामारीकै रूप लिन सक्ने जोखिम रहेको बताए । नेपाल नेत्र ज्योति संघको देशभरका २७ वटा आँखा अस्पताल र १ सय ५० आँखा उपचार केन्द्रबाट संकलित तथ्यांकले पनि आँखा पाक्ने रोग देशभर प्रकोपका रूपमा फैलिरहेको र कुनै पनि बेला महामारीको रूप लिने जोखिम रहेको देखिएको छ । संघका अनुसार पछिल्लो साता पूर्व विराटनगरदेखि सुदूरपश्चिमको धनगढीसम्म आँखा पाक्ने रोग संक्रमितको संख्यामा उल्लेख्य वृद्धि भएको छ । केही अस्पतालका बहिरंग विभागमा आउने बिरामीमध्ये ८० प्रतिशतभन्दा बढी त आँखा पाक्ने रोगको उपचार गराउन आउनेहरू रहेको चिकित्सक बताउँछन् । नेत्र ज्योति संघका पश्चिम नेपालस्थित गेटा आँखा अस्पताल, कैलालीको बहिरंग विभागमा आउने बिरामीमध्ये दिनहुँ ४५ देखि ५० प्रतिशतसम्म आँखा पाक्ने रोगका बिरामी आउने गरेको बताइएको छ । यस्तै संघकै राप्ती आँखा अस्पताल तुल्सीपुर दाङमा दिनहुँ सरदर ४ सय ५० बिरामी, लमही आँखा अस्पतालमा दिनहुँ करिब ३ सय, बहादुरगन्ज आँखा अस्पतालमा दिनहुँ ३ सय ५० गरी बहिरंग विभागमा आउने गरेको सम्बन्धित अस्पतालले बताएका छन् । तथ्यांकअनुसार बहिरंग विभागका बिरामीमध्ये ८० प्रतिशतमा आँखा पाक्ने समस्याले आउने गरेका छन् । हिमालयन आँखा अस्पतालमा शुक्रबार आएका ९ सय ५० बिरामीमध्ये ३ सय ५२ जनामा भाइरल कन्जंग्टिवाइटिस देखिएको थियो । यस्तै भरतपुर आँखा अस्पतालमा पछिल्ला साता दैनिक ५ सय यस्ता संक्रमित भर्ना भइरहेका छन् । लुम्बिनी प्रदेशमा तराईभन्दा पहाडमा बढी संक्रमण देखिएको डा मिश्र बताउँछन् । फतेह बाल आँखा अस्पतालमा करिब २० प्रतिशत र लुम्बिनी आई इन्स्टिच्युटमा १२ प्रतिशतमा आँखाको संक्रमण देखिएको छ । यस्तै आई हस्पिटलमा आउने बिरामीमध्ये झन्डै ६० प्रतिशत भाइरल कन्जंग्टिवाइटिसका बिरामी रहेको डा विनोद निता कँडेलले जानकारी दिए । विराटनगर आँखा अस्पताल र यसअन्तर्गतको आँखा स्याहार केन्द्रहरूमा दैनिक सरदर २२ प्रतिशत केस कन्जंग्टिवाइटिसका आइरहेका छन् । हिमालय आँखा अस्पतालमा शुक्रबार बहिरंग विभागमा आएका ९ सय ५० जना बिरामीमध्ये ३७ प्रतिशत अर्थात् ३ सय ५२ जना आँखा पाक्ने समस्याले आएका थिए भने चौधरी आँखा अस्पताल लहानमा शनिबार बहिरंग विभागमा आएका ८ सय ९५ बिरामीमध्ये ४ सय ८३ जना अर्थात् ५४ प्रतिशत कन्जंग्टिवाइटिसका बिरामी छन् ।संघका कार्यकारी निर्देशक डा शैलेशकुमार मिश्र भन्छन्, संक्रमणको विस्तार तीव्र छ । कुनै पनि बेला महामारीको रूप लिन सक्छ ।भारतसँगको सीमावर्ती क्षेत्रमा देखिएको आँखा पाक्ने रोग काठमाडौं उपत्यकामा समेत देखिन थालेको छ । पछिल्लो समय कीर्तिपुर आँखा अस्पतालको बहिरंग विभागमा कुल बिरामीमध्ये सरदर २० देखि ३० प्रतिशत आँखाको संक्रमण समस्या लिएर पुग्ने गरेका छन् । पछिल्लो समय भारत र त्यसपछि सीमावर्ती नेपाली क्षेत्रमा देखिएको आँखाको संक्रमण हाल राजधानीमा समेत देखिएको छ, कीर्तिपुर आँखा अस्पतालका नेत्र रोग विशेषज्ञ डा एरिक वैद्यले भने । तिलगंगा आँखा प्रतिष्ठानका वरिष्ठ नेत्र रोग विशेषज्ञ प्राडा रोहित सैंजुले केही समययता दैनिक ६० देखि ७५ जना आँखा पाक्ने रोगका बिरामी आउने गरेको बताए । उनका अनुसार अत्यन्त संक्रामक रहेको यो रोग अन्य बिरामीलाई नसरोस् भनेर छुट्टै रेड आई क्लिनिक सञ्चालन गरिएको छ । जनकपुरस्थित जानकी आँखा अस्पतालका नेत्र रोग विशेषज्ञ डा अमित यादव र विराटनगर आँखा अस्पतालका मेडिकल सुपरिन्टेन्डेन्ट डा रक्षा पन्तका अनुसार सहरी र ग्रामीण क्षेत्रका बालबालिकामा यो संक्रमण बढी देखिएको छ । डा पन्तका अनुसार संक्रमण सामान्यतः ७ देखि १० दिनसम्म रहन्छ । तर, कसैकसैमा भने जटिल बनेर आँखाको कोर्नियामा समेत असर गर्न सक्छ । त्यसैले संक्रमण देखिनासाथ उपचार प्रक्रियामा जानु आवश्यक रहेको उनले बताइन् । यो रोग लाग्दा संक्रमित व्यक्तिको आँखाबाट पानी निस्कने, चिप्रा लाग्ने हुँदा प्रत्यक्ष वा अप्रत्यक्ष रूपमा हात वा अन्य कुनै माध्यमले स्वस्थ व्यक्तिको आँखामा पुग्दा संक्रमण सर्छ । त्यसैले संक्रमित व्यक्ति वा घरबाहिर गएर फर्केका स्वस्थ व्यक्तिले हात नियमित रूपमा साबुनपानीले धुनुपर्ने चिकित्सकको सुझाव छ । यस्तो संक्रमण भएका बेला तौलिया, रुमाल, लुगाफाटो, मेकअपका सामान अरूलाई प्रयोग गर्न दिनु हुँदैन ।"
ताप्लेजुङमा बढे संक्रमित,"ताप्लेजुङ (कास) ताप्लेजुङमा पनि आँखा पाक्ने समस्या अधिक देखिएको छ । नेपाल नेत्रज्योति संघ डिचेन डोङगला आँखा उपचार केन्द्रमा बढी बिरामी यो समस्या लिएर आउन थालेका छन् । केही दिनयता मात्रै देखिन थालेको हो, उपचार केन्द्रका क्लिनिक इन्चार्ज काजी गुरुङले थपे, यो संक्रमणका बिरामी दैनिक २५ जनासम्म आएका छन् । अहिले सदरमुकाम क्षेत्रका बिरामी मात्रै आइरहेको उनको भनाइ छ ।यो सरुवा रोग हो र मौसम परिवर्तन हुँदा यो समस्या देखापर्छर्, गुरुङले भने । यो रोग साउनभदौ र फागुनचैतको समयमा बढी देखापर्ने स्वास्थ्यकर्मी बताउँछन् । आँखा रातो देखिन थाले सफा पानीले सफा गरिरहनुपर्छ, गुरुङले थपे, एक साता यसो गर्दा पनि भएन भने अनिवार्य आँखा देखाउनुपर्छ । साताभन्दा बढी गए क्रस इन्फेक्सन हुन सक्छ । ग्रामीण क्षेत्रका नागरिकले पानीमा विशेष ध्यान दिनुपर्ने गुरुङको सुझाव छ । यो बेला आँखामा फोहोर पानी परे संक्रमण फैलिन मद्दत पुग्छ । ग्रामीण क्षेत्रकालाई भने उपचारको पहुँचमा पुग्न पनि कठिनाइ छ । सदरमुकाम फुङलिङ र मेरिङदेन गाउँपालिकाको दोभान बजारमा आँखा उपचार केन्द्र छ ।"
डेंगीबाट कोशीका १२ जिल्ला प्रभावित,धरानमा थप एकको मृत्यु डेंगी संक्रमणबाट धरान उपमहानगरमा बिहीबार थप एक जनाको मृत्यु भएको छ । उपमहानगरपालिकाको स्वास्थ्य महाशाखा प्रमुख उमेश मेहताका अनुसार धरान१४ का ३५ वर्षीया महिलाको विराट नर्सिङ होममा उपचारका क्रममा मृत्यु भएको हो । योसँगै दुई महिनायता धरानमा डेंगीले मृत्यु हुनेको संख्या ९ पुगेको छ ।धरान उपमहानगर र वडाहरूले सञ्चालन गरेको विभिन्न स्वास्थ्य शिविरमा जाँच गर्न आएका ५ हजार २ सय ४२ मध्ये ३ हजार २ सय १३ जनामा डेंगी संक्रमित देखिएका छन् । अधिकांश घरमा नौ जनासम्म बिरामी पाइएको छ । महाशाखा प्रमुख मेहताका अनुसार धरानमा २५ हजार संक्रमित नाघेको अनुमान छ ।
मछिन्द्रलाई भाग्यले जुराएको अवसर,"(काठमाडौं)मछिन्द्र फुटबल क्लबले मोटो रकम लगानी गर्दै चार वर्षअघि घरेलु फुटबलका चर्चित क्लबहरू मनाङ मर्स्याङ्दी र थ्रीस्टारबाट स्टार खेलाडीहरू भित्र्याएर बलियो टिम बनाएको थियो । दुई करोड रुपैयाँ बढीको लगानीले उसलाई प्रतिफल पनि दिएको थियो । क्लब पहिलोपल्ट सहिद स्मारक ए डिभिजन लिग च्याम्पियन भएको थियो । तैपनि उसले देशको प्रतिनिधित्व गर्दै एएफसी कप खेल्ने अवसर पाएन । यसपालि कथा फेरिएको छ । लिगको उपविजेता भएर पनि मछिन्द्रले एएफसी कपको छनोट खेल्ने मौका पाएको छ । लिग च्याम्पियनले खेल्नुपर्ने प्रतियोगिता (एएफसी कप) हो, हामीले भाग्यवश पाएका छौं, एएफसी कप छनोट प्लेअफको प्रारम्भिक चरणमा भुटानको पारो एफसीविरुद्ध दशरथ रंगशालामा प्रतिस्पर्धा गर्ने तयारीमा रहेका मछिन्द्रका कप्तान विशाल श्रेष्ठले भने, पहिला हामी लिग च्याम्पियन हुँदा उपविजेता भएको आर्मीले एएफसी कप खेलेको थियो । अहिले हामीले उपविजेता भएर पनि एएफसी कप खेल्न पाएका छौं । लिग च्याम्पियन भएर खेल्दा जुन मज्जा आउँछ, उपविजेता भएर खेल्दा त्यस्तो रमाइलोचाहिँ नहुँदो रहेछ । अलिकति नमज्जा नै हुने रहेछ । तर, यो भाग्यवश जुरेको अवसर हो । यस अवसरलाई हामी सदुपयोग गर्नेछौं ।उनी मनाङबाट सहकर्मीहरूसँगै चार वर्षअघि मछिन्द्रमा आबद्ध भएका थिए । त्यसयता उनले मछिन्द्रको गोलपोस्ट नियमित रूपमा सम्हालिरहेका छन् । गत जेठमा सम्पन्न ए डिभिजन लिगमा मछिन्द्र उपाधिमा ह्याट्रिक गर्नबाट चुकेको थियो । उसलाई शीर्ष श्रेणीमा नवप्रवेशी क्लब चर्च ब्वाइज युनाइटेडले दोस्रो स्थानमा खुम्च्याउँदै ट्रफी कब्जा गरेको थियो । तर, चर्च ब्वाइजले एएफसी क्लब लाइसेन्सको अभावमा एएफसी कपमा प्रतिस्पर्धा गर्ने मौका गुमाउनुपर्यो । त्यसैले लिगमा उपविजेता भएर पनि यसपालिको एएफसी कपमा मछिन्द्रले मौका पाएको हो ।चार वर्षअघि लिग च्याम्पियन हुँदा मछिन्द्रले एएफसी क्लब लाइसेन्सको मापदण्ड पूरा गर्न नसक्दा एसियाली फुटबल महासंघ (एएफसी) को दोस्रो श्रेणीको क्लब प्रतियोगिता (एएफसी) मा डेब्यु गर्ने अवसर गुमाएको थियो । त्यो अवसर पाएको आर्मी छनोटको दोस्रो चरणसम्म पुगेको थियो । ए डिभिजन लिगको उपाधि रक्षा गरेपछि मछिन्द्रले एएफसी क्लब लाइसेन्सको मापदण्ड पनि पूरा गर्यो । महादेशीय क्लब फुटबलमा डेब्यु पनि गर्यो । तर, उसको प्रदर्शन फितलो रह्यो । घरेलु मैदान र दर्शकको साथ पाएको मछिन्द्रलाई एएफसी कप छनोटको प्रारम्भिक चरणमै श्रीलंकाको ब्लु स्टारले २१ ले स्तब्ध पारेको थियो । पोहोरको पाठगत वर्ष मछिन्द्र ओभरकन्फिडेन्ट को सिकार भएको हो ? ओभरकन्फिडेन्टचाहिँ भन्न नमिल्ला, विशालले जवाफ दिए, यो फुटबलको प्रतिस्पर्धा हो । सबै टिम लिग जितेरै आएका हुन् । कुनै पनि टिम राम्रो या नराम्रो भन्ने हँॅदैन । पारो भुटानको लिग जितेको टिम हो । त्यसैले हामीले खेल्दा कहिल्यै पनि यो कमजोर, त्यो कमजोर भनेर ओभरकन्फिडेन्ट भएर खेल्दैनौं । गेम हो र हामी जित्नका लागि खेल्छौं । गत वर्ष पनि जित्नकै लागि खेलेका थियौं तर हार्यौं । योपालिचाहिँ जसरी पनि जित्नकै लागि खेल्नेछौं ।यसपालिको लक्ष्य के हो ? घरेलु फुटबलमा १३ वर्षयताको उपस्थितिले भलाद्मी खेलाडीको छवि बनाएका उनी बोले, समूह चरण पुग्ने नै हो । तर, पहिलोचाहिँ पारोविरुद्धको खेल जित्नुपर्नेछ । त्यसपछिको योजना र खेल त छँदै छ । मंगलबार हुने खेलको विपक्षी टिमबारे पनि बोले, पारो एकदम बलियो टिम हो । उसको अट्याकिङमा विदेशी खेलाडी राम्रा छन् । डिफेन्सिभमा पनि राम्रै छ । टिम लयमा छ । त्यहाँ (भुटानमा) लिग भइरहेको छ । फिटनेस राम्रो छ । ट्रेनिङ नियमित छ । त्यसैले पारो राम्रो टिम छ । लगातार तेस्रोपल्ट एएफसी कपको छनोट खेल्ने तयारीमा रहेको पारो एफसीको टिम काठमाडौं आइसकेको छ । केसीको डेब्युविशालका लागि एएफसी कपमा सहभागिता चौथोपल्ट हुनेछ । उनले मनाङबाट दुईपल्ट र मछिन्द्रमा एकपल्ट खेलेका छन् । मनाङसँग समूह चरणमा होम एन्ड अवे खेल्नु नै एएफसी कपमा उनको सबभन्दा ठूलो उपलब्धि हो र नेपाली क्लबको पनि राम्रो नतिजा नै यही हो । अखिल नेपाल फुटबल संघ (एन्फा) एकेडेमीमा छँदाका प्रशिक्षक हुन् किशोर केसी । पछिल्लो ए डिभिजन लिगमा छैटौं चरणपछि मछिन्द्रको टिम सम्हालेका केसीले यसैपालि एएफसीको क्लब फुटबलमा डेब्यु गर्दै छन् ।नेपालको यु१६ राष्ट्रिय टिमबाट खेल्दै ३९ वर्षअघि जापानी युवा टिमविरुद्ध गोल पनि गरेका केसीले भने, पहिलोपल्ट यस्तो प्रतियोगिता हेर्न पाउँदा खुसी हुनुपर्यो । धेरैपछि यो मौका पाइरहेको छु । यस अवसरलाई सही सदुपयोग गर्नेमा लागिरहेको छु । मछिन्द्रको लक्ष्यबारे उनले भने, पहिलो प्रतिस्पर्धा पारोविरुद्ध हो र हाम्रो पहिलो लक्ष्य यही खेल जित्ने हो । यस खेल जितेपछि अर्को रणनीतिमा जानेछौं । करिब दुई साताको तयारीपछि आफ्नो टिम सन्तुलित भएको पनि उनले बताए, हाम्रो आक्रमण पक्ष बलियो नै छ र डिफेन्डिङ पक्ष पनि बलियो नै छ । दुवै पक्ष बलियो छ ।तीन दशकको प्रशिक्षक करिअरमा राष्ट्रिय महिला टिम, युवा टिम, त्रिभुवन आर्मी र जावलाखेल युथ क्लब सम्हालेका केसीले गत वर्षको टिमसँग तुलना गर्दै बोले, पहिला मछिन्द्रमा म थिइनँ । त्यसबेला श्रीलंकाली टिमसँग पराजित भएको थियो । म आएपछि टिममा रणनीतिक रूपमा अलिकति फरक भएको छ । नेपालमै हुने खेल हो यो (पारोविरुद्ध) । विश्वास छ कि धेरै दर्शक रंगशालामा उपस्थित हुने छन् । नेपाली फ्यान, मछिन्द्रका फ्यानहरूले सुन्दर फुटबल हेर्न पाउने विश्वास छ । उनले एरिक विष्ट, लाकेन लिम्बू, आयुष घलान, सनिष श्रेष्ठ, आशिष चौधरीलगायत सात खेलाडीको आगमनले टिम लिगको तुलनामा थप बलियो भएको पनि बताए । मछिन्द्र व्यवस्थापनले प्रभावशाली स्ट्राइकर मेसुके ओलोमोउलाई भित्रिएको घोषणा गरिसकेको छ । मिडफिल्डर आन्द्रस निआ, डिफेन्डर करिम ओमोलाजा र ए डिभिजन लिगकै सर्वाधिक गोलकर्ता ओलाडिपो ओलावाले आफिज यथावत् छ । डिफेन्डर देवेन्द्र तामाङ, स्ट्राइकर विमल घर्तीमगरले पनि अनुभव उपयोग गर्न सक्छन् ।अनुभवी सुजल श्रेष्ठ, रञ्जित धिमालसहित निसेन सुब्बा लिगकै दौरान अस्ट्रेलिया पुगे पनि एएफसी कप छनोटका लागि प्रतिभावान् र युवा खेलाडीहरूलाई भित्र्याएको छ । त्यसैले मछिन्द्रलाई घरेलु मैदानमा भुटानी टिमलाई पन्छाउँदै इन्डियन सुपर लिग क्लब मोहन बगानविरुद्ध अर्को खेलमा भिड्ने स्थितिमा उभिने अवसर छ । यी दुई खेल जितेर मात्रै मछिन्द्रले प्लेअफमा स्थान सुरक्षित गर्न सक्छ, जहाँ उसको भेट ढाका अबहनी (बंगलादेश) वा क्लब इगल्स (माल्दिभ्स) विरुद्ध हुनेछ । प्लेअफको साउथ जोन को विजेताले एएफसी कपको समूह चरणमा प्रतिस्पर्धा गर्ने अवसर पाउनेछ ।"
जी१ मा अशोक,"काठमाडौं (कास) तेक्वान्दोका अन्तर्राष्ट्रिय जज अशोक खड्काले विश्व वरीयतामा रहेको जी१ अन्तर्गत किमुयोङ कप अन्तर्राष्ट्रिय प्रतियोगितामा जजको भूमिका निभाएका छन् । दक्षिण कोरियाको मुजु सहरमा अगस्ट २ देखि ६ सम्म सम्पन्न प्रतियोगितामा अशोकले पुम्से र ग्यारोगी विधाको ३३ खेलमा जजको भूमिका निभाएका हुन् ।दक्षिण कोरिया खेलकुद मन्त्रालयको संयोजन र विश्व तेक्वान्दोको आयोजनामा भएको प्रतियोगिता तेक्वान्दोका संस्थापक अध्यक्ष डा किमुन यमको स्मृतिमा सञ्चालन भएको हो । अशोक तेक्वान्दोको ग्यारोगी, पुम्से र पारा तीनओटै विधाका नेपालका एकमात्र अन्तर्राष्ट्रिय जज हुन् ।"
राष्ट्रिय किक बक्सिङको तयारी,"काठमाडौं (कास) ललितपुर जिल्ला किक बक्सिङ संघ र ललितपुर जिल्ला खेलकुद विकास समितिको आयोजनामा पाँचौं वीर गणेशमान सिंह स्मृति राष्ट्रिय खुला किक बक्सिङ प्रतियोगिता भदौको तेस्रो साता हुने भएको छ ।भदौ २१ देखि सुरु हुने प्रतियोगितामा आर्मी, पुलिस, एपीएफ र सातै प्रदेशका तीन सय खेलाडीको सहभागिता रहने वाग्मती प्रदेशका सांसद मीनकृष्ण महर्जनले आइतबार आयोजित पत्रकार सम्मेलनमा जानकारी गराए । गोदावरी नगरपालिकाको मुख्य प्रायोजनमा हुन लागेको प्रतियोगितामा पुरुषमहिलामा समान ६६ गरी १२ स्पर्धामा प्रतिस्पर्धा हुनेछ ।हरेक स्पर्धामा पहिलो हुनेले ३० हजार, दोस्रोले १५ हजार र तेस्रो हुनेले ८८ हजार नगद पुरस्कार प्राप्त गर्ने आयोजक समितिका अध्यक्ष विनोद महर्जनले जानकारी दिए । शीर्ष तीन स्थानमा रहने टिमले क्रमशः १ लाख, ५० हजार र २५ हजार नगद पुरस्कार हात पार्नेछन् । उत्कृष्ट पुरुषमहिला खेलाडीलाई जनही १ लाख २५ हजार नगद पुरस्कारबाट पुरस्कृत गरिनेछ ।गोदावरी नगरपालिकाका मेयर गजेन्द्र महर्जनले गोदावरी नगरपालिकामा खेलकुदलाई चलायमान बनाउन नगरपालिका क्रियाशील रहेको बताउँदै खेलकुदलाई माया गर्नेसँग सहकार्य गरी अगाडि बढ्न नगरपालिका तयार रहेको प्रतिबद्धता व्यक्त गरे । तीनदिने प्रतियोगिताको खेल गोदावरी नगरपालिका११ प्याङगाउँस्थित मैदानमा हुनेछ ।"
अमेरिकी प्रभुत्व समाप्त,"मेलबर्न (एएफपी) महिला फुटबलमा अमेरिकाका लामो समयदेखिको प्रभुत्व समाप्त भएको छ । महिला विश्वकपमा अमेरिकी चुनौती नाटकीय रूपमा स्विडेनको हातबाट टुंगियो । अमेरिका पेनाल्टीमा पन्छिएको हो । आइतबारका खेलबाट स्विडेनसँगै नेदरल्यान्ड्स प्रतियोगिताको क्वाटरफाइनल पुगेको छ । स्विडेनले अन्तिम आठमा अब जापानको सामना गर्नेछ । नेदरल्यान्ड्सले भने अर्को खेलमा दक्षिण अफ्रिकालाई २० ले हरायो । नेदरल्यान्ड्सको प्रतिद्वन्द्वी भने स्पेन हुनेछ । अस्ट्रेलिया र न्युजिल्यान्डमा चलिरहेको प्रतियोगितमा नाटकीय मोडको क्रम रोकिने कुनै छाँट देखिएन । अन्तिम १६ को खेल निर्धारित र अतिरिक्त समय गोलरहित बराबरीमा टुंगेको थियो । हारसँगै अमेरिका महिला विश्वकपकै इतिहासमा सबैभन्दा चाँडै बाहिरिएको छ । अमेरिकाको अनुपस्थितिमा युरोपेली च्याम्पियन इंग्ल्यान्ड उपाधिका लागि बलियो प्रत्याशीका रूपमा अगाडि आएको छ । महिला फुटबलमा अमेरिका लामो समयदेखि महाशक्तिका रूपमा स्थापित थियो र उसले चारपल्ट विश्वकप जितेको छ । यसपल्ट लगातार तेस्रोपल्ट विश्वकप उपाधि उचाल्ने उसका सामु दुर्लभ अवसर थियो । मेलबर्नमा भएको खेलमा भ्लाट्को एन्डोनोभ्स्कीको टिम स्विडेनभन्दा धेरै अर्थमा राम्रो रह्यो, तर उसले प्रतिद्वन्द्वी गोलरक्षक जेकिरा मुसोभिचले तेर्साएको कडा रक्षाकबच तोड्न सकेन र अन्ततः पेनाल्टी सुटआउटमा परास्त भयो ।दुईपल्टको विश्वकप विजयी टिमकी सदस्य मेगना रापिनो अर्को उपाधिसँगै आफ्नो खेल जीवन टुंग्याउन चाहन्थिन्, तर उनी नै पेनाल्टीमा गोल गर्न चुकिन् र स्विडेन सडनडेथमा ५४ ले विजयी रह्यो । पूरा खेलको सबैभन्दा अकल्पनीय नाटकीय मोड सबैभन्दा अन्त्यमा भएको थियो । अमेरिकी गोलरक्षक एलसा नेहरले लिना हर्टगको प्रहार रोकेकी थिइन्, तर भार ले बल क्रस लाइनलाई नाघेर झिनो अन्तरले अगाडि गएको देखाएको थियो । त्यससँगै जहाँ स्विडेनी टिममा अपार खुसियाली छाएको थियो भने त्यहीं अमेरिकी खेलाडीले आँसु र पीडालाई लुकाउन सकेनन् । कुल १ सय २० मिनेटको खेलमा अमेरिका आफ्नो प्रभाव छाड्न त सफल रह्यो, तर पूरा प्रतियोगितामै भने उसले खासै केही सम्झनालायक गर्न सकेन । अमेरिका समूह चरणमा नेदरल्यान्ड्सको हातबाट ११ को बराबरीमा रोकिएको थियो र यो सन् २०१९ फाइनलको पुनरावृत्ति जस्तै थियो । त्यस पछाडि अमेरिकाले डेब्यु गरिरहेको पोर्चुगलसँग गोलरहित बराबरी खेलेको थियो ।स्विडेनले अब प्रतियोगितामै सबैभन्दा राम्रो खेलिरहेको जापानको चुनौती सामना गर्नेछ । सन् २०११ को च्याम्पियन जापान अघिल्लो दिन नर्वेलाई ३१ ले हराएर अन्तिम आठमा प्रवेश गरेको थियो । अब सोमबारको खेलमा इंग्ल्यान्डले ब्रिसवेनमा नाइजेरियाको सामना गर्नेछ र एक अर्को अप्रत्याशित नतिजा सम्भव नहोस् भनेर चाहनेछ । त्यस अगाडि सहआयोजक रहेको अस्ट्रेलियाले सिड्नीमा हुने खेलमा डेनमार्कको चुनौती सामना गर्नेछ ।आइतबारको पहिलो खेलमा नेदरल्यान्ड्सले दक्षिण अफ्रिकी चुनौतीलाई निस्तेज पार्दै क्वाटरफाइनल यात्रा निश्चित गरेको थियो । सन् २०१९ को उपविजेता डच टिमले सिड्नीका ४० हजार समर्थक अगाडि केही डरलाग्दो क्षणको सामना गर्नुपरेको थियो र यसक्रममा पहिलो हाफमा गोलरक्षक डाफने भान डोमसेलरे केही बचाउ गर्नुपरेको थियो । जिल रुर्डले नवौं मिनेटमा गोल गर्दै सुरुआती अग्रता दिलाइन् । खेलको दोस्रो हाफमा लिनेथ बिरेनस्टेयनले दोस्रो गोल थपिन् ।"
नेपाललाई काडाद्वारा एन्टी डोपिङ सामग्री,(काठमाडौं)कोरियाली एन्टी डोपिङ एजेन्सी (काडा) ले डोपिङ परीक्षणका लागि आवश्यक सामग्री नेपाललाई आइतबार सहयोगस्वरूप प्रदान गरेको छ । डोपिङ कन्ट्रोल अफिसर्स (डीसीओ) को प्रशिक्षक प्रशिक्षणका क्रममा काडाले नेपाल ओलम्पिक कमिटीअन्तर्गतको मेडिकल कमिसनलाई १६ लाख रुपैयाँ बराबरको सामग्री सहयोग गरेको हो ।कमिटीको आयोजना तथा काडाको संयोजकत्वमा दुईदिने डीसीओ प्रशिक्षक प्रशिक्षण कार्यक्रम आयोजना गरिएको थियो । यो कार्यक्रमपछि अब नेपालमै डीसीओ उत्पादनका लागि प्रशिक्षणको कार्यक्रम सञ्चालन गर्न सकिनेछ । समापन समारोहका क्रममा कमिटीका अध्यक्ष जीवनराम श्रेष्ठले नेपाली खेलकुदलाई सफा राख्नुपर्नेमा जोड दिए ।श्रेष्ठले नेपाली खेलकुदलाई प्रतिबन्धित शक्तिबर्द्धक औषधिको प्रयोगबाट जोगाउनुपर्नेमा जोड दिँदै यसको प्रयोग रोक्ने चुनौती रहेको पनि बताए । त्यस अवसरमा काडाका सीओओ मुङ सुकिमले डीसीओ उत्पादन गर्ने जनशक्ति नेपालमै तयार भएकामा खुसी व्यक्त गरे । यसअघि डीसीओ उत्पादनका लागि विदेश जानुपर्ने अथवा विदेशी प्रशिक्षक नेपाल आउनुपर्ने बाध्यता थियो ।

शीर्षक,विवरण
आईटी सेवा निर्यातबाटै वार्षिक ६७ अर्ब आम्दानी,"त्यसमा काम गर्न हामीलाई केले रोकिरहेको छ ? हामी यस्ता पूर्वाधार बनाउन सक्षम छौं । तर यहाँको संस्कार र मानसिकताले हामीलाई एउटा परिधिभन्दा बाहिर गएर काम गर्ने, सोच्ने अवसर नै दिँदैन । यो मानसिकता बदल्नुपर्छ, उनले भने । नेपालमा आईटी जनशक्तिको सीप, योग्यता बढाउँदै उच्च गतिको ब्रोडब्यान्ड इन्टरनेटलगायत पूर्वाधारमा लगानी गरेर आउटसोर्सिङ र फ्रिलान्सरको उत्पादकत्व वृद्धि गर्न सक्ने प्रतिवेदनले औंल्याएको छ । आईटी क्षेत्रको बढोत्तरीका लागि यस उद्योगको आवश्यकतासँग मिल्ने गरी नीति तर्जुमा गर्न, आईटी स्टार्टअपमाथिको लगानी बढाउन र गुणस्तरीय शिक्षामा जोड दिँदै आईटी क्षेत्रको ब्रान्डिङमा समेत नेपालले पहल गर्न प्रतिवेदनको सुझाव छ । नेपालको आईटी क्षेत्रमा २० देखि २९ वर्षका युवाको उल्लेखनीय सहभागिता देखिएकाले युवाकेन्द्रित नीतिमार्फत सीप सदुपयोग गरिनुपर्ने प्रतिवेदनले जनाएको छ । नेपालमा वार्षिक ९ हजार आईटी ग्राजुएट उत्पादन हुनेमा ७९५ प्रतिशतले स्नातक तह पूरा गरेका र ९३७ प्रतिशतले नेपालमै अध्ययन गरेका आईआईडीएसको अध्ययनमा उल्लेख छ । प्रतिवेदनबारे प्रतिक्रिया दिँदै सञ्चार तथा सूचना प्रविधिमन्त्री रेखा शर्माले सूचना प्रविधिलाई सरकारले प्राथमिकतामा राखेको बताइन् । यस क्षेत्रका विज्ञको सुझाव लिएर सरकारले नयाँ कार्यक्रमको थालनी र पुराना कार्यक्रम परिमार्जन गर्दै अघि बढ्ने उनको भनाइ छ । चालु आर्थिक वर्षको कुल पुँजीगत बजेटको न्यूनतम एक प्रतिशत रकम सरकारले अनुसन्धान, नवप्रवर्तन र आविष्कारमा खर्च गर्ने नीति लिएको मन्त्री शर्माले जनाइन् । नवप्रवर्तन र उद्यमशीलता विकास गर्न स्टार्टअप इकोसिस्टम विकास गर्ने, उद्यमशील सोचलाई व्यवसायमा रूपान्तरण गर्न इन्क्युबेसन सेन्टर सञ्चालन गर्ने, नयाँ कम्पनी दर्ता गर्दा र कम्पनीको पुँजी वृद्धि निःशुल्क गर्ने, अनलाइनबाट नै कम्पनी दर्ता र खारेजी गर्ने, लगानीकर्ताका लागि आवश्यक सबै सूचना उपलब्ध हुने गरी राष्ट्रिय पोर्ट तयार गर्ने, सूचना प्रविधि र नवप्रवर्तनमा आधारित उद्योगका लागि लचिलो श्रम नीति अवलम्बन गर्नेलगायतका व्यवस्था यस वर्षदेखि सुरु गरिएको छ, मन्त्री शर्माले भनिन् ।"
कोशीमा सभामुखलाई राजीनामा गराएर सरकार बनाउने दाउ,"राप्रपालाई सरकारमा ल्याउने अध्याय सकियो, माओवादीका प्रदेश संसदीय दल नेता इन्द्रबहादुर आङ्बोले भने ।विकल्पका रूपमा माओवादीबाट निर्वाचित सभामुख बाबुराम गौतमलाई राजीनामा गराउने प्रयासमा गठबन्धन अघि बढेको छ । सभामुख गौतम राप्रपाको समर्थनबिना स्थिर सरकार नबन्ने तर्क गर्दै राजीनामा दिन तयार नभएपछि माओवादी अध्यक्ष एवं प्रधानमन्त्री पुष्पकमल दाहालले मनाउन अग्रसरता लिएका छन् । यही विषयमा सोमबार दाहाल र कोशीका सभामुख गौतमबीच बालुवाटारमा छलफल भएको थियो । गौतमले सभामुखबाट राजीनामा दिनुपरे आफ् ूनै मुख्यमन्त्री हुनुपर्ने चाहना दाहालसँग राखेको बालुवाटार स्रोतले जनाएको छ । गौतमले राजीनामा दिन्छन्, दिँदैनन् भन्ने विषय मंगलबार बिहान टुंगो लाग्छ, प्रधानमन्त्रीनिकट एक नेताले भने । माओवादीकै कतिपय प्रदेश सांसद पनि गौतमलाई पदबाट राजीनामा गराएर कांग्रेसको नेतृत्वमा सरकार गठन गर्दा प्रदेशमा आफ्नो पार्टीको उपस्थिति कमजोर हुने बताउँछन् । गौतमलाई सभामुखबाट राजीनामा गराउने हो भने सरकारको नेतृत्व माओवादीलाई दिनुपर्ने उनीहरूको भनाइ छ । सभामुखबाट राजीनामा दिँदा आफ् ूमुख्यमन्त्री हुनुपर्ने सर्त गौतमले राखे पनि पार्टीलाई मौका आए आफ्लूे सरकारको नेतृत्व दाबी गर्ने माओवादी संसदीय दल नेता आङ्बोले बताउँदै आएका छन् ।प्रधानमन्त्री दाहालले कोशी प्रदेशमा रहेका गठबन्धन दलका नेताहरूलाई मंगलबार बिहान बालुवाटार बोलाएका छन् । सभामुख गौतमसँग पनि फेरि छुट्टै छलफल गर्ने तयारी छ । प्रधानमन्त्रीले नै सरकार गठनका लागि बाटो खुला गर्न दबाब दिनुभयो भने सभामुख गौतमले राजीनामा दिनुहुन्छ, गठबन्धनका एक नेताले भने ।कांग्रेसका प्रमुख सचेतक भ्पूेन्द्र राईले मंगलबार नै कसको नेतृत्वमा सरकार गठन गर्ने र बहुमत कसरी पुर्याउने भन्ने विषयमा निर्णय हुने अवस्था रहेको बताए । कांग्रेस नेता उद्धव थापा सर्वोच्चको आदेशका कारण सरकारको नेतृत्व गर्ने अवसरबाट वञ्चित हुनुभएकाले अब उहाँले नै मुख्यमन्त्रीमा नियुक्तिका लागि अवसर पाउनुपर्छ, उनले भने, तर यो विषयमा अहिलेसम्म कुनै निर्णय हुन सकेको छैन । एमाले संसदीय दल नेता हिक्मतकुमार कार्की भने सत्ता गठबन्धनले सभामुखलाई राजीनामा गराएर कांग्रेस नेता थापाकै नेतृत्वमा सरकार बनाए पनि विश्वासको मत नपाउने अवस्था बन्ने दाबी गर्छन् । राजनीतिक विश्लेषक कृष्ण पोखरेल पनि सभामुखलाई राजीनामा गराएर मुख्यमन्त्री नियुक्तिका लागि दाबी पेस गरे पनि विश्वासको मत पाउन मुस्किल पर्ने बताउँछन् । मध्यावधि चुनावमा नजाने हो भने कोशीमा मिलिजुली सरकार बनाउन आवश्यक छ, उनले भने ।सभामुख गौतमको समर्थनमा कांग्रेस संसदीय दल नेता थापालाई मुख्यमन्त्रीमा नियुक्ति गर्ने प्रदेश प्रमुख परशुराम खापुङको निर्णयलाई सर्वोच्च अदालतले बिहीबार बदर गरिदिएपछि नयाँ सरकार गठन गर्नुपर्ने परिस्थिति बनेको हो । त्यसपछि प्रदेश प्रमुख खापुङले संविधानको धारा १६८ (२) अनुसार दुई वा दुईभन्दा बढी दलको समर्थनमा बहुमत प्राप्त गर्न सक्ने प्रदेशसभा सदस्यलाई मुख्यमन्त्रीमा नियुक्तिका लागि दाबी पेस गर्न समय दिएका छन् । गठबन्धन दलले मुख्यमन्त्रीमा दाबी पेस गर्न बहुमत जुटाउन नसके संविधानको धारा १६८ (३) बमोजिम सबैभन्दा ठ्लूो दलका नेतालाई मुख्यमन्त्री नियुक्त गर्ने प्रक्रिया अघि बढाइने प्रदेश प्रमुख खापुङले जनाएका छन् । त्यस्तो अवस्थामा एमालेका हिक्मतकुमार कार्की नै पुनः मुख्यमन्त्री हुन्छन् । तर, उनले ३० दिनभित्रमा प्रदेशसभाबाट विश्वासको मत प्राप्त गर्नुपर्नेछ । एमाले तत्काल संयुक्त सरकारका लागि दाबी पेस गर्ने मनस्थितिमा देखिँदैन ।कोशीमा सरकार छ कि छैन ?कांग्रेस नेता थापाको नियुक्ति सर्वोच्च अदालतले बदर गरिदिएको चार दिन बित्दा पनि कोशीमा कामचलाउ सरकार कुन हो भन्नेमा अन्योल कायमै छ । एमालेका सांसदहरूले सोमबार भने प्रदेश प्रमुख खापुङलाई भेटेरै प्रदेशमा कसको सरकार छ भन्दै प्रश्न तेर्स्याएका छन् । उनीहरूले सर्वोच्चको आदेशबाट प्रदेश सरकार असार १७ मै पुगेको उल्लेख गर्दै तत्कालीन समयमा रहेको एमाले नेता हिक्मतकुमार कार्की नेतृत्वको सरकारलाई कामचलाउ नतोक्नुको कारण सोधे । एमाले उपनेता रामबहादुर मगरको नेतृत्वमा प्रदेश प्रमुख कार्यालय पुगेका उनीहरूले प्रदेश प्रमुख खापुङलाई सर्वोच्चले गरेको फैसला पढेर सुनाउँदै सरकारविहीनताको अवस्था अन्त्यका लागि आग्रह गरेका थिए । प्रदेश प्रमुखज्य्,ू सरकारविहीनताको गलत अभ्यासको थिति बसाल्ने अवगालबाट कोशी प्रदेशलाई जोगाइदिनुहोस्, उनले भनेका थिए, सर्वोच्चको फैसलाअनुसार तपाईंलाई उचित लागेको जुनसुकै सरकारलाई कामचलाउ तोक्नुस् ।मगरका अनुसार प्रदेश प्रमुखले कामचलाउ सरकार तोक्ने व्यवस्था संविधानमा नभएको र सर्वोच्चको फैसलाले संविधानको धारा १६९ (३) को अवस्था कायम भएको बताएका थिए । धारा १६९ (३) मा मुख्यमन्त्री पद रिक्त भए अर्को मन्त्रिपरिषद् गठन नभएसम्म सोही मन्त्रिपरिषद्ले कार्य सञ्चालन गर्ने उल्लेख छ । मगरले भने, आफ्नो कुर्सी हल्लिने डरले प्रदेश प्रमुखज्य्लूे सत्ताको छायामा परेर गलत नजिर स्थापना गर्नुभयो ।राजनीतिक विश्लेषक प्राध्यापक कृष्ण पोखरेलले कोशीमा सरकारविहीनताको गलत अभ्यास सुरु भएको बताए । सरकार निरन्तरता कसको भनिदिने कोही नभएकाले सरकारविहीनताको गलत अभ्यास सुरु भएको हो, उनले भने, अहिलेको जे अवस्था आयो, त्यस विषयमा संविधानमा पनि स्पष्ट व्यवस्था छैन । प्रदेश प्रमुख खापुङ भने कामचलाउ सरकारका विषयमा कायम अन्योल हटाउन राष्ट्रपतिको कार्यालयमा सल्लाह गर्ने बताउँछन् ।सर्वोच्चको फैसला आफ्लूे शिरोधार्य गरेको बताउने कांग्रेस नेता थापा कामचलाउ सरकारको नेतृत्वबारे केही बोल्न चाहँदैनन् । कांग्रेसका एक प्रदेश सांसदले भने सभामुखको हस्ताक्षरबाट गरिएको नियुक्तिलाई असंवैधानिक मानेर सर्वोच्चले बदर गरिदिएपछि थापा नेतृत्वको सरकारलाई कामचलाउ भन्न नमिल्ने बताए । एमाले संसदीय दल नेता कार्की प्रदेश प्रमुखले टुंगो नलगाइदिँदा सरकारविहीन बनेको टिप्पणी गरे । अदालतको आदेश कार्यान्वयन गर्ने जिम्मा प्रदेश प्रमुख र संघीय सरकारको हो, उनले भने, यो विवाद निरूपणको दायित्व प्रदेश प्रमुखको हो ।"
भुटानले माग्यो पोखरा र भैरहवामा उडान अनुमति,सञ्चालनमा आएको ७ महिना बित्दा पनि पोखरा अन्तर्राष्ट्रिय विमानस्थलमा हालसम्म कुनै पनि विदेशी वायुसेवाले नियमित उडानको अनुमति लिइसकेका छैनन् । कम्तीमा २२ अर्ब रुपैयाँ चिनियाँ ऋणमा निर्माण गरिएको उक्त विमानस्थलमा भुटानी वायुसेवालाई उडानका लागि रुटको समस्या हुने छैन । पूर्वी इलामको आकाश हुँदै गल्फ३४८ रुटबाट जहाजले भुटान ओहोदोहार गर्न सक्छन् । यो रुट काठमाडौंको आकाश हुँदै पोखरासँग जोडिएको छ । त्यसैगरी भैरहवाभुटान (पारो) उडानका लागि पनि हवाई रुटको झमेला छैन । हाल ड्र्युक एअरले एटीआर र एयरबस ए३१९ बाट सातामा चार र भुटान एअरले एयरबस ए३१९ बाट सातामा दुइटा पारोकाठमाडौं उडान भर्दै आइरहेको छ । ड्र्युकले नेपालसहित एसियाका १० वटा गन्तव्यलाई राजधानी थिम्पुसँग जोडेको छ भने भुटान एअरले काठमाडौंसहित ५ वटा एसियाली सहरमा उडान भर्दै आइरहेको छ । एक वर्षअघि सञ्चालनमा आएको भैरहवा अन्तर्राष्ट्रिय विमानस्थलमा कुबेतको जजिरा एयर र नेपाल वायुसेवा निगमले अन्तर्राष्ट्रिय उडान भर्दै आइरहेका छन् ।
सीटीईभीटीका ४९ कलेजलाई चिकित्सा शिक्षा ऐनविपरीत सम्बन्धन,"सीटीईभीटीको निर्णय खारेज गर्न डा केसीको अल्टिमेटमडा केसीले चिकित्सा शिक्षा ऐनविपरीत सीटीईभीटीले गरेको निर्णय सच्याउन सोमबार पत्रकार सम्मेलन गरेर अल्टिमेटम दिए । मागहरू पूरा नभएमा साउन २९ गतेदेखि सत्याग्रह सुरु गर्ने उनले घोषणा गरे । सीटीईभीटीको सिट निर्धारण र विद्यार्थी भर्नासम्बन्धी अवैध निर्णय खारेज गर्न, दोषी पदाधिकारीलाई बर्खास्त गर्न तथा चिकित्सा शिक्षा आयोगका उपाध्यक्ष नियुक्तिका लागि एक हप्ताभित्र सिफारिस समिति बनाउन र हालका उपाध्यक्षको पदावधि सकिनु अगाडि नै छनोटको प्रक्रिया टुंग्याएर आयोग एक दिन पनि नेतृत्वविहीन नहुने गरी नियुक्ति गर्न सरकारलाई उनले अल्टिमेटम दिएका हुन् । सीटीईभीटीले आयोगको सहमतिबिनै सम्बन्धन बाँडेर, सिट निर्धारण र भर्ना प्रक्रिया अघि बढाएपछि दुई निकायबीच द्वन्द्व सुरु भएको छ । आयोग उपाध्यक्ष श्रीकृष्ण गिरीको ४ वर्षे कार्यकाल भदौमा सकिँदै छ ।सबै प्रदेशमा सरकारी मेडिकल कलेज वा प्रतिष्ठान पुर्याउने तथा सञ्चालनमा ल्याउने, एकीकृत स्वास्थ्य शिक्षा (विज्ञान) प्रतिष्ठान र पदाधिकारी नियुक्तिको मापदण्डसम्बन्धी कानुन बनाउने, चिकित्सा शिक्षालाई नाफारहित बनाउने र स्वार्थको द्वन्द्व रोक्न कानुनी व्यवस्था गर्ने, सरकारी अस्पतालहरूमा विद्यमान शय्याअनुरूप स्थायी दरबन्दीको व्यवस्था गर्ने, सरकारी स्वास्थ्य संस्थाहरूबाट निःशुल्क औषधि तथा उपचार प्रदान गर्नुपर्ने कानुनी प्रावधान कडाइका साथ लागू गर्नेलगायतका माग पूरा गर्न डा केसीले सरकारलाई पुनः स्मरण गराएका छन् । २०७९ असोज ८ गते तथा विगतमा भएका सम्झौताहरू कार्यान्वयन गर्न उनले ताकेता गरेका छन् । पछिल्लो दशक हामीले बारम्बार गरेको सत्याग्रहलगायतको आन्दोलनका कारण विभिन्न सुधारहरू भएका छन् तर राज्यले धेरै महत्त्वपूर्ण सम्झौताहरू कार्यान्वयन गरेको छैन । बरु उल्टै अघि बढेका सुधारका काम मेडिकल माफियाको स्वार्थमा उल्ट्याउने काम गरिरहेको छ, उनले भने, पछिल्लो समय चिकित्सा क्षेत्रको मुख्य नियामक निकाय चिकित्सा शिक्षा आयोगलाई निस्तेज पार्ने र चिकित्सा शिक्षा ऐनका प्रावधानहरू उल्ट्याउने संगठित प्रयास भइरहेको छ । आयोगका सहअध्यक्ष रहेका शिक्षामन्त्रीसमेत पदीय जिम्मेवारीबाट च्युत भएर माफियाहरूको त्यस्तो प्रयासमा साथ दिइरहेको आशंका उत्पन्न भएको छ । स्वास्थ्य शिक्षाका विभिन्न विषयमा सीटीईभीटीमा भर्ती भएका पार्टी कार्यकर्ता तथा माफियाहरूले अवैध रूपमा अघि बढाएको सिट निर्धारण र भर्ना प्रक्रिया रोक्न शिक्षामन्त्रीले केही नगर्नु र उनीहरूलाई दण्डित गर्नुको सट्टा संरक्षण गर्नुले त्यस्तो आशंका जन्माएको हो ।साढे दुई दशकसम्मको भद्रगोलका कारण डिग्री किनबेचमा परिणत भएको चिकित्सा शिक्षा सुधारका लागि दशक लामो संघर्षबाट हासिल भएका उपलब्धि उल्ट्याउने यस्तो प्रयास निन्दनीय रहेको उनले टिप्पणी गरे । हामीले बारम्बार विज्ञप्तिमार्फत त्यस्तो उल्टो बाटो नहिँड्न चेतावनी दिँदादिँदै पनि सरकारले कुनै सुनुवाइ गरेको छैन । बरु चिकित्सा शिक्षा आयोगमा नयाँ पदाधिकारी नियुक्तिका लागि सुरु भइसक्नुपर्ने प्रक्रिया अझै सुरु नगरेर आयोगलाई नेतृत्वविहीन बनाएर त्यसको कार्यसम्पादन अवरुद्ध पार्ने प्रयासमा छ, उनले भने ।"
"उच्चस्तरीय छानबिन समिति गठन गर्न एमालेको माग, सरकार विपक्षमा","(काठमाडौं)प्रतिनिधिसभाको सोमबारको बैठक बस्दै नबसी स्थगित भएको छ । प्रमुख प्रतिपक्ष एमालेले सुन प्रकरणको उच्चस्तरीय छानबिन समिति गठनको माग राखेर संसद् अवरोधलाई निरन्तरता दिने संकेत दिएपछि सभामुख देवराज घिमिरेले बैठक स्थगित गर्ने निर्णय गरेका हुन् । हङकङबाट त्रिभुवन विमानस्थल हुँदै एक क्विन्टलभन्दा बढी सुन भित्रिएको घटनाबारे जानकारी दिन संसद् भवन बानेश्वर पुगेका उपप्रधानमन्त्री तथा गृहमन्त्री नारायणकाजी श्रेष्ठ बैठक स्थगित भएपछि त्यतिकै फर्किए । त्यसअघि बैठक सुरु गराउन सभामुख घिमिरेले सत्तारूढ दल र प्रतिपक्षबीच छलफल गरेका थिए । छानबिन समिति बनाउने निर्णय आफूले गर्न नसक्ने भन्दै उपप्रधानमन्त्री तथा गृहमन्त्री श्रेष्ठ पन्छिएपछि एमाले सांसद आक्रामक बनेका थिए । माओवादीका मुख्य सचेतक हितराज पाण्डेले भने, राज्यको एउटा संयन्त्रले अनुसन्धान गरिरहेको विषयमा अर्को संयन्त्र गठन गर्नु कति उचित होला ? यसले अनुसन्धान झन् गिजोलिन सक्छ । एमालेले उच्चस्तरीय छानबिन समितिको माग गर्दै गत बुधबारको बैठकमा वेल घेराउ गरेर नाराबाजी गरेपछि बैठक बस्न सकेको छैन । सत्तापक्षले भने एमालेको माग पूरा गर्न तयार छैन । सुन तस्करी कसरी भयो ? अनुसन्धान कसरी अघि बढाइरहेको छ ? भन्ने सांसदहरूको मागअनुसार जानकारी दिन सरकार तयार भए पनि छुट्टै छानबिन समिति गठनमा अनिच्छुक देखिएको हो ।सोमबारको बैठकमा गृहमन्त्री श्रेष्ठले तस्करीका बारेमा मात्रै जानकारी दिने बताएपछि एमाले सांसदले अवरोध जारी राख्ने बताएका थिए । एक क्विन्टल सुन कर्मचारी र प्रहरीको मिलेमतोमा मात्रै सम्भव छैन । यसमा मन्त्री र उच्च पदस्थ व्यक्तिसमेत संलग्न भएको हुन सक्ने भएकाले निष्पक्ष छानबिन गर्न कर्मचारी तहको अनुसन्धानबाट निष्कर्षमा पुग्न सकिँदैन, प्रमुख प्रतिपक्ष एमालेका प्रमुख सचेतक पदम गिरीले भने, समिति गठन नभएसम्म सदन अघि बढ्न दिँदैनौं । यसअघि १० साउनमा बोलाइएको बैठकमा उच्चस्तरीय छानबिन समितिको माग गर्दै एमालेले बैठक अवरुद्ध गरेको थियो । आकस्मिक समयमा बोल्न चाहनेलाई बोल्न दिएपछि सभामुखले कार्यसूची अघि बढाउन खोज्दा एमालेले बैठक अवरुद्ध गरेको हो ।एमालेले सामान्य विषयमा पनि अवरोध गरेर निहुँ खोज्ने गरेको सत्तारूढ दलको आरोप छ । एमालेले यसअघि जेठ १३ मा पशुपतिमा जलहरी अनियमितता भएको प्रश्न उठेपछि संसद् अवरुद्ध गरेको थियो । प्रधानमन्त्री पुष्पकमल दाहालले एमाले अध्यक्ष केपी ओलीको बचाउ गरेर संसद्मा सम्बोधन गरेपछि बैठक अवरोध खुलेको थियो । त्यस्तै असार १८ मा प्रधानमन्त्री दाहालले दिएको अभिव्यक्तिलाई लिएर एमालेले राजीनामा माग गर्दै संसद् अवरोध गरेको थियो । त्यसले ५ दिन बैठक अवरुद्ध भएको थियो । दाहालले अभिव्यक्ति प्रधानमन्त्रीको नभई रेनु दाहालका बाबुको हैसियतमा बोलेको बताएपछि बैठक पुनः सुरु भएको थियो ।चालु अधिवेशनमा एमालेको अवरोध यो तेस्रो हो । प्रमुख प्रतिपक्षको माग पूरा गर्न सरकार हरेक पटक लचक छ । अहिले उठाएको विषयमा अनुसन्धान गरेर तस्करहरू पक्राउ गरिरहेको छ । अनुसन्धान जरामा पुग्न सकेन भने मात्रै सरकारको विकल्पमा अर्को संयन्त्र बनाउनु उपयुक्त होला, माओवादीका मुख्य सचेतक पाण्डेले भने, सरकारले छानबिन गरिरहेको छ । अर्को समिति बनाएर विषय गिजोल्न खोजेको हो कि, मैले त केही बुझ्नै सकेको छैन । एमालेकै कारण गृहमन्त्रीले सुन तस्करीको घटना अनुसन्धानको अवस्थाबारेमा सदनलाई जानकारी दिन नपाएको उनले बताए । प्रधानमन्त्री दाहाल र एमाले अध्यक्ष केपी ओलीबीच सोमबार भएको छलफलले बैठक सञ्चालन गर्ने सहमति कार्यान्वयन नभएको उनले बताए ।कांग्रेसका मुख्य सचेतक रमेश लेखक पनि एमालेले अनावश्यक माग गरेको बताउँछन् । प्रत्येक घटनाको आयोग र समिति बनाउन सम्भव नहुने उनले बताए । आयोग र समिति बनाउने हो भने सरकारले चाहिँ के गर्छ ?, उनले भने, सुन तस्करीमा सरकारी संयन्त्रको कमजोरी कहाँ भएको हो ? सुधार गर्ने, छानबिनमा संलग्न कर्मचारीलाई कारबाही गर्ने र अनुसन्धान गरी तस्करीको पहिचान गरेर कारबाही गर्ने प्रतिबद्धता सरकारबाट गराउनु ठीकै हो ।उता एमालेको अडान राज्यका निकायबाट छानबिन गरेर मन्त्रीदेखि उच्च पदस्थको संलग्नतालाई कारबाहीको दायरामा ल्याउन सम्भव नहुने भन्ने छ । यसको पछिल्लो उदाहरण इलेक्ट्रिक चुरोटमा सुन भित्रिँदा माओवादी उपाध्यक्ष एवं पूर्वसभामुख कृष्णबहादुर महराका बाबुछोरा संलग्न भएको पुष्टि हुँदा पनि प्रहरीले सोधपुछसमेत गर्न सकेन । अनुसन्धानको दायरामै ल्याउन सकेन, एमालेका प्रमुख सचेतक गिरीले भने, सय किलो सुनको तस्करीमा बहालवाला मन्त्रीको समेत छानबिन हुनेमा शंका गर्न सकिन्छ । त्यसैले न्यायाधीश, पूर्वसुरक्षा प्रमुखको नेतृत्वमा उच्चस्तरीय समिति गठन भएमा मात्रै निष्पक्ष छानबिन हुन सक्छ । निष्पक्ष छानबिन नभएमा उच्च तहका व्यक्तिहरूले उन्मुक्ति पाउने र भरियाहरू कारबाहीको दायरामा आउन सक्ने आफ्नो पार्टीको ठहर रहेको उनले बताए । सभामुख घिमिरेले मंगलबार दिउँसो १ बजेसम्मका लागि बैठक स्थगित गरेका छन् ।"
सुन काण्डमा निर्बाध छानबिन हुनुपर्छ : माओवादी,"(काठमाडौं)माओवादी नेताहरूले क्विन्टल सुन प्रकरण लगायतका भ्रष्टाचार मामिलामा निर्बाध छानबिन हुनुपर्नेमा जोड दिएका छन् । प्रधानमन्त्री निवास बालुवाटारमा सोमबार भएको पदाधिकारी बैठकमा उनीहरूले आफ्नै नेता वा निकट व्यक्ति संलग्न देखिए पनि अनुसन्धान रोक्न नहुने बताएका छन् । बैठकमा प्रधानमन्त्री एवं माओवादी अध्यक्ष पुष्पकमल दाहालले सरकारले राजनीतिक शुद्धीकरण, सामाजिक न्याय, सुशासनको क्षेत्रमा क्षेत्रमा व्यापक अभियान चलाइरहेको उल्लेख गर्दै भ्रष्टाचारमा संलग्न जो भए पनि अनुसन्धान हुने बताएका थिए । सरकारको यो अभियानलाई भ्रममा पार्ने र विषयान्तर गर्ने प्रयास पनि भइरहेको छ । पार्टीभित्र र बाहिर जो भए पनि भ्रष्टाचारमा संलग्नलाई छाडिँदैन, उनले भनेका थिए । उनले यस विषयमा भ्रम चिर्न नेताहरूलाई निर्देशन पनि दिएका छन् । उपमहासचिव वर्षमान पुनले सुन काण्डमा पक्राउ परेका व्यक्ति (दावा छिरिङ) सँग करिब ५ वर्षअघि खिचेको फोटोलाई लिएर भ्रमपूर्ण प्रचार गरिएको भन्दै आपत्ति जनाएका थिए । क्विन्टल सुन प्रकरणको अनुसन्धानमा जोडिएका दावा शनिबार राति समातिएका हुन् । पुनले सुन प्रकरणका विषयमा उच्च स्तरीय छानबिन हुनुपर्ने माग गरे । अनुसन्धानका लागि विज्ञ निकाय, न्यायिक वा संसदीय छानबिन समिति जे उपयुक्त हुन्छ बनाए हुन्छ, यो प्रकरणको छानबिन हुनैपर्छ, उनले भने, हामी नेता, हाम्रा आफन्त वा जसजसको अपराधमा संलग्नता देखिन्छ, त्यसले सजाय भोग्नुपर्छ । जेल जान तयार हुनुपर्छ । पुनले पार्टीबाहिर वा भित्र अमूक व्यक्ति वा एक निकायको नाम जोडिँदैमा अर्को पक्षले अपराधीकरण गर्ने प्रवृत्ति भने सह्य नहुने बताए । माओवादी बैठकमा सुन काण्डको अनुसन्धान आफूनिकट व्यक्तितिर सोझिने संकेत पाएपछि एमालेले उपप्रधान तथा गृहमन्त्री नारायणकाजी श्रेष्ठको राजीनामा माग्दै विषयान्तर गर्न प्रयास गरेको कतिपय पदाधिकारीले टिप्पणी गरेका थिए । सुन काण्डका विषयमा एमालेलेभ्रम फैलाउन खोजेको छ, एक पदाधिकारीले भनेका थिए । बुधबारदेखि कार्यसमिति बैठकमाओवादीको केन्द्रीय समिति बैठक बुधबार सुरु हुने भएको छ । केन्द्रीय समिति बैठक करिब डेढ वर्षपछि हुन लागेको हो । यसअघि २०७८ पुसको महाधिवेशनलगत्तै केन्द्रीय समिति बैठक भएको थियो । बैठकमा कात्तिक वा मंसिरमा विधान महाधिवेशन गर्ने गरी प्रस्ताव लाने तयारी छ । त्यसअघि सबै नेतालाई गाउँसम्म खटाइने छ, उपमहासचिव पुनले भने । पार्टीक महाधिवेशनले पार्टी सुदृढीकरण अभियान चलाउने निर्णय भए पनि नेता तथा कार्यकर्ता सक्रिय भएका थिएनन् । संघ, प्रदेश र स्थानीय निर्वाचनमा समेत टिकट नपाउने नेता तथा कार्यकर्ताको भूमिका कमजोर भएको निष्कर्ष निकाल्दै माओवादीले फेरि अभियान चलाउने तयारी गरेको छ । माओवादीबाट निर्वाचित संघीय मन्त्री, प्रदेश मन्त्री र पालिका प्रमुख, उपप्रमुख र वडाअध्यक्ष पार्टीको निर्णयभन्दा स्वेच्छाचारी ढंगले चलेको भन्दै केन्द्रीय समिति बैठकले कार्यविधि बनाउने तयारी छ ।बैठकमा सरकारको समीक्षा, पार्टी सुदृढीकरण अभियान, नेताहरूको कार्यविभाजन, कम्युनिस्टबीच पार्टी एकता, समाजवादी मोर्चाको भूमिका, गठबन्धन सरकार, प्रदेश सरकारको समीक्षा र आफूले जितेका पालिकाको समीक्षालगायतका एजेन्डा पनि छन् । समग्रमा सरकारको कामलाई अझै गति दिने, पार्टी सुदृढीकरण गरेर सशक्त ढंगले अघि बढ्ने मुख्य एजेन्डा हुनेछन्, उपाध्यक्ष अग्नि सापकोटाले भने । कांग्रेसको सिको गर्दै माओवादीले पनि प्रज्ञा प्रतिष्ठानमा हुने केन्द्रीय समिति बैठक लाइभ (प्रत्यक्ष प्रसारण) गर्ने भएको छ । पदाधिकारी बैठकमा अध्यक्ष दाहालले नै प्रत्यक्ष प्रसारण गर्ने प्रस्ताव राखेका थिए, जसलाई अन्य नेताले राम्रो काम भन्दै समर्थन गरेका थिए । माओवादीले विगतमा बैठक बन्दहलमा बैठक गर्थ्यो । माओवादीमा वैकल्पिकसहित करिब ६ सय केन्द्रीय सदस्य छन् । ती सबै केन्द्रीय सदस्यलाई बोल्न समय दिइने भएको छ । पार्टीभित्रको लोकतन्त्रलाई जनतासमक्ष पुर्याउन बैठक लाइभ गर्न लागिएको सचिव दीनानाथ शर्माले बताए । पार्टीको आन्तरिक लोकतन्त्र व्यवस्थित गर्न बैठकको प्रत्यक्ष प्रसारण गर्ने निर्णय भएको हो, उनले भने । माओवादीमा आन्तरिक लोकतन्त्र नभएको, सबै निर्णय अध्यक्षले थोपर्ने गरेको आरोप लागेकाले बैठकलाई लाइभ गर्न लागिएको माओवादीका अर्का पदाधिकारीले बताए ।"
बैंकिङ क्षेत्र बुझाउने पुस्तक,"काठमाडौं (कास) नेपालमा बैंकिङ क्षेत्रको अवस्था, घटनाक्रम, विकृतिलगायत पक्ष समेटिएको पुस्तक सार्वजनिक भएको छ । बैंकिङ क्षेत्रका जानकार बीएन घर्तीको बैंकिङ अनुशासन नामक पुस्तकमा बैंक तथा वित्तीय संस्था अनुशासनमा बस्नुपर्ने कारण, उत्कृष्ट सेवा प्रवाह, निक्षेप विविधीकरणका फाइदालगायत विषय उल्लेख गरिएको छ । नेपालमा चार प्रकारका (क, ख, ग र घ वर्ग) का वित्तीय संस्था छन् । यसरी विभिन्न प्रकारका वित्तीय संस्थाको आवश्यकता, लघुवित्तमा देखिएका समस्यालगायत विषयको पुस्तकमा घर्तीले विश्लेषण गरेका छन् । त्यसका साथै, अल्पकालीन उद्देश्यबाट प्रेरित भएर व्यवसाय विस्तार गर्दा निक्षेपको मिश्रण खल्बलिएका कारण तरलता अभाव भएको सन्दर्भ पुस्तकले उठान गरेको छ । लेखक घर्तीले पुस्तक बैंक तथा वित्तीय संस्थाका सञ्चालक समिति, उच्च व्यवस्थापक, विभागीय प्रमुख, प्रदेश प्रमुख, शाखा प्रबन्धक तथा अन्य कर्मचारीका लागि निकै उपयोगी हुने दाबी गरेका छन् । नेपालको हालको बैंकिङ अभ्यासमा परिवर्तन ल्याउन उनीहरूलाई पुस्तकको अध्ययनले सहयोग पुग्ने घर्ती बताउँछन् ।"
पेट्रोनास टावर खुला,"सन् १९९९ मा आजकै दिन (अगस्ट १) मा मलेसियाको राजधानी क्वालालम्पुरमा निर्माण गरिएको पेट्रोनास ट्वीन टावर खुला गरिएको थियो । मलेसियाली प्रधानमन्त्री महाथिर मोहमदले औपचारिक रूपमा टावर खुला गरेका थिए । त्यतिबेला पेट्रोनास विश्वको सबैभन्दा अग्लो टावर थियो । यसको निर्माण १९९२ को जनवरीमा सुरु गरिएको थियो । करिब सात वर्ष लगाएर निर्माण गरिएको ४५१९ मिटर अग्लो टावरमा ८८ तला छन् । टावर हाल मलेसियाको पर्यटकीय र व्यापारिक केन्द्रका रूपमा चर्चित छ । ४१ र ४२ औं तलामा बनाइएको ५८ मिटर लामो पुलले ट्वीन टावरलाई जोडेको छ । टावरमा हाल मलेसियाको तेल तथा ग्यास कम्पनी पेट्रोनाससँगै माइक्रोसफ्ट, ब्लुमबर्ग, आईबीएम, अल जजिरा, रोयटर्सलगायतका कार्यालय छन् ।"
'मेड इन नेपाल चिनाउने हुटहुटी,"(काठमाडौं)रामेछापका कृष्णराज तिमिल्सिना ०६१ सालमा उच्च शिक्षाका लागि काठमाडौं छिरे । आफैंले कमाएर पढ्नुपर्ने बाध्यताका कारण उनले खिचापोखरीस्थित कपडा पसलमा काम गर्दै कक्षा १२ सकाए । त्यसपछि उनलाई आफ्नै कपडा पसल खोल्ने रहर पलायो । विडम्बना, भर्खरका ठिटोलाई कसैले पनि ऋण पत्याएनन् । ऋण नपत्याएकै कारण उनी रोजगारीका लागि मलेसिया भासिए ।मलेसियामा दुई वर्ष पन्जा फ्याक्ट्रीमा कन्टेनरमा लोड गर्ने काम गरेपछि उनी नेपाल फर्किए । र, जसोतसो मलेसियामा जोहो गरेको ५ लाख रुपैयाँ र आफन्तलाई ऋण मागेर १६ लाख रुपैयाँ खर्चेर न्युरोडमा कपडा पसल सुरु गरे । रिटेल पसल सुरु गरेका तिमिल्सिनाले २ वर्षभित्रमा ७ वटासम्म पसल खोले । आफैंलाई धेरै कपडा चाहिने भएपछि चीन र भारततिर कपडा लिन जान थाले, उनले भने, आफ्नो रिटेलसँगै होलसेलमार्फत अन्य पसललाई पनि कपडा बेच्न सुरु गरे, त्यसपछि रिटेल बन्द गर्दै होलसेलमा मात्रै जोड दिएँ । यहीबीचमा उनी कर्मचारीलाई पसल जिम्मा लगाएर चीन र भारतमा कपडाको बजारबारे बुझ्न थाले । आफैं कारखाना गएर कपडा हेरी नेपाल पठाउँथे, उनले भने, त्यहाँका कारखाना देख्दा नेपालमा पनि गर्नुपर्छ भन्ने लाग्यो ।झन्डै ७ वर्ष उनले बंगलादेश, चीन र भारतबाट तयारी कपडा आयात गरेर बिक्री गरे । सोही अवधिमा कपडाको गुणस्तर, बजार र फेब्रिक उत्पादनबारे पनि प्रशस्त अध्ययन अनुसन्धान गरे । यससम्बन्धी ज्ञान बटुले । रिटेल र होलसेल सुखको व्यापार छोडेर भारत र चीनकै कपडासँग प्रतिस्पर्धा गर्ने उद्देश्यले आफ्नै कारखाना खोलेको उनले सुनाए । अन्य मान्छेलाई रोजगारी दिन सके मात्र पनि देशका लागि केही हुन्छ भन्ने सोचकै कारण उनले सुरुमा घरमै कारखाना राखेर कपडा उत्पादन सुरु गरे । पहिल्यैदेखि आफैंले केही गर्नुपर्छ भन्ने सोच भएका तिमिल्सिनाले कपडाको कच्चापदार्थदेखि बजारसम्मको ज्ञान बटुलिसकेपछि ०७६ मा आफ्नै घरबाट कारखाना सुरु गरेका हुन् । सुरुमा उनले आफ्नै घरमा ७ वटा मेसिन १० जना कामदार राखी कपडा उत्पादन थालेका थिए । पसलमा काम गर्दादेखि नै आफ्नै कपडा पसल खोल्ने योजना बनाएका उनको त्यही योजना अहिले थ्रेड गार्मेन्टमा विस्तारित भएको छ । पैसा कमाउनका लागि बिदेसिएका उनले अहिले प्रत्यक्ष तथा अप्रत्यक्ष रूपमा ३ हजारभन्दा बढी व्यक्तिलाई रोजगारी दिइरहेका छन् । सुरुवातमा थ्रेड ब्रान्डबाट तयारी पोसाक बनाएर बेच्न थालेका तिमिल्सिनाले अहिले १० वटा विभिन्न ब्रान्डमा तयारी पोसाक बिक्री गरिरहेका छन् । केटी जिन्स, कोफी, लिमिटेड एडिसन, अर्बन आउटफिटर्स, डीआरजे, सीएम, जेन्टलम्यान, राइज स्पोर्ट्सलगायत १० ब्रान्डमा तयारी पोसाक उत्पादन र बिक्री गर्दै आएका छन् । थ्रेडसन्तर्गत लङ कोट, सर्ट, प्रिन्टेड टिसर्ट, कटन सर्ट, ब्लेजरलगायत उत्पादन हुन्छ । नेपालमा बनाएर विदेशमा बनेको भन्दै बेच्ने गलत प्रवृत्ति हटाउनुपर्छ, उनले भने, त्यसैले मेरा हरेक कपडामा नेपालमा बनेको भनेर लेखिएको हुन्छ, स्वदेशमा मात्र नभएर विदेशमा पनि नेपाली ब्रान्ड चिनाउने रहर छ । सात वर्षअघि सुरु गरेको थ्रेड गार्मेन्ट अहिले ललितपुरको इमाडोलमा पाँच रोपनी क्षेत्रफलमा फैलिएको छ । प्रत्यक्ष रूपमा १ हजार र अप्रत्यक्ष रूपमा २ हजारलाई रोजगारी दिइरहेको उनको भनाइ छ । ललितपुरसँगै इटहरीमा समेत कारखाना खोलेको एक वर्ष भइसकेको उनले जानकारी दिए । अब हरेक प्रदेशमा एउटा गार्मेन्ट खोल्ने योजना छ, जुन प्रदेशमा जस्तो माग हुन्छ, त्यस्तै कपडा उत्पादन गरेर बेच्ने हो, उनले भने, कारखाना नै खोलिसकेपछि आफ्नै आउटलेट खोल्नुपर्छ भन्ने हुँदैन । हामी सडकमा बेच्नेदेखि मलसम्मका लागि लुगा बनाउँछौं ।आफ्नै आउटलेट खोल्न थालेपछि कपडा पनि आफ्नैमा सीमित रहने भन्दै उनले होलसेलमार्फत देशभर सामान पुर्याउने योजना रहेको उनले बताए । न्युरोडमा थ्रेडको आफ्नै होलसेल छ, साथै अन्य होलसेलमा पनि हाम्रो सामान पाइन्छ, उनले भने, होलसेलमार्फत नै देशभर आफ्नो कपडा पुर्याउने हो । स्कुल, पुलिस, आर्मी, सरकारी कर्मचारी, आफ्नै ब्रान्ड र होलसेल पसलले भनेअनुसारका कपडासमेत उत्पादन गरिरहेको तिमिल्सिनाले जनाए । दिनको २ हजारदेखि ५ हजार पिस तयारी पोसाक उत्पादन गर्ने क्षमता गार्मेन्टको छ । गार्मेन्टले आफैं विभिन्न डिजाइन तयार गरी लेडिज तथा जेन्सका पोसाकसमेत उत्पादन गर्दै आएको छ । थ्रेडले जिन्स पाइन्ट भने बनाउँदैन ।अहिले ८० प्रतिशत कच्चापदार्थ आयातित र २५ प्रतिशत स्वदेशी प्रयोग गरिरहेको तिमिल्सिनाको भनाइ छ । सुरुवातमा सबै कच्चा पदार्थ आयात गर्नुपरेको पनि उनले सम्झिए । चीन र भारतबाट आयात गरेर नेपालमा गर्ने व्यवसाय सुखकै थियो । व्यापार थियो । चीन र भारतमा जाँदा गार्मेन्टबाट हजारौंले रोजगार पाएको देख्थें, तिमिल्सिनाले भने, नेपाल पनि कुनै जमानामा तयारी कपडामा राम्रै थियो । त्यसैले यसलाई मैले ब्युँताउन खोजेको हुँ । १५२० वर्ष लाग्ला । तर विदेशमा पनि मेड इन नेपाल लेखिएका कपडा बेच्ने योजना छ । विश्वका टोकियो, सांघाई, सिड्नीलगायत मुख्य सहरमा नेपालमा बनेको ट्याग राखेर बेच्ने गरी आफूले काम गरिरहेको उनको भनाइ छ । थ्रेडमा अहिलेसम्म १५ करोडभन्दा बढी लगानी पुगिसकेको तिमिल्सिना बताउँछन् । कपडाका लागि बर्सेनि अर्बौं रुपैयाँ बाहिरिन्छ, साथै हाम्रो श्रमशक्ति पनि बाहिरिइरहेको छ, उनले भने, त्यसैले थोरैलाई भए पनि देशमै राख्ने उद्देश्य हो । साइँलो दाइ जयराममार्फत मलेसियामा थ्रेडको सामग्री गार्मेन्ट सुरु गरेदेखि नै बेचिरहेको उनको भनाइ छ । विदेशबाट कपडाको अर्डर आए पनि नेपालमा बनेको ब्रान्ड लेखेर बेच्न सकिए मात्र बेच्ने उनको अडान छ । विदेशीको डिजाइनमा कपडा तयार गरेर बेच्न तयार छौं, तर नेपालमै बनेको ट्याग झुन्ड्याएर मात्र बेच्छौं, उनले भने, यसबाट पनि नेपालमा बनेको ब्रान्ड चिनाउन सक्छौं ।जापानमा आफ्नै आउटलेट खोल्ने अन्तिम चरणमा पुगेको उनको भनाइ छ । विदेशमै रहेका नेपालीसँग मिलेर अन्य ठाउँमा पनि थ्रेडकै आउटलेट खोल्ने उनले बताए । जापानमा आउटलेटको काम अन्तिम चरणमा पुगिसक्यो, अब ५६ महिनामा सुरु हुन्छ, उनले भने, कपडाको माग बढ्यो भने कारखाना नै खोल्न पनि सकिन्छ । त्यहाँ पनि नेपालीसँगै अन्य नागरिकलाई लक्षित गरेर बेच्ने हो । मलेसियामा अहिले वार्षिक २५ देखि ३० करोडको सामान जाने गरेको उनले सुनाए । गार्मेन्ट सञ्चालकका लागि भने कोभिड महामारी निकै उपयोगी भएको उनको अनुभव छ । कोभिड महामारीमा हामीसँग भएका सबै समान बिक्री भए, कपडा उत्पादन गर्न भ्याइनभ्याई भयो, उनले भने, कोभिडको समय त हाम्रा लागि गजबै भएको । भारतबाट आउन थालेपछि बिस्तारै व्यापार कम हुँदै गयो । चीन पूरा खुलिसक्यो, गार्मेन्टको हाम्रो माग घट्दै छ ।"
कारागारमा चौकीदार बन्न अब परीक्षा,"(काठमाडौं)कारागारको आन्तरिक प्रशासन व्यवस्थापनमा खटिने चौकीदार नियुक्तिका लागि अब परीक्षा लिइने भएको छ । राजनीतिक र प्रशासनिक दबाब, प्रभाव र भनसुनका आधारमा हुँदै आएको चौकीदार नियुक्ति प्रक्रियालाई पारदर्शी र व्यवस्थित बनाउन गृह मन्त्रालयले नयाँ मापदण्ड ल्याएको हो । चौकीदार नियुक्तिका लागि नौवटा मापदण्ड तोकिएको छ, जसमा २५ वर्ष उमेर पूरा भई ६० वर्षको उमेर ननाघेको नेपाली नागरिक हुनुपर्ने, कम्तीमा एक वर्ष आफू रहेको कारागारमा बसेको हुनुपर्ने, कम्तीमा एक वर्ष कैद भुक्तान गर्न बाँकी रहेको, नाइके भई सोही कारागारमा एक वर्ष कार्य गरेको, सरकारी बक्यौता बाँकी नरहेको, शारीरिक तथा मानसिक रूपमा स्वस्थ रहेको, सामान्य लेखपढ गरी आधारभूत हरहिसाब गर्न सक्ने, पहिले चौकीदार नभएको र एउटा कारागारमा चौकीदारी गरेपछि हरहिसाब मिलान गरेर अर्को कारागार सर्न मन्जुरी सहीछाप गरेको हुनुपर्ने उल्लेख छ । नाइके र सहनाइकेका हकमा पनि यही योग्यता लागू हुनेछ । यसका अलावा कारागारमा सबैभन्दा पुरानो कैदीबन्दी, नेतृत्व कुशलता, मनोसामाजिक परामर्श वा शैक्षिक परामर्श वा शिक्षक भई कार्य गरिरहेको र योगा तथा ध्यानको प्रशिक्षण दिन सक्ने, कारागारभित्र इलम तथा उद्यममा संलग्न भई प्रशिक्षण दिन सक्ने व्यक्तिलाई छनोटमा प्राथमिकतामा राखिने भनिएको छ । उल्लिखित मापदण्ड पूरा भएकालाई तीन सदस्यीय छनोट समितिले अन्तर्वार्ता लिनेछ, जसमा निजको व्यक्तित्व, नेतृत्व सीप र नैतिकताको प्रारम्भिक परीक्षण गरेर कारागार प्रशासकले प्रमुख जिल्ला अधिकारीमार्फत कारागार विभागमा सिफारिस गर्नेछ । विभागको सहमतिपछि कारागार प्रशासनले चौकीदार नियुक्त गर्नेछ । छनोट समितिमा प्रमुख जिल्ला अधिकारी (प्रजिअ) वा प्रजिअले तोकेको वरिष्ठ अधिकृतको संयोजकत्वमा कारागार प्रशासक, प्रजिअले तोकेका एक प्रतिनिधि र जिल्ला प्रहरी कार्यालयका अधिकृत रहनेछन् ।अन्तर्वार्ताका लागि प्रश्नावलीमा समेट्नुपर्ने विषय पनि तोकिएको छ, जसमा मुद्दाको प्रकृति, शैक्षिक योग्यता, उमेर, निजविरुद्ध हालसम्म गुनासो आएको वा नआएको, हालको कारागारमा रहेको अवधि, यसअघि आन्तरिक प्रशासनमा रही काम गरेको अवधि, आर्थिक अवस्था, नेतृत्व प्रदान गर्न निजले खेल्ने भूमिका र कारागार सुधारमा निजको व्यक्तिगत योजना, समूह परिचालन र जिम्मेवारी प्रदान गर्ने तरिका, कैदीबन्दीका गुनासोको सम्बोधन गर्ने योजना, कारागारको समग्र व्यवस्थापनमा प्रतिबद्धता लगायत विषय छन् । काठमाडौं र ललितपुरका प्रमुख जिल्ला अधिकारी, कारागार विभागका महानिर्देशक र गृह मन्त्रालयका दुई प्रतिनिधि सम्मिलित कार्यादलले दिएको सुझावका आधारमा मापदण्ड निर्धारण गरिएको हो । उपप्रधान तथा गृहमन्त्री नारायणकाजी श्रेष्ठले मापदण्ड स्वीकृत गरी कार्यान्वयनका लागि निर्देशन दिएअनुसार कारागार व्यवस्थापन विभाग, जिल्ला प्रशासन कार्यालय र कारागार कार्यालयहरूलाई पत्राचार भइसकेको छ । कारागार व्यवस्थापन विभागका महानिर्देशक चक्रपाणी पाण्डेले मापदण्ड कार्यान्वयन भएनभएको बारेमा विभाग र आवश्यकताअनुसार मन्त्रालयबाट अनुगमन गरिने जानकारी दिए । कैदीबन्दी र थुनुवाको आन्तरिक व्यवस्थापनका लागि कारागार कार्यालयहरूले सजाय भुक्तानरत कैदीमध्येबाट चौकीदार, नाइके, सहनाइकेलगायत पदमा नियुक्ति गर्छन् । हरेक वर्ष साउनमा चौकीदार र नाइके नियुक्ति गर्दा राजनीतिक दलका नेता, मन्त्री, प्रशासनका अधिकारी लगायतका आआफ्नै स्वार्थ देखिने गरेको छ । चौकीदार र नाइकेसहनाइके भएबापत प्रत्येक महिना सजायमा पनि निश्चित अवधि छुट हुने, कारागार परिसरका तोकिएका ठाउँमा आउजाउ गर्न पाउने, रासन वितरण, कैदीको चालचलन अभिलेख तथा मूल्यांकन, आन्तरिक अनुशासनलगायतका काम पनि चौकीदारकै खटनपटन हुने गरेको छ । त्यसकै लागि शक्तिकेन्द्रको दबाबमा कैदीले आन्तरिक प्रशासनको नेतृत्व हत्याउन चलखेल गर्दै आएका छन् । हरेक महिना चौकीदारले ६ दिन, नाइकेले ५ दिन, सहनाइकेले ४ दिन, कारागारका शिक्षक र त्यहीं खोलिएका कारखानाका मजदुरले ६ दिन कैद छुट पाउँछन् । असारसम्मको विवरणअनुसार देशभरका कारागारमा २६ हजार १ सय १२ नेपाली र १ हजार ३ सय ८१ विदेशीसहित २७ हजार ४ सय ९३ कैदीबन्दी छन् । गृहले कारागार सुधार र व्यवस्थापनका लागि कारागार प्रशासन र आन्तरिक प्रशासनलगायतले गर्ने जिम्मेवारीसहित १७ बुँदामा सुधार योजना ल्याएको छ, जसमा चौकीदार, नाइके तथा सहनाइकेको नियुक्तिमा हस्तक्षेप हुन नदिने, शान्त वातावरण निर्माण गर्ने, कैद भुक्तान भएर गएका कैदीबन्दीहरूलाई अत्यावश्यक काममा औचित्यका आधारमा बाहेक कारागार प्रवेश गर्न नदिने गरी लगायत छन् । खासगरी कैदीबाट गुन्डागर्दी र अरू संगठित एवं अन्तर्देशीय अपराध गराउने घटना हुन नदिन यो मापदण्ड ल्याइएको गृहका एक अधिकारीले जानकारी दिए ।नाइके नियुक्तिलाई समेत थप व्यवस्थित बनाउन र कार्य जिम्मेवारी स्पष्ट तोक्न गृहले कारागार प्रशासनलाई निर्देशन दिएको छ । नाइके र सहनाइके नियुक्ति र त्यसको जानकारी अनिवार्य रूपमा विभाग र प्रमुख जिल्ला अधिकारीलाई गराउनुपर्नेछ । आन्तरिक व्यवस्थापनको कार्यजिम्मेवारी तथा आचरणका सम्बन्धमा कारागार प्रशासकले वर्षमा दुई पटक विभाग र जिल्ला प्रशासन कार्यालयमा प्रतिवेदन बुझाउनुपर्ने छ । चौकीदार, नाइके र सहनाइकेलाई आवश्यकताअनुसार व्यवस्थापन तालिम दिनुपर्ने छ । जेलरले कम्तीमा साताको एक पटक आन्तरिक व्यवस्थापनमा खटाएका बन्दीहरूको निगरानी गर्नुपर्ने छ । कारागारभित्र कैदीबन्दीले नै सञ्चालन गर्दै आएका क्यान्टिन, सैलुन, किराना पसल र कपडा पसलको नियमित नियमन गर्नुपर्ने छ । मेस, क्यान्टिन, पसल सञ्चालन गर्न प्रत्येकमा नाइकेसहनाइके ५ जना र सामान्य बन्दीहरू कम्तीमा ६ जना रहने सञ्चालक समिति बनाई सामूहिक निर्णयका आधारमा बजारभाउभन्दा बढी नहुने गरी मूल्य निर्धारण गर्नुपर्ने छ । कैदीबन्दीको मानसिक अवस्थालाई मजबुत राख्न मनोसामाजिक परामर्श र अन्य क्रियाकलापमा आबद्ध गराउनुपर्ने छ । कैदीले सरकारबाट पाउने सुविधाबारे कारागारभित्र सबैले देख्ने गरी साइनबोर्ड राख्नुपर्ने छ । बन्दी स्थानान्तरण अनिवार्यताका आधारमा मात्र गर्नुपर्ने छ । तोकिएका चौकीदार र नाइकेसहनाइकेलाई मात्रै कारागार प्रशासनसम्म आउने व्यवस्था मिलाउनुपर्ने छ ।कारागारको आन्तरिक प्रशासनलाई थप प्रभावकारी, व्यवस्थित, गुनासोरहित बनाई सामूहिक कार्य पद्धति विकास, समन्वय र सहकार्य गर्न एवं कैदीबन्दीहरूको आचरणमा सुधार ल्याउन नयाँ मापदण्ड ल्याइएको हो, गृहका एक अधिकारीले भने, कारागारभित्र सुशासन कायम गर्न यो सहयोगी हुने हाम्रो अपेक्षा छ ।"
नागरिकका फोन सुन्न र एसएमएस पढ्न सरकार किन आतुर ?,"सरकारले व्यक्तिका फोन र एसएमएसलगायत व्यक्तिगत विवरण संकलन हुने विवादास्पद प्रविधि तत्काल कार्यान्वयनमा ल्याउन दूरसञ्चार सेवाप्रदायकलाई ताकेता गरेको छ । व्यक्तिका विद्युतीय अभिलेख किन र कसले रेकर्ड गर्ने र त्यसको गोपनीयता कसरी सुरक्षित हुने भन्ने विषयमा कानुनी प्रबन्ध बनेको छैन, त्यसका लागि कानुन बनाउनुभन्दा सरकारलाई हतारो भने टेलिकम्युनिकेसन ट्राफिक मनिटरिङ एन्ड फ्रड कन्ट्रोल सिस्टम (टेरामक्स) लागू गर्नमा छ । यसरी रेकर्ड गरिएका संवेदनशील तथ्यांक विवरण शक्ति र पहुँचका आधारमा दुरुपयोग हुने र टेलिकम व्यवसायमा भएका वा उनीहरूलाई विभिन्न सफ्टवेयर सेवा दिने विदेशी कम्पनीको हातमा पुग्ने जोखिम छ । उचित कानुनी प्रबन्ध र जवाफदेहिताबिना पनि सरकारले फोन र एसएमएसलगायतका व्यक्तिगत विवरण अभिलेख गर्न सक्छ भन्ने लागेमा सर्वसाधारण नागरिक पनि टेलिफोन संवाद सेल्फ सेन्सर गर्न बाध्य हुनेछन् । यसरी सरकार आफैं समाजमा अनावश्यक भयको वातावरण सिर्जना गरी प्रतिस्पर्धी तथा प्रतिपक्षी नेता, उद्यमी व्यवसायी, नागरिक अगुवा र सर्वसाधारणलाई नियन्त्रणमा राख्न चाहन्छ भन्ने प्रस्ट छ । सरकारले गत वर्षदेखि सञ्चालनमा ल्याइएको टेरामक्स परियोजना जोड्न सेवाप्रदायक कम्पनीहरूलाई अस्वाभाविक ताकेता गरिरहेको छ । गत साता मात्रै पनि दूरसञ्चार प्राधिकरणले नेपाल दूरसञ्चार कम्पनी लिमिटेड (नेपाल टेलिकम) र एनसेल आजिएटालाई पत्र पठाएर सात दिनभित्र यो प्रविधि कार्यान्वयनमा नल्याए सहजीकरणका सम्पूर्ण कार्य रोकिदिने चेतावनी दिएको छ । उक्त अवधिमा यो प्रणाली लागू नगरिए विदेशबाट उपकरण आयात गर्दा वा विदेशी मुद्रा सटहीलगायतका प्रयोजनमा सहयोग नगर्ने प्राधिकरणको योजना छ । नेपालको दूरसञ्चार क्षेत्रको इतिहासमा नियामकले सेवाप्रदायकलाई दिएको यस्तो चेतावनी आफैंमा दुर्लभ हो । तर, यसको मनसुवा के हो भन्ने प्रश्न झन् गम्भीर छ । प्राधिकरणले दूरसञ्चार ऐन संशोधन गर्न बनेको विधेयकको मस्यौदामा पनि नागरिकका टेलिफोन विवरण उपलब्ध गराउन सेवाप्रदायकको प्रणालीमा सोझै पहुँच पाउने गरी संयन्त्र जडान गर्न र सूचनामा पहुँच पाउने व्यवस्था राखेपछि त्यसको चर्को आलोचना भएको स्मरणीय छ । तत्पश्चात् यो विधेयक सूचना तथा सञ्चार मन्त्रालयमा छलफलमै रहँदा प्राधिकरणले प्रविधि जोड्न सोझै ताकेता बढाएको हो । निश्चय पनि कति आपराधिक घटना रोकथाम, नियन्त्रण र अनुसन्धानका निम्ति शंकास्पद व्यक्तिको दूरसञ्चार सम्पर्क गतिविधिमाथि राज्यको नियन्त्रित पहुँच आवश्यक पर्छ । अन्तर्राष्ट्रिय कल बाइपास, राजस्व छलीसँगै ग्राहक संख्या, कभरेज एरिया र लगानी बढिरहँदा राजस्व घट्नु शंकास्पद भए पनि नियामक मूकदर्शक बन्ने अवस्था छ भन्ने प्राधिकरणको भनाइ आफैंमा गलत छैन । तर, के बुझ्नुपर्छ भने, केही अवाञ्छित क्रियाकलाप नियन्त्रणका नाममा कानुनी आधारबिनै नागरिकका यस्ता वैयक्तिक विवरणमाथि पहुँच राख्न पाइँदैन । दूरसञ्चार सेवाप्रदायकहरूले मात्र होइन, स्वयं सरकारले पनि पाउँदैन । यस सन्दर्भमा सर्वोच्च अदालतको २०७२ सालको आदेशले व्यक्तिको गोपनीयता सुरक्षित राख्ने जिम्मेवारी दिएको हुनाले त्यसको बर्खिलापमा जान नसक्ने नेपाल टेलिकमको स्पष्टोक्ति जायज छ । कल डिटेल, एसएमएसलगायतका वैयक्तिक विवरण अति गोप्य र सर्वाधिक संवेदनशील तथ्यांक हुन् । सरकारको पहिलो चासो यस्ता तथ्यांकको सुरक्षामा हुनुपर्छ । कतै यिनको दुरुपयोग त हुँदैन भनेर पो सरकारी निकाय चिन्तित रहनुपर्छ । अपराध नियन्त्रणबारे सोच्दै गर्दा नागरिक हक कुनै पनि बहानामा कुण्ठित नहोस् भन्नेमा पनि सरकार संवेदनशील हुनुपर्छ । अनि, यस्ता तथ्यांक अभिलेखका लागि सुदृढ कानुनी आधारस्तम्भ खडा गर्नुपर्छ । त्यसपछि पनि सम्पूर्ण प्राविधिक तयारी गरेर मात्र यस्तो प्रविधि लागू गर्नुपर्छ । तर, आधारभूत गृहकार्य नै नगरी नागरिकका गुप्त तथ्यांकमा दूरसञ्चार सेवाप्रदायक र ती निकायमार्फत प्राधिकरण वा सरकारले सोझै पहुँच राख्न खोज्नु सरासर गलत छ । यसबाट सरकारको नियतमै प्रश्न उठेको छ । सवाल सरकारको अवाञ्छित पहुँचको मात्र होइन, प्रयोगकर्ताका सबै विवरण र सूचना नेपालबाहिरसम्मै पुग्छन् कि भन्ने पनि हो । नेपालमा यस्ता कतिपय काममा तेस्रो पक्ष तथा निजी विदेशी कम्पनीसमेत संलग्न रहने गरेको विदितै छ । यस्तोमा स्वाभाविक रूपमा ती कम्पनीको पनि यी तथ्यांकमा पहुँच पुग्ने जोखिम उच्च रहन्छ । टेरामक्स प्रविधि भित्र्याउने ठेक्का पाएको लेबनानको कम्पनी भ्यानराइज सोलुसन्सले नै नेपाली नागरिकका निजी विवरणमा सोझै पहुँच कायम राख्न सक्छ । यसरी नागरिक अधिकार मात्र नभएर यो मामिलामा समग्र राष्ट्रिय हितकै प्रश्न पनि जोडिएको छ । यही कारण पनि सरकारले यसलाई अहिल्यै लागू गरिहाल् भनेर अनावश्यक बलमिच्याइँ गर्नु हुँदैन । राज्यले विधि र सुव्यवस्था कायम राख्न यथोचित कानुनी प्रबन्ध मिलाउन अवश्य सक्छ । तर, लोकतान्त्रिक सरकारले यस्ता सबै कार्य विधिको शासनअन्तर्गत रहेर गर्नुपर्छ । बलपूर्वक अर्थात् विधिद्वारा शासन गर्न खोजिन्छ भने त्यो लोकतन्त्रको न्यूनतम मान्यताविरुद्ध हुन जान्छ । तसर्थ, सरकारले सबैभन्दा पहिले सूचना प्रविधि र विद्युतीय तथ्यांक सुरक्षासम्बन्धी सुस्पष्ट कानुनी व्यवस्था मिलाउनुपर्छ । नयाँ ऐन ल्याउनेदेखि विद्यमान कानुनसम्म सुधार गर्नुपर्छ । नागरिकका वैयक्तिक सुरक्षाको सुनिश्चितता मिलाएर मात्रै अरू कामकारबाही अघि बढाउनुपर्छ । सर्वोच्चद्वारा जारी दूरसञ्चार सेवाप्रदायक कम्पनीहरूले कुनै पनि व्यक्तिलाई दूरसञ्चार सेवा उपलब्ध गराउँदा सो व्यक्तिको गोपनीयताको संरक्षण तथा त्यस व्यक्तिसँग सम्बन्धित तथ्यांक संरक्षणको प्रत्याभूति गर्नुपर्ने परमादेशलाई सम्मान गर्नुपर्छ ।"
सुन काण्ड सामसुम पार्ने खेल नहोस्,"तस्कर र अपराधीलाई कारबाहीबाट जोगाउन ढिलासुस्ती गर्ने र घटनाको विषयान्तर गर्न कर्मचारीको सरुवाको सहारा लिने नाटक मञ्चन हुने गरेको छ । पार्टीका नेता या सांसदहरू सम्मिलित कथित उच्चस्तरीय छानबिन समिति गठनको प्रस्ताव असल नियत या मनसायबाट प्रेरित छ भन्ने विश्वावस गर्ने आधार छैन । यस्तो समिति बनाउँदा विगतमा जस्तै खास विषयलाई विषयान्तर गरेर कारबाहीलाई सामसुम पार्ने प्रयास पनि हुन सक्छ । नत्र अनुसन्धानमा सरकारलाई दबाब दिनुको सट्टा आफूहरू सम्मिलित उच्चस्तरीय छानबिन आयोग गठनको माग गर्न आवश्यक छ र ? ढुण्डीराज पौडेल, कोहलपुर"
चामलको प्रतिबन्धले उब्जाएका प्रश्न,"सरकारी संयन्त्र सबैजसो निष्क्रियसरह भएका छन् । पुरुषोत्तम घिमिरे, जोरपाटी, काठमाडौं"
गगनविश्वको ऊर्जामा बहुमतको तरबार,"अर्कातिर कांग्रेसमा उही ३० वर्षदेखिको वृद्ध र असफल नेतृत्वले सिट कब्जा गरिरहेको छ । देउवाले आफैंले मनोनीत गरेका सदस्यहरूबाट बखान गरेर बलियो दाबी गर्न त सकिएला तर २०८४ को निर्वाचन तनहुँमा जस्तै नहोला भन्न सकिन्न । गोपाल देवकोटा, गोकणेश्वर८, काठमाडौं"
अमेरिकी प्रभुत्वको 'अन्त्य हुँदै छ ?,"विद्यमान विश्व व्यवस्था पूर्ण रूपमा समाप्त नहुँदा नयाँको उदय पनि भइसकेको छैन । संक्रमणकालीन यो समयमा शक्तिहरूको तीव्र ध्रुवीकरणले ठूलै हल्लीखल्ली मच्चाएको छ । रुसयुक्रेन युद्ध, चीनअमेरिका व्यापार युद्ध, आर्थिकसैन्य गठबन्धनको निर्माण, गैरडलरीकरण (डिडलराइजेसन), ब्रिक्स मुद्रा, विश्व दक्षिण अभियान आदिले वैश्विक राजनीति निकै तरंगित छ । वास्तवमै विश्व व्यवस्था थप द्वन्द्वात्मक भएको हो ? नयाँ विश्व व्यवस्थाको नेतृत्व समाजवादी धारमा पुग्न सक्छ ? उदारवादी विश्व व्यवस्थाको अन्त्य विश्व व्यवस्थाकै अवसान हो ? यी विषयमा बहसको प्रयास गरिएको छ ।पहिला, यी दुई दृष्टान्त, जसले शक्तिहरूबीचको पुनःसन्तुलन र महाशक्तिको एकछत्र प्रभुत्वमा पेचिला सवाल खडा गर्छन् । पहिलो, फ्रान्सेली राष्ट्रपति एमानुएल माक्रों र युरोपेली आयोगका अध्यक्ष उर्सुला भोन डेर लेयनले ५८ अप्रिल २०२३ मा चीन भ्रमण गर्दा राष्ट्रपति सी चिनफिङसँग एकीकृत युरोपेली धारणा राखे । राष्ट्रपति माक्रोंको भनाइ थियो, युरोपले हतियार र ऊर्जाका लागि अमेरिकासँगको निर्भरता धेरै बढायो, अब आफैं प्रतिरक्षा उद्योगको प्रवर्द्धनमा केन्द्रित हुनुपर्छ । पोलिटिको भन्ने पत्रिकासँगको अन्तर्वार्तामा माक्रोंले भने, युरोपको ठूलो खतरा आफ्ना समस्यामा नभएर अरूका संकटमा फस्नु हो । त्यसले गर्दा हामीले रणनीतिक स्वायत्तताको अभ्यास गर्न पाएका छैनौं । हामी यी संकटबाट निस्कँदा अमेरिकी अनुयायी मात्र हुनेछौं । युरोपेलीले उत्तर दिनुपर्ने आजको प्रश्न हो के ताइवानमा संकट चर्काउनु हाम्रो स्वार्थमा छ ? छैन । युरोपेली संघका २७ राष्ट्रप्रमुखमध्ये माक्रोंका यी टिप्पणीप्रति असहमतिका प्रतिटिप्पणी नआएको अवस्थामा यो एकीकृत युरोपेली धारणा नै हो । दोस्रो, अमेरिकी वित्तमन्त्री जानेट यलनले ६९ जुलाई २०२३ मा चीन भ्रमण गर्दा दुई देशबीच नियमित सञ्चार सम्पर्क राख्ने समझदारी ले निरन्तरता पायो । चीन र अमेरिकाले यसलाई बाली भावना भन्छन्, जहाँ १४ नोभेम्बरमा राष्ट्रपति सी र राष्ट्रपति बाइडेनले उच्च तहको भेटवार्ता गरी संवाद अघि बढाएका थिए । अर्को उनको वक्तव्य महत्त्वको छ । चिनियाँ प्रधानमन्त्री ली छ्याङसँगको भेटवार्तापछि भनिन्, विश्वका दुई ठूला अर्थतन्त्रले एकअर्कालाई निषेध गर्दा विश्व अर्थतन्त्र अस्थिर बन्नेछ, फेरि एकअर्काको निषेध असम्भव छ । यी कथनमा रणनीतिक चातुर्यता मिसिएकै रहेछ भने पनि महाशक्तिको बदलिँदो सोचको केही अंश बिम्बित भएको छ । शक्तिशाली पात्रका प्रतिनिधिमूलक विचारले आउँदो शक्ति सन्तुलनको संकेत गर्छन् । जसको केन्द्रमा बढ्दो चिनियाँ प्रभाव र खस्कँदो अमेरिकी शक्ति छन् । अन्तर्राष्ट्रिय सम्बन्ध वा विश्व प्रशासन वा व्यवस्था कानुन, मूल्य मान्यतामा आधारित हुन्छ, जसभित्र अन्तर्राष्ट्रिय राजनीतिक, व्यापारिक र सैन्य सम्झौतागठबन्धनको बाक्लो सञ्जाल समेटिन्छ । र, परिवर्तित विश्व व्यवस्था भन्नाले चाहिँ स्थापित शक्तिहरू अमेरिका र चीनको पुनर्भूमिका, उदीयमान भारत, ब्राजिललगायतका शक्तिको पुनःस्थापनको हो । किनकि यस्तो पुनःस्थापना वा परिवर्तनले भूराजनीति, विश्व व्यापारिक ढाँचा, खाद्य शृंखला, शक्ति सन्तुलनलाई प्रभावित पार्छन्, परिणामस्वरूप त्यो नयाँ रूपमा उदय हुन्छ ।हो, यही अर्थमा म्याक्रों र यलेनका बेइजिङ भ्रमणलाई विश्व व्यवस्था व्याख्याका आधार बनाइएको हो । हेनरी किसिन्जरले भनेजस्तै सन् १६४८ को वेस्टफालिया शान्ति सम्झौतापछिका सिद्धान्तलाई विद्यमान विश्व व्यवस्थाका आधार मान्दा द्वितीय विश्ययुद्धसम्मको झन्डै तीन सय वर्षको नेतृत्व युरोपले गरेको हो । युरोपेली शक्तिको प्रभुत्व कमजोर भएपछि अमेरिका र सोभियत रुस नेतृत्व द्विध्रुवीय विश्व देखा पर्यो भने बर्लिनको पर्खाल र सोभियत संघ ढलेपछि विश्व अमेरिकी महाशक्तिमा रूपान्तरण भयो । त्यसैलाई आधार मानी अमेरिकी विद्वान् फ्रान्सिस फुकुयामाले इतिहासको अन्त्य को विचार राखे । फुकुयामाले समाजवादी व्यवस्थाको मृत्युको उद्घोष गरेको ३४ वर्षपछि उदार प्रजातन्त्र संकटमा परेको चाहिँ सत्य हो । यसो भनौं, व्यवस्थाका रूपमा विकल्पहीन ठानिएको उदार पुँजीवाद आफैंले काजकिरिया गरेको समाजवादी भूतबाट अत्तालिएको देखिँदै छ । त्यसका प्रमाण उदारवादी मान्यता र लोकतान्त्रिक संस्थाहरू अफ्रिका, एसिया र ल्याटिन अमेरिकामा मात्र होइन, पश्चिम युरोप र उत्तर अमेरिकामा समेत दृश्यमा प्रभावकारी नदेखिनु । अनुदारवादको उदयसँगै निकट वर्षमा विश्व उदार व्यवस्थाले मृत्युवरण गर्ने त्रास देखिँदै छन् । यो व्यवस्थाको अवसान मात्रै हो वा व्यवस्थापकहरूको असफलता हो, पर्खनुपर्छ । तीन दशकपछि अहिले सम्भावित विश्व व्यवस्थाबारे पुँजीवादी विद्वान् भन्दैछन् विश्व अब प्रजातान्त्रिक मन्दी बाट प्रजातान्त्रिक निराशा तर्फ जाँदै छ । प्रजातन्त्रको मन्दी स्विकारेका पश्चिमा शासकले अब मन्दीले सर्वत्र निराशा ल्याउने त्रास देखेका छन् । उदार पुँजीवादी व्यवस्थाको नियन्त्रणबाहिर विश्व व्यवस्थाको नेतृत्व जानु विश्वकै लागि संकट हो भन्ने पश्चिमा दाबीचाहिँ गलत हो । विश्वलाई विश्लेषणको एउटा इकाई मान्दा हार्टफोर्ड म्याकिन्डरले भन्ने गरेको हार्टल्यान्ड अहिले हिन्द प्रशान्त क्षेत्र भएको छ । युरेसियामाथि नियन्त्रण जमाएसम्म विश्व राज्य गरेको पश्चिम विश्वले अब हिन्दप्रशान्तमा नियन्त्रण कायम राख्न सकेमा विश्व राज गर्न सक्छ, जुन असम्भवप्रायः छ । हिन्दप्रशान्त क्षेत्रमाथि अब चीनले नियन्त्रण कायम गर्ने बलियो सम्भावना छ, जुन प्रकारान्तरले एसियाली नेतृत्व हो । एउटै विश्व प्रणाली लामो समय कायम रहिरहन पनि सक्दैन । यस्तो देखिन्छ अब पश्चिमा वा अमेरिकी विश्वलाई पोस्ट पश्चिमा वा अमेरिकी विश्व ले विस्थापित गर्दै छ, जसको नेतृत्व क्षेत्रका रूपमा एसिया र देशका रूपमा चीनले गर्नेछ । छोटो इतिहास पनि साक्षी नै छ । १९ औं र २० औं शताब्दीमा उदारवादी प्रजातान्त्रिक तरंगका ज्वारभाटा बाक्ला देखिएका भए पनि ती बिस्तारै ओइलाउँदै छन् । संख्याका कोणबाट त प्रजातान्त्रिक संरचना भएका देश बढी छन् तर प्रभावका कोणबाट ती खुम्चँदै छन् । एक तथ्यांकअनुसार, ९० को दशकमा विश्वमा ५२ देश प्रजातन्त्रवादी थिए भने सन् २००९ मा त्यो संख्या ८७ पुग्यो र आज १०३ देश प्रजातन्त्रवादी छन् । चीन र रुसलाई हेर्दा, त्यहाँका शासक पनि परम्परावादी कम्युनिस्ट अधिनायकवादीचाहिँ होइनन्, कम दमनकारी देखिन्छन् युक्रेन युद्धलाई अलग राख्दा । तर पनि विद्यमान उदारवादी अभ्यासमाथि प्रश्नचाहिँ अब उठ्यो । पश्चिम र पूर्वी युरोपका केही प्रजातन्त्रले धक्का खाएको सत्य हो तर यो घटना मात्रै हो वा प्रवृत्ति, हेर्नुछ । चीनलाई प्रजातान्त्रिक नमान्दा त्यही चीनको भव्य उदय नै विश्व उदारवादी व्यवस्थाको पतनको त्रास हो । किनकि चिनियाँ विकास विश्वका लागि उदाहरणीय भएर आयो । इडवार्ड लुसका अनुसार, चीनको कुल गार्हस्थ्य उत्पादन सन् २००० मा ९५० विलियन अमेरिकी डलर थियो तर सन् २०१६ मा २२ ट्रिलियन डलर पुग्यो । यसबीचमा चीन तीन भूराजनीतिक उथलपुथलबाट लाभ लिन सफल भयो । सन् २००३ को इराक युद्ध, सन् २००८ विश्व आर्थिक मन्दी र सन् २०१६ को डोनाल्ड ट्रम्पको निर्वाचन । अमेरिकी शक्ति कमजोर भएको चाहिँ सन् २००१ मा ट्वीन टावरमाथिको आक्रमणले उसको प्रतिरक्षा प्रणाली कमजोर पारेपछि र सन् २००८ को आर्थिक मन्दीले अर्थतन्त्र सकुचनमा परेपछिदेखि हो । यद्यपि अमेरिका अहिले पनि प्रतिव्यक्ति आयमा चीनभन्दा धेरै अघि छ र गुणस्तरीय जीवनसँग जोडिएका निकै सूचक उसका बलिया छन् । अमेरिकी शक्ति कमजोर हुँदै जाँदा त्यसले चीनको विकल्पको आह्वानले नैतिक बल पायो । पश्चिमा प्रजातन्त्रका मुख्य खलनायक भने पूर्वअमेरिकी राष्ट्रपति डोनाल्ड ट्रम्पलाई मानिन्छ, जसले राष्ट्रपति भएपछि प्रजातान्त्रिक संस्थाहरूमाथि निरन्तर हमला गरिरहे, राष्ट्रसंघको औचित्यमा प्रश्न उठाए, निर्वाचन परिणाम अस्वीकार गरी संसद् र राष्ट्रपति कार्यालय घेराउ गर्न उक्साए, बहुपक्षीय व्यापार समाप्त पार्ने धम्की दिए, स्वतन्त्र मिडियामाथि आक्रमण गरे र गोरा सम्भ्रान्तको प्रतिरक्षा गरे । अर्को एक तथ्यांकअनुसार, सन् २०१७ देखि २०१९ सम्म भएको विश्व आर्थिक वृद्धिमा चीन, अमेरिका र भारतको क्रमशः ३५, १८ र ९ प्रतिशतको योगदान छ । सन् २०५० सम्ममा विश्वका पाँच प्रमुख अर्थतन्त्रमा चीन, भारत, अमेरिका, ब्राजिल र इन्डोनेसिया पर्दै छन् । अर्को अमेरिकी डलरको दबदबामाथिको संगठित प्रयास । विश्व व्यवस्थामा जबर्जस्त निर्माण भएको पश्चिमाकरणविरुद्धको अर्को प्रयास हो गैरडलरीकरण अर्थात् अमेरिकी डलरको अप्रयोग या प्रयोगमा कमी । अमेरिकाले डलरलाई बढ्दो हतियारका रूपमा प्रयोग गरेपछि यो प्रत्याक्रमण भएको देखिन्छ । निक्की एसियाका अनुसार, जकार्तामा भएको आसियान क्षेत्रीय मञ्चमा रुसी विदेशमन्त्री सर्गेई लाभरोभले रुस र आसियानबीच राष्ट्रिय मुद्रामा व्यापारिक कारोबार गर्ने सहमति भयो । रुस, आसियान र इन्डोनेसियाको व्यापारिक कारोबार अब राष्ट्रिय मुद्रामा हुँदै छ । यसअघि नै चीनरुस ऊर्जा व्यापारमा युयान र रुबल प्रयोग भइरहेको छ । यसअघि भारतीय प्रशोधनकर्ताले रुसबाट तेल आयात गर्दा आफ्नै मुद्रामा गर्न थालेका छन् भने ल्याटिन अमेरिकामा अर्जेन्टिनाले अन्तर्राष्ट्रिय मुद्राकोषसँगको ऋण युयानमा तिर्न थाल्यो । अझ महत्त्वपूर्ण ब्रिक्स समूहले ब्रिक्स करेन्सी प्रयोग गर्ने सैद्धान्तिक सहमति गरेका छन् । बेइजिङमस्कोको नजिकिँदो गठबन्धनले पनि परिवर्तनको संकेत गर्छ । युक्रेन युद्ध सुरु भएपछि चीन र रुसको व्यापारमा करिब ५० प्रतिशतले वृद्धि भएको छ भने पश्चिमा प्रतिबन्धका बाबजुद सन् २०२३ को अन्त्यसम्ममा चीन र रुसले द्विपक्षीय व्यापार दुई सय विलियन युयान पुर्याउने लक्ष्य राखेका छन् । अमेरिकाको एसियाली साझेदार भारत आफैं पनि रुस र चीनसँगको सम्बन्धलाई वासिङ्टनको मूल्यमा अघि बढाउन तयार छैन, जसको एक प्रमाण उसले थालेको ग्लोबल साउथको अभियान हो । चीनले ब्रिक्सदेखि ग्लोबल साउथलाई सकेसम्म रणनीतिक रूपमा प्रयोग गर्नेछ । यी सबैले अमेरिकी शक्ति कमजोर हुँदै गएको र चिनियाँ शक्ति बढ्दै गएको देखाउँछन् । तर नेतृत्वका कारण हो वा व्यवस्थाका कारण वा दुवैका कारण, यसमा बहस निरन्तर जारी रहनेछ ।नेपालमै हेर्दा पनि यति बेला चीन र अमेरिका बढी प्रतिस्पर्धात्मक रूपमा अघि बढेका छन्, जसले नेपाली राजनीतिक दल र जनमतलाई विभाजित गरिरहेको छ । बेइजिङ र वासिङ्टनका लागि घरेलु विभाजनका दूरगामी प्रभावले नेपाली रणनीतिक स्वायत्ततालाई समाप्त त पार्दैन ? यसतर्फ सचेत रहनुपर्छ ।"
विपद्मा लैंगिक संवेदनशीलताको खोजी,"नेपाल जलवायु परिवर्तनमा विश्वमै चौथो र भूकम्पीय जोखिममा एघारौं स्थानमा छ । वर्षा सुरु भएसँगै अनेक खाले विपद् निम्तिन्छन् । गृह मन्त्रालयको विपद् महाशाखामा दैनिक करिब ३ हजार प्राकृतिक तथा मानवसृजित घटना दर्ता हुन्छन् । ८० प्रतिशत जनसंख्या कुनै न कुनै विपद्को जोखिममा छ । मनसुनका कारण वर्षामा बाढी, पहिरो, डुबानले हैरान बनाउँछ । हिउँदमा शीतलहर र चिसोले समस्या निम्त्याउँछ । आकस्मिक रूपमा हुने आगलागी, सर्पदंश, भूकम्प, महामारीजन्य घटनाले पनि विपद् सृजना गर्छन् । विडम्बना, प्रभावितलाई जोगाउन होस् वा विपद्पश्चात् उद्धार र पुनःस्थापनामा, लैंगिकता र समावेशितालाई खासै ध्यान दिएको पाइँदैन । प्राकृतिक विपद्मा बालबालिका, गर्भवती वा सुत्केरी महिला, अपांगता भएका व्यक्ति, ज्येष्ठ नागरिक, यौनिक अल्पसंख्यक, विपन्न र भौगोलिक विकटका व्यक्ति बढी पर्छन् । सामाजिक संरचना लैंगिक र समावेशी नहुने एवं समुदायमा फरक भूमिका हुँदा उनीहरू बढी प्रभावित भएका हुन् । संयुक्त राष्ट्रसंघीय वातावरण कार्यक्रमका अनुसार, विश्वमा प्राकृतिक विपद्बाट ज्यान गुमाउनेमध्ये ८९ प्रतिशत महिला छन् । जलवायुजन्य विपद्बाट विस्थापित हुनेमध्ये पनि ८० प्रतिशत महिला छन् । विपद् बढाउन महिला वा बालिबालिकाको खासै भूमिका हुँदैन, तर असर उनीहरूमै बढी छ । कुनै पनि बस्तीमा विपद् आउँदा विपद्पूर्वको अवस्था, विपद्को समय र त्यसपछिका तीनै अवस्थामा महिला, बालबालिका र अपांगता भएका व्यक्ति जोखिममा पर्छन् । विपद्को अवस्थामा पुरुषका तुलनामा महिला आफूसहित परिवार र बालबालिकालाई बचाउने प्रयासमा लाग्दा पनि जोखिममा बढी पर्छन् । विपद्बाट बच्न गरिने पूर्वतयारी, ज्ञान र सीपको अभावले पनि महिलासँगै बालबालिका, ज्येष्ठ नागरिक र अपांगता भएका व्यक्ति प्रभावित हुन्छन् । विपद्बाट बचाउन पूर्वसूचना प्रणाली कार्यान्वयनमा छन् तर लैंगिक र समावेशी छैनन् । पूर्वसूचना प्रणाली र विपद्पूर्वको उद्धार सम्बन्धी धेरै जानकारी र निर्णय प्रक्रियाहरू पुरुषको नियन्त्रणमा छन् । उद्धार प्रक्रिया र व्यवस्थापन लैंगिकमैत्री नहुनाले पनि महिला, बालबालिका र अल्पसंख्यकको बढी क्षति हुने गरको छ । उद्धारका लागि गरिने पूर्वाभ्यास, उद्धार कार्यदल, प्राथमिक उपचारजस्ता तालिम र समूहमा लैंगिक संवेदनशीलतामा पाइलैपिच्छे चुनौती छ । महिलालाई प्रजनन भूमिकाले पनि विपद्को जोखिममा पुर्याएको छ । विपद्को असर विपद्पूर्वको अवस्थाले निर्धारण गर्छ । जस्तो कि, २०७२ को भूकम्प र त्यसपछिका ठूला परकम्पहरूमा गर्भावस्था, सुत्केरी वा नवजात शिशु र आमाहरू बढी जोखिममा परे । सामान्यतया, जलवायु परिवर्तनभन्दा प्राकृतिक विपद्को असर महिलालाई धेरै पर्छ । सवारी दुर्घटनामा भने महिलाभन्दा धेरै पुरुषको मृत्यु भएको छ । विपद्पछिको अवस्था र उद्धारमा सबैभन्दा अप्ठ्यारो परिस्थितिबाट महिलाहरू गुज्रनुपर्ने भएकाले विपद्का असरबारे मृतकको संख्या मात्र गणना गरेर पनि पुग्दैन । विपद्पछिका अवस्थामा दिइने आश्रय, यातायात र खाद्यान्न लगायतमा पनि महिला एवं बालबालिका र ज्येष्ठ नागरिकको पहुँच देखिँदैन । यसले गर्दा उनीहरूमाथिको जोखिम घटाउन सकिएको छैन । विपद्ले कतिपय बालबालिका अभिभावकविहीन हुन्छन् । परिणामस्वरूप उनीहरूको शिक्षा, स्वास्थ्य, पोषण, सुरक्षा लगायतमा असर पर्छ । त्यसले बालबालिका बेचबिखन, ओसारपसार, शोषण, यौन दुर्व्यवहारका घटनाहरू बढ्छन् । कतिपय बालबालिका श्रम शोषणमा परी निकृष्ट श्रम गर्न बाध्य हुन्छन् । उद्धारपछि राखिएका शिविरहरूमा महिला, बालबालिका, अपांगता भएका व्यक्तिमाथि यौनहिंसा भएका थुप्रै उदाहरण छन् । हिंसापछि पनि त्यस्तो जोखिम घटाउन र असर कम गर्न उचित योजना र लगानी देखिँदैन । साबिकमा रहेका जिल्लास्तरका महिला तथा बालबालिका कार्यालयको विस्थापनपछि विपद् लगायत जोखिममा पर्ने वर्ग र समुदायलाई संरक्षण गर्ने प्रभावकारी संयन्त्र बन्न सकेको छैन ।विपद्मा काम गर्न तीन तहकै सरकारका एकल तथा साझा अधिकार छन् । तर, आफ्नो क्षेत्रका महिला, पुरुष, बालबालिका, ज्येष्ठ नागरिक, अपांगता लगायत जोखिममा पर्ने वर्गहरू, गरिबीको रेखामुनि रहेका परिवार र भूमिहीनको छुट्टाछुट्टै खण्डीकृत तथ्यांकको अभाव छ । यसले गर्दा व्यवस्थापनमा समस्या देखिन्छ ।विपद्को समयमा हुने हिंसा, शोषण र दुर्व्यवहारका घटनाबाट बचाउन प्रभावितलाई संरक्षण र सुरक्षा प्रदान गर्नु र आपत्कालीन अवस्थामा आवश्यक सेवासुविधाहरू उपलब्ध गराउनु संरक्षण हो । विपद् व्यवस्थापनका लागि राष्ट्रिय रणनीति, विपद् जोखिम न्यूनीकरण तथा व्यवस्थापन ऐन, जलवायु परिवर्तन नीति लगायत छन् । तिनमा केही लैंगिक दृष्टिकोण भए पनि कार्यान्वयन फितलो छ । प्रभावितको संरक्षणको सवाल अत्यावश्यक सेवामा नराख्दा कतिपय प्रभावितले त्यस्तो सेवा लिन पाएका छैनन् ।महिला, बालबालिका, ज्येष्ठ नागरिक र अपांगता भएका व्यक्तिमा विपद्को असर कम गर्न उनीहरू केन्द्रित योजना र लगानी हुनुपर्छ । विपद् प्रभावितका लागि लैंगिक सुरक्षा, गोपनीयता, सम्मान र स्वनिर्णयका सिद्धान्तहरूको पालना गर्नुपर्छ । स्थानीयस्तरका विपद् व्यवस्थापन समिति र पूर्वतयारीका काममा प्रभावितको सहभागिता र आवश्यकता समेटिनुपर्छ । राहत प्याकेजमा बालबालिका र ज्येष्ठ नागरिकलाई खानेकुरा, सुत्केरी र नवजात शिशुलाई न्यानो लुगा, अपांगता भएका व्यक्तिलाई सहायक सामग्री, किशोरीहरूका लागि स्यानिटरी प्याडको व्यवस्था हुनुपर्छ । बहिष्करणमा परेका समुदायलाई विपद्पछि थप बहिष्करणमा पर्न नदिन गोपनीयतासहितको सेवा, सुरक्षा एवं गुनासो र सुझाव सुनुवाइ प्रणाली बनाउनुपर्छर् । विपद् प्रतिकार्य र पुनःस्थापनाका संरचनाहरूमा समावेशी नेतृत्व हुनुपर्छर् । विपद्पश्चात्का अस्थायी संरचना महिला, बालबालिका,अपांगतामैत्री बनाउनुपर्छ । विपद्को अवस्था र त्यसपछि हुन सक्ने यौन हिंसा, शोषण र बेचबिखनको जोखिम घटाउन त्यस क्षेत्रमा अपरिचित व्यक्तिको निगरानी राख्नेÙ जोखिमबारे सचेतना फैलाउनेÙ निगरानी समूह बनाउने र देखिएका समस्याको तत्काल सम्बोधन गर्ने गर्नुपर्छ । लैंगिक संवेदनशीलताप्रतिको सामूहिक जवाफदेहीले मात्र समाजका हरेक लिंग, वर्ग, उमेर र समुदायका व्यक्तिलाई सम्मानपूर्वक बाँच्न सघाउँछ । यसले मात्रै विपद् घटाउन र विपद्सँग जुध्न सक्ने बनाउँछ ।"
लम्पी स्किनलाई खेलाँची नठानौं,"पशुमा हुने लम्पी स्किन रोगको कारक भाइरस हो । यो भाइरसको रुचि लिम्फ ग्रन्थिमा हुने गर्छ । यसले छालामुनि तथा शरीरभित्रका लिम्फ ग्रन्थिमा संक्रमण गर्ने, आफ्नो संख्या बढाउने, ग्रन्थि सुन्निन गई छालामाथि गाँठो उठेको देखिने हुन्छ । त्यसैले यसलाई लम्पी स्किन (छालामा गाँठो हुने) रोग भनिएको हो । यस्तो कुनै गाँठो पछि गएर फुट्ने, कुनै कुहिने हुन्छ । शरीरबाहिर छालामा मात्र भएको त्यस्तो गाँठो जटिल नभए पशु बाँच्ने बढी सम्भावना हुन्छ । शरीरभित्र कलेजो, फियो, मृगौलामा गाँठा भएमा रोग जटिल भई पशु मर्छ ।लम्पी स्किनले अहिले नेपालमा आतंक मच्चाइरहेको छ । यो रोग महामारी बनेर नेपालका ७७ जिल्लाका ७ लाख ६५ हजारभन्दा बढी गाईबस्तुमा फैलिसकेको छ । २८ हजार पशु मरिसकेका छन् । ३८ अर्ब ४१ करोड रुपैयाँको क्षति भइसकेको छ । संक्रमण दर बढ्दै गए २५ लाख गाईबस्तुलाई रोगले समात्ने, १ लाख मर्ने र १ खर्ब ३८ अर्ब रुपैयाँ बराबरको क्षति हुने अनुमान छ । १ करोड २९ लाख गाईबस्तुमध्ये केही संख्यालाई खोप लगाइएको छ र हाल ११ लाख मात्र खोप स्टकमा भएको जनाइएको छ । यथाशीघ्र खोप नलगाइए संक्रमण बढ्दै पशुधनको क्षति पनि वृद्धि भई मुलुकको अर्थतन्त्रमा अझ बढी असर पर्न सक्छ । विनाशकारी भूकम्प, कोरोना महामारी, रुसयुक्रेन युद्धको असरबाट ढाड सेकिएका किसानहरूले यो रोगको थप मार झेल्नुपर्ने बाध्यता अगाडि देखिइरहेको छ ।सन् २०१९ सम्म लम्पी स्किन गाईबस्तुमा मात्र हुने रोग मानिन्थ्यो । तर इजिप्टका सानिया अहमद कमाल (कम्परेटिभ स्टडिज अन लम्पी स्किन डिजिज इन ह्युमन, मेडिकल एन्ड क्लिनिकल आर्काइभ्स, भोल्युम ०३, इस्यु ४, सन् २०१९) एवं महेन्द्र पाल र किरुवेल पौलेज गौतम (क्यान लम्पी स्किन डिजिज बी कन्सिडर्ड जुनोसिस ?, अमेरिकन जर्नल अफ इन्फेक्सेसियस डिजिजेज एन्ड माइक्रोबायोलोजी, सन् २०२३) का शोधलेखहरूका अनुसार, इजिप्टमा यो रोगको भाइरस गाईबस्तुबाट मानिसमा सरेको भेटिएको छ । इजिप्टमा संक्रमित व्यक्तिले प्रत्यक्षअप्रत्यक्ष सम्पर्क, श्वासप्रश्वास, थुक, खकार, सिँगान, आँसु तथा कचेरा, खानपिन गर्ने भाँडाकुँडाका माध्यमले यो रोग सारेको पाइयो । अर्थात्, मानिसबाट मानिसमा लम्पी स्किन सार्न लामखुट्टे, किर्ना, डाँसझिँगाजस्ता रगत चुस्ने रोगवाहक कीराहरूको आवश्यकता परेन । एउटै गाउँमा रोग लागेका गाईबस्तुबाट संक्रमित भएका केही मानिसको मृत्यु भयो । जहाँ रोगी पशुहरू थिए, त्यही ठाउँमा मानिसलाई पनि रोग लागेको पाइयो । अहिले पनि इजिप्टमा मानिसमा फाट्टफुट्ट यो संक्रमण पाइने गरेको छ । उक्त शोधलेख अनुसार, यो रोगले सबैतिरका मानिसहरू संक्रमित हुन सक्छन् । अस्वास्थ्यकर अवस्थामा रहेका, कम उमेरका र रोगप्रतिशोधी शक्ति कम भएकालाई यसले बढी सिकिस्त बनाउँछ । अस्वच्छकर अवस्थाका पशुवधशालामा काम गर्नेहरूको समूहमा समेत कडा संक्रमण हुन सक्छ । गाईभैंसीबाट मानिसमा सरेको लम्पी स्किन जुनोटिक रोग भएको पत्ता लागेको छ । यसैले नेपालमा सरोकारवालाहरू अत्यधिक सचेतसतर्क हुन जरुरी छ । हाम्रो मुलुकमा गाईबस्तुबाट कुनै मानिसमा लम्पी स्किन सरेको अहिलेसम्म पाइएको छैन । वा, सामान्य छालाको संक्रमण भए पनि वास्ता नगरिएको हो कि ? यतापट्टि पनि विचार पुर्याउनु आवश्यक छ । पशु उपचार र रोगको रोकथामका लागि, मुलुक संघीयतामा जानुअघि, पशु सेवा विभाग अन्तर्गत पाँच क्षेत्रीय निर्देशनालय, ७५ जिल्लामै भेटनरी अस्पतालपशु सेवा कार्यालय र त्यस अन्तर्गत पशु सेवा केन्द्रहरू क्रियाशील थिए । यद्यपि सेवा पर्याप्त हुन सकेको थिएन । आकस्मिक महामारीमा उपचार र खोपको यथाशीघ्र व्यवस्था हुन सक्थ्यो । अब यो संगठन रहेन, चेन अफ कमान्ड खलबलियो । हाल संघ, प्रदेश र स्थानीय सरकारबीच राम्रो समन्वय हुन सकेको छैन । त्यसमा पनि ७५३ पालिकामध्ये ५१६ मा पशु चिकित्सकको पदपूर्ति हुन सकेको छैन । यसैले पनि लम्पी स्किन रोगले यसरी फैलिने अवसर पाएको हुन सक्छ ।जनस्वास्थ्यका एलोप्याथिक चिकित्सक, दन्त चिकित्सक, आयुर्वेदिक र युनानी चिकित्सकहरूलाई सरकारी आठौं तहको सुरुको पदमा जागिर दिने गरिएको छ । एलोप्याथिक भेटनरी डाक्टरलाई छैटौं तहमा झारिएको छ । स्मरणीय छ, एलोप्याथिक भेटनरी डाक्टरले आईएससी वा सोसरह पास गरेपछि चार वर्ष होइन, पाँच वर्षभन्दा बढी लगाएर मेडिसिन, सर्जरी, फर्माकोलोजी, इपिडेमियोलोजी, पब्लिक हेल्थ लगायत अध्ययन र इन्टर्नसिप गरेपछि मात्र डाक्टरको योग्यता पाउँछ । संघीयताअघि मेडिकल र भेटनरी डाक्टरको तलब समान थियो । अहिले आएर विभेद गरिएको छ । त्यसैले सरकारले छैटौं तहको पशु चिकित्सक पदपूर्तिको आह्वान गरे पनि त्यसमा जाँदा आफ्नो योग्यताको बेइज्जती हुने ठानी धेरैले रुचि देखाएनन् । फलस्वरूप पशु चिकित्सक पदहरू खाली नै रहन गए । भारतमा सरकारी पदमा मेडिकल र भेटनरी डाक्टरको तलबभत्ता समान छ, सुप्रिम कोर्टको आदेश बमोजिम । यस्तै अवस्था रहे यहाँ पनि सर्वोच्च अदालतले पहलकदमी लिनुपर्ने अवस्था नआउला भन्न सकिन्न । पाँच वर्षभन्दा बढी अध्ययनपछि योग्यता पाएको सक्षम व्यक्तिलाई पहिलेझैं आठौं तहकै पदमा राख्ने गरे पो प्रोत्साहन पनि मिल्छ र ऊ रोगको प्रकोप रोकथाममा जिम्मेवार भएर लाग्छ । पदमा डाक्टर नै नभएको अवस्थामा जिम्मेवार को हुने ?एउटा वडा वा पालिकामा उब्जेको रोगको समयमै उपचार र रोकथाम गरिएन भने वा तल्लो तहको सेवा कमजोर भएमा पशुरोग तथा पशुबाट मानिसमा सर्ने जुनोटिक रोगले महामारीको रूप लिन सक्छ । पशु चिकित्सकले पशुधनको क्षति जोगाउने, पशुबाट मानिसमा सर्ने कैयौं रोगको रोकथाम र उपचार गर्दै पशुको माध्यमबाट जनस्वास्थ्य संरक्षणमा पनि सहयोग पुर्याइरहेका हुन्छन् । उदाहरणका रूपमा रेबिजलाई लिन सकिन्छ । त्यस्ता धेरै रोग छन्, दूध तथा मासुजन्य । पशु स्वस्थ रहे जनस्वास्थ्य पनि राम्रो हुन्छ । श्रेष्ठ कृषि मन्त्रालयका पूर्वसचिव हुन् ।"
सातै प्रदेश सरकार लथालिंग,"कहाँ कस्तो समस्या ?कोशी ६ महिनामा २ मुख्यमन्त्री, सर्वोच्चको आदेशबाट मुख्यमन्त्री पदमुक्त भएपछि कामचलाउ सरकारकै अन्योलमधेश २ महिनादेखि १ मन्त्री बिनाविभागीय, ११ मन्त्रालय भए पनि १४ मन्त्रीवाग्मती२ महिनादेखि १ मन्त्री बिनाविभागीय, ११ मन्त्रालय भए पनि १२ मन्त्रीलुम्बिनी६ महिनामा २ मुख्यमन्त्री नियुक्त, १० सदस्यीय मन्त्रिपरिषद्, ३ मन्त्रालय रिक्तसुदूरपश्चिम६ महिनामा २ मुख्यमन्त्री नियुक्त, ७ सदस्यीय मन्त्रिपरिषद्, २ मन्त्रालय रिक्तगण्डकीमन्त्री नपाउादा एस असन्तुष्टकर्णालीभागबन्डा मिलाउन मन्त्रालय टुक््रयाएर ८ पुर्याइयो"
वीरगन्जमा सम्झौताविपरीत कबाडी कर असुल्दै ठेकेदार,"(वीरगन्ज)वीरगन्ज महानगरपालिकासँग भएको ठेक्का सम्झौताविपरीत ठेकेदार कम्पनीले जबर्जस्ती कबाडी कर असुल गरेको पाइएको छ । बारापर्साका उद्योगका उत्पादन लोड गर्न वीरगन्जको सुक्खा बन्दरगाहबाट गएका खाली कन्टेनर, भारत र तेस्रो मुलुकबाट आयातित वस्तु बोकेका मालवाहक सवारीबाट कबाडी कर संकलन गरेको पाइएको हो । ठेकेदारका कर्मचारीले चिप्स, टीभी, फ्रिज, मोटरपार्ट्स बोकेका सवारीसाधनबाट समेत जगरनाथपुरको गण्डक चोकमा राखेको ढाटमा जबर्जस्ती कबाडी कर संकलन गरेको कपूर डिजल लजिस्टिकका राजेश लामा बताउँछन् । भन्सारको प्रज्ञापनपत्रमा रेफ्रिजिरेसन सिस्टम भएको खाली कन्टेनर लेखिएको भए पनि ठेकेदारले कबाडी कर असुलेका छन् । पैसा दिन नमान्दा चालकसहचालकसँग दुर्व्यवहारसमेत हुने गरेको छ । महानगरभित्र उत्पत्ति, संकलन तथा व्यावसायिक उपयोग र कारोबार हुने जडीबुटी, कबाडी तथा जीवजन्तु कर असुलीका लागि चालु आर्थिक वर्षको ठेक्का गणपति निर्माण सेवा वीरगन्जले पाएको छ । गणपति निर्माण सेवाले ३ करोड तीन लाख रुपैयाँमा कबाडी करको ठेक्का सकारेको महानगरको राजस्व महाशाखा प्रमुख मनोज कर्णले जनाए । महानगरले करका दरसहित विभिन्न २३ वटा आइटम (वस्तु) मा मात्र कबाडी कर लिन पाउने ठेकेदार कम्पनीसँग सम्झौता गरेको छ । जडीबुटी, सिसा, बोतल, स्क्र्याब, पुरानो फलाम तथा स्टिल, टायरट्युब, पुरानो कागज, जुट, प्लास्टिकजन्य वस्तु, भुस, पराल, छाला, जलेको मोबिल, काम नलाग्ने मेसनरी औजार, इँटा, हाड, पिना, जिंकलगायत २३ वस्तुमा कर लिन सक्ने सम्झौतापत्रमा उल्लेख छ । ती वस्तुमा प्रतिकेजी, प्रतिक्विन्टल, प्रतिट्रक, प्रतिक्युफिटमा कर निर्धारण गरिएको छ । तर ठेकेदारले कर संकलन गर्न खटाएका कर्मचारीले महानगरले निर्धारण गरेको वस्तुबाहेकका सवारीसाधन र खाली कन्टेनरसँग पनि जबर्जस्ती कर असुल गरेका छन् । महानगरसँग भएको सम्झौताविपरीत ठेकेदार कम्पनीले कबाडी कर असुल्न नपाइने राजस्व महाशाखा प्रमख कर्णले पनि बताए । कबाडी करका लागि वीरगन्ज महानगरपालिकाले निर्धारण गरेका २३ वटा वस्तु हाम्रो सवारीसाधनले बोक्दैनन्, कपूर डिजल लजिस्टिकका राजेश लामा भन्छन्, तैपनि प्रतिखेपमा ३ सय २० रुपैयाँ तिर्न हामी बाध्य छौं, हाम्रा ५० ट्रक छन् । यसैगरी बीपीटीसी लजिस्टिकका ९० वटा सवारीसाधन छन् । बीपीटीसीअन्तर्गत सञ्चालनमा रहेका मालवाहक साधनले चिप्स, फ्रिज, टीभीलगायत इलेक्ट्रोनिक्स वस्तु मात्र बोक्छन् । ती ट्रकबाट समेत ठेकेदारले कबाडी कर असुल गरेको छ । सम्झौताविपरीत ठेकेदारले कबाडी कर संकलन गरेको प्रमाणसहित सरोकारवालाको ध्यानाकर्षण गराउँदासमेत कारबाही नभएको कपूर डिजलका लामाले गुनासो गरे । एक साताअगाडि चितवनका व्यवसायीसमेत ठेकेदारले गैरकानुनी रूपले कबाडी कर असुल गरेको भन्दै वीरगन्ज महानगर कार्यालयमा डेलिगेसन आएका थिए । सवारी करझैं जबर्जस्ती कवाडी कर उठाएको व्यवसायीले गुनासो गरेका थिए, महानगरका एक वडाध्यक्ष भन्छन्, निकासीमा मात्र लिनुपर्ने कर अहिले पालिकापिच्छे ठेकेदारले उठाएको भन्दै विरोधसमेत गरेका थिए । ठेकेदार कम्पनीले सम्झौताविपरीत कर संकलन गरिरहेको गुनासो आएको महानगरका राजस्व महाशाखा प्रमुख कर्णले जनाए । महानगरले निर्धारण नगरेका वस्तुबाट समेत कर संकलन गरिएको भन्दै व्यवसायीले गुनासो गरेका छन्, उनले भने, यसबारे महानगरका कार्यालय प्रमुखलाई जानकारी गराएका छौं । महानगरका प्रमुख प्रशासकीय अधिकृत लक्ष्मी पौडेल भने पटकपटक फोन गर्दा पनि सम्पर्कमा आउन चाहेनन् । मोबाइलमा पठाएको म्यासेजको पनि उनले जवाफ दिएनन् । गैरकानुनी रूपले कर उठाएको पटकपटक गुनासो आएपछि महानगरलाई जानकारी गराएको पर्साका प्रहरी उपरीक्षक कोमल शाहको भनाइ छ । कारबाहीका लागि वडा प्रहरी श्रीपुर र परवानीपुर प्रहरी चौकीलाई समेत निर्देशन दिइएको शाहले जनाए । यसमा महानगर जिम्मेवार बन्नुपर्छ, उनले भने, अवैध कर संकलन गर्नेलाई कारबाही हुन्छ ।"
प्राधिकरणले समयमै प्रसारण लाइन नबनाउँदा १७० मेगावाट बिजुली खेर,"(काठमाडौं)नेपाल विद्युत् प्राधिकरणले समयमै प्रसारण लाइन तथा सबस्टेसन नबनाएपछि निजी क्षेत्रले सञ्चालनमा ल्याएका २० आयोजनाको १७० मेगावाट बिजुली खेर गएको छ । यसबाट यस वर्षायाममा उत्पादन हुने २ अर्ब ३२ करोड हाराहारीको बिजुली खेर जाने जलविद्युत् उत्पादकहरूको दाबी छ । वर्षायाममा पूर्ण क्षमतामा सञ्चालित आयोजनाका लागि प्राधिकरणले प्रसारण लाइन निर्माण र सबस्टेसनको क्षमता नबढाएका कारण २० देखि ५० प्रतिशतसम्म लोड घटाएर आयोजना सञ्चालन गर्नुपरेको लगानीकर्ताको गुनासो छ । सुक्खायाममा २० प्रतिशतमा खुम्चिएको उत्पादन वर्षायाम लागेसँगै पूर्ण क्षमतामा सञ्चालन गर्न सकिन्थ्यो । यस्तो अवस्थामा पनि प्राधिकरणको लापरबाहीले अर्बौं रुपैयाँको बिजुली खेर जाने देखिएको हो । विद्युत् खरिदबिक्री सम्झौता (पीपीए) गर्दा टेक अर पे मा गर्ने गरेको र हाल प्रसारण लाइन अभाव देखाएर प्राधिकरणले बिजुली नलिएको जलविद्युत् लगानीकर्ता बताउँछन् । प्रसारण लाइनको अभावमा १२ मेगावाटको दोर्दी१, २५ मेगावाटको माथिल्लो दोर्दी ए, ८६३ मेगावाटको चेपे खोला, २७ मेगावाटको दोर्दी खोला, ५४ मेगावाटको सुपर दोर्दी, २४ माथिल्लो साङ्गे स्मल हाइड्रो, ३० मेगावाट न्यादी खोला, ४ मेगावाटको माथिल्लो च्याङ्दी खोला, २० मेगावाटको तल्लो मोदी, १८ मेगावाटको मध्य मोदी, ७ मेगावाटको माथिल्लो मार्दी खोला, ५ मेगावाटको घेलम्दी खोला, ४२ मेगावाटको मिस्त्री खोला, १३ मेगावाटको थापाखोला, ८४ मेगावाटको आँखु खोला, ७५ मेगावाटको माथिल्लो खोरुङ्गा खोला, ८५ मेगावाटको नौगड, ८ मेगावाटको टक्सार पिकुवा खोला, २९०४ मेगावाटको लिखु खोला र ९६ मेगावाट क्षमताका आयोजनाको गरी कुल ३३९०७ मेगावाट आयोजना आधा क्षमतामा मात्रै सञ्चालनमा छन् । यी आयोजनाको क्षमता २० देखि ५० प्रतिशतसम्म घटाएर बिजुली उत्पादन गरिएको लगानीकर्ताहरू बताउँछन् । तर प्राधिकरणका कार्यकारी निर्देशक कुलमान घिसिङ भने रातको समयमा ७० मेगावाट मात्रै खेर गएको दाबी गर्छन् । कतिपय आयोजना पूर्ण क्षमतामा चलेका छैनन् । नचलेका आयोजनाको पनि जडित क्षमता निकालेर मेरो आयोजनाको यति खेर गयो भन्न मिल्छ ? उनी भन्छन्, केही आयोजना रातिको विद्युत् खपत नहुने हुँदा ५० देखि ७० मेगावाटको हाराहारीमा खेर गएको हुन सक्छ । टेक अर पे मा सम्झौता गरेपछि प्राधिकरणले खेर गएको आयोजनाको पैसा दिनुपर्ने स्वतन्त्र ऊर्जा उत्पादकहरूको संस्था नेपाल (इप्पान) का अध्यक्ष गणेश कार्की बताउँछन् । प्राधिकरणले बिजुली नलिएपछि त्यसको भर्पाइ गर्नुपर्छ, उनले भने, बैंकले लगानीकर्ताहरूलाई बोलाएर अब जलविद्युत्मा लगानी गर्न नसकिने भनिसके । सबै लगानी खेर जाने भएपछि किन लगानी गर्ने ? मस्याङ्दी करिडोरबाट विद्युत् प्रवाह हुन सक्ने अवस्था रहे पनि प्राधिकरणले कन्टेन्जेन्सी (प्रसारण वा सबस्टेसन अभाव) मा राखेको दोर्दी१ जलविद्युत् प्रवर्द्धक उत्तम भ्लोन लामाको भनाइ छ । समयमा बनाउनुपर्ने प्रसारण लाइन नबनाउने अनि आयोजनालाई कन्टेन्जेन्सीमा राख्ने ? उनी भन्छन्, प्रसारण लाइनको केही ठाउँमा समस्या होला । तर काठमाडौंसम्म आयोजनाको बिजुली सजिलै आउँछ । काठमाडौंमा खपत नभएका कारण प्राधिकरणले दोर्दी करिडोरका धेरै आयोजनाको बिजुली कन्टेन्जेन्सीमा राखेको लामाको दाबी छ । ननडिस्प्याचेबलको पैसा तिर्नु नपर्ने भएकाले प्राधिकरणले कन्टेन्जेन्सीमा राख्ने गरेको उनको भनाइ छ ।प्रसारण लाइन अझै पाँच महिना बन्दैन । यस अवधिमा निजी लगानीकर्ताको २ अर्ब ३२ करोड घाटा हुनेछ । यसमा करिब ८० प्रतिशतको मात्रै बिलिङ गर्न सके पनि लगानीकर्ताले बैंकको ऋण तिर्न सक्छन्, इप्पान उपाध्यक्षसमेत रहेका लामा भन्छन्, यसमा प्राधिकरणले ४९ प्रतिशत तथा प्रवर्द्धकले ५१ प्रतिशत बेहोर्नुपर्यो । यसमा प्राधिकरणले १ अर्ब १४ करोड थप्नुपर्यो भने लगानीकर्ताले १ अर्ब १७ करोड छाड्नुपर्यो । यद्यपि प्रसारण लाइन चाँडै बने घाटा कम हुने लामाको भनाइ छ । पर्वतमा रहेको २० मेगावाट क्षमताको तल्लो मोदीलाई प्राधिकरणले कन्टेन्जेन्सीमा राखेका कारण ५० प्रतिशत मात्रै उत्पादन गर्नुपरेको प्रवर्द्धक सुजन पौडेल बताउँछन् । केही दिनअघिसम्म ८० प्रतिशत उत्पादन घटाउन बाध्य भएका थियौं, अहिले औसतमा ५० प्रतिशत उत्पादन घटाउनुपरेको छ, उनले भने, कालीगण्डकी करिडोरअन्तर्गत कुस्मादेखि न्यु बुटवलसम्मको लाइन बनिनसकेको प्राधिकरणको जवाफ छ । तर कहिले सम्पन्न भएर पूर्ण क्षमतामा चल्न पाउने हो ?प्राधिकरणले हाल भारतीय ऊर्जा खरिदबिक्री बजार (आईईएक्स) मा ४५२ मेगावाट बिजुली बिजुली बिक्रीको अनुमति पाएको छ । स्वदेशी माग १८ सय मेगावाट आसपासमा रहेको प्राधिकरणको तथ्यांक छ । उत्पादन हाल २३ सय मेगावाटको हाराहारीमा छ । जडित क्षमता ३ हजार मेगावाट हाराहारीमा पुगेको छ । बाढीले गर्दा यस वर्ष पूर्वको आयोजना बन्द रहेको अवस्थामा पनि प्रसारण लाइनकै कारण २ अर्बभन्दा बढीको बिजुली खेर जाने इप्पानका उपमहासचिव प्रकाश दुलालले जनाए । ३४० मेगावाटका आयोजनामध्ये धादिङका केही आयोजनाको तथ्यांक आएको छैन, उनी भन्छन्, यसरी हेर्दा २ सय मेगावाटलाई प्राधिकरणले कन्टेन्जेन्सीमा राखेका कारण प्रवर्द्धकले बैंकको ऋण तिर्न सक्ने अवस्था छैन । आयोजनाको बिजुली बिक्री नहुने भएपछि नयाँ आयोजना निर्माणमा समेत बैंकले लगानी गर्न नमान्ने अवस्था आएको दुलाल बताउँछन् । टेक अर पे (लेऊ या तिर) सम्झौता भएर नै बैंकले आयोजनामा ऋण दिएको छ, उनले भने, प्राधिकरणले नकिन्ने अनि नतिर्ने गरेपछि कसरी ऋण तिर्न सकिन्छ । विद्युत् खरिदबिक्री सम्झौता (पीपीए) गर्दा सुरु गरेको प्रसारण लाइन समयमा निर्माण नगरेपछि त्यसको भर्पाइ पनि प्राधिकरणले गर्नुपर्ने दुलाल बताउँछन् । जलविद्युत् लगानीकर्ताहरूले खेर गएको भन्दा बढी नै हल्ला गर्दै हिँडेको प्राधिकरण प्रवक्ता सुरेशबहादुर भट्टराईको भनाइ छ । रातको समयमा केही समय सय डेढ सय मेगावाट खेर गएको होला, त्यो पनि सधैं होइन, उनी भन्छन्, उहाँ सबै बिजुली खेर गयो भन्दै मिडियाबाजी गर्दै हिँड्नुभएको छ । प्राधिकरणलाई चाहिएका बेला पूर्ण उत्पादन लिने र नचाहेका बेला लोड घटाउन लगाउने चेपेखोला जलविद्युत् आयोजना प्रवर्द्धक मोहन विक्रम कार्कीले जनाए । प्राधिकरणले पिक समयमा सबै लोड लिन्छ । अरु बेला लोड घटाउन लगाउँछ, उनले भने, प्राधिकरणसँग कुरा गर्दा प्रसारण लाइन नबनेसम्म समस्या रहने बताउँछ ।प्राधिकरणले विद्युत् खपत नभएको भन्दै लोड घटाउन लगाएपछि आयोजना पूर्ण क्षमतामा चल्न नपाएको २७ मेगावाट क्षमताको दोर्दी खोला जलविद्युत् आयोजनाका प्रवर्द्धक गुरुप्रसाद ढकालको भनाइ छ । प्राधिकरणले खपत नभएको भन्दै आधा क्षमतामा आयोजना सञ्चालन गर्न लगाएको छ, उनले भने, राति खपत नभएका कारण आयोजना बन्दै गर्नुपर्ने अवस्था छ ।"
सहरी विकासका ठूला आयोजनाको पनि विकास खर्च कमजोर,"(काठमाडौं) विकास खर्चमा सहरी विकास मन्त्रालय कमजोर देखिएको छ । आर्थिक वर्ष ०७९८० मा मन्त्रालयअन्तर्गतका ठूला आयोजनामा विकास खर्च कम भएको हो । आर्थिक वर्ष ०७८७९ मा ६९९३ प्रतिशत पुँजीगत खर्च गरेको मन्त्रालयले गत आर्थिक वर्षमा ५७७६ प्रतिशत मात्र खर्चिएको छ । विकासे मन्त्रालयका रूपमा रहेको सहरीले गत आर्थिक वर्षमा पुँजीगततर्फ ५६ अर्ब ३२ करोड ३५ लाख रुपैयाँ बजेट पाएको थियो । यसमध्ये ३२ अर्ब ५३ करोड ११ लाख रुपैयाँ खर्चिएको छ । बढी बजेट पाउने मन्त्रालयअन्तर्गतका आयोजनाले नै विकास खर्च गर्न सकेका छैनन् । सबैभन्दा बढी बजेट पाएको नयाँ सहर आयोजनाले पुँजीगतर्फ विनियोजित रकममा ६६६ प्रतिशत मात्र खर्चिएको छ । यो आयोजनाका लागि गत आर्थिक वर्षमा ३ अर्ब १४ करोड ४८ लाख रुपैयाँ विनियोजन भएकामा २ अर्ब ९ करोड ४५ लाख रुपैयाँ खर्च गरेको हो । अघिल्ला वर्षको तुलनामा गत आर्थिक वर्षको खर्च कमै भएको नयाँ सहर आयोजनाका निर्देशक एकराज अधिकारीले बताए । विगतका वर्षमा औसतमा खर्च ७० प्रतिशतभन्दा बढी हुन्थ्यो, उनले भने, अहिले कम हुनुको मुख्य कारण आयोजना कार्यालयहरूमा जनशक्ति कम हुनु हो । नयाँ सहर आयोजना सञ्चालन भएका जिल्लामा कार्यालय खुले पनि नेतृत्व गर्ने जनशक्ति समयमै पठाउन नसक्दा त्यसको असर विकास खर्चमा पनि परेको अधिकारीको भनाइ छ । नयाँ सहर आयोजनाअन्तर्गतका कार्यालयमा एउटा जिल्ला प्रमुखले अर्को जिल्ला पनि हेर्नुपर्ने र केही जिल्लाका कार्यालय निमित्तका भरमा चलाउनुपर्ने बाध्यता रहेको उनले जनाए । आयोजनाहरूको नेतृत्व गर्ने कर्मचारी नभएपछि समयमै ठेक्का व्यवस्थापनका काम हुन समस्या भयो, उनले भने, माघमा अर्थ मन्त्रालयबाट उक्त अवधिसम्म ठेक्का भएकाबाहेक नयाँ ठेक्का अघि नबढाउन परिपत्र आयो, जसले गर्दा नयाँ ठेक्का व्यवस्थापनका काम अघि बढाउन पाइएन । काम भइरहेका आयोजनामा बजेट हुँदैन, काम हुन नसकेका आयोजनामा बढी बजेट हुने समस्या पनि छ । नयाँ सहर आयोजना सुरु भएको १३ वर्ष भयो । यस अवधिमा राजनीतिक दबाबमा सहरको संख्या ५४ पुर्याइएको छ । तर प्रगति आशालाग्दो छैन । १० वटा सहरबाट यो आयोजना सुरु भएको हो । सुरुको लक्ष्य ०६७६८ मा यो अवधारणा आउँदा २० वर्षमा १० वटा सहर पूरा गर्ने भनिएको थियो । कम्तीमा ती सहरमा ११ लाख जनसंख्यालाई पुग्ने गरी पूर्वाधार बनाउने लक्ष्य थियो । लक्ष्यअनुसार काम हुन सकेको छैन । महालेखापरीक्षकको ६० औं वार्षिक प्रतिवेदनले पनि नयाँ सहरमा प्रगति न्यून रहेको कुरा औंल्याएको छ । महालेखाकै ५९ औं वार्षिक प्रतिवेदनले पनि आयोजनाहरूको काम नसकिँदै सहर थप्दै जाने प्रवृत्तिले वर्षौंसम्म काम अधुरो रहने र अपेक्षित प्रतिफल हासिल नहुने अवस्था रहेको बताएको थियो । प्रतिवेदनमा पनि नयाँ सहर आयोजनालाई थप परिमार्जित र परिस्कृत गराउनुपर्नेमा जोड दिइएको छ । पन्ध्रौं आवधिक योजनाले नयाँ सहर आयोजनालाई रूपान्तरणकारी आयोजनाका रूपमा घोषणा गरेको थियो । यसअनुसार मध्यपहाडी राजमार्ग र आसपासमा पर्ने प्रमुख १० स्थानमा ०८६८७ सम्म अत्याधुनिक, सेवा सुविधा र पूर्वाधारयुक्त सहर निर्माण गर्ने लक्ष्य राखिएको थियो । त्यही लक्ष्यअनुसार सरकारले आर्थिक वर्ष ०६७६८ मा फिदिमपाँचथर, वसन्तपुरतेह्रथुम, खुर्कोटसिन्धुली, बैरेनी गल्छीधादिङ, डुम्रेभन्सारतनहुँ, बुर्तिबाङबागलुङ, चौरजहारीरुकुम, राकम कर्णालीदैलेख, साँफेबगरअछाम र पाटनबैतडीलाई नयाँ सहर घोषणा गरेको हो । सहरी विकास मन्त्रालयअन्तर्गतकै विशेष भवन निर्माण आयोजना समन्वय कार्यालयमार्फत निर्माण भइरहेका संघीय संसद् भवन, संघीय मन्त्री आवास, प्रदेश प्रमुख तथा मुख्यमन्त्रीको आवास तथा सम्पर्क कार्यालय र नेपाली सेनाको चण्डीदलको भवनमा गत आर्थिक वर्षमा कम खर्च भएको छ । आयोजनाका अनुसार संसद् भवन निर्माणका लागि गत आर्थिक वर्षमा ६० करोड रुपैयाँ विनियोजन भएकामा ५२ करोड ६७ लाख रुपैयाँ खर्च भएको छ । संसद् भवनकै इन्टेरियरका लागि भन्दै ७५ करोड विनियोजन भएकामा २० करोड रुपैयाँ मात्र खर्च भएको छ । प्रदेश प्रमुख तथा मुख्यमन्त्रीको आवास निर्माणका लागि २२ करोड विनियोजन भएकामा १६ करोड रुपैयाँ मात्र खर्च भएको आयोजनाले जनाएको छ । मन्त्री आवासको प्रथम चरणको निर्माणका लागि २१ करोड ३० लाख रुपैयाँ विनियोजन भएकोमा ११ करोड ७१ लाख रुपैयाँ मात्र खर्च भएको छ । मन्त्री आवासको दोस्रो चरणको कामका लागि ११ करोड विनियोजन भएकामा ८ करोड ८७ लाख रुपैयाँ खर्च भएको छ । सेनाको चण्डीदल गणको भवन निर्माणका लागि गत आर्थिक वर्षमा ३२ करोड १० लाख विनियोजन भएकामा २५ करोड ७४ लाख रुपैयाँ मात्र खर्च भएको छ । संसद् भवनमा ठेक्का गरेर तुरुन्त रकम दिन नसक्दा खर्च कम देखिएको विशेष भवन निर्माण आयोजना समन्वय कार्यालयका आयोजना निर्देशक मचाकाजी महर्जन बताउँछन् । संसद् भवनको इन्टेरियरको ठेक्कामा ढिलाइ भएको हो, उनले भने, अहिले भने काम भइरहेको छ । स्रोत सहमति आउन ढिला हुँदा केही आयोजनामा खर्च कम देखिएको सहरी विकास मन्त्रालयका सूचना अधिकारी सुरेशकुमार वाग्लेले जनाए । धेरै आयोजनामा ६० प्रतिशतभन्दा बढी खर्च भएको छैन, उनले भने, अर्थ मन्त्रालयबाट पूर्ण सहमति लिएर काम गर्दा ढिलाइ भएकाले आयोजनाहरूको प्रगति र खर्च कम देखिएको हो । प्रदेश र स्थानीय तहमा गएका केही योजना पुनः संघमा फर्काउँदा पछि ती कार्यक्रमलाई पूर्वतयारी गरेर ठेक्का गर्दा ढिलाइ भएको उनको भनाइ छ । केही आयोजना ठेकेदारले गर्दा पनि ढिलाइ भएको वाग्लेले बताए । सहरी करिडोर निर्माणका लागि भन्दै बजेटमा राखियो । तर काम सुरु भएको छैन, त्यो बजेट शीर्षकका लागि मात्र राखिएको हो, उनले भने, यसअन्तर्गत पूर्वी करिडोर र लुम्बिनीको करिडोरको सम्भाव्यता अध्ययन सकेर डीपीआरको काम थालिएको छ । उक्त करिडोरमा सहरी संरचना र राजमार्गबाहेकका भित्री सडक निर्माण गरिने जनाइएको छ ।"
बजेट अभावमा पशु क्वारेन्टिन बन्द,"(कञ्चनपुर)बजेट अभावका कारण पशु क्वारेन्टिन कार्यालयले सेवा बन्द गरेपछि पश्चिमी नाका गड्डाचौकीमा भारतबाट आयात हुने तथा नेपालबाट निर्यात हुने सामग्रीको परीक्षण तथा जाँचलगायतको काम बन्द भएको छ । सरकारले चालु आर्थिक वर्षको बजेटमा तीनवटै (पशु, प्लान्ट र खाद्य) क्वारेन्टिनलाई गाभेर भन्सार कार्यालयभित्रै राख्ने घोषणा गरेको थियो । तर क्वारेन्टिन नगाभिँदै बजेट रोकिएपछि सेवा प्रवाह गर्न समस्या भएको भन्दै सोमबारदेखि नाकामा हुने जाँचदेखि परीक्षणको काम बन्द भएको हो । गत वर्ष पनि आएन, अहिले पनि बजेट नआउँदा परीक्षण किटदेखि अन्य सामग्री खरिद गर्नै नसकिने भयो, पशु क्वारेन्टिन कार्यालय कञ्चनपुरका प्रमुख डा उत्तम आचार्यले भने, विभागबाटै सेवा बन्द गर्न परिपत्र भएको छ, बजेट अभावमा कार्यालय खोल्ने कर्मचारीसमेत समस्या हुने भयो । अहिले सवारी चालकदेखि कार्यालय सहयोगी सबै करारमा छन् । बजेट नआएपछि ती कर्मचारीको करार थप गर्न नसक्दा कार्यालय खोल्ने कर्मचारीको अभाव भएको उनको भनाइ छ । भारतबाट आयात हुने पशुपन्छी तथा पशुपन्छीजन्य सामग्रीको जाँचदेखि अनुगमन, निगरानी र आवश्यक भए नष्ट गर्नेसम्मको काम पशु क्वारेन्टिन कार्यालयले गर्दै आएको छ । खासगरी कुखुराको दाना, औषधि, माछा र अन्य पशुपन्छीको जाँॅच नाकामा पोस्ट राखेरै भइरहेको थियो । सोमबारदेखि ती सबै पोस्टबाट प्रदान हुने सेवा बन्द भएको हो । नेपालबाट भारततर्फ निकासी हुने वस्तुको समेत क्वारेन्टिन परीक्षण गरेर पठाउनुपर्छ । उक्त काम पनि ठप्प भएको आचार्यले बताए । गड्डाचौकीमा रहेको क्वारेन्टिन कार्यालयले सुदूरपश्चिमका गड्डाचौकीसँगै धनगढी, बेलौरी र दार्चुला नाकामा पोस्ट राखेर परीक्षण तथा जाँच गरिरहेको थियो । भारतबाट आयात हुने औषधिलगायतको परीक्षण कार्यालयकै ल्याबमा र केही केन्द्रीय ल्याबमा पठाउने काम भइरहेको थियो । तर गत वर्षदेखि किट खरिद नहुँदा परीक्षणसमेत गर्न नसकिने अवस्था छ । सोमबारदेखि भारतबाट आयात हुने पशुपन्छी तथा पशुपन्छीजन्य सामग्री भन्सारमै रोकिएको छ । क्वारेन्टिन परीक्षण नगरी यस्ता सामग्री भित्र्याउन पाइन्न । क्वारेन्टिन कार्यालयले सेवा दिन नसकेपछि ठूलो समस्या निम्तिन सक्ने देखिन्छ । गड्डाचौकीमा रहेका प्लान्ट र खाद्य क्वारेन्टिनमा पनि बजेट आएको छैन । तर सम्बन्धित क्वारेन्टिनको विभागबाट बजेट नआए पनि सेवा सञ्चालन गर्न पत्राचार भएका कारण तिनले जेनतेन सेवा दिइरहेका छन् । हामीकहाँ पनि बजेट आएको छैन, विभागबाट सेवा नरोक्न निर्देशन आएको छ, खाद्य क्वारेन्टिन कार्यालय, गड्डाचौकीका प्रमुख नारायणसिंह रावतले भने, हामीले जेनतेन सेवा दिइरहेका छौं । प्लान्ट क्वारेन्टिन कार्यालय प्रमुख प्रमोद ठगुन्नाले पनि सेवा सञ्चालन भइरहेको जनाए । यस नाकाबाट दाना, माछा र पशुपन्छी तथा गाईबस्तु छिटफुट रूपमा आयात हुने गरेको थियो । क्वारेन्टिन नभए पशुपन्छी तथा पशुपन्छीजन्य पदार्थको आयातमा मात्रै होइन, लिलाम प्रक्रियासमेत ठप्प हुने गड्डाचौकी भन्सार कार्यालय प्रमुख ध्रुवराज विकले बताए ।"
चिया श्रमिक र उद्योगीबीच वार्ता भंग,"(बिर्तामोड)आन्दोलनरत चिया श्रमिक र उद्योगीबीचको वार्ता भंग भएको छ । सरकारले श्रमिकको न्यूनतम ज्याला नतोकेसम्म सहमति नजुट्ने भन्दै दुवै पक्ष वार्ताबाट पछि हटेका हुन् । दैनिक ज्याला वृद्धि, योगदानमा आधारित सामाजिक सुरक्षा कोषमा सूचीकृत हुनुपर्नेलगायत माग राख्दै झापाका चिया श्रमिक १६ दिनदेखि आन्दोलनमा छन् । आन्दोलनरत पक्षको मागमा सहमति जुटाउन भन्दै आइतबार जिल्लास्थित श्रम तथा रोजगार कार्यालयले चिया श्रमिक र उद्योगीका प्रतिनिधि राखेर वार्ता गराएको थियो । वार्तामा दुवै पक्ष आआफ्नो अडानबाट पछि नहट्दा सहमति हुन सकेन ।मागबारे श्रमिक र उद्योगीबीच फागुनदेखि असारसम्म ६ पटक वार्ता भएको थियो । दुवै पक्षको अडानका कारण सहमति जुट्न नसकेपछि श्रमिकले असार ३१ देखि आन्दोलन सुरु गरेका हुन् । उनीहरूले पहिलो चरणमा बगान र कारखानामा कालो झन्डा राखेका थिए । दोस्रो चरणको आन्दोलनअन्तर्गत बगान र कारखानामा मागसहितका कालो ब्यानर राख्ने, सरोकारवाला निकायलाई ज्ञापन बुझाउने र भदौ ७ सम्मको अल्टिमेटम दिएका छन् । भदौ ७ सम्म माग पूरा नभए जिल्लाका सबै चिया बगान तथा कारखानामा काम ठप्प पार्ने श्रमिकको चेतावनी छ । आइतबारको वार्तामा पनि दुवै पक्ष लचिलो भएनन् । श्रमिकले महँगीका आधारमा २० प्रतिशत अर्थात् हाल कायम रहेको दैनिक ज्याला ४ सय ३५ रुपैयाँमा थप ८७ रुपैयाँ ज्याला वृद्धि हुनुपर्ने मागमा अडिग रहे । उनीहरूले साउन १ देखि लागू हुने गरी चिया क्षेत्रमा कार्यरत सबै किसिमका श्रमिकलाई योगदानमा आधारित सामाजिक सुरक्षा कोषमा सूचीकृत गर्नुपर्ने माग राखे । उद्योगीका प्रतिनिधिले छिमेकी मुलुक भारतको समेत अभ्यासलाई ध्यानमा राख्दै हाल कायम दैनिक ज्याला ४ सय ३५ रुपैयाँमा थप ३० रुपैयाँसम्म ज्याला वृद्धि गर्न सकिने धारणा राखे । चिया क्षेत्र आर्थिक संकटको अवस्थाबाट गुज्रिरहेकाले योगदानमा आधारित सामाजिक सुरक्षा कोष कार्यान्वयन गर्न नसकिने उनीहरूको भनाइ छ । दुवै पक्षबाट सहमतिको सम्भावना नदेखेको भन्दै जिल्लास्थित श्रम तथा रोजगार कार्यालयले श्रमिकको न्यूनतम ज्यालाको विषय श्रम, रोजगार तथा सामाजिक सुरक्षा मन्त्रालयअन्तर्गतको न्यूनतम पारिश्रमिक निर्धारण समितिसमक्ष पेस गर्ने निर्णय गरेको छ । सहमति जुटाउने प्रयास गर्यौं । तर उद्योगी र श्रमिकबीच सहमति नजुट्ने भएपछि श्रमिकको ज्यालाको विषयमा न्यूनतम पारिश्रमिक निर्धारण समितिमार्फत टुंगो लगाउने गरी निर्णय गर्यौं, श्रम तथा रोजगार कार्यालयका प्रमुख दुर्गा आचार्यले भने ।"
अन्तिम १६ मा प्रवेशसँगै अस्ट्रेलियालाई राहत,"स्पेनमाथि जापान हाबीत्यसअघि जापानले आफूलाई उपाधिको प्रबल दाबेदार रहेको प्रमाणित गर्दै स्पेनमाथि ४० को सुदृढ जित निकाल्यो । सन् २०११ को च्याम्पियन जापान पहिलो हाफसम्म तीन गोलले अगाडि रहेको थियो । वेलिङटनमा भएको त्यस खेलपछि जापान समूह विजेता बन्यो । अब अन्तिम १६ मा उसको सामना हुनेछ, नर्वेविरुद्ध । जापानका लागि त्यस जितमा हिनाता मियाजावाले दुई गोल गरिन् । यस्तै रिको उकी र मीना तानाकाले एकएक गोल थपे ।स्पेनविरुद्ध खेलेका पाँच खेलयता प्राप्त पहिलो जित यति धेरै प्रभावशाली रह्यो कि जापानले यस्तै प्रदर्शन दोहोर्याउने हो भने प्रतियोगिता नै जित्न सक्नेछ । समूह चरणमा जापानले ११ गोल गरेको छ र यत्तिको गोल अन्य टिमले गरेका छैनन् । त्यसमाथि जापानले तीन खेलमा कुनै गोल पनि खर्चेको छैन । दोस्रो हाफमा परिवर्तन हुँदै बाहिरिएकी मियाजावा प्रतियोगिताकै सर्वाधिक गोलकर्ता रहेकी छन् । उनले चार गोल गरिसकेकी छन् ।खेलपछि प्रतिक्रिया दिने क्रममा मियाजावाले भनिन्, यस्तो प्रदर्शन मैले कल्पना पनि गरेकी थिइनँ । मैले जति पनि गोल गरें, ती सबै साथी खेलाडीको सटीक पासकै कारण सम्भव भएको हो । त्यसैले यो टिमको गोल हो, मेरो मात्र होइन । यो खेल अगाडि नै जापान र स्पेन भने नकआउट चरण प्रवेशका लागि योग्य भइसकेका थिए । हारपछि स्पेन समूहको दोस्रो स्थानमा रह्यो । अब उसले शनिबार अकल्यान्डमा हुने खेलमा स्विट्जरल्यान्डको सामना गर्नेछ ।समूह सी को अर्को खेलमा जाम्बियाले कोस्टारिकालाई ३१ ले हरायो । महिला विश्वकपमा जाम्बियाको यो पहिलो ऐतिहासिक जित हो । यस नतिजापछि जाम्बिया उत्साहसँगै आफ्नो घर फर्कन सक्नेछ । अब मंगलबारको फरक खेलमा अमेरिका र इंग्ल्यान्ड उत्रनेछन् । उनीहरू दुवैको उद्देश्य अन्तिम १६ मा प्रवेश गर्ने हुनेछ । अमेरिका लगातार तेस्रोपल्ट उपाधि जित्ने अभियानमा छ, तर अहिलेसम्म टिमको प्रदर्शन भने उत्साहजनक रहेको छैन ।नेदरल्यान्ड्सविरुद्धको पछिल्लो खेलमा अमेरिका ११ को बराबरीमा रोकिएको थियो । समूह ई जित्नका लागि अमेरिकालाई पोर्चुगलविरुद्ध ठूलो अन्तरको जित आवश्यक पर्न सक्नेछ । खेल हारेको स्थितिमा अमेरिकाका लागि प्रतियोगिताको चुनौती समाप्त हुनेछ र यो विश्वकप इतिहासकै सबैभन्दा स्तब्धपूर्ण नतिजा हुनेछ । अमेरिकी प्रशिक्षक भ्लाट्को अन्डोनोस्भ्कीले भनेका छन्, हाम्रो एकमात्र उद्देश्य भनेकै नकआउट चरणमा प्रवेश हो । हामी त्यसमै मात्र केन्द्रित छौं ।डच टिमले भने प्रतियोगिताबाट बाहिरिसकेको भियतनामको सामना गर्नेछ । मंगलबारको अर्को खेलमा इंग्ल्यान्डलाई चीनविरुद्धको खेलमा बराबरी नै पर्याप्त रहनेछ । इंग्ल्यान्डका लागि भने मुख्य खेलाडी रहेकी मिडफिल्डर किएरा वाल्स घुँडाको चोटका कारण देखिने छैनन् । समूह डी को शीर्षमा रहेको डेनमार्कले भने हाइटीविरुद्ध खेल्नेछ । यदि इंग्ल्यान्डले समूह जित्ने हो भने उसले नाइजेरियाको सामना गर्नेछ । समूहको दोस्रोमा रह्यो भने इंग्ल्यान्डको प्रतिद्वन्द्वी हुनेछ, अस्ट्रेलिया ।"
महिला विश्वकप : लैंगिक समानताको अवसर,"काठमाडौं (कास) आयोजकमध्येको एक न्युजिल्यान्ड यसअघि नै महिला विश्वकपको समूह चरणबाट बाहिरिसकेको थियो । पछिल्लो खेलमा नाइजेरियासँग ३२ को हारले स्तब्ध अस्ट्रेलियामाथि क्यानडासँगको खेलअघि ठूलो दबाब थियो । अस्ट्रेलियाले यसलाई आफ्नो ४५ वर्षको इतिहासमा सबैभन्दा ठूलो र महत्त्वपूर्ण खेलको संज्ञा दिएको थियो । क्यानडासँग विजय हात पार्न नसके अस्ट्रेलियाको पनि न्युजिल्यान्डकै जस्तै हविगत हुने थियो । अस्ट्रेलिया र न्युजिल्यान्डको आतिथ्यतामा महिला विश्वकप भइरहेको छ । अस्ट्रेलियाले फुटबलमा एसियाको प्रतिनिधित्व गर्ने भए पनि ओसियाना क्षेत्रले पहिलो पटक महिला विश्वकप आयोजना गरिरहेको छ ।त्यही सेरोफेरोमा नेपालका लागि अस्ट्रेलियन दूतावासले सोमबार अखिल नेपाल फुटबल संघ (एन्फा) का पदाधिकारी, महिला पदाधिकारी, रेफ्री, प्रशिक्षक, नेपाली राष्ट्रिय महिला र यू२० टोलीसँग बसेर राजधानीको एक होटलमा अस्ट्रेलिया र क्यानडाको खेल हेर्ने व्यवस्था मिलाएको थियो । नेपालका लागि अस्ट्रेलियाली राजदूत फेलिसिटी भोल्क सो कार्यक्रमका दौरान निकै छटपटाएकी थिइन् । हयाले रासोले नवौं मिनेटमा पहिलो गोल गर्दा उनको खुसी उम्लिएको थियो । सहायक रेफ्रीले अफसाइडको झन्डा उठाएको देखेपछि उनको खुसी उड्नलाई धेरै बेर लागेन । तर उनको खुसी तत्कालै पुनः फर्किएको थियो, जब भीएआरले त्यो गोललाई मान्यता दिएको थियो । मध्यान्तरसम्म अस्ट्रेलियाले २० को अग्रता बनाइसकेको थियो । तर नर्भस भएकाले भोल्क आफूलाई पूरा खेल हेर्न गाह्रो भएको जनाइरहेकी थिइन् । एन्फाका अध्यक्ष पंकजविक्रम नेम्वाङ र सदस्य सरिला श्रेष्ठसँगै एउटै टेबलमा बसेर उनले दोस्रो हाफको खेलको आनन्द लिइन् । अस्ट्रेलियाले ४० ले एकतर्फी खेल जितेर नकआउट चरणमा स्थान सुरक्षित गरेको थियो । यसले भोल्कलाई पनि ठूलो राहत दिएको थियो । नेपाली महिला टोलीका खेलाडी तथा पदाधिकारीहरू सबै अस्ट्रेलियाको समर्थनमा हरेक गोल र राम्रो मुभमा ताली बजाइरहेका थिए ।यो महिला विश्वकप फुटबलको ठूलो उत्सवमात्र होइन, यो टोली र खेलाडीको सीप र उपलब्धिको उत्सव मात्र होइन, फुटबल र सबै क्षेत्रमा लैंगिक समानतालाई अगाडि बढाउने अवसर पनि हो, भोल्कले आफ्नो मन्तव्यका क्रममा भनिन्, सबै ठाउँमा महिलाले समान व्यहवार, मान्यता, आफ्नो समुदाय र देशमा योगदान गर्ने अवसरको प्रतिस्पर्धा गर्छन्, चाहे त्यो राजनीति, व्यवसाय, शिक्षा, नागरिक समाज, संस्कृति वा खेलकुदमार्फत होस् ।यस विश्वकपपश्चात् अस्ट्रेलिया फुटबल संघले २०२७ सम्ममा सक्रिय महिला खेलाडीको संख्या ६ लाख पुर्याउने लक्ष्य राखेको आफ्नो सरकारको धारणा उनले कार्यक्रममा राखेकी थिइन् । यस विश्वकपदेखि अहिलेसम्मकै सबैभन्दा बढी ३२ टोलीले प्रतिस्पर्धा गर्दै छन् । एन्फा अध्यक्ष नेम्वाङले नेपाली महिला टोलीबाट आफू निकै सकारात्मक रहेको जनाउँदै अस्ट्रेलियालाई सफल आयोजनाका लागि शुभकामना दिए ।"
सुदूरपश्चिम११ द्वारा खेल सामग्री सहयोग,"(धनगढी)कैलालीको सुदूरपश्चिम११ स्पोर्ट्स क्लबले जिल्लाको ग्रामीण भेगको पटेला स्मार्ट क्लबलाई खेल सामग्री सहयोग गरेको छ । सोमबार पटेलास्थित फुटबल मैदानमा एक कार्यक्रमको आयोजना गरी सुदूरपश्चिम११ ले पटेला स्मार्टलाई खेल सामग्री सहयोग गरेको हो ।सुदूरपश्चिम११ का अनुसार पटेला स्मार्ट क्लबलाई ११ वटा बल, ४५ जर्सी सेट, ३० टिसर्ट, २६ क्याप, कोन, मार्करसहितको खेल सामग्री सहयोग गरिएको हो । सुदूरपश्चिम११ स्पोटर््स क्लबका अध्यक्ष सुरेश हमालले पटेला स्मार्ट क्लबका अध्यक्ष मुकेश चौधरीलाई खेल सामग्री हस्तान्तरण गरेका हुन् । धनगढीको ग्रामीण क्षेत्रमा रहेका २५ जना पुरुष र १५ जना महिला फुटबलरलाई छनोट गरी पटेला स्मार्ट क्लबमा प्रशिक्षण गराउने उद्देश्यका साथ सुदूरपश्चिम११ स्पोटर््स क्लबले खेल सामग्री सहयोग गरेको हो । यसका साथै दुबै क्लबबीच दुई वर्षको रणनीतिक सम्झौतासमेत भएको छ । क्लबको आन्तरिक व्यवस्थापन पटेला स्मार्ट आफैंले हेर्ने तथा पटेलालाई आवश्यक पर्ने प्रशिक्षकसहितको खेल सामग्री सुदूरपश्चिम११ ले सहयोग गर्ने विषयमा सम्झौता भएको हो ।सुदूपश्चिम११ का अध्यक्ष हमालले ग्रामीण भेगमा रहेका फुटबल खेलाडीलाई प्रशिक्षण दिने उद्देश्यले पटेला स्मार्ट क्लबसँग सहकार्य गरेको बताए । उनले दुईवर्षे सम्झौताबाट ग्रामीण क्षेत्रमा रहेका फुटबल खेलाडीहरूले नियमित प्रशिक्षण पाउने र उत्कृष्ट खेलाडीले सुदूरपश्चिम११ स्पोर्ट्स क्लबबाट राष्ट्रिय तथा अन्तर्राष्ट्रिय प्रतियोगिता खेल्न अवसर पाउने बताए । पटेला स्मार्टका अध्यक्ष चौधरीले सुदूरपश्चिम११ सँगको सहकार्यले क्लबको गतिविधि अघि बढाउन सहयोग पुग्ने बताए । उनले सुदूरपश्चिम११ सँगको सम्झौता लामो समयका लागि आवश्यक रहेको उल्लेख गरे । सुदूरपश्चिम११ ले हरेक वर्ष देशकै सर्वाधिक धनराशिको सुदूरपश्चिम खप्तड गोल्डकप फुटबल प्रतियोगिता आयोजना गर्दै आएको छ भने देशभर हुने नकआउट प्रतियोगितामा सुदूरपश्चिमको प्रतिनिधित्व गर्दै सहभागिता जनाउँदै आएको छ । साथै एन्फाको सी डिभिजन छनोटमा समेत खेल्दै आएको छ ।"
फुटसल प्रतियोगिता हुने,"काठमाडौं (कास) हिमालयन फुटबल क्लबको आयोजनामा काठमाडौंमा खुला फुटसल प्रतियोगिता हुने भएको छ । साउन १८ र १९ गते चल्ने प्रतियोगितामा देशभरका जुन कुनै समूहले पनि सहभागिता जनाउन सक्नेछन् ।साउन १५ गतेसम्मलाई आवेदन मिति तोकिएको प्रतियोगितामा हाल सहभागी समूहको दर्ता प्रक्रिया चलिरहेको क्लबले जनाएको छ । सहभागी शुल्क ७ हजार ७ सय ७७ रुपैयाँ आयोजकले तोकेको छ । भेन्यु पार्टनर भाटभटेनी हेल्थ क्लबमा प्रतियोगिता सञ्चालन हुनेछन् ।विजेताले १ लाख ११ हजार १ सय ११ रुपैयाँ, दोस्रोले ५५ हजार ५ सय ५५ रुपैयाँ पाउनेछन् । फेयर प्ले टिमलाई ११ हजार १ सय ११ रुपैयाँ र उत्कृष्ट प्लेयर र गोलरक्षकलाई जनही ५ हजार ५ सय ५५ रुपैयाँ पुरस्कार तोकिएको छ ।नेपालमा फुटसलको क्रेज बढिरहँदा विभिन्न ठाउँमा छरिएका खेलप्रेमी युवाहरूमाझ भाइचाराको सम्बन्ध स्थापित गर्न यो प्रतियोगिताले महत्त्वपूर्ण भूमिका खेल्ने हिमालयन फुटबल क्लबका अध्यक्ष विनोद कार्कीले बताए ।"

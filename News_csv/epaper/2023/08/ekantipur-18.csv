शीर्षक,विवरण
सर्वोच्चको फैसलाले उठायो रेशमको माफीमाथि प्रश्न,"फौजदारी कानुनको उल्लंघनमा चलाएका मुद्दाहरूलाई राजनीतिक सौदाबाजीको रणनीतिअन्तर्गत फिर्ता लिनु वा माफी मिनाहा दिनु संविधान, कानुन र न्यायका मान्य सिद्धान्तको विपरीत होरगतमा लत्पतिएका हातहरूले राजनीतिक संरक्षण प्राप्त गरेमा मुलुकको फौजदारी कानुनले निषेध गरेको आपराधिक कार्य गरेका व्यक्ति नै ठूल्ठूलो आवाजका साथ निष्फिक्री समाजमा विचरण गर्ने अनपेक्षित अवस्था उत्पन्न हुन जान्छफौजदारी कानुनले राजनीतिक व्यक्तिले अपराध गरेमा राजनीतिक उद्देश्यले गरेको मानिने र अन्य व्यक्तिले अपराध गरेमा आपराधिक उद्देश्यले गरेको भनी फरक दृष्टिले हेर्दैनमुलुकको फौजदारी कानुनद्वारा बर्जित आपराधिक क्रियाकलापलाई राजनीतिक प्रकृतिको अपराध मान्नु आपराधिक क्रियाकलापलाई राजनीतिक उद्देश्य प्राप्त गर्ने औजार (साधन) का रूपमा प्रयोग गर्न मान्यता प्रदान गर्नु हो"
"ओलीको तस्बिर अब पुष्पलाल, मदन र मनमोहनसँगै राख्नुपर्ने","(काठमाडौं)एमालेले अध्यक्ष केपी शर्मा ओलीलाई नेपाली कम्युनिस्ट आन्दोलनमा ब्रान्डिङ गर्ने अभियान चलाएको छ । यही अभियानअनुसार पार्टीका हरेक कार्यक्रममा कम्युनिस्ट पार्टीका संस्थापक नेता पुष्पलाल श्रेष्ठ, महासचिव मदन भण्डारी, एमालेका पहिलो अध्यक्ष मनमोहन अधिकारीसँगै ओलीको तस्बिर राख्ने औपचारिक निर्णय भएको छ । एमाले उपमहासचिव विष्णु रिमालले सार्वजनिक गरेको निर्णयअनुसार श्रेष्ठ, भण्डारी र अधिकारीसँगै ओलीको तस्बिर राखिनेछ । सार्वजनिक कार्यक्रममा फोटोको प्रयोग, आसन ग्रहण र मञ्च व्यवस्थापनसम्बन्धी देहायबमोजिमको निर्णय एमालेले नियमित परिपत्रमार्फत पार्टी पंक्तिमा प्रेषित गर्दै छ, एमालेको निर्णयमा भनिएको छ, कार्यक्रमको गरिमा र मर्यादालाई बढाउन पार्टी र जनसंगठनहरूले आयोजना गर्ने सार्वजनिक कार्यक्रममा (तीन अग्रजका अतिरिक्त) पार्टी अध्यक्षबाहेक अन्य फोटो प्रयोग नगर्ने । कार्यक्रममा जथाभावी नेताहरूको तस्बिर राख्न थालेको भन्दै अब तीन अग्रज नेतासँगै ओलीको तस्बिर राख्नुपर्ने एमालेको तर्क छ । एमालेमा फरक मत राख्न अघोषित रूपमा निषेधित भइरहेका बेला ओलीको तस्बिर मात्र राख्न पाउने निर्णयले पार्टीभित्र ओलीतन्त्र झन् बलियो हुने टिप्पणी हुन थालेको छ । कम्युनिस्ट पार्टीहरू झन् लोकतान्त्रिक हुँदै गइरहेका बेला चितवनको सौराहामा भएको दसौं महाधिवेशनपछि एमाले अध्यक्ष ओलीतिर केन्द्रित हुन थालेको हो । पार्टीमा फरक मत राख्नेलाई निषेध गर्दै जानु, फरक विचारलाई सम्मान नगर्नु कम्युनिस्टको जनवादी केन्द्रीयता विपरीत मानिन्छ । पार्टी निर्णय अध्यक्ष वा महासचिवकेन्द्रित गर्नु निरंकुश शैलीका रूपमा लिइने राजनीतिक विश्लेषक झलक सुवेदीले बताए । चिनियाँ कम्युनिस्ट पार्टीका महासचिव सी चिनफिङको उदाहरण दिँदै उनले त्यहाँको संविधान र विधानमा सी विचारधारा राखिएको र नेपालका प्रमुख कम्युनिस्ट पार्टीका प्रमुखले पनि आफूकेन्द्रित भई गलत बाटो लिएको बताए । सीपीसी अध्यक्ष सीले माओसरह दाबी गरी राज्यशक्ति आफूमा केन्द्रित गरेका छन् । नेपालका कम्युनिस्ट पार्टीका अध्यक्षहरू पनि व्यक्तिकेन्द्रित हुन थालेका छन्, उनले भने, एमाले झन् कमजोर भइरहेका बेला अध्यक्षकेन्द्रित हुनुपर्ने के कारण आयो होला ? एमालेले यतिबेला व्यक्तिपूजनको राजनीति गर्नु ठिक होइन । ०७४ को निर्वाचनपछि कम्युनिस्ट पार्टीको सरकार बनेको सन्दर्भमा केही हदसम्म ओलीको हाइहाइ हुनु सान्दर्भिक भए पनि यतिबेलाको सन्दर्भ फरक भएको सुवेदी बताउँछन् । उनले कम्युनिस्ट पार्टीमा छोटेनेता को तस्बिर छ्याछ्याप्ती रोक्न एमालेले अब राख्नैपरे अध्यक्षको मात्र तस्बिर राख्ने निर्णय गरेको हुन सक्ने बताए । कम्युनिस्ट पार्टीका संस्थापक पुष्पलाल श्रेष्ठले नेपालका कम्युनिस्ट आन्दोलनको बीउ रोपेका थिए । ०४६ को जनआन्दोलनपछि तत्कालीन महासचिव मदन भण्डारीले जनताको बहुदलीय जनवाद बाटो तय गरेपछि एमाले नेपाली समाजमा स्थापित भएको थियो । एमालेको पहिलो अध्यक्ष एवं पहिलो कम्युनिस्ट सरकारका प्रधानमन्त्री मनमोहन अधिकारीको नौमहिने सरकारको जग एमालेले अझै आत्मसात् गरी अघि बढेको छ । तर ओली नेतृत्वमा आएपछि निर्माण भएको मुलुकको शक्तिशाली पार्टी एमालेमाओवादीको एकता टिक्न सकेन भने करिब १५ वर्ष पार्टी नेतृत्वमा रहेका माधवकुमार नेपाल पक्ष अलग भएको छ । एमालेको विधानको प्रस्तावनामा सबैखाले विभेद अन्त्य गर्ने उल्लेख भए पनि नेताहरूबीच नै विभेदकारी नीति लिएको गुनासो एमालेभित्रै छ । पार्टी जिम्मेवारका हिसाबले अध्यक्ष ओली सुप्रिम कमान्डर भए पनि पार्टी शक्ति आफूमा केन्द्रित गरेको भन्दै एमालेभित्र असन्तुष्टि छ । विधानको प्रस्तावनामा पार्टीका सबै सदस्य समान भएको उल्लेख छ । नेपाली समाजमा विद्यमान शोषण, उत्पीडन, गरिबी, अभाव, पछौटेपन र विभेद अन्त्य गर्ने विधानमा भनिएको छ । पार्टीका सबै सदस्यहरू समान छन् । पार्टीको सार्वभौम अधिकार सदस्यहरूमा निहित रहने र यसको प्रयोग विधानअनुसार हुने उल्लेख छ ।उपमहासचिव पृथ्वीसुब्बा गुरुङले सामूहिक संघर्ष, त्याग, बलिदान र योगदानबाट एमाले निर्माण भएको स्मरण गर्दै सबैको योगदानका आधारमा पार्टी अघि बढ्नुपर्ने बताए । एक जनाले गरेर मात्र पार्टी बन्ने होइन, पार्टी सदस्य सबैको योगदानले पार्टी शक्तिशाली हुन्छ, उनले भने । २०४६ सालपछि कम्युनिस्ट पार्टीहरूलाई जडसूत्रवादबाट बाहिर निकाली तत्कालीन महासचिव भण्डारीले जनताको बहुदलीय जनवाद कार्यदिशा विकास गरेका थिए । हाल एमाले त्यही कार्यदिशामा अघि बढेको छ । नेपाली समाजमा विद्यमान राजनीतिक, आर्थिक, सामाजिक, सांस्कृतिक, वातावरणीयलगायत सबै प्रकारका समस्याको पहिचान र तिनको समाधानका लागि मार्क्सवादको सिर्जनात्मक प्रयोग गर्दै अघि बढ्ने क्रममा जननेता मदन भण्डारीको अगुवाइमा जनताको बहुदलीय जनवाद विकसित भएको हो, एमालेको विधान प्रस्तावनामा भनिएको छ, यस नवीनतम् वैज्ञानिक सिद्धान्तले समाजवाद स्थापना र कार्यान्वयनको चरणसम्म पनि हामीलाई मार्गदर्शन गरिरहनेछ ।दोस्रो पटक एमालेको नेतृत्व गरिरहेका ओली २०२८ सालको सशस्त्र आन्दोलनमा सहभागी भएका थिए । त्यसपछि भएका जनआन्दोलन र सशस्त्र आन्दोलनमा कम्युनिस्ट नेताहरू मदन भण्डारी, मनमोहन अधिकारी, पुष्पकमल दाहाल, माधवकुमार नेपाल, बाबुराम भट्टराईको नाम अग्रपंक्तिमा आउँछ । २०६२०६३ को आन्दोलनमा सक्रिय सहभागी नभएपछि ओली आलोचित भएका थिए । २०७२ मा भारतले लगाएको नाकाबन्दीको खुलेर विरोध गरेका उनले प्रधानमन्त्री हुँदा २०७७ जेठमा लिपुलेक, कालापानी, लिम्पियाधुरासहितको चुच्चे नक्सा जारी गरेपछि राष्ट्रवादी छवि बनाएका छन् । उनको त्यही छवि लिएर एमाले २०७९ को निर्वाचनमा होमिएको थियो । आमनिर्वाचनमा एमालेले गाउँगाउँमा ओली, सहरसहरमा ओली गीत गुञ्जाएको थियो । त्यसबेला देशव्यापी रूपमा ओली ब्रान्ड मा पहिलो पार्टी बनाउने प्रयास गरेको थियो । नेकपा नेतृत्वमा सरकार हुँदा तत्कालीन प्रधानमन्त्री ओलीले अर्का अध्यक्ष पुष्पकमल दाहाललाई पन्छाएर आफूमा राज्य सत्ता र पार्टी सत्ता केन्द्रित गरेका थिए । सामाजिक सुरक्षा कोषको उद्घाटन क्रममा सहरभरि ओलीको फोटो टाँसिएको थियो । दाहालसित दूरी बढ्दै जाँदा नेकपा विभाजनको संघारमा पुगेको थियो । सर्वोच्चको आदेशले एमाले र माओवादी अलग भएपछि ओली र दाहाल आआफ्नो बाटो लागेका थिए ।एमाले निर्माण हुन मुख्यगरी तुलसीलाल आमात्य, मदन भण्डारी, मनमोहन अधिकारी, झलनाथ खनाल, माधवकुमार नेपाल, भरतमोहन अधिकारीलगायत उनीहरूका समकालीन नेताको भूमिका छ । २०३२ सालमा कोअर्डिनेसन केन्द्र (कोके), २०३५ सालमा नेपाल कम्युनिस्ट पार्टी (माले) र २०४७ सालमा नेपाल कम्युनिस्ट पार्टी (एमाले) निर्माण भयो । २०४९ माघमा काठमाडौंमा भएको पाँचौं महाधिवेशनले मनमोहन अधिकारीलाई अध्यक्ष र मदन भण्डारीलाई महासचिव चयन गरेको थियो । यो महाधिवेशनले पहिलो पटक अध्यक्ष र महासचिव पद सिर्जना गर्यो । २०५० जेठ ३ मा चितवनको दासढुंगामा रहस्यमय जिप दुर्घटनामा परी भण्डारीको निधन भएपछि माधवकुमार नेपाल महासचिव भएका थिए । २०५४ माघमा नेपालगन्जमा भएको महाधिवेशनले अधिकारीलाई अध्यक्ष र नेपाललाई महासचिव निर्वाचित गर्यो । चुनाव प्रचार अभियानका क्रममा २०५६ वैशाख १३ गते अध्यक्ष अधिकारीको निधन भएपछि अध्यक्ष पद महाधिवेशनबाट खारेज गरियो । सातौं महाधिवेशनले नेपाललाई महासचिव निर्वाचित गरेको थियो । २०६५ फागुनमा भएको आठौं महाधिवेशनमा खनाल र ओलीबीच प्रतिस्पर्धा हुँदा खनाल पार्टी अध्यक्ष भए । २०७१ असारमा काठमाडौंमा भएको नवौं महाधिवेशनमा ओली र नेपालबीच भएको प्रतिस्पर्धामा ओली अध्यक्ष निर्वाचित भए । २०७८ मंसिरमा चितवनमा भएको दसौं महाधिवेशनमा ओली र भीम रावलबीच प्रतिस्पर्धा हुँदा ओली दोस्रो कार्यकालका लागि निर्वाचित भएका हुन् ।"
'गौशाला २६ की आमाको नागरिकता झिकाउने आदेश,"(काठमाडौं)क्रिकेटर सन्दीप लामिछानेविरुद्ध चलिरहेको नाबालिग किशोरीमाथि जबर्जस्ती करणीको मुद्दामा जिल्ला अदालत काठमाडौंले बिहीबार फैसला गर्ने अपेक्षा गरिएको थियो । तर, अदालतले फैसला होइन, थप प्रमाण बुझ्ने आदेश गरेको छ । न्यायाधीश राजकुमार खतिवडाको इजलासले पीडित किशोरी गौशाला २६ की आमाको नागरिकता र त्यससँग सम्बन्धित विवरण झिकाउन आदेश गरेको हो । लामिछाने पक्षधर वकिलहरूले जाहेरवाला किशोरीको मात्रै नभएर उनकी आमाको पनि दुईवटा जन्ममिति भएकाले कागजातको प्रमाणिकता जाँच गरेरमात्रै फैसला हुनुपर्ने अडान राख्दै आएका थिए । सरकारी अभिलेखहरूमा गौशालाकी आमाको फरक फरक जन्ममिति देखिएकाले कुनचाहिँ सही भन्नेमा इजलासमा प्रश्न खडा भएको थियो । वडा कार्यालयले राखेको आमाको बसाइँसराइको अभिलेखमा जन्ममिति २०५३ फागुन २१ छ भने अन्य कागजातमा उही महिना र गतेसहित २०३५ लेखिएको छ । वडाले दिएको बसाइँसराइको प्रमाणपत्रमा जन्ममिति २०३५ साल नै लेखिएको छ । वडाको अभिलेखमा गौशालाको दाजुको जन्ममिति २०५९ कात्तिक ८ र गौशालाको २०६१ असार १८ लेखिएको छ । आमाको उमेर र छोरा तथा छोरीको उमेरमा ६ र ८ वर्षको मात्रै फरक देखिने हुनाले आमाको जन्ममिति ३०५३ भूलवश लेखिन गएको प्रस्ट हुँदाहुँदै अदालतले अप्रसांगिक कागजात मागेको भन्दै जानकारहरूले यसको आलोचना गरेका छन् । छोरी बलात्कृत भएको मुद्दामा बाबुआमाको उमेरको कुनै प्रमाण लाग्दैन र हुँदैन पनि, फौजदारी न्याय प्रणालीकी जानकार आस्था दाहाल भन्छिन्, सरकारी कागजातमा फरक विवरण भेटिएर सम्बन्धित व्यक्तिकै जन्ममितिको विवाद उठे त्यसलाई प्रमाणित गर्ने वैज्ञानिक आधार छन् । तर बाबुआमाको जन्ममिति प्रमाणित गर्न खोज्ने अदालतको कामले न्यायमा अनावश्यक ढिलासुस्ती तथा सरकारी स्रोत, समय र संयन्त्रको फजुल खर्च गराउँछ । फैसलाको सबै अंग पुगिसकेको मुद्दामा अप्रासांगिक प्रमाण झिकाउने अदालतको आदेशले न्यायमा ढिलाइ गरेको उनको भनाइ छ । फौजदारी न्यायको विधिशास्त्रले कतै पनि नाबालिका बलात्कृत मुद्दामा घरपरिवारका सदस्यको उमेर सोधखोज गर्ने मनसाय नराखेको भन्दै दाहालले अदालतको आदेशले आफू छक्क परेको बताइन् । वडाको अभिलेखमा बाहेक गौशालाकी आमाको उमेर अन्य कागजातमा २०३५ साल छ । पीडित पक्षका अनुसार पछिल्ला दुई अंक ३५ उल्टिएर भूलवश ५३ हुन गएको हो । यति सानो भूललाई मूल प्रमाणजस्तो मानेर अदालतले फैसला नै नगर्दा पीडितको मनोबल त्यसै गुमेको उनको आफन्तले प्रतिक्रिया दिएका छन् । कानुनमा १८ वर्षभन्दा कम उमेरकासँग राजीखुसी नै शारीरिक सम्बन्ध भए पनि त्यो जबर्जस्ती करणी हुने उल्लेख छ । यही प्रावधानलाई टेकेर सन्दीपका कानुन व्यवसायीले पीडितको उमेरमा प्रश्न उठाउँदै आएका थिए । किनभने उनी १८ वर्ष कटिसकेको सन्दीप पक्षधर कानुन व्यवसायीको दाबी छ । जन्मदर्तादेखि उनको शैक्षिक प्रमाणपत्रसमेतका कागजातका आधारमा गौशाला २६ को उमेर १८ पुगेको हो, होइन भन्नेमा विवाद देखिन्छ । २०७५ पुस १८ भएको जन्मदर्तामा पीडित निवेदक २०६१ असार १८ गते जन्मिएको लेखिएको देखिन्छ । २०७९ असार १४ गते बनाइएको प्रतिलिपिमा भने उनको जन्ममिति २०६२ जेठ १८ उल्लेख छ । त्यसैका आधारमा उनले नागरिकता लिएकी थिइन् । त्यसको केहीपछि २०७९ भदौ ५ को राति उनी काठमाडौंको एक होटलमा सन्दीपद्वारा बलात्कृत भएको भनी जिल्ला अदालतमा मुद्दा चलेको छ । पुर्पक्षका लागि थुनामा परेका सन्दीपलाई गत पुस २९ मा सर्वोच्च अदालतले रिहा गर्न आदेश गरेको थियो । आदेश आएकै दिन उनी जेलमुक्त भएका थिए ।"
बीआरआईअन्तर्गतका ठूला परियोजना बनाउन प्रस्ताव गरिने,"(काठमाडौं) भारतसँग १० वर्षमा १० हजार मेगावाट विद्युत् निर्यात गर्ने मौखिक सहमति गरेर जेठमा नयाँदिल्ली भ्रमण गरेका प्रधानमन्त्री पुष्पकमल दाहालको चीनको भ्रमणमा पनि ऊर्जा सम्झौता गर्ने गरी गृहकार्य थालिएको छ । ऊर्जा मन्त्रालयले भ्रमणका लागि गृहकार्य थालेर परराष्ट्र मन्त्रालयमा चीन भ्रमणको एजेन्डा पठाउन बाँकी नै छ । परराष्ट्रमन्त्री एनपी साउदले यूएनको महासभा र चीन भ्रमणलाई लिएर प्रारम्भिक चरणमा मन्त्रालयले गृहकार्य गरिरहेको बताए । उनले चीन भ्रमणका सम्बन्धमा भने आवश्यक एजेन्डाहरू तय गर्नका लागि विभिन्न मन्त्रालयबाट विकास परियोजनाहरू, सम्झौता तथा समझदारीसहित अन्य विषयमा पनि गृहकार्य भइरहेको बताए । पहिलो चरणमा चीनसँग सम्बन्धित विषयबारे विभिन्न मन्त्रालयबाट एजेन्डा ल्याउन अनुरोध गरेको छु, उनले भने, सबै एजेन्डा आइसकेपछि सचिवसहित अन्य सम्बन्धित पदाधिकारीसँग एजेन्डाका बारेमा विस्तृत बैठक गर्छु । त्यसपछि प्रधानमन्त्री तहमा एजेन्डाहरू प्रस्तुत हुनेछ र एजेन्डाको टुंगो लगाइनेछ ।प्रधानमन्त्री दाहालले पनि यसअघि नै भ्रमण क्रममा चीनसँग ऊर्जा सहकार्यबारे सम्झौता हुने दाबी गरिसकेका छन् । साउन २७ मा चितवनमा चीन भ्रमणमा ऊर्जा सहकार्य हुने छनक दिएका प्रधानमन्त्री दाहालले गत मंगलबार बालुवाटारमा पत्रकारसँगको अन्तरक्रियामा फेरि भने, चीनसँग केरुङ र किमाथांकामा क्रस बोर्डर ट्रान्समिसन लाइन निर्माणको आग्रह गर्ने तयारी भइरहेको छ । किमाथांकानजिकै हुने गरी कुनै जलविद्युत् परियोजना बनाउने, कृषिमा आधारित लगानी बढाउनेलगायत विषयमा पनि कुराकानी गर्ने तयारी भइरहेको दाहालले बताए । यसको तयारीका लागि उनले ऊर्जा मन्त्रालयलाई निर्देशनसमेत दिइसकेका छन् । प्रधानमन्त्री दाहालले चीन भ्रमणमा नेपालले बेल्ट एन्ड रोड परियोजना (बीआरआई) अन्तर्गत अनुदानमा कुनै एउटा ठूलो परियोजनामा सहयोग गर्न सरकारले प्रस्ताव गर्ने तयारी गरेको बताएका छन् । विगतमा पनि चीनबाट आएका शीर्ष नेताहरूलाई प्रधानमन्त्री दाहालले नेपालमा बीआरआईअन्तर्गत कुनै एउटा ठूलो परियोजना अनुदानमा निर्माणका लागि चीनलाई आग्रह गरेका थिए । अबको चीन भ्रमणमा थप केही परियोजना निर्माणका लागि पनि चीनलाई प्रस्ताव गरिने जानकारी दिए । भ्रमणमा बीआरआई सम्बन्धमा चीनसँग थप प्रस्ट हुने र त्यसबाट लाभ लिने मौका पनि हुने दाहालले बताए । सन् २०१७ मा हस्ताक्षर गर्दै नेपाल बीआरआईमा सहभागी भएको थियो । तर छ वर्षमा यसअन्तर्गत नेपालमा कुनै पनि परियोजना निर्माण नभएको सरकारले बताएको छ । गत महिना संसद्लाई सम्बोधन गर्दै परराष्ट्रमन्त्री साउदले हालसम्म बीआरआईअन्तर्गत कुनै पनि परियोजना अघि नबढेको प्रस्ट पारेका थिए । चिनियाँ ऋणमा बनेको पोखरा अन्तर्राष्ट्रिय विमानस्थललाई चीनले पटकपटक बीआरआई अन्तर्गतको परियोजना भनिरहँदा नेपालले त्यसलाई प्रस्ट पारेको हो । नेपाल र चीनबीच हालसम्म परियोजना कार्यान्वयन योजना सम्झौता पनि हुन सकेको छैन । शेरबहादुर देउवा नेतृत्व सरकारको पालामा दुई मुलुकबीच परियोजना कार्यान्वयन योजना सम्झौता गर्न चीनले चासो देखाए पनि नेपाल त्यसबाट पछि हटेको थियो ।प्रधानमन्त्री दाहाल भदौ ३० मा संयुक्त राष्ट्रसंघको महासभामा भाग लिन अमेरिका जाँदै छन् । असोज १ र २ मा हुने दिगो विकासका लक्ष्यहरू (एसडीजी) सम्मेलनमा नेपालतर्फबाट पनि सम्बोधन रहेको छ । दाहालले असोज ४ मा यूएनको ७८ औं महासभामा सम्बोधन गरेपछि न्युयोर्कबाटै चीन जाने गरी परराष्ट्र मन्त्रालयले तय गरेको छ । दाहालले असोज ५ देखि ७ सम्म चीनमा द्विपक्षीय भेटवार्ता गरी स्वदेश फर्कने गरी गृहकार्य भइरहेको छ । हाङचाओमा हुने एसियाली खेलकुदको उद्घाटन समारोहमा अतिथिका रूपमा दाहाल चीन जान लागेका हुन् । उक्त अवसरमा चिनियाँ राष्ट्रपति सी चिनफिङसँग भेटवार्ता गर्ने कार्यक्रम रहेको छ । राष्ट्रपति सी चिनफिङ शक्तिमा आएपछि सन् २०१३ बाट चीनले वान बेल्ट वान रोड (ओबीओआर) लाई अघि सारेको थियो । चिनियाँ लगानीमा विश्वलाई जमिन र समुद्री मार्गमार्फत जोड्ने गरी अघि सारिएको उक्त परियोजनालाई सन् २०१५ बाट बीआरआई नाम दिइयो । त्यसपछि सडक सञ्जालका साथै पूर्वाधारहरूको विकास निर्माण र अन्य क्षेत्रहरूलाई पनि समेटिएको हो । बीआरआईमा नेपालतर्फबाट तत्कालीन उपप्रधानमन्त्री कृष्णबहादुर महराले वेइजिङ पुगेर सम्झौतामा हस्ताक्षर गरेका थिए । बीआरआई परियोजनाअन्तर्गत नेपालले सुरुआतमा ३५ ओटा परियोजनाको सूची पठाएको थियो । तर पछि चीनको आग्रहमा नौ परियोजनामा घटाएर पठाइएको हो । जसमा रसुवागढीकाठमाडौं सडक स्तरोन्नति, किमाथांका सडक निर्माण, दिपायलबाट चिनियाँ नाकासम्मको सडक, टोखाविदुर सडक (टर्नेलसहित), गल्छीरसुवागढीकेरुङ ४०० केभी ट्रान्समिसन लाइन, केरुङकाठमाडौं रेलको सम्भावता अध्ययन, ७६२ केभीको तमोर हाइड्रो परियोजना, ४२६ केभीको फुकोट कर्णाली हाइड्रो परियोजना (जुन भारतलाई दिने निर्णय भइसकेको छ) र मदन भण्डारी विश्वविद्यालय थिए । तर ती परियोजना नेपालका तर्फबाट छनोट भएका हुन् वा होइनन् भन्ने हालसम्म सरकारले आधिकारिक रूपमा बाहिर ल्याएको छैन । सन् २०१८ जुनमा तत्कालीन प्रधानमन्त्री केपी शर्मा ओलीको चीन भ्रमणका क्रममा पनि बीआरआई कार्यान्वयनलाई जोड दिइएको थियो । त्यसबेला दुवै पक्षले सीमापार हिमालय बहुआयामिक कनेक्टिभिटीको समग्र ढाँचाभित्र बन्दरगाह, सडक, रेलमार्ग, उड्डयन र सञ्चार जस्ता अत्यावश्यक अंगहरूलाई समेटेर कनेक्टिभिटी बढाउन बीआरआईअन्तर्गत सहयोगसम्बन्धी समझदारी ज्ञापनपत्रको कार्यान्वयनलाई तीव्रता दिन सहमत भएका थिए । दुवै पक्षले समझदारीमा रहेका सबै क्षेत्रमा सहयोग प्रवर्द्धन गर्न व्यावहारिक कदम चाल्न सहमत भए पनि कार्यान्वयन भने प्रभावकारी हुन सकेको छैन ।"
स्टारसागै चर्चामा साउदी र अमेरिकी लिग,"(काठमाडौं) चलेका फुटबलरमा नेयमर एक जना बाँकी थिए । उनी पनि साउदी अरबतिर लागे । त्यहाँको प्रोलिगमा उनले अलहिलालका लागि खेल्नेछन् । पेरिस सेन्ट जर्मेन (पीएसजी) मा ६ वर्ष बिताएपछि उनले नयाँ गन्तव्य खोजेका हुन् । साउदीतिर व्यावसायिक फुटबल खेल्नेमा नेयमरका रूपमा एक अर्का ठूलो स्टार थपिएका हुन् । कुनै समय अर्को पेले हुन सक्ने खेलाडी मानिएका नेयमरका लागि हिलालले अविश्वसनीय रूपमा ९ करोड ८० लाख युरो तिरेको छ ।हिलाल पनि आफैंमा ठूलै टिम हो, उसले कीर्तिमान १८ पल्ट लिग उपाधि जितेको छ । तर उसले नेयमरका लागि यति धेरै तिर्न सकेको पनि उसको पछाडि पूरा देश र यससँग रहेको अथाह धन नै हो । नेयमरले हिलालसँग दुई वर्षको अनुबन्ध गरेका छन् । यसक्रममा उनले पारिश्रमिकका रूपमा पाउने रकम पनि अति धेरै छ, विश्वास नै गर्न नसकिने गरेर । उनले वर्षको १० करोड डलर त तलब मात्रै थाप्नेछन् । क्रिस्टियानो रोनाल्डोको यसको पनि दुई गुणा बढी तलब छ ।आखिरमा रोनाल्डो नै त्यस्ता खेलाडी हुन्, जसले आफ्नो ठूलो नाम र प्रतिष्ठाका बावजुत ठूलै जोमिख मोलेर अरब लागे । त्यस पछाडि त उनको पछिपछि करिम बेन्जेमा, एनगोलो कोन्टे, रियाद मेजरेज, जोर्डन हेन्डरसन र साडियो माने लागे । हिलालसँग अनुबन्धलगत्तै नेयमरले भनेका थिए, मैले युरोपमा धेरथोक पाएँ । अब मेरासामु नयाँ चुनौती छन् । नेयमरको यो अनुबन्धपछि विश्व फुटबलमा एउटा नयाँ बहस पनि सुरु भएको छ, कतै साउदी फुटबल क्रान्ति त सुरु भएको होइन ?यो भन्दा अगाडि नेयमरकै कुरा । कम्तीमा अब उनले युरोपमा फुटबल खेल्ने छैनन् । फेरि दोहोर्याएर ब्राजिलकै लागि खेल्नेमा पनि शंका छ । यस्तोमा अर्को प्रश्न हो, नेयमरको साउदी यात्रालाई कसरी लिने ? राम्रो कि नराम्रो । राम्रो के अर्थमा भने उनले ३० वर्षभन्दा माथिका खेलाडी भएर पनि मनग्ने कमाउनेछन् । यति धेरै रकम त उनले युरोपमै खेलेर कमाउन सक्ने थिएनन् । नराम्रो के अर्थमा भन्दा साउदी गएयता नेयमरको खेल जीवन आफैंमा अन्त्यतिर धकेलिएको त होइन ?सायद यसको उत्तर रोनाल्डो आफैंले केही समय अगाडि दिएका छन्, फरक प्रसंगमा फरक पात्रलाई । युरोपबाट एक अर्को ठूलो नाम अन्यत्र लागेको छ, ती हुन्, लियोनल मेसी । साउदी क्लबहरू उनका लागि जति पनि तिर्न तयार थिए । तर मेसी आफैंले साउदी अरब रोजेनन्, बरु अमेरिका जान चाहे, इन्टर मियामीका लागि । उनको यो निर्णय बाहिरिएयता रोनाल्डोले भनेका थिए, अमेरिकाको एमएलएस (मेजर लिग सकर) भन्दा त साउदीप्रो धेरै रामो छ ।रोनाल्डोको यो भनाइ वास्तवमै सत्य हो भनेर केही फुटबल पण्डितले दाबी पनि गर्न थालेका छन् । तिनका अनुसार मेसीले अहिले मियामीका लागि जसरी लगातार गोल गरिरहेका छन्, उनी आएयता लगातार हारिरहेको क्लबले जसरी लगातार जित्न थालेको छ, त्यसको अर्थ भनेको अमेरिकाको घरेलु फुटबल कमजोर भन्नु नै त हो । सायद मेसीले साउदी अरबको बाटो रोजेको भए, यति धेरै गोल गर्न सक्ने थिएनन्, उनको क्लब यति लगातार जित्ने पनि थिएन ।यसैबीच, साउदी प्रोलिग र एमएलएसले भने सोचेभन्दा बढी चर्चा पाएका छन्, विश्व फुटबल बजारमा । यसअघि एमएलएसको यति धेरै चर्चा भएको थिएन, न त साउदी प्रोलिगकै । साउदी लिगले अझ बढी चर्चा पाएको छ । त्यहाँको प्रोलिग युरोपकै लिगकै समय पारेर गत साता सुरु भएको हो । यहाँ पनि एक चरणका खेल सकिए । दोस्रो चरणका खेल यसै सप्ताहन्त सुरु हुनेछ । पहिलो चरणको जितहारका समाचारले पनि अन्तर्राष्ट्रिय मिडियामा प्रमुख स्थान पाए ।यस्तोमा अर्को स्वाभाविक प्रश्न उठ्छ, कतै युरोपका पारम्परिक लिगलाई साउदी प्रोलिगले अब बराबरीको टक्कर दिने त होइन ? साउदी प्रोलिग आफैंमा खुबै महत्त्वाकांक्षी छ । अबको केही वर्षमा यो लिगलाई विश्वकै उत्कृष्ट लिगको सूचीको शीर्षतिर राख्ने योजना भएको उनीहरूको दाबी बाहिर आइसकेको छ । सायद यो दाबीको पहिलो खुँड्किलोमा उनीहरू सफल पनि देखिएका छन् । यसको पहिलो ठूलो कारण हो, साउदीलिगको प्रत्यक्ष प्रसारणको माग जताततैबाट हुनु ।जतिले पहिलो चरणका खेल हेरे, तिनलाई पनि मज्जाले अनुभव भएको हुनुपर्छ, खेल मात्र होइन, प्रसारणको गुणस्तर पनि राम्रो छ । नेपालसँगै दक्षिण एसियाबाट यो लिग सजिलै हेर्न मिल्छ । युरोपका पारम्परिक फुटबलका शक्तिशाली देशमा पनि यो लिग हेर्न कुनै समस्या छैन । अझ ब्राजिल र अर्जेन्टिना जस्ता देशमा पनि यसको माग बढिरहेको छ । त्यसको एक मात्र स्पष्ट कारण त लिगमा देखिने र सुनिने ठूला नाम नै हुन् । यसमा त साउदी प्रोलिग युरोप र अमेरिकाभन्दा पनि अगाडि छ भनेर दाबी आइसकेका छन् ।यसका लागि बेलन डेअर जितेका खेलाडीको उपस्थितिलाई प्रमुख आधार मानिएको छ । बेलन डेअर जितेर अहिले पनि सक्रिय खेलाडीमध्ये दुई जनाले साउदी अरेबियामा खेलिरहेका छन् । यसमा पहिलो नाम भयो, रोनाल्डो नै । अर्को भयो, बेन्जेमा । अमेरिकातिर एक मात्र छन्, मेसीका रूपमा । युरोपमा पनि एकै जना मात्र छन्, उनी हुन्, रियल म्याड्रिडका लुका मोडरिच । यो तर्क र दाबीलाई पनि काट्न त गाह्रै छ । कम्तीमा युरोपले अब प्रतिस्पर्धाको अनुभव गरे हुन्छ ।फेरि नेयमरमै फर्कने हो भने पनि उनले त्यो सफलता र ख्याति आत्मसात् गर्न पाएनन्, जुन मेसी र रोनाल्डोले पाए । उनी बार्सिलोनाबाट २२ करोड डलरभन्दा बढी मूल्यमा पीएसजी आएका हुन् । तर त्यहाँ उनले आफ्नो प्रतिष्ठाअनुसार खेल्न सकेनन् । बार्सिलोना होस् अथवा पीएसजीमा, उनी मेसी अगाडि ओझेलमै परे । उनलाई युरोपेली च्याम्पियन्स लिग जित्ने सपनाका लागि पीएसजीले किनेको थियो, त्यो कहिले पनि पूरा हुन सकेन ।पीएसजीका समर्थक पनि खुलेरै केलियन एमबाप्पेको पक्षमा लाग्ने गरेका छन् र नेयमरको खुला रूपमै विरोध गर्छन् । फेरि नेयमर एक किसिमले पीएसजीको खेलाडी राजनीतिमै पिसिएका पनि हुन् । भनिन्छ, एमबाप्पेको पीएसजीमै रहनेको सबैभन्दा ठूलो सर्त नै नेयमरलाई बाहिर पठाउनुपर्ने थियो । त्यसमा उनी सफल पनि भए । यी सबै पृष्ठभूमिमा नेयमरका लागि साउदी प्रोलिग जानु सर्वथा ठीक देखिएको छ । हुन सक्छ, उनले पूरा साउदी फुटबललाई नै अर्को माथिल्लोस्तरमा पुर्याउन निर्णायक मद्दत गर्ने हुन् कि ?"
सुवासचन्द्र बोसको मृत्यु,"सन् १९४५ मा आजकै दिन (अगस्ट १८) मा भारतीय स्वतन्त्रता संग्रामका अग्रणी नेता सुवासचन्द्र बोसको निधन भएको थियो । नेता जी का नामले चर्चित बोसले दोस्रो विश्वयुद्धको समयमा ब्रिटिसहरू विरुद्ध लड्न जापानको सहयोगमा आजाद हिन्द फौज गठन गरेका थिए । भारतको राष्ट्रिय नारा बनेको जय हिन्द पनि उनले सुरु गरेका हुन् । त्यस्तै उनले सुरु गरेको तुम मुझे खुन दो, मैं तुम्हे आजादी दुंगा अर्थात् तिमी मलाई रगत देऊ, म तिमीलाई स्वतन्त्रता दिन्छु भन्ने नारा स्वतन्त्रता संग्रामका बेला निकै चर्चित बनेको थियो । भारत १९४७ मा ब्रिटिस आधिपत्यबाट मुक्त हुनुमा उनले गठन गरेको आजाद हिन्द फौजको महत्त्वपूर्ण भूमिका रहेको थियो । दोस्रो विश्वयुद्धमा पराजित हुने निश्चित भएपछि जापानी जर्नेलहरूले बोसलाई टोकियो लगेका थिए । ताइहोकुस्थित विमानस्थलबाट उड्ने क्रममा उनी रहेको विमान दुर्घटनामा परेको थियो । दुर्घटनामा चालक, सहचालक र एक जर्नेलको घटनास्थलमै मृत्यु भएको थियो । दुर्घटनामा घाइते बोसको ६ घण्टाको उपचारपछि निधन भएको थियो । यद्यपि, सुरक्षा गोपनीयता कायम गर्ने नाममा जापान सरकारले नै उनीसहितका केही जर्नेलको हत्या गर्ने योजनाअनुसार उक्त घटना गराइएको कतिपयको दाबी छ ।"
धरानमा डेंगी भयावह,"(सुनसरी)डेंगी संक्रमितको संख्या १२ हजार नाघेको धरानमा उपमहानगर प्रमुख हर्कराज साम्पाङ राईले जनस्वास्थ्य आपत्काल घोषणा आवश्यक नभएको बताएका छन् । साताअघि प्रमुख जिल्ला अधिकारी हुमकला पाण्डेको अध्यक्षतामा बसेको विपद् व्यवस्थापन समितिले धरानलाई डेंगी नियन्त्रणमा नआएसम्म जनस्वास्थ्य आपत्काल घोषणा गर्न गृह मन्त्रालय, स्वास्थ्य मन्त्रालय र प्रदेश सरकारको आन्तरिक मामिला तथा कानुन मन्त्रालयलाई सिफारिस गरेको थियो । जिल्लाको सिफारिसअनुसार सरकारले धरानमा जनस्वास्थ्य आपत्काल घोषणा गर्न ढिलाइ गरिरहेका बेला प्रमुख साम्पाङले पत्रकार सम्मेलन गर्दै आपत्कालीन अवस्था घोषणा गर्नु नपर्ने धारणा सार्वजनिक गरेका हुन् । प्रमुख साम्पाङले प्रतिप्रश्न गर्दै भने, धरानलाई जनस्वास्थ्य आपत्काल घोषणा मात्र गर्दा के नै होला र ? आपत्कालीन अवस्था घोषणा गरिराख्नुपर्छ र ? त्यस्तो अलार्म बजाउनुपर्छ भन्ने लाग्दैन । लार्भा खोजेर मारौं न । उनले केही वडा र टोल विकास समिति (टीएलओ) ले लार्भा मार्ने काम नगरेकामा असन्तुष्टि पनि जनाए । प्रमुख साम्पाङका यी भनाइले डेंगीको इपिसेन्टर बनेको धरानमा स्थानीय सरकारका अंगबीच मात्र नभएर अस्पताल, प्रदेश सरकार र संघीय सरकारबीच समन्वय अभाव देखिएको छ । गत वैशाखदेखि नै धरानमा डेंगी देखिए पनि नियन्त्रण गर्न नसकिएपछि जिल्ला विपद् व्यवस्थापन समितिले आपत्काल घोषणा गर्न सिफारिस गरेको हो । बीपी कोइराला स्वास्थ्य विज्ञान प्रतिष्ठानका स्कुल अफ पब्लिक हेल्थ एन्ड कम्युनिटी मेडिसिनका प्राडा विजय खनालका अनुसार आपत्काल घोषणा गर्दा सरकारका तीनै तह एक्टिभेट हुन्छन् । उनका अनुसार स्वास्थ्य मन्त्रालयअन्तर्गतको इपिडिमियोलोजी तथा रोग नियन्त्रण महाशाखा (ईडीसीडी), इन्टोमेलोजी (किट विज्ञान) शाखादेखि विश्व स्वास्थ्य संगठन (डब्लूएचओ) सँग सम्बन्धित कार्यक्रममार्फत टोली खटाउने, डेंगी नियन्त्रणका अन्य उपाय खोज्ने, समुदायलाई थप सचेत बनाउँदै तत्कालका लागि नीति निर्देशन, दण्ड जरिवानाको व्यवस्था हुन सक्छ । उपमहानगर प्रमुख साम्पाङको लार्भा नस्ट गर्ने कार्यक्रममा वडाध्यक्ष नजाने, वडाध्यक्ष गएका कार्यक्रममा प्रमुख नजाने भएपछि संक्रमण झन् जटिल हुन थालेको डा खनालले बताए । उपमहानगरका स्वास्थ्य महाशाखा प्रमुख उमेश मेहताका अनुसार बिहीबारसम्म १६ हजार ८ सय ४० जनाको परीक्षण गर्दा १२ हजार १ सय ८४ जनामा संक्रमण पाइएको छ । जेठयता डेंगीबाट धरानमा ११ जनाको मृत्यु भएको छ । डेंगीकै कारण प्लेटलेट्स घटेर र आन्तरिक र बाह्य रक्तस्राव भएपछि कतिपय बिरामी आईसीयूमा छन् । अहिलेसम्म डेंगीबाट दुई बालबालिकासहित ६ महिला र ५ पुरुषको मृत्यु भइसकेको छ । हाल ९ डेंगी संक्रमित क्रिटिकल अवस्थामा उपचार गराइरहेका छन् । प्रतिष्ठानका एक चिकित्सकले यो जटिल र गम्भीर अवस्था भएको बताए । स्थानीय सरकारले डेंगी नियन्त्रणमा प्रभावकारी कदम चाल्न नसकेको भन्दै धरानका राजनीतिक दल प्रदेश सरकारको ध्यानाकर्षण गर्ने तयारीमा छन् । मुख्यमन्त्री, स्वास्थ्यमन्त्री र प्रमुख प्रतिपक्षी दलका नेतालाई भेटेर धरानको स्वास्थ्य अवस्थाबारे शनिबार भेटेर जानकारी दिने एमाले धरानका अध्यक्ष हर्कजंग एभेङले बताए । स्थानीय सरकारले डेंगी महामारी नियन्त्रण गर्न सहकार्य र समन्वय गरेन । यत्रो महामारी नियन्त्रण एक्लाएक्लैले हुनै सक्दैन, उनले भने, जनताको स्वास्थ्यप्रति संवेदनशील हुन प्रदेश र संघीय सरकारलाई ध्यानाकर्षण गराउँदै छौं । निर्वाचित भएदेखि नै धरान प्रमुख साम्पाङ र स्थानीय दलबीच सहकार्य, समन्वय हुन नसकेको उनले जनाए । प्रमुख साम्पाङले भने राजनीतिक दलहरूले डेंगी नियन्त्रणमा आफ्ना कार्यकर्ता परिचालन नगरेको आरोप लगाउँदै आएका छन् । प्रमुख जिल्ला अधिकारी हुमकला पाण्डेले डेंगी संक्रमणका हिसाबले धरान जनस्वास्थ्यको सन्दर्भमा संकटग्रस्त क्षेत्रमा पर्ने बताइन् । उनका अनुसार साउन १९ मा बसेको सर्वपक्षीय बैठक र साउन २१ मा बसेको जिल्ला सुरक्षा समितिको निर्णयअनुसार जनस्वास्थ्य आपत्कालीन अवस्थाको घोषणाका लागि सिफारिस गरिएको हो । तर हालसम्म गृह मन्त्रालय तथा कोशी प्रदेशअन्तर्गतको कानुन मन्त्रालयबाट भने चासो दिइएको छैन । उपमहानगर आफैंले पनि जनस्वास्थ्य आपत्काल घोषणा गरेर सोहीअनुसार तत्काल जनस्वास्थ्यसम्बन्धी नीति निर्देशिका, ऐन कानुन बनाएर कडाइका साथ लागू गर्ने अधिकार छ । तर यसबारे प्रमुख साम्पाङले त्यस्तो कुनै घोषणा जरुरत नभएको बताइसकेका छन् । बीपी प्रतिष्ठानका किट विशेषज्ञ डा ललिता रोयले धरानका प्रत्येक घरमा डेंगी भाइरस फैलाउने एडिज एजिप्टाई र एडिज एल्बोपिक्टस जातको लामखुट्टे भएको बताइन् ।"
शरणार्थी प्रकरणका सबै आरोपितको सुनुवाइ उच्च अदालतमा एकसाथ हुने,"(ललितपुर)नक्कली भुटानी शरणार्थी प्रकरणका सबै आरोपितको कैफियत प्रतिवेदन जिल्ला अदालतबाट प्राप्त भएपछि उच्च अदालतमा एकमुष्ट सुनुवाइ हुने भएको छ । बिहीबार उच्च अदालत पाटनमा न्यायाधीश हरिप्रसाद पौडेल र किरणकुमार पोखरेलको इजलासमा परेको यो मुद्दामा १० जना आरोपितको मात्रै कैफियत प्रतिवेदन आइपुगेको थियो । काठमाडौं जिल्ला अदालतको असार १ गतेको थुनछेक आदेशले थुनामा राखेउपर अन्य प्रतिवादीको र धरौटी मागेउपर वादी नेपाल सरकारको समेत मुलुकी फौजदारी कार्यविधि संहिता २०७४ को दफा ७३ बमोजिम निवेदन परेको भन्ने कानुन व्यवसायीहरूले जानकारी गराउनुभएकाले सो निवेदनमा कैफियत प्रतिवेदन प्राप्त भएपछि यसैसाथ नियमानुसार पेस गर्नू भन्दै न्यायाधीशद्वयले आदेश गरेका छन् । ठगी, लिखत किर्ते, राज्यविरुद्धको र संगठित अपराध अभियोगमा जोडिएर बिहीबारको पेसीमा पूर्वगृहसचिव टेकनारायण पाण्डे, कांग्रेस नेता आङटावा शेर्पा, तत्कालीन गृहमन्त्री रामबहादुर थापाका सुरक्षा सल्लाहकार इन्द्रजित राई, गिरोहका नाइके सानु भण्डारी, सन्देश शर्मा, एजेन्टहरू नरेन्द्र केसी, गोविन्द चौधरी, शमशेर मियाँ, हरिभक्त महर्जन र लक्ष्मी महर्जनको निवेदन बिहीबारको पेसीमा थियो । यीमध्ये ५ लाख रुपैयाँमा धरौटीमा छुटिसकेकी लक्ष्मी महर्जनले उक्त धरौटी पनि अनावश्यक रहेको भन्दै जिल्ला अदालतको फैसला खारेजीका लागि उच्चमा पुनरावेदन दिएकी थिइन् । हाल पुर्पक्ष थुनामा रहेका सबै प्रतिवादीले थुना बाहिरबाटै मुद्दा लड्न पाउनुपर्ने जिकिर गर्दै उच्च अदालतमा आवेदन दिएका हुन् ।उच्चमा निवेदन परे पनि जिल्ला अदालतबाट तत्कालीन गृहमन्त्री बालकृष्ण खाण, तत्कालीन उपप्रधानमन्त्री टोपबहादुर रायमाझी, गिरोहका नाइके केशव दुलाल, शरणार्थी नेता टेकनाथ रिजाल, गिरोहका एजेन्ट रामशरण केसीसहितका प्रतिवादीको कैफियत प्रतिवेदन जिल्लाबाट आइसकेको छैन । प्रतिवेदन आएपछि भने उच्चले जिल्लाको फैसलालाई सदर, बदर, धरौटी वा साधारण तारेखमा राख्न सकिनेबारे निर्णय गर्नेछ । जिल्लाबाट कैफियत प्रतिवेदन आएमा सम्भवतः अर्को साता उच्चले यो मुद्दामा सुनुवाइ गर्नेछ ।"
गिरीको अस्तु सेलाउने कार्यक्रमप्रति परिवारको आपत्ति,"काठमाडौं (कास) कांग्रेस नेता स्वर्गीय प्रदीप गिरीको अस्तु काठमाडौंदेखि काशीसम्मको यात्रा गरी विसर्जन गर्ने कार्यक्रमप्रति परिवारले आपत्ति जनाएको छ । प्रदीप गिरी पावन स्मृति आयोजक समिति ले गर्न लागेको कार्यक्रमप्रति गिरीकी श्रीमती भारती सिलवाल गिरीसहित छोरा र बुहारीलेबिहीबार विज्ञप्ति जारी गर्दै आपत्ति जनाएका हुन् । परिवारसँग गाँसिएको संवेदनशील विषयलाई कुनै पनि अमूक व्यक्ति वा संघसंस्थाद्वारा बिनास्वीकृति गर्न नपाउने हिन्दु परम्परा र कानुनतः कुनै पनि रूपमा ग्राह्य छैन, विज्ञप्तिमा भनिएको छ । कैयौं पटक मौखिक आग्रह र लिखित रूपमा अस्तु विसर्जन नगर्न अनुरोध गर्दागर्दै पनि समितिका नायक कञ्चन झा, रामपल्टन शाहलगायतले अस्तुको राजनीति गर्न खोजिरहेको परिवारको आरोप छ । समितिले अस्तु विसर्जनको बहानामा चन्दा उठाएको आरोप पनि परिवारले लगाएको छ । अस्तु उनीहरूले कहाँबाट प्राप्त गरे ? कसरी प्राप्त गरे ? जबकि उहाँको अस्तु हामीसँग सुरक्षित छ, विज्ञप्तिमा भनिएको छ । घाँटीको क्यान्सरबाट पीडित गिरीको २०७९ भदौ ३ मा निधन भएको थियो । समितिले बिहीबार अस्तु यात्रा र सेलाउने तालिका सार्वजनिक गरेको थियो । समितिका अगुवा कञ्चन झाले भने अस्तु आफूहरूसँग रहेको र परिवारसँगको सल्लाहमा नै यात्रा कार्यक्रम तय गरेको दाबी गरे । परिवारसँगको सरसल्लाहमै कार्यक्रम तय गरिएको हो । उहाँहरूसँग हामी सुरुदेखि नै छलफलमा छौं । अन्तिम समयमा उहाँहरूलाई के चित्त बुझेन, अचम्म लागेको छ, झाले भने, बेलायतमा रहेका स्वर्गीय गिरीका कान्छा भाइ शेखरकै उपस्थितिमा पत्रकार सम्मेलन गरी अस्तु विसर्जनको कार्यक्रम सार्वजनिक गरेका हौं । अस्तु विसर्जन कार्यक्रमका लागि कुनै पनि चन्दा नउठाइएको उनले बताए । यसअघि पनि गिरीका सहयोगीहरूले परिवारकै अनुमतिमा अस्तु भारतको बिहारस्थित सिमरियाको गंगा किनारमा विसर्जन गरिएको झाले बताए । रामपल्टन शाह, मन्दीप गिरी भारती र कृष्ण खनालले स्वर्गीय गिरीको लामो समयदेखि हेरचाह गर्दै आएका थिए ।"
कोशीमा विद्रूप राजनीतिक अभ्यास,"कोशी प्रदेशमा केही महिनादेखि सत्ता राजनीतिको विद्रूप अभ्यास चलिरहेको छ । प्रदेशसभाको अंकगणितीय जटिलताबीच राजनीतिक दलहरू सत्ता टिकाउनेगिराउने खेलमा सक्रिय छन् । डेढ महिनायता मात्र सभामुखको समर्थनमा मुख्यमन्त्री बन्ने र सभामुखलाई राजीनामा गराएर बहुमत जुटाउने अभ्यास गरिसकेका राजनीतिक दलहरू यति बेला प्रदेशसभाको बैठकको अध्यक्षता कसलाई गराउने भन्ने दाउपेचमा लागेका छन् । सत्ता राजनीतिको खेलकै कारण कोशी प्रदेशमा सभामुख पद रिक्त बनेको छ । कांग्रेस संसदीय दल नेता उद्धव थापालाई मुख्यमन्त्री बनाउन एक सिट नपुगेका कारण सभामुख बाबुराम गौतमले राजीनामा दिएपछि अर्को निर्वाचन भएको छैन । त्यसअघि सभामुख छँदै उनले थापालाई मुख्यमन्त्री बनाउन समर्थन गर्दा असंवैधानिक भन्दै सर्वोच्च अदालतले सच्याइदिएको थियो । प्रधानमन्त्री एवं माओवादी अध्यक्ष पुष्पकमल दाहालकै दबाबमा परेपछि राजीनामा दिएका गौतम अहिले प्रदेश सरकारमा मन्त्री बनेका छन् । गौतमले सभामुखबाट राजीनामा दिए पनि मुख्यमन्त्री थापाले विश्वासको मत प्राप्त गर्ने सुनिश्चित अझै छैन । उनले विश्वासको मत नपाएको अवस्थामा प्रदेशसभाको सबैभन्दा ठूलो दल एमालेले सरकार बनाउने मौका पाउँछ । त्यही कारण थप दाउपेचमा दुवै पक्षका राजनीतिक दलहरू लागिपरेका छन् । संविधानको धारा १६८ (२) अनुसार चार दलको समर्थनमा गत साउन १६ मा मुख्यमन्त्री बनेका थापाले ३० दिनभित्र विश्वासको मत लिनुपर्ने बाध्यकारी अवस्था छ । ९३ सदस्यीय प्रदेशसभामा सत्तारूढ गठबन्धन दल कांग्रेसका २९, माओवादीका १३, एकीकृत समाजवादीका चार र जसपाका एक गरी ४७ सांसद छन् । प्रमुख प्रतिपक्षी एमालेका उपसभामुखसहित ४० र प्रतिपक्षी राप्रपाका ६ सांसद छन् । उपसभामुखले प्रदेशसभा बैठक अध्यक्षता गरेको दिन मतदान भए मुख्यमन्त्री थापाले विश्वासको मत पाउँछन् । तर विश्वासको मत नपुगोस् भनेर उपसभामुख सिर्जना दनुवारलाई अनुपस्थित वा राजीनामा गराउने तयारीमा एमाले छ । उपसभामुखले राजीनामा दिए प्रदेशसभा बैठकमा ज्येष्ठ सदस्यले अध्यक्षता गर्नुपर्छ । अध्यक्षता गर्ने व्यक्तिलाई मत बराबर भएको अवस्थामा बाहेक मताधिकार हुँदैन । ज्येष्ठताका आधारमा पनि प्रतिपक्षी दलबाटै अध्यक्षता गराउने प्रपञ्चअनुरूप सत्ता गठबन्धनले बुधबार ज्येष्ठ सदस्य कांग्रेसका गयानन्द मण्डललाई राज्यमन्त्री बनाएको छ । सभामुखउपसभामुख पदमा बहाल रहेको तर अनुपस्थित रहेको अवस्थामा अध्यक्षता गर्न प्रदेशसभाले पहिले नै चार सदस्यीय अध्यक्षमण्डल बनाएको छ, जसमा सत्तारूढ कांग्रेसका प्रदेश सांसद इस्राइल मन्सुरी र माओवादीकी गीता तिम्सिना, प्रतिपक्ष एमालेकी मालतीकुमारी लिम्बू र राप्रपाका अम्बरबहादुर विष्ट छन् । उपसभामुखले राजीनामा नदिएर अनुपस्थित भएको अवस्थामा पनि अध्यक्षमण्डलमा रहेका आफ्ना सदस्यलाई अनुपस्थित गराउने एमाले र राप्रपाको रणनीति देखिन्छ । कोशी प्रदेशमा यस्तो स्थिति आउनुमा प्रदेशसभाको अंकगणितीय जटिलता त कारण छँदै छ, सत्ता स्वार्थका आधारमा गठबन्धन बनाउनेभत्काउने र प्रदेश तहको राजनीतिमा केन्द्रबाट हस्तक्षेप गर्ने प्रवृत्तिले थप गिजोलेको देखिन्छ । कांग्रेससँगको तत्कालीन गठबन्धन भत्काएर माओवादी मिसिएपछि एमाले संसदीय दल नेता हिक्मतकुमार कार्की गत पुस २४ मा मुख्यमन्त्री नियुक्त भएका थिए । त्यति बेला एमाले, माओवादी, राप्रपा र जसपाको गठबन्धन केन्द्रबाटै बनेको थियो । राष्ट्रपति निर्वाचनको संघारमा कांग्रेस, माओवादी, जसपा लगायत दलले नयाँ गठबन्धन बनाएपछि कोशी प्रदेश सरकारको अन्योल सुरु भयो । एमाले संघ र अन्य प्रदेश सरकारबाट बाहिरिँदै गए पनि कोशीमा एमालेमाओवादी सहकार्य चलिरहेको थियो । माओवादीको प्रदेश संसदीय दल नेतृत्व मुख्यमन्त्री आफैंले पाउने अवस्थामा मात्र कांग्रेससँग सत्ता सहकार्य गर्ने अडानमा देखिन्थ्यो तर कांग्रेसले केन्द्रमै दबाब बढाएपछि माओवादी गत जेठ २३ मा सरकारबाट बाहिरियो र समर्थन पनि फिर्ता लियो । त्यसयता प्रदेश सरकारले स्थिरता पाउन सकेको छैन । सरकार फेरबदलको घटनाक्रमका कारण प्रदेशमा बजेटको पनि अन्योल छ । अल्पमतमा परेपछि तत्कालीन मुख्यमन्त्री कार्कीले संसद्लाई छलेर अध्यादेशमार्फत आर्थिक वर्ष २०८०८१ को वार्षिक बजेट ल्याएका थिए । संविधानको धारा २०२ को उपधारा २ (ग) मा त्यसपछि प्रदेशसभा बैठक बसेको ६० दिनभित्र स्वीकृति वा खारेजको निर्णय नभए अध्यादेश स्वतः निष्क्रिय हुने व्यवस्था छ, जस अनुसार भदौ १० सम्ममा प्रतिस्थापन विधेयक प्रदेशसभाबाट पारित हुन नसके प्रदेश बजेट शून्यतामा जाने जोखिम छ । सरकारको पुँजीगत खर्च यसै पनि कमजोर भइरहेका बेला नयाँ आर्थिक वर्ष सुरु भएको एक महिना बित्दा पनि बजेटको अन्योल हुनु विडम्बनापूर्ण छ । कोशी प्रदेशसभा बैठक असार १५ यता नबस्दा नयाँ कानुन निर्माण तथा संशोधन प्रक्रिया ठप्प छ । सांसदहरूले जनसरोकारका जल्दाबल्दा विषयमा छलफल र सरकारको ध्यानाकर्षण गराउन पाएका छैनन् । प्रदेशसभाले अहिलेसम्म संसदीय समिति गठन गर्न नसक्नु अझै उदेकलाग्दो छ । सत्ता स्वार्थका कारण कोशी प्रदेशमा देखिएको यस्तो अन्योल र समस्यालाई जतिसक्दो छिटो किनारा लगाउन सम्बन्धित सबै राजनीतिक दल गम्भीर हुनुपर्छ । संघीयताको संवैधानिक व्यवस्था र प्रदेश संरचना खडा गर्न अगुवाइ गरेका राजनीतिक दलहरू नै अहिले प्रदेशदेखि केन्द्रसम्मकै राजनीतिमा हर्ताकर्ता छन् । प्रदेशमा हुने सत्ता राजनीतिको यस्तो विकृत घटनाक्रमले प्रदेश खारेजीको आवाज उठाउनेलाई थप बल दिन सक्छ भन्नेमा पनि ती दलहरू उत्तिकै सजग बन्नुपर्छ ।"
कक्षाकोठाकै पठनपाठन त्रुटिपूर्ण,"राष्ट्रिय परीक्षा बोर्डले हिजो सार्वजनिक गरेको कक्षा १२ को नतिजाले ३ लाख ७२ हजार ६ सय ३७ परीक्षार्थीमध्ये १ लाख ८९ हजार ७ सय ११ अर्थात् ५१ प्रतिशत विद्यार्थी मात्रै स्नातक पढ्नयोग्य देखिए । असफलमध्ये १ लाख २३ जार ३ सयले ग्रेड वृद्धि परीक्षा दिन पाउनेछन् । ५९ हजार ६ सय २६ ले त्यो पनि दिन नपाउने नतिजाले देखाएको छ । नतिजा यसरी न्यून हुनुको मुख्य कारण कक्षाकोठाको पठनपाठन त्रुटिपूर्ण रहेको देखिन्छ । शिक्षक र विद्यार्थीको नियमितताले परीक्षा परिणाममा ठूलो असर पार्ने भएकाले यसको निगरानी अर्थात् विद्यालयकक्षा सुपरिवेक्षण प्रणालीमा सुधारको खाँचो देखिन्छ । अहिले सफल परीक्षार्थी संख्याले विश्वविद्यालयका कक्षाकोठा भर्न सक्ने अवस्था छैन । गत वर्षका सफल परीक्षार्थीमध्ये धेरैले अब्जेक्सन सर्टिफिकेट लिएर वैदेशिक शिक्षा रोजेको तथ्यांकले देखाउँछ । कक्षाकोठाको रित्तोपनले कैयन क्याम्पस आर्थिक अभावमा परेका छन् । एकातिर विद्यालय शिक्षा पूरा गर्ने विद्यार्थी संख्या थोरै छ । अर्कातर्फ सफल विद्यार्थीमध्ये माथिल्लो ग्रेड ल्याउनेले हाम्रो विश्वविद्यालयको शिक्षालाई विश्वास गरेका छैनन् । त्यसैले नेपाली विश्वविद्यालयका क्याम्पसहरूलाई विद्यार्थीको अभाव परेको हो । विद्यार्थीको पलायनले राष्ट्रिय बौद्धिक सम्पत्तिको घाटा मात्र भएको छैन, ठूलो मात्रामा विदेशी मुद्रासमेत बिदेसिएको छ । विद्यार्थी अभावमा उच्च शिक्षामा संलग्न जनशक्ति निष्क्रिय हुँदा उनीहरूको दक्षतामा पनि ह्रास आउने निश्चित छ । यो अत्यन्तै संवेदनशील विषयले राष्ट्रिय विकासमा समेत दीर्घकालीन असर पार्ने ठोकुवा गर्न सकिन्छ । विद्यार्थीको पलायनमा हाम्रो उच्च शिक्षाको मात्र भने कमजोरी होइन, मूलतः स्वदेशमा रोजगारीको अवसर नहुनु हो । त्यसमा पनि विदेशमा शिक्षा लिने र रोजगारी पनि पाउने लगभग निश्चितजस्तै भएकाले विद्यार्थीहरूको अकर्षण उतै देखिन्छ । देशमा रोजगारीको वातावरण बनाएर कमाउँदै पढ्दै गर्ने परिस्थिति नबनाउन्जेल विद्यार्थीको विदेश पलायन रोक्न सकिँदैन । साथै विश्वविद्यालय शिक्षाको विश्वसनीयता बढाउन शिक्षण सिकाइ प्रणाली र पाठ्यक्रमको सुधार त्यतिकै जरुरी छ । महेन्द्रसिंह बम, टीकापुर१, कैलाली"
ओलीको निषेध राजनीति,"एमाले अध्यक्ष केपी शर्मा ओलीको बोली र कार्यशैलीको लामो समयदेखि टीकाटिप्पणी हुने गरेको छ । तर कांग्रेस सभापति शेरबहादुर देउवाको टिप्पणी त्यो तहमा हुने गरेको छैन । किनकि उनी प्रायः बोल्दै बोल्दैनन् । धेरै बोल्नु र बोल्दै नबोल्नु दुवै प्रवृत्ति राजनीतिका लागि घातक हो । ओलीले कहिले अयोध्या नेपालमै छ, राम नेपालमै जन्मेका हुन् भन्छन् । उनको बोलीले कहिले भारतलाई चिढ्याउँछन्, कहिले नुनपानीबेसार खाएमा कोराना भाग्छ भन्छन् । ओलीको बोली मात्र होइन, कार्यशैली पनि आलोच्यपूर्ण छ । उनको कार्यशैलीकै कारण नेकपा विभाजन भएको हो । सातमध्ये छ प्रदेश र संघको सत्ता एमालेको हातबाट गुम्नु ओलीकै अक्षमता भन्न सकिन्छ । उनले दुईदुई पटक गैरसंवैधानिक रूपमा संसद् विघटन गरे । सर्वोच्च अदालतले गलत प्रमाणित गर्दा पनि अहिले पनि ओलीले संसद् विघटनलाई सही भनिरहेका छन् । उनको बाल हठ देखेर अचम्म लाग्छ । संविधान बनाउँदा धारा ७६ को प्रावधानको मूल उद्देश्यमा पटकपटक छलफल गरेर हस्ताक्षर गर्ने तत्कालीन संविधानसभा अध्यक्ष सुवास नेम्बाङ लगायत एमाले नेताहरूले समेत ओलीको गलत कार्यको विरोध गर्न सकेनन् । त्यसको कारण हो ओलीको डर । जसलाई आजभोलि ओली फोबिया भन्ने गरिन्छ । एमालेमा ओलीले जे भन्छन्, त्यो नै पार्टीमा ढुंगाको अक्षर हो । जसले ओलीको भनाइको खण्डन गर्छ वा मान्दैन ऊ भीम रावल र घनश्याम भुसालजस्तै सहिद हुन तयार हुनुपर्छ । एमालेमा टिक्ने हो भने ओलीको हरेक वाक्यलाई ब्रह्मवाक्य मान्नुपर्छ । सत्य कुरा ओलीलाई पच्दैन । ओलीलाई सामूहिक छलफलमा विश्वास छैन । उनी त्यसमा चल्न चाहँदैनन् । उनले पार्टीकै सिद्धान्तको उपहास गरेका छन् । किनकि ओली नेतृत्वमा आउनुअघि एमाले केही न केही रूपमा पार्टी सामूहिकतामा चलेको थियो । ओलीले सनक र लहडको भरमा पार्टी चलाउन खोज्दा नै एमाले अहिले घरको न घाटको भएको छ । ओलीमा एउटा भ्रम भने बाँकी नै छ, त्यो हो २०८४ को आम चुनावमा एमालेको बहुमत ल्याएर पुनः प्रधानमन्त्री बन्ने । तर ओलीले आफ्नो कार्यशैली सुधार गर्दै स्टेप डाउन नगरेमा एमालेको बहुमत आकाशको फल हुनेछ । २०७४ को बहुमत पनि ओली एक्लैको कारण आएको होइन । त्यसमा दाहाल, माधवकुमारसहित सबैको सामूहिक योगदान छ । तर ओलीलाई भने आफ्नो कारणले मात्र बहुमत आएको भ्रम छ । गएको चुनावमा सुदूरपश्चिममा एमाले प्रायः शून्यजस्तै भयो । त्यसो हुनुमा भीम रावल फ्याक्टर मुख्य कारण थियो । रावललाई ओलीले टिकट दिएको भए सुदूर पश्चिमामा १०१५ सिट एमालेले थप जित्न सक्थ्यो । जसले अहिले नेपालको सबैभन्दा ठूलो पार्टी एमाले कहलाउन सक्थ्यो । तर ओलीको घमन्ड, तानाशाही सोच र कार्यशैलीले आज एमाले निकै अप्ठेरोमा छ । ओलीले आफ्नो कार्यशैली नबदल्ने हो भने २०८४ को चुनावमा एमालेभन्दा नयाँ पार्टीहरू देखा पर्नेछन् । ओलीले कहिले हत्या अभियोग लागेका सांसद लक्ष्मी महतोलाई टिकट दिन्छन्, कहिले ७० करोड टेप काण्डको बचाउ गर्छन् । कहिले गोकर्ण फरेस्ट लिज प्रकरणमा राष्ट्रलाई अर्बौं घाटा पुर्याउँछन्, कहिले गिरी बन्धु टी स्टेटको जग्गा निजी बनाउने प्रयास गर्छन् । यती ओम्नी काण्ड पनि उनकै समयमा भएको छ । तर यस्ता काण्डलाई उनी बचाउन खोज्छन् । त्यस्ता काण्डको ख्याल नगरी सरकारको विरोध गर्दै छानबिन हुन थालेको सुन काण्डको भने विरोध गरिरहेका छन् । विरोध मात्र गरेका छैनन् महिनादेखि संसद् नै अवरुद्ध गरेका छन् । यस्ता विकृति हेरिरहेका मतदाताले आउने चुनावमा फेरि पनि एमालेलाई बहुमत दिएर ओलीलाई प्रधानमन्त्री बनाउलान् ? त्यसैले तथानाम गाली गरेर भाषण गर्दैमा २०८४ सालमा बहुमत ल्याएर प्रधानमन्त्री हुन्छु भन्नु दिवासपना मात्र हो । एमाले त्यो भ्रमबाट मुक्त हुन जरुरी छ । एमालेले कम्युनिस्ट आन्दोलनको भविष्य चाहने हो भने ओलीले पार्टी नेतृत्वबाट बिश्राम लिनुपर्छ । अहिले भएका नेताहरू सुवास नेम्बाङ, विद्या भण्डारी वा भीम रावललाई नेतृत्व सुम्पेर युवाहरूलाई पनि उनीहरूसँगै हिँडाउनुपर्छ । यसो गरेमा कम्युनिस्ट एकतालाई सघाउ पुग्छ । पुनः एकीकृत नेकपा बनाउने बाटो खुल्छ । तर अहिले ओलीको भ्रमको खेतीले त्यस्तो परिस्थिति बन्न सकेको छैन । बरु पदप्राप्तिको चाहनाले उनले महाधिवेशनबाट पारित भएको ७० वर्षे प्रावधानलाई सचिवालय बैठकबाटै हटाए । यस्तो गम्भीर गल्ती गर्दा पनि एमालेका युवा नेताहरूले विरोध गर्न सकिरहेका छैनन् किन ? गोपाल देवकोटा, गोकर्णेश्वर८, जोरपाटी"
तोकीतोकी कारबाही ?,"उस्तै तथ्य र प्रमाणका आधारमा कसैलाई झ्याप्पै समात्ने, कसैलाई निजको व्यवहारका आधारमा कोट्याईकोट्याई, निहुँ खोजीखोजी कारबाही गर्ने । उही व्यक्ति, उही पात्रलाई निर्वाचनमा उम्मेदवार बनाउँदा महान् समाजसेवी देख्ने र गरिमामय व्यवस्थापिकामा शपथ खुवाउनेहरू, के निजको विगत र वर्तमानका विषयमा अनभिज्ञ थिए होलान् ? अनुसन्धानलाई विधि, पद्धतिभन्दा पनि आफ्नै निजी परिस्थितिको उपजअनुरूप सञ्चालनमा ल्याउनु उचित र सान्दर्भिक हुँदैन । नक्कली चिकित्सकको उस्तै प्रकृतिको कसुरमा पनि कसैले थुनामा बस्नुपर्ने, कसैले भने थुनामा बस्नु नपर्ने, कसैको हकमा पहिला थुन अनि सुन र कसैको हकमा न सुन न त थुन केवल भनसुनको सुविधा प्राप्त भइरहने अवस्थाका कारण लोकतान्त्रिक प्रणाली, कानुनी राज्य, संस्कार र सभ्यताकै उपहास भइरहेको देखिन्छ । अभियुक्तले सबुतप्रमाण नष्ट गर्न सक्ने वा नसक्ने सम्भावनाको उचित मूल्यांकनका आधारमा थुनामा राखी वा नराखी अनुसन्धान गर्ने भन्ने नीति नै थुना अर्थात् हिरासतको नीति हो । संगठित तर आर्थिक प्रकृतिको अपराधको अनुसन्धान गर्दा जो पदीय हैसियतमा बढी प्रभावशाली छन्, तिनैले सबुतप्रमाण नष्ट गर्ने प्रबल सम्भावना हुन्छ । त्यसैले प्रभावशालीलाई थुनामा राख्ने र व्यापारीभरियालाई अनुसन्धानको जरिया बनाउने र अनुसन्धानको जरोमा पुग्ने रणनीति अख्तियार गरिन्छ । हामीकहाँ यो चक्र ठीक विपरीत ढंगले चलाइएको देखिन्छ । थुना अवधिको सवालमा पनि कसैको हकमा थप अनुसन्धान र तथ्यप्रमाण खोजिरहन नपर्ने भए पनि कानुनी हदम्यादको अन्तिम अवस्थासम्म थुनेरै राख्ने राज्यको पूर्वाग्रही दृष्टिकोण विवादित र बदलाभावले प्रेरित भएको देखिन्छ । कसुर कानुनले तोके बमोजिम जे हो, सबैको हकमा त्यही हुनुपर्छ । कसुरबापतको अनुसन्धान र सजायमा कसैको बापती चल्ने प्रवृत्तिमा सबैले आपत्ति जनाउनैपर्छ । कसुरको अनुसन्धान, तहकिकात र कानुनको प्रयोगमा राज्य स्वेच्छाचारी बन्नु हुँदैन । यस्तो प्रवृत्तिले प्रहरीको अनुसन्धान मात्रै होइन, राज्यको सिंगो विधिविधान नै पंगु बन्नेछ । विधिसम्मत नचल्ने राज्यले स्वतन्त्र र निष्पक्ष अनुसन्धान पनि गर्न सक्दैन । कानुनले तोके बमोजिम अनुसन्धान गर्नुपर्नेमा तोकीतोकी अनुसन्धान गर्ने प्रवृत्ति घातक र डरलाग्दो छ । ललिता निवास प्रकरणमा पनि जुन निर्णयले अपराधको जन्म भयो, त्यही सरकारको वैधानिक निर्णयमा कारोबार गर्नेहरूउपर अनुसन्धान गर्दा निर्णयाधिकारीलाई उन्मुक्ति दिन नमिल्ने भएकाले निजहरूलाई पनि अनुसन्धानको दायरामा ल्याउनू भन्ने सर्वोच्च अदालतको न्यायिक निर्देशनात्मक आदेशले पनि मुख्य दोषी को रहेछन् भन्ने प्रस्ट सन्देश दिएको छ । राज्यका निर्देशक सिद्धान्तको अधीनमा रहेर आम सरोकारको हित समाहित हुने निर्णय मात्रै सरकारको नीतिगत निर्णय हुन सक्छ । अपराध जन्माउने निर्णय कसरी नीतिगत निर्णय हुन सक्छ भन्ने प्रश्नलाई अनुत्तरित राखेर संगठित अपराधको अनुसन्धान कसरी स्वतन्त्र र निष्पक्ष हुन सक्छ ? अनुसन्धानको दायरामा राजनीतिक दाउ हेर्ने प्रवृत्तिले कानुनी शासन र फौजदारी न्याय प्रणालीको सर्वमान्य सिद्धान्तको ठाडो उल्लंघन भएको ठहर्नेछ । सानालाई ऐन, ठूलालाई चैन र नेपालको कानुन दैवले जानून् भन्ने आम बुझाइ र अभ्यासभन्दा वर्तमान सरकार र गृहमन्त्रीले फरक र भेदभावरहित ढंगले कारबाही गर्लान् भन्ने विश्वासलाई पछिल्ला घटनाक्रमले कमजोर बनाउँदै लगेको महसुस हुन थालेको छ । तथ्यप्रमाणले ठहर्याए बमोजिमको कसुरमा कसैमाथि विभेद गरिनेछैन भन्ने गृहमन्त्रीको हुँकारमा बालकृष्ण खाण पक्राउ पर्दा नक्कली भुटानी शरणार्थीको खेल चलिरहेका बेलाकै अर्का गृहमन्त्री रामबहादुर थापा किन पक्राउ परेनन् ? सुन तस्करीमा देखिएको कृष्णबहादुर महरा र निजका छोरा राहुलको अस्वाभाविक चासोका विषयमा छानबिन नै नगरिनुबाट राज्यको बोली र व्यवहारमा अन्तर देखिएकै हो । सुन तस्कर दावासँग व्यक्तिगत चिनजान मात्रै हो भन्ने वर्षमान पुनको दाबी र दावासँगको सम्बन्धलाई समेत अनुसन्धानको बृहत् घेरामा राखेको खण्डमा, टनका टन सुनको लिंकअपको कडी जोड्न सकिन्छ । सुन तस्करीको तथ्यांक अर्थात् ठूलो परिणामले अनुसन्धानको दायरामा ल्याउनैपर्ने तथ्य भनेकै तस्कर र राज्य संयन्त्रबीचको लिंकअपलाई स्थापित गर्नु हो । प्रारम्भिक घटनाक्रमसँग जोडिएको तथ्य स्वयंले पनि, केही पदाधिकारी र नेताविशेषसँगको लिंकअप देखा परेको छ । यसले घटनामा निजहरूको सक्रिय वा सहयोगी संलग्नता रहन सक्ने आधार तय गरेकै छ ।दुर्गममा नुन पुगेनपुगेकामा चिन्ता र चासो राख्नुपर्ने जिम्मेवारीमा रहेका नेताले विमानस्थलको सुनमा यति विघ्न अस्वाभाविक चासो राखेको विषयमा अनुसन्धान नै नगरी ठूला माछा समातेरै छाड्ने डिंगा पिट्नुको अर्थ रहँदैन । उच्च प्रहरी अधिकारी र नेताबीच हिमचिमबिना यत्तिका परिमाणमा निर्धक्कसँग कसरी सुन भित्रिन सक्छ भन्ने सबैको संशयलाई अनुत्तरित राखेर संगठित अपराधको अनुसन्धान कसरी तार्किक निष्कर्षमा पुग्ला र ? संगठित अपराधको पाटो र अपराधीसम्म पुग्न तय गरिएको अनुसन्धानको विधि अर्थात् बाटाका बीचमा देखिएको फरक नियतको प्रभावले राज्यले सुशासनको मुद्दालाई विधि र कानुनसम्मत ढंगले उठाउन खोजेको होइन रहेछ भन्नेमा आशंका भइरहेकै बखत ल्हारक्याल लामाको नियुक्तिमा र्याल काढ्ने काम हुँदा राज्यको नीति र नियत एकै पटक उत्तानो पर्यो । यस्तो अवस्थामा प्रतिपक्षी दलले राज्यको नियतमै शंका गरी छुट्टै उच्चस्तरीय छानबिन समितिको माग गरिरहेको मुद्दाको स्वर ठूलो हुनु स्वाभाविक भयो । यद्यपि राज्यका निकायले गरिरहेको अनुसन्धानमा समानान्तर समिति गठन गरेर छानबिन गरिनु उपयुक्त अभ्यास होइन र विगतमा पनि यस किसिमका अभ्यासले घटनाविशेषलाई टुंगामा पुर्याएको देखिँदैन । अनुसन्धान र छानबिन फरकफरक विषय हुन् । वैधानिक अनुसन्धानको बाटामा छानबिनको असम्बद्ध तगारो तेर्स्याउनु कदाचित् उचित हुँदैन । यस्तो अभ्यासले कालान्तरमा राज्य प्रणालीमै विचलन ल्याउने गर्छ, तर जसले जसरी जे गर्नुपर्ने हो त्यसले त्यसरी त्यही नगरिदिँदा राज्य प्रणाली नै अवरुद्ध हुन गयो । यहाँ त बरु अपराधी, भ्रष्टाचारीले मात्र आफूले जे गर्नुपर्ने हो, इमानजमान बमोजिम त्यही मात्र गरिरहेका छन् । यस अर्थमा खाँट्टी सक्कली त भ्रष्टाचारी र अपराधी मात्र देखिएका छन्, बाँकी त भुटानी शरणार्थी पनि नक्कली, सुन तस्कर पनि नक्कली, चिकित्सकव्यवसायी सबै नक्कली ! यिनै नक्कलीको साथसहयोगमा हुर्केका नेताहरू पो कसरी सक्कली होऊन् ! बरु यिनीहरू नक्कलीका साथै अलि बढी अक्कली पनि भएकाले नक्कली कारबाहीलाई पनि सक्कलीको ब्रान्डमा बेच्ने प्रयास गरिरहेका छन् । राज्य प्रणालीभित्रैबाट विधिसम्मत कारबाही हुन नसक्नाले, राज्य प्रणालीमा रहेका अन्य वैकल्पिक पात्र पनि भर पर्दा नदेखिनाले उत्पन्न भएको विशेष परिस्थितिमा तत्कालका लागि केही गर्न आवश्यक सम्झिइएको अवस्थामा जाँचबुझ आयोग ऐन अन्तर्गतको प्रावधान बमोजिम उच्चस्तरीय न्यायिक जाँचबुझ आयोग गठन गर्न सकिन्छ । प्रतिपक्षले उठाइरहेको छानबिन समितिको माग के हो, स्पष्ट छैन । यसले मुद्दालाई अन्तै मोड्न सक्ने र विगतमा झैं छानबिन गरेर राय प्रतिवेदन मात्र तयार गर्ने विषयले समस्या समाधान नगर्ने भएकाले न्यायिक आयोगको गठनबारे बहस केन्द्रित गर्न आवश्यक देखिन्छ । यसका लागि विद्यमान जाँचबुझ आयोग ऐनको दफा ४ मा भएको राय प्रतिवेदन बुझाउने व्यवस्थालाई अनुसन्धान तहकिकात गरी निश्चित मुद्दा वा घटनाका सम्बन्धमा अदालतमा मुद्दा चलाउन सक्ने गरी संशोधन गर्नुपर्छ । मुद्दाको छनोट गर्दा सुन तस्करी, वाइडबडी, सत्तरी करोड प्रकरण, ओम्नी, क्यान्टोनमेन्ट, यती होल्डिङजस्ता राष्ट्रिय चासो र सबै दलको संलग्नता रहेको आशंका गरिएका घटनाको जाँचबुझ गर्ने गरी निष्ठावान् र सर्वस्वीकार्य पूर्वप्रधानन्यायाधीश वा न्यायाधीशको अध्यक्षतामा उच्चस्तरीय विज्ञ सम्मिलित जाँचबुझ आयोग गठन गरिए मात्रै मुलुकलाई सुशासन र अनुशासनको दिशामा डोर्याउन सकिन्छ । अन्यथा सक्कली अपराधीले नक्कली राज्य प्रणालीका पात्र, पद्धति र विधिलाई नै सिद्ध्याउने निश्चित छ ।"
आन्तरिक द्वन्द्वले १० लाख सुडानी विस्थापित,"खार्तुम (एजेन्सी) अफ्रिकी देश सुडानमा आन्तरिक द्वन्द्वका कारण १० लाख मानिस विस्थापित भएका छन् । खाद्यान्न संकट तथा अत्यावश्यक सेवाको कमीका कारण ठूलो संख्यामा सुडानीहरू छिमेकी देशमा शरण लिइरहेको संयुक्त राष्ट्रसंघले जनाएको हो । राष्ट्रसंघका अनुसार औषधि आपूर्तिमा कमी र कृषि उत्पादनमा असहजताका कारण पनि सुडानको अवस्था भयावह बन्दै गएको छ । सुडानमा सेना र अर्धसैनिक बल आरएसएफबीचको लडाइँका कारण राजधानी खार्तुम पूर्णरूपमा ध्वस्त भएको छ । यस्तै डार्फरमा पनि जातीय हिंसा फैलिएको छ, जुन स्थान पहिले पनि गृहयुद्धका कारण अशान्त रहँदै आएको थियो । सुडानमा १ करोड ४० लाखभन्दा बालबालिकालाई मानवीय सहायताको आवश्यकता रहेको राष्ट्रसंघले जनाएको छ । यस्तै, युद्धमा करिब ४ लाख युद्धमा संलग्न भएका छन् । अन्तर्राष्ट्रिय आप्रवासी संगठनका अनुसार सुडानबाट हालसम्म ३४ लाखभन्दा बढी व्यक्ति युद्धकै कारण विस्थापित भएका छन् । सुडानी सेना तथा अर्धसैनिक बल आरएसएफ दुवैले युद्धको क्रममा मानवअधिकार उल्लंघन गरेको राष्ट्रसंघ तथा अन्य मानवअधिकार सम्बन्धी समूहले जनाएका छन् । तर, दुवै सैन्य बलले आफूमाथिको आरोप अस्वीकार गर्दै आएका छन् । राजधानी खार्तुम सहर अहिले युद्ध मैदानमा परिणत भएको छ । आरएसएफले सहरका घरहरूमा कब्जा जमाएको छ र त्यसलाई आफ्नो आधार क्षेत्र बनाएको छ । अर्कोतर्फ सेनाले तिनै आवासीय क्षेत्रलाई लक्ष्य गरेर आक्रमण गरिरहेको छ । युद्ध भइरहेका खार्तुम, डार्फर, कोर्दोफान लगायत क्षेत्रमा बाँकी रहेका सुडानीहरू पनि लुटपाट, विद्युत् कटौती, सञ्चार तथा खानेपानीको समस्याबाट गुज्रिरहेका छन् ।युद्धमा मारिएकाको न शव संकलन गरिएको छ, न त पहिचान र अन्त्येष्टि भएको छ, राष्ट्रसंघको मानवअधिकारीसम्बन्ध आयोगका उच्च आयुक्त एलिजावेथ थ्रोसेलले भनिन् । दुई सैन्य बलबीच द्वन्द्व सुरु भएयता ४ हजारभन्दा बढी व्यक्ति मारिएको राष्ट्रसंघले जनाएको छ । तर, सुडानमा कार्यरत अभियन्ता तथा चिकित्सकहरूले भने मर्नेको संख्या अझै धेरै हुनसक्ने उल्लेख गरेका छन् । यस्तै, सुडानमा यौन दुर्व्यवहारको घटना पनि ५० प्रतिशतले वृद्धि भएको राष्ट्रसंघका अधिकारी लैला बेकरले बताइन् । राष्ट्रसंघले सुडानमा नै रहेका र विस्थापित भएकाहरूका लागि सहायता संकलन गर्दै आएको छ । तर, सुडानमा नै रहेकाहरूको सहायतका लागि साढे २ अर्ब अमेरिकी डलर सहयोगको आह्वान गरिए पनि त्यसको २७ प्रतिशत उठेको छ । यस्तै, विस्थापितहरूका लागि साढे ५० करोड डलर सहायता आह्वान गरिए पनि ३१ प्रतिशत रकम मात्र संकलन भएको छ । राष्ट्रसंघले निर्बाध राहत वितरणका लागि दुवै सैन्य संगठनलाई आग्रह पनि गरेको छ । तर, सेनाका प्रमुख अब्देल फत्ताह अल बुर्हानले सोमबारको वक्तव्यमा आरएसएफले देशलाई आधुनिक युगबाट पछाडि धकेल्न खोजेको आरोप लगाएका छन् । त्यसका लागि आरएसएफले जस्तोसुकै अपराध गरिरहेको उनको भनाइ थियो । आरएसएफले पनि पूर्वराष्ट्रपति ओमार अल बसिरको शासनशैलीलाई सेनाले निरन्तरता दिन खोजेको आरोप लगाएको छ । दुवै सैन्य बलका नेतृत्वबीच शक्ति बाँडफाँटको विषय नमिल्दा गत अप्रिल १५ देखि लडाइँ सुरु भएको थियो । छिमेकी देशहरू, अमेरिका, बेलायत र संयुक्त राष्ट्रसंघले सुडानमा युद्धविराम तथा युद्धरत दुवै पक्षलाई वार्ताका लागि पहल गर्दै आएका पनि सफल हुन सकेका छैनन् । यसबीचमा छोटो अवधिका लागि युद्धविराम भए पनि दुवै पक्षबीच द्वन्द्व अन्त्य हुने गरी सहमति हुन सकेको छैन । सुडानमा राष्ट्रपतिको हैसियतमा सेनाका प्रमुख जनरल अब्देल फत्ताह अल बुर्हान छन् भने उनीपछिको दर्जामा आरएसएफ प्रमुखमा हेमेत्ती भनेर चिनिने मोहम्मद हमदान दागालो छन् । सन् २०१९ मा सैन्य विद्रोह गरी तत्कालीन शासक ओमार अल बसिरलाई सत्ताबाट हटाउन उनीहरूले सहकार्य गरेका थिए । सन् २०२१ अक्टोबर २५ मा सैन्य कु भएपछि काउन्सिल अफ जनरलबाट देश सञ्चालन गर्न थालियो । तर, सेना प्रमुख अब्देल फत्ताह र आरएसएफका प्रमुख हेमेत्तीबीच राज्य सञ्चालनको विषयलाई लिएर विवाद भइरहेको थियो । अहिले आरएसएफ मातहतका १ लाख अर्धसैनिकलाई सेनामा आबद्ध गर्ने विषयले द्वन्द्वको रूप लिएको हो । आरएसएफले यो भिडन्तलाई आफ्ना जनताको अधिकार पुनःस्थापना गर्ने लडाइँ भन्दै आएको छ । विवादको अर्को कारण २००३ देखि डार्फर द्वन्द्वका क्रममा युद्ध अपराधको आरोप लागेका सेना र उसका सहयोगी कारबाहीबाट बच्न खोजिरहेका छन् । अन्तर्राष्ट्रिय फौजदारी अदालतले बसिर र अन्य सुडानी संदिग्धहरूका लागि मुद्दा चलाउन खोजिरहँदा यति बेला द्वन्द्व चर्किरहेको छ । सन् २०१९ मा प्रजातन्त्रवादी प्रदर्शनकारीहरूको सामूहिक हत्यामा संलग्न सैन्य बलका नेताहरू पनि कारबाहीबाट बच्ने प्रयासमा छन् ।"
छोटकरी,"हवाई डढेलोमा ज्यान गुमाउनेको संख्या ११० पुग्योहवाई (एजेन्सी) अमेरिकाको माउई जंगलमा लागेको डढेलोका कारण मृत्यु हुनेको संख्या ११० पुगेको छ । बुधबार साँझसम्म हवाई राज्यको माउईमा लागेको डढेलोले ११० जनाको ज्यान गएको हवाई राज्यका मेयर जोस ग्रिनले बताए । जलेको भूभागमध्ये बुधबारसम्म ३८ प्रतिशत भूभागमा खोजी गरिसकिएको बताइएको छ । माउईका प्रहरी प्रमुख जोन पेलेटियरले यस साताको अन्तिमसम्म ९० प्रतिशत क्षेत्रमा अनुसन्धान गरिसक्ने आशा गरेको बताए । यो आगलागी अमेरिकामा एक शताब्दीपछिकै ठूलो मानिएको छ । हवाई राज्यको जंगलमा लागेको डढेलोबाट मृतकको संख्या बढ्दै गएपछि सरकारको आलोचनासमेत सुरु भएको छ । अमेरिकी राष्ट्रपति जो बाइडेनले डढेलोबाट क्षति पुगेका परिवारलाई प्रतिपरिवार ७ सय डलरको सहयोग गरेसँगै सरकारको आलोचना सुरु भएको हो । आलोचकहरूले उक्त सहायता रकम अपमानजनक भएको बताएका छन् ।पश्चिम अफ्रिकामा डुंगा दुर्घटनामा ६० भन्दा बढीको मृत्यु भएको आशंकाकेप भर्डे (एजेन्सी) पश्चिम अफ्रिकामा आप्रवासी चढेको डुंगा दुर्घटना हुँदा ६० जनाभन्दा बढीको मृत्यु भएको आशंका गरिएको छ । पश्चिम अफ्रिकाको केप भर्डे टापुनजिकै समुद्री तटमा डुंगा भेटिएपछि उक्त दुर्घटनाको खबर सार्वजनिक भएको हो । बीबीसीका अनुसार बालबालिकासहित ३८ जनालाई सकुशल उद्धार गरिएको छ । उनीहरूलाई सल टापुमा ल्याइएको छ । उक्त डुंगा एक महिनादेखि नै समुद्रमा रहेको र सबै जना सेनेगलबाट आएका व्यक्ति भएको अनुमानसमेत गरिएको छ । दुर्घटनापछि केप भर्डेका अधिकारीहरूले आप्रवासीहरूले सुन्दर भविष्यको सपनामा दिनदिनै ज्यान गुमाइरहेको भन्दै विश्वव्यापी रूपमै यो समस्या समाधानका लागि पहल गर्न आग्रह गरेका छन् । पहिलो पटक सोमबार देखिएको डुंगा पहिले डुबेको बताइए पनि पछि किनारमा तैरिरहेको अवस्थामा भेटिएको थियो । सेनेगलको विदेश मन्त्रालयका अनुसार उक्त डुंगा गत जुलाई १० मा १०१ जना यात्रुसहित फासे बोय गाउँबाट छुटेको थियो । त्यस्तै उक्त डुंगामा सियरा लियोन र गिनी बिसाउका नागरिकसमेत भएको बताइएको छ ।ॅनिजेरविरुद्ध सेना तयार राख्न इकोवासका सदस्य सहमतअक्रा (राससएएफपी) पश्चिम अफ्रिकी सैन्य प्रमुखहरू बिहीबार घानामा भेला भई निजेरमा भएको कु उल्ट्याउन सम्भावित सशस्त्र हस्तक्षेपका लागि समन्वय गर्न बैठक गरेका छन् । यस क्षेत्रमा सैन्य कब्जाको क्रम बढेपछि चिन्तित पश्चिम अफ्रिकी राज्यहरूको आर्थिक समुदाय (इकोवास) ले गत साता निजेरमा संवैधानिक व्यवस्था पुनः स्थापित गर्न सुरक्षाकर्मीको एउटा बल तयारी अवस्थामा राख्ने निर्णय गरेको थियो । बिहीबारको बैठकमा अधिकांश सदस्य देश उक्त सैन्य बलको पक्षमा सहमति दिएको इकोवासले जनाएको छ । जुलाई २६ मा सुरक्षा गार्डले राष्ट्रपति मोहम्मद बाजौमलाई हिरासतमा लिएपछि इकोवासले विद्रोही नेताहरूसँग उनको पुनर्बहाली गर्न माग गरेको छ । नाइजेरियाका चिफ अफ डिफेन्स स्टाफ जनरल क्रिस्टोफर ग्वाबिन मुसाले अक्रामा भएको समूहको बैठकमा भने, हामी लोकतन्त्रको पक्षमा छौं र प्रजातान्त्रिक मूल्यमान्यतालाई प्रोत्साहन गर्नेछौं । इकोवासका सैनिकहरूले सन् १९९० देखि लाइबेरिया र सियरा लियोनमा भएको गृहयुद्धलगायत अन्य क्षेत्रीय संकटहरूमा हस्तक्षेप गर्दै आएका छन् ।"
नेपालको एजेन्डा रातमाटे रसुवागढी प्रसारण लाइन,"(काठमाडौं)प्रधानमन्त्री पुष्पकमल दाहालको आसन्न चीन भ्रमणका क्रममा रातमाटेरसुवागढीकेरुङ अन्तरदेशीय प्रसारण लाइन एजेन्डा बन्ने भएको छ । चीनबाट समेत विद्युत् आयातनिर्यात गरिने भन्दै सन् २०१८ देखि थालिएको यो प्रसारण लाइनको काम सम्भाव्यता अध्ययनबाट अगाडि बढ्न सकेको छैन । दुई वर्षमा सक्ने भनेर सुरु गरिए पनि सम्भाव्यता अध्ययनमै पाँच वर्ष सकिएको छ । यसमा अझै सात महिना वातावरणीय प्रभाव मूल्यांकनमा समय लाग्ने नेपाल विद्युत् प्राधिकरणले जनाएको छ । बिनाकाम लामो समय बितेपछि प्रधानमन्त्री दाहालको चीन भ्रमणको छेको पारेर नेपाली पक्ष उक्त प्रसारण लाइनको काम अगाडि बढाउन तातेको छ । असोज पहिलो सातामा हुने चीन भ्रमणमा दुई देश जोड्ने प्रसारण लाइन अगाडि बढाउने योजना रहेको प्रधानमन्त्री दाहालले जनाएका छन् । उनले भ्रमणमा चीनतर्फका प्रसारण लाइन निर्माणको एजेन्डा पनि रहेको गत मंगलबारको एक कार्यक्रममा बताए । ४०० केभी क्षमताको बनाउने भनेर सुरु गरिएको रातमाटेरसुवागढीकेरुङ अन्तरदेशीय प्रसारण लाइनलाई हाल २२० केभीमा झारिएको छ । ४०० केभीको प्रसारण लाइन निर्माणका लागि सम्भाव्यता अध्ययन गरिए पनि हाल चीनतर्फ २२० केभीको प्रसारण लाइन निर्माण भएपछि नेपालतर्फ पनि क्षमता घटाउन लागिएको प्राधिकरणअन्तर्गतको प्रसारण लाइन निर्देशनालयका उपकार्यकारी निर्देशक दीर्घायुकुमार श्रेष्ठले बताए । ०७५ सालमा दुई वर्षभित्र अध्ययन सक्ने भनेर सुरु गरिएको आयोजनाको सम्भाव्यता अध्ययन सकिएर वातावरणीय अध्ययनको काम भइरहेको श्रेष्ठले जनाए । भविष्यमा ४०० केभी बनाउन मिल्ने गरी हाललाई २२० केभीमा बनाउने निर्णय भएको छ, उनले भने, तिब्बतको जिलोङबाट चिलिमे हबसम्म २२० केभी जोडेर पावर एक्सचेन्ज गर्ने भन्ने निर्णय भएको छ । हालको ऊर्जा खरिदबिक्री २२० केभीमै पर्याप्त हुने भएकाले पनि यसको क्षमता घटाइएको हो । २२० केभीले १ हजार मेगावाट बिजुली प्रसारण गर्न सक्ने र आर्थिक रूपमा पनि यो सम्भाव्य भएकाले चीनले २२० केभीमा बनाउन प्रस्ताव पठाएको र नेपाल त्यसमा सहमत भएको श्रेष्ठले बताए । चीनले गरेको प्रस्तावको जवाफमा सहमति रहेको जनाउँदै पत्र पठाएका छौं, उनले भने, कुन मोडालिटीमा बनाउने, अनुदानमा बनाउने वा आफैं बनाउने लगायतको विषय भने टुंगिन बाँकी छ ।यसअघि ४०० केभीका लागि आयोजनाको अनुमानित लागत करिब ९ करोड ६० लाख अमेरिकी डलर थियो । चिलिमे हबदेखि चीनसम्मको दूरी १० किमिको हाराहारीमा रहेको र हाललाई सो प्रसारण लाइन चिलिमे हबमा जोड्ने गरी बनाउने तयारी गरेको श्रेष्ठले बताए । चीनबाट चिलिमे हबसम्म २२० केभीको प्रसारण लाइन निर्माण गर्न करिब १ अर्ब रुपैयाँ लाग्ने श्रेष्ठ बताउँछन् । प्रधानमन्त्री दाहालको चीन भ्रमणमा यो प्रसारण लाइनको मोडालिटीलगायतका कुरा अघि बढाउने नेपाली पक्षको तयारी छ । अनुदानमा बनाइदिन चीनलाई आह्वान गर्ने र त्यसो नभए आफैं भए पनि बनाउने तयारी रहेको श्रेष्ठले जनाए । वातावरणीय प्रभाव मूल्यांकन (ईआईए) लगायत कामका लागि अझै करिब ७ महिना लाग्ने र सो समयसम्म आयोजनाको मोडालिटी टुंग्याइने उनको भनाइ छ । आयोजनाको डीपीआर बनाउने जिम्मा यसअघि नै चिनियाँ सरकारी स्वामित्वको कम्पनी स्टेट ग्रिड कर्पोरेसन अफ चाइना (एसजीसीसी) र प्राधिकरणले पाएका छन् भने ईआईएको काम प्राधिकरणको एनईए इन्जिनियरिङ कम्पनीले गरिरहेको छ । सो प्रसारण लाइन कोरोना महामारीको कारण देखाउँदै ईआईए र डीपीआर दुवै काम अझै टुंगिन सकेको छैन । स्टेट ग्रिड र विद्युत् प्राधिकरणका प्रतिनिधि सम्मिलित संयुक्त प्राविधिक समूह (जेटीजी) ले सन् २०१८ मै डीपीआर बनाइसक्ने भनिए सो अनुसार काम भएको छैन । स्टेट ग्रिड र प्राधिकरणबीच २०१८ जुनमा आयोजना विकाससम्बन्धी साझेदारी सम्झौता (पीडीए) भएको थियो । सम्झौता सन् २०२२ मा नवीकरण भएको थियो ।चीन जोड्ने प्रसारण लाइन नहुँदा भारतले वर्षामा किन्ने र हिउँदमा दिने आशामा नेपालको ऊर्जा क्षेत्र रहने गरेको छ । हाल नेपालले भारतमा १० आयोजनाबाट ४५२ मेगावाट बिजुली बिक्रीको अनुमति पाएको छ । १८ वटा आयोजनाबाट उत्पादन हुने १ हजार मेगावाटभन्दा बढी बिजुली बिक्रीको अनुमतिका लागि भारतमा सूची पठाए पनि त्यसको जवाफ आएको छैन । भारतले ऊर्जा खरिदबिक्री नगरेका कुनै पनि देश संलग्न भएका आयोजनाको बिजुली नकिन्ने गाइडलाइन बनाएपछि बिजुली किन्न आनाकानी गर्ने गरेको छ । स्वदेशी लगानीमा निर्मित ४५६ मेगावाट क्षमताको तामाकोशी जलविद्युत् आयोजना नेपालले पटकपटक किन्न आग्रह गरे पनि मानेको छैन । बजार नदेखेपछि नेपाली जलविद्युत् आयोजना निर्माणका लागि आएका चिनियाँ कम्पनी आयोजना छाडेर फर्किएका छन् ।१२ सय मेगावाटको बुढीगण्डकी आयोजना, ७५० मेगावाटको पश्चिम सेती, २३५ मेगावाटको हुम्ला कर्णाली१, ३३५ मेगावाटको हुम्ला कर्णाली२ आयोजना निर्माणमा आएका चिनियाँ कम्पनी बाहिरिइसकेका छन् । १६४ मेगावाट क्षमताको कालीगण्डकी गर्ज आयोजनाबाट पनि चिनियाँ लगानी बाहिरिइसकेको छ । चीनतर्फ प्रसारण लाइन जोडिए यसले चिनियाँ कम्पनीले बनाएका आयोजनाको बिजुली बिक्री सहज हुनेछ । तर, सन् २०१८ बाट सुरु भएको नेपालचीन जोड्ने प्रसारण लाइनलाई नेपाली पक्षले अध्ययनमै पाँच वर्ष बढी समय बिताएपछि हालसम्म आयोजनाको वातावरणीय अध्ययन, मोडालिटीको काम सकिएको छैन ।"
दिउँसो हुने उडानमा लगाइएको प्रतिबन्ध हट्यो,"प्राधिकरणले दुर्गम तथा हिमाली भेगका विमानस्थलमा दिउँसो साढे १२ बजेपछि अतिरिक्त समयमा उडान सञ्चालन गर्नुपूर्व हवाईमार्ग, गन्तव्य विमानस्थल र वैकल्पिक विमानस्थलको मौसम जहाज उडानअवतरणका लागि उपयुक्त भएको हुनुपर्ने निर्णय गरिएको प्राधिकरणका सहप्रवक्ता ज्ञानेन्द्र भुलले जनाए । उड्डयन भाषामा साना जहाजका लागि तोकिएको मौसम अनुकूलतालाई मेट्रोलजिकल कन्डिसन मिनिमा (भीएमसी मिनिमा) भनिन्छ । अर्थात् जहाजलाई आवश्यक तोकिएको दूरी ककपिटबाट हेर्दा सफा रहेको सुनिश्चित गरेरमात्रै जहाजका क्याप्टेन पाइलट र उडान सञ्चालन गर्ने वायुसेवाका डिस्प्याचरले उडानयोग्य मौसम भएको लिखित घोषणा विमानस्थलमा अनिवार्य बुझाउनुपर्नेछ । अनि मात्रै अतिरिक्त समयमा उडान अनुमति दिइनेछ ।प्राधिकरणले दबाबमा उडान गर्न पाइलट बाध्य नहोऊन् भनेर भिजिबिलिटी सुनिश्चितता भइसकेपछि पाइलट पनि पूर्णरूपमा सन्तुष्ट भएको हुनुपर्ने भनेको छ । प्रमुख पाइलटलाई मौसम प्रतिकूल लागे उडान गर्नेनगर्ने निर्णय उनीहरूमै निर्भर रहने प्राधिकरणले भनेको छ । अब आन्तरिक वायुसेवाअन्तर्गत दुर्गममा उडान गर्दै आएका वायुसेवाले नेपालगन्ज विमानस्थलमा फ्लाइट अपरेसन अफिसर (एफओओ) अनिवार्य राख्नुपर्ने निर्णय पनि गरिएको छ । अब प्राधिकरणले हरेक उडानको अनुमति लिने तथा अन्य उड्डयनसम्बन्धी कार्य एफओओबाट मात्रै हुनुपर्ने भनेको छ ।दुर्गम तथा हिमाली भेगका विमानस्थलको सञ्चालन समय पुनरावलोकन गर्न तथा हवाई रुटको मौसमको उपलब्धताबारे अध्ययन गर्न प्राधिकरणले उपमहानिर्देशकको संयोजकत्वमा उच्चस्तरीय समिति गठन गरेको छ । प्राधिकरणले यसअघि दुर्गमका २९ वटा विमानस्थलमा खराब मौसमका कारण दुर्घटना हुन सक्ने जोखिम न्यूनीकरण गर्न साउन १८ देखि दिउँसो साढे १२ बजेपछि अतिरिक्त समयमा उडान नगराउने निर्णय गरेको थियो ।जुलाईदेखि सेप्टेम्बर (मध्य असारदेखि मध्य असोज) सम्म मनसुनको प्रभाव पर्ने भएकाले यो नियम लागू गरिएको थियो । यस निर्णयले सडकमार्गको पहुँच नभएको कर्णालीको हुम्ला, रारा, बाजुरालगायत जिल्लालाई असर पुर्याएको जनाउँदै जिल्लास्तरबाट विरोध उठेपछि प्राधिकरणले बिहीबार अतिरिक्त समयमा हुने उडानको समयलाई खुकुलो बनाउँदै उडान सुरक्षामा भने कडाइ गरेको हो ।"
१० बैंकले निक्षेपको ब्याज बढाउँदा ५ वटाले घटाए,"(काठमाडौं)भदौका लागि १० वटा वाणिज्य बैंकले मुद्दती निक्षेपको ब्याज सामान्य दरले बढाएका छन् । पाँच बैंकले भने मुद्दती निक्षेपको ब्याजदर घटाएका छन् । बाँकी ५ ले यथावत् (साउनकै बराबर) राखेका छन् । सञ्चालनमा रहेका २० बैंकमध्ये १० वटाले मुद्दती निक्षेपको माथिल्लो सीमा र ९ वटाले तल्लो सीमा बढाएको बिहीबार बैंकहरूले प्रकाशन गरेको मासिक ब्याजदर सूचीमा उल्लेख छ । ०७८ पुसदेखि ब्याजदरमा भद्र सहमति गर्दै आएका बैंकहरूले नयाँ आर्थिक वर्षको सुरु (साउन १) देखि उक्त सहमति तोडेका थिए । भद्र सहमति तोडिएपछि साउनका लागि ४ वटा वाणिज्य बैंकले मात्र निक्षेपको ब्याज बढाएका थिए । साउनमा ब्याजदर नबढाएका बैंकहरूको निक्षेप ब्याजदर बढाएका बैंकमा गएपछि भदौका लागि अरु बैंकले पनि ब्याजदर बढाएको स्रोतले बताएको छ । ब्याजदर वृद्धिसँगै भदौका लागि बैंकहरूको निक्षेपको उच्च ब्याजदर औसत १०३३ प्रतिशत कायम भएको छ । साउनमा यस्तो ब्याजदर ९९१ प्रतिशत थियो । यसरी मुद्दती निक्षेपको तुलनामा साधारण निक्षेपको ब्याजदर थोरै मात्र बढेकाले बैंकहरूको आधार दरमा धेरै असर नपर्ने बैंकर्स संघका अध्यक्ष सुनिल केसीले जनाए । निक्षेपको ब्याजदर बढे पनि त्यसको असर अहिल्यै नपर्ने भएकाले आधार दरमा आएको परिवर्तनअनुसार भदौमा कर्जाको ब्याजदर परिवर्तन हुने पनि केसीको भनाइ छ । राष्ट्र बैंकको निर्देशनअनुसार अहिले अघिल्लो महिनाको तुलनामा अधिकतम १० प्रतिशत मात्रै ब्याजदर घटाउन वा बढाउन पाउने व्यवस्था छ । भदौका लागि व्यक्तिगत मुद्दतीमा कुनै पनि बैंकको ब्याजदर १०८९६ प्रतिशतभन्दा बढी छैन । व्यक्तिगत मुद्दतीमा भन्दा रेमिट्यान्स मुद्दती खातामा अधिकतम १ प्रतिशत बिन्दु बढी ब्याज दिन सक्ने प्रावधानअनुसार त्यस्तो खातामा अधिकतम ११८९६ प्रतिशतसम्म ब्याजदर बैंकहरूले प्रदान गर्नेछन् । त्यस्तै संस्थागत मुद्दतीमा व्यक्तिगतभन्दा २ प्रतिशत बिन्दु कम दिनुपर्ने व्यवस्थाअनुसार संस्थागत मुद्दतीमा अधिकतम ८८९६ प्रतिशतसम्म बैंकहरूले ब्याजदर प्रदान गर्नेछन् ।कृषि विकास, नेपाल, सानिमा, कुमारी, ग्लोबल आईएमई, एनआईसी एसिया र सिटिजन्स बैंकले व्यक्तिगत मुद्दतीमा सबैभन्दा धेरै अधिकतम १०८९६ प्रतिशतसम्मको ब्याजदर प्रकाशन गरेका छन् । ३ महिनाभन्दा बढी अवधिको लागि यी बैंकले अधिकतम १०८९६ प्रतिशतसम्म ब्याजदर दिनेछन् । एभरेस्ट र प्रभु बैंकले व्यक्तिगत मुद्दतीमा अधिकतम १० प्रतिशत ब्याजदर दिने गरी सूचना सार्वजनिक गरेका छन् । राष्ट्रिय वाणिज्य, माछापुच्छ्रे, सिद्धार्थ, हिमालयन, एसबीआई, नेपाल इन्भेस्टमेन्ट मेगा र एनएमबी बैंकले व्यक्तिगत मुद्दतीमा अधिकतम ९९९ प्रतिशतसम्म ब्याजदर दिनेछन् । लक्ष्मी सनराइजले १०४० तथा नबिलले (अवधि २ वर्षमाथि) १०४९ प्रतिशतसम्म यस्तो ब्याजदर दिनेछन् । स्ट्यान्डर्ड चार्टडको ब्याजदर भने सबैभन्दा कम ८९२ (अवधि १ वर्षमाथि) यस्तो ब्याजदर सार्वजनिक गरेको छ ।राष्ट्र बैंकको पछिल्लो निर्देशनअनुसार अहिले आधार दरमा आएको परिवर्तनअनुसार बैंकहरूले हरेक महिना कर्जाको ब्याजदर पनि परिवर्तन गर्न पाउँछन् । अर्थतन्त्रका बाह्य सूचकमा सुधार, घट्दो ब्याजदर, पर्याप्त तरलता, नयाँ आर्थिक वर्षको सुरुवातलगायत सकारात्मक अवस्थाबीच पनि बैंक तथा वित्तीय संस्थाले कर्जा प्रवाह गर्न सकेका छैनन् । ससाना ऋणीलाई बैंकले कर्जा दिन आनाकानी गर्ने र ठूला ऋणीबाट माग नआएकाले समग्र कर्जा प्रवाह बढ्नुको साटो घटिरहेको जानकारहरू बताउँछन् ।नयाँ आर्थिक वर्षको सुरुवातसँगै तरलतामा सुधार आएको र ब्याजदर घटेकाले कर्जा प्रवाह बढ्ने अपेक्षा थियो । तर आर्थिक वर्षको पहिलो महिना (साउन) सकिन लाग्दा बजारमा बेग्लै परिस्थिति देखिएको छ । उक्त अवधिमा निक्षेप र कर्जा दुवै घटेका छन् भने निक्षेपको घट्ने दर कर्जाको भन्दा बढी छ ।चालु आर्थिक वर्षको साउन १ देखि स्थानीय तहको खातामा रहेको रकमलाई निक्षेपमा गणना गर्न पाउने सुविधा बैंकहरूले पाएका छैनन् । उक्त सुविधा निरन्तरताका लागि बैंकहरूले अर्थ मन्त्रालयसँग बैंकहरूले आग्रह गरेको र त्यहाँबाट सकारात्मक आश्वासन पाएको बैंकर्स संघका अध्यक्ष केसीले जनाए । उक्त सुविधाको निरन्तरतापछि बैंकहरूमा तरलता सहज हुने भएकाले आउँदा महिनामा कर्जाको ब्याजदर घट्ने सम्भावना रहेको उनको भनाइ छ ।"
परिणाममुखी योजना बनाउन सुझाव,"काठमाडौं (कास) नेपाल चेम्बर अफ कमर्सले सोह्रौं योजनालाई वस्तुनिष्ठ र परिणाममुखी बनाउन राष्ट्रिय योजना आयोगको ध्यानकर्षण गराएको छ । मुलुकमा रहेका प्राकृतिक स्रोतसाधनको उच्चतम प्रयोग एवं निर्यातको वातावरण सिर्जना गर्ने गरी योजना तर्जुमा गर्न चेम्बरले सुझाएको हो । सोह्रौं योजनाको अवधारणा एवं अतिकम विकसित मुलुकको सूचीबाट स्तरोन्नतिपछि उत्पन्न परिस्थितिबारे चेम्बरले आयोगका उपाध्यक्ष मीनबहादुर श्रेष्ठसहितका पदाधिकारीसँग छलफल गरेको छ । उक्त क्रममा चेम्बरका अध्यक्ष राजेन्द्र मल्लले पन्ध्रौं योजनामा उल्लिखित कतिपय लक्ष्य पूरा नभएको भन्दै आयोगको ध्यानाकर्षण गराए । पन्ध्रौं योजनाको अन्त्य हुने आर्थिक वर्ष ०८०८१ मा आर्थिक वृद्धि १०३ प्रतिशत गर्ने लक्ष्य राखिएको थियो, चालु आर्थिक वर्षका लागि आर्थिक वृद्धिको लक्ष्य नै ६ प्रतिशत राखिएको छ, मल्लले भने ।आयोगका उपाध्यक्ष श्रेष्ठले सोह्रौं योजना सामाजिक न्याय र सुशासनसहितको आर्थिक समृद्धिमा केन्द्रित हुने दाबी गरे । कृषिको पूर्वाधार, शिक्षा, स्वास्थ्य, पर्यटन, सूचना प्रविधिलगायतका क्षेत्रको अध्ययन गरेर योजना तर्जुमा गर्ने काम भइरहेको उनको भनाइ छ ।"
अर्थ संक्षेप,"११९९ प्रतिशत ब्याजदरमा गरिमाको घर र एसएमई कर्जा काठमाडौं (कास) गरिमा विकास बैंकले ११९९ प्रतिशत स्थिर ब्याजदरमा घर कर्जा योजना ल्याएको छ । नेपालीको आफ्नै घर, आफ्नै व्यवसायको सपनालाई साकार पार्ने उद्देश्यसहित ११९९ प्रतिशत ब्याजदरमा सरल घर कर्जा र सरल एसएमई आवधिक कर्जा ल्याइएको बैंकले जनाएको छ । आवश्यक कागजात पेस गरेको दुई कार्यदिनभित्र कर्जा स्वीकृत हुनेछ, बैंकले जारी गरेको विज्ञप्तिमा भनिएको छ, घर र सरल एसएमर्ई कर्जाको ब्याज ७ वर्षसम्म निश्चित ११९९ प्रतिशत रहनेछ । देशभर गरिमा विकास बैंकका १२१ शाखा कार्यलय तथा ५० एटीएम सञ्चालनमा छन् । एनआईसी एसिया क्यापिटलको ४६ प्रतिशत लाभांश काठमाडौं (कास) एनआईसी एसिया क्यापिटलको सातौं वार्षिक साधारणसभाले यसअघि घोषित ४६ प्रतिशत लाभांश पारित गरेको छ । क्यापिटलको रजिस्टर्ड कार्यालय थापाथलीमा बिहीबार सम्पन्न सभाले चुक्ता पुजीको ४६ प्रतिशत (कर सहित) का दरले हुन आउने ९ करोड २० लाख नगद लाभांश वितरण गर्ने प्रस्ताव पारित गरेको हो । सभाले आर्थिक वर्ष ०७९०८० को सञ्चालक समितिको प्रतिवेदन पारित गर्नुका साथै ०८० असार मसान्तसम्मको वासलात, नाफा नोक्सान हिसाब तथा नगद प्रवाह विवरणलगायत वार्षिक वित्तीय विवरण पारित गरेको छ । सभामा क्यापिटलका अध्यक्ष सन्तोषकुमार राठीले क्यापिटलले आर्थिक वर्ष ०७९८० मा १० करोड ४२ लाख भन्दा बढी खुद मुनाफा आर्जन गरी प्रतिसेयर आम्दानी ५२ रुपैयाँ ११ कायम गरेको जानकारी दिए । सञ्चालनमा रहेका मर्चेन्ट बैंकमध्ये खुद मुनाफा तथा प्रतिसेयर आम्दानीका आधारमा कम्पनीले पहिलो स्थान हासिल गर्न सफल भएको छ । क्यापिटल स्थापना भएको ६ वर्ष ४ महिनाको छोटो अवधिमै हाल सञ्चालनमा रहेका २५ मर्चेन्ट बैंकमध्ये निक्षेप सदस्य सेवाअन्तर्गत ६ लाख ६७ हजार डिम्याट खाता खोली पहिलो स्थान हासिल गरेका छौं, उनले भने । लगानी व्यवस्थापन सेवाअन्तर्गत क्यापिटलले ६६५ जना ग्राहकबाट १ अर्व ८१ करोडभन्दा बढी रकम संकलन गरेको जनाएको छ । एभरेस्ट बैंकको फेस्टिभ बोनान्जा काठमाडौं (कास) एभरेस्ट बैंकले चाडपर्वलक्षित फेस्टिभ बोनान्जा ल्याएको छ । भदौ १ देखि लागु भएको यस अफरमा न्यून ब्याजदरमा कर्जा प्रदान गरिने बैंकले जनाएको छ । सेवा शुल्कमा समेत विशेष छुटको व्यवस्था रहेको बैंकको भनाइ छ । यस अफरअन्तर्गत घर कर्जा १०७४ प्रतिशतको स्थिर ब्याजदरबाट सुरु हुने बैंकका नायब महाप्रबन्धक गौरव कुमारले जनाए । घर निर्माणका लागि शतप्रतिशतसम्म बैंक लगानी रहनेछ, उनले भने । सवारी कर्जा १०९९ प्रतिशतको स्थिर ब्याजदरमा प्रदान गरिने बैंकको भनाइ छ । विद्युतीय सवारीमा ८० प्रतिशतसम्म बैंक फाइनान्स रहनेछ । व्यक्तिगत तथा संस्थागत प्रयोजनार्थ आकर्षक ब्याजदरमा सेयर कर्जाको समेत उपभोग गर्न सकिनेछ, बैंकले जारी गरेको विज्ञप्तिमा भनिएको छ , तीन महिनाका लागि लागू हुने एभरेस्ट फेस्टिभ बोनान्जामा कृषि साना तथा मझौला कर्जा आधार दरमा १५० प्रतिशतको प्रिमियम दरमा उपभोग गर्न सकिनेछ ।"
खेलभावनाको नमुना बन्दै,"सिड्नी (एएफपी) अस्वाभाविक र अविश्वसनीय रूपमा झगडा हुँदै रातो कार्डको शृंखला बनेन भने आइतबार हुने महिला विश्वकप फुटबल प्रतियोगिता खेलभावनाका अर्को नमुना नै बन्नेछ । खेलपछि एकले अर्को टिमका खेलाडीलाई जसरी सम्झाउन काम भएका छन्, त्यो सबैको मन जित्ने खालको छ । सिड्नीमा हुने फाइनलमा इंग्ल्यान्डले स्पेनको सामना गर्नेछ । यही इंग्ल्यान्ड आफ्नो भावनात्मक बनेका प्रतिद्वन्द्वी खेलाडीलाई अँगालो हाल्दै सहानुभूति प्रदान गर्न अगाडि छ । युरोपेली च्याम्पियन इंग्ल्यान्ड सेमिफाइनलका क्रममा अस्ट्रेलियाली कप्तान साम केरप्रति आक्रामक देखिएको थियो । तर ३१ को जितपछि सिड्नीका ७५ हजार दर्शकसामु तिनै इंग्लिस खेलाडीले भावनात्मक बनेकी केरलाई सम्झाउन बिर्सेनन् । केर आफैं चेल्सीबाट इंग्ल्यान्डमा खेल्छिन् । महिला फुटबलमा सबैभन्दा सम्मानित फरवार्डमा पर्छिन् । इंग्लिस खेलाडीले अन्तिम १६ मा नाइजेरियालाई टाइब्रेकरमा हरायता तिनका गोलरक्षक चिमाका एननाडोजियालाई सहानुभूति प्रकट गर्दै गरेको दृश्य अनलाइनमा खुबै लोकप्रिय साबित भयो । इंग्लिस मिडफिल्डर केइरा वाल्स टिमले नै यस्तो काम गर्ने निर्णय नगरेको बताउँछिन् । उनका अनुसार यो त प्रशिक्षक सरिना वेगमनले तयार पारेको आचारसंहिताको एक भाग हो, जसमा खेलपछि विनम्र रहन र जितलाई सम्मान गर्न भनिएको छ । बार्सिलोनाकी खेलाडी रहेकी वाल्स भन्छिन्, विश्वकपबाट बाहिरिँदा कस्तो खराब महसुस हुन्छ, त्यो हामी सबैलाई थाहा छ । यो जत्तिको खराब अनुभव अर्को कुनै मोडमा पनि हुन्न ।उनी थप्छिन्, जतिबेला आफ्ना साथीहरू दुःखी देखिन्छन्, तिनलाई सहानुभूति प्रकट गर्नु त मानवीय भावना नै हो । मलाई के लाग्छ भने अन्य स्थितिमा पनि आममानिसले गर्ने यस्तै हो । स्विडेनकी डिफेन्डर जोना एन्डरसनले पनि क्वाटरफाइनलमा जापानलाई हराएयता स्तब्ध देखिएकी आफ्ना विपक्षी खेलाडी माइका हामनोलाई अँगालो हालिन् । यो दृश्य पनि अनलाइनमा धेरैले साझा गर्न रूचाए । एन्डरसन भन्छिन्, उनलाई दुःखी देखेर म पनि दुःखी भएँ । उनले अगाडि भनिन्, त्यस्तो स्थितिमा आफ्नो समर्थन देखाउनु निकै महत्त्वपूर्ण हुन्छ । मलाई के थाहा छ, उनलाई आफ्नै टिमबाटसमर्थन प्राप्त छ । म उनलाई लिएर चिन्तित छु भनेर देखाउन चाहन्छु, किनभने उनी असाध्यै असल व्यक्तित्व हुन् । उनीहरू दुवैजना क्लब फुटबलदेखि नै मिल्ने साथी थिए । यसै सिजन दुवैले स्टकहोमका हामर्बेका लागि खेल्ने गर्छन् । स्विडेनी खेलाडी सेमिफाइनलमा स्पेनको हातबाट २१ ले पराजित हुँदै स्तब्ध देखिए । स्पेनिस खेलाडीहरूले पनि रोइरहेकी फ्रिडोलिना रोल्फोलाई माया देखाए । बार्सिलोनाका लागि खेल्न रोल्फो अधिकांस स्पेनी खेलाडीका साथी हुन् । अस्ट्रेलियाली टिमकी पहिलो कप्तान जुलिया डोलान के मान्छिन् भने यस्तो प्रवृत्ति पुरुष फुटबलमा पनि देखिन्छ, तर महिला फुटबलमा जत्तिको होइन । सन् १९७९ को टिमकी कप्तान डोलान भन्छिन्, यस्तो दृश्य वास्तवमै निकै सुन्दर हुन्छ । कसैले पनि प्रतिद्वन्द्वी खेलाडीप्रति सहानुभूति देखाउनु जत्तिको राम्रो के नै हुन्छ र ?महिला विश्वकप इतिहासमै यसपल्टको संस्करण सबैभन्दा उत्कृष्ट मानिएको छ । यो प्रतियोगिताको सबैभन्दा ठूलो उल्लेखनीय पक्ष भनेको धेरैभन्दा धेरै खेलाडीले असल व्यवहार गर्नु हो । अस्ट्रेलियाली पूर्वखेलाडी तथा अहिले ब्रोडकास्टर रहेकी ग्रेस गिल भन्छिन्, जितले धेरै खुसी दिने गर्छ, तर तिनै विजयी खेलाडीले के पनि ध्यान दिनुपर्छ भने विपक्षी खेलाडीलाई धेरै दुःख नहोस् । विपक्षी खेलाडीलाई समर्थन गर्नुले सबैको मन जित्न सकिन्छ ।"
हल्चोकमा ६ देशका ५२ खेलाडी खेल्दै,"(काठमाडौं)नेपाल ब्याडमिन्टन संघको आयोजनामा हल्चोकस्थित एपीएफ कभर्डहलमा शुक्रबारदेखि हुने ब्याडमिन्टन (साउथ एसिया) रिजनल च्याम्पियनसिपमा ६ देशका ५२ खेलाडीले प्रतिस्पर्धा गर्ने भएका छन् । ब्याडमिन्टन एसियाको औपचारिक प्रतियोगिता नेपालमा पहिलोपल्ट हुन लागेको हो ।ब्याडमिन्टन एसियाको औपचारिक प्रतियोगिता हामीले पहिलोपल्ट आयोजना गर्न लागेका छौं, नेपाल ब्याडमिन्टन संघका अध्यक्ष रामजीबहादुर श्रेष्ठले बिहीबार पत्रकार सम्मेलनमा भने, ब्याडमिन्टनमा भारत विकसित देशमा पर्दछ । त्यसैले नेपाल, बंगलादेश, श्रीलंका, पाकिस्तान, भुटान र माल्दिभ्सका खेलाडीले यो क्षेत्रीय च्याम्पियनसिपमा प्रतिस्पर्धा गर्नेछन् । आयोजकको हिसाबले नेपालका १६ खेलाडी सहभागी हुँदै छन् । उनीहरूका लागि आफ्नो स्तर मापनको आधार हुने प्रतियोगितामा उत्कृष्ट प्रदर्शन गर्ने विश्वास छ । आयोजकबाहेक सहभागी अन्य देशले ८८ खेलाडी खेलाउन पाउने व्यवस्था छ । प्रत्येक स्पर्धामा एक देशका बढीमा दुई र आयोजकले तीन खेलाडी कोर्टमा उतार्न पाउँछन् ।यू१५ र यू१७ को प्रतियोगितामा २६ पुरुष र २६ महिला खेलाडीको सहभागिता रहेको संघले पत्रकार सम्मेलनमा जनाएको छ । ब्याडमिन्टन एसियाको उनीहरूले यू१५ र यू१७ मा इन्डिभिजुयलतर्फ गर्ल्स सिंगल्स, ब्वाइज सिंगल्स, गर्ल्स डबल्स, ब्वाइज डबल्स र मिक्स डबल्स गरी ५५ स्पर्धामा खेलाडीहरूले उत्कृष्ट खेल प्रदर्शन गर्ने प्रयास गर्नेछन् । सबै उमेर समूहमा टिम च्याम्पियनसिप पनि हुनेछ, जसकारण प्रतियोगितामा स्पर्धा संख्या १२ पुगेको हो । एउटै स्पर्धामा आयोजक टिमका तीन र पाहुना टिमका दुई खेलाडीले प्रतिस्पर्धा गर्न सक्ने संघले जनाएको छ ।पाँच दिने प्रतियोगिताबारे ब्याडमिन्टन एसियाका सिनियर डेभलपमेन्ट म्यानेजर थानाबालन अरिकृष्णनले भने, यो प्रतियोगिता ओलम्पिक प्रोजेक्टका लागि खेलाडी छनोटको प्रक्रिया पनि हो । हामी दक्षिण एसियामा पहिलोपल्ट क्षेत्रीय ट्रेनिङ क्याम्प गर्दैछौं । पुरुषको तुलनामा दक्षिण एसियाली ब्याडमिन्टनमा महिला निकै कम छन् । त्यसैले लैंगिक समानताका लागि पनि आईओसी (इन्टरनेसनल ओलम्पिक कमिटी), बीडब्लुएफ (विश्व ब्याडमिन्टन महासंघ) र ब्याडमिन्टन एसियाको पहलमा कार्यक्रम गर्दैछौं । ओलम्पिक प्रोजेक्टका लागि हरेक देशबाट महिला र पुरुष एकएक खलाडी छनोट गरी उनीहरूलाई यात्रा, प्रतियोगिता र प्रशिक्षणको व्यवस्था गर्ने उनले बताए । यसका लागि बीडब्लूएफ र २८ देशको सहयोग रहेको पनि जनाए ।क्षेत्रीय च्याम्पियनसिपकै अवसरमा ब्याडमिन्टन एसियाले दक्षिण एसियाली स्तरमा जनशक्ति उत्पादननिम्ति नेतृत्व विकास, ब्याडमिन्टनमा महिला, अम्पायर कोर्स र जुनियर ट्रेनिङ क्याम्प गरी चार कार्यक्रम सञ्चालन गर्दै छ । यसका लागि ब्याडमिन्टन एसियाका सिनियर डेभलपमेन्ट म्यानेजरद्वय अरिकृष्णन र साम्बेन्थान शिवपेरुमल तथा इभेन्ट्स म्यानेजर येन मुन काठमाडौं आइसकेका छन् । डेभलपमेन्ट कमिटीका प्रमुख वाजिद अली चौधरी पनि आउने बताइएको छ ।"
मेसीसँगै डी ब्रुयना र हल्यान्ड मनोनयनमा,"पेरिस (एएफपी) लियोनल मेसीसहित म्यानचेस्टर सिटीका जोडीद्वय केभिन डी ब्रुयना र इर्लिङ हल्यान्ड पुरुषतर्फको यूईएफए वर्षका उत्कृष्ट खेलाडी मनोनयनको अन्तिम तीनमा परेको युरोपेली फुटबलको सर्वोच्च निकाय यूईएफएले बिहीबार जनाएको छ । यूईएफएको प्रतियोगितामा रहेका क्लब र राष्ट्रिय टोलीका प्रशिक्षकहरूका साथै पत्रकारको एउटा समूह आवद्ध रहेको छनोट समितिबाट यी खेलाडीले मुख्य मत पाउनेछन् । अगस्ट ३१ मा मोनाकोमा हुने च्याम्पियन्स लिगको समूह विभाजनको दिनमा यो पुरस्कार घोषणा हुनेछ । सिटीलाई पहिलो पटक च्याम्पियन्स लिगको उपाधि दिलाउन यी दुईले प्रमुख योगदान दिएका थिए । हल्यान्डले प्रतियोगितामा सर्वाधिक १२ गोल गरेका थिए । त्यस्तै डी ब्रुयनाले ७ गोलका लागि पास मिलाइदिएका थिए । पेरिस सेन्ट जर्मेन (पीएसजी) छाडेर मेजर लिग सकर टोली इन्टर मियामी लागेका मेसीको प्रेरणादायी प्रदर्शनमा अर्जेन्टिनाले २०२२ को विश्वकप फुटबल उपाधि जितेको थियो । यो यस्तो उपाधि थियो, जुन मेसीले यसअघि जित्न सकेको थिएनन् । सिटीका प्रशिक्षक पेप ग्वार्डिओला आफ्नो विधामा उपाधिका दाबेदार हुन् । गत सिजन सिटीलाई च्याम्पियन्स लिगसहित प्रिमियर लिग र एफए कपको उपाधि दिलाएका ग्वार्डिओलासँगै उत्कृष्ट प्रशिक्षकको अन्तिम मनोनयनमा इटालियन जोडी सिमोन इन्जाघी र लुसियानो स्पालेटी परेका छन् । इन्जाघीले इन्टर मिलानलाई च्याम्पियन्स लिगको फाइनलसम्म डोर्याएका थिए भने स्पालेटीले नेपोलीको ३३ वर्षको उपाधि खडेरी चिर्दै इटालियन सिरी ए दिलाएका थिए । सिटीले बुधबार राति एथेन्समा सेभियालाई पराजित गरी युरोपियन सुपर कपको उपाधि जितेको थियो । गत सिजनमा युरोपा लिग जितेको सेभियाले अर्को एउटा उपाधि जित्नुपर्ने थियो । युसुफ एन नासेरीको हेड गोलमा सेभियाले पहिलो हाफमा अग्रता लिएको थियो । तर, उनले सिटीका गोलरक्षक एडरसनसँगको दुई राम्रो मौका गुमाउनु सेभियालाई महँगो पर्यो । डी ब्रुयना र बर्नान्डो सिल्भाको अनुपस्थितिमा सिटीले राम्रा अवसरहरू बनाउन सकेको थिएन । ह्यामस्ट्रिङका कारण डी ब्रुयना ४ महिना खेल्न नसक्ने भएका छन् भने सिल्भा अस्वस्थ हुन पुगे । इल्काय गुन्डोगन र रियाद महारेजले पनि छाडेर गएको अवस्थामा सिटीमा खडेरी देखिएको थियो । इंग्ल्यान्ड २१ का कोल पाल्मरले रोड्रीको पासमा हेड गोल गरी सिटीलाई ६१ औं मिनेटमा बराबरीमा ल्याएका थिए । पेनाल्टी शुटआउटमा सिटीले ५४ ले बाजी मारेको थियो । तर ग्वार्डिओलाले आफ्ना खेलाडीलाई ढुक्क नहुन चेतावनी दिएका छन् ।"
छोटकरी,"राखेप कर्मचारीद्वारा ॅपेनडाउनकाठमाडौं (कास) राष्ट्रिय खेलकुद परिषद् (केन्द्र), सात प्रदेश र ७७ जिल्लामा कार्यरत रहेका प्राविधिक तथा प्रशासनिक कर्मचारीहरूले बिहीबार हातमा कालोपट्टी बाँधेर २ घण्टा पेनडाउन गरेका छन् । बुधबार १ घण्टाका लागि पेनडाउन गरिएको थियो । शुक्रबार २ घण्टाका पेनडाउन गरिने राष्ट्रिय खेलकुद परिषद् कर्मचारी संघले जनाएको छ । बढुवाको प्रकृया निष्कर्षमा पुर्याउन संघले संघर्ष कार्यक्रम घोषणा गरेको थियो । पहिलो चरणको संघर्षका कार्यक्रम शुक्रबार सकिनेछ । माग पूरा नभए दोस्रो चरणको कार्यक्रम घोषणा गरिने संघका महासचिव कुमार बस्नेतले जनाएका छन् । टेबटेनिसमा तदर्थ समितिकाठमाडौं (कास) चतुरानन्द राजवैद्यको संयोजकत्वमा अखिल नेपाल टेबलटेनिस संघको तदर्थ समिति गठन गरिएको छ । ३३ सदस्यीय समितिको वरिष्ठ सहसंयोजकमा सुदील शाही र सहसंयोजक वृजेन्द्रबहादुर हमाल छन् । सदस्यमा धर्ममान वज्राचार्य, कुवेरप्रकाश सिंह, शंकर गौतम, विनोद शाक्य, अनिल घिमिरे, सञ्जय अर्याल, राजेनद्रबहादुर दुलाल, तेजेन्द्र महरा, जयन्त बाँस्तोला, शिवसुन्दर गोथे, इन्दिरा गुरुङ, नवीनबहादुर सिंह, पुरुषोत्तम वज्राचार्य, नवीन शाक्य, अनुज बानियाँ, पूर्णशंकर श्रेष्ठ, ज्याकी महर्जन, अर्जुनकुमार कार्की, सुजिता मानन्धर, धिरज शाह, दीपक सापकोटा, निकेश श्रेष्ठ, प्रज्ज्वल मैनाली, कविन सुवाल, गोबर्द्धन श्रेष्ठ, ध्रुव पालिखे, सागर महर्जन, महेन्द्र लिगल, गेहेन्द्र ढकाल र डा विजय सैजु छन् ।सेब र हार्टल्यान्ड विजयी काठमाडौं (कास) सेबले दसौं ग्रिनफिल्ड कप अन्तरविद्यालय बास्केटबल प्रतियोगिताको सिनियर ब्वाइजमा आयोजक ग्रिनफिल्ड बी लाई ५२२७ स्कोरले पराजित गरेको छ । सेबका धिरज जोराले १३ स्कोर गरे । रुसिप मुनिकारको १५ स्कोरमा द एक्सेल्सियर स्कुलले एस्फोडेललाई ३६१७ ले हरायो । हार्टल्यान्डले न्यु जेनिथलाई ३१२१ र हेम्सले एलआरआईलाई ६४५३ ले हराए । हार्टल्यान्डका विकास भण्डारीले १९ र हेम्सका हेमन्त राजवंशीले ३४ स्कोर गरे । जुनियर ब्वाइजमा नवीन ज्योतिले ग्रिनफिल्ड बी लाई १८१३, ग्रिनफिल्ड सी ले बालदीक्षालाई १९१६, स्वप्न बाटिकाले नेपाल पुलिस स्कुललाई १८१२ र इडेन ब्रिज एकेडेमी (इबीए) ले न्यु जेनिथलाई १२६ ले पन्छाए । सिनियर गर्ल्समा संस्कृतिले न्यु जेनिथलाई ३४१४ र ईबीएले आदित्यलाई १२३ ले हराए । संस्कृतिकी समृद्धि शाहले ८ र ईबीएकी मेनुका मगरले ७ स्कोर जोडे ।आईटीएफ पदकधारी सम्मानितविराटनगर (कास) भारतको हैदराबादमा सम्पन्न सातौं दक्षिण एसियाली आईटीएफ तेक्वान्दो प्रतियोगितामा पदक विजेतालाई बिहीबार सम्मान गरिएको छ । प्रतियोगितामा कोशी प्रदेशबाट छनोट १० खेलाडीले ७ स्वर्ण, ६ रजत र ६ कांस्य पदक जितेका थिए । विजेता खेलाडीलाई प्रदेश खेलकुद विकास बोर्ड र कोशी प्रदेश आईटीएफ तेक्वान्दो संघले सम्मान गरेको हो । मोरङका कुसुम राजवंशीले स्वर्ण, सविना मगरले स्वर्ण र रजत, मोरङकै सोमबहादुर राजवंशीले स्वर्ण र रजत, केरिसा आचार्यले स्वर्ण र रजत, मोरङका नितेश खवासले कांस्य, झापाका रोशन मगरले स्वर्ण र कांस्य, श्यामप्रसाद बाँस्कोटाले कांस्य जितेका थिए ।भोजपुरका वीरबहादुर तामाङले कांस्य, सजिना तामाङले स्वर्ण, रजत र कांस्य तथा पाँचथरका आलोक राईले रजत जितेका थिए ।"

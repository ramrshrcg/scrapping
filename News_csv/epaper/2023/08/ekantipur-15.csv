शीर्षक,विवरण
पूर्वप्रधानमन्त्रीद्वय नेपाल र भट्टराईसँग बयान लिने तयारी,"तत्कालीन प्रधानमन्त्री भट्टराई, उपप्रधान तथा गृहमन्त्री गच्छदार, भूमिसुधारमन्त्री चन्द्रदेव जोशी, मुख्य सचिव लीलामणि पौडेल, भूमिसुधार सचिव दिनेशहरि अधिकारीसहित गुठी, मालपोत, नापीलगायत कार्यालयका कर्मचारीहरू यसमा मुछिएका छन् । यसअघि यही प्रकरणमा अख्तियार दुरुपयोग अनुसन्धान आयोगले २०७६ माघ २२ मा १ सय १० जनालाई बिगो, कैद र जरिवाना तथा ६५ जनाविरुद्ध जग्गा जफत प्रयोजनको मुद्दा चलाउँदा तत्कालीन प्रधानमन्त्री नेपाल र भट्टराई, मुख्य सचिव पौडेललगायतलाई उन्मुक्ति दिएको थियो ।पञ्चायतकालमै ललिता निवासका तत्कालीन भोगाधिकारी सुवर्णशमशेर राणाका हकदारलाई मुआब्जा दिएर सरकारले अधिग्रहण गरेको जग्गा हडप्न राणा परिवार र भूमाफियाले गरेको योजनाअनुसार भूमि प्रशासन र सम्बन्धित मन्त्रालयका कर्मचारी तथा मन्त्रिपरिषद्बाट गैरकानुनी निर्णय भएको अनुसन्धानबाट खुलेको छ । कृष्णप्रसाद भट्टराई नेतृत्वको मन्त्रिपरिषद्ले पञ्चायतकालमा जफत भएका जग्गा मात्रै छानबिन गरेर सम्बन्धित व्यक्तिलाई फिर्ता गर्ने भनी २०४७ वैशाखदेखि भदौसम्म विभिन्न निर्णय गरेको थियो । पञ्चायतकालमा ललिता निवासको २ सय ९९ रोपनीमध्ये १४ रोपनी ११ आना जफत र बाँकी मुआब्जा दिएर अधिग्रहण भएकामा अधिग्रहणलाई पनि जफत भनी ढाँटेर राणा परिवारले १ सय १२ रोपनी ४ आना जग्गा हत्याएका थिए । २०६२ मा थप १२ आना जग्गा राणा परिवारले यस्तै प्रपञ्च मिलाएर हडपेको थियो । राणा परिवारले सरकारी जग्गा आफ्नो बनाउने क्रममा करिब २२ रोपनी कर्मचारी र बिचौलियालाई घूसबापत दिएका थिए । यसरी राणा परिवारले यो अवधिमा १ सय १३ रोपनी जग्गा आफ्ना नाममा लगेको थियो । त्यहीबीच आफ्ना नाममा आएको जग्गामा भूमाफियाकै योजनाका आधारमा नक्कली मोही खडा गरी बिचौलियाले हडपेका थिए । त्यसपछि राणा परिवार आफ्ना नाममा आएको बाँकी जग्गा पनि भूमाफियालाई सस्तोमा बेचेर ललिता निवासबाट बाहिरिएको थियो । १ सय ४३ रोपनी ६ आनामा बाँकी रहेको जग्गा पनि हडप्ने योजनाले प्रधानमन्त्री निवास विस्तार र टिकिन्छा गुठीमा जग्गा लैजाने प्रपञ्च रचिएको थियो । २०४९, २०६२६३, २०६६६७ र २०६९ का विभिन्न मितिमा गैरकानुनी निर्णय गराएर ललिता निवासको जग्गा हडप्ने ४ सयभन्दा बढीलाई सीआईबीले पछिल्लो अनुसन्धानमा प्रतिवादी बनाएर अनुसन्धान जारी राखेको छ । त्यसमध्ये सट्टाभर्ना र टिकिन्छा गुठी प्रकरणमा मुछिएका दुई पूर्वप्रधानमन्त्रीलाई बयानमा बोलाउन लागिएको हो ।पूर्वमुख्य सचिव पौडेलसँग बयानसीआईबीले पूर्वमुख्य सचिव लीलामणि पौडेलसँग आइतबार करिब ४ घण्टा लगाएर बयान लिएको छ । सरकारी जग्गामा नक्कली मोही खडा गर्ने निर्णय प्रक्रियामा सामेल भएको आरोपमा उनलाई आइतबार साँझ ५ बजे कार्यालयमै बोलाएर बयान लिइएको हो । पौडेलसँग एक चरणको बयान सकिएको र आवश्यक परे अनुसन्धान टुंगोमा पुग्नुअघि फेरि बोलाउने सीआईबी स्रोतको भनाइ छ । यही प्रकरणमा अरू आरोपितलाई पक्राउ पुर्जी जारी गरेर अनुसन्धान गरेकामा पौडेललाई भने पक्राउ नगरी बयानमा बोलाइएको हो । पौडेलले बयानमा जग्गा हिनामिना गर्ने आफ्नो नियत र उद्देश्य नरहेको, तलबाट आएका फाइललाई मन्त्रिपरिषद्मा पेस गर्ने र मन्त्रिपरिषद्का निर्णय कार्यान्वयन गर्न मन्त्रालयलाई पठाउनेबाहेक आफू संलग्न नरहेको जिकिर गरेका छन् । सीआईबीका अधिकारीले मन्त्रालयबाट आएका गैरकानुनी निर्णय रोक्ने अधिकार मुख्य सचिवलाई भए पनि किन नरोकेको भनेर प्रश्न सोधेका थिए । मुख्य सचिवको भूमिका त्यसमा कार्यकारी नभएको र आएका फाइललाई जस्ताको तस्तै मन्त्रिपरिषद्मा पठाएको भन्दै उनी उम्किन खोजेका थिए । तर, कार्यसञ्चालन नियमावलीमा मुख्य सचिवले सचिवबाट आएका प्रस्ताव अध्ययन गरेर कानुनविपरीत भएमा फिर्ता पठाउने अधिकार छ । कसुरबाट जोगिन पौडेलले आफ्नो भूमिका कार्यकारी नभएको बयानमा जिकिर गरेका छन् । बाबुराम भट्टराई प्रधानमन्त्री हँॅदा पौडेलले २०६९ असोज १८ को मन्त्रिपरिषद् बैठकमा समरजंग कम्पनीका नाममा भएको जग्गा पशुपति टिकिन्छा गुठीका नाममा लैजाने प्रस्ताव पेस गरेका थिए । सरकारी जग्गामा मोही कायम नहुने कानुनको पनि उनले बर्खिलाप गरेर मन्त्रिपरिषद्मा प्रस्ताव लगेका थिए । समरजंगको करिब साढे ३ रोपनी पशुपति टिकिन्छा गुठीका नाममा लगेर त्यसमा नक्कली मोही खडा गर्ने निर्णय प्रक्रियामा पौडेल जोडिएका हुन् । यसअघि २०७६ मंसिर १५ मा पनि सीआईबीले चीनका लागि नेपाली राजदूत रहेकै बेला पौडेललाई यसबारे सोधपुछ गरेको थियो । त्यसको १२ दिनपछि पौडेलले मंसिर २७ मा इमेलमार्फत जवाफ दिँदै जग्गा हिनामिनामा आफू संलग्न नभएको दाबी गरेका थिए । आइतबार भने सीआईबीले संगठित अपराध र किर्तेको कसुरमा उनीमाथि बयान लिएको हो । तत्कालीन भूमिसुधार सचिव दिनेशहरि अधिकारीले उठाएको टिप्पणी मन्त्रिपरिषद्मा पेस गर्नका लागि मात्रै आफूले सहजीकरण गरेको र मन्त्रिपरिषद्का निर्णय कार्यान्वयनका लागि पत्राचार गरेको पौडेलले बयानमा जिकिर गरेका छन् । भट्टराई नेतृत्वको मन्त्रिपरिषद्ले असोज १८ मा साढे ३ रोपनी जग्गा टिकिन्छा गुठीका नाममा स्रेस्ता बनाएर मोही हुने गरी निर्णय गरेको थियो । असोज १४ को मन्त्रिपरिषद्को सामाजिक समितिले गुठीका नाममा सरकारी जग्गाको दर्ता कायम गर्न स्वीकृति दिएको थियो । २०६९ भदौ २२ देखि २०७२ भदौ २० गतेसम्म पौडेल मुख्य सचिव थिए । उनी २०७३ कात्तिक १३ मा चीनका लागि राजदूत नियुक्त भएका थिए । पौडेलले बयानमा आफू मुख्य सचिव हुनुअगावै यो विषय मन्त्रिपरिषद्मा पेस भइसकेकाले त्यसमा कुनै भूमिका नरहेको दाबी गरेका छन् । उनले बयानमा मन्त्रिपरिषद्मा पेस गरिएका विषय गलत भए सम्बन्धित मन्त्रालय नै जिम्मेवार हुने पनि जिकिर गरेका छन् । यो निर्णय हुँदा भूमिसुधार सचिव अधिकारी थिए भने मन्त्रीका रूपमा चन्द्रदेव जोशी थिए । सरकारी जग्गा टिकिन्छा गुठीमा कायम गरेर त्यसमा मोही रहने प्रस्ताव २०६९ साउन ८ को मन्त्रिपरिषद्मा पेस भएको थियो । त्यसलाई साउन १७ मा सामाजिक समितिमा पठाएकामा भूमाफियाकै योजनाअनुसार २ महिनापछि मन्त्रिपरिषद्बाट अनुमोदन गरिएको थियो ।"
गठबन्धनमा अदालतको फैसलामाथि प्रश्न,"नेताहरूले महान्यायाधिवक्ता दीनमणि पोखरेललाई पनि बैठकमा बोलाएर परामर्श गरेका थिए । बैठकपछि सञ्चारकर्मीसँग कुरा गर्दै एकीकृत समाजवादीका उपाध्यक्ष पाण्डेले अदालतको फैसलाको विषयमा महान्यायाधिवक्ता पोखरेलसँग परामर्श गरेको बताए । नीतिगत निर्णयमा अदालतको फैसला उचित हो कि होइन, यस विषयमा व्यापक छलफल भए पनि अझै टुंगिएको छैन, पाण्डेले भने, अझै छलफल गरेर धारणा बाहिर ल्याउँछौं । गठबन्धनले ललिता निवास प्रकरणमा अदालतको फैसलासहितको समसामयिक विषयमा छलफल गर्न भन्दै बुधबार बिहान अर्को बैठक बोलाएको छ ।सीआईबीको अनुसन्धान क्रममा गत असार २६ मा पक्राउ परेका तत्कालीन कर्मचारी योगराज पौडेलका तर्फबाट सर्वोच्चमा दायर बन्दीप्रत्यक्षीकरण रिटको सुनुवाइ गर्दै न्यायाधीशद्वय अनिलकुमार सिन्हा र कुमार चुडालको संयुक्त इजलासले मन्त्रिपरिषद्का निर्णयाधिकारीपदाधिकारी लाई अनुसन्धानको दायरामा ल्याउन आदेश दिएको थियो । सर्वोच्चले ललिता निवास प्रकरणमा नीतिगत निर्णय गर्ने व्यक्तिमाथि पनि अनुसन्धान गर्न बाटो खोलिदिएको छ । गठबन्धन बैठकले प्रमुख प्रतिपक्षी एमालेले माग गरेअनुसार सुन तस्करीका विषयमा उच्चस्तरीय न्यायिक छानबिन आयोग गठन नगर्ने समझदारी गरेको छ । बैठकले जारी छानबिन रोक्न र प्रकरणलाई विषयान्तर गर्न आयोग गठनको विषय ल्याइएको निष्कर्ष निकालेको हो । संसद्को अवरोध कसरी खुलाउन सकिन्छ भन्ने विषय छ । सभामुख र राष्ट्रिय सभाका अध्यक्षले पनि राष्ट्रपतिसमक्ष यसको भूमिका खेलिदिनुपर्यो भन्नुभयो । विगतमा लाउडा विमान भाडा प्रकरणमा ५७ दिनसम्म संसद् अवरुद्ध भएको थियो, एकीकृत समाजवादीका उपाध्यक्ष राजेन्द्र पाण्डेले भने, त्यसको अवरोधको नेतृत्वकर्ता म पनि हुँ । केही दिनपछि सरकारले वार्ता पनि गरेन, माग पनि छाड्न मिलेन । पछि चिसै पानीले नुहाउनुपरेको थियो । उच्चस्तरीय छानबिन आयोग बन्दैन ।सत्ता गठबन्धनको ठूलो दल कांग्रेस संसदीय दलको बैठकले पनि प्रहरीको केन्द्रीय अनुसन्धान ब्युरोबाट भइरहेको अनुसन्धान जारी राख्ने निर्णय गरेको छ । एमालेले भने सुन तस्करीमा छानबिन गर्न न्यायिक छानबिन आयोग गठन गर्नॅपर्ने माग राख्दै आएको छ । पाण्डेले विषयान्तरका लागि आयोग गठनको विषय ल्याएको आफूहरूले निष्कर्ष निकालेको बताए । उच्चस्तरीय छानबिन आयोगको माग अहिलेको छानबिनलाई रोक्नु र विषयान्तर गर्नॅ हो भन्ने बैठकको निष्कर्ष रह्यो, पाण्डेले सञ्चारकर्मीसँग भने । बैठकमा सुन तस्करीमा पूर्वसभामुख कृष्णबहादुर महराको नाम जोडिएको विषयमा पनि गृहमन्त्री नारायणकाजी श्रेष्ठले जानकारी गराएका थिए । उहाँको संलग्नता फोन सम्पर्क मात्रै हो कि कति हो ? फोन सम्पर्क मात्रै संलग्नता हो कि अन्य पनि भनेर गृहमन्त्रीसँग कुरा राख्यौं, पाण्डेले भने, उहाँले यो विषय छानबिनको प्रक्रियामा रहेको बताउनुभयो । छानबिन एउटा प्रक्रियामा पुगेपछि मात्रै केही बताउन सकिन्छ भन्नुभयो ।बैठकमा गौर हत्याकाण्डमा सरकार र आन्दोलनकारी समूहबीच भएको सहमतिको विषयमा पनि छलफल भएको पाण्डेले बताए । गौर हत्याकाण्ड विषयमा चारवटा प्रतिवेदन रहेछन्, त्यसको फरकफरक रिजल्ट छ । मानव अधिकार आयोगले एउटा भनेको छ, अरू प्रतिवेदन फरक छन्, उनले भने, गौर हत्याकाण्डमा मारिएका व्यक्तिले राज्यबाट पाउनुपर्ने राहत पाइसकेका छन् । सहिद घोषणा पनि भइसकेको छ । त्यसलाई टुंग्याउनुपर्छ भन्ने भयो । २०६३ चैत ७ गते रौतहटको गौरस्थित राइसमिल चौरमा माओवादी र तत्कालीन मधेशी जनाधिकार फोरमबीच भएको हिंसात्मक घटनामा २७ जनाको मृत्यु भएको थियो । उक्त घटनामा संलग्न रहेका दुवै पक्ष अहिले सत्ता गठबन्धनमा छन् । गत बुधबार सरकार र पीडितबीच घटनाको अनुसन्धान गर्नेसहित ५ बुँदे सहमति भएको थियो । सो सहमतिप्रति सत्तारूढ दल जसपाले असन्तुष्टि जनाउँदै आएको छ । उसले माओवादीको उक्साहटमा भएको घटनामा आफ्ना नेता तथा कार्यकर्तालाई फसाउने षड्यन्त्रका रूपमा लिएको छ । जसपाका अध्यक्ष उपेन्द्र यादवविरुद्ध पनि उजुरी परेको छ । गठबन्धनको बैठकमा यादव अनुपस्थित थिए ।"
प्रिमियम मूल्यमा विद्युत् प्राधिकरणको आईपीओ आउँदै,गत आर्थिक वर्षमा सुक्खायामको समय बढेर खोला तथा नदीनालामा पानीको बहाव घट्दा प्राधिकरण र निजी क्षेत्रका जलविद्युत् केन्द्रहरूको विद्युत् उत्पादनमा ह्रास आउँदा र आन्तरिक माग धान्न विद्युत् आयात केही बढ्दा नाफा प्रभावित भएको घिसिङको भनाइ छ । प्राधिकरणले भारतीय ऊर्जा खरिद बिक्री बजार (आईईएक्स) मा हाल ४५२ मेगावाट बिजुली बिक्री गरिरहेको छ ।यस्तै प्राधिकरणको सञ्चित नाफामा बढोत्तरी भएको छ । सञ्चित नाफा बढेर ३६ अर्ब ६७ करोड रुपैयाँ पुगेको छ । दुई वर्षअघि ११ अर्ब रहेको रहेको सञ्चित नाफा बढेर ३६ अर्ब ६७ करोड पुगेको छ । प्राधिकरणले विद्युत् बिक्री र अन्यबाट गर्ने आम्दानी दुई वर्षमा ३७ अर्ब बढाएको छ । दुई वर्षअघि करिब ८१ अर्ब रुपैयाँ रहेको आम्दानी अहिले करिब १ खर्ब १८ अर्ब रुपैयाँ पुगेको छ । विगत दुई वर्षमा प्राधिकरणले आफ्नै स्रोतबाट करिब ४८ अर्ब रुपैयाँ बराबरको रकम प्रसारण तथा वितरण प्रणाली विस्तार र सुधारमा लगानी गरेको छ । त्यस्तै सरकारको कोषमा साँवाब्याज र रोयल्टी गरी ३० अर्ब जम्मा गरेको पनि प्राधिकरणले जनाएको छ ।
सभामुखको निष्पक्षतामाथि सांसदकै प्रश्न,"(काठमाडौं)सुन तस्करी प्रकरणले राजनीतिक दलहरूबीच आरोपप्रत्यारोप मात्रै नभई त्यसको प्रभाव संसद्मा परेपछि सभामुख देवराज घिमिरेमाथि निष्पक्षताको प्रश्न उठेको छ । पदीय गरिमा र जिम्मेवारी निर्वाह गर्न नसकेको भन्दै सोमबारको प्रतिनिधिसभा बैठकमा सांसदहरूले घिमिरेमाथि प्रश्न गरेका हुन् । बैठकको सुरुमै एमालेका सबै सांसद, कांग्रेसका सुनील शर्मा, नेमकिपाका प्रेम सुवाललगायत आकस्मिक समयमा बोल्न भन्दै सिटबाट उठेका थिए । कांग्रेस, माओवादी, रास्वपालगायतका दलले भने आकस्मिक समयमा बोल्ने सांसदहरूको नाम सभामुखलाई टिपाएका थिए । उभिएका सांसदमध्ये सभामुखले कांग्रेसका शर्मालाई बोल्न माइक दिए, एमालेका सांसदलाई बस्न आग्रह गरे । यसअघिका बैठकमा सांसद उभिइरहेका बेला अर्को सांसदलाई बोल्न नदिने अभ्यास थियो । सभामुखले उभिएर विरोध गरिरहेको अवस्थामा माइक नदिने गरेका थिए । सोमबार भने एमाले सांसदलाई एक पटक मात्रै बस्न आग्रह गरे तर उनीहरू बसेनन् । कांग्रेस सांसद शर्माले आफ्ना धारणा राखिरहे । एमाले सांसदहरू सुवास नेम्वाङ र रघुजी पन्तबाहेकका सांसद उभिएका थिए । नक्कली प्रमाणपत्रको अभियोगमा पक्राउ परेर छुटेका शर्माले संसद्मा उक्त प्रकरण उठाए । अहिलेका गृहमन्त्रीले मलाई आतंककारीजस्तो बनाएर अरेस्ट गर्नुभयो, उहाँले बिनासर्त राजीनामा गर्नुपर्छ । अहिलेदेखि अन्तिमसम्म मेरो यो माग रहनेछ, उनले भने । कांग्रेस संसदीय दलको सोमबार मात्रै सकिएको बैठकमा उनले संसद्मा आफूले गरेको प्रस्तुति र प्रहरी हिरासतबाट छुटेपछि गरेका गतिविधिलाई लिएर क्षमायाचना गरेका थिए । शर्माले बोल्ने क्रममा प्रधानमन्त्री पुष्पकमल दाहाल र गृहमन्त्री नारायणकाजी श्रेष्ठलाई लाञ्छना लगाउने भाषा प्रयोग गरेको भन्दै माओवादी मुख्य सचेतक हितराज पाण्डेले नियमापत्ति जनाए । तर, सभामुखले समय दिएनन् । एकातिर प्रमुख प्रतिपक्षका सांसद र अर्कातिर सरकारको नेतृत्व गरिरहेको माओवादीका सांसद पनि उभिए । सभामुख घिमिरेले भने न एमाले सांसदलाई बस्न भने न माओवादीलाई नियमापत्ति राख्नका लागि समय दिए । नियमापत्तिका लागि उभिँदा सभामुखले तत्काल बोलिरहेका सांसदलाई रोकिन भन्ने र नियमापत्ति गर्नेलाई कुन नियमअनुसार के विषयमा नियमापत्ति हो भन्ने अभ्यास छ । तर, सभामुख घिमिरेले सांसद शर्माले बोलिसकेपछि पनि पाण्डेलाई समय दिएनन् । उनले एमालेका सांसद मानवीर राईलाई बोल्न समय दिए । त्यतिबेला माओवादीका अरू सांसद पनि उठेर विरोध गर्न थाले । सत्तापक्षबाट होहल्ला र टेबल ठोकेर नियमापत्तिका लागि समय माग चर्को भएपछि राईलाई रोकेर सभामुखले पाण्डेलाई समय दिए । पाण्डेले बोल्न लाग्दा एमालेका सांसदहरूले होहल्ला गर्न थाले । पाण्डेको नियमापत्तिप्रति ध्यानाकर्षण भएको भनेपछि माओवादी सांसदहरू बसे र फेरि एमालेका राई बोल्न थाले । राईले बोलिनसक्दै सभामुखले शून्य समय सुरु गर्ने घोषणा गरे । जबकि आकस्मिक समयमा बोल्नका लागि कांग्रेस, रास्वपालगायतका सांसदले समय मागेका थिए । सभामुखले शून्य समय सुरु गर्ने भनेपछि एमाले सांसदले नाराबाजी गर्न थाले । एमाले सांसदका नारा सुन तस्करी छानबिनका लागि उच्चस्तरीय समिति गठनका अलवा सुशासन कायम गर, संसदीय मर्यादा कायम गर लगायतका थिए । एमालेले नाराबाजी गरिरहँदा रास्वपाका सभापति रवि लामिछाने, संसदीय दलका उपनेता विराजभक्त श्रेष्ठसहित सबै सांसद सिटबाट उठेर विरोध गर्न थाले । लामिछानेले सभामुखतिर औंला तेर्स्याएर सदन हाइज्याक भएकाले खुलाउन र बोल्नका लागि माइक दिन आग्रह गरिरहेका थिए भने श्रेष्ठले संसद्मा बोल्न नदिएर विभेद गरिएको भन्दै असन्तुष्टि जनाइरहेका थिए । नाराबाजी र संसद् हाइज्याक भएको चेतावनीका बीच सभामुखले प्रतिनिधिसभाको बैठक भदौ ३ सम्मका लागि स्थगित भएको घोषणा गरिदिए । प्रतिनिधिसभा बैठक साता दिनका लागि स्थगित भएपछि संसद्को चौथो ठूलो दल रास्वपाका सभापति लामिछानेले संसद् भवनस्थित बैठक कक्षमा प्रवेश गर्ने ढोकामा उभिएर सभामुखको निष्पक्षतामाथि प्रश्न उठाए । सभामुखको कुर्सीमा पुगे पनि घिमिरेले दलीय व्यवहार त्याग्न नसकेको लामिछानेले आरोप लगाए । दल छाडेर सदन छिरिसकेपछि, सम्मानित कुर्सीमा बसिसकेपछि दलको बन्न पाइँदैन । व्यवहारले पनि पाइँदैन, क्रियाकलापले पनि पाइँदैन । भित्री र बाहिरी रूपमा पनि पाइँदैन, उनले भने । सभामुखले दलीय आबद्धता त्याग्न नसके लोकतन्त्रको मूल्य र मान्यतामाथि ठूलो कुठाराघात हुने उनको भनाइ थियो । यो क्रियाकलापले पदीय गरिमा, स्वतन्त्रताको पर्याय बन्नुपर्ने त्यो ठाउँमा शंकाको ठूलो एउटा घेरा देखिएको छ । अत्यन्तै धेरै शंका गर्नुपर्ने घेरा देखिएको छ, उनले भने । सत्तारूढ कांग्रेसका सांसद तथा प्रतिनिधिसभा कार्यव्यवस्था परामर्श समिति सदस्य रामहरि खतिवडाले सभामुख घिमिरेले संसद्मा मनखुसी कार्यक्रम अगाडि सारिरहेको भनाइ राखे । कांग्रेस प्रमुख सचेतक रमेश लेखकले पार्टीबाट बोल्नका लागि दिएको सांसद सूची सभामुखले आफूखुसी चलाएको बताए । सभामुख घिमिरेले आज पनि मनखुसी कार्यक्रम गर्नुभयो । कांग्रेसबाट पहिलो वक्ताको रूपमा आकस्मिक समयमा मलाई राखिएको थियो । दोस्रोमा रमा कोइराला र तेस्रोमा सुनील शर्मा बोल्ने सूची दिइएको थियो । तर सभामुखले सूचीको तेस्रो नम्बरको सांसदलाई सुरुमा समय दिनुभयो, उनले भने, शर्माले सुरुवात गरेपछि सिधै प्रतिपक्षलाई समय दिनुभयो । आफू र एमालेलाई फाइदा हुने किसिमले कार्यक्रम प्रस्ताव गर्नुभएको देखियो । सभामुखले पार्टी राजनीतिप्रतिको लगाव त्याग्न नसकेको खतिवडाले आरोप लगाए । सभामुखप्रति नकारात्मक त होइन तर उहाँ पहिलो पटक प्रतिनिधिसभा छिर्नुभएको हो र उहाँको कुनै नेताप्रति अगाध स्नेह भयो । त्यो स्नेह त्याग्न सक्नुभएन, उनले भने, सभामुख भएपछि पार्टीको राजनीति त्याग्न सक्नुभएन । कांग्रेस सांसद खतिवडाले सभामुख घिमिरेले दलीय आबद्धता सदनको आसनबाट देखाइरहे एमालेलाई नै घाटा हुने बताए । प्रधानमन्त्री केपी शर्मा ओली हुनुहुन्थ्यो र सभामुख अग्निप्रसाद सापकोटा । उहाँले सभामुख सापकोटालाई दलबाट सञ्चालित भन्नुहुन्थ्यो । अहिलेका सभामुख घिमिरे यसरी नै चल्नुभयो भने उहाँहरूले त्यस्तो भनेको अर्थै नहुने भयो, उनले भने । एमाले प्रमुख सचेतक पदम गिरीले भने सभामुखले आफ्नो पार्टीसँग सल्लाह गरेर सदन चलाएको भन्ने आरोप कपोलकल्पित भएको बताए । सभामुखले एमालेसँग सल्लाह गरेर चल्यो भन्ने निराधार, तथ्यहीन र कपोलकल्पित कुरा हो । सभामुखमाथि आरोप लगाएर रास्वपाले धैर्य गुमाएको छ, उनले भने । प्रतिपक्षले सुन तस्करीको छानबिनका लागि उच्चस्तरीय समिति मागेर विरोध गरिरहेको कुरालाई मध्यनजर गर्नुपर्ने गिरीको भनाइ थियो ।"
'इन्जिनियरिङमा अमेरिका र नेपालको पाठ्यक्रम उस्तै,"काठमाडौं (कास) इन्जिनियरिङमा नेपाल र अमेरिकाको पाठ्यक्रम उस्ताउस्तै रहेको नेपाल इन्जिनियरिङ कलेजका प्रिन्सिपल हरिकृष्ण श्रेष्ठले बताएका छन् । देशका लागि केही गर्न चाहने र देशमा उत्पन्न विभिन्न समस्या समाधान गर्न चाहनेका लागि यो विषय उत्कृष्ट रहेको उनको भनाइ छ । नेपाली विश्वविद्यालयहरूले प्रयोगात्मक विषयमा कम जोड दिने भएकाले बजारले मागेको सीप दिन नसेकेकाले बजारमा काम पाउने गाह्रो भइरहेको उनले जनाए । यही अवस्थालाई दृष्टिगत गरी पोखरा विश्वविद्यालयले पाठ्यक्रमलाई परिष्कृत गरेको र इन्टर्नसिपलाई समेत अनिवार्य गरेको हो, पोखरा विश्वविद्यालयमा इन्जिनियरिङ अध्ययनका अवसरबारे जानकारी दिन काठमाडौंमा सोमबार गरिएको कार्यक्रममा उनले भने । भविष्यमा इन्जिनियर बन्न चाहनेहरूलाई नेपालमै प्रचुर सम्भावना रहेको अमेरिकाको हार्भर्ड विश्वविद्यालयबाट अर्बन प्लानिङमा स्नातकोत्तर गरेकी पूर्वमिस नेपाल शृंखला खतिवडाले बताइन् । उनले विश्वभर इन्जिनियरिङ अध्ययनको अवस्था, यसबाट प्राप्त हुने अवसर र यस क्षेत्रका चुनौतीबारे विद्यार्थीलाई आफ्ना अनुभव साटेकी थिइन् ।"
पनामा नहर खुला,सन् १९१४ मा आजकै दिन (अगस्ट १५) मा पनामा नहर खुला भएको थियो । पनामा गणतन्त्रको साँघुरो घाँटीमार्फत एट्लान्टिक र प्रशान्त महासागर जोड्ने मानवनिर्मित नहरबाट पहिलोपटक एसएस एन्कन पानीजहाजले यात्रा गरेको थियो । ८० किलोमिटर लामो नहर वर्षौं लगाएर निर्माण गरिएको थियो । नहर निर्माणको जिम्मा लिएको फ्रान्सेली कम्पनीले १८८२ को जनवारीमा काम सुरु गरेको थियो । तर सोचेअनुसार कामको प्रगति नभएपछि १९०४ मेमा अमेरिकाले काम थालेको थियो । नहर निर्माणका लागि निकै चासो देखाएका अमेरिकी राष्ट्रपति थियोडोर रुजबेल्टले निर्माण कार्यको निरीक्षणका लागि १९०६ को नोभेम्बर ६ मा पनामाको भ्रमण गरेको थिए । उनी अमेरिकाबाहिरको यात्रा गर्ने पहिलो अमेरिकी राष्ट्रपतिसमेत हुन् । नहर निर्माणका क्रममा २५ हजार ६ सय कामदारको ज्यान गएको थियो । तीमध्ये अधिकांशको नहर निर्माणका क्रममा फैलिएको मलेरिया र ज्वरोका कारण मृत्यु भएको थियो । नहर पार गर्न पानीजहाजलाई ८ देखि १० घण्टा लाग्छ । नहर निर्माणपछि अमेरिकाको पूर्वी र पश्चिमी तट बीचको दूरी करिब १२ हजार ८ सय ७५ किमि कम भएको थियो ।
किराको जीवनचक्र अनुसन्धानमा प्रयन,"नेपालमा छैन अनुसन्धान पोखरेलले हाल गरिरहेको अनुसन्धानको विषय नेपालमा निकै कम छन् । उनी भन्छन्, केमिकल इकोलोजीको क्षेत्रमा नेपालमा धेरै नै कम अध्ययन भएको छ । नेपालमा पाइने जडिबुटीहरूमा धेरै टक्सिन पाइन्छ । तीनमा आश्रित किराहरूको अध्ययनबाट धेरै नै उपलब्धि हुन सक्ने उनले बताए । जोर्नी दुख्दा, खुट्टा मर्कंदा नेपालमा धेरै नै प्रयोग हुने आँकमा कार्डियाक ग्लाइकोसाइड्स नामक रसायन हुन्छ । यसलाई किराले आफ्नो शरीरमा भण्डारण गर्छन् । पोखरेल भन्छन्, यसबाट कुन किरा प्रजातिहरूले कति मात्रामा टक्सिन भण्डारण गर्छन् पनि थाहा पाउन सकिन्छ ।आँकको अध्ययनले जैविक विविधताको बुझाइ र संरक्षणमा मद्दत पुग्ने उनी बताउँछन् । आँकमा झुम्मिने किराहरूको सर्भे गरेर कुन कुन किराहरूले कति मात्रामा टक्सिन भण्डारण गर्न सक्छन् भन्ने थाहा हुन्छ । यसबाट मुलुकको विभिन्न भौगोलिक क्षेत्रहरूमा पाइने किराहरूको विविधताको पनि जानकारी हुन सक्ने उनले बताए । यस्ता अध्ययनलाई कृषि र औषधि निर्माण क्षेत्रमा जोड्न सकिने उनको भनाइ छ । विभिन्न क्षेत्रमा पाइने आँक र तिनले उत्पादन गर्ने कार्डियाक ग्लाइकोसाइड्सको मात्रा कम वा धेरै उत्पादन गर्न सक्छन् भन्ने थाहा पाउन सकिन्छ, प्रयन भन्छन्, यो विविधताको अध्ययन गरेर कृषकहरूका लागि किरा नियन्त्रणका उपायहरू निर्धारण गर्न सकिन्छ र जैविक विविधताको संरक्षणमा सघाउ पुग्छ ।विराटनगरका प्रयनको किराहरूसँगको लगाव सानैदेखि नै हो । परिवारिक पृष्ठभूमि स्वास्थ्य क्षेत्र भएकाले उनका घरहरूमा धेरै नै स्याम्पल लिने खाली बट्टाहरू हुन्थे । उनी भन्छन्, घरमा परीक्षणका लागि ल्याइएका धेरै नै बट्टा हुन्थे । ती बट्टामा म चाहिँ किरा संकलन गरे राख्थें । त्यहीबेलादेखि मलाई किराप्रति लगाव थियो । किराप्रतिको मोह मास्टर्सको थेसिस गर्दा झन् बढेर आयो । बाल्यकालमा किरा समात्दै बट्टामा राख्ने प्रयन अहिले किराको जीवन चक्रदेखि केमिकल इकोलोजी अध्ययन गर्न पाउँदा दंग छन् ।उनको यो टाइट्रोफिक इर्न्ट्याक्सन को अध्ययन नेपालका लागि नयाँ हुने सक्ने अनुमान छ । यो भनेको बिरुवाले खाना बनाउने, त्यसलाई किराले खाने र किरालाई चरा वा माकुराले खाने गर्छ । यसरी तीनवटा ट्रफिक (पोषक स्तर) को अध्ययन गर्न सकिने उनले बताए । हरेक बिरुवाहरूले फाइटो केमिकल्स निकाल्छन् । ती रसायनहरू निकै हानिकारक हुन्छन् । त्यस्ता टक्सिनहरू किराहरूले लिएर के गर्छन् भन्ने अध्ययन उनले गरिरहेका छन् । उनी भन्छन्, हाम्रो देशमा यस किसिमको अध्ययन भएका छैनन् । यसले अनुसन्धानको नयाँ आयाम थप गरिदिन्छ ।"
देउडामा जमेकी निरुता,"निरुताले गाएका यी टुक्का अहिले पनि धेरैले मन पराएका छन् । माया, प्रेम, सुखदुःखका देउडा गीत बढी रुचाइएको उनले बताइन् । सुदूरपश्चिम समाज दक्षिण कोरियाको निम्तोमा निरुता एक साताअघि देउडा गायन कार्यक्रममा सहभागी भएर भर्खरै स्वदेश फर्किएकी छन् । यसअघि नेपालका विभिन्न स्थानमा मात्र होइन, कतार र भारत पुगेर गीत गाइसकेकी छन् उनले । हालसम्म ५ सयभन्दा बढी गीतमा स्वर दिइसकेकी निरुता आफूलाई देउडा गायिकाको रूपमा चिनाउन पाउँदा निकै भाग्यमानी ठान्छिन् ।"
काग खोलाको बाढीले कागबेनीमा क्षति,"घनश्याम खड्का (म्याग्दी), कमल पन्थी (बर्दिया) र आश गुरुङ (लमजुङ)"
हेलम्बुपाँचपोखरी सडक पनि ठप्प,"(सिन्धुपाल्चोक)अविरल वर्षाका कारण मेलम्ची र इन्द्रावती नदीमा आएको बाढीले मेलम्चीबाट हेलम्बु र पाँचपोखरी थाङपाल गाउँपालिका जोड्ने सडक ठाउँठाउँमा कटान गरेको छ । झन्डै दर्जनौं स्थानमा बाढीपहिरोले क्षति पुर्याएपछि हेलम्बुथाङपाल सडकखण्डमा आवागमन ठप्प छ । जिल्ला विपद् व्यस्थापनका अनुसार बाढीपहिरोका कारण हेलम्बुको किउल, चनौटे, ग्याल्थुम, मेलम्चीको तालामाराङ र पाँचपोखरी थाङपालको यांग्री, तिपेनी प्रभावित भएका छन् । हेलम्बु जोड्ने ग्याल्थुम, चनौटे, तालामाराङ, सिमखेत खण्डमा बाढीले सडक कटान गरेको छ । ग्याल्थुमका ६० घर जोखिममा परेपछि यहाँका दुई सय स्थानीयलाई सुरक्षित स्थानमा सारिएको जिल्ला प्रशासनले जनाएको छ । ग्याल्थुममा बाटो बन्द भएको छ भने बजार पनि जोखिममा छ । सतर्कता तथा पूर्वसावधानीका लागि सचेत गरेका छौं, हेलम्बु गाउँपालिका अध्यक्ष निमाग्याल्जेन शेर्पाले भने ।यसबाहेक मेलम्चीतिपेनी र बलेफीजलविरे, तेम्बाथान सडक विभिन्न स्थानमा पहिरोले अवरुद्ध भएपछि यात्रु र स्थानीय सास्ती भोग्न बाध्य छन् । गाउँदेखि काठमाडौंसम्मको यातायात ठप्प भएपछि यात्रु मारमा परेका हुन् । त्यसैगरी पाँचपोखरी थाङपालको लार्केस्थित मेलम्चीभोताङ सडकखण्ड पनि पहिरोले ठप्प बनेको छ । बाह्रबिसे नगरपालिका५ सिरिसेमा खसेको पहिरोका कारण जोखिम बढेपछि १८ परिवारलाई नजिकैको आपत्कालीन आश्रयस्थलमा राखिएको स्थानीय जनप्रतिनिधिले बताए । त्यसैगरी सम्भावित जोखिमस्थल बाह्रबिसे नगरपालिकाको स्याङसिङ, सिमखर्कका १७ र भोटेकोशीको लार्चा, धनपाललगायत गाउँका १५ परिवारलाई सुरक्षित स्थानमा सारिएको प्रमुख जिल्ला अधिकारी रमेश न्यौपानेले बताए । अहिलेसम्म त्यस्तो दुःखद घटना र मानवीय क्षति छैन्, पूर्व तातोपानीदेखि पश्चिम हेलम्बु पाँचपोखरी थाङपालसम्म सडक अवरुद्ध छन्, बस्ती जोखिममा परेका छन् । जोखिममा परेकालाई सुरक्षित स्थानमा सारिएको छ, प्रजिअ न्यौपानेले भने ।"
"जिप खस्दा ४ को मृत्यु, ५ घाइते","मुगु (कास) सोरु गाउँपालिकामा मंगलबार जिप दुर्घटना हुँदा ४ जनाको मृत्यु भएको छ भने ५ जना गम्भीर घाइते भएका छन् । सोरुकोटदेखि गमगढीतर्फ जाँदै गरेको ग१ज ७७६२ नम्बरको बोलेरो जिप सीपगाउँ नजिकैको पहिरोभन्दा केही पर सडकबाट झन्डै दुई मिटर तल खस्दा २ जनाको घटनास्थलमै र २ जनाको उपचारका क्रममा मृत्यु भएको हो । जिपमा ९ जना यात्रु सवार थिए । घाइते भएका २ यात्रुको सीपस्थित स्वास्थ्यचौकीमा उपचारका क्रममा मृत्यु भएको तारापानी प्रहरी चौकीका इन्चार्ज रमानन्द उपाध्यायले बताए । उनका अनुसार मृतकको सनाखत हुन सकेको छैन । प्रहरी र स्थानीयले घाइतेको उद्धार गरेका हुन् । घाइते हुनेमा सोरु५ का लोकजन नेपाली, गोविन्द शाही, ठेगाना नखुलेका दिनेश लावड र दुई जना हुम्लाका छन् । उनीहरूलाई थप उपचारका लागि जिल्ला अस्पताल गमगढी लगिएको प्रहरीले जनाएको छ । घटनाको कारण खुल्न नसकेको उनले जानकारी दिए ।"
क्विन्टल भनिएको तस्करीको सुन ६१ किलो मात्रै,"(काठमाडौं) चिनियाँ तस्करले हङकङबाट भित्र्याएको ब्रेक सुबाट बरामद गरिएको सुनको परिमाण ६० केजी ७ सय ८९ ग्राम रहेको पाइएको छ । बरामद ब्रेक सुभित्रको सुन निकालेर तौल लिँदा सुनको परिमाण ६० केजी ७ सय ८९ ग्राम रहेको पाइएको नेपाल राष्ट्र बैंकको टक्सार महाशाखा प्रमुख थानेश्वर आचार्यले जानकारी दिए । बरामद भएको क्विन्टल सुन जोख्दा करिब ६१ केजी मात्र परिमाण आएको हो ।केन्द्रीय अनुसन्धान ब्युरो (सीआईबी), राजस्व अनुसन्धान विभाग, नेपाल राष्ट्र बैंक केन्द्रीय कार्यालय र नेपाल राष्ट्र बैंक टक्सार कार्यालयका प्रतिनिधिको रोहबरमा सोमबार बरामद ब्रेक सुबाट सुन निकालेर जोखिएको हो । उक्त सुनलाई उल्लिखित निकायका प्रतिनिधिको रोहबरमा मंगलबार गालिने आचार्यले बताए । आज ब्रेक सुबाट सुन निकालेर तौल लिने काम मात्र भएको छ, उनले भने, मंगलबार उक्त सुनलाई गालेर विभिन्न तौलका टुक्रा बनाइनेछ । सुनमा कालो रङ लगाइएकाले त्यसलाई पनि हटाउनुपर्छ । यसकारण सुनको वास्तविक परिमाण गालेपछि मात्र थाहा हुन्छ ।सुन गाल्दा विभिन्न परिमाणका साँचोमा राखिने भएकाले सुनका टुक्रा कति तौलका हुन्छन् भन्ने पनि मंगलबार (सुन गालेपछि) मात्र जानकारी हुने टक्सार महाशाखाले जनाएको छ । राजस्व अनुसन्धान विभागले सुन प्रकरणको अनुसन्धान १९ दिनसम्म गरेर थप छानबिनको जिम्मा सीआईबीलाई लगाएको थियो । सीआईबीले संगठित अपराध र राजस्व छलीको कसुरमा यो प्रकरणको अनुसन्धान गरिरहेको छ । सोही क्रममा सीआईबीले सुनको परिमाण जोख्ने र त्यसलाई गाल्ने जिम्मा नेपाल राष्ट्र बैंकको टक्सार विभागलाई दिएको थियो । टक्सार विभागले आइतबार साँझ सीआईबीको पत्र प्राप्त गरेको थियो । सोही पत्रका आधारमा सोमबार ब्रेक सुबाट सुन निकालिएको र मंगलबार गालिने महाशाखाले जनाएको छ । हङकङबाट गत असार २९ गते ल्याएर अन्तर्राष्ट्रिय विमानस्थल भन्सारसमेत पार गरिसकेको तस्करीको सुन सिनामंगल सडकबाट राजस्व अनुसन्धान विभाग र सशस्त्र प्रहरीको टोलीले बरामद गरेको थियो । १ सय ६० वटा ब्रेक सु बरामद भएकोमा त्यसभित्र लुकाइएको सुनको परिमाण भने करिब ६१ केजी रहेको पाइएको छ ।सुरुमा दुई जनालाई सुनसहित पक्राउ गरेकोमा त्यसपछि भन्सारका अधिकृतसहित ३ कर्मचारी, ३ विदेशी नागरिक र ४ जना भन्सार एजेन्टसहित १८ जनालाई पक्राउ गरिएको थियो । त्यसमध्ये १७ जना हाल प्रहरीको केन्द्रीय अनुसन्धान ब्युरोको हिरासतमा छन् भने एक जनालाई हाजिरी जमानतमा रिहा गरिएको छ ।यही प्रकरणमा पक्राउ परेका दुई चिनियाँ र भारतीय राहदानीवाहक अर्का एक जनालाई पक्राउ गरिए पनि हाजिरी जमानतमा छाडिएको थियो ।"
सत्ता टिकाउने खेल मात्र नहोस्,"हामीले नागरिकको आँखाबाट हेर्दा मुलुकमा भइरहेको राजनीति खेल सत्ता टिकाउन मात्र भइरहेको महसुस हुने गरेको छ । सत्ता टिकाउने र गिराउने खेल वर्षौंदेखि भइनै रहेको छ । २०४६ पछि तीन दशक लामो राजनीति परिवर्तनमा एउटा दलले पाँच वर्ष सरकार सञ्चालन गरेको रेकर्ड छैन । बहुमत आउँदा पाँच वर्ष सरकार चलाउन नसकेको अवस्थामा अहिलेको गठबन्धनको झन् भर हुने कुरै भएन । नेताहरू अहिले कहिले सहमति र कहिले झगडा जस्तो देखाएर अनेक वितण्डा मच्चाउन खप्पिस देखिन्छन् । सत्ता टिकाउनकै लागि ७ महिनामा ८ औं पटक मन्त्रीमण्डल हेरफेर गरिएको छ । जनमत पार्टीकी सांसद अनितादेवी साहलाई संघीय मामिला तथा सामान्य प्रशासन मन्त्रालयको जिम्मेवारी दिएर सत्ता टिकाउन मन्त्रीमण्डल पुनर्गठन गरिएको प्रस्ट छ । जनमत पार्टीलाई सरकारमा समावेश गराएर सत्ता बलियो बनाउने प्रयास गरिएको छ । हिजो सरकारलाई समर्थन गरेको जनमत पार्टी एकाएक सरकारबाट किन बाहिरियो ? अनि अहिले फेरि के साँठगाँठ मिलेर सरकारमा सामेल भयो ? त्यसको जवाफ दिनु पर्दैन ? जनतालाई भ्रममा पारेर नेताहरूले आफ्नो राजनीति अभीष्ट पूरा गरेको प्रस्ट छ । प्रधानमन्त्री पुष्पकमल दाहाललाई जसरी भए पनि सरकार टिकाउनुपरेको छ । सरकार टिकाउनकै लागि उनले आजीवन कारावासको सजाय तोकिएका रेशम चौधरीलाई आममाफी दिए । तीन पटक प्रधानमन्त्री भएका दाहालले देश र जनताका लागि केही गरे जस्तो पनि लाग्न छाडेको छ । अरूलाई दोष लगाएर मात्र हुन्छ र ? दाहालले प्रधानमन्त्रीको शपथ लिने बेलामा सुशासन कायम गर्ने र भ्रष्टाचार नियन्त्रणको कुरा गरेका थिए । बोल्न सजिलो छ, कार्यान्वयन गर्न कठिन छ ।त्यसैले अब राजनीतिमा परिवर्तन केका लागि भन्ने प्रश्न गर्ने समय आएको छ । नेताज्यू तपाईंहरूको स्वार्थका लागि मन्त्रालय फुटाउने, मन्त्रीमण्डल परिवर्तन गरेको गर्यै गर्ने रवैया कहिलेसम्म चल्छ ? मुलुकको अवस्थाप्रति बेखबर जस्तै बनेका दलका नेताले संसद् अवरुद्ध गर्नु आफ्नो नेताहरू बहादुरी सम्झन्छन् । प्रतिपक्ष भएपछि संसद् अवरुद्ध गर्नैपर्ने मान्यताको विकास भएको देख्दा अचम्म लाग्छ । संसद्मा टेबुल र कुर्सीसमेत भाँच्न पछि नपर्ने सांसदबाट मुलुकको विकास कसरी सम्भव होला ? अब त संसद् अवरुद्ध भएको दिनको तलबभत्तामा रोक लगाउनुपर्छ । काम गरे ज्याला लिने हो, कामै नगरी कसरी भत्ता लिने ? जनताले तिरेको करको दुरुपयोग गर्ने छुट हामी कसैलाई छैन, त्यो नियम सांसदलाई पनि लागू हुन्छ । मुलुकमा जनता भोकभोकै पर्नुपर्ने अवस्था आउने चिन्ता बढेको छ तर नेता भने कुर्सीकै लडाइँमा मस्त छन् । सत्ताको खेल अति भयो, अब सत्ताभन्दा माथि मुलुकलाई राखेर सोचौं । पुरुषोत्तम घिमिरे, जोरपाटी, काठमाडौं"
उपचार र राहत देऊ सरकार,"गत असारमा मुलुकको तराई क्षेत्रबाट सुरु भएको मान्छेको आँखा पाक्ने रोगको संक्रमण अहिले देशव्यापी रूपमा फैलिरहेको छ । सुरुमा साना बालबालिका र रोगीलाई नै आक्रमण गरेको थियो । रोग बढ्दै गएपछि कतिपय विद्यालयले पठनपाठन नै बन्द गरे । आँखा रोगको अस्पतालहरूमा उपचारका लागि भीडभाड चल्न थालेको छ । अन्य राष्ट्रमा जस्तै नेपालमा हरेक वर्ष आँखा रातो भएर पाक्ने गरेको समस्या देखिँदै आएको छ । तर अहिले जस्तो रोगले धेरै च्यापेको थिएन । त्यस्तै दुई वर्षअघि सुरु भएको गाई, गोरु, बंगुर, भैंसी लगायतका पशुमा लम्पी स्किन सरुवा रोगले पीडा दिइरहेको छ । जुन रोगको प्रभाव ७७ वटै जिल्लामा फैलिरहेको छ । पशु सेवा विभागको तथ्यांकअनुसार अहिलेसम्म लगभग ६ लाखभन्दा बढी पशुहरूमा लम्पी स्किन रोग देखिएको छ । जुन रोगबाट ३२ हजारभन्दा बढी पशु मरिसकेको पुष्टि भएको छ । यसबाट ४० अर्बभन्दा बढीको पशुधनको क्षति भएको छ । पशुधनको नोक्सानी र आँखा पाक्ने रोगले सताउँदा हामी धेरै पीडामाथि पीडामा परेका छौं । नागरिकको प्रश्न छ, यो रोग नियन्त्रण कहिले हुन्छ ? संघीय शासन प्रणालीमा जनताको घरघरमा सिंहदरबार भनिने गरेको छ । तर कोभिड१९, डिंगो, लम्पी स्किन, आँखा पाक्ने जस्ता रोगले प्रताडित नागरिकले उपचार र सुविधा पाउन सकेका छैनन् । पशुधनको राहतका लागि सरकारी निकाय संवेदनशील देखिएको छैन । आँखा पाक्ने रोगको उपचारमा पनि सरकारी ध्यान गएको पाइँदैन । यस्ता विषयमा संघीय सरकार, प्रदेश सरकार, स्थानीय सरकार तथा नागरिकसँग प्रत्यक्ष जोडिएका सरोकारवाला निकायले समयमै ध्यान दिएको महसुस हुन सकेको छैन । तिलप्रसाद न्यौपाने, माछापोखरी, काठमाडौं"
नयाँ र पुरानो पार्टीमा अन्तर छैन ?,"हिजो आज एउटा नयाँ भाष्य चलाइएको छ, जसलाई सुन्दा स्वाभाविक भन्दा पनि नियोजित वा प्रायोजित लाग्छ । कारण त्यसमा न तर्क र आधार छ न त गतिलो विश्लेषण नै । त्यो नयाँ भाष्य हो, नयाँ पार्टी र पुरानो पार्टीहरूमा फरकपन नदेख्नु । भन्ने गरिन्छ, नयाँ पार्टी पनि पुरानै पार्टीको पछि लागे । आखिर सबै उस्तै हुँदा रहेछन् । अब कुन पार्टीलाई विश्वास गर्ने ? कसले नेपाल बनाउने ? यस्तैयस्तै भाष्यले आम नागरिकलाई निराशातर्फ धकेल्दै छ । यो ज्यादै गलत प्रवृत्तिको उपज हो । यी र यस्ता यो भाष्य चलाउनेहरू यथास्थितिमा रमाउन चाहने, यही परिस्थितिलाई निरन्तरता दिएर स्वार्थसिद्ध गर्न चाहने अवसरवादी तत्त्वहरू सक्रिय छन् । पुराना पार्टीहरूमा लागेका ३५ लाख लम्पट नेताकार्यकर्ताहरूको पनि यस्तो हल्ला फैलाउनेमा ठूलो भूमिका देखिन्छ । उनीहरू आफ्नो पार्टी र त्यसका नेताले गरेका जस्तोसुकै नराम्रो कामलाई पनि राम्रो भन्न लाज मान्दैनन् । त्यही प्रवृत्तिले आज मुलुकको प्रगति हुन नसकेको हो । उनीहरू नक्कली सर्टिफिकेटबाट डाक्टर बने पनि ठिक हो । हत्याको अभियोग लागेकालाई सांसदको टिकट दिनु पनि ठिकै हो । ७० करोडको घूस काण्ड पनि ठिकै हो । जति लामो समयसम्म संसद् अवरुद्ध गरे पनि ठिकै हो । संसद् अवरुद्ध भएको दिनको भत्ता लिनु पनि ठिकै हो । भुटानी शरणार्थी काण्डमा आफ्नो नेताले पैसा लिनु पनि ठिकै हो । पुराना पार्टीका नेताकार्यकर्ताको यो समर्थन ज्यादै घिनलाग्दो र मुलुकको हितविपरीत छ । यस्तो विचारले देश कसरी सप्रिन्छ ? स्वाभिमानी युवाहरू मुलुकमा कसरी बस्छन् ? गलत कामको समर्थन गर्नु पनि मुलुकको हितविपरीत बोल्नु हो ? पुराना पार्टीको तुलनामा नयाँ पार्टीहरूलाई सुधारको पक्षमा उभिएको मान्न सकिन्छ । उनीहरूले आम जनतालाई आशाको किरण देखाउने प्रयास गरेका छन् । बरु नयाँ पार्टीलाई गाली गर्ने होइन पुरानो पार्टी र नेताहरूले अनुशरण गर्न जरुरी छ । अन्यथा मुलुकको काँचुली फेरिने नारा यही अवस्थामा लागू हुन सक्दैन । यही अवस्था रहेमा २०८४ को आम निर्वाचनमा पुरानो पार्टीहरूको अस्तित्व संकटमा पर्न सक्छ । त्यो नहोस् भन्ने हो भने पार्टीभित्र आमूल सुधार आवश्यक छ । होइन भने रामराम मात्र भन्न सकिन्छ । एक पटक नयाँ पार्टीले गरेको गल्तीको केही उदाहरण हेर्न सकिन्छ । १ एमालेले निवर्तमान संसद्मा ९ महिना र हालको संसद्मा पनि अवरुद्ध गरिरहेको छ । न संसद् चल्छ न त्यहाँ बहस हुन्छ न त कानुन नै बन्छ । एक दिन संसद् अवरुद्ध हुँदा हुने राज्यकोषको ६ लाख ५० हजार खर्चको जिम्मेवारी कसले लिने ? राष्ट्रिय स्वतन्त्र पार्टीले संसद् अवरुद्ध भएको दिनको भत्ता नलिने घोषणा गरेको छ । तर सुधारिने हो भने पुराना दलले यस्तो निर्णय गर्न किन सक्दैनन् ? २आफ्नो सांसदको २ करोडको लेनदेनको टेप सार्वजनिक भएको ७२ घण्टाभित्र रास्वपाले सांसदलाई बर्खास्त गर्ने निणर्य गर्यो । तर एमालेले गोकुल बाँस्कोटाको ७० करोडको टेप काण्ड र हत्या अभियोग लागेका सांसद लक्ष्मी महतोको बचाउमा समय खर्च गर्यो । कांग्रेसले भुटानी शरणार्थी काण्डमा संलग्न भएको आरोप लागेका बालकृष्ण खाण, भट्टीमा मान्छे हालेर हत्या गरेको प्रमाणित भएका अफताब आलमको पक्षमा प्रतिरक्षा गरिरहेको छ । ३ नक्कली सर्टिफिकेट लिएर डाक्टर बनेको घटना अपराध नै हो । जनप्रतिनिधि हुँदैमा अपराधबाट मुक्त हुन सक्दैन । तर नक्कली डाक्टरको अभियोग लागेकाको सत्यतथ्य पत्ता लगाउनेभन्दा पनि कांग्रेस बचाउमा लागेको छ । ४लकरमा गोली राख्ने, दुई देशको नागरिकता पासपोर्ट, रासन कार्ड राख्ने ल्ह्यारक्याल लामालाई लुम्बिनी विकास कोषको नियुक्ति गर्न पाउँदा पुरानो दल खुसीले गदगद छन् । कमसेकम नयाँ दलहरूले यस्तो काम त गरेका छैनन नि हैन र ? नयाँ दलले राजनीतिक पदहरूमा निर्वाचनमा प्रतिस्पर्धा गर्न निश्चित शैक्षिक योग्यता तोकेर सुधारको प्रयास गरेका छन् । पुराना पार्टीले सुधारको के काम गरेका छन् ? जनताले थाहा पाउन सकेका छैनन् । गोपाल देवकोटा, जोरपाटी, काठमाडौं"
बंगलादेशमा डेंगीबाट मृत्यु हुनेको संख्या ४०० नाघ्यो,"ढाका (रासससिन्ह्वा) बंगलादेशमा २४ घण्टाको अवधिमा थप ११ जनाको डेंगीका कारण मृत्यु भएको पुष्टि भएको छ । योसँगै यस वर्ष डेंगी सङ्क्रमणका कारण मृत्यु हुनेको संख्या ३ सय ९८ पुगेको स्वास्थ्य सेवा महानिर्देशनालयले जनाएको छ ।स्वास्थ्य मन्त्रालयअन्तर्गतको महानिर्देशनालयको तथ्यांकअनुसार पछिल्लो २४ घण्टामा दैनिक दुई हजार ९ सय ५ जनामा डेंगीको सङ्क्रमण देखिएको र जनवरीयता डेंगीका सङ्क्रमितको संख्या ८५ हजार ४ सय ११ पुगेको छ ।पछिल्लो २४ घण्टामा अस्पताल र क्लिनिकबाट थप २ हजार ९ सय ९१ जना निको भएर घर फर्केपछि निको हुनेको संख्या ७५ हजार २ सय ८० पुगेको स्वास्थ्य तथा जनसंख्या मन्त्रालयले जनाएको छ ।यस वर्षको अगस्टमा १ सय ४७, जुलाईमा २ सय ४ र जुनमा ३४ जनाको मृत्यु भएको छ । गत महिना ४३ हजार ८ सय ५४ जनामा लामखुट्टेको टोकाइबाट डेंगीको सङ्क्रमण देखिएपछि अगस्टको पहिलो १३ दिनमा थप ३३ हजार ५ सय ७९ जनामा डेंगीको सङ्क्रमण देखिएको छ । एडिस लामखुट्टेको टोकाइबाट सर्ने भाइरल रोग डेंगी ज्वरो आउँदा टाउको दुख्ने, उच्च ज्वरो आउने, थकाइ लाग्ने, मांसपेशी र जोर्नी दुख्ने, ग्रन्थी सुन्निने, बान्ता हुने र चिलाउने जस्ता लक्षण देखा पर्छन् । एडिस मूलतः उष्णकटिबन्धीय र उपोष्णकटिबन्धीय क्षेत्रमा पाइने लामखुट्टेको प्रजाति हो । तर यो प्रजाति अहिले अन्टार्कटिकाबाहेक सबै महादेशमा फैलिएको पाइन्छ ।"
भारतमा भारी वर्षाका कारण कम्तीमा ४३ जनाको मृत्यु,"नयाँदिल्ली (कास) भारी वर्षाका कारण आएको पहिरोमा परेर भारतको पहाडी क्षेत्र हिमाचल प्रदेशको विभिन्न स्थानमा पछिल्लो २४ घण्टामा ४३ जनाको मृत्यु भएको छ । मृत्यु हुनेमा हिमाचलका सिमला, सोलन, मन्डीलगायत क्षेत्रका छन् । केही दिनदेखिको मुसलधारे वर्षाका कारण उत्तरी राज्य उत्तराखण्ड र हिमाचल प्रदेशमा सवारीसाधन बगाएको छ । भवन र पुलहरू भत्किएका छन् । बाढी र पहिरो सामान्य कुरा हो र यसले भारतको जोखिमपूर्ण मनसुनको मौसममा व्यापक विनाश निम्त्याउँछ । विशेषज्ञका अनुसार जलवायु परिवर्तनले यसको आवृत्ति र गम्भीरता बढाइरहेको छ । सबैभन्दा बढी प्रभावित राज्य हिमाचल प्रदेशका मुख्यमन्त्री सुखविन्दर सिंह सुखुले पछिल्लो २४ घण्टामा कम्तीमा १६ जनाको मृत्यु भएको पुष्टि गरेका छन् । स्थानीय प्रशासनले अझै फसेका व्यक्तिहरूको उद्धारका लागि भग्नावशेष हटाउन लगनशीलताका साथ काम गरिरहेको छ मुख्यमन्त्रीले जारी गरेको विज्ञप्तिमा भनिएको छ ।मुख्यमन्त्री सुखुले स्थानीय बासिन्दालाई घरभित्रै बस्न र नदी नजिक नजान आग्रह गरेका छन् । प्रभावित हिमाचल राज्यका विद्यालयहरू बन्द गरिएका छन् । छिमेकी राज्य उत्तराखण्डमा भारी वर्षाका कारण पहिरो जाँदा मानिसहरू पुरिएको आशंकामा उद्धार टोलीहरू भग्नावशेष हटाउन निरन्तर खटिरहेका छन् । उक्त राज्यमा शुक्रबारदेखि अहिलेसम्म कम्तीमा आठ जनाको मृत्यु भएको अधिकारीले बताएका छन् । त्यस्तै सिमलाको समरहिल क्षेत्रको शिव बावडी मन्दिर पनि सोमबार पहिरोमा परेको छ । साउनको अन्तिम सोमबार उक्त मन्दिरमा दर्शनार्थीको भीड थियो । जहाँ कम्तीमा १० जनाले ज्यान गुमाएका हुन् भने अझै कैयौं मानिस हराइरहेका बताइएको छ । घटनास्थलमा ठूलो संख्यामा उद्धार टोली खटाइएको छ । मन्दिर भत्किएको स्थानमा अवलोकनका लागि पुगेका मुख्यमन्त्री सुखुले घटनास्थलमा २० देखि २५ जना मानिस पुरिएको हुनसक्ने बताएका छन् । पर्यटकीय सहर सिम्लाको दृश्यावलोकन गर्न र चिसो मौसमको आनन्द लिन हरेक वर्ष हजारौं मानिस घुमघामका लागि जाने गर्छन् । केही दिनयता वर्षा र बाढीका कारण बगाउँदै गरेका गाडी र भवनहरूको भिडियो फुटेज सामाजिक सञ्जालमा समेत भाइरल बनेका छन् । मुख्यमन्त्री सुखुले बाढी प्रभावित क्षेत्रका मानिसहरूलाई सुरक्षित रूपमा घरभित्रै सतर्क भएर बस्न आह्वान गरेका छन् ।हिमाचल प्रदेशमा लगातार वर्षा भइरहेकाले बाढीपहिरोको जोखिम कायमै रहेको छ । पहिरोमा परी घर, गाडी पुरिएका अवस्थामा छन् भने कतिपय स्थानमा बाटो अवरुद्ध हुँदा आवागमन ठप्प छ । बाढी र पहिरोका कारण एक महिनाभित्र हिमाचल प्रदेशमा दोस्रो पटक ठूलो मात्रामा जनधनको क्षति भएको हो । उत्तराखण्डको धार्मिकस्थल ऋषिकेशमा आएको पहिरोमा परी एक रिसोर्ट पुरिएको छ भने त्यहाँ ५ जना हराइरहेको स्थानीय सञ्चारमाध्यमले जनाएका छन् ।मनसुनले दक्षिण एसियामा वार्षिक वर्षाको करिब ८० प्रतिशत वर्षा ल्याउँछ । यो वर्षा कृषि र लाखौंको जीविकोपार्जनका लागि महत्त्वपूर्ण छ । तर यसले हरेक वर्ष पहिरो र बाढीको रूपमा विनाश पनि ल्याउँछ ।"
छोटकरी,"म्यान्मारमा खानीमा पहिरो जाँदा कम्तीमा २५ जना बेपत्तायाङ्गुन (रासससिन्ह्वा) म्यानमारको दुर्गम क्षेत्रमा रहेको जेड (बहुमूल्य पत्थर) खानीमा गएको पहिरोमा परी कम्तीमा २५ जना बेपत्ता भएको उद्धारकर्मीले सोमबार बताएका छन् । सन् २०२० मा सयौं कामदार पहिरोमा फसेका उत्तरी काचिनको हापाकान्त नगर नजिकै आइतबार भएको यो घटना मुसलधारे वर्षा र बाढीले देशको अधिकांश भाग जलमग्न भएको केही दिनपछि भएको हो । अत्यधिक आकर्षक जेड खनन उद्योग प्रायः अनियमित छ, जसका लागि आप्रवासी कामदारहरूले खतरनाक अवस्था र अक्सर घातक दुर्घटनाहरू सहन्छन् । नाम नबताउने सर्तमा एक उद्धारकर्मीले एएफपीसँग भने, करिब २५ व्यक्ति बेपत्ता भएको पुष्टि भएको छ । यहाँ पुग्न निकै कठिन छ । त्यसैले हामीलाई विस्तृत सूची प्राप्त भएको छैन । उनले १५०१८० मिटर (५००६०० फिट) अग्लो माटोको विशाल थुप्रो तीव्र वर्षाले गलेको र भत्किएको बताए । खोजी र उद्धार कार्य जारी रहेको तर जेड भेट्टाउने आशामा केही कामदार आफ्नो शरीरको जोखिम मोलेर पनि घटनास्थलमा फर्किसकेको उनले बताए । उनले भने, अहिलेसम्म कुनै पनि शव फेला परेको छैन । अर्का एक उद्धारकर्मीले एएफपीसँग कुरा गर्दै दोस्रो पटक पहिरो खस्ने डरका बाबजुद पनि उद्धारको प्रयास जारी रहेको पुष्टि गरेका छन् । आपत्कालीन समूह म्यान्मार रेस्क्यु मा रहेका ती व्यक्तिले नाम नबताउने सर्तमा भने, उद्धारकर्मीका लागि बेपत्ताको खोजी गर्नु सुरक्षित छैन । वर्षायाममा खानी सञ्चालन बन्द गरिएको भए पनि पहिरोमा फसेका स्थानीयले सहजै धनी बन्ने लालसामा खानीभित्र गएको बेला दुर्घटना भएको हुन सक्ने उनले बताए । छिमेकी मुलुक चीनमा अत्यधिक लोभलाग्दो रत्न कोर्न कम तलब पाउने आप्रवासी कामदारको प्रयोग गर्ने कमजोर नियमन गरिएको तर आकर्षक जेड उद्योगमा काम गर्दा बर्सेनि दर्जनौंको मृत्यु हुने गरेको छ ।पाकिस्तानको ७६ औं स्वतन्त्रता दिवसकाठमाडौं (कास) पाकिस्तानको ७६ औं स्वतन्त्रता दिवस सोमबार काठमाडौंमा मनाइएको छ । काठमाडौंस्थित पाकिस्तानी दूतावासमा आयोजित एक कार्यक्रममा उपनियोग प्रमुख उमर अलीले राष्ट्रिय झन्डा झन्डोत्तोलन गरेका थिए । दूतावासका अनुसार उक्त समारोहमा काठमाडौंस्थित दूतावासका अधिकारी, कर्मचारी तथा पाकिस्तानी नागरिकको सहभागिता रहेको थियो ।त्यस अवसरमा पाकिस्तानका राष्ट्रपति आरिफ अल्भी र प्रधानमन्त्री शहबाज सरिफको सन्देश पढेर सुनाइएको थियो । स्वतन्त्रता दिवसका अवसरमा बोल्दै उपनियोग प्रमुख अलीले सन् १९४० मा मुस्लिमहरूले आफू र आफ्ना भावी पुस्ताका लागि छुट्टै मातृभूमि निर्माण गर्ने संकल्पसँगै भविष्यको बारेमा सोचेको बताए । उनले आफ्ना पुर्खाहरूले परिकल्पना गरेअनुरूपको मातृभूमि पाकिस्तानलाई बनाउने प्रतिबद्धतालाई थप बल पुर्याउने आवश्यकता रहेको उल्लेख गरे ।"
'आर्थिक क्षेत्रका ६२ मध्ये ११ बुँदा मात्रै कार्यान्वयन,"पुराना ऐनकानुनलाई अहिलेको सान्दर्भिकताका आधारमा परिवर्तन गर्न ध्यानाकर्षण भएको उद्योग, वाणिज्य तथा आपूर्ति मन्त्रालयका सचिव मुकुन्दप्रसाद निरौलाले बताए । लघु, घरेलु र साना उद्योगका लागि बजेट कम आएकाले स्थानीय तहसँग लागत साझेदारी गरेर काम गर्ने तयारी भइरहेको उनको भनाइ छ । हिजोआज औद्योगिक इको पार्क तथा हरित पार्क निर्माणको क्रम बढ्दै गएको नेपाल इन्फ्रास्ट्रक्चर बैंकका प्रमुख कार्यकारी अधिकृत रामकृष्ण खतिवडाले जनाए । सन् २००१ मा २ सय ४५ वटा मात्र यस्ता पार्क हुँदा सन् २०२० मा आइपुग्दा ४ सय ३८ वटा पुगेको उनले बताए । सरकारले औद्योगिक पूर्वाधारका लागि छुट्याएको जग्गासमेत पूर्णरूपमा प्रयोग हुन नसकेको उनले सुनाए । विशेष आर्थिक क्षेत्र (सेज) का लागि ४० हजार ५ सय रोपनी जग्गा छुट्याए पनि ५ हजार २ सय ९४ रोपनी मात्रै प्रयोग भएको छ, उनले भने, औद्योगिक पार्कका लागि २ लाख २० हजार ६ सय ८७ रोपनी जग्गा छुट्याए पनि ६ हजार १६ रोपनी मात्रै प्रयोग गरिएको छ ।"
"साउन सकियो, सकिएन रोपाइँ","(काठमाडौं)साउन सकिनै लाग्दा धान रोपाइँ भएको क्षेत्रफल भने खुम्चिएको छ । धेरै धान फल्ने मधेश, वाग्मती र गण्डकीमा कम रोपाइँ हुँदा समग्र रोपाइँको क्षेत्रफल घटेको देखिएको छ । ०८० साउन २६ सम्म ८७ प्रतिशत रोपाइँ भएको कृषि तथा पशुपन्छी विकास मन्त्रालयले सार्वजनिक गरेको धान विवरणमा उल्लेख छ । जबकि ०७९ साउन २८ सम्म ९४ प्रतिशतसम्म रोपाइँ भएको थियो । विशेषगरी मधेश, वाग्मती र गण्डकीमा ढिला मनसुन सुरु भयो । त्यही कारण रोपाइँमा कमी देखिएको हो, मन्त्रालयकी प्रवक्ता सवनम शिवाकोटीले भनिन्, बिस्तारै मनसुन सक्रिय भइरहेको छ, धान रोपाइँ हुने प्रतिशत क्रमशः बढ्दै गएको छ । मुलुकभर १४ लाख ८८ हजार ४९ हेक्टरमा धान रोपाइँ हुन्छ । साउन २६ सम्म १२ लाख ९१ हजार ९ सय ६८ हेक्टरमा रोपाइँ भएको छ । अर्थात्, १ लाख ९६ हजार ८१ हेक्टरमा अझै रोपाइँ बाँकी रहेको मन्त्रालयको तथ्यांक छ । मध्य तराईमा साउन मसान्तसम्मै रोपाइँ हुन्छ । त्यति बेलासम्म ९२ देखि ९५ प्रतिशतसम्म रोपाइँ हुने अपेक्षा छ, विवरणमा भनिएको छ । जानकारका अनुसार तराईका केही भेगमा साउनसम्म रोपाइँ भए पनि त्यसले राम्रो प्रतिफल दिँदैन । उत्पादन राम्रो हुँदैन । बीउ राखेको १५ देखि २२ दिनसम्म रोप्नु उपयुक्त हो । रोपाइँ हुन नसकेको धनुषा, महोत्तरीलगायत जिल्लामा धानको बीउ दुई महिना पुग्दै छ, कृषक समूह महासंघ नेपालका संस्थापक अध्यक्ष उद्धव अधिकारीले भने, ढिलो रोपाइँ हुँदा उत्पादकत्व स्वतः घट्छ ।बीउ उम्रिने बेला पानी परेन । बीउले पाउनुपर्ने पोषण पनि पाउन सकेन । खाद्य पोषण नपाउँदा बीउ कमजोर भएको छ, दसैंताका चिसो बढ्छ, अधिकारीले भने, ढिलो गरी रोपाइँ हुँदा प्रतिशत त बढ्न सक्छ । तर उत्पादन भने जस्तो हुँदैन, राम्रो फल्दैन । पानी चाहिएका बेला खडेरी र नचाहिँदा बाढीले धान उत्पादनमा समस्या निम्त्याएको छ । जलवायु परिवर्तनबाट सिर्जित परिस्थितिबाट किसान मात्रै पीडित भएका छन् । तर राज्यले अनदेखा गर्दै आएको जानकार बताउँछन् । मन्त्रालयका अनुसार सबैभन्दा कम मधेशमा ६८ प्रतिशत मात्रै रोपाइँ भएको छ । गत वर्ष सोही अवधिमा करिब ९३ प्रतिशतसम्म रोपाइँ भएको थियो । वाग्मतीमा ८८ प्रतिशत रोपाइँ भएको मन्त्रालयको तथ्यांक छ । गत वर्ष यही बेला करिब ९७ प्रतिशतसम्म रोपाइँ भएको थियो । गण्डकीमा ९३ प्रतिशत रोपाइँ भएको छ । गत वर्ष यस अवधिमा ९७ प्रतिशत रोपाइँ भएको थियो । यसरी बढी धान फल्ने क्षेत्रमै कम रोपाइँ हुँदा उत्पादन घट्ने चिन्ता बढेको छ ।नेपाललाई वर्षभर करिब ७९ लाख टन धान चाहिने नेपाल कृषि अनुसन्धान परिषद् (नार्क) का धानविज्ञ सुशील सुवेदी बताउँछन् । ०७९८० मा करिब शतप्रतिशत रोपाइँ हुँदा ५४ लाख ८६ हजार ४ सय ७२ टन धान उत्पादन भएको थियो । यस पटक करिब ९२ देखि ९५ प्रतिशत मात्रै रोपाइँ हुने आकलन छ । यसले धान र चामलको आयात थप बढ्छ । आर्थिक वर्ष ०७९८० मा १९ अर्ब ९९ करोड ४४ लाख रुपैयाँको धान र १५ अर्ब ९१ करोड २४ लाखको चामल आयात भएको भन्सार विभागको तथ्यांक छ । नेपालमा भारतबाटै धानचामल आयात गरिन्छ । पछिल्लो समय भारतले धान उत्पादन घट्ने आकलन गर्दै निर्यातमा रोक लगाएको छ ।साउन ४ मा भारतले गैरबासमती (सबै प्रकारका सेतो चामल) को निर्यातमा प्रतिबन्ध लगाउने निर्णयपछि त्यसको फाइदा उठाउँदै व्यवसायीले यहाँ मूल्य बढाएका छन् । भारतले निर्यात रोक्नुअघि नै आएको चामलमा समेत मूल्यवृद्धि भएको छ । चामलको मूल्य उद्योगमै प्रतिबोरा ५० रुपैयाँदेखि ६० रुपैयाँसम्म बढेको पाइएको बजार अनुगमन गर्ने दायित्व पाएको वाणिज्य आपूर्ति तथा उपभोक्ता संरक्षण विभागका महानिर्देशक गजेन्द्र ठाकुरले जनाए । खुद्रा बजारमा पुग्दा प्रतिबोरा २ सय रुपैयाँसम्म मूल्य बढेको छ । तर स्वदेशमा उत्पादन थप घट्दा आपूर्ति तथा बिक्री प्रणालीमा समेत समस्या हुने जानकार बताउँछन् । सरकारले भारतबाट १० लाख टन धान, १ लाख टन चामल आयात गर्ने भनिए पनि बजार प्रणालीमा सुधार भएको छैन । मूल्य घट्न सकेको छैन, अधिकारीले भने । बेर्ना बिग्रेको अवस्थामा (फूल फुल्ने बेला सुक्खा भए) धान उत्पादन घट्न सक्ने धानविज्ञ सुवेदीको भनाइ छ । तर पानीको अवस्था पर्याप्त भए उत्पादनमा समस्या नहुने उनले जनाए । फुल्ने बेला खाना चाहिन्छ । किसानले धेरथोर मल पाएकै छन्, तर त्यसमा पानी अत्यावश्यक हुन्छ । सुक्खा भयो भने उत्पादन घट्न सक्छ, उनले भने, पानी पर्याप्त भए उत्पादनमा समस्या हुँदैन । मन्त्रालयको विवरणअनुसार कोशीमा भने गत वर्षकै हाराहारीमा रोपाइँ भएको छ । गत वर्ष ९४ प्रतिशत रोपाइँ भएकामा अहिले पनि सोही प्रतिशतमा रोपाइँ भएको छ । लुम्बिनीमा गत वर्षको तुलनामा बढी रोपाइँ भएको छ । गत वर्ष साउन २८ सम्म ९० प्रतिशत रोपाइँ भएकामा साउन २६ सम्म ९३ प्रतिशत रोपाइँ भएको छ । कर्णालीमा ९८ प्रतिशत र सुदूरपश्चिममा ९९ प्रतिशत रोपाइँ भएको मन्त्रालयको तथ्यांक छ ।"
काम भएका आयोजनाको भुक्तानी दिन समस्या छैन : अर्थ मन्त्रालय,"(काठमाडौं)काम सकिएर दायित्व सिर्जना भएका आयाजनाको भुक्तानी दिन समस्या नभएको अर्थ मन्त्रालयले प्रस्ट्याएको छ । हालसम्म भएको कामबाट सिर्जित दायित्वको भुक्तानी दिने र बाँकी आयोजनाको काम अघि बढ्न नसक्ने अवस्था देखिए ठेक्का तोड्ने अर्थमन्त्री प्रकाशशरण महतले बताए । काम गरेका आयोजनाको भुक्तानीलगायत माग राख्दै आन्दोलित निर्माण व्यवसायीलाई सोमबार अर्थमन्त्री प्रकाशशरण महतले छलफलमा बोलाएका थिए । सोही अवसरमा उनले बजेट अभावमा काम नभएका आयोजनाले झन्झट भइरहेको प्रतिक्रियासमेत दिए । त्यस्ता आयोजना सरसल्लाहबाट टुंगो लगाउने र काम भएका आयोजनाको भुक्तानी दिन्छौं, अर्थमन्त्री महतले भने । काम सकिएका आयोजनालाई असार अन्तिमसम्म ९० प्रतिशतभन्दा बढी भुक्तानी गरिसकेको उनको दाबी छ । निर्माण व्यवसायीका जायज माग सरकारले पूरा गर्छ, मन्त्री महतले भने, ठेक्का तोड्न नसकिने आयोजानामा बजेट व्यवस्थापन गरेर चाँडो काम सम्पन्न गर्छौं । कसैको दबाबका भरमा कुनै एक कम्पनीलाई ठेक्का नदिई प्रतिस्पर्धाबाटै आयोजना छनोट हुने गरेको उनको भनाइ छ । अब हुने ठेक्कामा निर्माण व्यवसायीले बिल पेस गरेको एक महिनाभित्र सम्बन्धित मन्त्रालयले त्यसलाई अर्थ मन्त्रालयमा पठाइसक्नुपर्नेछ, उनले भने, अर्थमा त्यो बिल आएको १५ दिनभित्र भुक्तानी दिइसक्छौं । यसो गर्न सके जेठअसारमा आएर भुक्तानीको थुप्रो लाग्ने समस्या कम हुने उनको भनाइ छ । बजेटको समस्या भएर काम अघि नबढेका र काम गर्दागर्दै पनि रोकिएका आयोजनामा स्रोत सुनिश्चितता कति चाहिन्छ भन्नेबारे चाँडै टुंगो लगाउने उनले जनाए । सम्बन्धित मन्त्रालयले फाइल नपठाउँदा भुक्तानीमा केही समस्या भएको उनले बताए । कुन आयोजनाको अवस्था कस्तो छ, त्यसमा सिर्जित दायित्व कति हो भन्ने स्पष्ट तथ्यांक ल्याउन निर्माण व्यवसायीलाई अर्थमन्त्री महतले आग्रह गरे ।सरकारलाई अनावश्यक दायित्व सिर्जना हुने गरी आयोजनाको म्याद थप्दैनौं, उनले भने, यसमा हालसम्म भएको कामको भुक्तानी दिएर मात्र ठेक्का तोड्छौं । पुराना ठेक्का तोडेर आवश्यकताअनुसार नयाँ ठेक्का गर्न सकिने उनको भनाइ छ । निर्माण सामग्रीको मूल्य समायोजनका कुरा उठाइरहेका व्यवसायीलाई अर्थमन्त्री महतले पुराना ठेक्कामा जे भए पनि अब हुने ठेक्कामा नयाँ मूल्य लागू गर्न सकिने प्रस्ट्याए । ठेक्का भएर पनि १० वर्षदेखि नसकिएका र ठेकेदारकै कारण ठेक्का रुग्ण बनेकाले यसतर्फ व्यवसायीलाई ध्यान दिन पनि छलफलमा सहभागी मन्त्रालयका उच्च अधिकारीले सचेत गराए ।नेपाल निर्माण व्यवसायी महासंघको अगुवाइमा काम गरेको रकम भुक्तानी गर्नुपर्ने, सबै आयोजनाको म्याद एकमुष्ट थप हुनुपर्ने, मूल्य समायोजन गर्नुपर्ने, निर्माण व्यवसायीका माग सम्बोधनका लागि उच्चस्तरीय वार्ता टोली गठन गर्नुपर्नेलगायत माग राख्दै व्यवसायी साउन १४ देखि आन्दोलनमा छन् । आइतबारबाट व्यवसायीले तेस्रो चरणको आन्दोलन गर्दै सोमबार सडक र सिँचाइ विभागमा नाराबाजीसहित धर्ना दिँदै दुवै कार्यार्लयमा तालाबन्दी गरे । काम गरेको भुक्तानी दिनुपर्ने र प्राथमिकता प्राप्त आयोजनामा बजेट रोकिन नहुने महासंघका अध्यक्ष रवि सिंहले बताए । प्रत्येक आयोजनामा काम गरेको बिल सम्बन्धित कार्यालयबाट मन्त्रालय हुँदै अर्थमा आएर रोकिनु भएन, अर्थ मन्त्रालयमा भएको छलफलमा अध्यक्ष सिंहले भने, आयोजनामा सवा अर्बको ठेक्कामा एक अर्ब रुपैयाँ बजेट विनियोजन गरिन्छ, २८ करोडको ठेक्कामा २८ लाख रुपैयाँ दिइन्छ । यस्तो अवस्थामा आयोजना कसरी समयमै सकिन्छन् ? यस्ता आयोजनाको स्रोत सुनिश्चितता नगरी म्याद थप्न नमिल्ने भएकाले एक वर्षमा काम सकिने देखिए म्याद थप्नुपर्ने उनको भनाइ छ । तर बजेटले धान्न नसक्ने आयोजना खारेज गरौं, साँच्चै म्याद थपेर सकिने हो भने मात्र त्यसमा बजेट छुट्याऔं, उनले भने, पैसाका लागि समस्या नहोस्, ऐन नियमअनुसार मूल्य समायोजन पनि होस् । हामी सच्चिनुपर्ने ठाउँमा सच्चिन तयार छौं । हुलाकी, मदन भण्डारीलगायतका आयोजना नियमित चलिरहने भएकाले तिनमा भुक्तानी रोकिने र म्याद थपको समस्या हुन नहुने उनको भनाइ छ । यसैबीच निर्माण व्यवसायीले उठाएका मागका सम्बन्धमा सरोकारवालासँग आवश्यक छलफल, परामर्श र समन्वय गरी १५ दिनभित्र प्रतिवेदन पेस गर्न भन्दै सार्वजनिक खरिद अनुगमन कार्यालयका सचिव दामोदर रेग्मीको संयोजकत्वमा कार्यदल गठन गरिएको छ । प्रधानमन्त्री पुष्पकमल दाहालले निर्माण व्यवसायीले उठाएका मागका सम्बन्धमा सम्बोधन गर्न निर्देशन दिएसँगै सचिव रेग्मीको संयोजकत्वमा विभिन्न विषयगत मन्त्रालयका ६ जना सहसचिव सदस्य रहने गरी सोमबार कार्यदल गठन गरिएको हो ।"
विद्युतीय चुलोको आयातसँगै प्रयोग पनि बढ्यो,"(काठमाडौं)घरमा दुईवटा विद्युतीय चुलो हुँदाहुँदै नयाँ बानेश्वरकी सरिता सुनुवारले ग्यास प्रयोग गर्न छाडेकी छैनन् । एउटा इन्डक्सन तातोपानी तताउन मात्रै प्रयोग गरिन्छ भने अर्को इन्डक्सन थन्किएको वर्ष पुग्न लागिसक्यो, उनले भनिन्, इन्डक्सनका भाँडाकुँडा महँगो हुँदा किनेर चलाउन सक्ने अवस्था छैन । त्यहीमाथि जुनसुकै बेला बत्ती आउनेजाने हुँदा ग्यास पूर्णरूपले छाड्न नसक्ने अवस्था रहेको उनले सुनाइन् । २३ लिटरको राम्रो कुकर किन्न खोज्दा २५ सयभन्दा बढी पर्छ, इन्डक्सनलाई छुट्टाछुट्टै भाँडा चाहिन्छ, उनले भनिन्, इन्डक्सन पनि बत्ती नहुँदा काम लाग्दैन । त्यसपछि ग्यास नै चाहिन्छ । त्यही भएर इन्डक्सनका भाँडा नै किनेकी छैन ।प्रविधिको गुणस्तर नहुँदा बूढानीलकण्ठस्थित पासीकोटकी पारु घिमिरे पनि दिक्क छिन् । इन्डक्सन कम्पनीकै मर्मत केन्द्र नहुँदा जथाभावी बनाउनुपर्ने समस्या रहेको उनले बताइन् । कोभिडका बेला चिनियाँ कम्पनीको इन्डक्सन चुलो किनें, उम्लेको दूध पोखिएपछि बिग्रन थाल्यो, उनले भनिन्, दूध पसेपछि चुलोभित्रको पंखा बिग्रने र फोहोर जम्ने समस्या बढ्यो । त्यसपछि महिनैपिच्छे बनाउनुपर्ने भयो । इन्डक्सन बनाउँदा बनाउँदा हैरान भइसकेकाले इन्फ्रारेड किनेको उनले सुनाइन् । फुर्सद हुँदा इन्डक्सनमा मात्रै र ढिला हुँदा ग्यासमै पकाइन्छ, उनले भनिन्, बत्ती नहुँदा त ग्यास नै हो । बत्ती पर्खने कुरा नै भएन । त्यसैले ग्यास छाड्नचाहिँ सकिन्न ।एलपीजी ग्यासको खपत घटाउन भन्दै सरकारले विद्युतीय चुलो (इन्डक्सन, इन्फ्रारेड) लाई प्रोत्साहन गर्दै आएको छ । सोही नीतिअनुरुप बर्सेनि विद्युतीय चुलोको आयात बढ्दै गएको छ । यद्यपि उपभोक्ताले विद्युतीय चुलो मात्रै पूर्णरूपमा प्रयोग गर्न सकेका छैनन् । त्यसकारण उपभोक्ताले विद्युतीय चुलो र ग्यास दुवै प्रयोग गरिरहेका छन् । बिजुलीको विश्वसनीयता बढ्न नसक्दा विद्युतीय चुलोको प्रयोगसमेत बढ्न नसकेको राष्ट्रिय योजना आयोगका पूर्वउपाध्यक्ष गोविन्द पोखरेलले जनाए । प्रविधि, बिजुली र खानाका परिकार बनाउने भाँडाकुँडा फ्रेन्डली नहुँदा उपभोक्ताले विद्युतीय चुलोतर्फ थप लगानी गर्न नचाहेको हुन सक्ने उनको भनाइ छ । ग्यासमा पहिल्यै लगानी गरिसकियो, फेरि इन्डक्सनतर्फ जाँदा प्रविधिको विश्वसनीयता पनि हुनुपर्यो नि, उनले भने, ग्यास चुलो र भाँडाकुँडा किनिसकेपछि उपभोक्ताले फेरि इन्डक्सनमा लगानी गर्न नचाहेका पनि हुन सक्छन् ।तर जे भए पनि पछिल्लो समय विद्युतीय चुलोको प्रयोग बढ्दै गएको छ । घरायसी प्रयोजनमा प्रयोग हुने एलपीजी ग्यास महँगो र विद्युत् नियमित हुन थालेपछि उपभोक्ताले विद्युतीय चुलोको प्रयोग गर्न थालेका हुन् । मुलुकमा विद्युतीय चुलो आयात र खाना पकाइने प्रयोजनका लागि विद्युतीय ऊर्जा खपतसमेत बढ्दै गएको सरकारी तथ्यांकले देखाएको छ । आर्थिक वर्ष ०७९८० मा २८ करोड १७ लाख २१ हजार रुपैयाँ बराबरको १ लाख ३० हजार ७ सय ४५ वटा इन्डक्सन चुलो आयात भएको भन्सार विभागले जनाएको छ । इन्फ्रारेड चुलो १४ करोड ३७ लाख ५३ हजार रुपैयाँ बराबरका ७३ हजार ६ सय ४८ वटा आयात भएको विभागको तथ्यांक छ । ७१ लाख ३० हजार रुपैयाँ बराबरको अन्य विद्युतीय चुलो २ हजार २ सय ९४ वटा आयात भएका छन् । आर्थिक वर्ष ०७८७९ मा २३ करोड ५२ लाख ८० हजार रुपैयाँ बराबरको १ लाख १६ हजार ८ सय १० वटा इन्डक्सन चुलो आयात भएका थिए । यस्तै ८ करोड ७५ लाख ६७ हजार रुपैयाँ बराबरका ४१ हजार ४ सय ५४ वटा इन्फ्रारेड चुलो आयात भएका थिए । सोही वर्ष १४ हजार ४ सय ७४ हजार रुपैयाँ बराबरका ८ हजार ९ सय १५ वटा अन्य विद्युतीय चुलो आयात भएको विभागले जनाएको छ । सरकारले एलपीजी ग्यासको खपत घटाउन भन्दै विद्युतीय चुलो (इन्डक्सन, इन्फ्रारेड) आयातलगायतमा भन्सार छुट दिँदै आएको छ । विद्युतीय चुलोको आयातसँगै खाना पकाइने प्रयोजनका लागि विद्युतीय ऊर्जा खपतसमेत बढ्दै गएको छ । आर्थिक वर्ष ०७९८० को पहिलो ८ महिनामा ५ लाख ९५ हजार टन विद्युतीय ऊर्जा खपत भएको आर्थिक सर्वेक्षण ०७९०८० मा उल्लेख छ । आर्थिक वर्ष ०७१०७२ मा खाना पकाइने प्रयोजनका लागि ३ लाख ९७ हजार टन बराबरको विद्युतीय ऊर्जा खपत हुँदा आर्थिक वर्ष ०७८०७९ मा ६ लाख २६ हजार टन विद्युतीय ऊर्जा खपत भएको सर्वेक्षणमा उल्लेख छ ।खाना पकाउने ग्यासलाई विद्युतीय चुलोले प्रतिस्थापन गर्ने भन्दै सरकारले भन्सार दर घटाउँदै आएको छ । सरकारले आर्थिक वर्ष ०७८७९ को आर्थिक ऐनमार्फत इन्डक्सन चुलोमा लाग्दै आएको भन्सार दर ४ प्रतिशत बिन्दुले घटाएको थियो । यसअघि इन्डक्सनको आयातमा ५ प्रतिशत भन्सार लाग्ने गरेकामा आर्थिक वर्ष ०७८७९ को बजेटमार्फत त्यसलाई १ प्रतिशतमा झारिएको थियो । यसरी भन्सार घटाउनुको उद्देश्य विद्युत् खपत बढाउनु रहेको सरकारले बताउँदै आएको छ । सरकारले आर्थिक वर्ष ०७७०७८ पनि यी वस्तुमा लाग्दै आएको भन्सार दर घटाएको थियो । आर्थिक वर्ष ०७६७७ मा इन्डक्सन जस्ता विद्युतीय सामग्रीका लागि १५ प्रतिशत भन्सार दर रहेकामा त्यसलाई १० प्रतिशत बिन्दुले घटाएर ५ प्रतिशतमा झारिएको थियो । यसरी हेर्दा पछिल्लो तीन आर्थिक वर्षमा मात्र इन्डक्सन र इन्फ्रारेड स्टोभमा १४ प्रतिशत बिन्दुले भन्सार घटेर अहिले १ प्रतिशत मात्रै कायम गरिएको छ । चालु आर्थिक वर्ष पनि विद्युतीय (इन्डक्सनइन्फ्रारेड) चुलोमा १ प्रतिशत भन्सार र १३ प्रतिशत मूल्यअभिवृद्धि कर लाग्छ भने अन्य विद्युतीय चुलोमा ५ प्रतिशत भन्सार र १३ प्रतिशत मूल्य अभिवृद्धि कर लाग्छ । सरकारले भन्सारमा छुट दिइसकेपछि मुलुकमा भित्रिने सामानको गुणस्तरको समेत परीक्षण गर्नुपर्ने आयोगका पूर्वउपाध्यक्ष पोखरेल बताउँछन् । यो प्रविधि प्रयोग गर्यो भने यति वर्षसम्म ग्यारेन्टी हुन्छ, बिग्रेमा यहाँ मर्मत गर्न पाइन्छ भन्ने पनि छैन, उनले भने, पहिला गोबर ग्यास प्रवर्द्धन गर्दा निजी कम्पनीहरूले त्यसको ग्यारेन्टी, मर्मत गर्ने स्थानको नामसमेत दिन्थ्यो । त्यसो गर्दा मात्र उपभोक्ताको विश्वास जाग्छ । अहिले भन्सार छुट दिए पनि यसको गुणस्तर कसले हेर्ने, क्वालिटी इन्स्योरेन्स नहुँदा पनि मान्छेले त्यतातिर आकर्षित हुन नसकेको उनी सुनाउँछन् । खाना पकाइरहेका बेला बिजुली गयो भने ग्यास बाल्नै पर्ने अवस्था रहेकोसमेत उनले बताए । सरकारले बिजुली सप्लाईको रिलायबिलिटी बढाउने, प्रविधिको गुणस्तरका लागि काम गर्ने र भन्सार छुट दिएपछि भित्रिने सामानको गुणस्तर परीक्षण गराएर मात्रै नेपाल भित्र्याउनुपर्ने उनको भनाइ छ । ग्यासमा २०३० अर्ब अनुदान दिइएको छ । यस्तो अनुदान यता हटाउने अनि उता बिजुली प्रयोगको सुनिश्चितता भएन भन्नु अर्थपूर्ण हुन्न, उनले भने, त्यसैले दुवैतिर सरकारले ध्यान दिनुपर्छ ।विद्युतीय चुलोको प्रयोग बढाउन हाल सस्तो मूल्यमा दिइरहेको एलपीजी ग्यासलाई क्रमशः बजार मूल्यमै दिइने ऊर्जा मन्त्रालयका प्रवक्ता मधुप्रसाद भेटुवालले जनाए । विद्युत् खपत वृद्धि गर्न र खनिज इन्धन न्यूनीकरणका विषयमा सरोकारवाला मन्त्रालयको रायसुझाव लिइसकेका छौं, उनले भने, विद्युत् खपत वृद्धि र खनिज इन्धन न्यूनीकरण कार्ययोजना मन्त्रिपरिषद्मा पेस गरिसकेकाले पास भएर आइसकेपछि मात्रै बाँकी प्रक्रिया अघि बढ्छन् । विद्युत्को नियमितता र भरपर्दो बनाउन सबस्टेसन अटोमेसन गर्ने, भूमिगत तार बिछ्याउनेलगायत काम भइरहेको उनले जानकारी दिए । बिजुली नहुँदा इन्डक्सनले काम गर्दैन, त्यसैले सुरुमा हाम्रो भान्सामा इन्डक्सन र ग्यास दुवै हुने भयो, उनले भने, बिस्तारै बत्तीको विश्वसनीयता बढ्न थालेपछि त्यसैतर्फ आकर्षित हुने भइहाल्यो ।"
अर्थ संक्षेप,"सामसङका अनुसार १२ र २५६ जीबीको मूल्य २ लाख २६ हजार ९ सय ९९ रुपैयाँ मूल्य तोकिएको छ । १२ र ५१२ जीबीको फोनको मूल्य भने २ लाख ३९ हजार ९ सय ९९ रुपैयाँ तोकिएको छ । ग्राहकले सामसङ इन्स्टा फाइनान्स प्रयोग गरी शून्य प्रतिशत ब्याजमा प्रतिमहिना ७ हजार रुपैयाँसम्मको न्यूनतम ईएमआई तिरेर फोन किन्न सक्नेछन्, कम्पनीले जारी गरेको विज्ञप्तिमा भनिएको छ । फोन देशभरका २०० भन्दा बढी पसलमा उपलब्ध रहेको कम्पनीले जनाएको छ । आफ्नो फोन अपग्रेड गर्न चाहने ग्राहकका लागि एक्सचेन्ज सुविधा पनि उपलब्ध गराइएको छ । ग्राहकका लागि एक पटकको ब्रेकेज इन्स्योरेन्स र एक वर्षका लागि प्रोटेक्टिभ फिल्म रिप्लेसमेन्ट उपलब्ध गराइएको छ, विज्ञप्तिमा उल्लेख छ एमजीले ल्यायो एक्सचेन्ज अफर काठमाडौं (कास) मोरिस ग्यारेज (एमजी) मोटर्सको एक मात्र आधिकारिक वितरक पारामाउन्ट मोटर्स प्रालिले एक्सचेन्ज अफर ल्याएको छ । आफ्नो १०० औं वार्षिकोत्सवका अवसरमा एमजीले यस्तो एक्सचेन्ज अफर ल्याएको हो । अफरअन्तर्गत ग्राहकले कुनै पनि पुरानो गाडीको सट्टा नयाँ एमजी जेडएस ईभी घर लैजान सक्नेछन्, पारामाउन्ट मोटर्सले जारी गरेको विज्ञप्तिमा भनिएको छ, १ सय वर्षसम्मको लामो अवधिसम्म सफलतापूर्वक आइपुग्न नेपाली ग्राहकले दिएको साथ र विश्वासको सदैव कदर गर्दछौं । साउन २६ देखि भदौ २४ सम्म लागू हुने अफर बनेपा, नारायणगढ, धनगढी, दाङ, बुटवल, भैरहवा, बिर्तामोड, जनकपुर, पोखरा, वीरगन्ज र विराटनगरस्थित डिलरमा उपलब्ध हुने कम्पनीले जनाएको छ । ग्लोबलका ग्राहकलाई मेट्रो मार्टमा छुट काठमाडौं (कास) ग्लोबल आईएमई बैंकका ग्राहकले स्मार्ट क्यूआरमार्फत भुक्तानी गर्दा मेट्रो मार्टका स्टोरमा १५ प्रतिशत छुट पाउने भएका छन् । उपत्यकाभित्रका स्टोरबाट सामान किन्दा मोबाइल एप ग्लोबल स्मार्ट प्लसबाट क्यूआर स्क्यान गरी भुक्तानी गर्दा १५ प्रतिशतसम्म छुट उपलब्ध हुने बैंकले जनाएको छ । यो योजनामा एक पटकको खरिदमा २०० रुपैयाँसम्म र योजना अवधिभर ५०० रुपैयाँसम्म छुट पाइनेछ, बैंकले जारी गरेको विज्ञप्तिमा भनिएको छ, योजना सीमित अवधिका लागि काठमाडौं उपत्यकाभित्रका मेट्रो मार्टको जोरपाटी, सानेपा र पेप्सीकोलास्थित स्टोरमा लागू हुनेछ । देशभर बैंकका ३५९ शाखा कार्यालय तथा ३६७ एटीएम सञ्चालनमा छन् ।"
केदारनाथमा काम गर्न जान कालीकोटका ७ हजारलाई सिफारिस,"(कालीकोट) साउन १९ राति पहिरोमा परी भारतको उत्तराखण्ड राज्यअन्तर्गत केदारनाथ मार्गको गौरीकुण्डमा जुम्लाका ११ र कालीकोटका ३ सहित १४ नेपाली बेपत्ता भए । तीमध्ये कालीकोटको खाडाचक्रका तीन जनाको शव भेटिएको छ । गौरीकुण्डमा होटल बगाउँदा बेपत्ता भएका जुम्लाका ११ जना अझै फेला परेका छैनन् । केदारनाथ क्षेत्रमा नेपालीहरू दुर्घटनामा परेको यो पहिलो पटक भने होइन । बर्सेर्नेि मानवीय क्षति भए पनि जोखिमपूर्ण मानिएको केदारनाथमा मजदुरी गर्न जानेको संख्या भने बढिरहेको छ । काम र ठाउँ जोखिमपूर्ण भए पनि भारतका अन्य ठाउँभन्दा कमाइ राम्रो छ, पताला४ का कमल बमले टेलिफोनमा भने, अन्यत्र एक वर्षमा हुने आम्दानी यहाँ महिना दिनमै हुन्छ । कमाइ राम्रो हुने भएपछि कालीकोटका बासिन्दाको केदारनाथतिर आकर्षण बढेको हो । यहाँबाट स्थानीय प्रशासनको सिफारिस बनाएरै गएका छन् । केदारनाथ जान त्यहाँको प्रशासनले कालीकोटका बासिन्दालाई जिल्ला प्रशासन कार्यालयको सिफारिस अनिवार्य गरेको छ । ०७९ चैत्र १० गतेदेखि जिल्ला प्रशासनबाट झन्डै ७ हजार जना सिफारिस लिएर भारत गएको कार्यालयको तथ्यांक छ । कार्यालयका अनुसार अहिलेसम्म ६ हजार ९ सय ५२ जनाले भारत जान सिफारिस लगेका छन् । पहिले बिनारोकतोक केदारनाथ जान पाइने भए पनि गत वर्ष कालीकोटका एक जनाले तीर्थयात्रुलाई दुर्व्यवहार गरेपछि भारतीय स्थानीय प्रशासनले कालीकोटका बासिन्दालाई केदारनाथ आउन जिल्ला प्रशासनको सिफारिस अनिवार्य गरेको हो । भारतमा चार धाममध्ये एक मानिने केदारनाथ मन्दिरमा दैनिक ३० हजार बढी तीर्थयात्री पुग्ने गरेको मजदुरीका लागि वैशाखमा गएका सान्नित्रिवेणी३ का जयराम देवकोटाले टेलिफोनमा बताए । कर्णालीका झन्डै २० हजार जना केदारनाथमा काम गर्न आएको उनको अनुमान छ । तर, कालीकोटबाहेक अन्य जिल्लाका बासिन्दालाई भने केदारनाथ जान सिफारिसको आवश्यक छैन । केदारनाथ तीर्थयात्रामा आउने यात्रुलाई मन्दिरसम्म पुर्याइदिएबापत दैनिक ५ देखि ४० हजारसम्म कमाइ हुने भएकाले धेरैको प्रमुख गन्तव्य केदारनाथ हुने गरेको उनले बताए । देवकोटा गत चैतदेखि केदारनाथमा छन् । धनाढ्यले कन्डी (पिठ्युँ) मा बोकेर मन्दिर र गौरीकुण्ड पुर्याइदिएबापत ४० हजार रुपैयाँसम्म दिन्छन्, उनले भने, त्यस्तो बोक्ने काम थोरैले मात्र पाउँछन् । उनका अनुसार केदारनाथमा कालीकोट, जुम्ला, हुम्ला, बाजुरा, दैलेख, जाजरकोट र सुर्खेतका बासिन्दा बढी छन् ।वर्षौदेखि बिनारोकतोक ज्यालामजदुरी गर्न भारत जाने गरेका पलाता२ का नवराज प्याकुरेलले वैशाखमा मान्मस्थित जिल्ला प्रशासनबाट सिफारिस लिएर केदारनाथ गएका छन् । कमाइ राम्रो हुन्छ भनेर यहाँ आउने धेरै छन्, सामाजिक सञ्जालमार्फत भेटिएका उनले कान्तिपुरसँग भने, असार लागेपछि वर्षाले कमाइ त्यति भएको छैन । चैतदेखि असोजसम्म केदारनाथ जाने मौसम हो । मध्य बर्खामा अन्यत्र पनि यातायात प्रभावित हुने कारणले यहाँ आउने तीर्थालु कम हुने गरेको प्याकुरेलले बताए । २५ वर्षदेखि भारत जान थालेका खाडाचक्र५ मोटेलाका अलि विश्वकर्माका अनुसार वैशाखदेखि असोजसम्म केदारनाथमा तीर्थालु आउने भएकाले राम्रो कमाइका लागि त्यहाँ जाने गरेको बताए । भारतको प्रमुख तीर्थस्थल भएकाले दैनिक हजारौं भक्तजन मन्दिर दर्शन गर्न आउँछन्, उनले भने, हिँड्न नसक्ने अशक्त, वृद्धावृद्धा र बालबालिकालाई केदारनाथको उकालोमा बोकेर लैजाने काम पाइने हुँदा कमाइ राम्रो हुन्छ । उनले गत वर्ष झन्डै २ लाख भारतीय रुपैयाँ कमाइ गरेका थिए । केदारनाथमा तीर्थयात्रुलाई तीन प्रकारका साधन डन्डी (चार जनाले बोक्ने डोली), कन्डी (डोको काटेर एक जनाले बोक्ने) र घोडामार्फत मन्दिर पुर्याउने गरिन्छ । २४ किमि उकालो यात्रा गराएर ओरालो झारेबापत दैनिक १० देखि ४० हजारसम्म कमाइ हुने गत वर्ष मजदुरी गर्न गएका नरहरिनाथ३ का पौरख विष्टले बताए । ०७० सालमा केदारनाथमा ठूलो बाढीपहिरोबाट झन्डै डेढ सय जनाको मृत्यु भएको थियो । तीमध्ये नेपालीको संख्या पनि धेरै थियो । केदारनाथ उक्लिने बाटो भीरमा जोखिमपूर्ण छ । कामको खोजीमा गएका व्यक्ति खुला ठाउँ छाप्रो र टेन्ट हालेर बस्छन् । दुर्घटना र बाढीपहिरोबाट बर्सेर्नि ४५ जना नेपालीको ज्यान जाने गरेको प्याकुरेलले सुनाए । कालीकोटका प्रमुख जिल्ला अधिकारी जोरासिंह माझीले प्रशासनले व्यक्तिगत रोजगारीको सिलसिलामा भारत जानेको चालचलन राम्रो भएको भन्दै सिफारिस दिने गरेको छ । वर्षौंदेखि बिनारोकतोक भारतनेपाल गर्दै आएका कालीकोटका बासिन्दाले एक वर्षदेखि मजदुरीको प्रमुख गन्तव्य केदारनाथ जान सास्ती खेप्दै आएको उनको भनाइ छ ।"
आँखा पाक्ने समस्याले विद्यालय बन्द,"(काठमाडौं)स्थानीय पालिकाले आँखा पाक्ने समस्या बढ्दै गएपछि उपत्यकाका केही विद्यालय बन्द गर्ने निर्णय गरेका छन् । काठमाडौंको गोकर्णेश्वर नगरपालिकाले मंगलबारदेखि शुक्रबारसम्म चार दिन विद्यालय बन्द गर्ने निर्णय गरेको छ । नगरपालिकाभित्र १७ सामुदायिक, १ सय ४३ निजी, १० वटा धार्मिक तथा वैकल्पिक विद्यालय छन् । लगभग ४० हजार विद्यार्थी रहेको नगरपालिकामा ४० प्रतिशत जति बालबालिकामा आँखा पाक्ने संक्रमण फैलिएको हुँदा स्कुल बन्द गर्ने निर्णय गरेको शिक्षा अधिकृत टेकेन्द्रप्रसाद ढकालले बताए । त्यस्तै, भक्तपुरको मध्यपुर थिमि नगरपालिकाले साउन २९ र ३० गते दुई दिन विद्यालय बन्द गर्ने निर्णय गरेको छ । आँखा पाक्ने रोगको संक्रमण बढेपछि नगरपालिका मातहतका १८ सामुदायिक र ६३ वटा संस्थागत विद्यालय बन्द हुने भएका छन् । नगरपालिकाका शिक्षा, युवा तथा खेलकुद शाखा प्रमुख ज्ञानेन्द्रप्रसाद भट्टका अनुसार करिब २१ हजार विद्यार्थी संक्रमित हुनबाट जोगाउन विद्यालय दुई दिनका लागि बन्द गर्नुपरेको बताए । हरेक दिन १५ देखि २० जना विद्यार्थी आँखा पाक्ने रोगबाट संक्रमित भएको र शिक्षकसमेत संक्रमित हुन थालेपछि विद्यालय बन्द गर्ने निर्णय गरेको शाखा प्रमुख भट्टले जानकारी दिए ।प्याब्सन मध्यपुर थिमि नगर समितिका अध्यक्ष एवं जनप्रेमी वर्ल्ड स्कुल कौशलटारका प्रिन्सिपल निलेश आचार्यले विद्यालयमा आँखा पाक्ने समस्या ह्वात्तै बढेपछि नगरसमक्ष विद्यालय बन्द गर्न अनुरोध गरेको बताए । आफ्नै विद्यालयमा कक्षा ११ र १२ मा ५८ जना र कक्षा १ देखि १० सम्म ६८ जना आँखा संक्रमणकै कारण अनुपस्थित भएको उनले बताए । शिक्षकसमेत संक्रमित भएपछि स्थिति डरलाग्दो भयो, उनले भने, केही दिन विद्यालय बन्द गरेमा संक्रमण नियन्त्रण हुन सक्छ । नेपाल आँखा अस्पताल त्रिपुरेश्वरका मेडिकल डाइरेक्टर डा कमल खड्काका अनुसार पछिल्लो एक सातामा आँखा पाक्ने सरुवा रोगको संक्रमण तीव्र बढेको बताए । एक साताअघि अस्पतालमा एक दिनमा ५० जना संक्रमित उपचारका लागि आउँथे भने अहिले दैनिक १ सय ८० जनाभन्दा बढी आउने गरेको बताए । सरुवा रोग भएकाले सम्पर्कमा आउनेबित्तिकै सर्न सक्ने खतरा हुन्छ । त्यसैले अस्पतालमा संक्रमितका लागि छुट्टै आँखा क्लिनिक सञ्चालन गर्नुपरेको सुनाए । खास गरी भीडभाडमा संक्रमितले छिट्टै रोग सार्न सक्ने हुन्छ, उनी भन्छन्, संक्रमण हुनबाट जोगिन केही समय विद्यालय बन्द गर्नु नै उचित छ ।"
पुरानो घाउ पुर्ने स्विडेनको दाउ,"स्पेनमा ॅबार्सिलोना प्रभावस्विडेनको स्थितिको ठीक विपरीत स्पेन भने महिला विश्वकपमा पहिलोपल्ट सेमिफाइनल खेल्दै छ । स्पेनले सन् १९९७ को युरोपेली च्याम्पियनसिपको सेमिफाइनलमा अन्तिम पटक खेलेको थियो । स्पेनले यसपालि विश्वकपका सुरुआती लिग चरणका दुई खेलमा राम्रो गरे पनि जापानविरुद्धको खेल ४० ले गुमाएयता टिमको खुबै आलोचना भएको थियो । तर, त्यसलगत्तै स्विट्जरल्यान्डमाथि ५१ को जित रच्दै स्पेनले आफू बलियो रहेको प्रमाणित गरेको थियो । त्यसपछि स्पेनले सन् २०१९ को उपविजेता नेदरल्यान्ड्सलाई २१ ले पन्छाएको थियो । यो खेल अतिरिक्त समयसम्म चलेको थियो । राष्ट्रिय टोलीका लागि वर्तमान खेलाडीले ठूला प्रतियोगिताको अन्त्यसम्म नखेलेको भए पनि यस्तै चरणको फरक अनुभव भने छ । टिमका अधिकांश खेलाडी बार्सिलोनाका छन् । उनीहरूसँग युरोपेली च्याम्पियन्स लिगको फाइनल खेलेको धेरै अनुभव छ । युरोपेली च्याम्पियन्स लिगका पछिल्ला ५ संस्करणमध्ये चारमा बार्सिलोनाले फाइनल खेलेको थियो । स्पेनी खेलाडी इरेन गुरेरो सेमिफाइनल खेलेको विश्लेषण गर्दै भन्छिन्, स्विडेनको एक हात माथि छ, किनभने उनीहरू पाँचौंपल्ट सेमिफाइनल खेलिरहेका छन् । तर हाम्रा खेलाडी पनि कम अनुभवी छैनन् । अन्य प्रमुख प्रतियोगिताका फाइनल तथा उत्तिकै महत्त्वपूर्ण खेलमा खेलेको बाक्लो अनुभव हामीसँग छ । स्पेनका लागि एउटै समस्या डिफेन्डर ओइहेन हर्नान्डेजको अनुपस्थिति हुन सक्नेछ । यी फुलब्याक एक खेलको प्रतिबन्धबाट गुज्रिने छिन् ।"
बार्सिलोनाको सुरुआती तनाव,इंग्ल्यान्डलन्डन चेल्सी र लिभरपुलले इंग्लिस प्रिमियर लिगमा आइतबार रोमाञ्चक ११ को बराबरी खेलेका छन् । लिभरपुलले लुइस डियाजको गोलमा १६ औं मिनेटमा अग्रता लिएको थियो । त्यसपछि एक्सेल डिसासीले ३७ औं मिनेटमा बराबरी गोल फर्काए । टोटनहमले नयाँ व्यवस्थापक माउरिसियो पोचेटिनोको नेतृत्वमा खेलेको यो पहिलोपल्ट हो । त्यसअघि अर्को खेलमा पोचेटिनोको पूर्वक्लब टोटेनहमले ब्रेन्टफोर्डसँग २२ को बराबरी खेलेको थियो । चारै गोल पहिलो हाफमा भयो । त्यसमा इमरसन रोयलले पहिलो हाफको इन्ज्युरी समयमा टोटेनहमका लागि बराबरी गोल गरे । टोटेनहमले आफ्ना कप्तान ह्यारी केनबिना पहिलोपल्ट खेलेको थियो ।
एसिया कपलाई नेपाली टोली छनोट,"काठमाडौं (कास) नेपालले रोहित पौडेलको कप्तानीमा सोमबार एसिया कप क्रिकेटका लागि १७ सदस्यीय टोली घोषणा गरेको छ । अगस्ट ३० देखि सेप्टेम्बर १२ सम्म पाकिस्तान र श्रीलंकामा हुने एसिया कपका लागि नेपाल क्रिकेट संघ (क्यान) ले खेलाडी छनोट गरेको हो । वैशाखमा काठमाडौंमा सम्पन्न एसीसी प्रिमियर लिग जितेर एसिया कपलाई छनोट भएको नेपालले समूह ए को प्रतिस्पर्धामा अगस्ट ३० मा पाकिस्तानसँग मुल्तान र सेप्टेम्बर ४ मा श्रीलंकाको क्यान्डीमा भारतसँग खेल्दै छ । समूह बी मा श्रीलंका, बंगलादेश र अफगानिस्तान छन् । रोहितसँगै नेपाली टोलीमा आसिफ शेख, कुशल भुर्तेल, ललित राजवंशी, भीम सार्की, दीपेन्द्रसिंह ऐरी, सन्दीप लामिछाने, करण केसी, गुलशन झा, आरिफ शेख, सोमपाल कामी, प्रतिश जिसी, किशोर महतो, सन्दीप जोरा, अर्जुन साउद, श्याम ढकाल छन् । नेपाली टोलीले एक साता पाकिस्तान क्रिकेट बोर्डले उपलब्ध गराएको टोलीसँग पाकिस्तानमा अभ्यास खेल खेल्ने क्यानले जनाएको छ ।"
नेयमर पनि साउदीमा,"रियाद (एपी) पेरिस सेन्ट जर्मेन (पीएसजी) ले आफ्ना ब्राजिली स्टार फरवार्ड नेयमर साउदी प्रो लिग क्लब अल हिलाललाई बेच्न सोमबार सहमत भएको छ । अल हिलालले ३१ वर्षीय स्टारका लागि ९ करोड युरो तिर्नेछ । स्वास्थ्य परीक्षण र कानुनी कागजी प्रक्रिया पूरा भएपछि पीएसजीबाट उनको स्थानान्तरण पूरा हुनेछ । सन् २०१७ मा नेयमर कीर्तिमान २२ करोड २० लाख युरोमा बार्सिलोनाबाट पीएसजी आएका थिए । तर, नयाँ सिजनको फ्रान्सेली लिग वानको आफ्नो पहिलो खेलमा पीएसजीले नेयमरलाई खेलाएको थिएन । पीएसजीका प्रशिक्षक लुइस एनरिकेले पनि नेयमर आफ्नो योजनामा नरहेको बताइसकेका छन् ।"
भारतलाई ब्याटिङ गहिराइ आवश्यक,"लाउडरहिल (एएफपी) प्रशिक्षक राहुल द्रविडले भारतीय क्रिकेट टिममा ब्याटिङ गहिराइ आवश्यक भएको बताएका छन् । आफ्नो टिम वेस्ट इन्डिजविरुद्ध ट्वान्टी२० शृंखलामा पराजित भएपछि उनको यो प्रतिक्रिया आएको हो । उनले शृंखलाको समाप्तिमा भने, सायद टिममा केही हदसम्म लचकता छैन । त्यसैले टिमको ब्याटिङक्रममा तलमाथि गर्न गाह्रो छ ।भारतीय पूर्वकप्तान द्रविडले यसै कारण अहिलेको टिममा ब्याटिङ गहिराइ आवश्यक परेको बताए । तर, उनले शृंखला गुमाउँदैमा सबथोक बिग्रेको स्थिति पनि नभएको बताए । उनले भने, टिममा पक्कै त्यस्तो स्थानमा छ, जहाँ सुधार आवश्यक छ । टिमको तल्लो क्रमको ब्याटिङमा विशेषतः सुधार आवश्यक छ ।ब्रान्डन किंग्सको नटआउट ८५ रन मदतमा वेस्ट इन्डिजले आइतबार पाँचौं तथा अन्तिम खेलमा भारतलाई ८ विकेटले पराजित गर्दै ट्वान्टी२० शृंखला ३२ ले जितेको हो । जितनिम्ति १ सय ६६ रनको लक्ष्य पाएको वेस्ट इन्डिज २ ओभरको खेल बाँकी छँदै त्यसलाई आत्मसात् गर्न सफल रह्यो । त्यसमा निकोलस पूरनले ४७ रन बनाए । किंग्स र पूरनले १ सय ७ रनको साझेदारी गरे । गत महिना एकदिवसीय विश्वकपमा छनोट हुन असफल रहेयता वेस्ट इन्डिजले यो उत्साह बढाउने शृंखला जित निकालेको हो । किंग्सले आफ्नो खेलजीवनकै उच्च ट्वान्टी२० स्कोर बनाउन ६ चौका र ५ चौका प्रहार गरे । सूर्यकुमार यादवले ६१ रन बनाएपछि पहिले ब्याटिङ गरेको भारतले ९ विकेट गुमाई १ सय ६५ रन बनाएको थियो । वेस्ट इन्डिजको बलिङ सटिक रह्यो र रोमारियो सेफर्डले ३१ रनमा ४ विकेट लिए । वेस्ट इन्डिजले सुरुआती दुई खेल जितेयता भारतले बलियो पुनरागमन रचे पनि टिमको हार रोक्न पर्याप्त रहेन ।"
छोटकरी,"डुरान्ड कपमा आर्मीको हारकाठमाडौं (कास) त्रिभुवन आर्मी क्लबले भारतमा भइरहेको डुरान्ड कप २०२३ को आफ्नो दोस्रो खेलमा इन्डियन सुपर लिगको टिम चेन्नईयिन एफसीसँग सोमबार ३० को हार बेहोरेको छ । यो नतिजापछि आर्मीको नकआउट चरण पुग्ने सम्भावना लगभग सकिएको छ । प्रतियोगिताको समूह सी मा यो नतिजापछि आर्मीको २ खेलबाट १ अंकमात्र छ । यसअघि आर्मीले दिल्ली एफसीसँग ११ को बराबरी खेलेको थियो । जितले चेन्नईयिन भने दुई खेलबाट अधिक्तम ६ अंकसहित समूहको शीर्षस्थानमा उक्लेको छ । चेन्नईयिनले २२ औं मिनेटमा फारुक चौधरीको गोलमा अग्रता लिएको थियो । पहिलो हाफकै ४० औं मिनेटमा रहिम अलीले पेनाल्टीबाट दोस्रो गोल थपे । दोस्रो हाफको ८४ औं मिनेटमा ब्राजिली खेलाडी राफेल क्रिभालेरोले तेस्रो गोल गरेर फराकिलो जित दिलाए । उद्धव र गुनाले जिते पदककाठमाडौं (कास) नेपालका उद्धव थापा मगर र गुना गुरुङले बेलायतको योर्कसायरमा भएको अन्तर्राष्ट्रिय मार्सल आर्ट्स च्याम्पियनसिपमा पदक जितेका छन् । उद्धवले दुई स्वर्ण र गुनाले रजत पदक जितेका छन् । नेपाल उमा कुङफु संघका महासचिव भूपेन्द्र गुरुङका अनुसार अगस्ट १३ मा भएको प्रतियोगितामा उद्धवले ट्रेडिसनल चाइनिज फर्म्सअन्तर्गत स्वोर्ड र ड्रंकन विधामा गरी दुई स्वर्ण जितेका थिए । गुनाले ताइची स्पर्धामा रजत जितिन् । अर्का सहभागी समिर श्रेष्ठले पदकविहीन रहे । व्यवस्थापकमा तेजबहादुर बरुवाल रहेका थिए भने यूकेमा नेपाली टोलीको समन्वय लक्ष्मी मगरले गरेकी थिइन् । पेन्टाथलनमा नेपाललाई कांस्यकाठमाडौं (कास) नेपालले हेइनाम कोरिया ओपन अन्तर्राष्ट्रिय मोर्डन पेन्टाथलन प्रतियोगितामा कांस्य पदक जितेको छ । नेपालले यू१९ उमेर समूहको रिलेमा कांस्य जितेको नेपाल मोर्डन पेन्टाथलन संघका सदस्य ज्ञानेन्द्र श्रेष्ठले जानकारी गराएका छन् । दक्षिण कोरियाको हेइनाममा जारी रिलेमा राहुल दर्शन, सोयबमान श्रेष्ठ र शुलभ सुनुवारसम्मिलित नेपाली टोलीले कांस्य जितेको हो ।पदक विजेताद्वय सम्मानितपाल्पा (कास) जिल्ला आईटीएफ तेक्वान्दो संघ पाल्पाले भारतको हैदराबादमा सम्पन्न सातौं दक्षिण एसियाली आईटीएफ तेक्वान्दो च्याम्पियनसिपमा पदक विजेता दाजुभाइ एन्जल र रजन रेग्मीलाई सम्मान गरिएको छ । एन्जलले एक स्वर्ण र दुई कांस्य तथा उनका दाजु रजनले एक रजत र दुई कांस्य पदक जितेका थिए । उनीहरू तानसेन नगरपालिका७ काजीपौवाका हुन् । स्पाइरिङ, प्याटर्न, ग्रुप स्पाइरिङ, सामूहिक प्याटर्नमा भाग लिएका एन्जलले १६ वर्षमुनि ४५ केजीमा स्वर्ण तथा सामूहिक प्याटर्न र स्पाइरिङमा दुई कांस्य पदक जिते । रजनले सामूहिक प्याटर्नमा रजत र व्यक्तिगत स्पाइरिङमा कांस्य पदक जिते । लुम्बिनी प्रदेशबाट ६ र नेपालबाट ६० खेलाडी प्रतिस्पर्धी थिए । नवौं राष्ट्रिय खेलकुदमा रजनले रजत जितेका थिए ।"

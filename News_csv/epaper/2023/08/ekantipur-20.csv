शीर्षक,विवरण
विधेयक संसदीय समितिमै बन्धक,"(काठमाडौं)सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग गठनसम्बन्धी ऐनको संशोधित विधेयक संसदीय समितिमै बन्धक भएको छ । गम्भीर मानवअधिकार उल्लंघनका दोषीलाई आम माफी दिने गरी सरकारले पेस गरेको विधेयकका प्रावधानलाई जस्ताको तस्तै पारित गर्ने सत्तारूढ दल कांग्रेस र माओवादीको प्रयास छ । प्रमुख प्रतिपक्षी एमालेले भने विधेयकका प्रावधान अन्तर्राष्ट्रिय मानवअधिकार कानुनसँग बाझिने गरी अघि बढाउन नसकिने अडानमा छ । त्यसै कारण उक्त विधेयक संसदीय उपसमितिमै बन्धक बन्न पुगेको संसद् सचिवालयका एक अधिकारीले बताए । दुई सातामा प्रतिवेदन पेस गर्ने गरी गठन भएको उपसमितिले तीन महिना लागिसक्दा पनि छलफल टुंग्याउन सकिरहेको छैन, ती अधिकारीले भने, आम माफी दिने कि नदिने भन्नेमा कुरा नमिलुन्जेल यो टुंगिनेवाला पनि छैन । हिउँदे अधिवेशनमै पेस भएको उक्त विधेयक दलहरूबीच कुरा नमिल्दा त्यसै थन्किएको थियो । वर्षे अधिवेशन सुरु हुनेबित्तिकै सरकारले पेस गरेको विधेयक समितिमा दफाबार छलफल नगरी अगाडि बढाउन नहुने पीडितहरूको मागपछि कानुन, न्याय तथा मानवअधिकार समितिमा लैजान सरकार सहमत भएको थियो । विधेयक समितिमा पेस भएपछि उपसमिति गठन गरेर दुई सातामा प्रतिवेदन पेस गर्ने निर्णय भएको थियो । तर, प्रतिवेदन पेस गर्ने मिति नाघेको दुई महिना भइसक्दा पनि समितिले पूरा गर्न सकेको छैन । हामी छलफलमै छौं, उपसमिति सदस्य तथा पूर्वसभामुख सुवास नेम्वाङ भन्छन्, यसबीचमा हामीले सरोकारवाला र संशोधनकर्तासँग छलफल चलायौं, उहाँहरूका धारणा सुनिसकेपछि अब प्रतिवेदन लेख्ने काम बाँकी छ । संयोजकसमेत नतोकिएको उपसमितिमा ज्येष्ठ सदस्यका हैसियतले राप्रपाका सांसद तथा पूर्वकानुनमन्त्री ध्रुव प्रधानले बैठकको अध्यक्षता गर्दै आइरहेका छन् । उपसमितिको बैठक कहिले बस्ने भन्ने पनि कुनै सल्लाह नभएको अवस्थामा प्रतिवेदन लेखनमा लाग्ने समयबारे यसका सदस्यहरू बेखबर छन् । धेरै अलमलिनुपर्ने त कारण छैन, नेम्वाङ भन्छन्, अहिले उपसमितिको म्याद सकिएको छ, थप १० दिन थपिदिनुस् भनेर समितिलाई आग्रह गरेका छौं, तर समितिको बैठक नबसेकाले म्याद थपको प्रस्तावमाथि कुनै छलफल नै हुन पाएको छैन । म्याद थप भएपछि उपसमितिले १० दिनभित्र प्रतिवेदन लेख्ने र त्यसलाई समितिमै पेस गर्ने नेम्वाङले बताए । त्यसपछि समितिले छलफल गरेपछि संशोधन वा बिनासंशोधन सदनमा पेस गरी त्यसबारे निर्णय भएपछि राष्ट्रिय सभामा पठाइनेछ । विधेयकमाथि राष्ट्रिय सभाले संशोधन गरेर वा हुबहु पारित गरेर पुनः प्रतिनिधिसभामा पठाउनेछ । प्रतिनिधिसभाले पारित गरी प्रमाणीकरणका लागि राष्ट्रपतिकहाँ पठाउनुपर्ने कानुनी व्यवस्था छ ।सरकारले प्रतिनिधिसभामा दर्ता गराएको विधेयकमा अमानवीय वा क्रूरतापूर्वक दिएको यातना लाई मात्रै मानवअधिकारको गम्भीर उल्लंघनको सूचीमा राखिएको छ । यस्तो कानुनी परिभाषाले यातना दिइएको स्थापित नै भए पनि त्यो मुद्दा चलाउन पर्याप्त हुँदैन । त्यस्तो यातना अमानवीय वा क्रूरतापूर्वक थियो भन्ने थप स्थापित गर्नुपर्छ । कानुनविद्हरूका अनुसार यातनालाई यसरी संकुचित रूपमा परिभाषित गर्दा पीडकलाई उन्मुक्ति दिने बाटो खुल्छ, जुन नेपाल पक्षराष्ट्र रहेको यातनाविरुद्धको महासन्धिले गरेको परिभाषाको समेत विपरीत हुन जान्छ । प्रतिनिधिसभाका करिब तीन दर्जन सांसदले विधेयकमाथि १८६ संशोधन दर्ता समेत गराएका छन् । अनेक प्रक्रिया र रकमी तर्क गरेर दलहरूले न्याय पाउने अधिकारमाथि खेलबाड गरेको पीडितहरूको विश्लेषण छ । कहिले के कहिले के भनेर हामीलाई छल्ने मात्रै काम भइरहेको छ, माओवादीपीडित सुरक्षाकर्मीहरूको छाता संगठन पूर्वसुरक्षाकर्मी परिषद्का अध्यक्ष केबी राउत भन्छन्, न्याय पाउने हाम्रो हकलाई संसदीय समितिले गम्भीर खेलवाड गरिरहेको छ, जुन हामीलाई सह्य छैन । संसदीय उपसमितिले यस पटक परिषद्का पदाधिकारीलाई पनि विधेयकबारे छलफल गर्न बोलाएको थियो । यसअघि परामर्शमा छुटेका र पीडितको दर्जासमेत नपाएका यौनहिंसापीडितलाई पनि बोलाएर उपसमितिले सुझाव लिएको थियो । सुरक्षाकर्मी तथा माओवादी दुवैतर्फबाट बलात्कारको सिकार भएका सयौं महिला अहिले मानसिक तथा शारीरिक दुवै रूपले गम्भीर पीडामा छन् । उनीहरूको उपचार गर्नुपर्ने, मनोसामाजिक परामर्श हुनुपर्ने, पीडितको पहिचान दिँदै उजुरी खुला गर्नुपर्ने, सत्य निरूपण तथा मेलमिलाप आयोगमा यस मामिलालाई हेर्ने विशिष्टीकृत युनिट हुनुपर्ने तथा पीडकलाई कारबाहीको दायरामा ल्याउनुपर्ने लगायतका माग द्वन्द्वमा बलात्कारपीडित महिलाको राष्ट्रिय संगठनकी संयोजक पूर्वमाओवादी सांसद देवी खड्काले राखेकी थिइन् । तर माग राख्नु मात्रै भयो, संसदीय समितिले विधेयक यतिका समयसम्म पनि टुंगो नलगाएकाले हाम्रो समस्यामा उनीहरू गम्भीर रहेनछन् भन्ने पुष्टि गरेका छन्, खड्का भन्छिन्, हामीलाई यो ढिलाइ सह्य छैन । सशस्त्र द्वन्द्वकालमा भएका हत्या, अपहरण, बलात्कार लगायतका घटनालाई मानअधिकारको उल्लंघन र गम्भीर उल्लंघन भनी दुई भागमा वर्गीकरण गरिएकाले विधेयक विवादित छ । घुमाउरो पारामा पीडकलाई उन्मुक्ति दिन लागिएको भन्दै पीडितले यसको विरोध गर्दै आएका छन् । राष्ट्रिय मानवअधिकार आयोग र अन्य मानवअधिकारवादी संघसंस्था तथा अभियन्ताले पनि पीडितको परामर्शमा मात्रै विधेयकलाई अघि बढाउन सरकारलाई सुझाउँदै आएका छन् । सरकारले २०७१ मा जारी गरेको मूल ऐनमा मानवअधिकार उल्लंघनलाई सामान्य र गम्भीर भनेर छुट्याइएको छैन । प्रस्तावित संशोधन मस्यौदामा हत्या, यौनजन्य हिंसा शारीरिक वा मानसिक यातना, अपहरण तथा शरीर बन्धक बनाउने, गैरकानुनी थुनामा राख्ने, कुटपिट गर्ने, अंगभंग वा अपांग बनाउने, व्यक्तिगत वा सार्वजनिक सम्पत्ति लुटपाट, कब्जा, तोडफोड वा आगजनी गर्ने, घरजग्गाबाट जबर्जस्ती निकाला वा अन्य कुनै किसिमबाट विस्थापन गर्ने वा अन्तर्राष्ट्रिय मानवअधिकार वा मानवीय कानुनविपरीत गरिएका जुनसुकै अमानवीय कार्यलाई मानवअधिकारको गम्भीर उल्लंघन भन्नुपर्नेमा मानवअधिकारको सामान्य उल्लंघन भनिएको छ । मूल ऐनमा चाहिँ सरकारले मानवअधिकारको उल्लंघन मात्र भनेर परिभाषित गरेको अपराधका सूची सबै मानवअधिकारको गम्भीर उल्लंघन भनेर परिभाषित छ ।मानवअधिकारको सामान्य र गम्भीर उल्लंघनको विवादित प्रावधान अघिल्लो विधेयकमा झैं उस्तै रहे पनि प्रस्तावित विधेयकमा विशेष अदालतको फैसला चित्त नबुझे त्यसउपर सर्वोच्च अदालतमा पुनरावेदन गर्न पाउने पीडितको अधिकारलाई भने राखिएको छ । त्यस्तै, सत्य निरूपण आयोग र बेपत्ता छानबिन आयोगको सिफारिसमा ६ महिनाभित्र मुद्दा चलाउने अधिकार महान्यायाधिवक्ताको कार्यालयलाई दिने भन्ने अघिल्लो संशोधन विधेयकलाई केही फेरेर प्रस्तावित विधेयकमा यस्तो अवधिलाई एक वर्षको बनाइएको छ । यी सबै विवादित प्रावधानबारे संसद्मा पेस भएका संशोधन प्रस्तावमाथि उपसमितिले के कस्तो प्रतिवेदन पेस गर्छ भन्नेमा अहिले चासो छ । विस्तृत शान्ति सम्झौताका क्रममा २०६३ मंसिरमै राजनीतिक तहमा प्रतिबद्धता व्यक्त भए पनि १७ वर्षसम्म पनि उक्त प्रक्रिया निष्कर्समा पुग्न नसक्नुका विभिन्न कारणमध्ये सर्वोच्च अदालतको आदेश र मानवअधिकारका अन्तर्राष्ट्रिय सिद्धान्तअनुरुपको कानुनको अभाव प्रमुख हो, जुन विषय अहिले छलफलको केन्द्रमा छ । त्यस्तो कानुन निर्माणको अनिवार्यतालाई सर्वोच्च अदालतले बारम्बार फैसलाआदेशमार्फत् राजनीतिक नेतृत्वको ध्यानाकर्षण गराइसकेको छ । सरकारले प्रतिनिधिसभामा दर्ता गराएको विधेयकले पीडितलाई न्याय सुनिश्चित नगर्ने भन्दै राष्ट्रिय मानवअधिकार आयोगले बारम्बार आपत्ति जनाएको छ । पीडितलगायत सबै सरोकारवालाका चासो सम्बोधन गरी कानुन संशोधन गर्न पनि आयोगले संसद्को ध्यानाकर्षण गराएको छ ।नेपालको संक्रमणकालीन न्यायिक प्रक्रिया अन्तर्राष्ट्रिय समुदायले समेत व्यापक चासोका साथ हेरिरहेको विषय हो । केहीअघि राष्ट्रसंघीय मानवअधिकार प्रतिवेदकहरूले आम माफी दिने गरी विधेयक नबनाउन सरकारलाई पत्र नै लेखेका थिए । विज्ञहरूका अनुसार संक्रमणकालीन न्यायिक प्रक्रियालाई अगाडि बढाउने कानुन बनाउँदा सर्वोच्च अदालतका आदेश, राष्ट्रसंघलगायत अन्तर्राष्ट्रिय फोरममा नेपालले गरेको प्रतिबद्धता र कानुन निर्माणमा अन्तर्राष्ट्रिय मापदण्डको सुनिश्चितता, द्वन्द्वपीडितका सरोकारलगायत सबैलाई समेट्नुपर्ने छ ।"
गठबन्धन टिकाउन अवधि नपुग्दै एआईजी सरुवा,"(काठमाडौं)नक्कली भुटानी शरणार्थी प्रकरणको दोस्रो चरणको अनुसन्धान जारी रहेकै बेला सरकारले उपत्यका प्रहरी प्रमुखसहित पाँच अतिरिक्त महानिरीक्षक (एआईजी) को अकस्मात् सरुवा गरेको छ । सरुवा तथा पदस्थापना भएर गएको युनिटमा ५ महिना पनि काम गर्न नपाउँदै सरुवा गरिएको हो । सामान्यतः सरुवा भएका प्रहरी अधिकृतलाई सम्बन्धित युनिटमै काम गर्न दिइने अभ्यास छ । तर, सत्तारूढ गठबन्धनको दबाबमा कार्यावधि नपुग्दै एआईजीलाई अन्यत्र पठाइएको छ । अघिल्लो साता बसेको मन्त्रिपरिषद् बैठकले काठमाडौं उपत्यका प्रहरी कार्यालयका एआईजी श्यामलाल ज्ञवालीलाई त्यहाँबाट हटाएर प्रहरी प्रधान कार्यालय प्रशासन विभागका दीपक थापालाई उपत्यका प्रहरीको नेतृत्व दिइएको छ । ज्ञवालीलाई प्रहरी प्रधान कार्यालय कार्य विभागमा सरुवा गरिएको छ । त्यस्तै, राष्ट्रिय प्रहरी प्रशिक्षण प्रतिष्ठानका एआईजी टेकप्रसाद राईलाई मानवस्रोत विभागमा सरुवा गरिएको छ । मानवस्रोतका सन्दीप भण्डारी प्रतिष्ठानमा सरुवा भएका छन् । कार्य विभाग प्रमुख मीरा चौधरीलाई प्रशासन विभागमा लगिएको छ । एआईजी अपराध अनुसन्धान विभागका टेकबहादुर तामाङ, प्रदेश समन्वय विभागका सुदीप गिरी र केन्द्रीय अनुसन्धान ब्युरो (सीआईबी) की प्रमुख किरण बज्राचार्यको जिम्मेवारी भने यथावत् राखिएको छ । सरुवा भएकामध्ये उपत्यकाका ज्ञवाली नक्कली भुटानी शरणार्थी प्रकरणको अनुसन्धानमा सामेल एआईजी हुन् । ज्ञवालीसहित काठमाडौं प्रहरी परिसर र काठमाडौं उपत्यका अपराध अनुसन्धान कार्यालयको संयुक्त टिमले नेपालीलाई शरणार्थी बनाएर अमेरिका लैजाने अपराधमा संलग्नविरुद्ध अनुसन्धान गरेको थियो । त्यस क्रममा कांग्रेसका प्रभावशाली नेता तथा पूर्वगृहमन्त्री बालकृष्ण खाण, एमाले सचिव तथा पूर्वउपप्रधानमन्त्री टोपबहादुर रायमाझी, नेपाल सरकारका सचिव टेकनारायण पाण्डेसहित उच्च पदस्थ अधिकारी नै संगठित गिरोहसँग मिलेर नक्कली शरणार्थी बनाउने धन्दामा संलग्न रहेको खुलेको थियो । यो प्रकरणमा कांग्रेस नेतृ तथा पूर्वप्रधानमन्त्री शेरबहादुर देउवा पत्नी आरजु राणा देउवा र पूर्वगृहमन्त्री खाण पत्नी मञ्जुसमेत मुछिएका थिए । नेपालीलाई नक्कली शरणार्थी बनाएर अमेरिका लैजाने धन्दामा सघाउन आरजु र मञ्जुलाई रकम बुझाएको दाबीसहित गिरोहबीच भएको टेलिफोन अडियो पनि अनुसन्धान क्रममा फेला परेको थियो । अनुसन्धान क्रममा पहिलो चरणमा पूर्वउपप्रधानमन्त्री रायमाझी र पूर्वगृहमन्त्री खाणसहित ३० जनाविरुद्ध संगठित अपराध, किर्ते, ठगी र राज्यविरुद्धको अपराधका चार कसुर लगाएर जिल्ला अदालतमा मुद्दा दायर भएकामा अदालतले २ जनालाई धरौटीमा छाडेर सबैलाई पुर्पक्षका लागि कारागार पठाइसकेको छ । शरणार्थी प्रकरणको अनुसन्धान र अभियोजनमा खटिएका अधिकृतको पनि सरुवा गर्ने तयारी भएको छ । गृहले काठमाडौं प्रहरी प्रमुख एसएसपी दानबहादुर कार्की र काठमाडौं उपत्यका अपराध अनुसन्धान कार्यालयका प्रमुख मनोज केसीको सरुवा गर्न लागेको हो । दुवैलाई प्रहरी प्रधान कार्यालय पठाएर काठमाडौं परिसरमा प्रहरी प्रधान कार्यालयका भूपेन्द्र खत्री र अपराध अनुसन्धान कार्यालयमा राष्ट्रिय सुरक्षा परिषद् सचिवालयका सोमेन्द्रसिंह राठौरलाई पठाउन लागिएको हो । भुटानी शरणार्थी प्रकरणको समग्र अनुसन्धान प्रक्रियामा एसएसपीद्वय कार्की र केसीसहितका अधिकृत प्रत्यक्ष रूपमा खटिएका थिए । अनुसन्धानका क्रममा उपत्यका प्रहरी कार्यालयले दुवै युनिटको नेतृत्व गरेको थियो । कार्की र केसीलाई हटाउन सत्तारूढ कांग्रेसकै उच्च तहका नेताहरूले प्रधानमन्त्री पुष्पकमल दाहाललाई दबाब दिएको स्रोत बताउँछ । एआईजी सरुवाको निर्णय भइसकेको छ, अब एसएसपीको पनि तयारी छ, गृह मन्त्रालय स्रोतले भन्यो, भुटानी शरणार्थी प्रकरणको अनुसन्धानमा खटिएका परिसर र अपराध अनुसन्धान कार्यालयको नेतृत्व परिवर्तन नगर्दा राम्रो हुन्छ भन्ने थियो, अहिलेलाई जिम्मेवारी हेरफेर गर्नुपर्ने नै भयो भनेर माथिबाट कुरा आएपछि यसबारे छलफल हुँदै छ । यस्तै, ललितपुर परिसर प्रमुखमा सीआईबीका एसएसपी दिनेश आचार्यलाई सरुवा गरेर ललितपुर परिसरका सिद्धिविक्रम शाहलाई सीआईबी पठाउने तयारी रहेको स्रोतले बतायो । शरणार्थी प्रकरणको अनुसन्धानमा काठमाडौं प्रहरी उपत्यका अपराध अनुसन्धान कार्यालयको भूमिका महत्त्वपूर्ण थियो । सुरुमा ठगीमा मात्रै मुद्दा चलाएर राजनीतिक तहका आरोपितलाई उन्मुक्ति दिने तयारी भए पनि अनुसन्धानमा संलग्न अधिकारीको अडान र सार्वजनिक दबाबका अनुसन्धान दायरा फराकिलो बनेको थियो । जसका कारण यो अपराधमा प्रहरीले उच्च राजनीतिक नेक्सस समेत उजागर गरेको थियो ।तर, आफूप्रतिकूल अनुसन्धान भएको भन्दै सत्तारूढ कांग्रेसका उच्च तहका नेताले प्रधानमन्त्री दाहाल, उपप्रधान तथा गृहमन्त्री नारायणकाजी श्रेष्ठ र प्रहरी महानिरीक्षक वसन्तबहादुर कुँबरसँग असन्तुष्टि जनाउँदै आएका थिए ।"
खुलेन नाका खुम्चियो मितेरी सम्बन्ध,"साइपाल गाउँपालिका१, धलौनका ६१ वर्षीय कालु धामी भेडा पालक किसान हुन् । अवस्था सामान्य हुन्थ्यो भने भदौ लाग्दै गर्दा उनी सीमावर्ती तिब्बती बजार ताक्लाकोट छेउको तलिगुम्फा गाउँतिर भेडा चराइरहेका हुन्थे र त्यहीं रहेका आफ्ना मीत डुगा तुन्डुपको घरमा बसेर गफिरहेका भेटिन्थे । प्रत्येक वर्ष साउनभदौमा भेडाच्यांग्राको बथानसँगै तिब्बतको पुराङ काउन्टी पुग्नु, त्यहाँका तलिगुम्फा, माछागाड, लोकोट, खोचेरलगायत गाउँमा रहेका अलगअलग मीतसँग भेटघाट गर्नु र दुई महिना त्यतैका जंगलमा भेडा चराउनु उनको दैनिकीजस्तै थियो । भदौ अन्तिमतिर मात्रै उनी ताक्लाकोट बजारबाट जुत्ता, कपडा, नुन र तिब्बती मदिराका बोतल भेडालाई बोकाएर आफ्नै गाउँ धलौन फर्किन्थे । १२१३ वर्षको उमेरदेखि निरन्तर यही काम गर्दै आएका उनी गएको चार वर्षयता भने यसमा क्रमभंगता आएको बताउँछन् । उमेरले बूढो भएर वा भेडाच्यांग्रा पाल्न छोडेर उनको तालिका खलबलिएको भने होइन । कोरोनाको कारण देखाउँदै चीन सरकारले बझाङको उरै नाकाबाट तिब्बत प्रवेशमा रोक लगाएका कारण उनको दैनिकी फेरिएको हो । पूरै जिन्दगी भोट, औल गर्दै बितायौं । अहिले यो कोरोना भन्ने के पो आयो, उनले भने, चार वर्ष भैग्या, त्यहँको सामान ल्याउनु त परै छाडौं, मीतसँग पनि भेट्न पायाको छैन । सुरुको वर्ष चिनियाँ सुरक्षाकर्मीले प्रवेश नदिएको र अहिले सीमामै सीसी क्यामरा जडान गरेर निगरानी गरिरहेको बताएपछि जानै छाडेको कालुले सुनाए । ताक्लाकोट छिर्न दिन्छ कि भनेर उरैसम्म पुग्दो छु । २०७६ सालमा आर्मीले फर्कायो । अहिले त ठुल्ठूला क्यामरा लायाका छन्, उनले भने, त्यसैबाट हेर्दा भन्दा छन् । देखिहाल्नान भनेर डरले जानै छाड्या ।गाउँमा उत्पादन भएको टिमुर, उवा, जौ, गुराँसको दाल, खुर्सानी आदि लिएर तिब्बतमा बिक्री गर्ने र त्यहाँबाट फर्किंदा ल्याएको सामान गाउँमा बिक्री गर्दै आएका कालुजस्ता दर्जनौं बझाङीको नाका बन्द भएका कारण व्यापार र पशुपालन चौपट भएको छ । साइपाल गाउँपालिकाको धलौन गाउँका कालुको मात्रै होइन, यहाँका प्रायः सबै घरका मान्छेको तिब्बती गाउँका कुनै न कुनै घरका स्थानीयसँग मितेरी सम्बन्ध छ । धेरैजसो परिवारको त तिब्बतका विभिन्न गाउँका एकभन्दा बढीसँग पनि मितेरी सम्बन्ध रहेको छ । तलकोट, मस्टा, खप्तडछान्ना, छबिस, दुर्गाथली गाउँपालिका तथा बुङगल र जयपृथ्वी नगरपालिकाका भेडा पालक किसानहरूको पनि तिब्बती गाउँका कसै न कसैसँग मितेरी सम्बन्ध छ । कतिपय परिवारको त सातआठ पुस्तादेखिको सम्बन्ध अहिलेसम्म निरन्तर छ । बझाङलाई तराईसँग जोड्ने जयपृथ्वी राजमार्ग खुल्नुभन्दा पहिला नुन, ऊन आदि सामानका लागि यहाँका स्थानीयहरू पूर्ण रूपमा भोटकै भर पर्नु पर्थ्यो । उतिबेला भोट जाँदा त्यहाँ बास बस्न र किनमेल गर्न सजिलो होस् भनेर उनीहरू तिब्बतका स्थानीयसँग मितेरी साइनो लगाउँथे । साइपाल गाउँपालिकाका पूर्वअध्यक्ष राजेन्द्र धामीले यही सम्बन्धका कारण उनीहरू उता गएका बेला मीतका घरमा बस्ने चलन रहेको बताए । त्यो सम्बन्ध दोहोरै हो । १५१६ वर्षअघिसम्म पनि भोटका मान्छे बर्खामा नुन र ऊन ल्याएर बझाङका गाउँगाउँ पुगेर बिक्री गर्थे । फर्किंदा यहाँका सामानहरू लिएर जान्थे । उनीहरू पनि यहाँ आएर मीतकै घरमा बस्ने गर्थे, पूर्वअध्यक्ष धामीले भने, नाका बन्द हुनुभन्दा अघिसम्म पनि त्यहाँका मान्छेको साइपालमा आउजाउ थियो । ठप्प भएको त चार वर्षमात्रै भयो ।तिब्बतका सीमावर्ती गाउँका बासिन्दाहरू अहिले पनि नेपाली भाषा बोल्ने र नेपालबाट गएकाहरूसँग नेपालीमै सञ्चार गर्ने गर्छन् । चार वर्षयता उरै नाका बन्द हुँदा बझाङ र तिब्बतबीचको मितेरी साइनोमा मात्रै असर परेको छैन, झन्डै हजार वर्षदेखि चल्दै आएको भोटऔल व्यापारिक सम्बन्ध पनि टुटेको छ । बझाङको उरैलेक र हाल चीनको पुराङ काउन्टीअन्तर्गत ताक्लाकोट बजार र सीमावर्ती गाउँको करिब १ हजार वर्षदेखि व्यापारिक सम्बन्ध रहँदै आएको विभिन्न अभिलेखमा भेट्न सकिन्छ । यसरी बझाङमा आएर व्यापार गरेको र भेडा, चौंरी चराएबापत तत्कालीन बझाङ राज्यले ऊन, नुन र सुन सिर्तो (कर) बापत लिने गरेका लिखतहरू अहिले पनि भेटिन्छन् ।स्थानीयका अनुसार २०५० सालसम्म पनि बर्खायाममा साइपाल गाउँपालिका हुँदै तिब्बत जाने बाटोमा निकै चहलपहल हुन्थ्यो । भोटतिरका मानिसहरू त्यही बाटो भएर भेडा र चौंरीहरूमा ऊन र नुन बोकाएर नेपालतर्फ आउँथे । हाल साइपाल गाउँपालिकाअन्तर्गत पर्ने साइपालको चौर, कालंगा र ग्राफुमा प्रत्येक बर्खामा हाटबजार लाग्ने गर्थ्यो । बझाङका स्थानीयले सातु, खुर्सानी, टिमुर, निगालोबाट बनेका सामग्री, जडीबुटी र काठका सामानहरू त्यहाँ लगी बिक्री गर्थे । पहिला पहिला वस्तु विनिमय गरेर व्यापार हुने गरेकामा पछिल्लो समय नगदमा कारोबार हुने गरेको थियो । नेपालमा माओवादी द्वन्द्व चर्किएका कारण चिनियाँ व्यापारीहरूले असुरक्षा महसुस गरी आउन छोडेपछि यो चलन हटेको हो । महिनौं लाग्ने यस्ता हाटबजारमा तलमाथि गर्नेको भीडभाड हुन्थ्यो । तलकोट गाउँपालिका६, लुगाडाका ७७ वर्षीय अफिलाल विष्टले आफू पनि नुन र ऊन ल्याउन र यताको सामान बेच्न उक्त हाटमा पुगेको सम्झना सुनाए । मानसरोवरको जल ल्याउन, हिँड्न र भारी बोक्न सक्नेहरू पुराङसम्म पुग्ने गरेको तर छिटो घर फर्किनुपर्ने र उचाइमा हिँड्न नसक्नेहरू नेपाली भूमिमा लाग्ने हाट बजारबाटै सामान किनेर फर्किने गरेको उनले सुनाए । तिब्बती नआएपछि साइपालमा हाटबजार लाग्न छोडे पनि साइपाल, तलकोट, मस्टालगायत पालिकाका बासिन्दाका लागि कोरोनाअघिसम्म ताक्लाकोट मुख्य व्यापारिक केन्द्रका रूपमा रहेको थियो । यहाँका बासिन्दाहरू निगालोबाट बनेका डोका, छाप्रा, काठका सामान, स्थानीयस्तरमा उत्पादन हुने मुसुरो, स्थानीय गुराँसको दाल, उवा, जौको सातु, टिमुर, खुर्सानी आदि ताक्लाकोट बजार र आसपासका गाउँमा बेचेर राम्रो आम्दानी गरिरहेका थिए । साइपालको धलौन गाउँका रामगिरी बोहराले कोरोनाअघिका वर्षमा ताक्लाकोट पुगेर डोको बेचेर मात्रै वार्षिक तीन लाख रुपैयाँसम्म कमाएको बताए । धलौनमा दुई सयमा बिक्री हुने डोको त्यहाँ पुर्याएपछि तीन हजार पाइन्थ्यो, उनले भने, नाका बन्दपछि सबै चौपट भयो । विभिन्न स्थानीय उत्पादन तिब्बतमा बेचेर साइपालका स्थानीयले वर्षमा एकडेढ लाख रुपैयाँसम्म कमाउने गरेकामा नाका बन्द भएपछि यो क्रम रोकिएको र सीप हुनेहरू पनि बेरोजगार भएको उनले बताए ।उरै नाका बन्द भएपछि व्यापार गर्ने मात्रै नभएर तिब्बतमा मौसमी रोजगारी गरेर आम्दानी गरिरहेकाहरू पनि अहिले बेरोजगार भएका छन् । कोरोना महामारीअघि यहाँका स्थानीयले मौसमी ज्यालादारी काम गरेर राम्रो आम्दानी गरिरहेका थिए । मालवाहक गाडीमा सामान लोडअनलोड गर्ने, ऊन केलाउने, भारी बोक्ने, केराउ, उवा काट्ने तथा चुट्ने र निर्माणको काममा मजदुरी गर्न यहाँबाट प्रत्येक वर्ष युवाहरू ताक्लाकोट र आसपासका गाउँमा जाने गर्थे । कामको प्रकृति र दक्षता हेरेर दैनिक मजदुरी गरेबापत उनीहरूले १ सय ५० देखि ३ सय युआन (२ हजार ५ सयदेखि ५ हजार रुपैयाँ) सम्म कमाउँथे । बर्खाका चारपाँच महिना यहाँ मजदुरी गर्नेहरूले राम्रो रकम पाउने गरेकामा नाका बन्द भएपछि आम्दानीको त्यो बाटो पनि बन्द भएको स्थानीयले बताए । खर्च कटाएर एक सिजनमा चारपाँच लाख रुपैयाँ कमाइ हुन्थ्यो । नाका बन्द भएपछि त्यो पनि रोकिएको छ, धुलीका किन्थ्या रोकायाले भने, ताक्लाकोट खुला हुँदा गाउँमा कोही युवा पनि खाली हात हुन्थेनन् । अहिले त धेरै बेरोजगार छन् ।उरै नाका रेसममार्ग (सिल्करोड) को मुख्य शाखामध्येको एक हो । यही मार्गका कारण नेपाल र तिब्बतबीचमा परम्परादेखि नै चलिआएका धार्मिक, सांस्कृतिक र व्यापारिक सम्बन्ध रहेको बझाङका स्थानीयसमेत रहेका नेपाल, चीन र भारतको सीमासम्बन्धी अध्येता रतन भण्डारी बताउँछन् । यस्ता सवालमा दुई देशबीच छलफल गरेर समस्या समाधान गर्नु जरुरी छ, उनले भने, यस्ता कुराले दुई देशका नागरिक तहसम्म आपसी सम्बन्ध बन्ने र सद्भाव बढाउने सेतुका रूपमा पनि काम गर्छ ।"
परम्परामै तगारो,"विसं २०१७ सम्म उरै नाकाबाट हुने तिब्बतनेपाल व्यापारलाई नियमन गर्न र राजस्व संकलन गर्ने कामका लागि साइपाल गाउँपालिकामा धुली भन्सार र तलकोट गाउँपालिकामा सुनी भन्सार कार्यालय स्थापना गरिएका थिए । ती भन्सारबाट स्थानीय भाषामा ओइसो भनिने राजस्व उठाउने गरेको बझाङ राज्यको इतिहासका जानकार विष्णुभक्त शास्त्रीले बताए । ०१७ सालतिर राजस्व कसले उठाउने भन्नेबारे बझाङी राजा र तल्कोटी रजबारबीच विवाद भएको थियो । तलकोटीले अवरोध गरेपछि त्यसको नेतृत्व गरेका ललित सिंहलाई बझाङी राजाले सजायस्वरूप भोपुरको गोठमा थुनेको देख्ने हामी धेरै मानिस अहिले पनि जीवितै छौं, शास्त्रीले भने, पछि यो मुद्दा डोटी गौंडासम्म पुग्यो । डोटीबाट अबदेखि कसैले पनि ओइसो उठाउन नपाउने भन्ने फैसला आएपछि भन्सार नै बन्द हुन पुग्यो । त्यसताका तिब्बतबाट सुन, ऊन, नुन, जुत्तालगायत सामग्री आयात हुने गरेको बताउँदै यो इतिहासबारे थुप्रै लिखतहरू अझै पनि भेटिने उनले सुनाए । बझाङ र तिब्बतको धार्मिक, सांस्कृतिक र व्यापारिक सम्बन्धका बारेमा थुप्रै किंवदन्ती पनि छन् । कैलाश जाने क्रममा लागाले तत्कालीन बझाङी राजा सारीबम्म, साइपालको धुलीका कुन्जर्या बोहरा र तिब्बतको जितैकोट तथा आसपासका गाउँका तत्कालीन शासक सुनर्या विष्ट र छेछे लामासँग सन्धि गराएको मस्टो संस्कृतिका अध्येता श्याम खड्काले सुनाए । यस्तो सन्धिपछि नेपालतिब्बत व्यापार खुलेको हो, उनले भने, नेपाली तीर्थयात्रीहरू बेरोकटोक भोट जान पाएका हुन् । उक्त सन्धि स्वर्णपत्रमा लेखिएको उनी बताउँछन् । जितैकोटको दरबारमा रहेको उक्त स्वर्ण पत्र चीनको सांस्कृतिक क्रान्तिताका त्यहाँबाट लगिएको र अहिले कहाँ छ भन्नेबारे कुनै जानकारी नरहेको पनि उनले सुनाए । सन् १९५० को दशकमा बझाङको बाटो हुँदै तिब्बतसम्म पुगेका ब्रिटिस लेखक सिडनी विग्नलले आफ्नो पुस्तक स्पाई अन द रुफ अफ द वर्ल्ड (१९९६) मा यो सन्धि र सिर्तो उठाउने परम्पराबारे उल्लेख गरेका छन् । यहाँका स्थानीयले प्रत्येक वर्ष मानसरोवरको जल ल्याएर साइपालस्थित टाडको मन्दिरमा चढाउने र पूजा गर्ने गरेकामा नाका बन्द भएपछि यो परम्परा पनि रोकिएको साइपाल गाउँपालिका अध्यक्ष मानवीर बोहराले बताए । त्यहाँका मान्छे जल चढाउन यहाँ आउने मात्रै होइन, यहाँबाट लागाँका धामीलाई बाजागाजासहित घोडामा चढाएर आफ्नो गाउँ लैजाने गर्थे, उनले भने, नाका बन्द हुनुभन्दा पहिलासम्म यहाँका धामीलाई तिब्बत लगेर देवाली (धामी काँप्न लगाएर हेराउने) गर्थे । नाका नखोल्दा अहिले उनीहरूको पूजाआजा मात्र होइन, पुर्खादेखि चलिआएको मितेरी सम्बन्धमा पनि समस्या आएको उनले सुनाए । कोरोनाअघि बझाङका स्थानीयलाई तिब्बत प्रवेशका लागि अस्थायी अनुमतिपत्र दिने गरेको जिल्ला प्रशासन कार्यालयले अहिले त्यो पनि बन्द गरेको छ । बझाङका प्रमुख जिल्ला अधिकारी नारायण पाण्डेले नाका बन्द भएका कारण अनुमतिपत्र दिने कि नदिने भन्ने विषयमा राय माग्नका लागि गृह मन्त्रालयलाई लेखेर पठाएको भए पनि भदौ १ गतेसम्म जवाफ नआएको बताए । यो नाका खोलेर पूर्ववत् सञ्चालन गर्नुपर्ने भन्दै दबाब सिर्जना गर्न बझाङका स्थानीय तथा जनप्रतिनिधि सिंहदरबारसम्म धाइरहेका छन् । साउन अन्तिम साता मात्रै बझाङका सांसद भानुभक्त जोशीलगायत १ सयभन्दा बढी स्थानीयले प्रधानमन्त्री पुष्पकमल दाहाललाई भेटेर यो समस्याबारे जानकारी गराएका थिए । यसअघि उनीहरूले परराष्ट्रमन्त्री एनपी साउदलाई यो समस्याबारे ज्ञापनपत्र पनि बुझाइसकेका छन् ।"
अवरुद्ध संसद्को आडमा सत्ता र प्रतिपक्षको आआफ्नै दाउ,"(काठमाडौं)सत्ता गठबन्धन र एमाले संसद् अवरुद्धको विषयलाई एकअर्कामाथि दोषारोपण गरी आआफ्नै राजनीतिक स्वार्थ पूर्तिमा लागेको देखिन्छ । एमालेले सुन प्रकरणमा उच्चस्तरीय छानबिन समिति गठनको माग गर्दै साउन १० देखि संसद् अवरुद्ध गरिरहेको छ । एमालेले सुन प्रकरणमा आफ्ना मान्छे जोगाउन सरकार उच्चस्तरीय समिति बनाउन तयार नभएको आरोप लगाइरहँदा सरकार भने राज्यका निकायले अनुसन्धान गरिरहेकाले छुट्टै समिति आवश्यक नपर्ने बरु अन्य अनुसन्धान प्रभावित गर्न एमालेले संसद् चल्न नदिएको बताउँछ । लामो समयदेखि संसद् अवरुद्ध हुँदा लम्पी स्किन, बाढीपहिरो, मूल्यवृद्धिलगायत दैनिक सरोकारका विषय ओझेलका परेका छन् भने दर्जन बढी विधेयक संसद्मा अलपत्र अवस्थामा छन् । सरकारका कामलाई निगरानी गर्ने संसदीय सभापतिसमेत चयन हुन सकेका छैनन् । तर सत्तापक्ष र प्रतिपक्ष दलहरू भने सत्ता र पार्टी स्वार्थमै केन्द्रित देखिएका छन् । संसद् अवरुद्ध गरी एमालेले तीनतिर तीर चलाएको सत्तापक्षले आरोप लगाएको छ । सुन प्रकरण, ओम्नी, यती, गिरीबन्धु टी स्टेटलगायतका फाइल खोल्ने सुइँको पाएपछि एमालेले लगातार संसद् अवरुद्ध गर्दै आएको उनीहरूको आरोप छ । लगातार संसद् अवरुद्ध गरी एमालेले सरकार र संसद्लाई असफल बनाउने रणनीतिमा लागेको सत्तापक्षको बुझाइ छ । सत्तापक्ष र प्रतिपक्षले अवरुद्ध संसद्बाट आआफ्नो राजनीतिक लाभ लिन खोजेको देखिन्छ । ओली सरकारले गरेका ओम्नीलगायत निर्णयमाथि दाहाल सरकारले अनुसन्धान अघि बढाए त्यसले पार्टीलाई थप क्षति पुग्ने एमालेको विश्लेषण देखिन्छ भने सत्तापक्षले यसैमा दबाब बढाएर शान्ति प्रक्रियाका बाँकी काम टुंग्याउन खोजेको छ । तर सतहमा भने सत्तापक्ष र प्रतिपक्ष दुवैले सुन प्रकरणको विषय छानबिन गर्न उच्चस्तरीय समिति बनाउने कि नबनाउने अडानमा भएको जस्तो देखिन्छ । माओवादी उपमहासचिव वर्षमान पुनले संसद् बन्धक बनाएर एमालेले सरकार र संसद् दुवै असफल बनाउन खोजेको आरोप लगाए । सुन प्रकरणमा उच्चस्तरीय छानबिन समिति बनाउने माग गर्दै संसद् अवरुद्ध गर्नु एउटा बहाना मात्र हो, उनले भने, संसद्, सरकार असफल गराउने र मुलुकमा राजनीतिक अस्थिरता ल्याउने एमालेको उद्देश्य देखिन्छ । उनले केपी ओली सरकारका अनियमिततामाथि गम्भीर रूपले अनुसन्धान सुरु भएकाले एमाले आत्तिएको टिप्पणी गरे । जुनसुकै प्रकरणको निष्पक्ष छानबिनप्रति आपत्ति जनाउनु आवश्यक छैन, उनले थपे, एमालेले संसद् अवरुद्ध गरी तीर कता सोझ्याउन खोजेको छ, त्यो महत्त्वपूर्ण कुरा हो ।प्रधानमन्त्री दाहालका प्रमुख सल्लाहकार हरिबोल गजुरेलले संसद् अवरुद्ध हुँदा सर्वत्र विरोध भए पनि एमालेले सुन तस्करीलगायत प्रकरणमा अनुसन्धान प्रभावित गर्नकै लागि संसद् खुलाउन तयार नभएको जिकिर गरे । राज्यका निकायले स्वतन्त्र ढंगले अनुसन्धान गरिरहेको बेला एमालेले संसद्माथि प्रहार गरेको छ, उनको भनाइ छ, ओम्नी, यतीलगायत अनुसन्धान प्रभावित गर्न संसद् चल्न नदिएको स्पष्ट नै देखिन्छ । एमालेले भने सुन प्रकरण र ललिता निवास प्रकरणमा भइरहेको अनुसन्धानलाई विषयान्तर गरी सरकारले आफ्नो अक्षमता प्रदर्शन गरेको आरोप लगाएको छ । ललिता निवास प्रकरणमा प्रधानमन्त्री दाहालले आफ्नो सरकार जोगाउन गठबन्धनमा भएका नेताहरू बाबुराम भट्टराई र माधवकुमार नेपालमाथि सोधपुछ नगरी सुन प्रकरणलाई कमजोर बनाउन खोजेको जनाएको छ ।एमाले उपमहासचिव प्रदीप ज्ञवालीले सरकारले आफ्नो अक्षमता ढाक्न अवरुद्ध संसद् खुलाउन पहल नगरेको र ललिता निवास प्रकरणमा गठबन्धनका नेताहरूलाई जोगाउन एमालेमाथि निराधार आरोप लगाएको टिप्पणी गरे । उनले सुन प्रकरणमा सरकार आफ्ना मान्छे जोगाउन उच्चस्तरीय समिति बनाउन तयार नभएको बताए । प्रधानमन्त्रीले महान्यायाधिवक्तालाई बालुवाटार बोलाएर कसलाई मुद्दा चलाउने, कसलाई नचलाउने भन्ने निर्देशन दिनुहुन्छ । सुन प्रकरणको अनुसन्धानमा रहेका प्रहरी अधिकृतहरूको सरुवा हुन्छ, ज्ञवालीले थपे, तर सरकार जोगाउनकै लागि ललिता निवास प्रकरणका निर्णयकर्ता नेताहरूमाथि सोधपुछ पनि हुँदैन । एमालेले त अनुसन्धान गरिरहेका निकायलाई सरकारले प्रभावित गर्यो भनेर उच्चस्तरीय छानबिन समितिको माग गरेको हो । उनले टीकापुर घटनामा दोषी ठहर भएका रेशम चौधरीलाई आममाफी दिएको निर्णयमा सर्वोच्चले उठाएको प्रश्नमा नबोल्नु, २७ जनाको हत्या भएको गौर घटनाको अनुसन्धान अघि बढाउन नचाहनुले सरकारको सत्ता जोगाउनेबाहेक अरूमा ध्यान नभएको टिप्पणी गरे । सरकारले गठबन्धन, पार्टीका नेता छाडेर भरियाहरूमाथि अनुसन्धान गरिरहेको छ, उनको आरोप छ, सत्ता टिकाउनै लागि सरकार शृंखलाबद्ध निर्णय गर्दै अघि बढेको छ । सत्तापक्षले सदनमा होहल्ला गरेर संसद् कब्जा गर्न खोजेको, संसद् सुचारु गर्न नचाहेको एमालेको आरोप छ । उच्चस्तरीय छानबिन समिति बनाउन सरकारलाई के आपत्ति ? ज्ञवालीले भने, सत्तापक्षकै नेता सुन प्रकरणमा मुछिने भएपछि सरकार नै संसद् नचलोस् भन्ने पक्षमा देखिन्छ । प्रधानमन्त्री दाहालले भने एमाले अध्यक्ष ओलीसँग संसद् खुलाउने विषयमा वार्ता गर्ने भएका छन् । उनले सत्य निरूपण मेलमिलाप आयोग, बेपत्ता छानबिन विधेयक अघि बढाउनेलगायत प्याकेजमै सहमति खोज्ने प्रयास गर्ने निकट स्रोतले जनाएको छ । प्याकेजमै सहमति गरी संसद् सुचारु गर्ने प्रयास भइरहेको छ, निकट स्रोत भन्छ, शान्ति प्रक्रियाका बाँकी काम टुंग्याउन एमालेको समर्थनबिना सम्भव छैन । त्यसैले प्रधानमन्त्रीले त्यस विषयमा पनि ओलीसँग छलफल गर्नुहुनेछ ।सत्तापक्ष र प्रतिपक्ष एमाले संसद् खुलाउनका लागि आपसमा पटकपटक वार्ता गरे निष्कर्षमा पुग्न सकेका छैनन् । सत्तापक्ष सुन प्रकरणमा उच्चस्तरीय छानबिन समिति बनाउन तयार छैन भने प्रतिपक्षले नेपाल प्रहरीको केन्द्रीय अनुसन्धान ब्युरो (सीआईबी) को अनुसन्धानमा चित्त बुझाएको छैन । स्रोतका अनुसार गृह मन्त्रालयले तत्कालीन ओली सरकारले गरेका ओम्नी, यती, सगरमाथा राष्ट्रिय निकुञ्जमा यतीबारे र गिरीबन्धु टी स्टेटको निर्णयमाथि अनुसन्धान अघि बढाएको छ । यिनै अनुसन्धानका कारण एमालेले लगातार संसद् अवरुद्ध गरिरहेको गृह मन्त्रालय उच्च स्रोतले जनाएको छ ।केपी ओली सरकारले गरेका निर्णयमाथि गृहले अनुसन्धान अघि बढाएपछि एमालेले त्यसलाई रोक्न संसद् अवरुद्ध गरेको हो, स्रोतले भन्यो, सुन प्रकरणको उच्चस्तरीय छानबिन समिति एउटा बहाना मात्र हो । प्रधानमन्त्री दाहाल एमालेमाथि दबाब बढाउन सुन प्रकरणको उच्चस्तरीय छानबिन समिति बनाउन तयार छैनन् । यसका साथै उनले बालुवाटारमा पत्रकारहरूसँग कुरा गर्दै गिरीबन्धु टी स्टेटको फाइल खोल्ने बताएर एमालेमाथि दबाब सिर्जना गरेको देखिन्छ । दाहालको यो अभिव्यक्ति अनुसन्धानले स्पष्ट आकार नलिँदै आएको थियो । ओली सरकारले गरेको यो निर्णयमाथि अनुसन्धान गर्ने सार्वजनिक रूपमा बताएर दाहालले एमालेमाथि दबाब सिर्जना गरेका हुन् । एमाले संसदीय दलका उपनेता सुवास नेम्वाङले शनिबार संघीय संसद्मा भइरहेको अवरोध संविधान र नियमसंगत नभएको बताएर सत्तापक्ष र प्रतिपक्ष आआफ्नै राजनीतिक स्वार्थ पूरा गर्न लागेको संकेत गरेका छन् । उनले संसद् अवरुद्ध गर्ने औचित्य एमालेले पुष्टि गर्नुपर्ने बताए । घुमाउरो भाषामा आफ्नै पार्टीप्रति असन्तुष्टि जनाउँदै उनले दलहरूका कार्य संविधान र नियमसँग मेल नखाने देखिएको बताए । संसद् अवरोध नियमसंगत छैन, नियमले अवरोध गर्न मिल्दैन, संविधानले पनि अनुमति दिएको छैन, राजनीतिक रूपमा गरिने हुनाले यसको औचित्य पुष्टि गर्ने जिम्मेवारी सम्बन्धित दलको हो, उनले भने ।"
कोशीमा ४ सूत्रीय रणनीतिमा सरकार र विपक्षी,"(विराटनगर), (काठमाडौं)कोशी प्रदेशका मुख्यमन्त्री उद्धव थापाले संसद्मा विश्वासको मत लिने तयारी थाल्दै गर्दा सरकार र विपक्षी दल सत्ताकेन्द्रित रणनीतिमा अघि बढेका छन् । सत्ता गठबन्धनले सरकार जोगाउन र विपक्षी मोर्चाले सरकार गिराउन आआफ्नै दाउपेच बनाइरहेका छन् । मुख्यमन्त्री थापाले सोमबार दिउँसो बस्ने प्रदेशसभा बैठकमा विश्वासको मत लिन प्रस्ताव पेस गर्दै छन् । सभामुखको समेत भूमिकामा रहेकी एमालेबाट निर्वाचित उपसभामुख सिर्जना दनुवारले प्रदेशसभा बैठकको अध्यक्षता गरिदिए मुख्यमन्त्री थापाले विश्वासको मत पाउने निश्चित छ । उनले बैठकको अध्यक्षता नगरेको अवस्थामा भने मुख्यमन्त्रीलाई विश्वासको मत पाउन मुस्किल पर्नेछ । एमालेले उपसभामुखलाई प्रयोग गरेर मुख्यमन्त्री थापालाई विश्वासको मत पाउनबाट वञ्चित गर्ने एमालेको रणनीति छ । ९३ सदस्यीय प्रदेशसभामा सत्तारूढ गठबन्धन कांग्रेसका २९, माओवादीका १३, एकीकृत समाजवादीका ४ र जसपाका १ गरी ४७ सांसद छन् । विपक्षी मोर्चामा एमालेका उपसभामुखसहित ४० र राप्रपाका ६ गरी ४६ सांसद छन् । प्रदेशसभामा विश्वासको मत लिन ४७ सदस्यको समर्थन आवश्यक छ । सत्ता गठबन्धनसँग बहुमत सदस्य भए पनि त्यो बहुमत उपसभामुख दनुवार वा एमाले र राप्रपाका ज्येष्ठ सदस्यले प्रदेशसभा बैठकको अध्यक्षता गरिदिने अवस्थामा मात्रै कायम रहने जटिल परिस्थिति छ । यस्तो अवस्थामा विपक्षी मोर्चाले उपसभामुख दनुवार र आफ्ना ज्येष्ठ सदस्यलाई प्रदेशसभा बैठकको अध्यक्षता गर्नबाट विमुख गराउने रणनीति बनाएको छ । यद्यपि विश्वासको मतको प्रस्तावमाथि छलफलका लागि प्रदेशसभामा पेस गर्न बैठकको समय तोकिसकेको अवस्थामा उपसभामुख दनुवारलाई अनुपस्थित हुन सहज छैन । गठनबन्धनले आफ्नो सत्ता जोगाउन सभामुखलाई राजीनामा गराउनेदेखि संसद्का ज्येष्ठ सदस्यलाई राज्यमन्त्री बनायो । उसले जस्तोसुकै हत्कण्डा अपनाइरहँदा हामीले सहजै विश्वासको मत पुर्याइदिने दायित्व कसरी बहन गर्न सक्छौं ? एमालेका एक प्रदेशसभा सदस्यले भने, त्यसैले उपसभामुखले सत्ताको अराजनीतिक र अस्वस्थ खेललाई रोक्न अध्यक्षता नगर्ने निर्णय गर्न सक्नुहुन्छ । उपसभामुख उपस्थित नभएपछि अध्यक्षता सत्तापक्षका सांसदले गर्ने परिस्थिति निर्माण हुने र अध्यक्षता गर्ने व्यक्तिले मत बराबर भएको अवस्थाबाहेक मतदान गर्न नपाउने हुँदा मुख्यमन्त्री थापाले विश्वासको मत नपाउने एमालेको आकलन छ । एमालेको रणनीति चिर्न गठबन्धनले प्रदेशसभा बैठकको अध्यक्षता गर्ने सांसदलाई नै विश्वासको प्रस्तावको पक्षमा मतदान गर्न लगाउने सम्भावना पनि छ । यदि त्यसो भएमा सर्वोच्च अदालतमा अपिल गर्ने एमालेका ती सांसदले बताए । उनका अनुसार भदौ १३ सम्म मुख्यमन्त्री थापालाई विश्वासको मत पाउनबाट रोक्न प्रयास गरिनेछ । त्यसपछि संविधानको धारा १६८ (३) अनुसार प्रदेशसभाको ठूलो दल (अल्पमत) को हैसियतले सरकारको नेतृत्व दाबी गर्ने हाम्रो मार्गचित्र तय भएको छ, ती सांसदले भने, यस अवधिमा कि त मुख्यमन्त्रीले विश्वासको मत पाउनुहुन्न, बलमिच्याइँ गरेर विश्वासको मत लिनुभएमा पनि त्यसलाई सर्वोच्चले बदर गरिदिनेछ । विपक्षी मोर्चाले बनाएको मार्गचित्रको अर्को रणनीति हो सर्वदलीय सरकार वा कामचलाउ सरकार । प्रदेशलाई मध्यावधिमा लैजानुभन्दा संविधानको धारा १६८ (५) अनुसार सबै दल मिलेर साझा सरकार बनाउन एमालेले नेतृत्वदायी भूमिका खेल्ने ती सांसदले बताए । त्यो प्रयास सफल नभए एमाले नेतृत्वको कामचलाउ सरकारले मध्यावधि निर्वाचन गर्नेछ, ती सांसदले भने । धारा १६८ (५) मा अल्पमतको सरकारले पनि विश्वासको मत पाउन नसकेमा विश्वासको मत प्राप्त गर्न सक्ने आधार पेस गर्ने प्रदेशसभाको कुनै पनि सदस्यलाई मुख्यमन्त्री नियुक्त गर्ने प्रावधान रहेको छ ।विपक्षी मोर्चाले मुख्यमन्त्रीलाई विश्वासको मत पाउनबाट रोकेर आफ्नै नेतृत्वमा सरकार बनाउने मार्गचित्र बनाउँदै गर्दा सत्ता गठबन्धनले पनि विश्वासको मत आर्जन गर्ने रणनीति बनाएको छ । उपसभामुखलाई संसद् बैठकको अध्यक्षता गर्न बाध्य पार्ने सत्ता गठबन्धनको पहिलो रणनीति छ । यसका लागि उसले सभामुख बाबुराम गौतमलाई राजीनामा दिन लगाएर आर्थिक मामिला तथा योजनामन्त्री बनाइसकेको छ । उपसभामुख दनुवारले बैठकको अध्यक्षता नगरेमा वा राजीनामा दिएमा पनि विपक्षी मोर्चाकै सांसदलाई बैठकको अध्यक्षता गर्न लगाउने सत्ता गठबन्धनको योजना रहेको छ । एमालेबाट उपसभामुख बनेकी दनुवारले गौतमको बाटो पछ्याउने आकलन गर्दै सत्ता गठबन्धनले प्रदेशसभाका ज्येष्ठ सदस्य गयानन्द मण्डललाई उद्योग, कृषि तथा सहकारी राज्यमन्त्री बनाएको छ । दनुवारले राजीनामा गरेको अवस्थामा ८० वर्षीय मण्डलको काँधमा प्रदेशसभाको नेतृत्व आउँथ्यो । यी सबै गर्नुको उद्देश्य संसद्को अध्यक्षता विपक्षी सांसदहरूले गरुन्, ताकि मुख्यमन्त्रीलाई हाम्रा सबै (४७) सांसदले मतदान गर्न पाऊन् भन्ने नै हो, कांग्रेसका एक सांसदले भने । यति गर्दा पनि उपसभामुख वा विपक्षी सांसदले संसद् बैठकको अध्यक्षता नगरेमा प्रदेशसभा र सरकारलाई अनिर्णयको बन्दी हुनबाट रोक्नका लागि प्रदेशसभा नियमावलीअनुसार सत्तापक्षकै ज्येष्ठ सदस्य वा नियमावलीअनुसार अध्यक्षमण्डलमा रहेका सत्तापक्षीय सांसदलाई बैठकको अध्यक्षता गर्न लगाउने ती सांसदको भनाइ छ । संविधान र कानुनले दिएको जिम्मेवारीबाट भाग्न थालेपछि कोही न कोही त संसद्बाट निकास दिन अग्रसर हुनैपर्छ, ती सांसदले भने, त्यसरी अध्यक्षता गर्ने सांसदलाई मुख्यमन्त्रीलाई विश्वासको मत दिन कुनै संवैधानिक अवरोध हुने छैन । सभामुख गौतमले राजीनामा दिएको र उपसभामुख अनुपस्थित भएको अवस्थामा यसअघि प्रदेशसभाले गठन गरेको ४ सदस्यीय अध्यक्षमण्डलका सदस्यमध्येबाट वर्णानुक्रम वा ज्येष्ठताका आधारमा एक जनाले प्रदेशसभाको अध्यक्षता गर्नेछन् । अध्यक्षमण्डलमा कांग्रेसका इस्राइल मन्सुरी, माओवादीकी गीता तिम्सिना, राप्रपाका अम्बरबहादुर विष्ट र एमालेकी मालतीकुमारी लिम्बू छन् । उपसभामुख अनुपस्थित भएको अवस्थामा अध्यक्षमण्डलमा रहेका राप्रपाका विष्ट र एमालेकी लिम्बू पनि अनुपस्थित हुनेछन् । त्यसपछि कांग्रेसका मन्सुरी वा माओवादीका तिम्सिनामध्ये एक जनाले बैठकको अध्यक्षता गर्नुको विकल्प रहँदैन । मुख्यमन्त्री थापासँग विश्वासको मत पाउने अवस्था नभएमा राजीनामा दिएर पुनः संविधानको धारा १६८ को उपधारा (२) अनुसार तेस्रो पटक मुख्यमन्त्री नियुक्त हुने विकल्प पनि रहेको उनले बताए । मुख्यमन्त्री थापाले राप्रपाका २ जना सांसदलाई फ्लोर क्रस गराएर समेत विश्वासको मत लिने प्रयास गरेका छन् । यसको संकेत पाएका राप्रपा अध्यक्ष राजेन्द्र लिङ्देनले शनिबार फेसबुकमा १० करोडसम्मको प्रस्ताव गरिएको बताएका छन् । पूर्व (कोशी) मा विश्वासको मत लिने दिनको टुंगो भएसँगै खरिदेहरू प्रदेशसभा सदस्यहरूको घरदैलोमा गएर मन्त्री र १० करोड रुपैयाँको प्रस्ताव गर्दै छन् भन्ने हल्ला केटीएम (काठमाडौं) सम्मै आइपुग्यो त, उनले भनेका छन् । मुख्यमन्त्री थापाले यो सबै प्रतिपक्षी दलले अफवाह फैलाएर आफूलाई बदनाम गराउन खोजेको दाबी गरेका छन् ।राजनीतिक विश्लेषक प्राध्यापक कृष्ण पोखरेलले अहिलेको प्रदेशसभाको अंकगणितमा प्रत्येक दलको आआफ्नै सत्ता स्वार्थ रहेको र त्यसैको सिकार प्रदेशसभा भएको बताए । संविधान घोषणा गर्ने र लोकतन्त्रका हिमायती भन्ने पार्टीका नेताहरू नै सत्ता स्वार्थमा लागेर संविधानको उल्लंघनका साथै लोकतन्त्र र संसदीय अभ्यासविपरीतको कार्य गर्न उद्यत् रहेका उनको भनाइ छ । प्रदेशसभाको जटिल अंकगणित रहेको अवस्थामा केन्द्रीय गठबन्धनको राजनीतिक खेल र दबाबलाई परास्त गर्दै सत्ता स्वार्थबाट माथि उठेर निर्णय गर्नुपर्ने अवस्था छ, उनले भने, प्रदेशलाई मध्यावधि चुनावमा जानबाट रोक्न र राजनीतिक स्थायित्व प्रदान गर्न सत्ता स्वार्थको बन्धनबाट प्रदेशसभालाई मुक्त गर्ने प्रमुख उपाय भनेको मिलिजुली सरकार हो । उनले प्रदेशको औचित्य पुष्टि गर्न र संघीयताप्रतिको नकारात्मक भावना न्यूनीकरणका लागि दलीय स्वार्थबाट माथि उठेर निर्णय लिनुपर्ने बेला आएको बताए । उपसभामुख दनुवारले एमाले पार्टीबाट अहिलेसम्म राजीनामा र अनुपस्थित भइदिनेबारे कुनै जानकारी नआएको बताइन् । सभामुखको हस्ताक्षर प्रकरण र राजीनामा दिएको घटनाले ममाथि पनि केही शंका भएका होलान्, तर यतिखेर प्रदेशका लागि कानुनहरू बनाउने, प्रदेशवासीलाई सेवा दिने, प्रदेशको जटिल अंकगणितीय खेलमा सबै दल मिलेर जानुपर्ने समय आएको छ, उनले भनिन्, सबै मिलेर अहिलेको अवस्थाबाट निकास खोजिनुपर्छ, दलहरूलाई सहमतिमा ल्याएर प्रदेशलाई निकास र विकास दिनका लागि म प्रयास गर्नेछु ।एमाले संसदीय दलका नेता हिक्मतकुमार कार्कीले मुख्यमन्त्री थापालाई विश्वासको मत दिने वा नदिने विषयमा पार्टीको निर्णय हुन बाँकी रहेको बताए । एमालेले संविधान, कानुनविपरीत प्रदेशमा कुनै पनि काम गर्दैन र मुख्यमन्त्री थापाको योजना, सरकार अघि बढाउने विषयलगायतका विश्वासको मत लिने तयारीका बारेमा चित बुझेको अवस्थामा विश्वासको मत दिन सकिन्छ तर त्यसको टुंगो भइसकेको छैन, उनले भने, उपसभामुखले राजीनामा दिने वा बैठकमा अनुपस्थित हुनेबारे चलेका हल्ला निराधार हुन्, हामीले उहाँलाई त्यस्तो दबाब पनि दिँदैनौं । गठबन्धनले सभामुखलाई राजीनामा गराएर मन्त्री बनाएको र प्रदेशसभाको अध्यक्षता गरिसकेका ज्येष्ठ सदस्य मण्डललाई राज्यमन्त्री नियुक्त गरेर अपमानित गरे जस्तो एमालेले कुनै पनि काम नगर्ने उनले बताए ।मुख्यमन्त्री थापाले अहिलेको प्रदेशको राजनीति केन्द्रीय नेतृत्वहरूकै आधारमा अघि बढिरहेको अवस्थामा गठबन्धनकै अगुवाइमा निकास खोज्ने बताए । प्रदेशमा सहमतिको सरकार बनाएर जाने हो, त्यसका लागि केन्द्रीय नेतृत्वको सहमति जुटाउने प्रयास भइरहेको छ, उनले भने, प्रदेश संरचना स्वायत्त संस्था भए पनि केन्द्रीय नेतृत्वको हस्तक्षेपकारी भूमिकाले अहिलेका घटना भइरहेका छन्, हामी संघीयताको सुरुवाती अभ्यासमा रहेकाले कमीकमजोरीहरू सच्याएर अघि बढ्ने प्रयास गरिरहेका छौं ।तत्कालीन सभामुख गौतमको हस्ताक्षर प्रयोग गरेर असार २१ मा मुख्यमन्त्री भएका थापा सर्वोच्च अदालतको आदेशबाट पदमुक्त भएका थिए । त्यसपछि उनी सभामुखलाई राजीनामा गर्न लगाएर साउन १६ मा दोस्रो पटक मुख्यमन्त्री नियुक्त भएका हुन् । भदौ १३ सम्म विश्वासको मत जुटाउन नसकेमा उनी स्वतः पदमुक्त हुनेछन् ।"
साइबर सुरक्षामा जुट्दै विद्यार्थी,"(काठमाडौं) आफूले चलाउने मोबाइलमा कुनै पनि एप इन्स्टल गर्ने क्रममा अधिकांश प्रयोगकर्ताले एउटै गल्ती गर्छन् । त्यो हो, एपले एक्सेस मागेका (पहुँच बनाउन खोजेका) सबै कुरामा भकाभक अलाउ थिच्ने । त्यसैमध्येका एक हुन् आर्यन राई । कालिकास्थानको एस्फोडेल पब्लिक स्कुलमा कक्षा ८ मा अध्ययनरत उनले अबदेखि भने हतारहतार अलाउ थिच्नु गल्ती हुने बुझेका छन् । हामीले अलाउ थिचेपछि ती एपले हाम्रो मोबाइलको क्यामरा, फोटो, कन्ट्याक्ट, इमेल, वालेट, क्यालेन्डर सबैमा एक्सेस बनाउँदा रहेछन्, आर्यन भन्छन्, अथेन्टिक एपलाई मात्रै र आफूलाई दिन मन लागेको कुरामा मात्रै अलाउ गर्नुपर्ने रहेछ । जुनसुकै एपलाई मोबाइलको क्यामरा तथा फोटामा अलाउ गर्दा ह्याक गरिदिने डर हुँदोरहेछ । आर्यनका साथी सागर चौधरी र समिक भण्डारी चाहिँ मोबाइलको क्यामरा ह्याक भएको छ कि छैन भनेर जाँच्ने तरिका थाहा पाएकोमा खुसी थिए । राति सुत्नुअघि वाईफाई र डाटा अफ गरेर मोबाइलको कभर निकालेर राख्न्नुपर्ने रहेछ, सागर आफूले सिकेको कुरा सरसर्ती सुनाउँछन्, तपार्इंको मोबाइलको क्यामरा ह्याक भएको छ भने फ्रन्ट क्यामरामा ३० सेकेन्डजति बूढीऔंला राख्दा तातो फिल हुने रहेछ । कसैले हाम्रो मोबाइल ट्र्याक गरिरहेको छ भने वाईफाई र डाटा अफ गर्दा पनि क्यामरा चल्ने र तात्ने हुँदोरहेछ । अब भने सागरले यिनै तरिका अपनाएर घरका सबै जनाको मोबाइल फोनको क्यामराको सुरक्षा जाँच गर्ने भएका छन् । आर्यन, सागर र समिकले अलाउ थिचेकै कारण के हुन्छ भन्नेबारे फ्युचरामा २०२३ प्रदर्शनीको साइबर सेक्युरिटी एन्ड एथिकल ह्याकिङ स्टल भ्रमण गरेपछि थाहा पाएका हुन् । इस्लिङ्टन कलेजका विद्यार्थी पवन रेग्मीले विभिन्न स्कुलकलेजका छात्रछात्रालाई ह्याकिङबाट बच्ने अनेक उपाय सिकाइरहेका छन् । आजभोलि जो पनि च्याटजीपीटी चलाउँछ तर त्यसले कसरी हाम्रो डेटा लगिरहेको छ भन्नेचाहिँ थाहै पाएका हुँदैनन्, पवन भन्छन्, जेमा पनि हतारहतार अलाउ र आई अग्री थिच्दा केसम्म हुन सक्छ भन्नेबारे मैले यहाँ आउने भाइबहिनीलाई व्यावहारिक रूपमै देखाइरहेको छु । कमलपोखरीस्थित इस्लिङ्टन कलेजमा बिहीबार सुरु भएको फ्युचरामा २०२३ प्रदर्शनीमा आईएनजी समूहअन्तर्गतका इस्लिङ्टन, इटहरी इन्टरनेसनललगायत विभिन्न कलेजमा अध्ययनरत विद्यार्थीले बनाएका विभिन्न प्रकारका इन्टरनेट अफ थिङ्स (आईओटी) सँगै साइबर सुरक्षा र भिडियो एनिमेसनसम्बन्धी जानकारीमूलक विषयवस्तु अवलोकनका लागि राखिएका छन् । त्यहाँ भएकामध्ये आफूलाई स्मार्ट हेलमेट र टेक्स्टटुइमेज एआई टुल सबैभन्दा मनपरेको क्यानभास कलेजकी प्रार्थना खनाल बताउँछिन् । एक्सिडेन्ट भयो भने स्मार्ट हेलमेटले घरको मान्छे र इमर्जेन्सी नम्बरमा एसएमएस पठाइदिँदो रहेछ, कक्षा १२ मा अध्ययनरत उनले भनिन्, रक्सी खाएको पनि त्यो हेलमेटले पत्ता लगाउँदो रहेछ । स्मार्ट हेलमेटको कन्सेप्ट राम्रो लाग्यो । शिशिर सुवेदीले ६ महिना लगाएर बनाएको हेलमेटले दुर्घटना हुँदा प्रयोगकर्ताले राखेको इमर्जेन्सी नम्बरमा गुगल म्यापसहित आई निड हेल्प लेखिएको सन्देश पठाउँछ । यसले दुर्घटना रोक्न र छिटो उद्धारमा सघाउने सुवेदीको दाबी छ ।सामाखुसीस्थित तक्षशिला एकेडेमीका विद्यार्थी जेनिश अधिकारीलाई भने आर्यन झाको समूहले बनाएको रिमोट कन्ट्रोल स्मार्ट डस्टबिन उपयोगी र साँच्चै प्रयोगमा ल्याउन सकिने आईओटी हो भन्ने लागेको छ । कोभिड१९ जस्ता भौतिक दूरी कायम गर्नुपर्ने बिमारी भएका बिरामीको स्याहार गर्दा स्मार्ट डस्टबिन प्रयोग गरे रोग सर्ने खतरा कम हुने अधिकारीको बुझाइ छ । डस्टबिनमा सेन्सर र चक्का राखिएको छ, उनले भने, मोबाइलमा त्यसको रिमोट इन्स्टल गरेर आफू भएकै ठाउँमा डस्टबिनलाई बोलाउन मिल्दो रैछ । त्यसको ढकनी पनि सेन्सरले नै खुल्ने भएकाले हातले छुनै नपर्ने । तक्षशिलामा कक्षा १२ पढ्ने सबिन बरामले डबल ब्रेक र हार्ड रिभर्स हान्न मिल्ने गो कार्ट सपिङ मल र डिपार्टमेन्ट स्टोरका लागि उपयुक्त हुने बताए ।दाँयाबाँया नगरी तोकिएको रेखामा मात्रै हिँड्ने लाइन फलोइङ रोबट, डिपफेक पत्ता लगाउने सोटर एआई, पीडीएफभित्रका कन्टेन्टमा आफूले जान्न चाहेको विषयबारे उत्तर दिने पीडीएफ कोपाइलट, भित्रपट्टि बत्ती बल्ने आइरनम्यान हेलमेट, ३० औं शताब्दीको कार रेस, नेवारी भाषा सिकाउने नेवाछें एप, खुट्टाले बजाउने वाकिङ पियानो, ड्रोनजस्ता टुल र डिभाइसहरू प्रदर्शनीमा छन् । इटहरीबाट आएकी निकिता बन ६ जनाको समूहले बनाएको वाकिङ पियानोमार्फत आफूहरूले संगीत र प्रविधिलाई एकसाथ जोड्न खोज्न खोजेको बताउँछिन् । जातीय र सांस्कृतिक भाषाहरू सिक्ने प्लेटफर्म खासै नभएकाले नेवाछें बनाएको बताउने युसान श्रेष्ठ आफ्नो एपमा डेटाबेस थपेर यसलाई बृहत् नेवारी शब्दकोश बनाउने योजनामा छन् । यसमा हामीलाई काठमाडौं महानगरपालिकाकी उपमेयरले पनि सघाउनुभएको छ, उनले भने, अहिले प्रोटोटाइप मात्रै बनाएका हौं । यसले नेवारीलाई अंग्रेजीमा अंग्रेजीलाई नेवारी भाषामा उल्था गर्न र नेवारी शब्द उच्चारण गर्न सिकाउँछ । उदाहरणका लागि ज्जवलप्पाको अर्थ खोज्यो भने उच्चारणसहित देखाइदिन्छ । अध्ययनका क्रममा अनिवार्य तयार पार्नुपर्ने यस्ता प्रविधिको प्रदर्शनी गरेर विद्यार्थीलाई हौसला र उत्साह थप्न खोजेको आईएनजीका आशिफ शाह बताउँछन् । फ्युचरामा प्रदर्शनीलाई अबको एक महिनाभित्र देशका १० सहरमा पुर्याउने उनले बताए । उनका अनुसार काठमाडौंको प्रदर्शनी हालसम्म करिब सात हजार विद्यार्थीले अवलोकन गरिसकेका छन् । हाम्रा विद्यार्थीलाई एक्स्पोजर र प्लेटफर्म प्रदान गर्न खोजिएको हो, उनले भने, अहिलेसम्म सबैले राम्रो प्रतिक्रिया दिइरहेका छन् ।"
पाँचथरका आरोही युरोपको शिखरमा,"(पाँचथर)पाँचथरका आरोही सुशील सेर्माले रुसस्थित ५ हजार ६ सय ४२ मिटर उचाइको माउन्ट एल्ब्रस हिमाल आरोहण गर्दै शिखरमा नेपाली झन्डा फहराएका छन् । कुम्मायक२ मङजावुङ निवासी शेर्माले साउन ३२ बिहान ५ बजेर १५ मिनेटमा उक्त हिमाल चढेका हुन् । ३५ वर्षीय शेर्माले सन् २०११ देखि नेपालका विभिन्न हिमाल आरोहण गर्दै आएका थिए । यसअघि विश्वको सर्वोच्च शिखर सगरमाथा, लाङटाङ र आइसल्यान्ड पिकको आरोहण गरिसकेका छन् ।योसँगै उनले नेपालको होचो भूभाग केचनाकबलदेखि विश्वको तेस्रो हिमाल कञ्चनजंघा आधार शिविरसम्मको पैदल यात्रा पनि गरेका थिए । दुई साताअघि फिदिममा आयोजित पत्रकार सम्मेलनमा उनले अब ७ वटा महादेशका सर्वोच्च हिमाल आरोहण गर्ने योजना सुनाएका थिए । विश्व शान्ति, धार्मिक सहिष्णुता र आणविक शस्त्र निःशस्त्रीकरणको सन्देश दिने उद्देश्यले ती हिमाल चढ्ने योजना उनको छ । माउन्ट एल्ब्रस आरोहणका लागि सेर्मा गत साउन २६ (अगस्ट ११) गते रुसतर्फ लागेका थिए । काठमाडौंदेखि मस्को हुँदै मिनिटल्नी बोधे भन्ने ठाउँसम्म हवाई मार्गबाट गएका सेर्मा ६ घण्टा पैदल यात्रापछि आजाउ भन्ने स्थानमा पुगे । त्यसपछि तेसकोल हुँदै छिकेद पिकसम्म दुई दिन तालिम गरेको उनले बताए । माउन्ट एल्ब्रस हिमाल उक्लिन नेपालका हिमालभन्दा सजिलो भएको अनुभव उनको छ । सेर्माको टोलीमा नेपाली गाइड चतुरमान तामाङ, रुसी गाइड डेनिस र रुसकै तीन आरोही गरी ५ जना सहभागी थिए । आजाउ नजिकैको माउन्टेन हटदेखि बुधबार मध्यराति माउन्ट एल्ब्रुसका लागि प्रस्थान गरेका उनी सवा ५ बजे माउन्ट एल्ब्रसको चुचुरोमा पुगेको त्यहाँको ट्रेकिङ एजेन्सी चतुर ट्रेक एन्ड एक्स्पेन्डिचर प्रालिले जनाएको छ ।सेर्माले नेपालको राष्ट्रिय झन्डासँगै तुम्बेवा गाउँपालिका पाँचथर र किरात धर्मावलम्बीको ध्वजा पनि माउन्ट एल्ब्रसको चुचुरोमा फहराए । रुसको हिमाल आरोहणका क्रममा त्यहाँका नागरिकलाई सगरमाथा र लुम्बिनी जस्ता धार्मिक एवं पर्यटकीय स्थल भ्रमणको निम्तो दिइरहेको उनले बताए । सेर्माले यसपछि तान्जानियाको किली मन्जारो हिमाल आरोहण गर्नेछन् । सेर्मा विश्व शान्ति र मानव एकतासँगै नेपालको पर्यटन प्रवर्द्धनको उद्देश्य राखेर ७ वटा महादेशका ७ वटै अग्ला हिमाल आरोहण अभियानमा छन् ।"
नेपाललाई असीम पुरस्कार,"काठमाडौं (कास) साहित्यकार डा शैलेन्दुप्रकाश नेपाललाई नेपाली शिक्षा परिषद्ले गोपाल पाँडे असीम पुरस्कार प्रदान गरेको छ । परिषद्को ७३ औं स्थापना दिवस एवं असीमको १११ औं जन्मजयन्तीका अवसर पारेर काठमाडौंमा आयोजित कार्यक्रममा नेपाललाई पुरस्कृत गरिएको हो । ५० हजार रुपैयाँ राशिको पुरस्कार प्राध्यापक पार्थिवेश्वर तिमिल्सिनाले हस्तान्तरण गरेका हुन् । तिमिल्सिनाले नेपाली भाषाको क्षेत्रमा असीमको उल्लेखनीय योगदान रहेको बताए । हाल पद्मकन्या क्याम्पसमा प्राध्यापनरत नेपालका विभिन्न विधाका तीन दर्जनभन्दा बढी कृति प्रकाशित छन् । नेपाली भाषा, शिक्षा र साहित्य क्षेत्रमा विशिष्ट योगदान गरेका असीमको जन्म १९७० जेठ १५ मा काठमाडौंको प्याफलमा भएको थियो । शिक्षा प्रणालीमा नेपाली भाषाको वर्चस्व कायम गर्ने उद्देश्यले उनले नेपाली शिक्षा परिषद् स्थापना गरेका थिए । व्याकरण पुस्तक ह्रस्वदीर्घ आदिको सवाई (१९९७) सहित उनका केही काव्य प्रकाशित छन् । पुरस्कार उनकै छोरी साहित्यकार रमा शर्माले स्थापना गरेकी हुन् ।"
'भाइकिङ१' प्रक्षेपण,"सन् १९७५ मा आजकै दिन (अगस्ट १९) मा अमेरिकी अन्तरिक्ष संस्था नासाले मंगलग्रहको अध्ययनका लागि भाइकिङ१ प्रक्षेपण गरेको थियो । टाइटानमार्फत प्रक्षेपण गरिएको यानले १९७६ को जुलाई २० मंगल ग्रहको सतहमा पुगेको थियो । भाइकिङ१ मंगल ग्रहमा अवतरण गर्ने पहिलो अमेरिकी यान हो । नासाले १९७५ सेप्टेम्बर ९ मा भाइकिङ२ यान प्रक्षेपण गरेको थियो । ती यानले मंगल ग्रहमा हावाको उपस्थितिको संकेत दिएका थिए । त्यसअघि सोभियत संघले १९७१ डिसेम्बर २ मा पहिलो पटक मंगलग्रहको सतहमा मार्स ३ अवतरण गराएको थियो । पछिल्लो समय भने मंगल ग्रहको अध्ययनअनुसन्धानका लागि यानहरू प्रक्षेपण गर्ने होडबाजी नै चलेको छ । हालसम्म अमेरिका, चीन, रुस, युरोपेली संघ, भारत र यूएईका यान मंगल ग्रहमा अवतरण भइसकेका छन् ।"
उपत्यकामै छैन स्वास्थ्य बिमा कार्यक्रम,"नवीकरण संख्या घट्दैबोर्डको तथ्यांकअनुसार आर्थिक वर्ष २०७६७७ सम्म ११ लाख ३० हजार ७ सय २४ र ०७७७८ मा ४५ लाख ६२ हजार २ सय ७ बिमित पुगेका थिए । तर, यी बिमित संख्यामध्ये दुवै आवमा ७५७५ प्रतिशतले मात्र नवीकरण गरे । २०७८७९ सम्म आइपुग्दा ५९ लाख ८७ हजार ७ सय ६४ बिमित पुगे । यो आवमा नवीकरण संख्या घटेर ६८ प्रतिशतमा पुग्यो । बोर्डका कार्यकारी निर्देशक बसौलाले नवीकरण वा बिमा अनिवार्य गर्नुपर्ने बाध्यकारी व्यवस्था नभएकाले नवीकरण गर्नेको संख्या घट्दै गएको बताए । त्यसमाथि सेवा प्रदायक संस्थाले गुणस्तर सेवा दिन नसक्दा पनि नवीकरण संख्या घट्दै गएको देखिन्छ, उनले भने । मुलुकभर ४ सय ५७ सेवा प्रदायक संस्था छन् । प्रतिपरिवार (५ जनासम्म) ३ हजार ५ सय रुपैयाँ तिरेको आधारमा वार्षिक एक लाख रुपैयाँसम्मको स्वास्थ्य सुविधा पाउने प्रावधान छ । र थप प्रतिसदस्य ७ सयका दरले रकम थपिएमा प्रतिसदस्य २० हजार बराबरको सेवा थपिने व्यवस्था छ । अधिकतम सेवा सुविधाको सीमा २ लाख (१० जनाको परिवार सदस्य) सम्म रहेको छ ।"
बीपी प्रतिष्ठानका इन्टर्न चिकित्सक आन्दोलित,"सुनसरी (कास) जीवन निर्वाह भत्ता कम भएको भन्दै धरानस्थित बीपी कोइराला स्वास्थ्य विज्ञान प्रतिष्ठानका इन्टर्न चिकित्सकहरू शनिबारदेखि आन्दोलित भएका छन् । १ सय ४२ इन्टर्न चिकित्सकले भत्ता मासिक २३ हजार रुपैयाँ पुर्याउनुपर्ने मागसहित चारबुँदे ज्ञापनपत्र व्यवस्थापन पक्षलाई बुझाएको थियो । हाल प्रतिष्ठानले उनीहरूलाई मासिक १८ हजार ५ सय रुपैयाँ उपलब्ध गराउँदै आएको छ । इन्टर्न संघर्ष समिति र विद्यार्थी कल्याण समाजले दिएको २४ घण्टे अल्टिमेटम शुक्रबार नै सकिए पनि व्यवस्थापन पक्षले माग सम्बोधन नगरेपछि प्रतिष्ठानभित्र असहज माहोल बनेको हो । उनीहरू धर्नामा बसेका छन् । माग पूरा नभएसम्म धर्ना जारी रहने उनीहरूको भनाइ छ । संघर्ष समितिका संयोजक डा मोहम्मद अफ्रोज खान र समाजका अध्यक्ष डा ओमशान्ति रजकका अनुसार माग सुनुवाइ नभएपछि इन्टर्नहरूले आफ्नो नियमित ड्युटी छाडेर उपकुलपति कार्यालयमा बिहान ८ बजेदेखि अपराह्न ५ बजेसम्म धर्ना बसेका छन् । यसबाट प्रतिष्ठानको आकस्मिक, सघन उपचार कक्ष र दर्जन बढी ओपीडी, वार्ड, प्रतिष्ठान हाताभित्रैका विभिन्न रोगसम्बन्धी क्लिनिकहरू प्रभावित भएका छन् । यसअघि इन्टर्नहरूको मागअनुसार प्रतिष्ठानकै पदाधिकारीको निर्देशनअनुरूप साउन १५ र १६ मा बसेको बैठकले सुझाव समिति गठन गरी त्यसले अन्य विश्वविद्यालय तथा इन्टर्नसिप कार्यक्रम सञ्चालन भएका प्रतिष्ठानमा भएको व्यवस्थासँग तुलना गर्दै मासिक २३ हजार जीवन निर्वाह भत्ता उपलब्ध गराउन सिफारिस गरेको थियो, समाजका अध्यक्ष रजकले भने, तर, साउन २५ मा बसेको कार्यकारिणी समितिको बैठकमा इन्टर्नको जीवन निर्वाह भत्ताको एजेन्डा पेस नै नभएपछि सबै काम छाडेर धर्नामा बस्न बाध्य छौं । प्रतिष्ठानका कायममुकायम उपकुलपति प्राडा प्रह्लाद कार्कीले इन्टर्नहरूको जीवन निर्वाह भत्तासम्बन्धी माग सम्बोधन गर्ने प्रयासमा लागिरहेको बताए । म पदाधिकारी भएर आउनुभन्दा चारपाँच महिनाअघिदेखिको माग रहेछ । सिफारिस समितिको सुझावअनुसार साउन १ देखि लागू हुने गरी इन्टर्नलाई मासिक २३ हजार दिने भनिसकेको छु, उनले भने, तर आन्दोलनमा सहभागी केही इन्टर्नले वैशाखदेखि हुनुपर्ने भनिरहेका छन् । नेपालमा आर्थिक वर्ष साउनदेखि सुरु हुन्छ । वैशाखदेखि त म मात्र होइन, अर्थ मन्त्रालयले पनि सक्दैन ।"
बाँदर धपाउन चौकीदार,"(जुम्ला)सिंजा गाउँपालिका६ भाडगाउँका ३४ वर्षीय प्रेमबहादुर दमाईलाई महिना दिनयता भ्याइनभ्याइ छ । भाडगाउँमा बाँदर धपाउन चौकीदार नियुक्त भएका उनी सबेरैदेखि गाउँलेका बारीमा खटिन्छन् । स्थानीयले बाँदर धपाउन नयाँ चौकीदार नियुक्त गरेपछि दमाईको व्यस्तता बढेको हो । बाँदरले बालीनाली नष्ट गर्न थालेपछि स्थानीयले बुख्याचा राख्ने, पहरा दिने, थाल र बाजा ठटाउने, राति बारी नजिकै आगो बाल्नेलगायत उपाय अपनाए । बाँदरको बिगबिगी नहटेपछि गाउँलेले मिलेर पारिश्रमिक व्यहोर्ने गरी चौकीदार राख्न थालेका हुन् । ५६ वर्षयता खेतबारीका सबैजसो बाली बाँदरले नष्ट गर्न थालेपछि गाउँले मिलेर चौकीदार राख्न थालिएको स्थानीय चक्रबहादुर रावतले बताए । गाउँका प्रायः युवा बेरोजगार पनि भएकाले हरेक ६ महिनामा नयाँ नियुक्त गरिँदै आएको छ । उनले बढीजसो दलित समुदायका युवाले चौकीदारको जिम्मेवारी लिने गरेको बताए । हामीलाई बाली लगाउनुभन्दा पनि पाक्ने बेला जोगाउन धौ भयो, उनले भने, दुःख गरीगरी बाली लगायो, पाक्ने बेला हुलका हुल बाँदर पसेर एकैछिनमा सबै बाली नष्ट गर्ने, अति नै भएपछि चौकीदार नै राखेका छौं । यही साउन ६ गते बसेको गाउँलेको बैठकले ३४ वर्षीय प्रेमबहादुर दमाइलाई नयाँ चौकीदार नियुक्त गरेको छ । उनले महिनामा १६ हजार ५ सय रुपैयाँ तलब पाउने छन् । पारिश्रमिकका लागि गाउँका १ सय ६५ घरधुरीले महिनामा एकएक सय रुपैयाँ उठाउने गरेका छन् । प्रेमबहादुरअघि परिमल दमाई गाउँका चौकीदार थिए । स्थानीयका अनुसार काफलपाटादेखि गाडेखरुसम्मको जंगल क्षेत्रमा बाँदर छन् । जतिबेला पनि खेतबारीमा आउने भएकाले चौकीदारले बिहानैदेखि खटिनु पर्छ । बाली पाकुन्जेलसम्म बाँदरले सताइरहने स्थानीय बिर्खलाल नेपालीले बताए । उनका अनुसार साउन पहिलो सातादेखि असोज महिनामा मकै भित्र्याउँदासम्म चौकीदारले डुलेर स्थानीयको बालीको सुरक्षा दिन्छन् । भर्खरै चौकीदार बनाएका प्रेमबहादुरको १२ जनाको परिवार छ । परिवार ठूलो छ, रोजगारी मेरो मात्रै हो, उनले भने, चौकीदारीको पैसाले कम्तीमा ६ महिना राम्ररी गुजारा चल्ने आशा छ । प्रेमबहादुर स्वास्थ्यका हिसाबले ठिक, दौड्न सक्ने, बाँदर लखेट्न सक्ने भएकाले चौकीदारमा छनोट भएको स्थानीय चक्रबहादुर रावतले बताए । हट्टाकट्टा दौड्न सक्ने युवालाई चौकीदारमा छानिन्छ, उनले भने,अर्को गाउँसम्म सीमा क्षेत्र जोडिएको सबै खेतबारीको निगरानी पनि उसैले गर्छ । उनका अनुसार गाउँमा मकै, सिमी, कोदो, फापरलगायत बाली लगाइएको छ । गाउँलेले पनि प्रेमबहादुरको निकै विश्वास मान्छन् । उनी बिहान सबेरैदेखि खेतबारीमा हातमा लठ्ठी समातेर डुलिरहेका भेटिन्छन् । उनका अनुसार बाँदर हुलमा आउँछन् । खेतबारीमा पस्न लागेका बाँदरलाई लखेट्दै जंगलको सीमा कटाएर फर्किने गरेको उनले बताए । उनका अनुसार कहिलेकाही भालुले पनि बालीनालीमा ठूलो नोक्सान गर्छ । घरमा पालिएका पशुवस्तु पनि बालीनालीमा पसिरहेका हुन्छन्, उनले भने, यो ६ महिना सबैको बाली जोगाउनु मेरो कर्म हो । आफू कतै जानेबित्तिकै मकैबारी त बाँदरमय नै हुन्छ । भौगोलिक रूपमा विकट भएकाले सबै क्षेत्रको एकैपटक निगरानी गर्न कठिन भएको उनले बताए ।"
जैविकमार्गका संरचना हात्तीलाई धराप,"(कञ्चनपुर)शुक्लाफाँटा नगरपालिका७ कालापानीमा बुधबार राति सेप्टिक ट्यांकीमा फसेर एक वयस्क हात्तीको मृत्यु भयो । शुक्लाफाँटा राष्ट्रिय निकुञ्जको वातावरण मध्यवर्ती सामुदायिक वनको शौचालयको ट्यांकीमा फसेर ३०३५ वर्षको हात्ती मरेको हो । गत वर्ष पनि उक्त क्षेत्रमा दुई छावाको मृत्यु भएको थियो । वातावरण सामुदायिक वनमै गम्भीर घाइते भेटिएको भाले छावाको उद्धार गरिए पनि दोस्रो दिन मर्यो । हात्तीथलाको बैजनाथ मध्यवर्ती सामुदायिक वनमा घाइते अवस्थामा भेटिएको अर्को छावाको १७ दिनपछि मृत्यु भयो । उक्त क्षेत्रमा हात्तीको मात्रै मृत्यु भएको छैन । गत वर्ष मात्रै हात्तीको आक्रमणमा परेर दुई महिलाले ज्यान गुमाए । शुक्लाफाँटा नगरपालिकाको सिमलफाँटामा एक र बेदकोट नगरपालिकाको बैजनाथ सामुदायिक वनमा घाँसदाउरा गएकी अर्की महिलाले ज्यान गुमाएका हुन् । लालझाडी मोहना संरक्षित क्षेत्रमा पनि पछिल्लो ५ वर्षमा ५ जनाको हात्तीको आक्रमणबाट मृत्यु भएको छ । दुई वर्षअघि पुनर्वास नगरपालिका५ को दोदा नदी किनारमा एक वयस्क हात्ती मृत भेटिएको थियो । त्यसको दुई वर्षअघि सोही क्षेत्रमा विद्युतीय धरापमा परेर एक वयस्क हात्तीको मृत्यु भयो । संरक्षित क्षेत्र आसपास निर्माण भएका संरचना वा मानवीय क्रियाकलाप हात्तीका लागि जोखिम बन्दै गएका छन् । पछिल्लो पटक सामुदायिक वनभित्रै हात्ती फसेको शौचालयको सेप्टिक ट्यांकी होस् वा पुनर्वास क्षेत्रमा हात्तीका लागि थापिएको विद्युतीय धराप, यी सबै मानववन्यजन्तु द्वन्द्वका ज्वलन्त उदाहरण हुन् । शुक्लाफाँटा राष्ट्रिय निकुञ्जमा रैथाने हात्तीको संख्या १२ हाराहारी छ । यहाँ सिजनअनुसार फिरन्ते हात्ती बढी आउँछन् । भारत उत्तराखण्डको जिम कार्बेटदेखि नन्धौर हुँदै ब्रह्मदेव भएर चुरे फेदी शुक्लाफाँटा पस्ने हात्तीको परम्परागत मार्ग हो । यसैगरी शुक्लाफाँटाबाट ढक्कालालझाडी भएर हात्ती भारतको दुधुवा हुँदै बर्दियासम्म पुग्ने गर्थे । अहिले यो मार्ग ठाउँठाउँमा खण्डीकरण भएको छ, शुक्लाफाँटा निकुञ्जका सहायक संरक्षण अधिकृत मनोज ऐरले भने, यो क्षेत्रमा बनेका विभिन्न संरचना हात्तीका लागि धराप बनेका छन्, कतिपय ठाउँमा मान्छेले नै धराप थाप्ने गरेका छन् । हालैको एक अध्ययनअनुसार मानव र हात्ती द्वन्द्वका ९५ प्रतिशत घटना संरक्षित क्षेत्रको ५ सय मिटरभित्र भएका छन् । यसले समेत हात्ती संरक्षित क्षेत्रभन्दा धेरै टाढा नगएको देखाउँछ । भारत र नेपालमा पाइने एसियाली हात्ती लामो दूरीमा ठूलो समूहमा हिँड्ने गर्छन् । उनीहरूलाई आहारा पनि बढी चाहिन्छ । खाना र पानीको मात्रा पुर्याउनसमेत सिजनअनुसार लामो दूरीसम्म हिँड्नैपर्ने हुन्छ । कुन ठाउँमा कुन सिजनमा कस्तो आहारा र पानी पाइन्छ सबै हात्तीलाई थाहा हुन्छ, यो पुस्तान्तरण हुँदै गएको पनि हुन्छ, सहायक संरक्षण अधिकृत ऐरले भने, त्यहीअनुसार आफ्नो परम्परागत मार्गमा हिँड्न खोज्दा त्यहाँ बस्ती विस्तार भएर अवरोध सिर्जना हुन्छ, त्यसपछि द्वन्द्व सुरु हुन्छ ।विश्वकै सबैभन्दा ठूलो हात्ती शुक्लाफाँटामै पाइएको थियो । तुला नामक उक्त हात्ती ११ फिट लम्बाइको थियो । आयरल्यान्डका नागरिक पिटर ब्रायनले त्यही हात्तीको नाममा लेखेको द लास्ट ग्रेट इलिफेन्ट नामक पुस्तकमा समेत यस विषयमा उल्लेख छ । उक्त हात्ती पनि ५० को दशकको अन्त्यतिर नेपालभारत सीमा क्षेत्रमा विद्युतीय धरापमै परेर मृत अवस्थामा भेटिएको थियो । सफारी कम्पनी खोलेर शुक्लाफाँटा निकुञ्ज छेउमै होटल सञ्चालन गर्न खोजेका पिटरद्वारा लिखित पुस्तकमा तुला हात्ती भारतको जिम कार्बेट, नन्धौर र दुधुवा नेसनल पार्कसम्म पुग्ने गरेको उल्लेख छ । यसैगरी भारतको लग्गाबग्गा संरक्षित क्षेत्रमा समेत उक्त हात्ती विचरण गर्ने पुस्तकमा उल्लेख छ । अहिले पनि हात्ती सोही मार्गमा हिँड्न खोज्छन् । तर ब्रह्मदेव पारि र वारि दुवैतर्फ घनाबस्ती विस्तार भएका कारण हात्ती आउजाउ गर्न सकेका छैनन् । पिटरद्वारा लिखित पुस्तकले समेत एसियाली हात्ती कति लामो दूरीसम्म यात्रा गर्छन् र त्यो मार्गलाई कसरी पछ्याउँछन् भन्ने पुष्टि हुन्छ, ऐरले भने, पछिल्लो समय त्यो मार्ग सबै सखाप भएको छ, संरक्षित क्षेत्रभित्रै पनि विकास निर्माणका कामले खण्डीकरण भएको छ । निकुञ्जभित्र रहेका १०१२ रैथाने हात्तीसमेत समूहमा निकै कम हिँड्ने गरेका छन् । सिजनअनुसार आउने फिरन्ते हात्ती पनि ३०३५ देखि ४०५० को संख्यामा मात्रै देखिने गरेका छन् । परिवारसँगै हिँडेको भए सेप्टिक ट्यांकीमा फसेर मर्ने थिएन, राष्ट्रिय प्रकृति संरक्षण कोषको शुक्लाफाँटा संरक्षण कार्यक्रमका अधिकृत लक्ष्मीराज जोशीले भने, एक्लै भएका कारण त्यो हात्ती फस्यो, समयमै उद्धार हुन पाएन । उनका अनुसार जैविकमार्ग मासिँदै जाने भएकाले उक्त क्षेत्रमा निर्माण भएको भौतिक संरचना हात्तीका लागि धराप बन्न थालेका छन् ।जैविकमार्गमा बस्ती विस्तारसँगै हात्ती ओहोरदोहोर गर्दा हुने मानवीय क्रियाकलापले समेत द्वन्द्व बढाउने गरेको छ । हात्ती आउनेबित्तिकै नोक्सानै पार्ने तथा दुःख नै दिने भन्ने सोचेर जिस्क्याउने, आगो फाल्ने तथा आक्रोशित बनाउने क्रियाकलाप हुन्छन् । छावासहित भएको हात्ती निकै आक्रामक हुन्छ । त्यो समूहमा भाले भएमा पनि आक्रामक हुन्छ । प्रायः भाले हात्ती ठूलो भएपछि एक्लै हिँड्छ । विगतमा जिस्क्याएको, गाली गरेको ठाउँमा पुगेपछि भाले हात्तीले ती कुरा सम्झेर आक्रमणमा उत्रिने गरेको ऐर बताउँछन् । संरक्षित क्षेत्रसँगै बस्ती हुनु तथा हात्तीलगायत वन्यजन्तुलाई मन पर्ने खालका बालीनाली लगाउँदासमेत द्वन्द्व निम्तिने गरेको छ । निकुञ्जको मध्यवर्ती क्षेत्रमा समेत वन निकै कम छ । निकुञ्ज बस्तीसँगै जोडिएको छ । वन्यजन्तु बाहिर निस्केमा सिधै बस्तीमा पुग्छन् । यसले समेत मानववन्यजन्तु द्वन्द्व सिर्जना गरिरहेको संरक्षणकर्मी बताउँछन् ।"
वातावरणीय जोखिममा मधेश,मण्डल मधेश प्रदेशका पूर्व वन तथा वातावरण राज्यमन्त्री हुन् ।
आरोही उद्धार र खोजको संयन्त्र खोइ ?,"हिमालहरूका कारण नेपाल अन्तर्राष्ट्रिय समुदायमा हिमालको देश, सगरमाथाको देश जस्ता उपमाले परिचित छ । यही चिनारीले नेपालको पर्यटन प्रवर्द्धनमा सघाइरहेको छ । हिमाल हेर्न, आरोहण गर्न दजर्नौं मुलुकका सयौं नागरिक हरेक वर्ष आइरहेका हुन्छन् । ज्यान जोखिममा राखेर भए पनि हिमाल आरोहण गर्छन् । त्यसक्रममा कसैले रेकर्ड राखेर चर्चा कमाउँछन्, कोही मनोकांक्षा पूरा गरेर सन्तुष्ट हुन्छन् । यो गर्विलो पक्षसँगै आरोहण क्षेत्रमा बिझाउने अर्को पक्ष पनि छ, कोही आपत्मा परिहाले तत्काल उद्धार गर्न सक्ने भरपर्दो राज्यसंयन्त्र छैन । कसैको ज्यान गइहाले शव निकाल्न सहज प्रबन्ध छैन । सरकारले नेपालका ४ सय १४ हिमाल आरोहणका लागि खुला गरेको छ । त्यसमध्ये ३ सय २८ हिमालमा कुनै न कुनै पटक आरोहण भएको छ । हरेक वर्ष भरिया, गाइडसमेत गरेर १ हजारभन्दा बढीले हिमाल आरोहण गरिरहेका हुन्छन् । करिब ४० प्रतिशत आरोही सर्वोच्च शिखर आरोहणमा जान्छन् । तर सबै सफल हुँदैनन्, कोही हिम्मत हारेर बीचबाटै फर्कन्छन्, कोहीले जाने वा आउने क्रममा बिरामी भएर वा लडेर वा अन्य विपत्तिमा परेर ज्यान गुमाउँछन् । तर यसको विवरणसमेत सरकारी निकायसँग छैन । सलामी दस्तुर संकलन गर्नुलाई मात्र सरकारले आफ्नो दायित्व ठानेको छ । हामीसँग सगरमाथा आरोहणको शताब्दी लामो इतिहास छ । सगरमाथाको सफल आरोहण भएकै ७० वर्ष नाघेको छ । आरोहण सम्बन्धी तथ्यांक अद्यावधिक गर्ने हिमालयन डेटाबेस का अनुसार सगरमाथा आरोहणका क्रममा अहिलेसम्म चीन र नेपाल दुवैतर्फ गरी ३ सय ४० आरोहीको मृत्यु भइसकेको छ । यस वर्षको वसन्तकालीन आरोहणमा मात्रै १७ आरोहीको ज्यान गएको छ । त्यसमध्ये सात आरोहीको शव भेटिएको छैन, एक जनाको शव भेटिएर पनि ल्याइएको छैन । भेटिएका शव नल्याउनुको मुख्य कारण भने खर्च प्रबन्ध हो किनभने चौथो शिविरबाट एउटा शव आधार शिविरसम्म झार्न मात्रै कम्तीमा ६ जना चाहिन्छ र करिब ५० हजार डलर खर्च हुन्छ । यस्तै सगरमाथा क्षेत्रबाट शव काठमाडौंसम्म ल्याउन थप खर्च हुन्छ । त्यसैले परिवारले शव नल्याई बिमा रकम बुझ्ने गर्छन् । हिमालमा भेटिने शव हस्तान्तरण प्रक्रियाका विषयमा बेग्लै कानुनी प्रबन्ध पनि छैन । हिमाल आरोहणको शताब्दी लामो इतिहास भएको मुलुकमा आवश्यक कानुनी प्रबन्ध अझै नगरिनु लज्जाजनक छ । यस सम्बन्धी आवश्यक कानुनी प्रबन्ध सरकारले तत्काल गर्नुपर्छ । हिमालमा शव खोज्न र तल झार्न किन पनि जरुरी छ भने आरोहीको ज्यान जाने घटना भइरहँदा र शव पनि त्यतै थन्किँदा हिमालमा फोहोर पनि बढ्दै जान्छ । यसै पनि सगरमाथामा फोहोर थुप्रिँदै गएको छ । नेपाली सेनाको अगुवाइमा पाँच वर्षदेखि सगरमाथा लगायतका केही हिमालमा सफाइ त हुँदै आएको छ तर पर्याप्त देखिँदैन । हिमाललाई शवमुक्त बनाउन एक्सपिडिसन इथिक्स लागू गर्नुपर्ने आवाज पनि उठिरहेका बेला सरकारले पनि आचारसंहिता निर्माणमा चासो दिन जरुरी छ । पर्वतारोहण सम्बन्धी नियमावली, २०५९ मा मृत्यु भएका वा बेपत्ता आरोही जुन कम्पनीमार्फत गएको हो, त्यही कम्पनीले ल्याउनुपर्ने प्रावधान छ । आरोही खोजी तथा उद्धारमा सबै कम्पनी उत्तिकै सक्षम छैनन् । सबै कम्पनीलाई उत्तिकै सक्षम बनाउन सरकारले प्रेरित वा बाध्यकारी व्यवस्था गर्न सक्छ तर त्यतिले मात्र पुग्दैन । हिमाली क्षेत्रमा खोजी तथा उद्धार गर्न सरकाले छुट्टै संयन्त्र बनाउन अत्यावश्यक भइसकेको छ । आरोहीबाट वार्षिक ६० करोड रुपैयाँ हाराहारी सलामी दस्तुर उठाउने सरकारले त्यस्तो संयन्त्र तयार गर्न कञ्जुस्याइँ गर्नु हुन्न । हिमाल आरोहण त्यसै पनि जोखिमपूर्ण छ । आरोही, एक्सपिडिसन कम्पनी र नेपाल सरकारले आरोहणलाई सकेसम्म सुरक्षित बनाउने प्रयत्न गर्नुपर्छ । सम्बन्धित हिमालको भूगोल तथा वातावरण नबुझी र पर्याप्त तयारीबिना आरोहणमा जानेलाई पनि निरुत्साहित गर्न आवश्यक छ । हामीले हिमाल आरोहणलाई जतिसक्दो बढी सुरक्षित एवं व्यवस्थित बनाउन सक्यौं, आरोहीलाई आपत् आइपरे खोजी र उद्धारमा तत्काल परिचालन हुन सक्ने संयन्त्र तम्तयार राख्न सक्यौं भने बाहिरी मुलुकमा सकारात्मक सन्देश प्रवाह हुन्छ, त्यसबाट पर्यटन प्रवर्द्धन हुन्छ, आम्दानी बढ्छ, अन्ततः मुलुककै अर्थतन्त्र बलियो बन्छ ।"
'कानुन गरिब र सोझा जनतालाई मात्र ?',"देखिँदै छ हैन त माओवादी सरकारको भ्रष्टाचारविरोधी अभियान ? यो आफ्नो सरकार भएको समयमा सबै मुद्दा बिनासोधपुछ फैसला गर्ने उपाय हो । हामी मगर यस्तो गम्भीर विषयमा नेपाली मिडियाहरू किन मूकदर्शक छन् ? नचाहिँदा र अनावश्यक कुरालाई मात्र खोजेर बोल्छन् ? खोइ राज्यको चौथो अंगको नियमनकारी भूमिका ? सगुन बेगा याकथुङ छोटे राजाहरूलाई केही गर्न हुन्न, उनीहरूले जे गरे पनि हुन्छ, कानुन लाग्दैन ! सफिक मिया यसलाई भन्छन् असली निरंकुशता, नाम मात्रको लोकतन्त्र ! ध्रुव पाण्डे"
शिक्षामा राज्य आफ्नो दायित्वबाट टाढा भएको हो ?,"जीवनप्रकाश शर्मा, सहप्राध्यापक, त्रिभुवन विश्वविद्यालय"
सरकार संसद् कहिले चल्छ ?,"रामकृष्ण बराल, जोरपाटी५, काठमाडौं"
'सरकारी स्वास्थ्य संस्थाले क्षमता नबढाएसम्म निजीलाई पनि काम गर्न दिनुपर्छ',"नेपाल मेडिकल काउन्सिलका अध्यक्ष डा भगवान कोइराला वरिष्ठ मुटुरोग विशेषज्ञ हुन् । सहिद गंगालाल राष्ट्रिय हृदय केन्द्रको स्थापनाकालदेखि नै सक्रिय उनले त्रिभुवन विश्वविद्यालय शिक्षण अस्पतालको मनमोहन कार्डियोथेरासिस भास्कुलर एन्ड ट्रान्सप्लान्ट सेन्टरमा पनि काम गरे । हालसालै सरकारी सेवाबाट अवकाश पाएका कोइरालाले अमेरिका र क्यानडामा पनि शल्यचिकित्सकका रूपमा काम गरेका थिए । उनी पछिल्ला केही वर्षदेखि गैरनाफामूलक र विशिष्टीकृत बाल अस्पताल स्थापनाको तीव्र तयारीमा छन् । चिकित्सा शिक्षा सम्बन्धी राष्ट्रिय नीति तर्जुमा उच्चस्तरीय कार्यदल२०७२ का सदस्यसमेत रहेका उनले लामो समयदेखि चिकित्सा शिक्षा र स्वास्थ्य सेवाको गुणस्तरमाथि प्रश्न उठाउादै आएका छन् । उनै कोइरालासाग स्वास्थ्य क्षेत्रका समस्या पहिचान र विश्लेषण, जनशक्ति उत्पादन, रोजगारीको अवसर र नागरिकमा स्वास्थ्य सेवाको पहुाचको वर्तमान अवस्थाबारे कान्तिपुरका लागि कृष्ण आचार्य र सुदीप कैनीले गरेको कुराकानीको सम्पादित अंश:तपाईं नेपाल मेडिकल काउन्सिलको नेतृत्वमा हुनुहुन्छ । चिकित्सकलाई लाइसेन्स दिने काम काउन्सिलले नै गर्दै आइरहेको छ । बर्सेनि कति मेडिकल विद्यार्थी सहभागी हुन्छन् ? कतिले लाइसेन्स पाउँदै आएका छन् ?मेडिकल काउन्सिलको काम पहिलेभन्दा केही साँघुरो भएको छ । पहिले विश्वविद्यालय, प्रतिष्ठान र मेडिकल कलेजहरूको शैक्षिक गतिविधि पनि हेरिन्थ्योÙ अहिले चिकित्सा शिक्षा ऐन बनेपछि यो चिकित्सा शिक्षा आयोगको क्षेत्राधिकारतर्फ परेको छ । मेडिकल काउन्सिलले चिकित्सकहरूको क्षमता परीक्षण गर्दछ । अनि लाइसेन्स दर्ता हुन्छ । एक पटक दर्ता भएपछि पनि आवधिक रूपमा पुनः परीक्षित हुनुपर्ने मान्यता राखेर काम भइरहेको छ । चिकित्सले सेवा प्रदान गर्दा आचारसंहिता, मापदण्ड पालना भयोभएन भनेर पनि नियमन गर्छौं । परीक्षा दिनेमध्ये कति फेल भइरहेका छन्, कतिले लाइसेन्स पाइरहेका छन् भन्ने प्रश्न उठ्न सक्छ । नेपालभित्रका विश्वविद्यालय वा प्रतिष्ठानमा अध्ययन गरेका विद्यार्थी पनि उल्लेख्य रूपमा फेल हुँदै आएका छन् । अब प्रश्न आउँछ परीक्षा कडा गरिएको छ कि ? चाहिनेजति नै गरिएको छ त ? परीक्षा पूर्णतया कम्प्युटरबाटै हुन्छ । परीक्षाको सबै काम एउटा छुट्टै समितिले गर्छ । प्रश्नपत्रहरू यहीँका विश्वविद्यालय, प्रतिष्ठानका अध्यापकहरूको सहभागितामा बन्छन् । प्रश्नपत्र बैंक बनाइन्छ । त्यसमा सामान्य, मध्यम र थोरै जटिल प्रश्नहरू हुन्छन् । मेडिकल शिक्षा दिने सबैतिरका विज्ञहरू बसेर विद्यार्थीले जान्नैपर्ने प्रश्नपत्र बनाउँदै आएका छौं । अहिलेसम्म प्रश्न धेरै जटिल भयो भन्ने सुन्नमा आएको छैन ।नक्कली शैक्षिक प्रमाणपत्र छानबिनका क्रममा सक्कली डाक्टर रञ्जितकुमार यादवले प्रहरी हिरासतमा बस्नेसम्मको सजाय भोग्नुपर्यो । नेपाल मेडिकल काउन्सिलले गलत विवरण दिँदा यस्तो भएको भन्ने छ नि ? मान्छेको परिचय चेक गर्नु महत्त्वपूर्ण विषय हो । हामीले छानबिन गरी रेकर्ड पठाउने क्रममा प्रविधिको त्रुटिका कारण यस्तो भएको रहेछ । एउटै नाममा दुइटा फाइल रहेछन् । पठाउनुपर्ने फाइलसँगै अर्को फाइलको पनि पाना मिसिन जाँदा त्रुटि भएको हो । हामीले त्रुटि पत्ता लगाएर फेरि यस्तो नदोहोरिने व्यवस्था मिलाइसकेका छौं । यो त्रुटिका लागि काउन्सिल दुःख व्यक्त गर्छ । प्रहरीले पनि मान्छे पक्राउ गर्दा परिचयको दोहोरो प्रमाणीकरण गर्नुपर्ने थियो ।उच्च शिक्षामा करिब दुई दर्जन शिक्षणसंस्थाले चिकित्सा शिक्षा पढाउँदै आएका छन् । तपाईंसँग स्वदेश र विदेश अध्ययनको अनुभव छ । वर्तमान अवस्थामा स्वदेश र विदेशको मेडिकल शिक्षाको गुणस्तरको भिन्नता कस्तो पाउनुहुन्छ ?सामान्यतः पछिल्लो समयमा हाम्रो शिक्षाको गुणस्तरमा केही सुधार हुँदै आएको छ । हाम्रो मेडिकल शिक्षा दक्षिण एसियाका देशहरूमध्ये राम्रो नै मान्छु । यहाँभित्र विविधता पनि छ । हाम्रो देशको कुनै विश्वविद्यालय अति राम्रो छ, केही कमजोर छन् । हाम्रोमा पनि सुधार गर्नुपर्ने कुरा धेरै छ । विदेशमा पढेर आउनेसँग पनि काउन्सिलले परीक्षा लिन्छ । विदेशमा एमबीबीएस पढेकाहरूचाहिँ दुभार्ग्यवश खास ज्ञान र सीप सिकेर नआउने धेरै देखिएको छ । घोकन्ते ज्ञान लिएर आएका हुन्छन् । तर बिरामीको सान्दर्भिकतासहित क्लिनिकल सीपसँग जोडेर जाँच लिन थाल्दा उनीहरूलाई गाह्रो पर्न थालेकोछ । डाक्टर भएर लाइन्सेस पाएपछि सामान्यतया सबै खाले रोगको उपचार गर्न जान्नुपर्यो । न्यूनतम ज्ञान र सीपबिना जनताको उपचार गर्ने लाइसेन्स हामी दिँदैनौं । जुनजुन कलेजमा राम्रो पढाइ हुँदैन, त्यहीँत्यहीँका बढी फेल हुने एउटा प्रवृत्ति नै छ । सामान्यतया नेपालभित्र पढेकाहरू फेल हुने संख्या कम छ, बाहिर पढेर आउने बढी फेल हुन्छन् । प्रत्येक परीक्षामा फेल हुनेको संख्या बढेपछि पुनः परीक्षा दिनेको संख्या स्वतः बढ्छ । त्यसले पनि फेल हुनेहरूको प्रतिशत बढी देखिन्छ । नेपालको मेडिकल शिक्षा दक्षिण एसियाकै राम्रो छ, विदेशबाट पढेर आउने विद्यार्थी बढी फेल हुन्छन् भन्दै हुनुहुन्छ । अर्कोतर्फ, अन्य विषयमा जस्तै मेडिकल शिक्षा पढ्न पनि धेरै विद्यार्थी विदेश जाने गरेको आँकडा छ । उनीहरू रहरले गएका हुन् कि, भर्ना हुने सिट संख्या नभएर हो ?चारपाँच वर्षअघिसम्म एमबीबीएस पढ्न विदेश जाने नेपालीको संख्या अत्यधिक थियो । एनओसी लिनेको संख्या प्रतिवर्ष १४१५ सय हुन्थ्यो । चिकित्सा शिक्षा ऐन आएपछि न्यूनतम मापदण्ड नभई बाहिर जान नपाइने भयो । त्यसपछि विद्यार्थीको संख्या स्वाट्टै घटेको छ । विद्यार्थीको डाक्टर बन्ने चाहना एकै चोटि घटेको त होइन होला । यसको अर्थ पहिले न्यूनतम मापदण्ड पनि नभएकाहरू डाक्टरी पढ्न विदेश जाने गरेका थिए । अहिलेचाहिँ न्यूनतम ज्ञान, सीप र क्षमता भएका मात्रै जान्छन् । अहिले पनि हरेक वर्ष ४५ सय जना गइराखेका छन् । डाक्टर भइसकेपछि पनि देशमा बस्नटिक्न नचाहेकोनसकेको सन्दर्भ पनि छ, त्यो अर्कै कुरा हो । विदेश पढ्न जानबाटा शतप्रतिशत रोक्न सकिने हुँदैन । खालि न्यूनतम मापदण्ड पूरा गरर गएको छ कि छैन भन्ने हेर्नुपर्छ । चिकित्सा ऐनको आशय पनि त्यही हो । यसले राम्रै नतिजा पनि दिएको छ । विदेश जानेको संख्या किन घटाउन सकिँदैन भन्ने प्रश्नको उत्तरचाहिँ त्यति सजिलो छैन । दुईचारवटा मेडिकल कलेज थपेर, सिट संख्या बढाएर विदेश जानेलाई रोक्न सकिएला त ? त्यो ठोकुवा गरेर भन्न सकिने आधार कमै छ । किनकि त्यो मान्छेको रोजाइ, स्वतन्त्रता लगायत विविध कुरामा भर पर्छ ।नेपालमा चिकित्सा विधाको जनशक्तिको शिक्षा, गुणस्तर, उपलब्धता र रोजगारीको अवसरको तालमेलचाहिँ कस्तो छ ?१०२० वर्षदेखि सरकारी संस्थाहरूमा दरबन्दी थप नहुँदा अवसर साँघुरो हुने नै भयो । प्रदेश तहमा करार दरबन्दी केही थप भएका छन् । सरकारी दरबन्दी थप नहुने, अर्कोतर्फ निजी क्षेत्रतर्फ पनि धेरै रोजगारी थप हुने, नयाँ अस्पताल खुल्ने देखिएको छैन । युवा डाक्टरका लागि नेपालभित्र सम्भावना कमजोर बन्दै गएकै छ । उत्पादनको दाँजोमा अवसर र रोजगारी कम छ । त्यसले गर्दा कोही अझै उच्च र विशेषज्ञ सेवा पढ्न थाल्छन्, कोही विदेश जान खोज्छन् । अमेरिका, क्यानडा, बेलायत कहाँ अवसर छ, त्यहीँ जान खोज्छन् । सरकारी संस्थामा दरबन्दी खुलाउनु र निजी क्षेत्रलाई समेत विकसित हुन दिनु नै यो समस्या समाधानको उपाय हो । जनताको स्वास्थ्य मूलतः सरकारकै दायित्व हो भनिन्छ, तर सेवा दिने काम सरकारी, गैरसरकारी तथा निजी क्षेत्रबाट समेत भइरहेको छ । हाम्रोमा ३० हजार डाक्टर छन्, जबकि सरकारी दरबन्दीमा १५ सयदेखि २ हजारसम्म मात्रै छन् । २८ हजार डाक्टर बाहिर छन् । तिनलाई ठीकसँग जनताको सेवामा लगाउनुपर्छ । सहकार्यको सही मोडल लागू गर्ने सरकारको काम हुनुपर्छ । त्यसमा सरकारले ध्यानमा दिन सकेको देखिँदैन ।हाम्रोमा चिकित्सा शिक्षा र स्वास्थ्यको सुधारका क्षेत्रमा ठूलठूला अभियान, सम्झौता र सहमति भए तथा कानुन नै बन्यो । राष्ट्रिय चिकित्सा शिक्षा ऐन२०७५ जारी भएकै पाँच वर्ष र चिकित्सा शिक्षा आयोग गठन गरी ऐन कार्यान्वयनको सुरुआत गरिएकै चार वर्ष भयो । ऐन कार्यान्वयनको अवस्था र आयोगको भूमिका कस्तो पाउनुभयो ?सन् १९९१ देखि चिकित्सा शिक्षामा निजीकरण सुरु भयो । चिकित्सा शिक्षाका क्षेत्रमा नेपालमा ठूलो विकृति थियो । नियमनको प्रणाली नबनाई खुला गर्दा विकृति आए । कडा कानुन र कदम नचालेसम्म यसमा सुधार हुनेवाला थिएन । चिकित्सा शिक्षा खुला बजार होइन, नियमन गर्नु जरुरी देखेरै ऐनको माग भयो । कानुन बनाउन सुझाव दिनेमा मेरो पनि सहभागिता थियो । मेडिकल कलेजमा मेरिटका आधारमा भर्ना हुनुपर्छ, पैसा तिरे पनि नतिरे पनि भर्ना मेरिटमा हुने असाध्यै राम्रो कुरा छ । अर्को, एकीकृत प्रवेश परीक्षामा राम्रो काम भएको छ । यो सकारात्मक छ । तर छनोट, भर्ना केन्द्रीकृत गर्दा व्यवस्थापकीय समस्या पनि देखिएको छ । यसलाई निराकरणको उपाय निकाल्नुपर्छ । मेडिकल शिक्षा पढ्न विदेश जाने र आउनेले न्यूनतम मापदण्ड पूरा गर्नुपर्छ । यो पनि ठीकै हो । त्यो नभए त धेरै जना रहरले डाक्टर पढ्न जाने रहेछन् । जनताको ज्यानसँग सम्बन्धित कामकुरा रहरले मात्र हुँदैन, न्यूनतम मापदण्ड पूरा हुनैपर्छ । अर्को, शुल्क अचाक्ली थियो । पैसाको पोको फालेर भर्ना हुने चलन थियो । ऐनले शुल्क नियन्त्रणको कुरा पनि गरेको छ । शुल्क तोक्न, पारदर्शी गराउन जरुरी थियो, त्यो भएको छ । एक थरी घाटा भयो भन्दै छन्, अर्को थरी महँगो भयो भन्दै छन् । यसमा छलफल गर्न सकिन्छ । यी कुरा हुँदा मूलतः चिकित्सा शिक्षामा सुधार आएको छ । तर यहाँ समस्या पनि छ । व्यवस्थापकीय हिसाबले केन्द्रीय र शक्तिशाली निकायको कल्पना गरियो, त्यो बेला चाहिएको पनि थियो, तर हाल केही व्यावहारिक कठिनाइ देखिएका छन् । सबै कुरा केन्द्रित गरेपछि त्यो निकाय प्रभावकारी हुनुपर्यो कि परेन ? काठमाडौंमा हाललाई मेडिकल कलेज रोकौं र विकेन्द्रीकरण गरौं भन्ने कुरा थियो । त्यो पनि राखियो, कसैलाई ठूलै चोट पुग्यो ।मेकिडल शिक्षामा क्यालेन्डर पनि लागू नहुने भएको छ । चिकित्सा शिक्षामा चाहिने नयाँ जनशक्तिका लागि विश्वविद्यालयलाई प्रोत्साहन गर्नुपर्ने हाम्रो मुख्य सुझाव थियो । शिक्षा र स्वास्थ्य मन्त्रालयको समन्वय गर्न छुट्टै निर्देशनालय नै बनाइएको छ, काम भने भएको देखिँदैन । ७५३ वटा अस्पताल एकैचोटि बन्दै छन् । स्वास्थ्य मन्त्रालयले जीपी (जनरल प्राक्टिस) को दरबन्दी राखेको खै ? उनीहरूको तालिमका लागि शिक्षण संस्थाहरूलाई प्रोत्साहित गर्नुपर्यो । जनशक्ति कति चाहिन्छ, त्यसको कुनै लेखाजोखा छैन । नर्सिङ जनशक्तिको संकट देखिएको छ । कतिपयले यही कारणले आयोगलाई नै खारेज गरौं भनेका छन् । तर, बच्चाले डाइपरमा आची गर्यो भने बच्चा फाल्ने कि डाइपर ?तर, ऐन र आयोगप्रति विश्वविद्यालय, प्रतिष्ठान, सीटीईभीटी, मेडिकल कलेज सञ्चालक सन्तुष्ट देखिँदैनन् । खासमा नियमन गर्न ल्याइएको ऐनले ॅबन्ध्याकरण नै गर्यो भन्ने आरोप छ नि ?यो ऐनको दोष हैन, कार्यान्वयन गर्ने विधि र तरिकाले गर्दा हो । धेरै नियमन कसैले रुचाउँदैन । बुझ्नुपर्ने कुरा के हो भने, स्वायत्तता र जिम्मेवारी वहनबीचको सन्तुलन हामी सबैले आफ्नो अनुहारमा हेर्नुपर्छ । विश्वविद्यालय र आयोगले पनि यो कुरा हेर्नुपर्छ । आयोग आएपछि विश्वविद्यालयको अधिकार अलि कटौती भयो भन्ने छ । पहिले पनि विश्वविद्यालयको नियमन काउन्सिलले गर्दै आएको थियो, सिट तोकेकै हो । लागू गर्ने पात्र सही हुन्छन् भन्ने विश्वासले ऐन लेखिएको हुन्छ । लागू गर्ने मानिसको नियत पनि असल नै हुनुपर्छ । आयोगले न्यूनतम पाठ्यक्रम बनाइदिन सक्छ । त्यसलाई सुधार गर्ने अधिकार विश्वविद्यालयलाई हुनुपर्छ । सिट विश्वविद्यालयले नै प्रस्ताव गरेर पठाउनुपर्छ । त्यो मिल्यो कि मिलेन भनेर क्रसचेक आयोगले गर्न सक्छ । अर्को, सीटीईभीटीसँगको कुरा नियन्त्रण र नियमनको होला । सीटीईभीटीको अस्तित्व मेडिकल शिक्षामा छँदै छैन भन्ने म देख्दिनँ । ऐनले पनि साइजमा राख्ने कुरा गरेको छ । नर्सिङ र प्यारामेडिसिनमा धेरै विकृति थियो । त्यही विकृति भएका कारणले पहिलेको कानुनी प्रावधान परिवर्तन गरियो । नेपाल सरकारका लोगोधारी दुई अड्डाबीच पत्रिकाबाजी हुनु अलि चर्कै भएन र ? यो राम्रो भएन । सीटीईभीटीले जिम्मेवार तरिकाले ऐनको मर्म बुझ्नुपर्छ । आयोगले पनि सीटीईभीटीको अस्तित्व शून्य गर्न खोज्नु हुँदैन । आयोगले सीटीईभीटीलाई काम लगाउन सक्छ । नर्सिङको समस्या सल्टाउनुपर्छ । ऐनलाई सच्याएर भए पनि नेपालमा नर्सिङ उत्पादनलाई गुणस्तरयुक्त, संख्यात्मक र गुणात्मक रूपले वृद्धि गर्नुपर्ने दिन आएको छ । हामीले त्यति बेला १ लाखजति नर्सिङ जनशक्ति बेरोजगार छन् भनेर उल्लेख गरेका थियौं । नर्सिङ काउन्सिल र एसोसिएन पनि त्यही भन्थे । अहिले त ३ महिनाभन्दा बढी काम गर्ने नर्स पाउनै गाह्रो भयो । यहाँ त अस्पताल नै बन्द हुने र सेवाहरू नै अवरुद्ध हुने अवस्था आइसक्यो । सय बेडको अस्पतालमा ४० सिटको नर्सिङ भनियो, त्यो धान्नै सकिँदैन । आयोगको कार्यकारी निर्णयले पनि यो कुरा मिलाउन सकिन्छजस्तो लाग्छ । तपाईंले भनेजस्तै पीसीएल नर्सिङ पढाइ गर्न आफ्नै एक सय बेडको अस्पताल चाहिने, प्रमाणपत्र र स्नातक नर्सिङ एउटै शिक्षण संस्थाले पठनपाठन गर्न नपाउने कानुनी व्यवस्थाले धेरै नर्सिङ कलेज बन्द भएर समग्रमा नर्सिङ जनशक्ति उत्पादनमा कमी आएको देखिन्छ । यो गाँठो फुकाउने तरिका के हुन सक्ला ?ऐनमा एक सय बेडलाई घटाएर लैजाने भनिएको दफाको धेरै प्रयोग भइसक्यो । त्यसबाट धेरै जना ग्र्याजुएट भइसके । यसलाई फर्काएर लैजाँदा लफडा हुन्छ । मेरो व्यक्तिगत विचारमा, त्यत्रो संरचना बनाइसकेपछि त्यहाँ धेरै जानले तालिम लिन सक्ने अवसर खोलिदिए भइहाल्छ । प्रमाणपत्र र स्नातक एकै ठाउँमा हुँदै हुँदैन भनेर कहाँ लेखेको छ ? विश्वविद्यालयले स्नातकदेखि माथि हेर्नु एकदम सही हो । सीटीईभीटीले पीसीएल (प्रमाणपत्र) सम्म हर्ने भनिएको हो । त्योभन्दा तल डिग्री कोर्स नचलाउने भनिएको हो । तालिम नदेऊ, फार्मेसी चलाउने तालिम नचलाऊ भनेको होइनÙ अहेब, अनमीको कोर्स नचलाऊ मात्र भनिएको हो । किनकि अब स्वास्थ्य मन्त्रालयले पनि यस्तो जनशक्ति नलिने भनेको छ त्यो पनि गल्ती छैन । दुईवटा निकायले एउटा सुविधाभित्र नियमन गरेर पढाउन नदिँदा नै यो झमेला भएको हो । यो मिलाउन कानुनले छेक्छजस्तो मलाई लाग्दैन । देशलाई जनशक्ति अभाव भयो भने देशको आवश्यकता अनुसार सिट संख्या बढाउनु जायज नै हुन्छ । आवश्यकता पनि छ । यिनै दुई फर्मुलाबाट अहिलेको संकट सुल्झाउन सकिन्छ । अर्को कुरा, सिट संख्या ४० हुन्छ भनेर कुन देवताले ढुंगामा लेखेर पठाइदिएका हुन् ? एक सय बेड बनाउन, फ्याकल्टी बढाउन, शैक्षिक सामग्री बढाउन केके चाहिन्छ बढाऊ । राखौं । ५० बेडको अस्पताल सय बेडको भएपछि सिटचाहिँ ४० को ४० ? देशलाई जनशक्ति अभाव भयो भने अलिकति सहजीकरण गरेर नर्सिङको सिट संख्या हेर्न सकिँदैन ? सिट त ऐनमा तोकिएको छैन ।तथ्यांक हेर्दा पीसीएल नर्सिङ पढ्छु भन्दा पनि भर्ना हुन सिट नपाउने, स्नातक (बीएससी नर्सिङ) तर्फचाहिँ सिट खाली नै रहने कसरी भयो ?म आयोगको परीक्षामा त संलग्न छैन तर मलाई लाग्छ, यो परीक्षा प्रणालीसँग सम्बन्धित छ । नर्सिङलाई पनि एमबीबीएससँगैको परीक्षामा हालिएको छ । त्यसपछि मान्छे परीक्षामा जाँदैन । एमबीबीएससँगै बसेर जसले नर्सिङ पास गरेको हुन्छ, त्यसले अमेरिका, बेलायत, अस्ट्रेलिया ताकेको हुन्छ । परीक्षा प्रणालीमा अलि सुधार गर्नुपर्छजस्तो लाग्छ । आवेदन दिनेको संख्या बढ्यो भने भर्ना हुनेको संख्या बढाउन सकिन्छ । टपरटपर मात्र लिन्छु भन्यो भने त टपरहरू देशमै बस्न चाहेका छैनन् भन्ने कुरा पनि बुझ्नुपर्यो । सबै टपर चाहिन्छ भन्ने पनि छैन । सबै टपर डाक्टर पनि हुँदैनन् । बिरामी रुचाउने अरू पनि हुन्छन् । यो हाम्रो मात्र होइन, दुनियाँकै कुरा यही हो । आवेदन दिनेको संख्या बढ्यो भने भर्ना हुनेको संख्या बढाउन सकिन्छ कि ? अलिकति व्यावहारिकता पनि हेर्नुपर्छ । आयोग र ऐनसँग जोडेर वा यसको कारणले पनि विद्यार्थी विदेश गए भन्ने गुनासो सुनिन्छ नि ?यो दोष ऐनलाई नदिऔं । छात्रवृत्तिमा पढाउन थाल्नुलाई कसरी गल्ती भन्नु ? पास गरेका मान्छेलाई व्यवस्थित गर्न नसक्दा ती विदेश गए होलान् । तालिमै गर्न नपाउने ठाउँमा पठाउँदा विद्यार्थीहरू आत्तिएका होलान्, यो अर्को विषय छ । निजीहरूको छटपटी त पैसा कम भएर पनि भएको हो । अहिले आएर शुल्क र सिटको मार बिरामीको थाप्लोमा गएको छ । त्यो शुल्क आवधिक रूपमा समायोजन गर्ने हिम्मत पनि गर्नुपर्छ । शुल्क समसामयिक भएपछि गर्दिनुपर्छ । मेडिकल कलेजहरूलाई बिमाबाट पनि हटाइदिएपछि त्यसको मार पनि जनतालाई परेको छ । सरकारी अस्पतालले मात्र देशभरका जनताको सेवा गरेर भ्याउने अवस्था छैन । त्यसो भए चिकित्सा शिक्षा कानुनमा समस्या नै छैन ? अहिले उठिरहेको संशोधन माग सम्बोधन गर्नुपर्दैन ? चिकित्सा शिक्षा ऐनमा समस्या छ, नियुक्तिको प्रक्रियादेखि नै समस्या छ । कार्यकारी उपाध्यक्षको उमेरहद ६५ वर्ष तोकिएको छ, डाक्टरी गर्न नपाउने लेखिएको छ । सरकारी जागिर पनि नहुने लेखियो । राम्रो अभ्यास गरिराखेको, राम्रो सीप भएको मान्छे र अर्को निकायमा भएको मान्छे त्यहाँ जाँदैन । ६५ वर्षसम्म प्रवेश हुन पाउने व्यवस्था गरिनुपर्छ । २०८५ सालसम्म निजी मेडिकल कलेजलाई गैरनाफामूलक बनाउने प्रावधान पनि विवादित छ । हिसाबकिताब छैन । अध्ययन गरेको छैन । कसले जिम्मा लिने होला ? क्षतिपूर्ति कसले दिने हो ? कुन कानुनले कब्जा गरेर गैरनाफामूलक बनाउने हो ? कुन ऐन अन्तर्गत सार्ने हो ? सरकारीकरण गर्ने हो कि के गर्ने हो ? लेखाजोखाबिनै ऐनमा दफा छिराइयो ।कलेज र प्रतिष्ठानको फरक छुट्ट्याउन नसकेको बुझ्छु म । प्रतिष्ठान भएको ठाउँमा फेरि मेडिकल कलेज भन्नु तुकको कुरा होइन । प्रत्येक प्रदेशमा प्रतिष्ठान खुल्नुपर्यो । सबै जिल्लामा मेडिकल कलेज लैजाने कुरामा म सहमत छैन । अर्को, २०८० सालसम्म प्रत्येक प्रदेशमा सरकारी मेडिकल कलेज खोल्ने भनिएको थियो, यो पनि प्रस्ट छैन । ऐन संशोधनको प्रस्ताव गरेको डेढ वर्षजति भयो, शिक्षा मन्त्रालयमा फाइल अड्केर बसेको छ । संशोधन गर्न पाए अहिलेका अप्ठ्याराहरू धेरै खुल्छन् । व्यवहारमा चाहिँ निजीलाई नाफाखोर र सरकार गजब भन्छन्, यी दुईवटै कुरा सत्य होइनन् । निजीमा पनि समस्या छन््, सरकारीमा पनि । सबै सरकारीले सम्हाल्दिन सके देश गज्जब हुन्थ्यो, तर सम्भव देखिँदैन । म निजीको पक्षधर भएको होइन, तर आफ्नो क्षमता नभएसम्म स्वास्थ्य क्षेत्रमा निजी क्षेत्रलाई पनि काम गर्न दिनुपर्छ । उनीहरूको समस्यामा सरकारले मध्यस्थता गरिदिनुपर्छ । ऐन संशोधनको कुरा त उठ्दै आएको छ तर चिकित्सा शिक्षा र स्वास्थ्य सुधारका नेतृत्वकर्ता प्राध्यापक डा गोविन्द केसीहरू मेडिकल शिक्षा प्रदायकहरूलाईॅमाफिया देख्छन् अनि सेवाप्रदायकहरू केसी र पक्षधरहरूलाई नेपालको मेडिकल शिक्षा र स्वास्थ्य क्षेत्र ध्वस्त पारेर ॅविदेशी पोस्ने एजेन्ट का रूपमा ध्रुवीकृत गर्छन् । साझा विन्दुमा आउन कसरी सम्भव होला ?यहाँ दुईवटा अतिवाद चलिरहेका छन् । पहिले निजीको अतिवादले गर्दा यो ऐन जन्मियो । चिकित्सा शिक्षा र स्वास्थ्यमा खुला व्यापार गर्न दिनुपर्छ भन्ने रबैया पनि ठीक होइन । यो संवेदनशील विषय हो । नियमन हुनैपर्छ । कतिपय नेताले पनि यो कुरा मान्दैनन्, निजीको शुल्क किन तोक्ने भन्ने खालका तर्क पनि गर्छन् । सरकार एक्लैले धान्न सक्ने अवस्था पनि छैन । अर्कोतिर, केही साथीहरू प्राइभेट भनेको निमिट्यान्नै पार्नुपर्छ, सरकारले सबै ठेक्का लिनुपर्छ भन्ने मान्नुहुन्छ । शुल्क पारदर्शी बनाऔं । नियमन गरौं । अतिवाद काम लाग्दैन, अहिले सरकारीकरण पनि हुँदैन । चल्न दिँदा पनि चल्न सक्ने गरी नियमन गर्नुपर्छ । नत्र त कि विकृति आउँछ कि ती बन्द हुन्छन् । बन्द भएर नर्सिङको जस्तो संकट आउन पनि दिनु भएन । मध्यमार्गी बाटो नै उपयुक्त हुन्छ ।चिकित्सा शिक्षा आयोगको कार्यकारी उपाध्यक्षका लागि सरकारले दरखास्त आह्वान गरेको छ । तपाईंको विचार के छ ? प्रस्ताव आए के गर्नुहुन्छ ?म उपाध्यक्ष बन्ने दौडमा खासै छैन । सबैका लागि मेरो प्रश्नचाहिँ छ । चिकित्सा शिक्षा सुधारको इमानदार प्रयास गर्ने हो कि होइन ? त्यसका लागि इच्छाशक्ति र आवश्यक क्षमता छ कि छैन ? पहिले यी कुराको निर्क्योल हुनुपर्छ । यी कुराको जवाफ आयो भने विचार गर्न सकिन्छ ।कोभिड महामारीको सामना गरेर आयौं । अझै स्वास्थ्य क्षेत्रमा लगानी अनुसार प्रतिफल नपाएको, स्वास्थ्य संस्थामा आधुनिक उपकरण र विशेषज्ञक चिकित्सक अभाव, सर्ने तथा नसर्ने रोगहरू, कुपोषण, दुर्घटना तथा विपद्जन्य समस्या देखिन्छन् । फेरि पछिल्लो पटक मानसिक स्वास्थ्य, आँखा पाक्ने रोग लगायतका स्वास्थ्य समस्या बढ्दै गएको पाइन्छ । समग्र स्वास्थ्य समस्या र जटिलताहरूको सामना कसरी गर्ने ?हामीमा पहिलेदेखि नै समस्या छ । स्वास्थ्य क्षेत्र पहिले राम्रो भएर अहिले बिग्रेको होइन । पछिल्लो समय स्थानीय तहहरूले पनि पहलकदमी लिइरहेको देखिन्छ तर उनीहरूको क्षमता पुगेको छैन । अहिलेको सबैभन्दा ठूलो चुनौती केन्द्रीय सरकारको नियमनकारी भूमिकामा रहेको संवैधानिक व्यवस्थालाई सेवाप्रदायकको रोलमा कसरी लैजाने भन्ने हो । व्यवस्थापकीय र संवैधानिक कुरामै पुनः परिभाषित गर्नुपर्ने देख्छु । सरकार र गैरसरकारी निकायबीच समन्वयमा पनि कमी देख्छु । तीन तहका सरकारबीच पनि लडाइँझगडा मात्रै देखिन्छ । त्यसलाई मिलाउन राजनीतिक तहमा बृहत्तर छलफलको जरुरी देख्छु । गैरनाफामूलक संस्थाहरूलाई सरकारले आफ्नो साझेदार सेवाप्रदायकका रूपमा अघि सार्दै जानुपर्छ । केन्द्रीय सरकारले अब एउटा मोडल सोच्नुपर्छ । पालिका तहमा कसरी समन्वय गर्ने, प्रभावकारी कसरी बनाउने, निजी र गैरसरकारीसँग समन्वय कसरी गर्ने भनेर सोच्नुपर्छ । निजी र गैरसरकारी क्षेत्रमा राम्रो गरिराखेका संस्थाहरूसँग समन्वय र सहकार्य गर्न सरकारले लाज मान्नु हुँदैन ।मुटुको सेवा लिन भनेपछि सर्वसाधारणदेखि भीआईपीसम्म गंगालाल अस्पताल वा त्रिवि शिक्षण अस्पतालको मनमोहन कार्डियोलोजी धाउँछन् । अन्य विधाका यस्तै खालका सरकारी स्वास्थ्य संस्था किन बन्न सकेनन् ? अरू सरकारी अस्पताललाई सफलताको सूत्र केही छ ?सरकारी अस्पताल पास र फेल किन हुन्छन्, जितहार कसरी हुन्छ भन्नेबारे मेरो पुस्तक हृदय मा पनि उल्लेख छ । कुनै अड्डाको प्रमुख भएर जानु भनेका सेवाका लागि हो कि लाभ लिनका लागि, त्यसमा स्पष्ट हुनुपर्छ । व्यावहारिक, इमानदार र दूरगामी पनि हुनुपर्छ । यी कुरा भए भने धेरै काम गर्न सकिन्छ । निहित स्वार्थले गर्दा उपकरण किन्ने, भवन बनाउने क्याम्पेन नै चल्छ । व्यवस्थापकीय क्षमता नभएका मान्छेलाई कार्यकारी भूमिका दिँदा पनि धेरै नै बिग्रेको छ । कम से कम प्रशासकीय तालिम नगराई कसैलाई पनि नियुक्ति दिनु हुँदैन । दुई हप्तादेखि चार हप्तासम्मको तालिमबाट यी कुरा दिन सकिन्छ । सानातिना त्रुटिबाट ठूलो क्षति बेहोर्नुपर्छ । स्वास्थ्य सेवामा ढिलाइलाई सुधार गर्नुपर्छ, चुहावट नियन्त्रण गर्न सक्नुपर्छ । बालबालिका अस्पताल स्थापनाको अभियानमा पनि हुनुहुन्छ । त्यो काम कहाँ पुग्यो ?मेरो २५३० वर्षको अनुभवले मलाई दिएको पाठ बाल अस्पतालको आवश्यकता हो । हाम्रोमा जुन हिसाबले बालबालिकाको उपचार भइरहेको छ, त्यो पर्याप्त छैन । सरकारकै कामलाई सहयोग गर्न नै गैरसरकारी मोडलमा काम सुरु गरिएको छ । सरकारको पनि सहयोग छ । काठमाडौंमा भवन निर्माण कार्य जारी छ । ओपीडी भवन त सकिन लाग्यो । कोशी प्रदेशमा तीन महिनादेखि अस्पताल सञ्चालनमा आएको छ । सुदूरपश्चिमबाट पनि माग आइरहेको छ । अर्को चरणमा त्यहाँ जान्छौं । काठमाडौंमा एकडेढ वर्षमा सक्छौं । सबैको सहयोग चाहिएको छ ।"
रुसको मिसाइल आक्रमणमा ७ युक्रेनीको मृत्यु,"किभ (एजेन्सी) रुसले युक्रेनको उत्तरी सहर चेर्निहिभको सेन्ट्रल स्क्वायरमा मिसाइल आक्रमण गर्दा कम्तीमा सात जनाको मृत्यु भएको छ । अरू ९० जना घाइते भएका छन् । मृत्यु हुनेमा ६ वर्षीया बालिकासहित केही बालबालिकाहरू पनि रहेको अन्तर्राष्ट्रिय मिडियाले जनाएका छन् । युक्रेनको आन्तरिक मामिला मन्त्रालयले विज्ञप्ति जारी गर्दै रुसले सीमा क्षेत्र नजिकैको सहरमा विश्वविद्यालय र नाटकघर सहितका भवनहरूमा आक्रमण गरेको जनाएको छ । चेर्निहिभ सहर बेलारुसको नजिक पर्छ । युद्धको सुरुवातताका यो सहर रुसले कब्जा गरे पनि पछि युक्रेन सेनाले आफ्नो नियन्त्रणमा ल्याएका थिए ।युक्रेनका राष्ट्रपति भ्लोदोमिर जेलेन्स्की भने यतिबेला स्विडेन पुगेका छन् । प्रधानमन्त्री उल्फ क्रिस्टर्सन, शाही परिवार र अन्य अधिकारीहरूसँग भेटघाट गर्न उनी स्विडेन गएका हुन् । रुसको मिसाइल सहरको बीचमा गरिएको थियो, जसले पोलिटेक्निक विश्वविद्यालय, थिएटरजस्ता संरचना ध्वस्त भएका छन्, युक्रेनी राष्ट्रपति भ्लोदिमिर जेलेन्स्कीले उल्लेख गरेका छन् । रुसले पनि आफ्नो सैन्य क्षेत्रमा युक्रेनले ड्रोन आक्रमण गरेको जनाएको छ । उत्तरपश्चिमको नोभ्गोरोद क्षेत्रमा गरिएको आक्रमणबाट आगलागी तुरुन्तै स्थितिलाई नियन्त्रणमा लिइएको थियो । अर्को ड्रोन भने नष्ट गरेको रुसले जनाएको छ । तर, युक्रेनले ड्रोन आक्रमणबारे कुनै जानकारी दिएको छैन । झन्डै दुई वर्ष पुग्न लागेको रुस र युक्रेनको युद्ध विभिन्न विदेशी पक्षको पहलका बावजुद अझै टुंगिएको छैन । घटनामा घाइते भएकाहरूको उपचार भइरहेको छ । अन्तर्राष्ट्रिय मिडियाका अनुसार मृतकको संख्या अझै बढ्नसक्ने आकलन गरिएको छ । आक्रमणमा परी घाइते भएकी ६ वर्षे बालिकाको अस्पतालमा उपचारको क्रममा मृत्यु भएको बताइएको छ ।ती बालिकाको आमाको अवस्था भने गम्भीर रहेको सरकारी अधिकारीहरूले बताएका छन् । प्रहरीले ६ वर्षे बालिकाको उद्धार गरी अस्पताल पुर्याएका थिए । तर अत्यधिक रक्तस्रावका कारण अस्पताल पुग्दा चिकित्सकले उनलाई मृत घोषणा गरेका थिए ।"
सीमामा युद्धक विमान उडाएकामा चीनसँग ताइवानको आपत्ति,"ताइवान (एजेन्सी) आफ्नो सीमाभित्र युद्धक विमानहरू उडाएको भन्दै ताइवानले चीनप्रति असन्तुष्टि जनाएको छ । चीनले शनिबार आफ्नो क्षेत्रमा ४० भन्दा बढी युद्धक विमानहरू उडाएको ताइवानले आरोप लगाएको हो । चीनले यसलाई सैन्य अभ्यास बताए पनि यस्तो गतिविधि अर्थहीन र उत्तेजना बढाउने मात्र भएको ताइवानको भनाइ छ ।बेइजिङले ताइवानको आगामी चुनावलाई प्रभावित पार्न यस्तो गतिविधि गरेको त्यहाँका सुरक्षा मन्त्रालयले दाबी गरेको छ । चीनले उक्त क्षेत्रमा लडाइँको अवस्थामा आफ्नो शक्ति परीक्षण गर्न यस्तो उडान गरिएको बताएको सञ्चारमाध्यमले उल्लेख गरेका छन् । चीनले ताइवानलाई आफ्नो स्वशासित क्षेत्रको रूपमा मान्दै आएको छ, तर यसलाई ताइवानले भने अस्वीकार गर्दै आएको छ । पछिल्लो समय अमेरिकाले ताइवानमा सहयोग तथा गतिविधि बढाएको भन्दै चीनले पनि यसको सीमा क्षेत्रमा सैन्य गतिविधिलाई बढावा दिइरहेको छ ।"
युरोपमा फेरि गर्मी बढ्दै,"(पेरिस) युरोप फेरि गर्मीको चपेटामा परेको छ । गर्मी बढेसँगै युरोपका विभिन्न देशमा पानीको संकट, आगलागी वृद्धि भएको छ भने कृषि उत्पादनमा कमी आएको छ । केही सातादेखि पोर्चुगल, स्पेन, इटाली, फ्रान्स र ग्रिसका विभिन्न क्षेत्रमा भीषण आगलागी भइरहेको छ । मौसमविद्हरूले इटालीमा ४२ डिग्री सेल्सियस, फ्रान्समा ४० डिग्री सेल्सियस र स्विट्जरल्यान्डमा ३७ डिग्री सेल्सियससम्म तापक्रम पुग्ने अनुमान गरेका छन् । अफ्रिकी महादेशबाट आएको उच्चचापीय प्रणालीका कारण यस्तो अवस्था आएको मौसमविद्हरूको भनाइ छ । स्विस र फ्रान्सेली मौसम एजेन्सीहरूका अनुसार उच्च तापक्रम कम्तीमा अर्को सातासम्म स्पेनबाट मध्य युरोपमा विस्तार हुने अपेक्षा गरिएको छ । अफ्रिकी महादेशबाट युरोपतिर सरेको तापले दक्षिणी फ्रान्स, स्विट्जरल्यान्ड, दक्षिणी जर्मनी र उत्तरी इटालीलाई प्रभावित पारेको छ । जलवायु परिवर्तनसम्बन्धी अन्तरसरकारी प्यानलले जलवायु परिवर्तनले गर्मीको लहरलाई झन् तीव्र र दोहोरिरहने बनाउने पुष्टि गरेको छ ।इटाली यस साताको अन्त्यमा गर्मीको तेस्रो लहरबाट प्रभावित हुनेछ । मौसमविद्हरूले शनिबार र आइतबार तापक्रम उच्च अवस्थामा पुग्ने हुँदा आगोको सप्ताहन्त बन्ने पूर्वानुमान गरिरहेका छन् । बढ्दो तापक्रम अफ्रिकाको सहाराबाट निस्किएर अल्जेरिया र मोरक्कोमा भित्रिने र त्यहाँको न्यानो हावासहित युरोप भित्रिने उनीहरूको भनाइ छ । सबैभन्दा बढी प्रभावित क्षेत्रहरू उत्तरी इटालीका मैदानी क्षेत्रहरू र टेर्हेनियन सागरको तटवर्ती हुनेछन्, जहाँको तापक्रम ४० डिग्री र सार्डियामा ४२ डिग्री पुग्ने बताइएको छ । एजेन्सीहरूले फ्लोरेन्स, रोम, बोलोग्ना, फेरारा, बोलजानो, अलेसेन्ड्रिया र टर्नीलगायतका सहरमा गर्मीका सतर्कताहरू जारी गरेका छन् । पूर्वानुमानअनुसार बढ्दो तापक्रम अगस्ट २७ सम्म रहन सक्ने र त्यसपछि युरोपमा फेरि आँधी आउने अनुमान गरिएको छ ।फ्रान्सको दक्षिणपूर्वका सात विभागहरूलाई आगामी गर्मीको आँधीबेहरी र यस सप्ताहान्तमा बढ्दो तापक्रमका लागि उच्च सतर्कतामा राखिएको छ । भूमध्यसागरीय तट र रोन नदीको उपत्यका सबैभन्दा बढी प्रभावित क्षेत्रहरूमध्ये पर्ने छन् । त्यहाँको तापक्रम ४० डिग्री सेल्सियस पुगिसकेको छ । जर्मनीमा यस साताको सुरुमै राजधानी बर्लिनमा गर्मीबाट क्षति पुग्न सक्ने भन्दै सतर्क रहन चेतावनी जारी गरिएको थियो । सप्ताहन्तमा त्यहाँको तापक्रम ३२ डिग्री सेल्सियससम्म पुग्ने अनुमान गरिएको छ ।एक महिनाअघि पनि इटालीका सिसिली र सार्डिनिया जस्ता आइल्यान्डहरूको तापक्रम ४८ डिग्री सेल्सियससम्म पुगेको थियो । त्यतिबेला पनि इटाली, ग्रिस, स्पेनजस्ता देश अत्यधिक गर्मीको चपेटामा परेका थिए । युरोपका धेरै देशका जंगलमा लागेको डढेलोका कारण नजिकका बस्तीहरूमा पनि आगलागी हुँदा घरहरू नष्ट भएका थिए भने स्थानीय अन्यत्र सर्नुपरेको थियो । स्विट्जरल्यान्ड, ग्रीसको एथेन्सलगायत क्षेत्रका जंगलमा पनि डढेलो फैलिएको थियो । स्पेनको ला पाल्मामा पनि डढेलोले वनक्षेत्र नष्ट भएका थिए । अत्यधिक गर्मीकै कारण डढेलो लागेको अनुमान गरिएको थियो ।विश्व मौसम विज्ञान संगठन (डब्लूएमओ) का अनुसार अत्यधिक गर्मीको यो समस्याले जलवायु क्षेत्रमा अझै काम गर्नुपर्ने देखिएको छ । यस पटक विश्वभर तापमानको यसअघिको रेकर्ड तोडिएको संगठनले जनाएको छ । तापमानसम्बन्धी विशेषज्ञ तथा संयुक्त राष्ट्रसंघका प्रतिनिधि जोन नाइरनले यस्ता घटनाहरू अझै तीव्रताका साथ बढ्ने भएकाले विश्व नै अत्यधिक गर्मीबाट जोगिनका लागि तयार हुनुपर्ने बताए ।"
"इन्धनमा अत्यधिक सेवा शुल्क र कर, उपभोक्तालाई अनावश्यक भार","(काठमाडौं)सरकारले इन्धनमा स्वचालित मूल्य राखे पनि अत्यधिक कर र सेवा शुल्कले उपभोक्तालाई भार परेको छ । पेट्रोल प्रतिलिटर ६३ रुपैयाँ र डिजेलमा करिब ४७ रुपैयाँसम्म सरकारी कर र आयल निगमले लागत मूल्यको २१५ प्रतिशतसम्म मुनाफालगायत शुल्क राख्दा सर्वसाधारण मारमा परेका हुन् । इन्डियन आयल कर्पोरेसन (आईओसी) ले अगस्ट १५ मा पठाएको नयाँ मूल्य सूचीअनुसार निगमले प्रतिलिटर ९७ रुपैयाँ १० पैसामा पेट्रोल किनेको छ । डिजेल प्रतिलिटर १ सय ८ रुपैयाँ २० पैसामा खरिद गरेको छ ।सरकारले प्रतिलिटर पेट्रोलमा ६२ रुपैयाँ ९८ पैसा र डिजेलमा ४६ रुपैयाँ ४१ पैसा राजस्व लगाएको छ । त्यसबाहेक निगमको खर्च, ढुवानी भाडा र पेट्रालियम बिक्रेताको खर्च एवं मुनाफासहितको खुद्रा बिक्री मूल्यले उपभोक्तालाई थेग्नै नसक्ने गरी आर्थिक भार परेको छ । स्वचालित मूल्य प्रणालीका नाममा सरकारले बेबकुफ बनाएको छ । अत्यधिक कर, त्यसमा पनि अनावश्यक शुल्कले उपभोक्ता मूल्यवृद्धिको चपेटामा छन्, राष्ट्रिय उपभोक्ता मञ्चका अध्यक्ष प्रेमलाल महर्जनले भने, सर्वसाधारणलाई ठग्ने काम तत्काल बन्द गर्नुपर्छ । इन्धनमा लाग्दै आएको अत्यधिक कर तत्काल पुनरावलोकन गर्नुपर्छ ।सरकारी कर र राजस्व शीर्षकमा भन्सार शुल्क, सडक मर्मतसम्भार शुल्ककर, प्रदूषण शुल्ककर, पूर्वाधार करलगायत शीर्षकमा रकम उठाइँदै आएको छ । प्रतिलिटर पेट्रोलमा भन्सार तथा प्रज्ञापन शुल्ककरका नाममा २५२३ रुपैयाँ, सकड मर्मतसम्भार शुल्ककर ४ रुपैयाँ, प्रदूषण शुल्ककर १५० रुपैयाँ, पूर्वाधार कर १० रुपैयाँ, मूल्य अभिवृद्धि कर २०४८ रुपैयाँ, मूल्य स्थिरीकरण कोष शुल्क १७८ रुपैयाँ भन्सार बिन्दुमै असुलिन्छ । डिजेलमा भन्सार तथा प्रज्ञापन शुल्ककर १२३ रुपैयाँ, सडक मर्मतसम्भार शुल्ककर २ रुपैयाँ, प्रदूषण शुल्ककर १५० रुपैयाँ, पूर्वाधार कर १० रुपैयाँ, मूअ कर १९२१ रुपैयाँ र मूल्य स्थिरीकरण कोष शुल्क १६७ रुपैयाँ लिइन्छ ।यीबाहेक निगमले प्रशासनिक एवं बिक्री खर्च भनेर ०६१ पैसा, बिमा खर्च ००६ पैसा, प्राविधिक नोक्सानी १२० रुपैयाँ, ऋणको ब्याज ००६ पैसा गरेर पेट्रोलमा प्रतिलिटर १९३ रुपैयाँ र डिजेलमा १५२ रुपैयाँ उठाउँछ । निगमले व्यवसायीलाई पनि ढुवानी भाडा र खर्च दिन्छ । प्रतिलिटर पेट्रोलमा निगमले बरौनीकाठमाडौंको औसत भाडा प्रतिलिटर ६१३ रुपैयाँ र पेट्रोलियम बिक्रेता तथा ग्यास कम्पनीबिक्रेतालाई खर्च एवं मुनाफा ६१० रुपैयाँ दिन्छ । डिजेलमा ढुवानी भाडा प्रतिलिटर २९६ रुपैयाँ र बिक्रेता खर्च एवं मुनाफा ४८५ रुपैयाँ दिने गरेको छ । यी सबै मिलाएर काठमाडौंसम्मको खरिद लागत जोडिन्छ । लागत मूल्यमा मर्मत र पूर्वाधारका नाममा केही प्रतिशत राखेर खुद्रा बिक्री मूल्य राख्दा इन्धनको भाउ थप महँगिएको छ ।पूर्वाधार र प्रदूषण कर तीन ठाउँमा तिर्नुपर्ने बाध्यता छ । भन्सारबाटै सुरु हुन्छ, यातायात कार्यालयले पनि असुल्छ । प्रदेश, नगरपालिकाले पनि सोही शीर्षकमा कर उठाउँछन्, महर्जनले भने, एउटै शीर्षकमा विभिन्न ठाउँमा रकम तिर्नुपर्ने बाध्यता छ । करमाथि कर लाद्न मिल्दैन, यो गैरकानुनी काम हो । सेवा शुल्कका सन्दर्भमा लागत शुल्कमा कमिसन जोड्नु गलत भएको उनले बताए । कमिसन भनेको नाफाबाट बाँड्ने हो, तर पम्पवालाहरूलाई खर्च एवं मुनाफा शीर्षकमा कमिसन दिने गरिएको छ । निगमले पछिल्लो समय गत मंगलबार प्रतिलिटर पेट्रोलमा ५ रुपैयाँ र डिजेलमा १४ रुपैयाँ बढाएको छ । डिजेलको मूल्यवृद्धिसँगै यातायात व्यवस्था विभागले अन्तरप्रदेश चल्ने सवारीको भाडा समायोजन गरेको छ । डिजेलको मूल्य अत्याधिक रूपमा बढ्दा सर्वसाधारणलाई प्रत्यक्ष असर पर्छ । ढुवानीको भाउ बढ्दा दैनिक उपभोग्य वस्तुमा प्रत्यक्ष असर पार्छ । तर, सरकार राजस्वमा मात्रै केन्द्रित भएको सरोकारवालाहरू टिप्पणी गर्छन् । पूर्ववाणिज्य तथा आपूर्ति सचिव पुरुषोत्तम ओझा पनि पूर्वाधार मर्मत, निर्माणका लागि केही प्रतिशत मुनाफा आवश्यक भए पनि अनावश्यक करकै कारण महँगी बढेको बताउँछन् । कर नभई सरकार चल्दैन, कर चाहिन्छ तर यो बढी नै भयो, उनले भने, प्रशासनिक खर्च पनि बढी भयो, खर्चिलो संरचनालाई धान्न सरकारले इन्धनको करलाई माध्यम बनायो । कर धेरै उठाउँदा उपभोक्तालाई भार मात्रै भएको छ । उच्च करले हरेक उपभोक्ताको ढाड सेक्ने काम मात्रै भयो । केही मात्रामा कर समायोजन गर्नुपर्छ, करको पुनरावलोकन जरुरी छ ।आर्थिक वर्ष ०७८७९ मा ३ खर्ब ८ अर्ब रुपैयाँको ३१ लाख ८९ हजार ७ सय १७ किलोलिटर इन्धन आयात भएको थियो । जसमा १ खर्ब २४ अर्ब राजस्व संकलन भएको थियो । ०७९८० मा २ खर्ब ८१ अर्ब रुपैयाँको २७ लाख ८२ हजार ८ सय ३२ किलोलिटर इन्धन आयात हुँदा १ खर्ब १० अर्ब राजस्व संकलन भएको थियो । राजस्वमै केन्द्रित हुँदा खुद्रा बिक्री मूल्य बढेको हो । निगमका पूर्वनायव कार्यकारी निर्देशक सुशील भट्टराईले पनि कर अत्यधिक हुँदा महँगी बढेको दाबी गरे । निगमले राख्दै आएको लागत मूल्यमा भने केही प्रतिशत नाफा आवश्यक रहेको उनको भनाइ छ । कम्पनी चल्न वर्किङ क्यापिटल चाहिन्छ । अन्तर्राष्ट्रिय बजारमा इन्धनको मूल्य बढ्दै जाँदा आपूर्ति प्रणालीमा समस्या हुन सक्छ । त्यसका लागि मुनाफा चाहिन्छ, डिपो मर्मत र पूर्वाधारका लागि रकम चाहिन्छ, भट्टराईले भने, सरकारबाट बजेट दिँदैन, निगम आफ्नै आम्दानीबाट चल्ने हो । त्यही भएर पनि केही मुनाफा आवश्यक छ ।विगतमा लागत मूल्यको ५ देखि १५ प्रतिशतसम्म मुनाफा राख्न पाउने गरी कार्यविधि बनेको थियो । त्यसैले लागतमा २ देखि ३ प्रतिशतसम्म मुनाफालाई सामान्य मान्नुपर्ने भट्टराईको तर्क छ । विगतकै मन्त्रिपरिषद्ले ५ प्रतिशतसम्म मुनाफा राख्न पाउने व्यवस्था गरेको थियो । विद्युतीय सवारीसाधनले इन्धनलाई तत्काल विस्थापित गर्न सक्दैन, अझै २०३० वर्ष पेट्रोलियम इन्धनकै माग छ । त्यही भएर भण्डारण बनाउन आवश्यक छ, भट्टराईले भने, यद्यपि मूल्य समायोजनको नीतिलाई समग्र मूल्यको इनर्जी नीतिसँग जोडेर लैजानुपर्छ । राज्यले एकातिर भनेको छ तर हाम्रो मूल्य समायोजनको नीति अर्कोतर्फ भइरहेको छ । निगम र विद्युत् प्राधिकरण आआफ्नै हिसाबले चलेका छन् ।निगमका पूर्वकार्यकारी निर्देशक दिगम्बर झाले अटो प्राइसिङ राम्रो कन्सेप्ट भएको बताए । पूर्ण रूपमा कार्यान्वयन भए यो सर्वसाधारणको हितमा हुने उनको भनाइ छ । स्वचालित मूल्यका विषयमा मेरो कार्याकालमा पनि कन्सेप्ट दिएको हो । तर कार्यान्वयन हुन सकेन, उनले भने । पेट्रोलियम पदार्थको स्वचालित मूल्य प्रणाली कार्यविधिअनुसार बिक्री मूल्य निर्धारण गर्दा पेट्रोलको परल मूल्यमा २५ प्रतिशत र डिजेलको परल मूल्यमा २ प्रतिशत मात्रा मुनाफा राख्न सकिने उल्लेख छ । सोहीअनुसार पेट्रोलमा २१५ र डिजेलमा १८७ प्रतिशत मात्रै मुनाफा राखेको निगमका प्रवक्ता मनोज ठाकुरले जनाए ।विगतकै कार्यविधिमा पेट्रोलमा ५ र डिजेलमा १५ प्रतिशतसम्म मुनाफा थियो । अहिले त्यसलाई घटाएर पेट्रोलमा ३७६ रुपैयाँ, डिजेलमा ३०७ रुपैयाँ मुनाफा राखेका छौं, आईओसीबाट नयाँ मूल्यसूची आउँदा लागतअनुसार मूल्य पनि फरकफरक पर्छ । मूल्य बढेर आउँदा बढ्छ, घटेर आउँदा घट्छ, ठाकुरले भने, मुनाफा सरकारको ऋण र ब्याज तिर्नका लागि हो, दायित्व अझै बाँकी छ । चितवनमा लोथरको भण्डारण निर्माण र सिनामंगल डिपो सार्न पर्ने बाध्यता छ ।ठाकुरका अनुसार मूल्य स्थिरीकरण कोषको साढे २२ अर्बको दायित्व छ । सरकारको साढे ३ अर्ब ऋण तिर्न बाँकी छ । सरकारले ब्याज रकम पनि छाडेको छैन । रुस र युक्रेन युद्धकै कारण इन्धनको मूल्य अचाक्ली बढ्दा आपूर्ति सहज बनाउन बिक्रेताको धरौटी रकम १ अर्ब ९५ करोड खर्च भएको थियो । उक्त रकम पनि दायित्वमा थपिएको ठाकुरले बताए । चितवनको लोथरमा ग्रिनफिल्ड टर्मिनल बनाउनुपर्ने, थनकोटमा भण्डारण गृह विस्तार र नागरिक उड्डयन प्राधिकरणको पछिल्लो मास्टर प्लानअनुसार सिनामंगलको डिपो स्थानान्तरण गर्नुपर्ने बाध्यता रहेको निगमका कार्यकारी निर्देशक उमेश थानीले जनाए । धनगढीमा रहेको पुरानो डिपोको क्षमता विस्तारसँगै स्थानान्तरण पनि गर्नुपर्नेछ । गण्डकीमा भण्डारण शून्य छ, त्यहाँ पनि डिपो बनाउने कार्यक्रम छ, उनले भने, निगमलाई नाफा कमाउनुपर्ने छैन । अहिले दायित्व र ऋण छ । सरकारको पूर्ण स्वामित्वको कम्पनी हो, मुनाफा चाहिएको छैन । पछि मुनाफा पुनः परिमार्जन गर्छौं ।"
ठेक्कामै गएन चक्रपथ दोस्रो खण्ड विस्तार,"(काठमाडौं)चीन सरकारको अनुदान सहायतामा विस्तार गर्न लागिएको चक्रपथ दोस्रो खण्ड (कलंकीबसुन्धरा) खण्ड विस्तारको काम अझै सुरु हुन सकेको छैन । निर्माणका लागि विस्तृत परियोजना रिपोर्ट (डीपीआर) नै तयार भएको छैन । डीपीआर नबनी ठेक्का अघि बढाउन मिल्दैन । भौतिक पूर्वाधार तथा यातायात मन्त्रालयले गत फागुनमै डीपीआरको काम थालिएको जनाएको थियो । तर अहिलेसम्म डिजाइन नै फाइनल भइसकेको छैन । यस खण्डमा पूर्वतयारीको काम सबै सकिइसकेको आयोजनाले जनाएको छ । तर पूर्वतयारीको काम गर्नै ४ वर्षभन्दा बढी लागेको हो । विस्तारको काम अघि बढाउने तयारीमा रहेको भौतिक पूर्वाधार तथा यातायातमन्त्री प्रकाश ज्वालाले बताए । ढुंगेधारालगायत स्थानमा आवश्यक परे अन्डरपास बनाउन चीन सकारात्मक छ, नेपाल सरकारका तर्फबाट सर्भिस लेन बनाउने काम सुरु भएको छ, उनले भने, अब छिट्टै ठेक्का गरेर निर्माणको काम अघि बढाउँछौं । गत फागुनमा चीनको हेनान कम्युनिकेसन्स प्लानिङ एन्ड डिजाइन इन्स्टिच्युट कम्पनीका प्राविधिक टोलीले डिजाइनको काम थालेको हो । त्यतिबेलै मन्त्रालयले दुई महिनाभित्र डिजाइनको काम सकिने जनाएको थियो । डिजाइन सुरु थालियो भनेकै ६ महिना भइसकेको छ । तर अझै फाइनल हुन सकेको छैन । डिजाइनको काम भइरहेको र त्यसमा केही थप्नुपर्ने भएकाले डिजाइनको काम गरिरहेको कम्पनीलाई सल्लाह दिइरहेको भौतिक मन्त्रालयको विकास सहायता, समन्वय तथा गुणस्तर महाशाखा प्रमुख सहसचिव अर्जुनजंग थापाले बताए । विस्तार गर्न लागिएको खण्डमा दुर्घटनाको जोखिम बढी रहेकाले त्यसलाई कम गराउने गरी डिजाइन गर्न सुझाएका छौं, उनले भने, त्यसैले ढिला भएको हो । तर निर्माण थाल्नेबारे केही टुंगिइसकेको छैन, चिनियाँ पक्षसँग छलफलमै छौं । फाइनल डिजाइन आएपछि कति लागत लाग्ने थाहा हुने उनको भनाइ छ । अहिले कलंकीदेखि सीतापाइलासम्म चार लेन र सीतापाइलादेखि चक्रपथ खण्डमा दुई लेन सडक छ । अब यस सडकलाई ८ लेनमा विस्तार गर्न लागिएको हो । सडक विस्तारपछि उपत्यकाको ट्राफिक जाम व्यवस्थापनमा सहयोग पुग्ने जनाइएको छ । महाराजगन्जको २ सय ४४ मिटर खण्डमा भने अझै समस्या छ । यसमा पछि काम गरिने भएकाले पछि नै समाधान गरिने मन्त्रालयले जनाएको छ । चक्रपथ विस्तारअन्तर्गत नेपाल सरकारले चीनसँग कलंकीदेखि चाबहिलस्थित धोबीखोला पुलसम्मको ११६ किमि सडक नै विस्तार गर्न आग्रह गरेको थियो । चीनसँग सन् २०१८ मा भएको जीटूजी सम्झौतामा भने बसुन्धरासम्म मात्र सडक विस्तार गर्ने उल्लेख छ । सोहीअनुसार चीनले कलंकीदेखि बसुन्धरा कल्भर्टसम्मको ८२ किमि खण्डको मात्रै काम गर्ने भएको छ । बाँकी काम तेस्रो चरणको चक्रपथ विस्तारमा समेट्ने सडक विभागले जनाएको छ । नेपाल सरकारले दोस्रो चरणमै कलंकीदेखि धोबीखोला (चाबहिल) सम्म निर्माण गर्न माग गरेको थियो । तर चीनले भने यसलाई तेस्रो खण्डमा काम गर्ने उल्लेख गर्दै आएको छ । डीपीआर तयार हुनासाथ ठेक्का प्रक्रिया अघि बढाइने सडक विभागका महानिर्देशक सुशीलबाबु ढकालले बताए । चीन सरकारको अनुदानबाट विस्तार गर्न लागिएकाले यसबारे छलफल नभई निर्णय हुने छैन, उनले भने, यसमा चिनियाँ कम्पनीले नै ठेक्का लिएर काम गर्छन् ।पूर्वतयारीका सबै काम सकिइसकेको काठमाडौं चक्रपथ सडक विस्तार योजना कार्यालयका प्रमुख बाबुराम सापकोटाले बताए । विस्तारमा पर्ने बस स्टप हटाइएको छैन, उनले भने, ठेक्का प्रक्रियामा जानसाथ यी संरचना भत्काउन समय लाग्दैन । चक्रपथ विस्तारमा नेपाल सरकारको स्रोतबाट निर्माण गर्नुपर्ने कामका लागि चालु आर्थिक वर्षमा २ अर्ब ७ करोड रुपैयाँ विनियोजन गरिएको छ । नाली, सर्भिस लेन निर्माणलगायतको काम गर्न यो बजेट व्यवस्थापन गरिएको सडक विभागले जनाएको छ । यसअघि चक्रपथ विस्तारको पहिलो खण्ड कोटेश्वरकलंकी सडकको चीनले नै ८ लेनमा विस्तार गरिदिएको थियो । चीनले ८ लेनमा विस्तार गरेर ०७५ माघमा नेपाल सरकारलाई हस्तान्तरण गरेको थियो, जसको दूरी १०३९ किमि छ ।"
सिन्डिकेट र अवाञ्छित गतिविधि अन्त्य सोह्रौं योजनाको रणनीति,"(काठमाडौं)सबै प्रकारका सिन्डिकेट (कार्टेलिङ) अन्त्य र अनौपचारिक कारोबार नियन्त्रणसम्बन्धी विषयले सोह्रौं योजनामा प्राथमिकता पाएको छ । राष्ट्रिय योजना आयोगले तयार पारेको सोह्रौं योजनाको अवधारणापत्रमा संरचनात्मक रूपान्तरणका क्षेत्र तथा रणनीतिअन्तर्गत अवाञ्छित तथा अनौपचारिक कारोबारको नियन्त्रणलाई पनि प्राथमिकता दिइएको छ । अर्थतन्त्रका सबै क्षेत्रमा सिन्डिकेट कायमै रहेको र तीव्र रूपमा अनौपचारिक कारोबार बढिरहेका बेला आयोगले उक्त विषयलाई आवधिक पञ्चवर्षीय योजनामै समावेश गर्ने निर्णय गरेको हो । सञ्चालनमा रहेको सोह्रौं योजनामा यसरी छुट्टै शीर्षक नै बनाएर राखिएको थिएन ।अवधारणापत्रमा अहिलेको बजार प्रतिस्पर्धाको कमजोर अवस्था, सिन्डिकेट प्रणाली, उत्पादक र उपभोक्ताबीच बिचौलियाको अनपेक्षित उपलब्धिलाई पनि योजनाको मूलभूत सवाल तथा चुनौतीमा समेटिएको छ । अनौपचारिक कारोबारको ठूलो हिस्सा, न्यून बिजकीकरण, तस्करी, क्रिप्टोकरेन्सी तथा हाइपर फन्ड जस्ता अवैध क्षेत्रमा लगानी पुँजी पलायन, हुन्डी कारोबार, बजारमा तरलता, मूल्य र आपूर्तिमा अस्वाभाविक उतारचढाव छ, अवधारणापत्रको मूलभूत सवाल तथा चुनौती शीर्षकको १९औं बुँदामा उल्लेख छ । प्रतिस्पर्धी बजार र नियमित आपूर्ति शृंखलाको प्रवर्द्धन, सबै प्रकारका सिन्डिकेट प्रणाली एवम् अवाञ्छित गतिविधिको अन्त्य तथा उत्पादक र उपभोक्ताबीचको तह नियमन गरी सबै प्रकारका आर्थिक क्रियाकलापको औपचारिकीकरण गरिनेछ, सोह्रौं योजनाको अवधारणापत्रमा उल्लेख छ । गत साउन १९ मा बसेको राष्ट्रिय योजना आयोगको पूर्ण बैठकले सोह्रौं पञ्चवर्षीय आवधिक योजना (२०८१८२२०८५८६) को अवधारणापत्र स्वीकृत गरेको हो । विगतका योजनाका तुलनामा सोह्रौं योजनामा अवधारणा नै परिवर्तन गरिएको राष्ट्रिय योजना आयोगका प्रवक्ता सुमन दाहालले जनाए । १५औं योजनासम्ममा मन्त्रालयगत रूपमा आयोजना तथा कार्यक्रम राखिएको थियो । मन्त्रालयबाट योजना लेख्ने र त्यसलाई योजनामा एकीकृत गर्ने अभ्यास थियो । संघीयताको पहिलो ५ वर्ष बित्यो र यस अवधिमा संघीयताबारे धेरैले बुझेका छन् । अब संघीय सरकारको भूमिका अपरेसनमा धेरै कम हुँदो रहेछ भने, नीति नियम र मापदण्ड बनाउनेमा धेरै हुँदो रहेछ भन्ने अवगत भएकाले सोहीअनुसार योजनाको अवधारणा परिमार्जन गरिएको दाहालले बताए । हामी संघीय सरकारमा बसेर पनि अपरेसनको काम गर्न खोजिरहेका छौं । यसकारण आगामी योजनामा मन्त्रालयहरूको सट्टा क्षेत्रगत रूपमा समस्या पहिचान गरेर र योजना निर्माण गर्नेछौं, उनले भने, अब नीतिगत विषय केन्द्र मातहत राख्ने र त्यसको पूर्ण योजना प्रदेशको योजनामा होस् । अहिलेसम्म प्रदेशको योजनामा केन्द्रकै नक्कल गरेर राख्ने काम मात्र भयो । अब प्रदेशले केन्द्रको योजना नक्कल नै गर्न नसकिने खालको बनाउन खोजेका छौं । उदाहरणका लागि अवधारणपत्रको संरचनात्मक रूपान्तरणको क्षेत्र तथा रणनीतिको बुँदा २ मा उत्पादन र उत्पादकत्व अभिवृद्धि शीर्षक उल्लेख छ, जसमा उत्पादन तथा उत्पादकत्व अभिवृद्धिका लागि उत्पादनका सबै किसिमका स्रोत र साधनको समयबद्ध, गुणस्तरीय एवम् लागत प्रभावी आपूर्ति प्रणालीको सुनिश्चितता गरिने नीति लिइएको दाहालले बताए । बजारको मागअनुरूप ज्ञान, सीप, दक्षता र ऊर्जाशील श्रमशक्तिको उत्पादन एवं परिचालनमा जोड दिइएको छ, उनले भने, अनुसन्धान र विकासमा आधारित नवीनतम प्रविधि तथा व्यवस्थापनका विधि अवलम्बन गर्ने, मर्यादित, उत्पादनशील एवम् समावेशी रोजगारीको अवसर सिर्जना गर्ने विषय पनि संरचनात्मक रूपान्तरणको रणनीतिमा राखिएको छ । आगामी योजनामा योजना छनोट स्रोतको संकलन र कार्यान्वयनको पाटोमा बढी ध्यान दिइएको पनि दाहालले जनाए । सुशासन, सामाजिक न्याय र समृद्धिको सोचसहित सोह्रौं योजनाको अवधारणापत्र तयार पारिएको छ । नयाँ आवधिक योजनाले राजनीतिक, प्रशासनिक र न्यायिक क्षेत्रमा सुशासन कायम गर्ने उद्देश्य राखेको छ । स्वास्थ्य, शिक्षा, रोजगारी र आवासलगायत क्षेत्रमा सामाजिक न्याय स्थापित गर्नु, सामाजिक जीवन, आर्थिक विकास र राष्ट्रिय अर्थतन्त्रमा समृद्धि हासिल गर्नु पनि सोह्रौं योजनाको उद्देश्य छ ।नयाँ आवधिक योजनाले विकासका काममा देखिएका संरचनात्मक अवरोधको पहिचान, सम्बोधन र निराकरण गर्दै संरचनात्मक रूपान्तरणमार्फत सुशासन, सामाजिक न्याय र समृद्धि हासिल गर्ने रणनीति तय गरेको छ । योजना कार्यान्वयन सम्बन्धमा सबै तह र पक्षका सरोकारवाला निकायबीचको अन्तरसम्बन्ध र कार्यात्मक क्षमतालाई मजबुत तुल्याउने, अध्ययनअनुसन्धान तथा तथ्यमा आधारित रहेर नीति निर्माण एवम् विकासका प्रयास गर्ने रणनीति लिइनेछ, अवधारणापत्रमा भनिएको छ । समग्र आर्थिक आधारको सबलीकरणका लागि प्राथमिक क्षेत्रको सबलीकरण, द्वितीय क्षेत्रको विकास तथा विस्तार र सेवा क्षेत्रको स्थायित्व कायम गरिने पनि अवधारणापत्रमा उल्लेख छ । राजस्वको आधार र दायरा विस्तार गरी अनुमानयोग्य वित्त प्रणालीको विकास गर्ने, वित्तीय स्रोतलाई उत्पादन र रोजगारी सिर्जनामा केन्द्रित गरी समावेशी परिचालन र बाह्य क्षेत्रको स्थायित्व कायम गरिने पनि अवधारणापत्रमा समेटिएको छ ।निजी, सरकारी तथा गैरसरकारी क्षेत्रसँगको सहकार्यमा राष्ट्रिय सीप विकास तथा रोजगार कार्यक्रम सञ्चालन गर्ने नीति लिइने जनाइएको छ । उद्यमशीलता उन्मुख स्वरोजगारका लागि व्यावसायिक तालिमको उपलब्धतासँगै सुरुवाती पुँजी लगानीमा सहयोग गर्ने, वैदेशिक रोजगारीबाट प्राप्त विप्रेषण, ज्ञान, सीप, प्रविधिको उत्पादनमूलक क्षेत्रमा परिचालन गर्नेलगायत विषय अवधारणापत्रमा छन् । सीमान्तकृत वर्ग तथा समुदायको सशक्तीकरण र सकारात्मक विभेदमार्फत समावेशी रोजगार प्रवर्द्धन गर्ने, आप्रवासी कामदारको नियमन गरी आन्तरिक श्रम बजारमा स्वदेशी श्रमिकलाई प्राथमिकता दिइने पनि योजना छ । सरकारका तीनवटै तहमा जनसांख्यिक लाभको उपयोगमार्फत सीपयुक्त र क्षमतावान् श्रमशक्तिको उत्पादन गरी स्वदेशमै रोजगारी अवसर सिर्जना गरिनेछ, अवधारणापत्रमा उल्लेख छ, वैदेशिक रोजगारका लागि सुरक्षित कार्यवितरणसहित उच्च प्रतिफलयुक्त आय भएका नयाँ गन्तव्य मुलुकहरूको पहिचान र श्रम सम्झौता गर्ने रणनीति बनाइएको छ ।गुणस्तरीय, समन्यायिक एवम् जीवन उपयोगी शिक्षाको नीति लिइने सोह्रौं आवधिक योजनाको अवधारणापत्रमा उल्लेख छ । सबै तहका शिक्षामा डिजिटल प्रविधि, प्रयोगशाला र बहुविधायुक्त पुस्तकालय प्रयोगको नीति लिइनेछ । माध्यमिक शिक्षालाई वृत्ति विकास र उच्च शिक्षलाई उद्यम तथा रोजगार केन्द्रित बनाउनेछ भने पढ्दै, कमाउँदै र कमाउँदै पढ्दै अवधारणाको प्रभावकारी कार्यान्वयन गरिने पनि अवधारणामा उल्लेख छ । विद्यार्थीको शारीरिक, मानसिक र बौद्धिक विकासमा योगदान पुर्याउन योग, ध्यान र सकारात्मक सोचमा आधारित शिक्षा प्रणाली लागू गर्ने, नैतिक शिक्षाको प्रवर्द्धनलगायत नीति पनि अवधारणापत्रमा उल्लेख छन् । क्यान्सर तथा अंग प्रत्यारोपण जस्ता विशिष्ट स्वास्थ्योपचार पाउन विदेश जानुपर्ने बाध्यता अन्त्य गर्ने गरी स्वास्थ्य प्रणालीको सुदृढीकरण गर्ने नीति पनि अवधारणापत्रमा समेटिएको छ । स्वास्थ्य क्षेत्रलाई प्राज्ञिक ज्ञान र सेवामूलक केन्द्रका रूपमा विकास गर्ने, आधारभूत तथा आकस्मिक स्वास्थ्य सेवालाई निःशुल्क, विशिष्टीकृत तथा अति विशिष्टीकृत स्वास्थ्य सेवालाई बिमाको दायरामा ल्याई सर्वसुलभ बनाउने अवधारणापत्रमा उल्लेख छ । गुणस्तरीय पूर्वाधार र व्यवस्थित सहरीकरणतर्फ वातावरणमैत्री, दिगो र प्रतिफलयुक्त पूर्वाधारको नीति लिइएको छ । सबैका लागि सहज, भरपर्दो र पहुँचयोग्य पूर्वाधार निर्माण गरी यसलाई आर्थिक समृद्धि र सामाजिक न्यायसँग आबद्ध गरिनुपर्ने आवश्यकता औंल्याइएको छ । एकीकृत पूर्वाधार विकासमार्फत व्यवस्थित, आधुनिक तथा सुरक्षित आवास योजना कार्यान्वयन गर्ने, सुकुम्बासी, भूमिहीन र अव्यवस्थित बसोबास तथा अतिक्रमणको अन्त्य गर्ने रणनीति लिन लागिएको छ ।सामाजिक सशक्तीकरण, समावेशीकरण र सामाजिक सुरक्षातर्फ आर्थिक तथा सामाजिक रूपमा पछि परेको वर्ग, समुदाय र लिंगको सशक्तीकरणका लागि लक्षित कार्यक्रम सञ्चालन गरिने जनाइएको छ । सरकारी बजेट विनियोजनमा कुशलता र पुँजीगत खर्चमा अभिवृद्धिको विषय पनि सोह्रौं योजनाको अवधारणापत्रमा राखिएको छ । उपलब्ध स्रोतसाधनको उत्पादनमूलक क्षेत्रमा परिचालन गरी आवश्यकता र क्षमताका आधारमा प्राथमिकता प्राप्त क्षेत्रमा स्रोतको विनियोजन गरिनेछ, अवधारणापत्रमा उल्लेख छ, उपलब्ध वैदेशिक सहायताको ग्रहणशीलता र उपयोग क्षमता अभिवृद्धि, आन्तरिक तथा बाह्य ऋण परिचालनलाई लागत र लाभ विश्लेषणका आधारमा सम्भाव्य आयोजनामा मात्र केन्द्रित गरिनेछ । आयोजना सुशासनमा जोड दिने र सबै किसिमका तयारी सम्पन्न भई आयोजना बैंकमा सूचीकृत भएका आयोजनामा मात्र बजेट विनियोजन गरिने बताइएको छ । आयोगले तयार पारेको सोह्रौं योजना तर्जुमाका लागि संस्थागत व्यवस्थासम्बन्धी कार्यविधि०८० अनुसार पञ्चवर्षीय आवधिक योजना (०८१८२०८५८६) तर्जुमाका लागि जेठ चौथो साताबाट काम सुरु भएको थियो । आगामी माघ मसान्तसम्ममा आवधिक योजनालाई मन्त्रिपरिषद्बाट स्वीकृत गरिसक्ने गरी समयतालिका बनाइएको छ ।"
लुम्बिनीमा पर्यटक बढेपछि व्यवसायी उत्साहित,"(लुम्बिनी)बुद्ध जन्मस्थल लुम्बिनी अवलोकनका लागि आउने विदेशी पर्यटकको संख्यामा उल्लेख्य वृद्धि देखिएको छ । गत वर्षको तुलनामा पर्यटकको संख्या चार गुणासम्म बढेको छ । कोरोना महामारीपछि लुम्बिनीमा विदेशी पर्यटकको संख्या शून्यजस्तै थियो । मुलुकको प्रमुख गन्तव्यमा महामारीपछि थलिएको पर्यटनमा यति बेला भने उत्साहजनक सुधार देखिएको छ । लुम्बिनीमा तेस्रो मुलुकका पर्यटक आगमन बढेसँगै पर्यटन व्यवसायी उत्साहित बनेका हुन् । सबैभन्दा धेरै चीन र दक्षिण कोरियाबाट आउने पर्यटकको संख्यामा सुधार देखिएको हो । सन् २०२२ मा चीनबाट ४ सय ३२ पर्यटक आएका थिए । सन् २०२३ को जुलाईसम्म चीनबाट २५ सय जना आइसकेका छन् । दक्षिण कोरियाका सन् २०२२ मा ६ सय १७ जना आएकामा यस वर्षको ७ महिनामा ३ हजार ७२ जना यहाँ आइसकेका छन् । थाइल्यान्ड, श्रीलंका र म्यानमारबाट आउनेको संख्यामा उलेख्य वृद्धि देखिएको लुम्बिनी विकास कोषले जनाएको छ । सन् २०२२ मा म्यानमारबाट एक हजार ४ सय ९५ पर्यटक आएका थिए । यस वर्ष ७ महिनामा ५ हजार ४ सय २४ जना आएका छन् । श्रीलंकाबाट गत वर्ष एक हजार ८ सय ८५ पर्यटक आएकामा यस वर्ष अहिलेसम्म ६ हजार २० आएका छन् । थाइल्यान्डबाट गत वर्ष ४ हजार ३ सय ८० पर्यटक आएकामा यस वर्ष ७ महिनामा ८ हजार ४ सय २३ आएका छन् । कोषका अनुसार २०२२ मा लुम्बिनीमा ९६ मुलुकका २३ हजार ९ सय ९२ विदेशी पर्यटक आएका थिए । सन् २०२३ को सात महिनामा ६७ मुलुकका ३६ हजार ९ सय ९७ पर्यटक आइसकेका छन् । सन् २०२१ मा ६८ मुलुकका एक हजार १ सय ९७ विदेशी पर्यटक मात्र यहाँ आएका थिए । यस वर्ष अस्ट्रेलिया, भुटान, कम्बोडिया, क्यानडा, जापान, इटाली र नेदरल्यान्ड्सबाट आउने पर्यटक बढेका छन् । यस वर्षको जुलाईसम्म नेपाली, भारतीय र विदेशी गरी ५ लाख ६० हजार ३ सय २५ जनाले लुम्बिनी भ्रमण गरिसकेको कोषको सूचना शाखाले जनाएको छ । सन् २०२३ को ७ महिनामा ३ लाख ७९ हजार ३ सय ६० नेपालीले लुम्बिनी भ्रमण गरे । यो तथ्यांक मायादेवी मन्दिर अवलोकन गर्नेको मात्र हो । मायादेवी प्रवेश नगरेर फर्किनको संख्या गणना गरेमा धेरै पुग्ने कोषले बताएको छ । यस अवधिमा एक लाख ४३ हजार ९ सय ६८ भारतीयले लुम्बिनी भ्रमण गरेका छन् । सन् २०२२ मा ६ लाख ४९ हजार ७८ नेपाली र दुई लाख ३० हजार ८ सय ६३ भारतीयले लुम्बिनी भ्रमण गरेका थिए । चीन, कोरिया र थाइल्यान्डबाट पर्यटक आवागमन बढ्नु सकारात्मक हो, लुम्बिनी होटल संघ पूर्वअध्यक्ष मिथुनमान श्रेष्ठले भने, यसलाई दिगो राख्न कार्यक्रम बनाउन आवश्यक छ । आवागमनसँगै उनीहरूलाई यहाँ टिकाउने कार्यक्रमको खाँचो रहेको उनको भनाइ छ । मुस्लिम मुलुक इरान, द्वन्द्वग्रस्त मुलुक इराकदेखि सिरिया, टर्कीसम्मका पर्यटक यहाँ आएका छन् । लात्भिया, लेथेसो, पोर्टोरिको, क्युवा, इक्वेडर र घानासम्मका पर्यटक आउने गरेकामा उनीहरूको बसाइँ अवधि बढाउन नक्दा देशले भनेजति फाइदा पाउन नसकेको लुम्बिनी बौद्ध विश्वविद्यालयका प्राध्यापक इन्द्र काफ्लेले बताए । अंकमा मात्र नरमाएर ठोस नीति, योजना र कार्यक्रम ल्याउनु आवश्यक भएको उनको भनाइ छ । पर्यटन बोर्डका अनुसार नेपालमा आउने पर्यटकको संख्या बढ्दै गए पनि उनीहरूले नेपाल बसाइँमा गर्ने खर्च भने घटिरहेको छ । पछिल्लो विवरणअनुसार नेपालमा पर्यटकले प्रतिदिन गर्ने खर्च ४०५ अमेरिकी डलरमा खुम्चिएको बोर्डका मिडिया परामर्शदाता टीपी भुसालले जनाए । यसअघि सन् २०२१ मा पर्यटकले नेपालमा प्रतिदिन ४८ अमेरिकी डलरसम्म खर्च गर्ने गरेका थिए । यस्तो खर्च कोभिड महामारीका कारण अनिवार्य क्वारेन्टिनको नियमका कारण सन् २०२० मा ६५ अमेरिकी डलरसम्म पुगेको बताइन्छ । शान्तिको मुहान लुम्बिनी आउन विदेशी लालायित छन् । अक्टोबरदेखि मार्चसम्म पर्यटकीय सिजन हो । त्यही भएर यो समयमा पर्यटकको बसाइ लम्ब्याउनु योजना बनाउन जरुरी छ । धेरै पर्यटक भ्रमणको रोजाइमा लुम्बिनी पर्न थालेको छ । पर्यटक बढे पनि उनीलाई भुलाउन योजना र कार्यक्रम अभाव छ । अहिले पनि लुम्बिनीमा पर्यटक बसाइ अवधि लम्ब्याउन सकेकै छैनौं, लुम्बिनी विकास कोष योजना प्रबन्धक सरोज भट्टराईले भने, पर्यटक भुलाउने कार्यक्रम जरुरी छ ।"
७४ किमि प्रसारण लाइन बनाउन १३ वर्ष,"(काठमाडौं)चितवनको भरतपुरबाट नवलपरासीको बर्दघाटसम्मको जम्मा ७४ किमि प्रसारण लाइन बनाउन १३ वर्ष लागेको छ । भरतपुरबर्दघाट २२० किलोभोल्ट (केभी) डबल सर्किट प्रसारण लाइनको निर्माण १३ वर्षमा सकिएको हो । चितवनको भरतपुर महानगरपालिका११ आँपटारीस्थित नयाँ भरतपुर सबस्टेसनबाट सुरु भई नवलपरासी (बर्दघाटसुस्ता पश्चिम) को बर्दघाट सबस्टेसनमा अन्त्य हुने ७४ किमि २२० केभी डबल सर्किट प्रसारण लाइन निर्माण सम्पन्न भएपछि सञ्चालनमा आएको हो । ०६७ मा निर्माण सुरु भएको उक्त प्रसारण लाइन ०७२ सालमा सकिनुपर्ने थियो । स्थानीयको अवरोध, वनले समयमा रूख काट्न अनुमति नपाएको, ठेकेदारको कमजोर काम गराइका कारण आयोजना सम्पन्न हुन यतिका समय लागेको नेपाल विद्युत् प्राधिकरणका कार्यकारी अधिकृत कुलमान घिसिङले जनाए । प्रसारण लाइनको रुट परिवर्तन गर्न माग गर्दै स्थानीयको अवरोध, रूख कटानको समस्या, ठेकेदारको कमजोर कार्यसम्पादनलगायतका कारणले जीर्ण बनेको आयोजना निरन्तरको प्रयासपछि निर्माण सकिएको छ, उनले भने, भरतपुरबाट पश्चिमतर्फ विद्युत् प्रवाहका लागि हाल चालु रहेको १३२ केभी सिङ्गल सर्किट मात्र थियो, उक्त लाइनको क्षमतालाई नधान्दा भरतपुरबाट पश्चिमतर्फ थप विद्युत् पठाउन समस्या थियो, अब २२० केभी लाइन निर्माण सकिएपछि थप बिजुली प्रवाहका लागि सहज हुन्छ, भोल्टेजमा पनि सुधार हुन्छ । सुरुमा २२० केभी डबल सर्किट प्रसारण लाइनलाई १३२ केभीमा सञ्चालनमा ल्याइनेछ । भरतपुरबाट बर्दघाटसम्म विद्युत् पठाउन पुरानोसहित ३ वटा सर्किट छन् । २२० केभीको लाइनलाई हाल १३२ केभीमा चार्ज गर्दा एउटा सर्किटबाट १७० मेगावाटसम्म विद्युत् प्रवाह हुन सक्छ । पुरानो सिंगल सर्किटबाट करिब ९० मेगावाटसम्म विद्युत् प्रवाह भइरहेको प्राधिकरणले जनाएको छ । बर्दघाटबाट नवलपरासीको सुनवल नगरपालिका१३ भुमहीस्थित नयाँ बुटवल सबस्टेसनसम्मको २२० केभी प्रसारण लाइन निर्माणाधीन छ । उक्त लाइन आगामी पुसभित्र सम्पन्न गर्ने लक्ष्यका साथ काम भइरहेको छ । त्यसपछि हेटौंडाबाट नयाँ बुटवल सबस्टेसनसम्म २२० केभी प्रसारण लाइन जोडिनेछ । भरतपुरबर्दघाट प्रसारण लाइनको लम्बाइ ७४ किमिमा २४६ वटा टावर निर्माण भएको छ ।आयोजना निर्माणका लागि सेन्ट्रल चाइना पावर ग्रिड इन्टरनेसनल इकोनमिक एन्ड ट्रेड कम्पनीसँग ०६७ कात्तिकमा ठेक्का सम्झौता भएको थियो । काम सन्तोषजनक नभएको भन्दै उक्त कम्पनीसँगको ठेक्का सम्झौता ०७४ जेठमा रद्द गरी प्राधिकरणले बाँकी काम गर्न नयाँ टेन्डर गरेको थियो । बाँकी रहेको काम गर्न चिनियाँ कम्पनी हेङटन अप्टिक्स इलेक्ट्रिकसँग ०७५ साउनमा ठेक्का सम्झौता गरेको थियो । नवलपरासी विनयी त्रिवेणी गाउँपालिका२ दुम्कीबासमा केही स्थानीयले प्रसारण लाइनको रुट परिवर्तन माग गर्दै सर्वोच्च अदालतमा रिट दायर गरेका थिए । सर्वोच्च अदालतले ०७७ चैत २५ गते स्थानीयको मागबमोजिम अन्तरिम आदेश दिएपछि त्यस क्षेत्रमा पर्ने प्रसारण लाइनको दुईवटा टावर निर्माण रोकिएको थियो । सर्वोच्चले ०७९ असार १२ मा रिट खारेज गरेको थियो । त्यसपछि स्थानीयसँगको मुआब्जा तथा क्षतिपूर्तिका विषयमा निरन्तर छलफल गरी ०७९ चैतमा सहमति भएपछि निर्माण सुरु गरिएको आयोजना प्रमुख सन्तोष साहले बताए ।दुम्कीबासको अवरोधका कारण प्रसारण लाइन निर्माण गर्न नसक्दा भरतपुरबाट बर्दघाटतर्फ थप विद्युत् पठाउन नसक्ने अवस्था आएपछि प्राधिकरणले वैकल्पिक व्यवस्थामार्फत निर्माण सकिएको खण्डलाई सञ्चालनमा ल्याएको थियो । भरतपुरबाट नवलपरासीको अरुण खोलासम्मको करिब ५६ किमि प्रसारण लाइनको सिंगल सर्किटलाई एक वर्षअघि सञ्चालनमा ल्याइएको थियो । भरतपुरबर्दघाट २२० केभी प्रसारण लाइनको निर्माण सकिएको लाइनलाई अरुण खोलामा ट्यापिङ गरी हाल सञ्चालनमा रहेको १३२ केभी प्रसारण लाइनमा जोडिएको थियो । भरतपुरबर्दघाट १३२ केभी प्रसारण लाइनलाई अरुण खोलामा छुट्याएर भरतपुरबर्दघाट २२० केभीको लाइनसँग जोडिएको थियो । प्रसारण लाइनको क्षमता सुदृढीकरण र नेपालको एकीकृत विद्युत् प्रणाली गुणस्तरीय बनाउन नेपाल सरकार तथा प्राधिकरणको लगानी र विश्व बैंकको सहुलियतपूर्ण ऋणमा हेटौंडाभरतपुरबर्दघाट २२० केभी प्रसारण लाइन आयोजना सुरु गरिएको थियो । ०७८ कात्तिकबाट विश्व बैंक आयोजनाबाट पछि हटेपछि सरकार र प्राधिकरणको लगानीमा बाँकी काम अगाडि बढाइएको थियो । आयोजनालाई हेटौंडाभरतपुर र भरतपुरहेटौंडा खण्डमा विभाजन गरी निर्माण सुरु गरिएको थियो । हेटौंडाभरतपुर खण्ड निर्माण सम्पन्न भई एउटा सर्किटलाई तत्कालका लागि १३२ केभीमा चार्ज गरी सञ्चालनमा ल्याएको प्राधिकरणको भनाइ छ ।"
संसद् अवरोध 'संविधान र नियमविपरीत',"(काठमाडौं)संघीय संसद्का दुवै सदनमा साउन १० यता अवरोध गरिराखेको प्रमुख प्रतिपक्षी दल एमालेका उपनेता सुवास नेम्वाङले त्यस्तो गर्नु संविधान र नियमविपरीत रहेको बताएका छन् । संसदीय दलका नेता केपी शर्मा ओलीको अनुपस्थितिमा प्रतिनिधिसभामा विरोधको नेतृत्व गर्दै आएका उनले संविधान र नियमले संसद् अवरोधको अनुमति नदिएको बताएका छन् । संसदीय अभ्यासमा संसद् अवरोध गर्ने पार्टीले औचित्य पुष्टि भने गर्नैपर्ने उनको भनाइ छ । संसद्लाई अवरुद्ध गर्नै हुन्न भन्ने मान्यतामा आफू यसअघिदेखि नै अडिग रहेको नेम्वाङले बताए ।संघीय संसद् सचिवालयले काभ्रेको धुलिखेलमा शुक्रबार र शनिबार आयोजना गरेको संसद्सञ्चार सम्बन्ध विषयक अन्तरक्रियामा नेम्वाङले पटकपटक हुँदै आएको संसद् अवरोधप्रति असन्तुष्टि जनाए । मेरो एकदम प्रस्ट मान्यता छ उहिलेदेखि अहिलेसम्म अविचलित, अडिग, संसद्मा अवरोध नियमसंगत होइन । संविधानले अवरोध गर्ने कुरालाई अनुमति दिएर राखेको छैन, नियमले पनि अवरोधको कल्पना गरेको छैन, उनले भने । संसद्मा हुने अवरोधको पुष्टि गर्ने जिम्मेवारी सम्बन्धित दलको भएको नेम्वाङको भनाइ थियो । नियमबमोजिम अवरोध हुँदैन, नियममा अवरोधको व्यवस्था छैन तर यस्तो हुँदाहुँदै पनि दलहरूले राजनीतिक रूपमा संसद् अवरोध गर्छन् । त्यसरी अवरोध गरेमा त्यो संसद् अवरोधलाई जस्टिफाइ (औचित्य पुष्टि) गर्ने जिम्मा सम्बन्धित दलको हो, अहिले एमालेले संसद् अवरोध गरिरहेको प्रसंग जोड्दै उनले थपे, अहिले मेरो दल त्यसमा (संसद् अवरोधमा) छ भने त्यसलाई जस्टिफाइ गर्न सक्नुपर्छ । सभामुख देवराज घिमिरेले संसद्को अवरोधले संसदीय व्यवस्थामाथि नै प्रश्न खडा गर्नेलाई फाइदा हुन पुगेको बताए । प्रधानमन्त्री पुष्पकमल दाहालसँग संसद् अवरोधका बारेमा छलफल गरेर धुलिखेल पुगेका घिमिरेले विवाद त्यागेर संवादको थालनी गर्न दलहरूलाई आग्रह गरेका छन् । संसद् अवरोधले व्यवस्थालाई नै प्रहार हुन लागेको उनले बताए । संसद्प्रति जनताको वितृष्णा बढेर गएको छ । संसद् अवरोधलाई टेकेर यो व्यवस्थामाथि नै प्रश्न खडा गर्ने वा उपेक्षा गर्नेहरूलाई फाइदा पुग्दै गइराखेको छ । संसदीय प्रणालीमाथि नै प्रश्न खडा भइसक्यो । यो सबै परिस्थितिमा कसरी जाने भन्नेबारेमा प्रधानमन्त्री र मेरोबीच गम्भीर कुराकानी भएको छ । संसद्लाई मुलुकमा देखापरेका सबै समस्याको समाधान गर्ने थलो बनाउनुपर्ने सभामुख घिमिरेको भनाइ थियो । समस्याको निकास संसद्बाट नै निकाल्ने कोसिस गरौं । विरोध पनि त्यहीं गरौं, समर्थन पनि त्यहीं गरौं, सहमति नि त्यही गरौं, उनले भने, तर अवरोधलाई अन्त्य गरौं । संसद् अवरोधले एक महिना कामबिनै संसद्को समय व्यतीत हुँदा पनि सत्तापक्ष र प्रमुख प्रतिपक्षले आफ्ना अडान नछाडेको उनले बताए ।प्रतिनिधिसभाकी उपसभामुख इन्दिरा रानाले संसद्को अवरोध राजनीतिक दलहरूको मिलेमतोमा भएको हो भन्ने जानकारी आएको बताइन् । नेम्वाङले दिएको अभिव्यक्ति उल्लेख गर्दै उनले भनिन्, संसद् अवरोध राजनीतिक दलहरू मिलेर गरेको हो भन्ने जानकारी भयो ।पूर्वप्रधानन्यायाधीश कल्याण श्रेष्ठले संसद्को अवरोध राजनीतिक भए पनि निको भने नलागेको बताए । मजदुरबाट प्रतिफल खोज्ने समाजले सांसदहरूबाट पनि त्यसको अपेक्षा राख्नुपर्ने उनको भनाइ थियो । सांसदका कामको मूल्यांकन गर्न र रचनात्मक सुधारमा लाग्न सुझाव दिँदै उनले भने, तर, संसद् उत्पादनशील भएन । संसद् अवरोधलाई आफ्नो माग पूरा गराउने अस्त्रका रूपमा प्रयोग गरिएको हो कि भन्ने उनले टिप्पणी गरे । संसद् अवरोधलाई राजनीतिक अस्त्रका रूपमा प्रयोग गरेको देख्छु । यसले संसदीय पद्धति विकासमा सहयोग गर्दैन । कुनै कुरा मनाउन बाध्यात्मक स्थिति ल्याउला तर संसदीय प्रणाली र प्रक्रिया विकास गर्न सहयोग गर्दैन, उनले भने, जति गर्ने हो संवाद गरौं, संवादलाई अवरुद्ध नगरौं, प्रिय होला, अप्रिय होला, आलोचना होला, निन्दा होला, चर्चा होला तर संवादको विकल्प संवाद नै हो, संवाद शून्यता होइन । संविधानसभा अध्यक्षसमेत रहिसकेका नेम्वाङले संसद् अवरोध गर्न नहुने तर सत्तापक्षले प्रतिपक्षको मागको सुनुवाइ गर्नुपर्ने बताए । बहुमतले सरकार चलाउने र अल्पमतले प्रतिपक्षमा बस्नुपर्ने पनि उनले स्मरण गरे । संसद् अवरोध नियमसंगत छैन । हामी एउटा यस्तो प्रणालीमा छौं जहाँ बहुमत ल्याउनेले सरकार चलाउँछ, जसको अल्पमत छ, प्रतिपक्षमा रहन्छ, उनले भने, अल्पमतले प्रतिपक्षमा रहने हो । कुरा उठाउने हो तर यतिसम्म किन उठाउने भन्ने प्रश्न पनि छन् । प्रतिपक्षले संसद् महिनौं अवरोध हुने गरी किन प्रश्न गरिरहेको छ भन्ने अर्को प्रश्न उठेको उनले बताए । विकसित संसदीय व्यवस्थामा प्रतिपक्षले प्रभावकारी ढंगले आफ्ना कुरा राखिसकेपछि सरकारले सुन्नुपर्छ, सुन्छ भन्ने प्रणाली छ । प्रतिपक्ष एक जनाले मात्रै उभिएर प्रश्न गर्दा पनि सरकार गम्भीर भएर अगाडि बढोस्, उनले थपे । राजनीतिक दलहरूले संसदीय अभ्यासलाई परिपक्व बनाउँदै अगाडि बढ्नुपर्ने उनको भनाइ थियो ।त्रिभुवन अन्तर्राष्ट्रिय विमानस्थलबाट बाहिरिएको ६० किलोभन्दा बढी अवैध सुनबारे छानबिन गर्न उच्चस्तरीय समिति गठन गर्नुपर्ने भन्दै एमालेले साउन १० यताका प्रतिनिधिसभा र राष्ट्रिय सभा बैठक अवरुद्ध गर्दै आएको छ । सभामुख घिमिरेका अनुसार साउन १० यता प्रतिनिधिसभाका ८ बैठक बोलाइए । तीमध्ये ५ बैठक एमालेको नाराबाजी र वेल घेराउले स्थगित भए तीन बैठक सूचना टाँसेर स्थगित गरिए । प्रतिनिधिसभाको अर्को बैठक आइतबार १ बजे बोलाइएको छ । संसद्मा हाल १५ वटा विधेयक विचाराधीन छन् । २०७६ मै संसद्मा दर्ता भएका विधेयक पनि पार लाग्न सकेका छैनन् । ०७९ मंसिर ४ मा सम्पन्न प्रतिनिधिसभाको पहिलो बैठक पुस २५ मा बसेकामा त्यसयताका ७ महिनामा संघीय संसद्ले बजेटबाहेक एउटा मात्रै कानुन बनाएको छ । बजेटसँग सम्बन्धित कानुनलाई पनि जोड्दा त्यो संख्या ४ हुन्छ तर बजेट पासलाई कानुन निर्माण गरेको कार्यका रूपमा लिइँदैन । संसद् अवरोधले संसद्मा विचाराधीन विधेयक अगाडि बढ्नै सकेका छैनन् भने मिनी संसद् भनिने संसदीय समितिले गठन भएको साढे ३ महिना बित्दासमेत सभापति पाउन सकेका छैनन् ।"
सर्पदंश उपचार केन्द्रले जोगायो ४ वर्षमा ५ सय १२ जनाको ज्यान,"(पर्सा)तराईको गर्मी होस् वा डुबान, दुवै बेला सर्पको डर सधैं रहन्छ । सावधानी अपनाउँदा अपनाउँदै सर्पदंशको चपेटमा पर्नेहरू भइहाल्छन्, झट्ट उपचार चाहिन्छ । यस्तो बेला नेपाली सेनाले पर्साको ग्रामीण भेगलाई सेवा दिने गरी सञ्चालन गरेको सर्पदंश उपचार केन्द्रले ठूलो भर गरेको छ ।२०७६ फागुन २४ देखि विधिवत् रूपमा ठोरी गाउँपालिका४ निर्मलबस्तीमा सेनाको सबुज बक्स गणले उपचार केन्द्र चलाएको छ । केन्द्रमा शुक्रबारसम्ममा गरी ५ सय १३ सर्पदंश तथा बिच्छी, बारुला, अरिंगाल आदिले डसेकाहरूको उपचार भइसकेको छ । उपचारार्थ ल्याइएकामध्ये हालसम्म एक जनाको मात्र मृत्यु भएको छ ।सबुज गणका क्याप्टेन जीवन गुरुङले सेनाले स्थानीयसँगको सहकार्यमा समिति गठन गरी केन्द्र सञ्चालन गरेको बताए । स्थानीयसँगको सहकार्यमा प्रभावकारी उपचार गर्न सफल भएका छौं, उनले भने, स्थानीय मात्र नभई छिमेकी जिराभवानी र जगरनाथपुर गाउँपालिका र वीरगन्ज तथा छिमेकी जिल्ला चितवनको माडीदेखि पनि सर्पदंश पीडितलाई उपचारका लागि यहाँ ल्याउने गरिएको छ । साथै भारतबाट पनि बेलाबेलामा सर्पदंश पीडित ल्याउने गरिएको उनले बताए ।केन्द्रमा सेनाका तीन प्यूठहरूले उपचार गर्ने गरेका छन् । उनीहरूले प्रिनर्सिङ शिक्षासँगै सर्पदंश उपचारको तीन महिने तालिम लिएका छन् । सर्पदंश उपचार केन्द्र व्यवस्थापन समिति ७ सदस्यीय छ । अध्यक्ष मानबहादुर श्रेष्ठले हिजोआज दैनिक सरदर ३ जनासम्म उपचारार्थ आउने बताउँछन् । प्रायः सबै केसमा हामीले पीडितको ज्यान बचाउन सकेका छौं, उनले भने, एउटा घटनामा पीडित आफैंको लापरबाहीले मृत्यु भएको थियो, जिराभवानीका ती युवकलाई विषालु सर्पले टोकेको थियो, उनी यहाँ ढिला ल्याइएका थिए ।केन्द्र सञ्चालनमा आएपछि जिल्ला सदरमुकाम वीरगन्जस्थित नारायणी अस्पतालमा सर्पदंशका बिरामीको चाप घटेको उनले दाबी गरे । केन्द्रमा उपचार निःशुल्क छ । आधा दर्जन शय्या रहेको केन्द्र स्थापना गर्दा आवश्यक उपकरण तथा अन्य भौतिक पूर्वाधारमा स्थानीय नागरिक समाज, ठोरी गाउँपालिकाको कार्यालय, विश्व वन्यजन्तु कोष अन्तर्गतको ताल कार्यक्रमले पनि सहयोग गरेको जानकारी उनले दिए । सामान्य औषधि ठोरी गाउँपालिकाको कार्यालयले उपलब्ध गराउँछ । एन्टी स्नेक भेनम स्वास्थ्य आपूर्ति व्यवस्थापन कार्यालय हेटौंडाले उपलब्ध गराउँछ । केन्द्रमा २०७६ मा ५, २०७७ मा ११४, २०७८ मा १४०, २०७९ मा १६४ र २०८० मा हालसम्म ९४ जनाको उपचार भइसकेको श्रेष्ठले बताए ।संघीय स्वास्थ्य मन्त्रालयले २२ लाख रुपैयाँ लागतको भेन्टिलेटर मेसिन २ साताअघि केन्द्रमा पठाएको छ । तर, त्यसलाई राख्न भवन अभाव छ । भेन्टिलेटर राख्ने कक्षको अभाव छ, उनले भने, गाउँपालिकाको कार्यालयले भवन बनाइदिने प्रतिबद्धता जनाएको छ । भेन्टिलेटर मेसिन प्रयोगमा आए सर्पदंशका बिरामीको उपचारमा अझ सहज हुने उनले बताए ।उपचारमा संलग्न प्यूठ सुरेन्द्र सिंह कार्कीले ग्रामीण भेगमा बर्सेनि सर्पदंशका घटना हुने गरेको बताए । शनिबार नै रुङटा वेलफेयर सोसाइटी वीरगन्जले केन्द्रलाई एक थान वाटर प्युरिफायर सहयोग गरेको छ ।"
शरणार्थी प्रकरणमा अनुसन्धान बाँकी छ: गृहमन्त्री श्रेष्ठ,"कास्की (कास) उपप्रधान तथा गृहमन्त्री नारायणकाजी श्रेष्ठले नक्कली भुटानी शरणार्थीको अनुसन्धान बाँकी नै रहेको बताएका छन् । माओवादीको प्रदेशस्तरीय बैठकलाई सम्बोधन गर्न शनिबार पोखरा आएका उनले थप कोही दोषी देखिए ती व्यक्तिमाथि पनि अनुसन्धान हुने बताए । जनतासँग माओवादी रूपान्तरण अभियान को तयारीका लागि भएको बैठकमा सहभागी हुन आएका गृहमन्त्री श्रेष्ठले पोखरा क्षेत्रीय अन्तर्राष्ट्रिय विमानस्थलमा पत्रकारसँग भेटघाट गर्दै अहिले चर्चामा आएका काण्डमा जोसुकै दोषी देखिए पनि नछुट्ने बताए । तथ्य प्रमाणले जहाँसम्म देखिन्छ, अनुसन्धान त्यहाँसम्म जान्छ, उनले भने, त्यसमा माओवादी, गठबन्धन, नाता, सम्बन्धको मतलब हुँदैन । गठबन्धन दलले पूर्वप्रधानमन्त्रीद्वय माधवकुमार नेपाल र बाबुराम भट्टराईमाथि अनुसन्धान नगर्न निर्देशन दिएको हो ? भन्ने पत्रकारको प्रश्नमा गृहमन्त्री श्रेष्ठले कसैको पनि निर्देशन नभएको र प्रहरीले आफ्नै तरिकाले अनुसन्धान गरिरहेको दाबी गरे । ललिता निवासमा किर्ते र संगठित अपराधको मात्र अनुसन्धान भएको उनले बताए । अरू व्यक्तिको अनुसन्धानमा सर्वोच्च र विशेष अदालतमा मुद्दा विचाराधीन भएकाले अनुसन्धान गर्न नमिलेको उनको भनाइ छ । एमालेले माग गरेको उच्चस्तरीय छानबिन समिति बन्दा अनुसन्धान नै परिणाममुखी नहुने भएकाले त्यो समिति आवश्यक नभएको उनले बताए । यसरी बनाइने समितिमा दक्ष जनशक्ति हुँदैनन्, उनले थपे, प्रतिवेदन बनाइने तर कार्यान्वयन नहुने हुन्छ । राज्यले अनुसन्धानकै लागि बनाएको संयन्त्र सीआईबीलाई कसरी अविश्वास गर्न मिल्छ ? काठमाडौं अन्तर्राष्ट्रिय विमानस्थलको सुरक्षा व्यवस्था पनि पूरै परिवर्तनका लागि गृहकार्य भइरहेको उनले बताए ।"
महिला विश्वकपमा नेपाली नजर,"'आमा खेलाडीले साबित गरे'भगवती थापापूर्वखेलाडी एवं प्रशिक्षकयसपालि इंग्ल्यान्डको टिम राम्रो छ । युरो २०२२ च्याम्पियन पनि हो । टिम निकै व्यवस्थित देखिन्छ । सबै खेलाडीले राम्रो गरिरहेका छन् । युरोपियन च्याम्पियन भएको पनि होला खेलाडीहरू उच्च मनोबलका साथ खेलिरहेका छन् । इंग्ल्यान्डले त्यति धेरै दर्शकबीच घरेलु टिम अस्ट्रेलियालाई सेमिफाइनलमा हरायो । प्रशिक्षक सरिना वेगमन छिन् । उनी धेरै राम्रो लाग्छ । महिला कोचले केही गर्नसक्छ भन्ने साबित गरिरहेकी छन् । उनलाई देखेर म आफैं उत्साहित हुन्छु । यो विश्वकप धेरैले हेरेको छ । महिला फुटबललाई विश्वले नै पहिलाभन्दा बढी महत्त्व दिएको छ । विश्वकपका खेल हेर्न अस्ट्रेलिया र न्युजिल्यान्ड जानेको क्रेज बढेको देखियो । रंगशालामै खेल हेर्ने दर्शकको लस्कर छ । खेलको नतिजामा धेरैले चासो दिएका छन् । टेलिभिजिनमै खेलको विश्लेषण आइरहेको छ । महिला खेलाडी आफ्नै नामले चिनिन थालेका छन् । बच्चालाई घरमा छाडेका आमाहरूले विश्वकप खेलेका छन् । अमेरिकी टिममा एलेक्स मोर्गनसहित तीन आमा खेलाडी थिए । अर्जेन्टिना, जर्मनी, फ्रान्स, जमैकाको टिममा आमा खेलाडी थिए । उनीहरूले आमा भएर पनि प्रदर्शन गर्न सकिन्छ, प्रतिस्पर्धा दिन सकिन्छ भन्ने देखाएका छन् । बच्चा जन्माएर विश्वकप खेल्नु सामान्य होइन ।'हासेगावा उत्कृष्ट मिडफिल्डर'प्रीति राईस्ट्राइकरमिडफिल्डर, राष्ट्रिय टिममहिला विश्वकप पहिला हेर्दिनँथे, केटाहरूको गेम मात्रै हेर्थें । त्यसैले मैले महिला विश्वकपका खेल हेरेको यसैपालि हो । राम्रै लागिरहेको छ । पेस (गति), स्ट्रेन्थ (बलियो), फिजिकल गेम (शारीरिक खेल) मा केटाहरूको खेल राम्रो हुन्छ ।एसियाली देश भएकाले विश्वकपमा जापानलाई समर्थन गरेको थिएँ । जापानले राम्रो खेल देखायो । खेलाडीमा जितको मानसिकता प्रस्टै देखिन्थ्यो । उपाधि जित्छ जस्तो लागेको जापानलाई क्वाटरफाइनलमा स्विडेनले २१ ले हराइदियो । मिडफिल्डर युई हासेगावाको खेल उत्कृष्ट लाग्यो । उनले फाइनल टचहरू खतरनाक गर्थिन् । किलिङ पास, अनपेक्षित अवसर सिर्जना गर्थिन् । जापान बाहिरिएपछि अस्ट्रेलियाले जितोस् भन्ने चाहेकी थिएँ तर अस्ट्रेलिया पनि हार्यो । स्पेनले राम्रो प्रदर्शन गरिरहेको छ । तर, फाइनल जसले जिते पनि हुन्छ । 'फुटबलमा धेरै परिवर्तन'राजुकाजी शाक्यमहिला फुटबल प्रमुख, एन्फामहिला विश्वकप पहिला कहिलेकाहीं हाइलाइट्स मात्रै हेरेको थिएँ । यसपालि टेलिभिजनमा धेरै खेल हेर्ने अवसर मिल्यो । जापान, अस्ट्रेलिया, अमेरिका, स्पेनको धेरै खेल हेरें । पहिलाभन्दा धेरै फरक भइसक्यो । फुटबल नै पूर्णतः परिवर्तन भइसक्यो ।पहिला अमेरिकाले जित्छ, फलाना टिमले जित्छ भन्थ्यो, हुन्थ्यो पनि त्यस्तै । अहिले जसले जसलाई पनि हराउने भएको छ, जुन यो विश्वकपमा देखियो । महिलामा मात्रै होइन, पुरुष फुटबलमा पनि उस्तै परिवर्तन भएको छ । अब कसैलाई सजिलो छैन । जमाना फेरियो । मै हुँ भन्ने टिमले पनि साना वा कमजोर टिमलाई गोल हान्न सजिलो छैन । एसियाली फुटबल बलियो भयो भने त्यसको फाइदा हामीलाई पनि हुन्छ । त्यसैले यो विश्वकपमा एसियाली देश भएकाले जापानलाई समर्थन गरें तर जापान अन्तिम आठबाटै बाहिरियो । भियतनाम र फिलिपन्सको प्रदर्शन भने अझै कमजोर रह्यो । त्यो (विश्वकप) स्तरमा पुग्न धेरै मिहिनेत गर्नुपर्ने देखियो । यसापलि नेदरल्यान्ड्सले राम्रो गरे पनि स्पेनसँग हार्यो । सेमिफाइनलमा धेरै राम्रो खेलेको इंग्ल्यान्डलाई फाइनलमा समर्थन गर्छु । तर, कसले जित्छ भन्न सकिँदैन ।'ओभर कन्फिडेन्ट अमेरिका'अरुणा गुरुङमुख्य प्रशिक्षक (फुटबल), राखेपइंग्ल्यान्डले सेमिफाइनलमा राम्रो खेलेरै अस्ट्रेलियालाई हरायो । म इंग्ल्यान्डलाई समर्थन गर्छु । उसैले विश्वकपको उपाधि जित्छजस्तो लाग्छ । टिममा हुनुपर्ने सबै पक्षमा राम्रो छ । टिमवर्क र टिम स्पिरिट सबैभन्दा बलियो पक्ष हो । गोलकिपर मेरी कन्फिडेन्ट छिन् । युरो २०२२ विजेता भएकाले खेलाडीको मनोबल पनि उच्च छ ।हाम्रो टिम (नेपाल) एसियाली खेलकुदको तयारीमा छ । विश्वकपको खेल भएकै बेला ट्रेनिङ पर्छ । मौका पाएको खेल हेरेकी छु । पहिलाको विश्वकपमा पनि हाइलाइट्स हेर्ने गरेकी थिएँ । यसपालि जापान राम्रै थियो, उपाधि जित्छ कि जस्तो लागेको थियो, दुर्भाग्य भएजस्तो लाग्यो । राम्रो खेलेर पनि हार्यो । विश्वकपमा यस्तै हुन्छ । अस्ट्रेलिया उत्कृष्ट प्रदर्शन गर्दै पहिलोपल्ट सेमिफाइनल पुग्यो । तर, उसले इंग्ल्यान्डविरुद्ध खेल्नै सकेन । साम केर धेरै राम्रो खेलाडी हुन् । विश्वकपको सुरुआती खेलमा उनी घाइते भएको घाटा अस्ट्रेलियालाई भयो । यसअघि लगातार दुईपल्ट च्याम्पियन भएको अमेरिका ओभर कन्फिडेन्ट भएकाले हारेजस्तो लाग्छ । महिला फुटबलमा सबै टिम राम्रो हुँदै आइरहेको छ ।"
नेपाली टिम गोलविहीन,काठमाडौं (कास) नेपाली युवा रग्बी टोलीले घरेलु भूमिमा जारी एसिया यू२० रग्बी सेभेन्स प्रतियोगितामा शनिबार एउटै गोल गर्न सकेन । दशरथ रंगशालामा शनिबार सुरु एसिया रग्बी सेभेन्समा नेपाली यू२० पुरुष टोलीले समूह चरणका तीन खेलमा हार बेहोरेको थियो । त्यसमा एउटै गोल गर्न सकेन । समूह बी का तीनै खेलको हारले नेपाल सेमिफाइनलमा पुग्न असफल भयो । पहिलो खेलमा भारतसँग २८० ले पराजित नेपालले दोस्रो खेलमा मलेसियासँग ४४ गोल खाएको थियो । कम्तीमा फाइनलमा पुग्ने लक्ष्य राखेको नेपालले अन्तिम खेलमा हङकङसँग ३६० ले हार बेहोरेको थियो । अब नेपालले पाँचौं स्थानका लागि आइतबार उज्वेकिस्तासँग खेल्नेछ । आइतबारै हुने सेमिफाइनलमा चाइनिज ताइपेईले मलेसिया र थाइल्यान्डले हङकङसँग प्रतिस्पर्धा गर्नेछन् । महिलातर्फ पनि राउन्ड रोबिनका आधारमा भएको खेलमा नेपाली यू२० महिला टोलीले तीन खेलमा पराजय भोगेको छ । तीन खेलमा नै हार भोगेपछि नेपालको उपाधि जित्ने सम्भावना टुंगिएको छ ।महिलातर्फ प्राप्त अंकको आधार शीर्ष टोली निर्धारण हुनेछ । पहिलो खेलमा हङकङसँग ३४५ ले पराजित नेपालले मलेसियासँगको दोस्रो खेल २४० ले गुमाएको थियो । लगातार दोस्रो हारसँगै उपाधि अवसर गुमाएको नेपाल तेस्रो खेलमा थाइल्यान्डसँग ४५० को फराकिलो हार भोग्न बाध्य भयो । यद्यपि बाकी आइतबार हुने तीन खेलमा जित निकाल्न सके नेपाल दोस्रो वा तेस्रो हुने अवसर छ । रंगशालामा प्रतियोगिताको युवा तथा खेलकुदमन्त्री डिगबहादुर लिम्बूले उद्घाटन गरेका थिए । प्रतियोगिताका लागि रग्बी एसियाका अध्यक्ष कायस अल धलाई पनि नेपाल आएका छन् ।
क्लाउडलाई कर्पोरेट टी२०,"काठमाडौं (कास) क्लाउड फ्याक्ट्रीले कर्पोरेट टी१० इन्डोर क्रिकेट प्रतियोगिता जितेको छ । एरो सोलुसनअर्न्तगतको खेलकुद व्यवस्थापन कम्पनी गेटसेट गेमले आयोजना गरेको प्रतियोगिताको शनिबार फाइनलमा क्लाउडले राष्ट्रिय वाणिज्य बैंकलाई १२ रनले हरायो । टस जितेको क्लाउडले निर्धारित १० ओभरमा ७८ रन बनायो । जवाफमा रावा बैंक ९१ ओभरमा ६६ रनमै अलआउट भयो । सेमिफाइनलमा क्लाउडले डोग्मा ग्रुप र रावा बैंकले जगदम्बा मोटर्सलाई हराएका थिए । १० टोलीलाई दुई समूहमा विभाजन गरिएको छ । समूह ए मा दराज, डोग्मा ग्रुप, आईएमएस ग्रुप, जगदम्बा ग्रुप र केएफसी तथा समूह बी मा क्लाउड, क्रिएसन, रावा बैंक, त्रिवेणी ग्रुप र टुसाल, मुटिभेन्यु रहेका थिए । स्पर्धालाई केएफसी, फुडमान्डु लगायतले प्रायोजन गरेका थिए ।एरो सोलुसनका प्रबन्ध निर्देशक राजजंग थापाले प्रतियोगिताबाट कर्पोरेट टोलीले उत्साहसँगै मनोरञ्जन लिएको बताए ।"
एन्जिलाको नाममा लीनिङको जर्सी,"काठमाडौं (कास) खेल पोसाक तथा सामग्री उत्पादक कम्पनी लीनिङले नेपाली राष्ट्रिय महिला फुटबल टोलीकी कप्तान एन्जिला तुम्बापो सुब्बासँगको सम्झौतालाई निरन्तरता दिएको छ । ली निङको नेपालको आधिकारिक बिक्रेता चाइना ट्रेडिङ कम्पनीले शनिबार एन्जिलासँगको सम्झौता नवीकरण गरेको हो । लीनिङले एन्जिलाको सम्मानमा एटीएस १६ लेखेको जर्सी पनि बजारमा ल्याएको छ । गोलरक्षक एन्जिला १६ नम्बर जर्सीमा खेल्छिन् । राष्ट्रिय फुटबल टोलीका पूर्वकप्तान उपेन्द्रमान सिंह, महिला फुटबल टोलीका प्रशिक्षक बालगोपाल महर्जन, पूर्वमिडफिल्डर प्रदीप महर्जन, बास्केटबल संघका अध्यक्ष भीमसिंह गुरुङ र चाइना ट्रेडिङका अध्यक्ष राजन महर्जनले एटीएस १६ लेखेको चार फरक रंगको जर्सी सार्वजनिक गरे ।लीनिङले एन्जिलाको जीवन कथामा बनिरहेको फिल्म एन्जिला मा पनि साथ दिइरहेको छ । गत वर्ष आफूलाई लीनिङले आबद्ध गरेपछि अन्य दुई खेलाडीले पनि प्रायोजन पाएको सन्दर्भ निकाल्दै एन्जिलाले आउने दिनमा अरू खेलाडीलाई बाटो खुल्ने बताइन् । चीनमा हुने एसियाली खेलकुदको तयारीमा रहेका उनीसहित महिला राष्ट्रिय टोली कार्यक्रममा उपस्थित थिए । एन्जिला र उपेन्द्रमानले लीनिङको दरबारमार्गस्थित नयाँ सोरुम पनि उद्घाटन गरे । लीनिङले यो पाँचौं सोरुम भएको जनाएको छ । चाइना ट्रेडिङका अध्यक्ष महर्जनले खेलाडीले खेलेर मात्र नपुग्ने जनाउँदै उनीहरूलाई स्तरीय बनाउनु आफूहरूको दायित्व भएको बताए । लीनिङले ए डिभिजन क्लब संकटा, बी डिभिजन क्लब मध्यपुर युथसहित राष्ट्रिय बास्केटबल टोलीलाई प्रायोजन गर्दै आएको छ ।"
नेपाल र श्रीलंका फाइनलमा भिड्ने,"काठमाडौं (कास) दक्षिण एसिया क्षेत्रीय जुनियर ब्याडमिन्टन च्याम्पियनसिपअन्तर्गत यू१५ मिक्स्ड टिम इभेन्टमा शनिबार नेपाल र श्रीलंका फाइनल पुगेका छन् ।हल्चोकस्थित एपीएफको कभर्डहलमा नेपालले बंगलादेशविरुद्ध ३२ को जित हात पार्दै फाइनलमा स्थान पक्का गर्यो । पहिलो खेलमा बंगलादेशका मोस्तकिम होसेनले नेपालका सुविन श्रेष्ठलाई २१७, २११० ले पराजित गरे । दोस्रो खेलमा नेपालकी रिहाना शेरचनले बंगलादेशकी अफिफा खान अरिनलाई २११६, २११५ ले पराजित गर्दै खेल ११ को बराबरीमा ल्याइन् । तेस्रो खेलमा मोस्तकिम र वाली उल्लाहको जोडीले सूर्य महर्जन र सुविन श्रेष्ठको जोडीलाई २१११, २१११ ले हराएर बंगलादेशलाई २१ को अवस्थामा पुर्यायो । नेपालका दिलाशा राना र रिहानाको जोडीले अफिफा र तान्जिला महमुदको जोडीलाई २११६, २२२० ले पराजित गर्दै पुनः खेल २२ को बराबरीमा ल्यायो । अन्तिम तथा निर्णायक खेलमा नेपालका सुविन र रिहानाको जोडीले मोस्तकिम र तान्जिलाको जोडीलाई कठिन संघर्षबीच २११५, २०२२, २११३ ले हराएर फाइनलमा स्थान बनाए । अर्को खेलमा श्रींलकाले भुटानलाई सहजै ३० ले हराएको थियो । श्रीलंकाका केनेथ अरुग्गोडाले भुटानका पेमा तेन्जिनलाई २१६, २१७ ले, सिथुली रणसिंघेले याङ्चेन डोल्करलाई २१८, २१८ ले र केनेथ र सेनुथ सेथमिथा परेराले पेमा तेन्जिन र सोनाम फुन्चोलाई २१९, २१११ ले हराएर फाइनल तय गरे ।यू१७ तर्फ बंगलादेशले भुटानलाई ३० ले पराजित गर्दै फाइनलमा स्थान बनायो । श्रीलंकाले नेपाललाई पनि ३० ले पराजित गर्दै फाइनल तय गरेको हो । श्रीलंकाका थिदासा वेरागोडाले नेपालका कविर केसीलाई २११७, १५२१, २३२१ ले, रनिथमा लियानागेले रोजी राईलाई २१५, २१३ ले र हिरूका अलुथ र थिदासा वेरागोडाको जोडीले कविर र अभय महराको जोडीलाई २११८, २११७ ले पराजित थिए ।"
आयुषको ११०७ सेकेन्ड,"(काठमाडौं)नेपाली धावक आयुष कुँवरले शनिबार विश्व एथलेटिक्स च्याम्पियनसिपको पुरुष १०० मिटर दौड ११०७ सेकेन्डमा पूरा गरेका छन् । हंगेरीको बुढापेस्टस्थित नेसनल एथलेटिक्स सेन्टरमा भइरहेको विश्व एथलेटिक्स च्याम्पियनसिपमा आयुष नेपालका एक्लो प्रतिद्वन्द्वी हुन् । १०० मिटरको प्रारम्भिक हिटमा उनले उक्त टाइमिङ निकालेका थिए । हिट नम्बर २ मा उनी चौथो स्थानमा रहे । उक्त हिटबाट मलेसियाका अजिम फामी (१०२४) र बेलिजका ब्रेन्डन जोन्स (१०९४) अर्को चरणलाई छनोट भए । प्रारम्भिक हिटमा दूरी पार गर्ने २६ प्रतिस्पर्धीबीच समग्रमा आयुष १५ औं स्थानमा रहन सफल भए । १०९४ सेकेन्डअगाडि दूरी पार गर्ने १० खेलाडी भने अघिल्लो चरणका लागि छनोट भएका छन् ।नेपालको राष्ट्रिय कीर्तिमानलाई तोड्ने लक्ष्यमा अगाडि बढिरहेका आयुषले गत महिना (जुलाई १३) को टाइमिङभन्दा सुधार गरेका छन् । विश्वका एकसेएक धावकको बीचमा प्रतिस्पर्धा गर्नु नै ठूलो अवसर थियो । मैले आफूले सक्दो राम्रै प्रदर्शन गरें, ११ सेकेन्डभन्दा अघि नै पूरा गर्छु भन्ने थियो, यसपालि सकिनँ, आयुषले कान्तिपुरसँग भने, तर गुरुहरूले अहिलेको नेपालकै उत्कृष्ट टाइमिङ आएको छ, चिन्ता नलिनु भन्नुभएको छ । त्यसैले खुसी लागेको छ । आफ्नो प्रदर्शनमा अझै धेरै सुधार गर्न बाँकी रहेको उनले बुझेका छन् । उनले भने, अफ सिजनमा म आफू त्यसमै केन्द्रित हुन्छु । त्यहीअनुसार राष्ट्रिय प्रतियोगितालाई तयारी गर्छु, उनले भने ।बैंककमा सम्पन्न एसियन एथलेटिक्स च्याम्पियनसिपमा उनले १०० मिटर दूरी ११२० सेकेन्डमा पूरा गरेका थिए । एसियन च्याम्पियनसिप नेपालबाट प्रतिनिधित्व गरेको उनको पहिलो अन्तर्राष्ट्रिय सहभागिता थियो । जहाँ उनले २०० मिटर दौडमा पनि प्रतिस्पर्धा गरे । त्यसका लागि आयुष दशरथ रंगशालामै ट्रेनिङ गरेर बैंकक गएका हुन् । उनीसहित ६ नेपाली खेलाडीले बैंककमा प्रतिस्पर्धा गरेका थिए ।१०० मिटर दौडमा नेपालको राष्ट्रिय कीर्तिमान १०७१ सेकेन्डको छ । सन् १९९९ मा नेपालमै भएको आठौं दक्षिण एसियाली खेलकुदमा यो कीर्तिमान रामकृष्ण चौधरीले बनाएका थिए । जुन आजका दिनसम्म स्थापित छ । अमेरिकाको क्यालिफोर्नियामा अध्ययन गरिरहेका आयुष त्यतैबाट सिधै हंगेरी पुगेका हुन् । वाइल्ड कार्ड कोटामार्फत विश्व च्याम्पियनसिप खेलेका उनले हंगेरी जानुअघि भनेका थिए, विश्व च्याम्पियनसिपमा मेरो पहिलो लक्ष्य त वर्षौंदेखि स्थापित राष्ट्रिय कीर्तिमान तोड्नु हुनेछ । त्यसपछि अरू कुरा सोच्ने छु । स्पोर्टिङ नेसन्सको रूपमा नेपाल धेरै पछाडि रहेकाले त्यसबाट देशलाई चिनाउने आफ्नो धोको रहेको उनले सुनाएका थिए । आयुषले नवौं राष्ट्रिय खेलकुदमा पनि १०० मिटर दौडमा प्रतिस्पर्धा गरेका थिए । उनी चौथो स्थानमा रहे । जहाँ एपीएफका शिवराज पार्कीले स्वर्ण जितेका थिए । एसियन च्याम्पियनसिपमा भने शिवराज (११२२) लाई आयुषले उछिनेका थिए ।२८ वर्षीय धावक आयुषको १०० मिटरको व्यक्तिगत उच्च प्रदर्शन भने ११०१ सेकेन्डको हो । उनले यो टाइमिङ गत मार्च १८ मा क्यालिफोर्नियामै भएको ट्र्याक एन्ड फिल्डमा निकालेका थिए । उनले क्यालिफोर्नियामा अध्ययनसँगै रनिङ करिअर अगाडि बढाइरहेका छन् । अमेरिकामा भएको अघिल्लो संस्करणको विश्व एथलेटिक्स च्याम्पियनसिपमा नेपालबाट म्याराथन धावक कृष्णबहादुर बस्नेतले भाग लिएका थिए ।"

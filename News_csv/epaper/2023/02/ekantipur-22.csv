शीर्षक,विवरण
राष्ट्रपतिमा आफ्नै वचनको चक्रव्यूहमा दाहाल,"लोसपा अध्यक्ष ठाकुरको पनि दाबीराष्ट्रपतिमा राष्ट्रिय सहमतिको प्रस्तावलाई समर्थन गर्दै लोसपाले पार्टी अध्यक्ष महन्थ ठाकुरलाई उम्मेदवारका रूपमा अघि सारेको छ । बालुवाटारमा मंगलबार प्रधानमन्त्री पुष्पकमल दाहालसँग भएको भेटमा स्पष्ट प्रस्ताव राखिएको नेता राजेन्द्र महतोले जानकारी दिए । प्रधानमन्त्रीजीले राष्ट्रपतिमा सहमतिको उम्मेदवार चाहिन्छ भन्नुभएको छ । त्यसमा हाम्रो समर्थन छ, उनले भने, राष्ट्रिय सहमतिको पात्र महन्थ ठाकुर पनि हुन सक्नुहुन्छ भन्यौं । ठाकुरको नाउँमा सहमति गराउन सजिलो होला कि भनेर हामीले उहाँलाई आग्रह गरेका थियौं ।प्रधानमन्त्री दाहालले राष्ट्रपतिका लागि ठाकुर पनि उपयुक्त पात्र भएको जवाफ दिएको भनाइ छ । ठाकुर राष्ट्रिय सहमतिको उम्मेदवारका रूपमा उपयुक्त पात्र हो भन्ने उहाँको भनाइ थियो । तपार्इंहरूले नयाँ प्रस्ताव ल्याउनुभएको होइन, उहाँ त स्थापित नाम नै हो भन्नुभयो, महतोले भने । प्रधानमन्त्री दाहालले राष्ट्रिय सहमतिमा नै राष्ट्रपति बनाउनुपर्छ भन्ने धारणा दोहोर्याउनुभयो तर उहाँले कसैको नाम लिनुभएन, म छलफलमै छु भन्नुभयो, महतोले भने ।"
नेपालको पहिलो क्लिन स्विप,"एकदिवसीय अन्तर्राष्ट्रिय मान्यता जोगाइराख्न नेपालले अब बाँकी रहेका ८ मध्ये ५ खेल जित्नुपर्नेछ । यो नेपालको उत्कृष्टमध्ये एक जित हो । लगातार जित्यौं भनेर धेरै उत्साही हुन जरुरी छैन । हामीले जति खेल खेल्न बाँकी छन्, ती सबै फाइनल हुन्, प्लेयर अफ द म्याच रोहितले भने । भारतका मोन्टी देसाई नयाँ प्रशिक्षकका रूपमा आएपछि नेपालले सबै खेल जितेको छ । उनले टिमभित्र विश्वासको वातावरण बन्दै गइरहेको बताए । जितका लागि ४ रन चाहिने अवस्थामा रोहितले फाइन लेगमा चौका प्रहार गरेका थिए । ४ रन चाहिने अवस्थामा करण (केसी) दाइसँग ११ रन लिएर खेलौं भन्ने कुराकानी भइरहेको थियो । बल खुट्टामा आएपछि चौका प्रहार गरें, त्यसले राहतसँगै रिल्याक्स पनि बनायो रोहितले भने, ५६ विकेट जाँदासम्म पनि आस थियो । त्यसपछि गाह्रो भए पनि करण दाइ आएपछि साझेदारी बन्दै गर्दा जितिन्छ भन्ने विश्वास भयो । सातौं ओभरमा १९२ को अवस्थामा ब्याटिङ गर्न आएका रोहितले १ सय १ बल खेल्दै ७ चौका र ४ छक्का प्रहार गरे । करणले अविजित ३१ रन बनाउँदा ३७ बल खेल्दै २ चौका र १ छक्का प्रहार गरे । नेपालको सुरुआत राम्रो थिएन । कुशल भुर्तेल १ रनमै आउट भए । अर्का ओपनर आसिफ शेखले १२ रन बनाए । ज्ञानेन्द्र मल्लले २१ रन जोडे । रोहित एउटा छेउमा टिकिरहे पनि अर्को छेउबाट निरन्तर विकेट झरिरह्यो ।कुशल मल्लले एउटा लामो छक्का प्रहार गरे पनि उनी धेरैबेर टिकेनन् । उनले २८ बल खेल्दै १ चौका प्रहार गर्दै १७ रन बनाए । सन्दीप जोरा १, दीपेन्द्रसिंह ऐरी ७, सोमपाल कामी २ र सन्दीप लामिछाने ९ रनमा आउट भए ।स्कटल्यान्डका प्रशिक्षक सिन बर्गरले घरेलु मैदानमा खेलिरहेकाले नेपालले जोसका साथ खेलेर जित हात पारेको बताए । स्कटल्यान्ड यस शृंखलाको पहिलो खेलमा नामिबियामाथि जित हात पार्दै लिग२ को विजेता बनिसकेको थियो । टोलीले सबै ३६ खेलमा ५० अंक जोड्यो । आईसीसीका डेभलपमेन्ट प्रमुख विलियम ग्लेनराइटले स्कटल्यान्डलाई विजेता ट्रफी प्रदान गरेका थिए । यसअघि टस हारेपछि ब्याटिङमा आएको स्कटल्यान्ड ४६१ ओभरमा २ सय १२ रनमा अलआउट भएको थियो । जर्ज मुन्सी र काएल कोएट्जरले स्कटल्यान्डलाई सानदार सुरुआत दिलाएका थिए ।पूर्वकप्तान कोएट्जरलाई सन्दीप लामिछानेले २२ रनमा आउट गरी नेपाललाई पहिलो सफलता दिलाए । सन्दीप आफ्नो पहिलो ओभरमा आएदेखि नै स्विप शट खेलेर आक्रामक देखिएका मुन्सीले ५० बलमा ९ चौका र २ छक्का प्रहार गरी ६० रन बनाए । उनको लेग स्टम्प सन्दीपले उडाइदिएका थिए ।कप्तान रिची बेरिङ्टनलाई एलबीडब्लू आउट गरी सन्दीप ह्याट्रिक विकेट नजिक पुगेका थिए । म्याथ्यु क्रसले ४२ रन बनाए । दीपेन्द्रसिंह ऐरीद्वारा सिधा थ्रोमा रनआउट हुनुपूर्व उनले ६३ बल खेल्दै ४ चौका र १ छक्का प्रहार गरे । टोमस म्याकिन्टोसलाई १ रनमा आउट गरी सन्दीपले चौथो विकेट लिए । सन्दीपले १० ओभरमा ४५ रन खर्चे ।माइकल लिस्कलाई बोल्ड गर्दै करण केसीले एकदिवसीय अन्तर्राष्ट्रियमा ५० विकेट पूरा गरे । नेपालबाट एकदिवसीय अन्तर्राष्ट्रियमा ५० विकेट पूरा गर्ने उनी सन्दीप र सोमपालपछिका तेस्रो खेलाडी हुन् । करणले ब्रेन्डन म्याकमुलेनलाई ३१ रनमा आउट गरी आफ्नो दोस्रो विकेट लिए । म्याकमुलेनले ४८ बल खेलेर ३ चौका प्रहार गरे । करणले ३ विकेट लिए । उनले ८१ ओभरमा ४२ रन खर्चे ।तीव्र गतिका बलर गुलशन झाको स्थानमा मौका पाएका देब्रेहाते स्पिनर ललित राजवंशीले क्रिस ग्रेभ्सलाई ७ रनमा एलबीडब्लू आउट गरी नेपाललाई नवौं सफलता दिलाए । ललितले आफ्नो १० ओभरको कोटामा १ मेडन राख्दै ३३ रन खर्चे । अर्को एक विकेट कुशल मल्लको नाममा रह्यो ।"
डा रुइतले पाए १४ करोडको इसा अवार्ड,"इसा अवार्ड कमिटीमा यस पटक १ सय २१ संस्था तथा व्यक्तिको आवेदन परेको थियो । मानवीय सेवा र गरिब जनताका लागि सरल मूल्यमा उपलब्ध गराएको इन्ट्राअक्युलर लेन्स को प्रभावकारिताबारे स्थलगत अध्ययन गरेर डा रुइतलाई छनोट गरिएको कमिटीले जनाएको छ । डा रुइतका अनुसार यो लेन्सको मूल्य २ दशक अघिसम्म २ सय डलर रहेकामा तिलगंगाको पहल र सफलतापछि ३ डलरमा झरिसकेको छ । तिलगंगाले उत्पादन गरेको ६० लाख लेन्स बाहिरी विश्वमा पुगेका छन् । डा रुइत आफैंले १ लाख २५ हजारभन्दा धेरै व्यक्तिको शल्यक्रिया गरिसकेका छन् । उनले ७० भन्दा बढी देशमा प्रत्यक्षपरोक्ष सेवा दिइसकेका छन् । हामी अफ्रिकाका घाना र इथियोपियामा मोतियाबिन्दु अपरेसनको शिविर चाँडै सञ्चालन गर्नेछौं, त्यहाँ ३० हजारभन्दा बढी व्यक्तिको आँखाको उपचार गर्ने लक्ष्य छ, उनले भने । यसअघि बहराइन सरकारका तर्फबाट सञ्चारमन्त्री रमजान बिन अब्दुल्ला अल नुवायमीले कुनै मुलुक वा राष्ट्रियता हेरेर इसा अवार्ड प्रदान नगरिने उल्लेख गर्दै मानवीयताको उच्चतम सेवालाई कदर गर्न डा रुइतको कामलाई छनोट गरिएको बताएका थिए । डा रुइतले पैसा कमाउनेभन्दा आम मानिसलाई सहज हुने गरी आँखा उपचारका लागि सस्तो इन्ट्राअक्युलर लेन्स सिंगो विश्वलाई उपहार दिएको उनको भनाइ थियो । डा रुइतले सन् १९८० को दशकदेखि नै नेपालमा नेत्र चिकित्सकका रूपमा काम गर्दै आएका छन् । नेपालजस्ता देशमा मोतियाबिन्दुको शल्यक्रिया परम्परागत विधिबाट गरिन्थ्यो र शल्यक्रियापछि मोटो लेन्स भएको चस्मा दिइन्थ्यो । त्यो बेला भएको सर्वेक्षणले करिब ६ प्रतिशत दृष्टिविहीनता आँखाको मोतियाबिन्दुको शल्यक्रियाबाटै सिर्जित समस्याले हुने देखाएको थियो । त्यस्तो अवस्था देखेपछि शल्यक्रियालाई सरल बनाउन डा रुइतले काम सुरु गरेका थिए । त्यसरी थालिएको प्रयास आज नेपालजस्तै विकासोन्मुख देशका नागरिकका लागि वरदान साबित भएको छ । रुइत नेपालको विकट ताप्लेजुङको ओलाङचुङगोलामा जन्मिएका थिए । तर उनले भारतको प्रसिद्ध किङ जर्जेज मेडिकल स्कुलमा अध्ययनको मौका पाए । त्यसपछि आँखा उपचारमा नै उत्कृष्टमध्येको अल इन्डिया इन्स्टिच्युट अफ मेडिकल साइन्समा आँखाबारे थप पढ्ने अवसर पाए । त्यहाँबाट फर्किएर आएपछि उनले आफ्नो सीपलाई दृष्टि गुमाएका खासगरी तल्लो वर्गको हितमा प्रयोग गरिरहेका छन् । यो प्रयासलाई समुदायस्तरमा पुर्याउन डा रुइतले हेटौंडामा सामुदायिक आँखा अस्पताल सुरु गरिसकेका छन् । निजगढ र भक्तपुरमा त्यस्तै अस्पताल निर्माण प्रक्रियामा छ । इसा अवार्ड पहिलो पटक मलेसियाकी प्रतिष्ठित चिकित्सक जेमिला महमुदले २०१३ मा पाएकी थिइन् । दोस्रो अवार्ड (२०१५) भारतका शिक्षाविद् अच्युता सामन्त र तेस्रो (२०१७) इजिप्टको चिल्ड्रेन क्यान्सर हस्पिटललाई प्रदान गरिएको थियो । चौथो अवार्ड पाकिस्तानको प्रतिष्ठित सामाजिक सेवक संस्था इधी फाउन्डेसनले पाएको थियो । प्रतिष्ठित इसा अवार्डअघि डा रुइतले सन् २००६ मा रोमन म्यागसेस पुरस्कार पाएका थिए । भारत सरकारले दिने पद्मश्री सम्मानसमेत पाइसकेका ६८ वर्षीय डा रुइत अझै पनि दुर्गम भेगमा आँखा शिविर सञ्चालन गरिरहेका हुन्छन् । बहराइनबाट यो साता घर फर्कानासाथ उनी तेह्रथुमको वसन्तपुर र ताप्लेजुङको तापेथोकमा आँखा शिविर सञ्चालनका लागि तिलगंगाको टोली लिएर पुग्नेछन् ।"
"उद्देश्य एउटा, नियति अर्कै","(काठमाडौं)विश्वविद्यालय, क्याम्पसको नीति निर्माणसँगै कार्यान्वयनमा विद्यार्थी प्रतिनिधित्व सुनिश्चित गर्न परिकल्पना गरिएको संरचना हो स्वतन्त्र विद्यार्थी युनियन । त्रिभुवन विश्वविद्यालय संगठन तथा शैक्षिक प्रशासन नियममा क्याम्पसमा शैक्षिक वातावरण कायम गर्दै विद्यार्थी हकहितको संरक्षणका लागि युनियन अपरिहार्य गरेको उल्लेख छ ।पछिल्ला घटनाक्रमले भने स्ववियुको औचित्य पुष्टि गर्न सकेको पाइँदैन । त्रिविका क्याम्पसमा हरेक दुई वर्षमा हुनुपर्ने स्ववियु निर्वाचन १४ वर्षदेखि नियमित हुन सकेन । अर्कोतर्फ विद्यार्थी संगठन र निर्वाचित युनियनका प्रतिनिधि नै शिक्षण संस्थामा तालाबन्दी, अध्यापक कुटपिट, तोडफोड, आगजनीको नेतृत्वमा संलग्न रहेको दर्जनौं दृष्टान्त देखापरेको छ । विश्वविद्यालयका पदाधिकारी चयन, क्याम्पसविभागका प्रमुख नियुक्ति, कलेजका सम्बन्धन, भर्नालगायत गतिविधिमा विद्यार्थी नेताहरूले नै बार्गेनिङ गरेको आरोप लाग्दै आएको छ । विद्यार्थी हकहितभन्दा पनि राजनीतिक दलका दाउपेचलाई मुख्य मुद्दा बनाउँदा स्ववियु निर्वाचन नै हुन नसकेको त्रिविका प्राध्यापकहरूको अनुभव छ ।२०७३ मा केही क्याम्पसमा मात्र स्ववियु चुनाव भएको थियो । त्रिभुवन विश्वविद्यालयले आगामी चैत ५ मा देशभरका क्याम्पसमा एकसाथ स्ववियु पदाधिकारी चयन गर्न निर्वाचन समय तालिका घोषणा गरिसकेको छ । तर, विश्वविद्यालयमा स्ववियु किन ? भन्दै त्यसको औचित्यमाथि प्रश्न पनि खडा भएको छ । विद्यार्थी संगठनले आफ्ना माउ राजनीतिक दल र तिनका नेताको मात्र पृष्ठपोषण गर्ने, विश्वविद्यालय र विद्यार्थी हितविपरीतका कामहरू गर्ने गरेकाले स्ववियु आवश्यक छ वा छैन मोडमा गुज्रिएको हो । शिक्षाविद् तथा त्रिविका पूर्व उपकुलपति केदारभक्त माथेमा राजनीतिक मुद्दा मात्र बढी बोक्ने अहिलेको मोडलको स्ववियु परिवर्तन हुनुपर्नेमा जोड दिन्छन् । दलका भ्रातृ संगठनको ब्यानरमा स्ववियु चुनावमा लड्दा राजनीतिक दललाई फाइदा होला, विश्वविद्यालय र विद्यार्थीलाई फाइदा छैन, उनले भने, क्याम्पसपिच्छे विद्यार्थी युनियनकाउन्सिल आवश्यक छ । तर, विद्यार्थी र विश्वविद्यालयको मुद्दा उठाउने हुनुपर्छ । अहिलेका युनियन र विद्यार्थी संगठनका कारण क्याम्पसका नेतृत्वमा बसेकाहरूलाई झनै अप्ठ्यारो पर्ने गरेको उनले सुनाए । युनियनबाहेकका पनि विद्यार्थी संगठन हुन्छन्, युनियनसँग मात्र संवाद गरेर हुँदैन । यस्तो प्रवृत्तिले विश्वविद्यालयका पदाधिकारीलाई मात्रै होइन, कतिपय विद्यार्थीलाई पनि स्ववियुप्रति वितृष्णा बढ्दो छ, माथेमाले भने । शिक्षण संस्थापिच्छे राजनीतिक दलविहीन विद्यार्थीको युनियनकाउन्सिल बनाउनु पर्ने उनको सुझाव छ । पार्टीको झन्डामुनि होइन, काउन्सिल मोडल चाहिन्छ । यी नियामक निकायजस्तो हुन सक्नुपर्छ । विद्यार्थीको मुद्दामा विमर्श गर्नुपर्छ, राजनीतिक मुद्दाबाट माथि उठ्नुपर्छ, उनले भने, विश्वविद्यालयको ऐन, कानुनमा नै संशोधन गरेर यस्तो व्यवस्था गराउन सकिन्छ । त्रिवि नियममा पार्टीगत वा स्वतन्त्र रूपमा स्ववियुमा प्रतिस्पर्धा गर्न पाइने व्यवस्था छ ।विश्वविद्यालयदेखि क्याम्पस, क्याम्पसदेखि विद्यालय तहसम्म विद्यार्थी संगठन विस्तारित छ । विगतमा देशको राजनीतिक परिवर्तनका निम्ति राजनीतिक दलहरूले चालेका कदमलाई युवा, विद्यार्थी वर्गले अग्रपंक्तिमा रहेर सशक्त भूमिका निर्वाह गरेका पनि थिए । जसका कारण देशमा १०४ वर्षे राणाशासन, ३० वर्षे पञ्चायती व्यवस्था, राजतन्त्र ढलेर लोकतान्त्रिक गणतन्त्रकालसम्म आइपुगेको जस विद्यार्थी संघसंगठनलाई जाने गर्छ । यसका पछाडि विद्यार्थी संगठन स्थापनाको इतिहास गर्विलो छ । स्ववियु र विद्यार्थी नेताबाटै अहिलेका राजनीतिक दलका अधिकांश शीर्ष नेतृत्व जन्मिएका हुन् । विद्यार्थी संगठनहरू राजनीतिक दलका अभिन्न अंग हुन् । तर, तिनै संगठनहरू मिलेर विश्वविद्यालयमा साझा हितमा काम गर्न नसकेकाले स्ववियु औचित्यमाथि भने प्रश्न चिह्न लागेको छ । शैक्षिक जागरणमार्फत राजनीतिक परिवर्तन र विश्वविद्यालय तथा क्याम्पसमा विद्यार्थी सामूहिक हितका कार्य गर्न स्ववियुको मूल उद्देश्य पूरा हुन सकेको छैन । विद्यार्थीहरू राजनीतिक पार्टीकै आडमा स्ववियुको नेतृत्व हत्याउने तयारीमा जुटेका छन् ।यसपालि स्ववियु चुनावको मिति घोषणापछि २१ विद्यार्थी संगठन त्रिवि विद्यार्थी कल्याण तथा खेलकुद निर्देशनालयको सम्पर्कमा आएका छन् । ती संगठनहरू सामूहिक एजेन्डाभन्दा आआफ्नो राजनीतिक संगठनका मुद्दालाई अघि सारेका छन् । जसले गर्दा त्रिविका ६२ आंगिक र १ हजार ४० क्याम्पसमा तोकिएको मितिमा स्ववियु चुनाव हुनेमा चौतर्फी आशंका पनि कायमै छ । विद्यार्थीको चुनाव जित्ने हार्ने राजनीतिक पार्टीका जोड घटाउले विगतका वर्षहरूमा पनि स्ववियु निर्वाचन अन्तिम समयमा स्थगित र अनिश्चित बन्दै आएको छ । पूर्वविद्यार्थी नेतृ रामकुमारी झाँक्री देशमा आएको राजनीतिक परिस्थितिअनुकूल वर्तमान विद्यार्थी आन्दोलन भूमिकाहीन बनेको बताउँछिन् । मेरो पाला २०६५ सालमा प्रभावकारी ढंगले स्ववियु चुनाव गरेका थियौं, विद्यार्थी आन्दोलनको महत्त्व, त्यसको प्रभावकारितालाई ध्यान दिएर बजारका एजेन्डालाई सम्बोधन गरेको उल्लेख गर्दै उनी भन्छिन्, राम्रो नेतृत्व थियो, जसले गर्दा क्याम्पसक्याम्पसलाई स्थापित हुने, नेटवर्क बनेको थियो । हरेक दुईदुई वर्षमा नेतृत्व हस्तान्तरण हुन्थ्यो । पुनःनिर्वाचित भए पनि प्रक्रियाबाट हुन्थ्यो । त्यो बेला र अहिलेको सन्दर्भ नै फरक परिसक्यो । त्यसैको ब्याजले अहिलेको विद्यार्थी आन्दोलन बाँकी रहँदैन ।झाँक्रीको ठम्याइमा अहिले विद्यार्थी समुदायमा आधारित छैन । समुदायको मुद्दालाई सम्बोधन गर्दैन । स्ववियु चुनावमा लड्न २८ वर्षको उमेर हदम्याद तोकिएको छ । अर्कोतिर विश्वविद्यालयजस्तो ठाउँमा समावेशीकरणको कुरा गरेर समानुपातिक निर्वाचन प्रणाली अपनाइएको छ । जसले गर्दा स्ववियु निष्प्रभावी बन्न गएको हो, विद्यार्थी आन्दोलन लोकतन्त्रप्रति प्रतिबिम्बित हुन छाडेको उल्लेख गर्दै उनी भन्छिन्, स्ववियुको नाममा उमेरहद राख्ने तर अधिवेशनसम्मेलन गरेर नेतृत्व चुस्त नराख्नु नै समस्या बन्यो । त्यसैको परिणति हो स्ववियु चुनावै नहुनु । विद्यार्थी नेताको उमेरचाहिँ ३५४० कटेको हुन्छ । अधिवेशन गरेर नेतृत्व हस्तान्तरण गर्दैन । ठूला विद्यार्थी संगठन विवादमुक्त र चुस्तदुरुस्त छैनन् पनि । नेविसंघमा वर्षौंदेखि अधिवेशन हुन सकेको छैन भने अनेरास्ववियुले वर्षौंपछि गत साता मात्रै अधिवेशनबाट नयाँ नेतृत्व चयन गरेको छ । अखिल क्रान्तिकारीमा अधिवेशनदेखि नै गुटगत द्वन्द्व जारी छ । त्यतिबेला हामीले व्यवस्था परिवर्तनका निम्ति दबाबमूलक आन्दोलन गर्यौं, विद्यार्थी संगठनले स्ववियुमार्फत विश्वविद्यालयको एजेन्डा उजागर गर्नुपर्ने उल्लेख गर्दै झाँक्रीले थपिन्, यतिखेर आफ्नो विचार कार्यान्वयन गर्ने दलहरू सरकारमा गएका छन् । व्यवस्था परिवर्तन गरिसकेपछि सामुदायिक मुद्दाहरूलाई सुधार गर्ने कार्यक्रममा त्यो प्रभावकारिता हुनुपर्छ । अहिले विद्यार्थीले दबाब दिनै पर्दैन । त्यसैले यसको प्रभावकारिता नयाँ ढंगले विद्यार्थी आन्दोलनको औचित्य स्थापित गर्नुपर्छ ।पूर्वविद्यार्थी नेता लेखनाथ न्यौपाने स्ववियुका मञ्चहरू निष्प्रभावी रहेको बताउँछन् । स्ववियु हिजो जुन उद्देश्यका निम्ति प्रभावकारी भएका थिए, आज निष्प्रभावी मात्र होइन नकारात्मक बिम्बको रूपमा पब्लिकले बुझिरहेका छन्, नकारात्मक बिम्ब बनाउने मुख्य कारक तत्त्व विद्यार्थी संगठनका नेताहरू भएको उल्लेख गर्दै उनले भने, राजनीतिक चेतना, जागरण, लिडरसिपको प्रारम्भिक अभ्यास हुने ठाउँलाई त्यही प्रकारको मर्यादित मञ्च बनाउन सक्दा यसलाई निरन्तरता दिने कुरोलाई सही मान्न सकिन्छ । तर, विकृति र विसंगतिको केन्द्र भयो र एकाध मान्छेहरू त्यो स्ववियुको मञ्चमार्फत मालामाल हुने, बहुसंख्यक त्योप्रति नकारात्मक हुने परिस्थिति अहिले छ । त्यसो गर्दा स्ववियु चाहिन्छचाहिँदैन भन्ने बहस पनि सँगै गर्नुपर्छ ।पूर्वविद्यार्थी नेता तथा सांसद प्रदीप पौडेल लामो समय स्ववियुको निर्वाचन नभएकाले यसको औचित्यमाथि प्रश्न उठेको बताउँछन् । स्ववियु निर्वाचन गर्ने विश्वविद्यालयको दायित्व हो, स्ववियुको औचित्य पुष्टि हुने गरी विश्वविद्यालय र विद्यार्थी संगठन अघि बढ्न आवश्यक रहेको उल्लेख गर्दै उनी भन्छन्, विश्वविद्यालयले स्ववियु निर्वाचनमा भाग लिन चाहने विद्यार्थी संगठनहरूका बीचमा त्यसको व्यवस्थापन, कार्ययोजना, नयाँ परिस्थितिमा भइरहेको छ भन्नेबारे औचित्य पुष्टि गर्नुपर्छ । सरोकारवाला विद्यार्थी संगठनहरूले सामूहिक छलफल गरेर निष्कर्षका साथ स्ववियु निर्वाचन सुरक्षित, मर्यादित, निष्पक्ष हुने गरी तोकिएकै मितिमा सम्पन्न गराउन जुट्नुपर्ने उनी बताउँछन् ।त्रिविले २०२८ सालमा राष्ट्रिय शिक्षा पद्धतिको योजनाले विद्यार्थीको हकहितका लागि एउटा परिषद् को व्यवस्था गरेको थियो । सोहीअनुसार त्रिवि प्राविधिक समितिले क्याम्पस विद्यार्थी परिषद् को व्यवस्था गर्यो । परिषद्को विधानमा क्याम्पसहरूमा अध्ययन गर्ने प्रत्येक विद्यार्थीको बौद्धिक, मानसिक र शारीरिक विकास गराई तिनीहरूमा नैतिक चरित्र, परिश्रम गर्ने बानी, सिर्जनात्मक प्रवृत्ति तथा वैज्ञानिक ढंगले विचार गर्ने प्रवृत्तिको प्रस्फुटन गराउँदै राष्ट्रिय चरित्रको निर्माण गर्न क्याम्पसपिच्छे बेग्लाबेग्लै विद्यार्थी परिषद् गठन गर्ने व्यवस्था भयो । त्रिवि विद्यार्थी कल्याण तथा खेलकुद निर्देशनालयको रेकर्डअनुसार त्रिवि विश्वविद्यालय कीर्तिपुरमा पहिलो पटक २०१८१९ सालमा विद्यार्थी युनियनको चुनाव भएको थियो । युनियनको पहिलो अध्यक्षमा तीर्थनाथ गोंगोल चुनिएका थिए । उतिखेर हरेक वर्ष युनियनको नयाँ कार्यसमिति चयन हुन्थ्यो । २०३६ सालमा स्वतन्त्र विद्यार्थी युनियन गठन भएको थियो । त्यसयता २०६५ सालसम्म दुईदुई वर्षमा स्ववियु चुनाव भएको थियो । त्यसपछि २०७३ सालमा मिश्रित प्रणालीमा स्ववियु चुनाव गराइएको थियो । तर, उपत्यकाका ९ र बाहिर १७ वटा क्याम्पसमा बाहेक स्ववियु निर्वाचन हुन सकेन । विद्यार्थी संगठनहरूको आपसी मतभेद र आन्तरिक गुटबन्दीले चुनाव हुन नसकेको हो । त्रिविको स्ववियु निर्वाचनसम्बन्धी निर्देशिकाअनुसार तोकिएको मितिमा चुनाव स्थगित भएमा पुनः एक महिनाभित्र निर्वाचन गराउनु पर्ने नीति लिइएको निर्देशक प्राध्यापक पशुपति अधिकारीले बताए । यसपटक चुनावको मिति तय भएपछि स्ववियु केन्द्रीय अनुगमन समिति गठन भएको छ भने समितिले विभिन्न विद्यार्थी संगठनसँग छलफल गरी निर्देशिका बनाएको जनाइएको छ ।स्ववियु चुनाव गराउने मिति तोकिएप्रति विद्यार्थी संगठन उत्साहित छन्, निर्देशक अधिकारी भन्छन्, त्यसैअनुसार निर्वाचन तालिकासमेत सार्वजनिक गरिएको छ । । मिश्रित प्रणालीअनुसार स्ववियु निर्वाचन हुनेछ । तोकिएको मितिमा निर्वाचन भएन भने एक महिनाभित्र गराउनुपर्छ ।तालिका अनुसार फागुन १९ मा विद्यार्थी संघसंगठन दर्ता प्रक्रिया सुरु हुनेछ भने २९ गते उम्मेदारको अन्तिम नामावली प्रकाशित गरिनेछ । निर्वाचनमा स्नातक र स्नातकोत्तर तहमा अध्ययनरत विद्यार्थी सहभागी हुनेछन् । प्रत्येक क्याम्पसमा दुई सय जना विद्यार्थी भएकामा ११ सदस्यीय, एक हजार जना भएकामा १५ सदस्यीय, तीन हजार जना भएकामा १९ सदस्यीय र त्योभन्दा बढी विद्यार्थी रहेमा २१ सदस्यीय कार्यसमिति चयन हुनेछ ।विद्यार्थीहरूको हकहितका निम्ति स्ववियुले समन्वय गर्ने मुख्य उद्देश्य हो । स्ववियुले मध्यस्थताको भूमिका निर्वाह गर्नुपर्छ । क्याम्पस सञ्चालक कार्यसमितिमा प्रतिनिधित्व, विश्वविद्यालय सिनेट सदस्यका रूपमा स्ववियु सभापतिमध्येबाट प्रतिनिधित्व रहने व्यवस्था छ । सरोकारका विषयमा बैठक तथा निर्णयका निम्ति हरेक क्रियाशील विद्यार्थी संगठनका प्रतिनिधिलाई बोलाउनुपर्ने बाध्यता छ । तर संगठनहरूको आपसी मतभेदले क्याम्पस प्रशासनले छात्रवृत्ति वितरण गर्नसमेत सकस पर्ने गरेको छ । एउटै विद्यार्थी संगठनभित्र गुट, उपगुटमा बाँडिएकाले हरेक विषयमा अवरोध हुँदै आएको छ, त्रिचन्द्र क्याम्पसका एक प्राध्यापकले भने । कतिपय क्याम्पसमा एकै जना विद्यार्थीले संगठनको नाममा वर्षौंसम्म बिताउने गरेका छन् । स्ववियु वा विद्यार्थी संगठनमा रहँदा हुने लाभका कारण पढाइ सकेपछि पनि पुनः क्याम्पसमा भर्ना हुने प्रवृत्ति रहेको ती प्राध्यापकले सुनाए ।शिक्षाविद् विद्यानाथ कोइराला स्वतन्त्र विद्यार्थी युनियनको चुनावलाई विद्यार्थी संगठनले नियति बदल्ने अवसरका रूपमा लिनुपर्ने बताउँछन् । विश्वविद्यालयमा संसद् आवश्यक छ तर स्वतन्त्र विद्यार्थी युनियनप्रति वितृष्णा बढेको छ, राजनीतिमा सस्तो लोकप्रियता बढेको र विद्यार्थीहरू संगठनका नाममा हाबी भएको उल्लेख गर्दै उनी भन्छन्, विद्यार्थी हल्लाका पछाडि लाग्ने होइन, जिम्मेवारी बोध गरेर माउ पार्टी नेतृत्वसँग छलफल गर्न आवश्यक छ । विद्यार्थीलाई साँच्चै विद्यार्थी बनाउन आपसमा संवाद, बहस हुनुपर्छ । स्ववियुमा नेतृत्व चयन गर्दा समावेशीभन्दा समावेशी विचारलाई प्राथमिकता दिइनुपर्छ । भावी नेता भनेको हल्ला गर्ने होइन, जिम्मेवारी बोध गर्ने हुनुपर्छ ।२०४५ सालमा विश्वविद्यालय क्याम्पसमा नेविसंघको तर्फबाट स्ववियु सभापतिमा उम्मेदवार गोवर्द्धन राना उतिखेर पञ्चायतीविरुद्ध विद्यार्थी संगठनहरू एकताबद्ध हुने गरेको बताउँछन् । त्यतिबेला पञ्चायतकाल थियो, उनले भने, पहिले स्ववियु स्थापना गर्नुभन्दा अगाडि विद्यार्थीको आवाज मुखरित गर्नलाई युनियन चाहिन्छ भनेर २०३६ सालको मुभमेन्टले निर्दिष्ट गर्यो । अनि स्ववियु प्राप्त भयो । क्याम्पसहरूको स्ववियु चुनाव भयो । नेविसंघ र अखिल भनेर छुट्टिए । विद्यार्थी शैक्षिक नारा पहिलेदेखि अहिलेसम्म एउटै छ । त्रिविका सहप्राध्यापक रानाका अनुसार त्यतिबेला बहुदल नआउँदासम्म विद्यार्थीहरू वर्गीय संगठनमा लाग्दा पनि स्वच्छ हुन्थें । खासै व्यक्तिगत स्वार्थ हुँदैनथ्यो किनभने त्यतिबेला बहुदल आइहाल्छ भन्ने पनि थाहा थिएन, विद्यार्थी संगठनबीच साझा मुद्दा बन्ने गरेको उनले स्मरण गरे । विद्यार्थीहरू दलको भगिनी संगठनका रूपमा लाग्नु हुँदैन, राना भन्छन्, अहिले स्ववियुको नाममा हुने शोषण, भ्रष्टाचार हुने गरेको छ । विद्यार्थीले चन्दा उठाएर खानु भ्रष्टाचारको प्रारम्भ हो । त्यसपछि जो भ्रष्टाचारी छ । गुन्डागर्दी र ठेकेदार छ, उसैले मात्र चुनाव जित्ने भयो । त्यो ट्रेन्ड भत्किन जरुरी छ ।चुनावी तयारीमा जुटेका संघसंगठनका प्रतिनिधि पनि विद्यार्थी संघसंगठन युनियनमा शुद्धीकरणको खाँचो रहेको औंल्याउँछन् । नेकपा बहुमतनिकट अखिल (क्रान्तिकारी) का अध्यक्ष मिलन राई स्ववियु चुनावलाई मिनी संसद् भनेर परिभाषित गर्नु गलत रहेको बताउँछन् । स्ववियु सत्ता होइन, विद्यार्थीको एजेन्डालाई लिएर हरेक दुई वर्षका निम्ति नेतृत्व गर्ने निकाय हो, दलको हस्तक्षपले उद्देश्यविहीन भएको उल्लेख गर्दै उनले भने, स्ववियु विकृत राजनीतिक अभ्यास गर्ने थलो बन्नु हुँदैन ।विप्लवनिकट अखिल क्रान्तिकारीका अध्यक्ष प्रकाश शाहीले विद्यार्थी हकहितका लागि स्ववियु आवश्यक रहेको बताए । नेविसंघका उपाध्यक्ष दिनेश शाहीले गैरप्राज्ञिक गतिविधि रोक्न स्ववियु अनिवार्य रहेको जनाए । उनले भने, विद्यार्थीको नेता विद्यार्थी मात्र हुनुपर्छ । अखिल (क्रान्तिकारी) का कपिल सिजापती विद्यार्थीको समस्या, शैक्षिक प्रणाली, समयमा पठनपाठन, तोकिएकै समयमा परीक्षा र नतिजा प्रकाशन र विद्यार्थीले सहज रूपमा ट्रान्सक्रिप्ट पाउन सहज र तथा सुनिश्चितलगायत एजेन्डा स्ववियुले उठाउनुपर्ने बताए । वैज्ञानिक समाजवादी विद्यार्थी संगठनका अध्यक्ष करण बुढा क्षेत्री स्ववियु विद्यार्थी हकहित, शैक्षिक समस्या समाधानका निम्ति जागरुक हुन नसक्दा अस्तित्व संकटमा परेको बताए ।"
सिक्टा : दोषी मान्छे होइन माटो,"(काठमाडौं)विशेष अदालतले सिक्टा सिँचाइ आयोजनामा भएको भ्रष्टाचार, अनियमितता र लापरबाहीमा संलग्न व्यक्ति र कम्पनीलाई उन्मुक्ति दिँदै उक्त आयोजनाको नहर भत्कनुको दोष बाँकेको घुलनशील माटोलाई दिएको छ । सिक्टामा भएको भ्रष्टाचारमाथि अनुसन्धान गरेर अख्तियार दुरुपयोग अनुसन्धान आयोगले दायर गरेको मुद्दामा गत असारमा २१ जनालाई सफाइ दिने गरी विशेषले गरेको फैसलाको सोमबार सार्वजनिक पूर्णपाठमा नहर भत्कनुको दोष माटोलाई दिइएको हो । विशेष अदालतका अध्यक्ष श्रीकान्त पौडेल तथा सदस्यहरू रमेशकुमार पोखरेल र यमुना भट्टराईको इजलासले निर्माण ठेक्का पाएको कालिका कन्स्ट्रक्सन जेभी, निर्माणको गुणस्तर सुनिश्चित गर्ने दायित्व रहेका इन्जिनियर, आयोजना प्रमुखहरू तथा अन्य सरकारी कर्मचारी सबैलाई सफाइ दिँदै पानीसँग घुलनशील हुने माटोका कारण नहर भत्किएको ठहर गरेको हो । राष्ट्रिय गौरवको आयोजनाका रूपमा मुलुकको १३ अर्ब रुपैयाँ र १८ वर्ष समय लगानी भएको सिक्टाको नहर अहिलेसम्म अलपत्र छ । त्यसमा संलग्न सबैले उन्मुक्ति पाएका छन् । बाँकेमा निर्माणाधीन अवस्थामै सिक्टा सिँचाइ आयोजनाको मूल नहर भत्किएपछि डिजाइनमा नै त्रुटि गरेको तथा निर्माणका क्रममा गुणस्तरीय काम नगरेको आरोपमा अख्तियारले २१ जनाविरुद्ध २०७५ मंसिर २१ मा विशेष अदालतमा मुद्दा दायर गरेको थियो । कालिका कन्स्ट्रक्सन जेभीका प्रमुख विक्रम पाण्डेविरुद्ध दुई अर्ब १३ करोड ७६ लाख रुपैयाँको बिगो कायम गरी मुद्दा चलाइएको थियो । अख्तियारले पाण्डेलाई भ्रष्टाचार निवारण ऐनअनुसार दुई वर्षसम्म कैद र बिगो बराबरको रकम जरिवाना गर्न माग गरेको थियो । उनले सफाइ पाएपछि चितवन३ बाट प्रतिनिधिसभामा निर्वाचित भई हाल सहरी विकासमन्त्री छन् ।सिँचाइ आयोजनाका तत्कालीन प्रमुखहरू सर्वदेव प्रसाद, सरोजचन्द्र पण्डित, दिलीपबहादुर कार्की र रमेश बस्नेतले पनि सफाइ पाएका छन् । त्यस्तै अख्तियारले सिँचाइ आयोजनाका इन्जिनियरहरू मीनराज ढकाल, सूर्यदेव थापा, योगेन्द्र मिश्र, श्यामबहादुर कार्की र सुशीलचन्द्र देवकोटाले पनि सफाइ पाएका छन् । अन्य इन्जिनियरहरू कृष्णप्रसाद सुवेदी, प्रेमराज घिमिरे, वीरसिंह धामी, प्रकाशबहादुर कार्की, रविनाथबाबु श्रेष्ठ, आशिषचन्द्र खनाल र कमलप्रसाद रेग्मीलाई पनि विशेष अदालतले सफाइ दिएको छ । अख्तियराले दुई वर्षसम्म कैद सजाय माग गरेको कालिका कन्स्ट्रक्सन जेभीका आधिकारिक प्रतिनिधि युवराज क्षेत्रीलाई पनि विशेष अदालतले सफाइ दिएको छ । त्यस्तै कालिकासँग संयुक्त उपक्रम (जोइन्ट भेन्चर) मा काम गरिरहेको ईआरएमसीआईटीको नेपाल जेभी का प्रबन्ध निर्देशक उद्धवराज चौलागाईं, आधिकारिक प्रतिनिधि हेमनिधि शर्मा र सोही जेभीका टिम लिडर अरुणकुमार चौधरीलाई पनि दुई वर्षसम्म कैद गर्न माग गरिएकामा उनीहरूलाई पनि विशेष अदालतले सफाइ दिएको छ । सिक्टा सिँचाइ आयोजनाको नहर निर्माणकै दौरान बारम्बार भत्किएको थियो । निर्माण र परीक्षणका क्रममा समस्या देखिएपछि पनि डिजाइनमा सुधारका लागि प्रयास नगरेको अख्तियारको आरोप थियो । एक पटक परीक्षणका क्रममा नहर भत्किसकेकामा पुनःपरीक्षणसमेत नगरी निर्माण व्यवसायीलाई उन्मुक्ति दिइएको थियो । सिक्टा सिँचाइ आयोजनाको नहरको १७ किमि ७ सय मिटरदेखि ३५ किमिसम्ममा नहर निर्माणमा प्रयोग हुने माटोको गुणस्तर परीक्षण तथा त्यसको उपयुक्तता र विस्तृत आयोजना प्रतिवेदनको तयारीबिना नै ठेक्का सम्झौता गरिएको थियो । गुणस्तरयुक्त नहर निर्माणका लागि अनिवार्य रूपमा गर्नुपर्ने गुणस्तर परीक्षणलगायतका प्रावधानसमेत ठेक्का सम्झौताको कागजातमा उल्लेख नगरी बदनियतसाथ छुटाई तथा सतहमा नै देखिने सदियौंदेखि कायम रहेको घुलनशील तथा गुणस्तरहीन माटोलाई अनदेखा गरी गलत डिजाइन गरेर हतारमा ठेक्का सम्झौता गरी आर्थिक लाभ लिई भ्रष्टाचारजन्य कार्य गरेको अख्तियारले विशेष अदालतमा दायर गरेको अभियोगपत्रमा उल्लेख थियो । नहरको उक्त खण्ड ५० घनमिटर पानीको क्षमता बोक्ने गरी बनाइएको थियो । तर, निर्माणपश्चात् परीक्षणका क्रममा पटकपटक ५० घनमिटरभन्दा कम छाडिएको पानीको बहावलाई नै धान्न नसकेपछि अधिकांश संरचना भत्केको थियो । आयोजनाको सर्भेक्षण र डिजाइन गर्दा विज्ञसँग छलफल, विस्तृत अध्ययन, सम्झौतामा माटोको गुणस्तर जाँचसम्बन्धी आवश्यक प्रावधान नराखेको तथा सम्झौतामा उल्लेख भएका माटोको सबै गुणस्तर जाँच पनि नगरिएको अख्तियारको आरोप थियो । साथै समयमा माटोको गुणस्तर जाँच नभएको र त्यसैकारण बाँधको डिजाइन नै गलत भएको आरोप थियो । पाण्डेसँग २०६८ पुस १४ मा साढे तीन वर्ष अवधिका लागि नहर निर्माणको ठेक्का सम्झौता भएको थियो । २०७२ वैशाख १९ मा निर्माण सकेर आयोजना हस्तान्तरण भएको थियो । तर, २०७३ माघ २ सम्म उक्त आयोजनामा केही समस्या देखिएमा त्यसको मर्मत सम्भारको दायित्व कालिका कन्स्ट्रक्सनमै रहेको थियो । २०७३ असार १४ मा नहरमा क्षति पुगेपछि कालिकाले नै मर्मत सम्भार गरेको थियो, तर त्यसपछि पनि सिक्टा कहिल्यै पनि पूर्ण क्षमतामा चल्न पाएन । २०७५ साउन ४ मा नहरमा पुनः क्षति पुग्यो, सरकारले सवा करोड रुपैयाँ खर्चेर आफैं मर्मत गर्यो, त्यसपछि पनि सिक्टाको नहरमा पानी बग्न पाएन । नहरमा क्षति पुगेपछि अख्तियार, सिँचाइ विभाग र सिँचाइ मन्त्रालयका तर्फबाट भएका अध्ययनले सिक्टाको नहर बनेको स्थानको माटो पानीसँग घुलनशील रहेको देखाएको र त्यही कारण नहर भत्किएकाले कसैलाई पनि दण्डित गर्न नपर्ने देखिएको विशेषको फैसलामा उल्लेख छ । उक्त स्थानमा घुलनशील माटो भएको, पानीको सम्पर्कमा आएपछि घुलेर जाने गरेको र नहर भत्कनुमा मुख्य कारणका रूपमा माटोको घुलनशील प्रकृति रहेको देखिन्छ । माटोको त्यस्तो गुणस्तर आँखाले देखेर थाहा पाउन सकिँदैन । त्यसैले माटोको गुणस्तरसम्बन्धी समस्यालाई थाहा पाएर पनि बेवास्ता गरिएको भन्न मिलेन, फैसलामा भनिएको छ । ठेक्का सम्झौतामा माटोका विभिन्न पाँचवटा गुणस्तर परीक्षण गर्नुपर्ने व्यवस्था थियो, जसमध्ये सिक्टाको नहर बनाउँदा दुईवटा गुणस्तर परीक्षण नै गरिएको थिएन । त्यसलाई समेत अदालतले स्वाभाविक मानेको छ । माटोका ती दुईवटा गुणस्तर जाँच नभएका कारण माटोमा रहेको समस्या समयमा नै पहिचान हुन नसकेको भन्ने देखिँदैन । सोही कारणले नै नहरमा क्षति पुगेको हो भन्ने तथ्य यकिन भएको अवस्था छैन, फैसलामा भनिएको छ । अर्कोतर्फ माटोको घुलनशील प्रकृतिबारेको जाँच गर्नुपर्ने प्रावधान सम्झौतामा थिएन । आयोजनाका कर्मचारी र ठेकेदार कम्पनीका बीचमा छलफल हुँदा गलत नियतले त्यस्तो परीक्षणको प्रावधान नराखिएको भन्ने अख्तियारको दाबीलाई पनि अदालतले अस्वीकार गरेको छ । यसअघि माटोको घुलनशील प्रकृतिका विषयमा नेपालमा विश्वविद्यालयहरूमा अध्ययन नै नभएको, विज्ञहरूलाई सो सम्बन्धी जानकारी नै नभएको, कुनै पनि विकास निर्माणसम्बन्धी आयोजनामा त्यस्तो परीक्षणसम्बन्धी प्रावधान राख्ने नगरेको देखिन्छ, फैसलामा भनिएको छ, यस किसिमको माटो भन्ने नेपालमा पहिलो पटक देखिएको र विकास निर्माणमा यस्तो समस्या पहिलो पटक आएको भन्ने विज्ञहरूको भनाइ देखिन्छ । त्यसैले प्रतिवादीहरूले डिजाइन तथा ठेक्का सम्झौता गर्दा वा सम्झौता कार्यान्वयन गर्दा जानीजानी नै घुनलशील प्रकृतिका सम्बन्धमा माटो परीक्षणको प्रावधान नराखेको भन्ने आरोप दाबी पुष्टि हुन सक्ने अवस्था देखिँदैन ।विशेष अदालतले सिक्टा सिँचाइ आयोजनाको मूल नहरमा देखिएको समस्या डिजाइनमा त्रुटि वा नहर निर्माणमा संलग्न व्यक्तिहरूको लापरबाही वा बदनियतका कारणले नभएको ठहर्याएको हो । उक्त नहरको सम्भाव्यता अध्ययन गर्दा, डिजाइन गर्दा, सम्झौता गर्दा वा नहर निर्माण गर्दाको समयसम्म प्रतिवादीहरूलाई घुलनशील माटोका बारेमा जानकारी भएको देखिएन । नहरमा पहिलो पटक क्षति पुगेपछि २०१६ डिसेम्बरमा क्षतिग्रस्त स्थानको माटो परीक्षण गराउँदा मात्र केही स्थानमा घुलनशील माटो भएको भन्ने प्रयोगशालाले दिएको प्रतिवेदनबाट देखियो, फैसलामा भनिएको छ, उक्त आयोजना सुरु हुनुपूर्वका कुनै पनि स्वदेशी वा विदेशी विज्ञहरूबाट भएका सम्भाव्यता अध्ययन प्रतिवेदन, सर्भे, डिजाइन, प्राविधिक प्रतिवेदनहरूमा समेत उक्त क्षेत्रमा घुलनशील माटो रहेको भन्ने उल्लेख भएको देखिएन । तसर्थ प्रतिवादीहरूको लापरबाही वा बदनियतका कारणले सिक्टाको नहरमा समस्या आएको भन्न मिलेन । अख्तियारका प्रवक्ता श्यामप्रसाद भण्डारीले विशेष अदालतको फैसलाको पूर्णपाठ प्राप्त भएपछि आयोगले अध्ययन गरेर सर्वोच्च अदालतमा पुनरावेदनको निर्णय गर्ने बताए । बाँकेको ४२ हजार ७ सय ५५ हेक्टर जमिनमा सिँचाइ सुविधा पुर्याउने उद्देश्यले आर्थिक वर्ष २०६१६२ बाट सुरु गरिएको यो आयोजनालाई सरकारले राष्ट्रिय गौरवको आयोजनामा राखेको छ । उक्त आयोजनामा हालसम्म करिब १३ अर्ब रुपैयाँ रकम खर्च भइसकेको छ ।"
लुटपाट र आगजनी आरोपमा पक्राउ पर्ने ६२ पुगे,"(काठमाडौं)सार्वजनिक यातायात क्षेत्रका मजदुरले गरेको विरोध प्रदर्शन भड्किएको मौका छोपेर मोबाइल पसलमा लुटपाट गर्ने १७ जना काठमाडौंसहित विभिन्न जिल्लाबाट पक्राउ परेका छन् । काठमाडौं उपत्यका अपराध अनुसन्धान कार्यालय र काठमाडौं प्रहरी परिसर तथा मातहत वृत्तबाट खटिएका प्रहरीले लुटपाटमा संलग्नलाई लुटिएका केही थान मोबाइल, घडी, चार्जर, एयरफोन तथा अन्य उपकरणसहित पक्राउ गरेको हो । यसैगरी आगजनी, तोडफोड र हिंसात्मक गतिविधिमा संलग्न रहेको आरोपमा ४५ जना पनि पक्राउ परेका छन् । प्रहरीले काठमाडौंबाट मोबाइललगायतका सामान लुटेर भागेका केहीलाई भैरहवा, वीरगन्ज, चितवन, धादिङ र नुवाकोट तथा बाँकी आरोपित उपत्यकाका विभिन्न स्थानबाट पक्राउ परेका हुन् । ट्राफिक जरिवाना रकम घटाउनुपर्ने र पाँच पटक ट्राफिक कारबाहीमा परे सवारी चालक अनुमतिपत्र रद्द हुने प्रावधान खारेज गर्नुपर्नेलगायत मागसहित यातायात मजदुरले गत फागुन १ मा गोंगबु बसपार्क क्षेत्रमा प्रदर्शन गरेका थिए । प्रदर्शन भड्किएर अनियन्त्रित बनेपछि बसपार्क परिसरको ल्होत्से मलका दुई मोबाइल पसल र काठमाडौं सुपर मार्केटमा तोडफोड र लुटपाट भएको थियो । त्यसक्रममा प्रहरीका २ वटा सवारी, ट्राफिक आइल्यान्डर र बसपार्ककै प्रहरी बिट प्रदर्शनकारीले जलाएका थिए । त्यसपछि ल्होत्से मल प्रवेश गरेर भीडले मोबाइल पसल र सुपरमार्केटमा तोडफोडसँगै लुटपाट गरेको थियो । लुटपाटमा संलग्न रहेको आरोपमा पक्राउ पर्नेमा चिरन रेग्मी, नवीन खड्गी, सुजन खत्री, प्रदीप बस्नेत, सरोज पौडेल, सुवास अधिकारी, यमन राई, विशाल पौडेल, कमल कार्की, दिलकुमार राई, ईश्वर श्रेष्ठ र डिले गुरुङ छन् । उनीहरूका साथबाट प्रहरीले विभिन्न कम्पनीका १४ थान मोबाइल र २ थान स्मार्ट वाचसहित इयरफोन, १ थान मल्टी प्लग, ४ हजार रुपैयाँ बराबरका रिचार्ज कार्ड, इयरवर्ड, यूएसबी केबुललगायतका उपकरण बरामद गरेको छ । पक्राउ परेका आरोपितले आफूहरूले प्रदर्शनका क्रममा लुटपाट गरेको स्वीकार गरेका छन् । लुटपाटमै संलग्न आरोपमा पक्राउ पर्नेमा रोजन डंगोल, सुजन तामाङ, जोना चौधरी, रितेश बस्नेत र कृष्ण श्रीवास्तव पनि छन् । उनीहरूबाट भने कुनै सामान फेला परी नसकेको प्रहरीले जनाएको छ ।गोंगबु घटनामा तोडफोड, आगजनी गर्ने ४५ जना पनि पक्राउ परेका छन् । उनीहरूलाई प्रहरी वृत्त बालाजुको हिरासतमा राखेर अनुसन्धान अघि बढाइएको प्रहरीले जनाएको छ । काठमाडौं प्रहरी प्रवक्ता एसपी सीताराम रिजालले पक्राउ परेकामध्ये लुटपाट र चोरीमा संलग्नलाई महाराजगन्ज र तोडफोड तथा आगजनीमा संलग्नलाई बालाजु वृत्तमा राखेर अनुसन्धान अघि बढाइएको बताए । घटनास्थल नियन्त्रणमा लिन नसकेको भन्दै प्रहरीको आलोचना भएको थियो । घटनाको भोलिपल्ट फागुन २ मा काठमाडौं उपत्यका प्रहरी कार्यालयले डीआईजी मसाउद आलम खाँ, एसएसपी हिमालय श्रेष्ठ र काठमाडौं प्रहरीका एसपी सीताराम रिजाल सम्मिलित समिति गठन गरेको थियो । छानबिन समितिले बसपार्क घटनामा वृत्त बालाजुका डीएसपी रविन विष्ट र सोह्रखुट्टे वृत्तका डीएसपी गणेशबहादुर बमलाई विभागीय कारबाही गर्न सिफारिस गरेको छ । दुवै वृत्तका प्रमुखले परिस्थितिलाई पूर्वआकलन गर्न नसकेको र स्थिति नियन्त्रणमा लिन नसकेकामा विभागीय कारबाही सिफारिस गरेको हो ।"
मुन्द्रेको कमेडी क्लब मा प्रियंका,"काठमाडौं (कास) मुन्द्रेको कमेडी क्लब मा हास्य कलाकार जितु नेपालसँगै नायिका प्रियंका कार्की मुख्य भूमिकामा देखिने भएकी छन् । कार्यक्रममा कलाकार नेपाल भने नयाँ स्वरूपमा देखिने जनाइएको छ । काठमाडौंमा मंगलबार आयोजित पत्रकार सम्मेलनमा कलाकार नेपालले कार्यक्रमबारे जानकारी दिँदै हास्य विधामा केही नयाँ प्रयोग गर्न लागेको र त्यसका लागि तयारी पूरा भएको जनाए । मुन्द्रेको कमेडी क्लब यसअघि नेपाल टेलिभिजनमा प्रसारण हुँदै आएकामा अब भने कान्तिपुर टेलिभिजनबाट प्रसारण हुनेछ । की इन्टरटेन्मेन्ट तथा एडी रिलिजको सहकार्यमा दिनेश डीसीको निर्देशनमा उत्पादन हुने कार्यक्रम आगामी चैत २ गतेदेखि हरेक दिन बिहीबार राति ९ बजे प्रसारण हुनेछ । कार्यक्रममा नेपाल र कार्कीसँगै दमन रूपाखेती, राजेन्द्र नेपाली लट्टे, प्रभात लामा, दिनेश काफ्ले, श्याम राना, एलिना बाँस्कोटालगायतका कलाकार पनि विभिन्न भूमिकामा रहनेछन् । नायिका कार्कीले कमेडी क्लबमा जोडिन पाउँदा खुसी लागेको जनाउँदै स्वच्छ हास्यव्यंग्यमार्फत दर्शकश्रोतालाई सुसूचित गर्न आफूहरू तत्पर रहेको बताइन् ।"
'स्लमडग मिलियनेयर लाई ओस्कार,"सन् २००९ मा आजकै दिन (फेब्रुअरी २२) मा स्लमडग मिलियनेयर ले उत्कृष्ट फिल्मको ओस्कार अवार्ड प्राप्त गरेको थियो । डानी बोयलले निर्देशनमा बनेको ब्रिटिस फिल्म सन् २००८ मा सार्वजनिक भएको हो । उत्कृष्ट फिल्मको अवार्डसँगै स्लमडग मिलियनेयर ले निर्देशक, सम्पादन, ध्वनि सम्पादन, छायांकनलगायतका आठ उत्कृष्ट अवार्ड जितेको थियो । भारतीय लेखक विकास स्वरूपले सन् २००५ मा लेखेको उपन्यास क्यू एन्ड ए मा आधारित रहेर फिल्म निर्माण गरिएको हो । फिल्ममा भारतका झुपडपट्टीमा रहेका समस्याका साथै सांस्कृतिक र राष्ट्रिय मुद्दा उठान गरेको छ । निर्देशक बोयलले अनुराग काश्यपको डीवाईके चलचित्रबाट प्रभावित भएर स्लमडग मिलियनेयर बनाएको बताएका थिए । फिल्ममा देव पटेल र फ्रिडा पिन्टो मुख्य भूमिकामा छन् । उनीहरूसँगै अनिल कपुर, इरफान खान, मधुर मित्तललगायतको पनि फिल्ममा अभिनय देख्न सकिन्छ । ओस्कारका साथै फिल्मले बाफ्टा र गोल्डन गोल्ब्स अवार्डमा पनि उत्कृष्ट फिल्म र निर्देशकको अवार्ड प्राप्त गरेको थियो । निर्देशक बोयलका स्यालो ग्रेभ, द विच, २८ डेज लेटर, सनसाइन १२७ हावर्स, स्टिभ जब्स, यस्टर्डे लगायतका फिल्म चर्चित छन् ।"
'रिफ्रेसिङ बबल टी,"(काठमाडौं) गुलियो, दुधिलो अनि चिसो रिफ्रेसिङ स्वाद । खाँदा एनर्जी दिने, पेट पनि भरिने । १९ वर्षीया सोनिया तण्डुकारको जिब्रोमा झुन्डिएको यो स्वाद पेय पदार्थ बबल टी को हो । सोनिया र सालु ताम्राकार वसन्तपुर घुम्न आउँदा बबल टी खान छुटाउँदैनन् । बबल टी खाँदै गरेका भेटिएका यी दुईले यसबारेमा सामाजिक सञ्जाल टिकटकबाट थाहा पाएको बताए । सोनिया भन्छिन् यसको फ्लेभर मनपर्छ । यो ड्रिंकमा हुने चपाउने मिल्ने दाना मीठो लाग्छ । हामीले त ४ पटक खाइसक्यौं होला ।वसन्तुरस्थित एक बबल टी पसलनिर अर्डरको पर्खाइमा भेटिए आयुषा, सुस्मिता र रिजेश वज्राचार्य । २० वर्षीया आयुषालाई यो पेय पदार्थ अरूभन्दा विशेष भएकाले नै सबैले मन पराएको भन्ने लाग्छ । आयुषाले बबल टी करिब एक वर्षअघि खाएकी थिइन् । पहिलो पटक स्ट्रबेरी स्वादमा खाएकी थिएँ । निकै मीठो लाग्यो । यो अरू ड्रिंकभन्दा युनिक पनि छ, उनले भनिन् । सहरी क्षेत्रको पर्यटकीय ठाउँतिर एकछिन टहलियौं भने बबल टीको चुस्कीसँगै गफिँदै हिँडिरहेका युवा टन्नै भेटिन्छन् । सहरका मुख्य चोक तथा व्यापारिक मलमा त झन् च्याउसरी छन् बबल टीका पसल । यसको लोकप्रियता युवा पुस्तामा यति चुलिएको छ कि वसन्तपुरमै करिब डेढ दर्जन बबल टीका पसलहरू भेटिन्छन् ।वसन्तपुरमा सबैभन्दा पहिले बबल टीको स्वाद चखाउने बोनम चा हो । तीन वर्षअघि खुलेको बोनम चामा पिक सिजनमा दिनकै ६ सय कपसम्म बिक्री हुन्छ । बोनम चाको सबैभन्दा रुचाइएको आइटम आइसक्रिम टी हो जुन विभिन्न फ्लेभरमा पाइन्छन् । यो विशेष गरी गर्मी महिनामा बढी बिक्री हुने गरेको पाइन्छ । बोनम चाकी ब्रान्च म्यानेजर सुरक्षा खड्काले यो पेय पदार्थ विशेष गरी टिनएजरलाई टार्गेट गरेर ल्याएको बताइन् । तर स्वाद भने सबैले मन पराएका छन्, उनले भनिन् । यसको क्रेज बढेसँगै पाटनमा पनि शाखा खोल्ने तयारी भइरहेको उनले बताइन् । हामीले ताजा फलफूल प्रयोग गरेर बनाउँछौं । फ्रेस र हाइजेनिक पनि छ, उनले भनिन् ।बबल टीको माग बढ्दै गएपछि कतिपय रेस्टुरेन्टले आफ्नो मेनुमा पनि समावेश गर्न थालेका छन् । कतिपय फलफूल तथा जुस पसलको मेन्युमा पनि अटाएको छ यो । सहरी युवामा फेसनका रूपमा बन्दै गरेको बबल टी विभिन्न स्वादमा उपलब्ध छन् । मिल्क बबल टी, फ्रुट बबल टी, प्लेन बबल टी यसका फरक स्वाद छन् । सामान्यतया २५० रुपैयाँमा पाइने यसको मूल्य स्वाद र सामग्री थपेसँगै बढी पर्छ ।बबल टी ताइवानी पेय पदार्थ हो । यो सन् १९८० को दशकमा एउटा सानो चिया स्ट्यान्डबाट सुरु भएको बताइन्छ । यसलाई ब्ल्याक पर्ल टी वा बोबा टी पनि भनिन्छ । दूध, फलफूल, फ्रुट जुस तथा स्वादिलो ट्यापियोका पर्ल्स (साबुदाना) को मिश्रणलाई मज्जाले घोलेर तयार पारिने पेय पदार्थ हो । चपाउन मिल्न ट्यापियोका पर्ल्स जेली जस्तो चिवी हुन्छ जसलाई बोबा पनि भनिन्छ । यसको आकार गुच्चाको जस्तै हुन्छ । हल्लाएर बनाउँदा बबल (फोका) माथि आउने भएकाले यसको नाम बबल टी रहन गएको हो । ताइवानमा बबल टीलाई राष्ट्रिय पेय पदार्थ नै मानिन्छ । सन् २०२० देखि ताइवानले अप्रिल ३० गते राष्ट्रिय बबल टी दिवस नै मनाउँदै आइरहेको छ । नेपालमा जसरी चिया तथा कफी पसलहरू छ्यापछ्याप्ती खुलेका छन्, त्यसरी नै बबल टी स्ट्यान्डहरू भेटिन्छन् पछिल्लो समय । ताइवानबाट उत्पत्ति भएको यो पेय पदार्थ अहिले भने विश्वभर फैलिइरहेको छ । युवा पुस्तामा निकै नै लोकप्रिय यो अहिलेको ट्रेन्ड नै बनेको छ । बबल टिको लोकप्रियता सामाजिक सञ्जालले थप बढाएको छ । सामाजिक सञ्जालमा झुम्मिने युवा पुस्ता बबल टी खाएको फोटो नपोस्ट्याई खाँदैनन् । युवाहरूमा बबल टीको ट्रेन्ड क्षणिक देखिँदैन, यो लत बनेको देखिन्छ ।नेपालमा बबल टी भित्र्याउने श्रेय भने पासाङ लामा र भावना तुम्बाहाङ्फेलाई जान्छ । सन् २०११ मै सिटी सेन्टरको फुड कोर्टमा ज्यामिज् बबल टी भनेर खोलेका थिए उनीहरूले । पासाङलाई बबल टी एक ताइवानिज साथीले खुवाएका थिए । उनी विदेशबाट नेपाल फर्किंदा कफी सप खोल्न चाहन्थिन् । यसरी बबल टी भित्र्याउने सल्लाह भयो । सप्लायर्सबाट यसका सामग्री मगाउन सुरु गर्यौं । यसलाई अझ बढी माथि पुर्याउन मेरी श्रीमतीको निकै सहयोग छ, पासाङले भने । बबल टीको क्रेज बढेसँगै देशभर ज्यामिज्ले देशभरिको मुख्य सहरी क्षेत्रमा ३५ वटा आउटलेट खोलिसकेको छ । पासाङले बबल टीलाई रमाइलो, फ्रुटी र फेसनेबल ड्रिंकका रूपमा लिन्छन् । भन्छन्, यो ताइवानबाट आएको एक प्रकारको चिसो पेय पदार्थ हो । यो एउटा हाई क्वालिटी ड्रिंक हो । जुन विभिन्न खालका फ्लेभरमा आउँछ ब्लुबेरी, स्ट्रबेरी, कफी आदि । उनका अनुसार बबल टीका ८० प्रतिशत ५ देखि २१ वर्ष उमेर समूहकाले मन पराएका छन् । विदेशमा भने यो सबै खालका उमेर समूहले मन पराउँछन् । विशेष गरी कर्पोरेट क्षेत्रमा काम गर्ने मान्छेहरूले बढी मन पराउँछन् ।१० वर्षअघि नै बबल टी नेपालमा भित्रिए पनि यसको लोकप्रियता भने कोभिड महामारीपछि मात्रै बढेको हो । ज्यामिज्ले बबल टीका पसल खोल्न चाहनेलाई तालिम पनि दिँदै आएको छ । २०२१ को फेब्रुअरीतिर हामीले तालिम दिन थालेका हौं । नयाँ उद्यमीहरूलाई प्रोत्साहन गर्नु हाम्रो उद्देश्य हो, पासाङले भने । बबल टी जति युवा पुस्ताले मन पराउँदै गएका छन्, त्यति नै पसल पनि खोल्ने बढेका छन् । पासाङका अनुसार जति बबल टीका स्टेसनहरू खुलेका छन्, तिनीहरूले गुणस्तरीय बेचिरहेका छैनन् र बबल टीको असली स्वाद नै दिन सकेका छैनन् । त्यसैले पनि आउटलेट बढाउँदै गएको उनले बताए । हामीले सबै सामग्री ताइवानबाट नै ल्याउने गरेका छौं, जुन आईएसओ सर्टिफाइड छन्, उनले भने ।"
प्रेमको पर्खाइ 'मुनमुन,"(काठमाडौं) कुनै पनि चलेका कृतिलाई त्यही भाव र मिठाससहित मञ्चमा उतार्नु पक्कै पनि निकै चुनौतीपूर्ण काम हो । अझ त्यसमा पुस्तकका चरित्रहरूप्रति गाँसिएको प्रेमले गर्दा फ्यान थिएरी (फ्यानको आकलन) समेत समेटेर देखाउनु त झन् दुस्साहस नै हो । तर बुद्धिसागरको चर्चित उपन्यास फिरफिरे बारे त्यस्तै प्रयोग गरेका छन् लेखकनिर्देशक सम्राट भुजेलले । पुस्तकको कथासँगै, पात्रहरूले पाठकको हृदयमा जरा गाडेर बसिसकेका हुन्छन् । त्यही पात्रहरूलाई लिएर नयाँ कथा जन्माउनु, पुराना कुरालाई भत्काउनु पनि हो । भुजेलले केही हदसम्म नयाँ कथा निर्माण त गर्न खोजेका छन् । तर उही पात्रहरूको छनोटका कारण उनको नाटक मुनमुन हेर्न क्रममा दर्शकले भने फिरफिरे सम्झिरहन्छन् । मुनमुनले फिरफिरेको त्यो ह्याङ भने हटाउन भने सकेको छैन । फिरफिरे का प्रमुख पात्रहरू वसन्त र पवन युवा अवस्थासम्म सँगसँगै भइदिएका भए कस्ता हुन्थे होला ? त्यो अटुट दोस्तीको किस्सा कति लम्बिन्थ्यो होला ? बाल्यकालका प्रेमिल भावहरू मायामा परिणत हुँदा हुन् त उनीहरूको जीवन कसरी अगाडि बढ्थ्यो होला ? जुठी आमै, पिच्कु, रक्की दादा, मुनमुन, रमा यतिबेला कस्ता भइसक्थे होलान् ? फिरफिरे ले पाठकमा यस्ता थुप्रै कौतुहल छोडिदिन्छ, जसले वसन्त र पवनका लागि मात्र होइन पुस्तकमा चर्चा गरिएका थुप्रै पात्रहरूप्रति सहानुभूतिप्रेम आभास गराइरहन्छ ।त्यसैले वसन्त र पवनका प्रेमको कथाको साक्षी भइरहँदा पनि उनी दुईबीचको मित्रताको अभाव मुनमुन मा भने खट्किन्छ । यी दुईको मित्रता पढेर हिक्कहिक्क भएका पाठकलाई मुनमुनले त्यही भावनामा भने पुर्याउन सक्दैन । पुस्तकका प्रमुख घटनालाई नाटकमा समेट्ने क्रममा निर्देशकले यो पक्ष भने बिर्सेका छन् ।पवन र वसन्तबीच बाल्यकालमा भएको त्यो घटना युवा अवस्थामा भए के हुन्थ्यो होला ? त्यसको कल्पना गरेर मण्डला थिएटर स्टुडियोमा मञ्चन भइरहेको नाटक मुनमुन मा पवन र वसन्तको युवा अवस्थाको प्रेम देखाइएको छ । नाटक वसन्त र पवनको मित्रतामा आधारित त छैन । तर उनीहरूको प्रेमको पक्षबाट लेखिएको नाटकमा फिरफिरे का त्यस्ता थुप्रै चरित्र देख्न पाइन्छ, जसले पाठकलाई पुस्तकमा भेटेका थिए । पुस्तक पढ्दै गर्दा दिमागमा कल्पिएका प्रिय पात्रहरूलाई पाठकले दर्शक बनेर नाटकमा देख्न पाउँछन् । जुठी आमैलाई एक्लै छोडेर असारे बा मुग्लान पसेको दृश्यबाट सुरु हुन्छ नाटक । जुठी आमैले असारे बा का लागि गरेको त्यो निःस्वार्थ प्रेम, पर्खाइ, बोक्सीको आरोपमा गाउँ निकाला गरिएको प्रसंग नाटकमा देखाइएको छ । नाटकको कथा पवन र वसन्तसँगै, जुठी आमै, मुनमुन, पिच्कु र रक्की दादाले आफ्ना प्रेमका लागि गरेको त्याग, समर्पण, पर्खाइ र पीडामा आधारित छ । निर्देशकले भन्न खोजेको कुरा भने नाटकमार्फत स्पष्ट पारेका छन् । नाटकको एउटा दृश्यमा सुकेको रूखको छेउमा, मुनमुन घोप्टो परेर बसिरहेकी हुन्छिन् । त्यहाँ चुनावको विजय उत्सवका चर्काचर्का नारा सुनिन्छ, हाम्रो नेता कस्तो होस् । तर, मुनमुन भने मौन छिन् । त्यत्तिकैमा जुठी आमै असारे को खोजीमा त्यहाँ आइपुग्छिन् । छेउमा टुक्रुक्क बसेकी मुनमुनलाई हेर्दै भन्छिन्, कसको पर्खाइ ? पर्खिनुपर्छ नानी । जुठी आमै र मुनमुनले प्रेमका लागि गरेको पर्खाइ हो, मुनमुन । वसन्त र रमाले पवनका लागि गरेको पर्खाइ, रक्कीले आफ्नो प्रेमका लागि गरेको त्याग नाटकमा देखाइएको छ । श्रीशेष श्रेष्ठको सहनिर्देशन रहेको मुनमुन मा संगीतको प्रयोग बेजोड छ । पात्रहरूको भावना, मञ्चमा निर्माण गर्न खोजिएको त्यो परिवेशमा पुर्याउन बाँसुरीको धुनले निकै ठूलो भूमिका खेल्छ । प्रेमिल भावमा बाँसुरी सँगसँगै बज्ने तबलाको धुन, वियोगान्तमा बज्ने बाँसुरीको फ्रिस्टाइलले कथासँग बाँधेर राख्छ ।"
प्रहरीमा दलित सेल,"(काठमाडौं)नेपाल प्रहरीले दलित समुदायमाथि हुने छुवाछूत र भेदभावमा आधारित अपराधका घटनामा जाहेरी, अनुसन्धान र पीडितसँग समन्वय गर्न देशभर ८६ वटा दलित सेल गठन गरेको छ । प्रहरीले केन्द्रीय कार्यालय र काठमाडौं उपत्यका प्रहरी कार्यालयसहित सबै प्रदेश प्रहरी कार्यालय र ७७ वटै जिल्लास्तरीय प्रहरी कार्यालयमा दलित सेल सञ्चालनमा ल्याएको हो ।प्रहरीले विगतदेखि सञ्चालनमा रहेको महिला, बालबालिका तथा ज्येष्ठ नागरिक सेवा केन्द्रसँगै रहने गरी दलित सेल खोलेको हो । तिनै केन्द्रमा कार्यरत प्रहरी कर्मचारीलाई दलित सेलको समेत जिम्मेवारी दिइएको छ । प्रहरी महानिरीक्षक धीरजप्रताप सिंहले दलित समुदायमाथि अझै पनि जातकै आधारमा भेदभाव र जघन्य प्रकृतिका अपराध हुनेक्रम नरोकिएकाले त्यस्ता घटनामा अनुसन्धान र समन्वयका लागि संघ, प्रदेश र जिल्लामा रहेका प्रहरी इकाइमा दलित सेल स्थापना गरिएको बताए । दुई साताअघि दलित मुद्दामा प्रहरी संवेदनशील नभएको गुनासो बढेको भन्दै राष्ट्रिय दलित आयोगले प्रहरी महानिरीक्षक सिंहलाई बोलाएर त्यसबारे जिज्ञासा राखेको थियो । आयोगको जिज्ञासापछि प्रहरीले आयोगका पदाधिकारीलाई बोलाएर दलित मुद्दामा प्रहरीले गरिरहेका गतिविधि र दलित सेल गठनको अवस्था र कार्यान्वयनबारे छलफल गरेको थियो । संविधान र कानुनको व्यवस्थाबमोजिम सबै प्रकारका भेदभाव र अपराधमा दोषीलाई कारबाहीको दायरामा ल्याउन प्रहरी सधैं प्रयत्नशील छ । तर, दलित समुदायमाथि हुने भेदभावजन्य घटनामा कहिलेकाहीँ प्रहरीले पनि संवेदनशीलता बुझ्न सकेको देखिँदैन, प्रहरी महानिरीक्षक सिंहले भने, त्यसकारण दलित मुद्दाको संवेदनशीलतालाई ध्यानमा राख्दै दलित सेल गठन गरिएको हो । नेपालमा ०६२०६३ को जनआन्दोलनपछि सरकारले छुवाछूतमुक्त राष्ट्र घोषणा गरेको थियो । संसद्बाट छुवाछूतमुक्त घोषणा भएको डेढ दशक बित्दा पनि नेपाली समाजमा जातकै आधारमा हुने छुवाछूत, भेदभाव र बहिष्करणको शृंखला रोकिएको छैन, बरू जातकै आधारमा झन् ठुल्ठूला हत्या र हिंसाका घटना भएका छन् । भेदभाव र अपराधका अधिकांश घटनामा पीडितले न्याय पाउन नसकेको गुनासो गर्दै आएका छन् । जातीय भेदभाव तथा छुवाछूत (कसुर र सजाय) ऐन, ०६८ जारी भएपछि मात्रै जातीय भेदभावजन्य व्यवहार आधार कारण भएर ६० जनाभन्दा धेरैको ज्यान गुमिसकेको छ भने जातीय भेदभाव र बहिष्करणकै कारण लाखौँ दलित परिवारको जीवन कठिनाइबाट गुज्रिरहेको छ । तीन वर्षअघि रुकुम पश्चिममा अन्तरजातीय प्रेमसम्बन्धका कारण नवराज विकसहित ६ जनाको हत्यासम्मको घटना हुँदा प्रहरीले जातीय भेदभावको कसुरमा जाहेरी लिनै आनाकानी गरेको थियो । त्यसपछि प्रहरीमा दलित सेल गठन हुनुपर्ने आवाज संसद्सम्मै उठ्यो । संसद्को कानुन, न्याय तथा मानवअधिकार समितिले ०७७ जेठ २० मा गृह मन्त्रालयलाई पत्राचार गरेर हरेक प्रहरी युनिटमा दलित सेल स्थापना गर्न निर्देशन दिएको थियो । तर सरकारले त्यसबारे पहलकदमी लिएको थिएन । एक वर्षपछि ०७८ पुस ८ मा समितिले फेरि गृह मन्त्रालयलाई दोहोर्याएर निर्देशन दियो । समितिको निर्देशनबमोजिम तत्कालीन गृहमन्त्री बालकृष्ण खाँणले पुस १६ मा प्रहरी प्रधान कार्यालयलाई पत्राचार गरेर दलित सेल स्थापना गर्न निर्देशन दिएका थिए । प्रहरी महानिरीक्षक सिंहले पुस २२ मा प्रहरी प्रधान कार्यालयमा महिला, बालबालिका तथा ज्येष्ठ नागरिक निर्देशनालय मातहतमा रहने गरी प्रहरी नायव उपरीक्षक (डीएसपी) को नेतृत्वमा सेल गठन गरेका थिए । त्यसपछि प्रदेश र जिल्ला प्रहरी कार्यालयमा दलित सेल गठन गरिएको हो । हाल प्रहरी प्रधान कार्यालयमा रहेको दलित सेलमा डीएसपीसहित पाँच प्रहरी कर्मचारी खटिएका छन् । देशभर दलित सेलको जिम्मेवारीमा रहेका प्रहरी अधिकारीलाई सम्बन्धित कानुन, मुद्दाको संवेदनशीलता र सहजीकरण गर्नुपर्ने विषयबारे प्रशिक्षण दिइएको छ । प्रहरी नायब महानिरीक्षक (डीआईजी) उमेशराज जोशीले दलित सेलको जिम्मेवारी तोकिएका ९१ प्रहरी कर्मचारीलाई अनलाइनमार्फत अनुशिक्षण प्रदान गरिएको र सेलमा कार्यरत अन्य ७ सय ११ प्रहरीलाई प्रदेशस्थित प्रहरी कार्यालयमार्फत तालिम दिइएको जानकारी दिए । डीआईजी जोशीका अनुसार त्यस्तो प्रशिक्षण लिनेमा एक डीएसपीसहित ४२ प्रहरी निरीक्षक र ४५ प्रहरी नायव निरीक्षकसहितका प्रहरी कर्मचारी छन् ।प्रहरी प्रधान कार्यालयले दलित सेललाई सम्बन्धित विषयका मुद्दा दर्ता तथा अनुसन्धानमा समन्वय गर्ने, दलितको हकहित संरक्षण र प्रवर्द्धनमा समन्वय गर्ने, स्थानीय जनप्रतिनिधि, संघसंस्था र सरोकारवालासँग समन्वय गरेर सचेतनामूलक अभियान चालाउने, दलित समुदायमाथि हुने हिंसाको तथ्यांक संकलन गर्ने, विश्लेषण र कार्ययोजना बनाउनेलगायत जिम्मेवारी तोकेको छ । राष्ट्रिय दलित आयोगका अध्यक्ष देवराज विश्वकर्मा कानुनले दलित समुदायमाथिको भेदभावलाई अपराधका रूपमा व्यवस्था गरेर दण्डसजाय तोके पनि न्याय निरूपणको प्रक्रिया अघि बढाउने प्रहरीले सहजै तयार नहुने गरेको बताउँछन् । कानुनी रूपमा यो अपराध दण्डनीय बनेको एक दशक बितेको छ । तर अहिलेसम्म त्यस्तो एउटा पनि घटना छैन, जहाँ दलित समुदायले जाहेरी गर्नकै लागि धर्ना गर्नु नपरेको होस्, उनले भने, अहिले प्रहरीले देशभर दलित सेल गठन गरेको छ, यो खुसीको कुरा हो । अब यी सेलमार्फत दलितले न्याय पाउने वातावरण सुनिश्चित गरियोस् । प्रहरीका अनुसार ०७० सालदेखि हालसम्ममा जातीय भेदभाव र छुवाछूत कसुरमा २ सय ११ वटा मात्रै उजुरी परेका छन् । पछिल्लो वर्ष ०७८०७९ मा १५ वटा र त्यसअघि ०७७०७८ मा ३९ उजुरी परेका थिए । दलितले आफूमाथि अन्याय भएको उजुरी लिएर जान्छ, तर प्रहरीले नै त्यो दलितमाथि जातीय भेदभाव गरिदिन्छ, अनि कसरी मुद्दाको संख्या धेरै होस् ? आयोगका अध्यक्ष विश्वकर्मा भन्छन्, प्रहरीले दलित मुद्दाको संवेदनालाई ख्याल गर्नै सकेको छैन ।प्रहरी भने दलितका मुद्दामा मात्रै नभएर, हिंसा र भेदभावका सबै मुद्दामा संवेदनशील बनेर काम गरिरहेको दाबी गर्छ । दलित सेल स्थापना भएपछि मात्रै वाग्मती, गण्डकी, लुम्बिनी र कर्णाली प्रदेशमा ११ वटा मुद्दा दर्ता भएका छन् भने सुदूरपश्चिम प्रदेशमा २ वटा मुद्दा दर्ता भएका छन् । दलित सेलको काम मुद्दाको जाहेरी र अनुसन्धानमा सघाउने मात्रै होइन, हामीले सचेतना अभियान पनि चलाएका छौँ, केन्द्रीय दलित समन्वय सेलकी प्रमुख डीएसपी छिरिङ किप्पा शेर्पाले भनिन् । प्रहरीमा ८ प्रतिशत दलितनेपाल प्रहरीले राज्यका अन्य निकायभन्दा आफू समावेशी र दलितका मुद्दामा संवेदनशील भएको दाबी गरेको छ । प्रहरी महानिरीक्षक सिंहले कानुनले आरक्षणको प्रबन्ध गर्नुभन्दा पहिलेदेखि नै प्रहरीमा दलित समुदायको उपस्थिति रहेको र अहिले पनि त्यो बढ्दो क्रममा रहेको बताए । उनका अनुसार अहिले प्रहरीमा ८ प्रशित दलित छन् । प्रहरी प्रधान कार्यालयका अनुसार हाल प्रहरीमा कुल जनशक्ति ७७ हजार ९ सय ४ छ । त्यसमध्ये ६ हजार ७ सय ८८ जना दलित समुदायका छन् । यो भनेको कुल जनशक्तिको ८७१ प्रतिशत हो । प्रहरीका अनुसार हाल नेपाल प्रहरीमा दलित समुदायबाट प्रहरी वरिष्ठ उपरीक्षक १, प्रहरी उपरीक्षक १, प्रहरी नायव उपरीक्षक ४ र प्रहरी निरीक्षक ६० जना छन् । विगतमा दलित समुदायबाटै डीआईजीसम्म बन्नुभएको इतिहास छ । अहिले नयाँ भर्नाबाट डीएसपी र प्रहरी निरीक्षकमा उल्लेख्य संख्या आइरहेको छ, महानिरीक्षक सिंहले भने, प्रहरीको नेतृत्वमा दाबी गर्न सक्ने जनशक्ति दलित समुदायबाट पनि आउँदै छ भन्ने हो । प्रहरीले भर्नामा कुलमध्ये ५५ प्रतिशत खुलाका लागि छुट्याएर बाँकी मध्येमा दलितलाई १५ प्रतिशत आरक्षणको व्यवस्था गरेको छ ।"
जीएसआई अवधारणापत्र सार्वजनिक,"(काठमाडौं)चीनले सुरक्षा कार्यक्रम ग्लोबल सेक्युरिटी इनिसिएटिभ (जीएसआई) को अवधारणापत्र सार्वजनिक गरेको छ । नेपालस्थित चिनियाँ दूतावासबाट प्राप्त जीएसआईको दस्ताबेजमा सुरक्षाको मुद्दाले सबै मुलुकका जनताको कल्याण, विश्व शान्ति र विकास एवं मानवतालाई जोड दिने उल्लेख गरिएको छ । चीनका राष्ट्रपति सी चिनफिङले सन् २०२२ अप्रिलमा आयोजित बोआओ फोरम फर एसियाको वार्षिक कार्यक्रममा सम्बोधन गर्दै जीएसआईको प्रस्ताव अघि सारेका थिए । अमेरिकाले अघि सारेको इन्डोप्यासिफिक रणनीति (आईपीएस) र क्वाड (अमेरिका, जापान, अस्ट्रेलिया र भारत) समूहको औचित्यमाथि प्रश्न गर्दै सीले चीनको नेतृत्वमा रहने जीएसआई प्रस्ताव गरेका हुन् । अवधारणापत्रमा नेपाल र दक्षिण एसियाबारे छुट्टै केही उल्लेख छैन । अवधारणापत्र सार्वजनिक नहुँदै चीनले जीएसआईलाई संयुक्त रूपमा अघि बढाउन नेपालको साथ खोजेको थियो । चिनियाँ विदेश मन्त्रालय एसिया मामिला विभागका महानिर्देशक लिउ जिनसङले चीनका लागि नेपालका राजदूत विष्णुपुकार श्रेष्ठसँग गत पुस १४ मा बेइजिङमा भएको भेटवार्तामा जीएसआईको कार्यान्वयन प्रवर्द्धन गर्नका लागि आग्रह गरेका थिए । असंलग्न परराष्ट्र नीति लिएको नेपालले सुरक्षासम्बन्धी उक्त कार्यक्रमका विषयमा जवाफ दिएको छैन । राष्ट्रपति विद्यादेवी भण्डारीले गत असोज ५ मा जीएसआईसँग सम्बन्धित कार्यक्रममा सहभागिता जनाउँदा आलोचना भएको थियो । भण्डारीले चाइनिज पिपुल्स एसोसिएसन फर पिस एन्ड डिसआर्मामेन्ट ले गरेको कार्यक्रममा भिडियोमार्फत सम्बोधन गरेकी थिइन् । चीनले मंगलबार सार्वजनिक गरेको अवधारणापत्रमा विश्वमा सबैभन्दा समस्याका रूपमा रहेको रुसयुक्रेन युद्धबारे पनि उल्लेख छ । अवधारणापत्रमा भनिएको छ, युक्रेन संकटजस्ता संवेदनशील मुद्दाहरू राजनीतिक समाधानमार्फत हल गर्नुपर्छ । जीएसआईले अन्तर्राष्ट्रिय द्वन्द्वका मूल कारणहरूलाई हटाउने, विश्वव्यापी सुरक्षा शासनमा सुधार गर्ने, अस्थिर र परिवर्तनशील युगमा थप स्थिरता र निश्चितता ल्याउन संयुक्त अन्तर्राष्ट्रिय प्रयासहरूलाई प्रोत्साहन गर्ने तथा विश्वमा दिगो शान्ति र विकासलाई प्रवर्द्धन गर्ने लक्ष्य राखेको अवधारणापत्रमा उल्लेख छ । जीएसआईको अवधारणापत्रलाई तीन भागमा बाँडिएको छ । पहिलो भागमा साझा, व्यापक, सहकारी र दिगो सुरक्षाको दृष्टिकोणमा प्रतिबद्ध रहनुपर्ने, सबै मुलुकको सार्वभौमसत्ता र क्षेत्रीय अखण्डताको सम्मान गर्न, संयुक्त राष्ट्रसंघको बडापत्रका उद्देश्य र सिद्धान्त पालना गर्न, सबै मुलुकको वैध सुरक्षा सरोकारलाई गम्भीरताका साथ लिन प्रतिबद्ध गर्नुपर्ने उल्लेख छन् । यस्तै वार्ता र परामर्शमार्फत मुलुकहरूबीचका मतभेद र विवादलाई शान्तिपूर्ण रूपमा समाधान गर्न प्रतिबद्ध रहनुपर्ने पनि भनिएको छ । दोस्रो भागमा चीनले सबै मुलुक र अन्तर्राष्ट्रिय तथा क्षेत्रीय संगठनहरूसँग द्विपक्षीय र बहुपक्षीय सुरक्षा सहयोग सञ्चालन गर्नेलगायत विषय छन् । आणविक युद्ध जित्न नसकिने र सहमतिलाई दृढतापूर्वक समर्थन गर्नुपर्ने अवधारणापत्रमा उल्लेख छ । तेस्रो भागमा विश्वव्यापी परम्परागत हतियार नियन्त्रण प्रक्रियालाई समर्थन गर्ने, अफ्रिकामा साना र हलुका हतियार नियन्त्रणको पहलमा समर्थन गर्नेलगायत विषय छन् । इजरायलप्यालेस्टाइन समस्या समाधानका लागि अन्तर्राष्ट्रिय समुदायले व्यावहारिक कदम चाल्नुपर्ने पनि अवधारणापत्रमा जनाइएको छ ।"
कर्णालीका जडीबुटी खेर जान नदेऊ,"कर्णालीको उच्च भूभागको आर्यआर्जनको प्रमुख स्रोत जडीबुटीको संकलनअनुरूप बिक्रीवितरण नहुँदा स्थानीय जनजीविका संकटोन्मुख छ । परिवारै मिलेर महिनौं लगाएर संकलन गरेका जडीबुटी बेच्न नसकेर कुहिएका छन् । वर्षभरि खेती गरे पनि एकै बाली भित्र्याउन मुस्किल हुने कर्णालीका उच्च क्षेत्रका बस्तीहरू जडीबुटीकै भरमा चल्छन् । जेठअसारमा यार्सागुम्बु, असोजमा कटुकी र कात्तिकमा भोल्ते, वनलसुन लगायत संकलन गरी जीवन निर्वाह गर्नेहरू ठूलो संख्यामा छन् । पहिले र अहिले पनि जडीबुटी प्रवर्द्धनका लागि सरकारीस्तरबाट व्यवस्थित पहल नहुँदा यसको संकलनमा निर्भर समुदाय जोखिममा छन् । तसर्थ जडीबुटी उपयोगका लागि सरकारले व्यवस्थित तरिकाले काम गर्नु अति जरुरी भइसकेको छ ।उसै पनि, जलवायु परिवर्तन र जथाभावी संकलनका कारण पछिल्ला वर्षहरूमा जडीबुटीको परिमाण घट्दै गइरहेको छ । त्यसमाथि बिक्रीवितरणमा देखिएका समस्याका कारण संकलन भएकै जडीबुटी पनि त्यसै खेर गइरहेका छन् । जडीबुटी कर्णाली र समग्र हिमाली अर्थतन्त्रको एउटा मुख्य हिस्सा हो । कर्णाली प्रदेश वन निर्देशनालयको पछिल्लो तथ्यांकअनुसार गत वर्ष यार्सागुम्बु, गुच्छी च्याउ, रातो च्याउ, सतुवा, अतिस, निरमसी, कुटकी, जटामसी, सुगन्धवाल लगायत ७९ प्रकारका १० लाख २५ हजार केजी जडीबुटी उक्त प्रदेशबाट बाहिरियोÙ यसबाट बर्सेनि प्रत्यक्ष ५० हजार व्यक्तिले रोजगारी पाइरहेका छन् । तैपनि जडीबुटीलाई आम्दानीको दिगो स्रोत बनाउन आवश्यक बजार व्यवस्थापन, भण्डारण तथा प्रशोधन केन्द्रका क्षेत्रमा सरकारीस्तरबाट सचेत पहल भएको छैन । निर्देशनालयकै अनुसार संकलन भएका करिब ३० प्रतिशत जडीबुटी बर्सेनि खेर गइरहेका छन् । जडीबुटी संकलन गर्नुपूर्व सामुदायिक वनहरूले वातावरणीय प्रभाव मूल्यांकन गर्नुपर्छ, त्यस आधारमा प्रचलित व्यवस्थाअनुसार जडीबुटी निकासी गर्न सम्बन्धित जिल्लाको वन कार्यालयले छुटपुर्जी दिने गरेको छ । यो प्रक्रिया कार्यान्वयनमा देखिएको जटिलताले गर्दा पनि संकलनकर्ताहरू समस्यामा परेका हुन् । सामुदायिक वनका पदाधिकारीहरूले वातावरणीय प्रभाव मूल्यांकन गर्दा सुरुमै अनुमान गरी मागेको छुटपुर्जीभन्दा जडीबुटी संकलनको मात्रा बढी हुने गर्छ । छुटपुर्जी मागेभन्दा धेरै जडीबुटी संकलन भएपछि अतिरिक्त मात्रा त्यस वर्ष संकलनकर्ताहरूले बजार पुर्याउन पाउँदैनन् । निर्देशनालयअनुसार गत वर्ष कर्णालीका विभिन्न वनबाट झन्डै १९ हजार केजी रातो च्याउ संकलन भए पनि जिल्ला वन कार्यालयहरूले १२ हजार ९ सय २४ किलोको मात्र छुटपुर्जी जारी गरेका थिए । अन्य जडीबुटीको हकमा पनि यत्तिकै फरक भेटिन्छ । यस्तो अवस्थामा पहिलो त, संकलन गरिसकेपछि सामुदायिक वन पदाधिकारीको रोहवरमा अतिरिक्त मात्राको व्यवस्थापन कसरी गर्ने भन्ने उपाय खोज्नुपर्छ । अर्को, सामुदायिक वन पदाधिकारीहरूलाई वातावरण प्रभाव मूल्यांकनका तौरतरिका र त्यसका लागि आवश्यक ज्ञानक्षमता वृद्धिका लागि सहयोग पुर्याउनुपर्छ । कति सामुदायिक वनहरूले समयमै वातावरणीय प्रभाव मूल्यांकन नगरेकाले पनि गाउँमै जडीबुटी कुहिने गरेको यथार्थबाट पाठ सिक्नुपर्छ ।अर्को चरणमा, छुटपुर्जी भएरै जिल्लाबाहिर गएको जडीबुटी गन्तव्य बजारमा पुर्याउन नसकेर विभिन्न स्थानमा थन्किने गरेका छन् । कर्णालीको जडीबुटीका अन्तर्राष्ट्रिय बजार मुख्यतः भारत र चीन हुन् । सुर्खेत, नेपालगन्ज हुँदै भारत पुर्याउन वा चिनियाँ नाका हुँदै विश्वबजारमा लैजान निकै झन्झटिलो प्रक्रिया पार गर्नुपर्ने हुन्छ । भारत वा चीनले आयातका लागि खुला गरेका जडीबुटी तथा वन पैदावरको सूचीमा यहाँ संकलन भएका जडीबुटी नपरे ती व्यापारीको भण्डारमा त्यसै रहन्छन् । र, यस्तो आयात सूची बर्सेनि वा जति बेला पनि फरक पर्ने गरेको छ । यस्तोमा संघीय सरकारको समन्वय वा कूटनीतिक पहलको अभावमा ती त्यसै नासिन्छन् । आन्तरिक बजारको हकमा पनि निकासी प्रक्रिया लम्बेतान छ । कर्णालीबाट ठूलो परिमाणमा काठमाडौं वा अन्य ठूला सहरमा जडीबुटी लैजानुपरे बाटामा पर्ने वन कार्यालय, स्थानीय तहका चेकपोस्टहरू झन्झटका साथ छिचोल्नुपर्छ । यस क्रममा खेप्नुपर्ने हैरानीका कारण व्यापारीहरू आन्तरिक बजार पहिल्याउन हतोत्साही हुने गरेका छन् । बजार यस्तो अस्तव्यस्त र आपूर्ति जुनै बेला रोकिन सक्ने हुँदाहुँदै पनि प्रदेश सरकारले अहिलेसम्म प्रदेशस्तरीय संकलन, भण्डारण तथा प्रशोधन केन्द्र बनाउन सकेको छैन । स्थानीय सरकारहरूले पनि यसका लागि बजेट छुट्याउने गरेका छन्, तर कतै भरपर्दो केन्द्रहरू सञ्चालनमा छैनन् । संकलनकर्ताको घरदेखि सीमानाकासम्मै जडीबुटी थन्किने यति धेरै जोखिम भएकाले जडीबुटीबाट हुने आम्दानीलाई सुनिश्चित गर्न यस्ता केन्द्रहरूको खाँचो छ । यसबाहेक जडीबुटीको भाउमा सापेक्षित एकरूपता ल्याउनुपर्ने जरुरी पनि छ । जीवन नै जोखिममा पारेर जडीबुटी संकलन गर्ने गरेका स्थानीय बासिन्दाको मिहिनेतको मोल अन्यत्रजस्तै बिचौलियाले नै पाइरहेका छन् । जस्तो, चिराइतो स्थानीय संकलनकर्ताले प्रतिकेजी ५ सयमा बिक्री गर्छन्, नेपालगन्ज र सुर्खेत आइपुग्दा यसको भाउ ९ सय ५० रुपैयाँ पुग्ने गर्छ । १४ सय रुपैयाँमा स्थानीयबाट खरिद गरिएको कटुकी १६ सय ५०, ५ सय रुपैयाँमा किनिएको काकडसिलो ८ सय र ६ सयमा खरिद गरिएको जटामसी ९ सय रुपैयाँमा बिक्री गर्ने गरेको पाइएको छ । भारत वा अरू अन्तर्राष्ट्रिय बजार पुग्दा यो मूल्य चौबरसम्म बढ्छ । यसरी पुगेको जडीबुटी प्रशोधन भएर औषधिका रूपमा भारतबाट आउँदा झनै महँगोमा नेपालीले खरिद गर्नुपर्छ । कर्णाली मात्र होइन, सुदूरपश्चिम लगायत देशका अन्य भागको कथाव्यथा पनि लगभग यस्तै छ । यसर्थ, जडीबुटीहरूको उपयोग र बजार व्यवस्थापनमा भइरहेको उदासीनतालाई चिर्दै संघीय सरकारले दीर्घकालीन हल खोज्नैपर्छ । त्यसका लागि औषधिजन्य उद्योगहरूमै यहाँका जडीबुटी खपत गर्न, यस्ता उद्योगमा लगानी बढाउन र निजी क्षेत्रको समेत लगानी आकर्षित गर्न सक्नुपर्छ ।"
सम्पादकलाई चिठी,कालोसूचीमा राखियो भनेर सुनाउने मात्रै हैन तुरुन्त अर्को राम्रो कम्पनीलाई काम दिएर समयमै गुणस्तरीय तरिकाले काम सकाउनु पनि पर्यो । कल्याण दवाडी
कान्तवतीको अनजान माइती,"परिकल्पित वृत्तान्तआफ्ना पितासँग पशुपति तीर्थ गर्न आएकी बाल विधवाको सौन्दर्यबाट आकर्षित, वसन्त ऋतुको असरले गर्दा मोहित एवं कामदेवका वाणहरूबाट आहत राजा रणबहादुर शाहले आफ्नो परिवार, गोर्खाली दरबार एवं धर्मगुरुहरूको विरोधका बाबजुद मैथिल कन्यासँग उनका सबै सर्त मान्ने गरी विवाह गरेको विवेकशून्य व्याख्या नेपालको औपचारिक इतिहासमा दर्ज छ । त्यस्तो कर्मको औचित्य सिद्ध गर्नका लागि गोर्खाली विजेता पृथ्वीनारायण शाहका नातिलाई बौलाहा पनि ठहर्याइएको छ । तर, खासमा को थिइन् त कान्तवती ? पुरातत्त्वको प्रमाण छैन । इतिहासविद्ले दस्तावेज भेट्टाएका छैनन् । किंवदन्तीलाई यथार्थ मानेर संन्यासी मततिर आकर्षित हुँदै गरेका राजालाई सनातन धर्मको शुद्धताका शक्तिशाली ठेकेदारहरूले त्रासद खलपात्रका रूपमा चित्रित गरिदिएका छन् । त्यस बखतको चलनअनुसार कान्तवतीसँग विवाह गर्नु रणबहादुर शाहको रणनीतिक निर्णय पनि हुन सक्ने सम्भावनासमेत कसैले औंल्याउने आवश्यकता देख्दैनन् । कान्तवतीरणबहादुरको दुःखान्त प्रेमकथाभित्र काव्यका शृंगार, हास्य, रौद्र, करुण, वीर, अद्भुत, बीभत्स र भयानक सँगसँगै शान्त रस पनि त हुन सक्छन् !सन् १३२५ तिर सिम्रौनगढबाट कर्णाटवंशीय देवहरूको पलायनपछि हरिसिंह देवको दरबारका ठाकुर सामन्तहरू सम्भवतः आफ्नो वफादारी आक्रमणकारी विजेताहरूतर्फ लगेर ज्यान र सम्पत्ति जोगाउन सफल भएका थिए । लुटपाटका बावजुद कर्णाटवंशको उल्लेख्य सम्पत्ति अवसरवादी दरबारियाले लुकाएका हुन सक्दछन् । त्यसपछि दरबारिया ठाकुरहरूमध्येकै ओइनवार वंशले सन् १५५६ सम्म त्यस क्षेत्रमा राज गरेको भनिन्छ । दुई शताब्दीभन्दा बढी निर्बाध शासन गरेपछि सामन्त परिवार पनि सम्राट्जस्तै शक्तिशाली र समृद्ध भएको हुनुपर्दछ । कालान्तरमा मिथिलाको रियासत मुगल शहंशाह अकबर खण्डवाल वंशका महेश ठाकुरलाई सुम्पन्छन् । नियन्त्रण गुमाएको ओइनवार वंशलाई माटोले खायो, पानीले बगायो वा हावाले उडायो भन्ने कुरा कसैलाई थाहा छैन । युद्धमा हारेकी ओइनवार महारानी एवं कविकोकिल विद्यापतिलाई शरण दिने दनुवारहरूको राज बनौली अहिलेको सिरहातिर रहेको चर्चा छ । दरभंगाका जमिनदारजस्तै गढ बनौलीमा पनि मैथिल ब्राह्मणहरूको शासन थियो । कान्तवतीको औसत सौन्दर्य, अद्वितीय तेज एवं ओइनवारको श्रीसम्पत्ति तथा अतुल्य हीराजवाहरातको बखान सुनेर महत्त्वाकांक्षी गोर्खाली राजा लोभिएको हुन सक्ने कथालाई नाटकीय प्रस्तुति बनाउन सकिने सम्भावनाबाट प्रयोगधर्मी निर्देशक सुनील पोखरेल पनि जोसिएका देखिन्छन् । हुन त सबै अफसाना दास्तानगोई लायक वृत्तान्त ठहरिन्छन् भन्ने छैन, तर कान्तवतीको माइती नखोजी नेपालगाथामा उनको न्यायसंगत स्थान निश्चित गर्न सकिँदैन ।"
नायकको खोजीमा निराश समाज,"नेपाली समाजको चित्रण जतिसुकै विस्तारमा पनि गर्न सकिन्छ । मोटामोटा ग्रन्थ नै पनि तयार हुन सक्छन् । तर वर्तमान नेपाली समाजमा स्पष्ट रूपमा देखिने एउटा चित्र हो निराशा, हताशा र वाक्कदिक्कको अवस्था । यो नै पूर्ण चित्र भने होइन । यो चित्रमा छुटाउन नहुने र महत्त्वपूर्ण अर्को चित्र हो जतिसुकै निराश, हताश र वाक्कदिक्क भए पनि नेपाली समाजले हरेस भने खाइसकेको छैनÙ रूपान्तरणका लागि प्रयत्नशील छ । अलि नजिकबाट नियालेर संश्लेषण गर्ने हो भने त्यही नेपाली समाजभित्र आफू मात्रै निराश र हताश भएको, अरू त ठीकै छन् भन्ने बुझ्ने वर्गको कमी छैन । आआफ्ना ठाउँमा निराश र हताश भएर अवस्थाप्रति तीखो टिप्पणी गर्ने गरिए पनि यसको कारक तत्व कतिपय अवस्थामा व्यक्तिविशेष नै भइरहेको हुन्छ । यो पक्षलाई भने प्रायः उपेक्षा गर्ने गरिएको पाइन्छ । उदाहरणका लागि, राज्यको मानोचामल खाएर कामचोर बन्दै हिँड्नु अथवा चियाखर्च भन्दै दुईचार हजार वा एकदुई सय रुपैयाँ घूस खानुलाई आर्थिक भ्रष्टाचार नदेख्नु तर आफ्नै सहकर्मी वा आफूभन्दा माथिल्लो तहका कर्मचारीलाई भ्रष्टाचारी भनेर सत्तोसराप गरेर बस्नु । कर्मचारीले सत्तोपराप गरेको हाकिमको पनि अवस्था उही हो आफूबाहेक सबैलाई राष्ट्रका गद्दार देख्नु, आफूलाई मात्रै इमानदार र राष्ट्रसेवक देख्नु । यस्ता दृष्टान्तहरू अन्य क्षेत्रमा पनि बग्रेल्ती पाइन्छन्, देख्नुनदेख्नुको मात्रै फरक हो । आफू निर्दोष छु, दोषी अर्कै छ, सबै अरूले बिगारेका हुन् भनी ठूलै भ्रम पालेर बस्ने अधिकांश निराश नेपाली नै हुन् । अक्षम व्यक्तिलाई नेतृत्व दिएर चुप लागी बस्ने अथवा यो भएन र त्यो भएन भनी टिप्पणी गरेर बस्ने सक्षम व्यक्ति पनि यही वर्गमा पर्छ । अर्थात्, वर्तमान बेथितिमा जिम्मेवार नभएका नेपाली अपवाद मात्रै छन् । प्रत्येक समयले आफ्नै नायकहरूको खोजी गर्छ । नायकलाई खोज्न नसक्दा त्यस समयका सर्वसाधारण निराश हुन्छन् । छानिएको नायकमा अपेक्षा राख्नु स्वाभाविक पनि हो तर ठूलै अपेक्षा राख्नुचाहिँ अस्वाभाविक हुन्छ । नेपाली समाज विभिन्न धर्मदर्शनमा आश्रित छ । सबै धर्मदर्शनका आआफ्नै कथाकहानी वा घटनाविवरणहरू छन् र यी जम्मैको एउटा साझा विशेषता हो विभिन्न चरित्र पृथ्वीमा अवतरण हुनु, बडो नाटकीय वा दैवी चमत्कारले पृथ्वीवासीको समस्या समाधान गरिदिनु । ती चरित्रहरूलाई आडभरोसाका रूपमा लिएर पूजा, भक्ति र आराधना मात्रै गर्नुपर्छÙ समस्याहरू स्वतः छुमन्तर हुन्छन् ! व्यक्त भनौं वा अव्यक्त रूपमा नेपालीहरूको खोजी यस्तै खाले नायकको हो । बेलाबेला अनेकौं पात्र फेला पर्छन् पनि । र, तीबाट ठूलै अपेक्षा राख्छन् । दैवी चमत्कार नै होस् भन्ने चाहना पनि राख्छन्, आफूले चाहेको समाज निर्माणमा आफ्नो भूमिकाको आवश्यकता भने देख्दैनन् । गलत पात्रको चयनपछि उसबाट केही नझर्नु त स्वाभाविकै हो, उल्टो उसबाट नोक्सानी मात्र हुन्छ । केही काम गर्न सक्ने पात्र नै भेट्टिए पनि ऊ असीमित अपेक्षाले थिचिन पुग्छ । यस्तो पात्रले केही गर्न खोज्दाखोज्दै पनि निराश जनताको अपेक्षा तुरुन्तै पूरा गर्न नसक्दा उसमाथि गालीको वर्षा भइहाल्छ र जनता अर्कै पात्रको खोजीमा लागिहाल्छन् । नेपाली समाज लामो समयदेखि यही चरित्रबाट गुज्रिरहेको पाइन्छ । हालसालैका केही उदाहरण लिऔं । तत्कालीन राजा महेन्द्रले निर्वाचित सरकारलाई कू गरेर निर्दलीय पञ्चायती व्यवस्था स्थापना गरे । यो व्यवस्था परिवर्तन पृथ्वीनारायण शाह वा जंगबहादुरले जस्तो व्यक्तिगत शक्ति विस्तारको चाहनाअनुसार तरबारको आडमा भएको होइन । राणाकालपछि राज्यव्यवस्थामा हालीमुहाली गरेको नेतृत्वले आफूलाई दैवी शक्तिका रूपमा देखायो वा अवतारको खोजीमा रहेकाहरूले नै दैवीकरण गरिदिए, त्यो बेग्लै कुरा हो, तर परिवर्तन भने भएन । यस्तो स्थितिले नेपाली समाजलाई निराश बनायो र त्यसैको आडमा राजा महेन्द्रले सत्ता हत्याए, आफूलाई नायकका रूपमा स्थापित गरे र यो घटना एक मात्रै विकल्प भएको भाष्य बनाए । तर यो भाष्य लामो समय टिकेन । यस्ता अनेकौं घटनाक्रमका कारण राजतन्त्रको अन्त्य तथा गणतन्त्रको स्थापनासम्म भयो । समस्याको मूल जड राजतन्त्र भएको र गणतन्त्रको स्थापनासँगै सबै समस्याको समाधान हुने अर्को भाष्य पनि तयार पारियो । नेपाली जनताले ठूलै सम्भावना देखेकाहरूमा एक बाबुराम भट्टराई पनि हुन् तर अर्थमन्त्री हुँदै प्रधानमन्त्री बन्दासम्म उनको व्यक्तित्व साइकलको हावा फुस्केजस्तै भइहाल्यो । निराश समाजले उनलाई नायकका रूपमा हेर्न छाड्यो । अर्को व्यक्तित्व हुन् गगन थापा । विद्यार्थी राजनीतिबाट उदाएका उनीप्रति नेपाली कांग्रेसका मात्रै नभएर इतर पक्षीय जनताको पनि ठूलै आशा थियो । राम्रै बोल्ने उनी एक समय घरघरमा चर्चाको विषय बन्ने गर्थे, आजभोलि त्यो स्थिति त्यति छैन । विद्यार्थी राजनीतिबाटै उदाएका योगेश भट्टराईप्रति पनि ठूलै आशा राखिएको थियो, जुन चाँडै उड्यो । पछिल्लो समय नयाँ नायकको खोजीमा तीव्रता आएको छ जुन गत स्थानीय निर्वाचनमा बढी देखियो । काठमाडौं महानगरपालिकाको मेयर निर्वाचनमा बालेन्द्र शाहको चर्चा सुरुमा त खासै थिएन, तर इन्जिनियरिङ पृष्ठभूमिका उनले जसै काठमाडौंबारे बोले र स्वैरकल्पनाहरू बाँडे, धेरैको ध्यान तानिन थालिहाल्यो । काठमाडौंबाहिरका मतदाताहरू पनि उनको समर्थनमा यसरी लागे, मानौं उनी सबै पालिकाका उम्मेदवार हुन् । उनलाई जिताइयो भने पूरै देशमा रातारात विकास हुन्छ भन्ने कल्पनामा रमाउने जमातको कमी थिएन । उनलाई जिताउन सकियो भने नेपालीहरू रोजगारीका लागि बिदेसिनुपर्ने बाध्यता आउँदैन वा वैदेशिक रोजगारीमा लागेकाहरू पनि नेपालमै बढी आम्दानी हुने भएपछि तुरुन्तै फर्किन्छन् भनेजस्तो गरी हौसिए । उनीप्रति नेपालीहरूको अपेक्षा यति धेरै थियो, त्यसमा मलजल गर्ने काम उनी आफैंले पनि गरे, मीठामीठा सपना प्रस्तुत गरेर । तर उनीसँग स्वैरकल्पनाबाहेक कुनै ठोस योजना र दृष्टिकोण नै नभएको यथार्थ वर्षदिन नपुग्दै छताछुल्ल भयो । नायकको खोजीमा भेटिएका अर्का पात्र हुन् धरान उपमहानगरपालिकाका मेयर हर्क साम्पाङ राई । सामाजिक अभियन्ताको पृष्ठभूमिका उनले पनि निराश नगरवासीकै भोट पाएका हुन् । निर्वाचनअघिसम्म धरानमै सीमित उनको नाम मेयरमा विजयपछि एकाएक बाहिर पनि सुनिन थाल्यो । उनका प्रायः कुरा पृथक् भएकाले पनि धेरैको ध्यानाकर्षण हुन थाल्यो । गाडी नचढ्ने, कुटोकोदालो बोकेर हिँड्ने उनको दिनचर्याले अन्य नेता तथा पदाधिकारीहरूको विलासी जीवनशैली तथा रबाफबाट आजित भएका देशैभरका जनताको ध्यानाकर्षण गर्यो । रमाइलो त के भने, त्यही बेला चिनियाँ राष्ट्रपति सी चिनफिङ कुटोकोदालो बोकिरहेको एउटा तस्बिर प्रकाशन भएको थियो र उनलाई चिनियाँ राष्ट्रपतिसँग दाँजेर वा अवतार नै ठानेर अनेक अभिव्यक्ति दिनमा नेपालीहरूले तँछाडमछाड गरिहाले । मेयरको काम, कर्तव्य र अधिकार केके हुन्छ भन्नेमा ध्यान नदिई सस्तो लोकप्रियतामा झुम्नु तथा अन्यत्रका जतनाले पनि धरानको मेयरबाट अपेक्षा राख्नु निराशाको चरम अभिव्यक्ति हो । हर्क साम्पाङलाई देवता नै ठान्नेहरू पनि अब निराशप्रायः भइसकेका छन् । पछिल्लो आमनिर्वाचनमा एउटा अभियान थालियो नो नट अगेन । अर्थात्, पुराना उम्मेदवारलाई नजिताऔं, नयाँ अनुहारलाई ल्याऔं । प्रत्येक निर्वाचनमा नयाँ अनुहारसमेत आउनु स्वाभाविक हो, तर यसपालि नयाँ अनुहारलाई जिताऔं भन्ने अभियानले पनि केही काम गर्यो । जसरी राजनीतिक दलहरूले आआफ्ना वैचारिक धरातललाई छाडे, निर्वाचनका क्रममा निराश जनताले पनि ती वैचारिक तथा सिद्धान्तका कुरालाई तिलाञ्जली दिए । निर्वाचित कतिपय नयाँ अनुहार मा लामो समयदेखिको निराशाको अभिव्यक्ति र आक्रोश मुखरित भएको पाइयो । नयाँ अनुहार त के भनौं, जुन जोगी आए पनि कानै चिरेको भनेजस्तो महिनादिन नपुग्दै जनता पुनः निराश भइसकेको देखिनु कुनै उपलब्धि होइन । राजतन्त्र फालेर गणतन्त्र ल्याउने र गणतन्त्रसँग पनि तर्किने अरू नभएर उनै निराश र हताश नेपाली हुन् । लामो समयको यो विडम्बनापूर्ण स्थितिको दोष व्यक्ति वा व्यवस्थाविशेषलाई दिएर आफू उम्कन खोज्नु भनेको आफूबाहेक अरू जम्मैलाई दोषी देख्नु हो, पानीमाथिको ओभानो हुन खोज्नु हो । वास्तविकता त के हो भने, झापा वा अन्य जिल्लाका कुनै ठाउँका युवाले रोजगारीको खोजीमा विदेश भौंतारिनुको कारण काठमाडौंका मेयरलाई देख्ने स्तरको अपरिपक्व सोच नै नेपालको दुर्भाग्य हो । यस्तै अर्को दुर्भाग्य हो समग्र राष्ट्रको चिन्तन गर्ने हैसियतप्राप्त विशिष्ट नेता पनि कुनै गाउँठाउँका ससाना समस्यामा अल्झेर वडा सदस्यजस्तो भएर बस्नु । समस्याको गहिराइबारे चिन्तन नै नगर्ने, समाधानमा आफ्नो भूमिकाको औचित्य नदेख्ने वा आवश्यक नठान्ने, सबै काम अर्कैले गरिदियोस् भनी अपेक्षा राख्ने तथा आआफ्ना धर्मदर्शनका अवतरित मिथकीय पात्रहरूजस्तै कुनै नायकले सबै गरिदिनुपर्ने मान्यताले अन्ततः दिने भनेको निराशा नै हो । गौतम बुद्धले आफू मुक्तिदाता नभएर मुक्तिमार्ग देखाउने द्रष्टा मात्र भएको र लक्ष्यसम्म जानेनजाने व्यक्तिको स्वविवेकको कुरा हो भने पनि त्यसको मनन नगरी उल्टै मुक्तिदाता नै भन्ठानेर बस्दा निराशा हात लाग्नु स्वाभाविक हो । सबैले कर्म गर्नैपर्छ र कर्म गर्नेको भूमिका हुन्छ । समाज रूपान्तरणमा सबैले आआफ्नो भूमिका निर्वाह गर्ने हो र त्यस्तो गर्ने व्यक्ति नै आफ्नो समयको नायक हुने हो । अलौकिक शक्ति वा कल्पनाको प्रभावबाट मुक्त हुन नसक्ने हो भने नेपाली समाजमा भएको निराश र हताश मनस्थितिमा कमी आउने देखिन्न । महर्जन नेपाली इतिहास, संस्कृति र पुरातत्त्वका साथै बुद्धसम्बन्धी अध्येता हुन् ।"
वैदेशिक रोजगारी सुधारका सवाल,"विकल्प वैदेशिक रोजगारीको विकल्प देशभित्रै उत्पादनशील र मर्यादित रोजगारीका अवसर सृजना गर्नु हो । अतः, कहिलेसम्म युवाहरू विदेश पठाउने भन्ने विश्लेषण गरी स्पष्ट मार्गचित्रसहितको नीति बनाउनुपर्छ । वैदेशिक रोजगारीका लागि अधिकांश नेपाली खाडी मुलुक र मलेसियामा जाने गरेको सन्दर्भमा ती देशहरूमा कुनै समस्या देखिए हाम्रा निम्ति समस्या निम्तिन्छ, विप्रेषणमा संकुचन आई नेपालको अर्थतन्त्रमै समस्या आउन सक्छ । अर्को, विदेश काम गर्न जानेको उमेर २०५५ वर्ष छ । जोस, जाँगरले भरिपूर्ण यो उमेर समूहका जनशक्ति बिदेसिँदा देशमा विकास गर्ने जनशक्तिको कमी हुन गएको छ । जनसंख्या वृद्धिदर घट्दै गएकाले केही दशकपछि हामी बूढो समाजमा रूपान्तरण हुँदै छौं । जनसांख्यिक लाभ सधैंभरि पाउने विषय होइन । अबको १५ वर्षभित्र जनसांख्यिक लाभ लिएर देश विकासमा युवाहरू परिचालन गर्न सकिएन भने यो देश सधैं पछौटे हुनेछ । यसैले विप्रेषणमा मक्ख परेर वैदेशिक रोजगारीको विकल्प समयमै खोजेनौं भने दीर्घकालमा पछुताउनुसिवाय केही हुनेछैन ।देशमा रोजगारीको सृजना गर्न आर्थिक क्रियाकलापको वृद्धि र विकास गर्नुपर्छ । त्यसका लागि अहिल्यै योजनाबद्ध रूपमा लाग्नुपर्छ । रोजगारी सृजना हुने क्षेत्रमा राज्यको लगानी बढाई व्यावसायिक र उद्यमशीलताउन्मुख स्वरोजगारीका लागि बीउपुँजी, सीप र व्यावसायिक तालिम प्रदान गर्नुपर्छ । हाम्रो अर्थतन्त्रका प्रमुख खम्बाका रूपमा रहेका कृषि, पर्यटन, जलविद्युत्, पूर्वाधार र सूचनाप्रविधिजस्ता क्षेत्रको विकासका लागि कुन सीप भएको कति जनशक्ति आवश्यक पर्छ भन्ने खण्डीकृत तथ्यांकको अभाव छ । स्थानीय तह, प्रदेश सरकार र निजी क्षेत्रको समन्वयमा आर्थिक रूपले सक्रिय सबै नागरिकको विवरण अद्यावधिक गरेर डाटाबेसका आधारमा आवश्यक प्रक्षेपण गरी उपयुक्त जनशक्ति तयार गर्नुपर्छ ।रोजगारी सृजनाका लागि सञ्चालित कार्यक्रमको प्रभावकारिताको गहन अध्ययन र विश्लेषण गरी देखिएका कमीकमजोरी सुधार र अन्तरनिकाय समन्वय गर्दै एकीकृत कार्यक्रम सञ्चालन गर्नुपर्छ । तीनै तहका सरकारले निजी क्षेत्र र सहकारी क्षेत्रसँग हातेमालो गर्दै आर्थिक क्रियाकलापमा वृद्धि गरेर रोजगारी सृजना गर्नुपर्छ । यसो भएमा बाध्यतावश हुने वैदेशिक रोजगारीतर्फको गन्तव्य बिस्तारै कम हुँदै जानेछ ।अर्याल नेपाल सरकारका सहसचिव हुन् ।"
समृद्धि र सामाजिक न्याय सँगसँगै,"केही वर्षयता नेपालमा सबैभन्दा बढी प्रयोग भएको शब्दमध्ये एउटा समृद्धि हुन सक्छ । गएका निर्वाचनहरूमा राजनीतिक पार्टीका घोषणापत्रमा लेखिएका, भाषणहरूमा बोलिएका र वाचा गरिएका कुराहरू पढ्नेसुन्ने हो भने देश समृद्धितिरै मुखरित हुँदै छ भन्ने भान पक्कै हुन्छ । तर, समृद्धि भनेको के हो ? के भयो भने परिवार, समाज र देश समृद्ध हुन्छन् ? यसका मापदण्डहरू के हुन् ? पछिल्लो स्थानीय निर्वाचनयता यिनै प्रश्नको जवाफ विभिन्न माध्यमबाट खोज्ने उपक्रममा थिएँ म । संयोगवश, केही दिनअगाडि अमेरिकाको मिजौरी राज्यमा आमिस समुदायको इलाका भ्रमण गर्ने अवसर मिल्यो । सोह्रौं शताब्दीदेखिको निरन्तरता बोकेका आमिसहरूको आज पनि छुट्टै पहिचान छ । भाषा, पहिरन मात्र होइन, रहनसहन पनि फरक रहेका उनीहरूको विषेशता भनेको आधुनिकताबाट टाढा र प्रकृतिसँग नजिक रहेर जीवनयापन गर्नु हो । घोडापालन गर्ने र घोडाबाट चल्ने सवारी (टाँगाजस्तो) लाई यातायातको साधन मान्ने यो समुदाय बिजुलीको प्रयोग न्यूनतम गर्ने (सम्भवतः नगर्ने) रहेछ । झन्डै माइनस ५ डिग्री सेल्सियस तापक्रम रहेका बेला हामी त्यस समुदायमा पुग्दा घर तताउनलाई आगो बालिएको थियो । एयर कन्डिसन, फ्रिज, वासिङ मेसिन आदि केही प्रयोग नगर्ने समुदायको आफ्नै सामुदायिक उत्पादन र पसलहरू हुने रहेछन् जहाँ पैसा तिरेको बिल कम्प्युटर हैन कि टाइपराइटरबाट दिने रहेछन् । सामुदायिक पसलमा सामाजिक नक्सा थियो जसमा करिब २०० घरहरूका साथै बाटाघाटा, चर्च, स्कुल आदिबारे उल्लेख थियो । केटाकेटीहरू हातहातमा टिफिन बोकेर स्कुल जाँदै थिए । स्कुलबाहिर पानी खाने नल थियो । यो सबै देख्दा एक मनमा त यो समुदाय पनि हाम्रो देशका केही समुदायजस्तै बहिष्करणमा परेको हो कि भन्ने लाग्यो । आधुनिकताको चरमोत्कर्षमा पुगेको अमेरिकामा संसारबाट डाइभर्सिटी भिसा दिएर भित्र्याइएका वा अन्य तवरबाट आएका आप्रवासीहरूलाई त कुनै पनि सेवासुविधा प्रयोगबाट वञ्चित हुनुपर्दैन भने आमिस समुदाय किन वञ्चितीकरणमा छ ? तर त्यस्तो होइन रहेछ । यस्तो जीवनशैली त उनीहरूकै छनोट रहेछ, आफैंले रोजेको बाटो रहेछ । हामीले भेटेका मानिसहरू हँसिला र आत्मसम्मानले भरिपूर्ण देखिन्थे, कसैको अनुहारमा पनि आफ्नो पहिचानप्रति ग्लानि वा पीडाजस्तो देखिँदैनथ्यो ।अमेरिकामा आमिस समुदायको रहनसहनबारे बुझिरहँदा मेरा आँखामा भने नेपालका सुदूरपश्चिमका पहाडहरूमा र पूर्वी तराईमा गाँसबासकै ठेगान नभएर कष्टकर जीवन बिताइरहेका हलिया र हरवाचरवा समुदायहरू एवं बहिष्करणमा परेका जाति, लिंग, र अल्पसंख्यकहरूका दृश्य आइरहे । र मनमा प्रश्नहरू दौडिरहे समृद्धि के हो ? मानव जीवनका आधारभूत आवश्यकताहरू के के हुन् ? समृद्ध हुनु भनेको आफ्ना समान र फरक आवश्यकता, पहिचान र अस्तित्वको छनोट र उपयोगको स्वनिर्णय गर्न सक्नु हो वा राज्य वा व्यक्तिद्वारा बोकाइने भार हो ? यो केवल भौतिक विकास, आर्थिक सम्पन्नता मात्र हो कि व्यक्ति वा समुदायले महसुस गर्ने भावना, विशिष्ट पहिचान, आत्मसम्मान र अस्तित्वसँग पनि जोडिएको विषय हो ? समृद्ध समाजभित्र के के पर्छन् होला ? सायद ठूला र फराकिला बाटाहरू, अपांग र लैंगिकमैत्री संरचनाहरू, बर्खामा पानी नचुहिने घरहरू, बालीनाली झुलेका फाँटहरू, पुलपुलेसाले भरिएका नदीनालाहरू, आर्थिक रूपमा सम्पन्न परिवारहरू, रोजगार नागरिकहरू, स्कुल गइरहेका बालबालिकाहरू, अनुहारमा उज्यालो चमक बोकेका युवाहरू, कुनै ठूलो रूखमुनिको चौतारीमा बसेर आफ्ना जवानीका कथाहरू सुनाइरहेका हँसिला बाआमाहरू, पुस्तकालयमा रमाइरहेका साना नानीहरू, सार्वजनिक स्थानहरूमा एकअर्काको उपस्थितिलाई सम्मान गर्दै मुसुक्क हाँस्दै हिँडेका असंख्य मानिसहरू । बिरामी पर्दा सजिलै उपचार पाउन सकिने सुलभ रूपमा मानसिक र शारीरिक स्वास्थ्य सेवा दिने स्वास्थ्य केन्द्रहरू, बिनाभेदभाव व्यावहारिक र जीवनोपयोगी शिक्षा दिने विद्यालयहरू, सजिलैसँग पहुँच र लाभ लिन सकिने न्यायप्रणाली र तिनका विवेकशील अभ्यासीहरू । अनि फुर्सदमा खेल्न र रमाउन मिल्ने ठूला मैदानहरू, पार्कहरू, हरिया चौरहरू, भरिला जंगलहरू, हिउँले भरिएका सेता हिमालहरू । ओहो, सोच्दा मात्र पनि मन आनन्दित हुने ! अनि त्यतिले मात्र पुग्ला त ? सायद पुग्दैन । गर्वका साथ आफ्नो नामका पछाडि कामी, सार्की, सतार, सदा, मण्डल आदि राखेर आफ्नो जन्म र पेसाप्रति कहिल्यै अपमानबोध नगरी सम्मानपूर्वक बाँचेका समुदायहरूÙआफ्नो यौनिकता र लैंगिकताकै कारण जीवनभर परिचय लुकाउने बाध्यताबाट मुक्त भई आत्मविश्वासपूर्वक हिँडेका असंख्य लैंगिक र यौनिक अल्पसंख्यकहरूÙ आफ्नो जातकै कारण, शारीरिक अपांगताकै कारण, भौगोलिकता र बोलिएका भाषाकै कारण, मानिआएको धर्मकै कारण अपहेलित नभई आफू यही देशको नागरिक हुनुमा गर्व गरिरहेका तराई, हिमाल र सुदूरका मानिसहरू । अनि शरीरमा स्तन र योनि भएकै कारण दोस्रो दर्जामा राखिनुको विपरीत समान मानवका रूपमा राज्य, समाज र परिवारबाट स्विकारिएकाÙ श्रमको पहिचान र मूल्यांकन गरिएकाÙ समान नागरिक भनेर पहिचान भएकाÙ परिवार, समाज र राज्यको हरेक हिंसाबाट सुरक्षित रहन सक्ने बलिया आधारहरू रहेका, पितृसत्ताबाट थोपरिएका असंख्य लाञ्छना र बोझहरूबाट मुक्त आत्मविश्वासी महिलाहरू । के तपाईं यस्तो समाजको सपना देख्नुहुन्छ ? म भने अक्सर देख्ने गर्छु र यही सपनाले घचघच्याउनाले जीवनको सम्पूर्ण ऊर्जा खर्च गरिरहेकी छु । तर विडम्बना, कहिलेकाहीँ यस्तो सपना देख्नु नै अपराध हो कि जस्तो लाग्छ । केही समयअगाडि हुम्लाको विकट बस्तीमा दुई छाक टार्न र ओत लाग्न संघर्ष गरिरहेको मुक्त हलिया माइला कामीलाई हामीले सोध्यौं, तपाईं जीवनमा के चाहनुहुन्छ ? उनले घर भनेनन्Ù पैसा भनेनन्Ù बाटो, बिजुली वा स्कुल केही भनेनन्Ù सरकारको पुनःस्थापना प्याकेज पनि मागेनन् । माइला कामीले सुस्केरा काढ्दै एउटै इच्छा देखाए यो ठाउँ नै छाडेर टाढा कतै जाने जहाँ उनको पहिचान, जात, पेसालाई परिचय बनाइँदैनÙ जहाँ उनि र उनको परिवारलाई मानवका रूपमा स्वतन्त्र र आत्मसम्मानपूर्ण जीवन बिताउन सक्ने सहजता हुन्छ । उनको एउटै जवाफले हाम्रा धेरै प्रश्नको अन्त्य गरिदियो । उनी र हामी दुवै मौन भयौं । मलाई भने यस्तो बेला यस समाजको, परिपाटीको, प्रणालीको एउटा अभिन्न अंग हुनुपरेकामा अपराधबोध हुन्छ । देशमा धेरै राजनीतिक परिवर्तन भए । सत्ता फेरिए, शासक फेरिए, समृद्धिका योजनाहरू बुनिए तर यसका कारण सीमित मानिसहरूको बाहेक जीवन फेरिएन । राजनीतिक पार्टीहरूका घोषणापत्रमा लेखिएका सुन्दर शब्दहरू, माइला कामीहरूले पढ्न र बुझ्न सकेनन् अनि कसैले उनीहरूलाई बुझाउने झन्झट पनि गरेन । दुई छाक पेटभरि खाने, आङ राम्रोसँग ढाक्ने, आफ्नै एक टुक्रा जमिन र एउटा ओत लाग्ने घर बनाउने जीवनभरको सपना बनिरह्यो तर त्यही सपना काँडाजस्तै बिझाई पनि रह्यो । साहूको जमिनमा बसेपछि, उनले बनाइदिएको घर, उनकै जमिनमा बाली, आफ्नो शरीर र बालबच्चा पनि उनकै हुने भए । देखिने गरीको दासत्व त कहाँ छ र ? कागजमा सबै हलिया, हरवाचरवामुक्त भइसके, तर साहूका जुठा भाँडा नमाझी, उनको परसो नफाली, उनका गाईवस्तु चरनमा नलगी, उनले भनेका बेला रातसाँझ वा बिरामी वा भोकै नभनी उपस्थित नहुने हो भने भोलिपल्ट कता ओत लाग्ने ? जीवन यसरी नै चलिरहेको छ र अझै कहिलेसम्म यसरी नै चल्नुपर्ने हो, कसैले भन्न सक्दैन । समाज परिवर्तनशील छ । समयसँगै केही न केही परिवर्तन त भएकै छ । सबै कुरा निराशाजनक मात्र त पक्कै छैनन् । बहुसंख्यक मानिसहरूका हातमा स्मार्टफोन छ । बाटाघाटामा केटाकेटीहरू टाई लगाएर स्कुलतिर गएका देखिएकै छन् । सहरहरूमा हाइराइज बिल्डिङ बनिरहेकै छन्, पिच बाटाहरू पनि त छन्, गाउँगाँउमा भ्यु टावर छन्, बजार छिर्ने बेला सिमेन्टका भव्य गेटहरू ठडिएका छन्, ठूला मानिसहरू उपचार गराउन विदेश गएकै छन्, गाउँको निरीक्षण गर्न बेलाबेला गाडी चढेर मानिसहरू पनि आएकै छन् । कतिले खाडीतिर गएर पैसा कमाई बजारमा घर जोडेकै छन्, ठेकेदारहरूले धमाधम गाउँसहर सबैतिर बाटा खनेका खन्यै छन् । चोकमा टोलभरिका केटाहरू बिहानभरि क्यारेमबोर्ड खेलेकै छन्, अधवैंसेहरू चौतारीमा दिनभरि कौडा हानेकै छन् । केही भएकै छैन, सबैतिर निराशा छ त कसरी भन्न सकिन्छ र ? तर प्रश्न हो यी दृश्यहरूमा माइला कामीका सपनाहरू कहाँनिर पूरा भएका छन् ? उनीहरूले देखेको र देख्न चाहेको परिवर्तन यही र यति नै हो त ? हिजोका क्रान्ति र युद्ध, सत्ता र वर्गसंघर्षÙ परिवर्तनका मुद्दाहरूÙ यो देशमा सबैभन्दा पीँधमा रहेका दलित, महिला, अल्पसंख्यकले गरेका योगदानहरू केवल सत्ताप्राप्तिका भर्याङ मात्र थिए वा साँच्चिकै माइला कामीहरूको जीवन परिवर्तनका निम्ति पनि थिए ? जवाफ कसले दिने ? यो देशका समृद्धिका ठेकेदारहरूले यसको उत्तरदायित्व लिने कि नलिने ? आफ्ना वाचा पूरा गर्ने कि नगर्ने ? कि समृद्धि शब्दलाई चुनावका बेला जनताका भोट बटुल्ने औजार मात्र बनाउने ? अब पनि प्रश्न गरेनौं भने यस अपराधको भागीदार हामी सबै हुनेछौं । र यो प्रश्न पुराना दलहरू र तिनका नेताहरूलाई मात्र होइन, परिवर्तन हामीबाट भन्ने उद्घोष गर्दै उदाएका नव राजनीतिक खेलाडीहरूलाई पनि हो । साँच्चिकै एउटा समृद्ध समाजको कुरा गर्दै हुनुहुन्छ भने कृपया पहिले निर्क्योल गर्नुहोला, तपाईंको विधानभित्र, घोषणापत्रभित्र, भाषण वाचा व्यवहारहरूमा समृद्धिको परिभाषामा के के कुरा पर्छन् ? र यी पाउने आधार के हुन् ? त्यसभित्र यस देशको संरचनाको पीँधमा रहेका व्यक्ति, समुदाय, जाति, लिंगका प्राथमिकताहरू कहाँनिर पर्छन् ? अनि त्यो समृद्धि प्राप्त गर्ने मार्गहरू के के हुन् ? मार्गविहीन गन्तव्यको अर्थ हुन्न । कृपया, नागरिकको आँसुको, संवेदनाको, आशा र सपनाको राजनीतिक व्यापार गर्न बन्द गर्नुहोला ।"
हिउँदमै देखियो चितवनमा डेंगी,"चितवन (कास) जाडो सकिएर गर्मी सुरु हुन लाग्दा पनि चितवनमा डेंगीको अवस्था शून्यमा पुग्न सकेको छैन । गत असार दोस्रो साताबाट देखा परेको डेंगी असोजकात्तिकमा उत्कर्षमा पुगेको थियो । पुसमाघमा पनि डेंगीका बिरामी फाट्टफुट्ट देखिइरहे । फागुनमा पनि डेंगीका संक्रमित पत्ता लागेको चितवन स्वास्थ्य कार्यालयले जनाएको छ । रत्ननगरमा एक जनालाई संक्रमणको गत शुक्रबार पुष्टि भएको भेक्टर कन्ट्रोल निरीक्षक राम केसीले बताए । यो वर्ष चितवनमा डेंगी संक्रमण धेरै नै देखियो । जाडोमा पनि फाट्टफुट्ट देखियो । फागुन लाग्दासमेत देखिन छाडेको छैन, उनले भने । बिगतमा वर्षा सुरु भएपछि गर्मीमा मात्रै संक्रमित देखा पर्थे ।यो वर्षमा साउनयता हालसम्म चितवनका २ हजार २ सय ९४ जनामा संक्रमण पुष्टि भएको उनले जानकारी दिए । अन्य जिल्लाबाट उपचार गराउन आउनेको संख्या जोड्दा संक्रमित ३ हजार ३ सय १० पुगेका छन् । चितवनका संक्रमितमध्ये ६ जनाको मृत्यु भएको स्वास्थ्य कार्यालयले जनाएको छ । चितवनमा तीन वर्षअघि डेंगीले महामारीको रूप लिएको थियो ।त्यो बेला जिल्लामा १९ हजार २ सय ३० जनामा परीक्षण गर्दा ४ हजार ८ सय तीन जनामा संक्रमण पुष्टि भएको थियो । त्यो बेला तीन जनाको मृत्यु भएको थियो । तीन वर्षअघिको तुलनामा यो वर्ष संक्रमण कम देखिए पनि मृत्यु हुनेको संख्या दोब्बर भएको छ । गर्मी नबढ्दै र पानी नपर्दै संक्रमित देखा परेका कारण आउँदो समयमा थप सजगता अपनाउन आवश्यक भएको केसीको भनाइ छ । भरतपुर अस्पतालका प्रवक्ता डा गोविन्द कँडेल भने अहिले देखिएको संक्रमितको संख्याले डर, चिन्ता मान्नुपर्ने अवस्था नभए पनि सतर्क रहन आवश्यक भएको बताउँछन् । यो पटक बर्खायाम र त्यसपछिका दुईतीन महिना धेरै नै संक्रमित भएका थिए । त्यसैले जाडोका महिनामा पनि फाट्टफुट्ट संक्रमित देखिँदा आत्तिनुपर्ने होइन । तर, आउँदा दिनमा पनि सतर्कता आवश्यक छ, उनले भने ।"
हेटौंडा अस्पताल नयाँ स्वरूपमा,"(हेटौंडा)बिरामीलाई अन्तै लैजान सिफारिस गर्दै आएको हेटौंडा अस्पतालले रूप फेरेको छ । नयाँ भवन बनाइएको छ, जनशक्ति र साधन थप भएको छ । मदन भण्डारी स्वास्थ्य विज्ञान प्रतिष्ठानअन्तर्गत सञ्चालित अस्पतालमा अहिले मकवानपुरका मात्र होइन तराई क्षेत्रका जटिल खालका बिरामी उपचारका लागि आउँछन् । यूएसआईडीको सहयोगमा विसं २०१६ मा १५ शय्याको स्थापना भएको अस्पताललाई २०२२ सालमा सरकारले २५ शय्याको बनाएको थियो । २०३० देखि यहाँका सरकारी तथा गैरसरकारीको सहयोगमा विस्तार गर्दै ५० शय्याको बन्यो । तर, त्यतिबेला पूर्वाधार र जनशक्तिले गर्दा रेफर गर्ने अस्पतालको परिचय बनेको थियो । मुलुक शासकीय व्यवस्था संघीयतामा रूपान्तरसँगै हेटौंडा अस्पतालले काँचुली फेर्न सुरु गरेको हो । अस्पताल विकास समितिका पूर्वअध्यक्ष प्रकाश पौडेल भन्छन्, हेटौंडा वाग्मती प्रदेशको राजधानीका रूपमा परिणत भएपछि अस्पतालको स्वास्थ्य सेवाले गुणात्मक फड्को मार्यो । पूर्वपश्चिम राजमार्ग, कान्ति लोकपथ, धरानचतरा सडकमार्ग र त्रिभुवन राजपथको संगम स्थलमा रहेको हेटौंडाको अस्पतालको परिसरमा संघीय सरकारले ३५ करोड ३२ लाखको लागतमा आधुनिक तीनतले भवन निर्माण गरेको छ । उक्त भवनको राष्ट्रपति विद्यादेवी भण्डारीले मंगलबार उद्घाटन गरेकी छन् । समारोहमा उनले संघीयताको अवधारणाअनुसार मुलुकका सातै प्रदेशलाई सुविधा सम्पन्न बनाउनुपर्नेमा उनले जोड दिइन । हेटौंडा अस्पतालले हेटौंडासँगै आसपासका क्षेत्रका बिरामीको सेवा र स्तरीय स्वास्थ्य जनशक्ति उत्पादनमा विशेष पहलकदमी गर्नु आवश्यक रहेको उनले बताइन् । अस्पतालमा अहिले ३८ जना विशेषज्ञ चिकित्सकसहितको जनशक्ति रहेको जानकारी अस्पताल व्यवस्थापन तथा सञ्चालन समितिका अध्यक्ष राजेश प्रसाईंले दिए । अहिले २ सय १० शय्या छन् । आईसीयू र एचडीयूका १७ शय्या छन् भने सिटीस्क्यान सञ्चालनमा छ । एमआरआई मेसिन छिटै सञ्चालनमा ल्याउन काम भइरहेको अस्पतालका निमित्त प्रमुख डा कमलराज दवाडीले बताए । अस्पताल परिसरमा ५२ करोडको लागतमा ६ तले भवन निर्माणाधीन छ । उक्त भवन बनेपछि अस्पताल ५ सय शय्याको हुने अध्यक्ष प्रसार्इंले बताए । हाल बहिरंग र आकस्मिक सेवामा दैनिक ८ सयभन्दा बढीलाई सेवा दिने गरेको छ । अस्पताल परिसरमा आफ्नै अक्सिजन प्लान्ट पनि छ । सेवा सुदृढीकरणसँगै बारा, रौतहट, सर्लाही र महोत्तरीका बिरामी पनि उपचारार्थ हेटौंडा आउने गरेका छन् ।"
'बाध्यकारी अवस्थामा बस्दै प्रदेशसभा,"(मकवानपुर)सरकारले जारी गरेको अध्यादेशलाई प्रतिस्थापन विधेयकबाट पारित गर्नुपर्ने बाध्यात्मक अवस्था सिर्जना भएसँगै बुधबार वाग्मती प्रदेशसभा बैठक बस्दै छ । प्रदेशसभा सचिवालयले सूचना जारी गर्दै बैठक आह्वान गरेको छ । बैठकमा प्रदेश सरकारले जारी गरेको अध्यादेशहरूको प्रतिस्थापन विधेयकहरू पेस हुने सम्भावित कार्यसूची तय भएको छ । अघिल्लो सरकारले जारी गरेको ५ वटा अध्यादेश सदनमा पुस १८ मा शालिकराम जम्कट्टेल नेतृत्वको वर्तमान सरकारद्वारा सदनमा पेस भएको थियो । प्रदेशसभा नियमावलीअनुसार अध्यादेश सदनमा पेस भएको ६० दिनभित्र प्रतिस्थापन विधेयकमार्फत पारित गरी प्रमाणीकरण गर्नुपर्ने हुन्छ । यसै बाध्यतालाई मध्यनजर गर्दै प्रदेशसभाको बैठक आह्वान गरिएको हो । प्रदेशसभा सचिवालयका प्रवक्ता मनोजकुमार गुप्ताका अनुसार बैठकमा निजामती कर्मचारीसँग सम्बन्धित दुई अध्यादेशको प्रतिस्थापन विधेयक संसद् बैठकमा पेस गरिनेछ । मदन भण्डारी स्वास्थ्य विज्ञान प्रतिष्ठान ऐन २०७६ लाई जगाउन बनेको विधेयक पनि संसद्मा पेस गरिनेछ । राजेन्द्रप्रसाद पाण्डे नेतृत्वको अघिल्लो सरकारले मदन भण्डारी स्वास्थ्य विज्ञान प्रतिष्ठान ऐन २०७६ संशोधनसम्बन्धी अध्यादेश जारी गरेको थियो । प्रदेशसभाको बैठकको कार्यसूचीमा बुधबार बिहान ११ बजे कार्यव्यवस्था परामर्श समितिको बैठक बस्ने तय भएको छ । सदनमा पेस भएको प्रतिस्थापन विधेयकको दफावार छलफलका लागि संसदीय समितिमा पठाउने गरिएको छ । तर, प्रदेशमा संसदीय समिति अझै गठन नभएका कारण सोझै सदनबाट विधेयक पास गर्ने तयारीमा सरकार रहेको देखिन्छ । यस विषयमा सरकारले प्रतिपक्षी दलसँग भने अझै छलफल अगाडि बढाएको छैन । सम्भावित कार्यसूचीमा समेत संसदीय समितिको गठन गर्ने विषय नराखिएको प्रवक्ता गुप्ताले बताए । कार्यव्यवस्थाको बैठकमा भएको निर्णयअनुसार सदन अगाडि बढ्नेछ, उनले भने । संसदीय समितिका विषयमा दलहरूबीच सहमति हुन नसक्दा गत माघ २६ पछि प्रदेशसभा बैठक बस्न सकेको थिएन । संसदीय समिति गठनका लागि बोलाइएको बैठक भागबन्डा नमिल्दा बस्नै नसकेको हो । प्रदेशसभामा तत्काल शिक्षासम्बन्धी ऐन, हस्तकलासम्बन्धी ऐन र कृषिसम्बन्धी अध्यादेशहरू ऐन नै ल्याएर प्रतिस्थापन गर्नुपर्ने अवस्था छ । प्रदेशसभामा ५ वटा संसदीय समिति छन् । उक्त विषयगत समितिको नेतृत्व गर्ने विषयमा सत्तारूढ दलबीचमै विवाद छ । सत्तारूढ दल माओवादी, एमाले, राप्राले २२ वटा समितिको दाबी गर्दा हाम्रो नेपाली पार्टीले एउटाको नेतृत्व मागदाबी गरेको छ । हाम्रो नेपाली पार्टीले मन्त्रिपरिषद्मा आफ्नो दलको प्रतिनिधित्व नभएका कारण जसरी पनि एउटा समिति पाउनुपर्ने अडान सत्तारूढ दलको बैठकमा राखेको छ ।सदनको प्रमुख प्रतिपक्षी दल कांग्रेसले पनि दुईवटा समिति सहमतिमै आफूलाई दिनुपर्ने दाबी गरिरहेको छ । एकीकृत समाजवादी र नेपाल मजदुर किसान पार्टीले पनि कम्तीमा एउटा संसदीय दलको नेतृत्व माग गरिरहेका छन् । अघिल्लो प्रदेशसभा बैठकमा दलहरूका तर्फबाट समितिमा बस्ने सांसदहरूको नामावली माग भएको थियो । एमालेबाहेकका दलले सदनमा नाम नबुझाउँदा समिति गठन प्रक्रियामा समस्या भएको हो । सरकारलाई प्रश्न गर्ने र निर्देशन दिने क्षमता राख्ने भएका कारण समितिमा दलहरूको दाबी बढी भएको हो । समिति गठन प्रक्रियामा ढिलाइ हुने भएपछि प्रदेशसभा सचिवालयले पुनः सर्वदलीय बैठक बोलाउने तयारीसमेत गरेको छ । सचिवालयले बिहीबार सर्वदलीय बैठक राख्ने जनाएको छ । आन्तरिक मामिला तथा कानुनमन्त्री गंगानारायण श्रेष्ठले यस विषयमा अझै केही दिन समय लाग्ने बताए । दलहरूबीच छलफल र सहमतिपश्चात् यस विषय टुंगिनेछ, उनले भने ।कांग्रेस सांसद एवम् मुख्य सचेतक कुन्दनराज काफ्लेले सत्तारूढ दल समिति निर्माणमा गम्भीर नभएको आरोप लगाए । सदन प्रतिपक्षको हो, सत्ता सरकारको । सरकारले दुवै हामीलाई चाहियो भनिरहेको छ । यो गलत हो, उनले भने । प्रतिपक्षलाई नसमेटिएसम्म समिति गठन गर्न नसकिने उनले बताए । सरकारले समिति गठन गर्न हालसम्म कुनै औपचारिक प्रस्ताव नै ल्याएको छैन । हामी समितिमा बस्ने नामावली बुझाउन तयार नै छौं, उनले भने । एकीकृत समाजवादीका सांसद एवम् पूर्वआन्तरिक मामिला तथा कानुनमन्त्री कृष्ण शर्मा खनालले सत्तारूढ दलभित्रकै विवादका कारण समिति गठनमा समस्या भएको बताए । सत्तारूढ दलमै समितिको नेतृत्व कसले गर्ने भन्ने विवाद छ । समितिमा बस्ने सांसदको नाम बुझाउन हामी तयार नै छौं । तर, सरकारले विपक्षीलाई दोष लगाएर पन्छिन खोजिरहेको छ, उनले भने । प्रदेशसभामा प्रदेश मामिला समिति, अर्थ तथा विकास समिति, सार्वजनिक लेखा समिति, शिक्षा, स्वास्थ्य तथा कृषि समिति र उद्योग, पर्यटन तथा वातावरण समिति छन् ।"
आर्जन घट्दा कालोसूचीमा पर्ने ऋणीको संख्या तेब्बर,"(काठमाडौं)चालु आर्थिक वर्षको सात महिना (साउनदेखि माघसम्म) मात्र १६ हजार ५० जना ऋणी कर्जा सूचना केन्द्रको कालोसूचीको सूचीमा थपिएका छन् । गत आर्थिक वर्षको सोही अवधिको तुलनामा यो संख्या करिब १ सय २९ प्रतिशतले बढी हो । ०७८ को साउनदेखि माघसम्म ६ हजार ९ सय ९९ जना ऋणीमात्र कालोसूचीमा परेका थिए । अर्थतन्त्र संक्रमणकालमा रहेकाले आर्थिक गतिविधिमा आएको सुस्ती, मागमा कमी, उत्पादनमा कमीलगायत कारण आयआर्जन घटेकाले कालोसूचीमा पर्ने ऋणी संख्या बढेको हो । अहिलेको परिस्थितिजन्य कारणले ऋणीको ऋण भुक्तानी क्षमता घटेको देखिन्छ, नेपाल बैंकर्स संघका उपाध्यक्ष सन्तोष कोइरालाले भने । कालोसूचीमा पर्नेमध्ये पनि धेरै निर्माण व्यवसायी रहेको उनले जानकारी दिए । निश्चित समयमा काम सकिएला र पैसा आउला भन्ने अनुमानका आधारमा चेक काटिँदो रहेछ, उनले भने, त्यसो नहुँदा कालोसूचीमा पर्ने गरेको देखिन्छ । नेपाल निर्माण व्यवसायी महासंघका महासचिव रोशन दाहालले सरकारबाट समयमै भुक्तानी नहुनु, इन्धन तथा निर्माण सामग्रीको मूल्य अचाक्ली बढ्नुलगायत कारण ऋण तिर्ने क्षमता घटेकाले धेरै निर्माण व्यवसायी कालोसूचीमा परेको बताए । हामीले धेरै सरकारी काम गर्ने हो । सरकारी भुक्तानी तोकिएको समयमा हुँदैन, उनले भने, निर्माण व्यवसायी जहिले पनि कालोसूचीको घेराभित्रै छन् । निर्माण नसक्दा सरकारको कालोसूचीमा परिन्छ । समयमै निर्माण सके पनि भुक्तानी ढिलो हुँदा बैंकको कालोसूचीमा पर्नुपर्छ । केही मिटरब्याजीका कारणले पनि कालोसूचीमा परेको स्रोतले बताएको छ । मिटरब्याजमा सापटी दिने र ऋणीबाट चेक लिने प्रवृत्ति बढेको देखिन्छ, स्रोतले भन्यो, समयमै भुक्तानी भएन भने बैकिङ कसुरमा उजुरी दिने । पछिल्ला महिनामा यस्तो प्रवृत्ति बढ्दो छ । पछिल्ला वर्षमा बैंक तथा वित्तीय संस्थाको कालोसूचीमा पर्ने ऋणीमध्ये करिब ८७ प्रतिशत चेक बाउन्सका कारणले हुँदै आएको पाइएको छ । कर्जा सूचना केन्द्रको तथ्यांकमा पनि पछिल्ला वर्षमा कालोसूचीमा परेका ऋणीमध्ये औसतमा ८० प्रतिशतभन्दा बढी चेक बाउन्सका छन् ।आफ्नो खातामा पैसा नभएको जानीजानी चेक काटेर दिँदा कालोसूचीमा परिन्छ । यसरी दुई वा सोभन्दा बढी पटकसम्म बैंकबाट पैसा निकाल्न नपाएपछि चेक लिने मानिसले चेक काट्नेलाई चेक बाउन्सको कसुरमा कालोसूचीमा राख्न उजुरी गर्न सक्छ । उजुरीका आधारमा सम्बद्ध बैंकले चेक काट्ने व्यक्तिलाई कालोसूचीमा राख्न कर्जा सूचना केन्द्रलाई सिफारिस गर्छ । तर यस्तो निवेदन चेक जारी भएको मितिले ६ महिनाभित्र दिइसक्नुपर्ने प्रावधान छ । चालु आर्थिक वर्षको सात महिनामा कालोसूचीमा पर्नेहरूमध्ये बहुसंख्यक चेक बाउन्सका कारण रहेको केन्द्रको तथ्यांकले देखाएको छ । उक्त अवधिमा १४ हजार ६२ जना चेक बाउन्सको कारणले कालोसूचीमा परेका छन् । यो उक्त अवधिमा कालोसूचीमा परेकामध्ये ८७६१ प्रतिशत हो । उक्त अवधिमा १ हजार ९ सय ८८ जना ऋणीमात्र बैंकबाट लिएको कर्जा भुक्तानी गर्न नसकेर (लोन डिफल्ट) कालोसूचीमा परेको देखिन्छ । गत आर्थिक वर्षको साउनदेखि माघसम्ममा ५ हजार ६ सय ४९ जना चेक बाउन्स र १ हजार ३ सय ५० जना बैंकबाट लिएको कर्जा भुक्तानी गर्न नसकेर कालोसूचीमा परेका थिए । आर्थिक वर्ष ०७६७७ र ०७७७८ मा पनि धेरै जना चेक बाउन्सका कारण कालोसूचीमा परेको तथ्यांकले देखाएको छ । यसअघि कोभिड१९ बाट प्रभावित ऋणीको ६ महिनाभन्दा बढीको ब्याज बक्यौता नरहेको अवस्थामा धितो लिलामी तथा कालोसूचीमा समावेश गर्न नपाइने राष्ट्र बैंकले गरिदिएको थियो । उक्त सुविधा ०७८ असारदेखि सकिएको छ ।बैंकिङ कसुरसम्बन्धी ऐनमा आफ्नो खातामा मौज्दात रकम नभएको जानीजानी चेक काटिदिएको प्रमाणित भए कारबाही र जरिवाना हुने व्यवस्था छ । चेक बाउन्सका मुद्दामध्ये पनि धेरै निकै कम रकमका रहेको बैंकहरूले बताएका छन् । मुद्दा संख्या बढेपछि त्यसको अनुसन्धानका लागि प्रहरी प्रशासनको पनि काम थपिएको छ । यसले एकातिर राज्यको ठूलो साधनस्रोत उपयोग भइरहेको छ भने अर्कातिर सानो रकमको कसुरमा पनि सर्वसाधारणले ठूलो सास्ती भोग्नुपरेको जानकारहरू बताउँछन् । यस विषयमा राष्ट्र बैंक, महान्यायाधिवक्ताको कार्यालय, प्रहरी सबै जानकार छन् । सोही कारण चेक बाउन्ससम्बन्धी लचिलो व्यवस्था गर्नेसम्बन्धमा यी निकायबीच पटकपटक छलफल पनि भएको छ । यस्ता मुद्दाको संख्या घटाउन चेक बाउन्स भएपछि पनि सम्बन्धित दुवै पक्ष (चेक काट्ने र चेक वाहक) लाई मिल्न चाहे समझदारीमा मिलापत्र गर्ने व्यवस्था गर्न लागिएको राष्ट्र बैंक स्रोतको भनाइ छ । त्यसैले बैंकिङ कसुरको आरोप लाग्नुअघि दुवै पक्षलाई सहमतिमा ल्याउने र विवाद नटुंगिए मात्र कारबाही अघि बढाउने व्यवस्थाका लागि सिफारिस गरिएको छ, स्रोतले भन्यो । हाल बैंकिङ कसुरसम्बन्धी ऐनमा मिलापत्रको व्यवस्था छैन । चेक बाउन्स भएपछि चेक काट्ने व्यक्तिले पैसा भुक्तानी गर्छु भन्दा पनि कारबाही भोग्नुपर्ने अवस्था छ । यो व्यवस्थाले २४ हजार रुपैयाँको कारोबारमा बैंकिङ कसुरबापतको जरिवाना भोग्नुपर्छ । यो प्रावधानले सर्वसाधारण पनि मर्कामा परेकाले राष्ट्र बैंकले बैंकिङ कसुरसम्बन्धी ऐन संशोधन गरी स्वीकृतिका लागि पठाएको छ । संशोधनमा १० लाख रुपैयाँसम्मको चेक बाउन्सको मुद्दामा मिलापत्र गर्न सकिने व्यवस्था प्रस्ताव गरिएको छ ।प्रस्ताव गरेअनुसार नै ऐन संशोधन भए नागरिकले चेकमा उल्लेख भएको रकम तिरेपछि कारबाही भोग्नुपर्दैन, स्रोतले भन्यो, यसलाई चेक बाउन्ससम्बन्धी मुद्दामा बैंकिङ कसुर नलाग्ने भन्ने अर्थमा बुझ्नु हुँदैन । ससाना कारोबारमा दुवै पक्ष मिल्न खोजे उपयुक्त वातावरण बनाइदिन मात्र खोजिएको हो । कालोसूचीमा रहेका व्यक्ति, फर्म, कम्पनी वा संगठित संस्थाले त्यस्तो सूचीबाट फुकुवा नभएसम्म आफ्नो खातामा रकम जम्मा गर्नेबाहेक अन्य कुनै पनि किसिमको बैंकिङ कारोबार गर्न पाउँदैनन् । बैंकिङ कसुर ठहरिएमा बिगोबमोजिम जरिवाना र तीन महिनासम्म कैदको व्यवस्था ऐनमा छ ।"
२ सय चिया श्रमिक सामाजिक सुरक्षा कोषमा,"(बिर्तामोड)सरकारी चिया बगानका करिब २ सय श्रमिक तथा कर्मचारीलाई सामाजिक सुरक्षा कोषमा सूचीकृत गर्ने प्रक्रिया थालिएको छ । राष्ट्रिय चिया तथा कफी विकास बोर्डको केन्द्रीय कार्यालयले मातहतका कार्यालयलाई कोषमा सूचीकृत हुन फागुन ४ मा पत्राचार गरेको हो । सरकारको पूर्ण स्वामित्वमा बोर्डअन्तर्गत सात बगान छन् । प्रदेश१ मा मात्र ६ वटा बगान छन् । यीमध्ये इलाममा तीन वटा चिया विस्तार योजना फिक्कल, मंगलबारे र जसबिरे छन् । पाँचथरमा चिया विस्तार योजना लालीखर्क, तेह्रथुममा चिया विस्तार योजना सोल्मा र धनकुटामा चिया विस्तार योजना हिले छन् । त्यस्तै नुवाकोटमा चिया विस्तार योजना रानीपौवा नुवाकोट छ ।सात वटै बगानका श्रमिकको नाम सूचीकृत गर्ने गरी अनलाइन दर्ता भइरहेको छ, बोर्डको क्षेत्रीय कार्यालय बिर्तामोडका प्रमुख इन्द्रप्रसाद अधिकारीले जानकारी दिए । झन्डै एक हजार रोपनीमा फैलिएका यी चिया विस्तार योजनामा स्थायी श्रमिक करिब ४० जना छन् । मौसमी श्रमिक एक सय ५० भन्दा बढी छन् । थोरै श्रमिक भए पनि कम्तीमा सरकारले आफ्नो लाज ढाकेको छ । आफैंले लागू गरेको ऐन ४ वर्षपछि भए पनि कार्यान्वयन गर्न खोजिरहेको छ । हाम्रा लागि यो खुसीको कुरा हो, नेपाल चिया बगान श्रमिक संघका केन्द्रीय अध्यक्ष दीपक तामाङले भने । किसानलाई चिया खेती गर्न सिकाउने उद्देश्यले सरकारले चिया विस्तार योजना सञ्चालनमा ल्याएको हो । योगदानमा आधारित सामाजिक सुरक्षा ऐन २०७४ सरकारले १ मंसिर २०७५ बाट लागू गरेको थियो । बोर्डले उक्त ऐनको दफा १० बमोजिम चिया बगानका श्रमिकलाई सूचीकृत गर्न मातहतका निकायलाई निर्देशन दिएको छ । दफा १० अनुसार श्रमिकले औषधि उपचार तथा स्वास्थ्य सुरक्षा, मातृत्व सुरक्षा, दुर्घटना बिमा, अशक्तता भत्ता, वृद्ध अवस्था सुरक्षा योजना, आश्रित परिवार सुरक्षा योजना, बेरोजगार सहायता तथा कोषले तोकेका अन्य सामाजिक सुरक्षा योजना प्राप्त गर्ने उल्लेख छ । श्रम ऐन २०७४ मा श्रमिकका लागि कोष, उपदान तथा बिमासम्बन्धी व्यवस्था गरेको छ । ऐनको दफा ५२ को उपदफा २ मा रोजगारदाताले सम्बन्धित श्रमिकले काम प्रारम्भ गरेको दिनदेखि नै लागू हुने गरी उनको नाममा सामाजिक सुरक्षा कोषमा रकम जम्मा गर्नुपर्ने उल्लेख छ । दफा ५३ मा रोजगारदाताले प्रत्येक श्रमिकको आधारभूत पारिश्रमिकको ८ दशमलव ३३ प्रतिशत बराबरको रकम प्रत्येक महिना उपदानबापत श्रमिकको नाममा उक्त कोषमा जम्मा गर्नुपर्ने व्यवस्था छ । श्रम ऐनको दफा ५४ मा श्रमिकको कम्तीमा वार्षिक एक लाख रुपैयाँ बराबरको औषधि उपचार बिमा तथा दफा ५५ मा श्रमिकको जुनसुकै प्रकारको दुर्घटनालाई समेट्ने गरी कम्तीमा सात लाख रुपैयाँ बराबरको दुर्घटना बिमा गराउनुपर्ने कानुनी व्यवस्था छ ।"
माओवादी बाहिरिँदा एमालेलाई कति सहज ?,"(काठमाडौं)राष्ट्रपति निर्वाचनका लागि उम्मेदवारी मनोनयन नजिकिएसँगै सत्ता गठबन्धनमा खटपट बढेको छ । कस्तो गठबन्धनबाट को उम्मेदवार हुने भन्ने निश्चित नभइरहेका बेला कुन परिस्थितिमा कसले राष्ट्रपति चुनाव जित्न सक्छ भन्ने आकलन पनि भइरहेको छ । फागुन २५ मा हुने राष्ट्रपति निर्वाचनमा प्रतिनिधिसभाका २ सय ७३, राष्ट्रिय सभाका ५९ र प्रदेशसभामा ५ सय ५० गरी ८ सय ८२ सांसद मतदाता छन् । प्रतिनिधिसभा २ सय ७५ सदस्यीय रहेकामा चितवन२ रिक्त छ, मनाङका निलम्बित कांग्रेस सांसद टेकबहादुर गुरुङले चुनावमा भाग लिन पाउँदैनन् । चुनावअघि नै प्रतिनिधिसभा नियमावली पारित भए एमालेका सांसद लक्ष्मी महतो कोइरी निलम्बनमा पर्नेछन् । मतभार संघीय सांसद १ जनाको ७९ र प्रदेश सांसदको ४८ हुन्छ । कांग्रेसको १६ हजार १ सय ४२, एमालेको १५ हजार ३ सय १२ (स्वतन्त्र १ सहित) र माओवादीको ७ हजार ७ सय ४५ मतभार छ । यस्तै राष्ट्रिय स्वतन्त्र पार्टीको १ हजार ५ सय १, राप्रपाको २ हजार ४ सय ५०, जनता समाजवादी पार्टीको २ हजार १ सय ४५, एकीकृत समाजवादीको २ हजार ५ सय ७४ मतभार छ । जनमत पार्टीको १ हजार २ सय ४२, लोकतान्त्रिक समाजवादी पार्टीको ९ सय ७१, नागरिक उन्मुक्ति पार्टीको ८ सय ९२, जनमोर्चाको २ सय ६, नेमकिपाको २ सय २३, संघीय समाजवादीको ४८, हाम्रो नेपालीको ९६, स्वतन्त्र सांसदको ८ सय ४४ र राष्ट्रिय सभामा मनोनीत सांसदको २ सय ३७ मतभार छ । राष्ट्रपतिमा निर्वाचित हुन कम्तीमा २६ हजार ३ सय १५ मतभार ल्याउनुपर्छ । कांग्रेस र माओवादी मात्रै मिल्दा मतभार २३ हजार ८ सय ८७ मात्रै हुन्छ, जुन बहुमतका लागि २ हजार ४ सय २७ ले अपुग हो । कांग्रेस उम्मेदवारलाई जनमोर्चा, नेमकिपा, प्रदेशसभामा प्रतिनिधित्व गर्ने नेपाल संघीय समाजवादी, हाम्रो नेपाली पार्टीले पनि मत दिए ५ सय ७३ मतभार थपिन्छ । मतभार ९ सय ७१ रहेको लोसपाले महन्थ ठाकुरलाई राष्ट्रपति बनाउनुपर्ने भन्दै भेटवार्ता अघि बढाएको छ । अहिलेको सातदलीय गठबन्धन एकढिक्का रह्यो भने मतभार ३१ हजार ४ सय ४५ हुन्छ । यो प्रधानमन्त्री पुष्पकमल दाहाललाई विश्वासको मत दिएका १ र एमाले प्रवेश गरेका १ स्वतन्त्र सांसदको समेत मतभार हो । सत्ता गठबन्धन कायमै रह्यो भने उसले खडा गर्ने उम्मेदवार राष्ट्रपतिमा निर्वाचित हुनेछ । तर, माओवादी अलग्गिएर कांग्रेससँग समीकरण बनाउँदा गठबन्धनका बाँकी दलको मतभार २३ हजार ७ सय हुन्छ । त्यस्तो अवस्थामा प्रतिनिधिसभाका दुई स्वतन्त्र सांसदले एमालेसहितको गठबन्धनलाई सघाउने देखिँदैन । राष्ट्रिय सभाका राष्ट्रपतिबाट मनोनीत तीन सांसदमध्ये एक जनाले एमालेलाई सघाउने निश्चित छ । एमालेसहितको गठबन्धनमा एकीकृत समाजवादी थपिँदा मतभार २६ हजार २ सय ७४ पुग्छ । यो मतभार राष्ट्रिय सभाका मनोनीत सांसद वामदेव गौतमले समेत मत हाल्दाको अवस्थामा हो । त्यति गर्दा पनि राष्ट्रपति निर्वाचित गराउन ४१ मतभार पुग्दैन । राष्ट्रिय सभाका एक स्वतन्त्र सांसद (खिमलाल देवकोटा) ले मत दिए मतभार ७९ थपिन्छ । प्रदेशसभामा थप ११ स्वतन्त्र सांसद छन्, उनीहरूको मत जता पनि जान सक्छ । निर्वाचनमा मत बदर र क्रस को जोखिम पनि रहन्छ । एमालेले अघि सार्ने उम्मेदवारलाई जसपा र नागरिक उन्मुक्ति पार्टीले सहयोग गर्ने सुनिश्चित पनि भइसकेको छैन ।"
इन्जा पुरस्कार दाहाल र वाग्लेलाई,काठमाडौं (कास) नेपाली पत्रकारहरूको अन्तर्राष्ट्रिय सञ्जाल (इन्जा) ले बर्सेनि प्रदान गर्दै आएको खोजी पत्रकारिता पुरस्कार यो वर्षका लागि कान्तिपुरकर्मी मातृका दाहाल र आईएनएस डट कमकी तारा वाग्लेलाई प्रदान गर्ने भएको छ । वरिष्ठ पत्रकार तीर्थ कोइराला संयोजकत्वको छनोट समितिले दाहाल र वाग्लेलाई पुरस्कृत गर्ने निर्णय गरेको इन्जाका सचिव दीपक रिजालले जानकारी दिए । यसअघि इन्जाले फोटोतर्फ नरेन्द्र श्रेष्ठ र सुरज श्रेष्ठ तथा बौद्धिक अनुसन्धान वृत्ति पुरस्कार जगत नेपाल र माधवप्रसाद तिवारीलाई प्रदान गर्ने निर्णय गरिसकेको छ । छनोट भएका सबैलाई इन्जा स्थापना दिवसको अवसरमा फागुन १७ मा काठमाडौंमा आयोजित कार्यक्रममा पुरस्कार प्रदान गरिने भएको छ ।
विस्फोटमा दुई बालक घाइते,"गण्डकी (कास) बेवारिसे भेटिएको ग्रिनेड (बम) घर लगेर खेलाउँदा पड्किएर पोखरा३३ ठुलढुंगामा दुई किशोर घाइते भएका छन् । १५ वर्षका माइकल पौडेल र १३ वर्षीय सविन तामाङ घाइते भएका हुन् । माया पौडेल मंगलबार काम गर्न सेती किनार गएकी थिइन् । श्रीमान् मिलनसँगै उनी किनारमा काम गर्दै थिइन् । अकस्मात् मायालाई छिमेकीको फोन आयो छोराको हातभरि रगत आएको छ, छिटो घर आउनुस् । दम्पती घर पुग्दा छोरा माइकल र उनका साथीलाई नजिकैको मेडिकल हल लगिएको थियो । ग्याल्पो ल्होसारको बिदाको दिन माइकल र सविन खेल्न घरपारिको सेनाको प्रशिक्षण केन्द्र नजिक पुगेका थिए । पहिला त्यहाँ फायरिङ हुन्थ्यो, अहिले फायरिङ हुन छाडेको धेरै दिन भएपछि त्यहाँ घुम्न गएका थियौं, माइकलले भने । त्यहाँ उनीहरूले बेवारिसे ग्रिनेड भेट्टाए । गाडा हरियो रङको फलाम झुन्डेको थियो, युज भइसकेजस्तो लागेर घर लग्यौं, माइकलले भने । कोठाको चुकुल लगाएर दुवै ग्रिनेड खेलाउन थाले । सविनले काँटीले ग्रिनेडलाई कोपेपछि फुस्स गरेको माइकल बताउँछन् । पड्किन लागेको भेउ पाएपछि माइकलले ग्रिनेडलाई बाहिर फाल्न लाग्दा हातमै पड्कियो । फुस्स गरेपछि पड्किन लाग्यो भन्ने लागेर फाल्न खोजेको पड्किहाल्यो, माइकलले भने । ग्रिनेड पड्कँदा माइकलको हात र सविनको हात, खुट्टामा चोट लागेको छ । उनीहरूलाई उपचारार्थ गण्डकी अस्पतालमा उपचारका लागि लगिएको छ । उक्त ग्रिनेड कसरी त्यहाँ पुग्यो भन्नेबारे अनुसन्धान भइरहेको प्रहरीले जनाएको छ । ग्रिनेड भेटिएको ठाउँ नजिकै सेनाको प्रशिक्षण स्थल छ ।"
डेढ अर्ब बचत रहेको सहकारीका अध्यक्ष सम्पर्कविहीन,"(विराटनगर)एक अर्ब ४८ करोड ५५ लाखभन्दा बढी रकम जम्मा भएको विराटनगर२ स्थित तुलसी बहुमुखी सहकारी संस्थाका अध्यक्ष केदारनाथ शर्मा सम्पर्कविहीन भएका छन् । रकम फिर्ता माग्दै बचतकर्ता आन्दोलनमा रहेका बेला अध्यक्ष सम्पर्कविहीन भएका हुन् । बचतकर्ताको आन्दोलनका कारण सहकारी सातायता बन्द छ ।सहकारीमा बचत रकम झिक्न जाँदा सर्वसाधारणलाई फिर्ता नदिई अभद्र व्यवहार गरेको आरोपमा प्रहरीले सहकारीका उपाध्यक्ष अनिता गौतम र सचिव सविना न्यौपानेलाई पक्राउ गरेको छ । मोरङ प्रशासनले सञ्चालकहरूको बैंक खाता र सहकारीका विभिन्न ठाउँमा रहेका अचल सम्पत्ति रोक्का गरेको छ । विराटनगर प्रबन्धक मन्दीप खवासले आर्थिक मन्दीका कारण लगानी प्रभावित हुँदा निक्षेपकर्ताको रकम फिर्ता गर्न समस्या भएको दाबी गरेका छन् । उनका अनुसार विराटनगरमा मात्र करिब ६ हजार सर्वसाधारणको ६५ करोड बचत छ । मोरङ, झापा, सिरहा र उदयपुरमा गरी यो सहकारीमा सर्वसाधारणले १ अर्ब ४८ करोड ५५ लाख रुपैयाँ बचत गरेका छन् ।सहकारीले ४८ करोड ऋणकर्जा प्रवाहमा र ७५ करोडभन्दा बढी उद्योग तथा डिपार्टमेन्टमा लगानी गरेको छ । आर्थिक मन्दीले ती सबै लगानीको प्रतिफल नआउँदा बचतकर्ताको रकम फिर्ता दिन सकिएको छैन, खवासले भने । २०७१ मा सञ्चालनमा आएको सहकारीको मोरङ, दमक, सिरहा र उदयपुरमा शाखा छ । ती शाखा पनि हाल बन्द छन् । यो सहकारीले मोरङको लेटाङ, झापाको दमक र उदयपुरको गाईघाटमा डिपार्टमेन्ट स्टोर सञ्चालन गरेको छ ।रकम अभावकै कारण सहकारीले सूचना जारी गरेर प्रत्येक दिन ३० बचतकर्तालाई जनही १० हजारसम्म रकम फिर्ता गर्ने जनाएको थियो तर सर्वसाधारणको भीडका कारण सातादेखि सहकारी नै बन्द रहँदा त्यो पनि गर्न नसकिएको खवासले बताए । सुरक्षा प्रबन्ध राम्रो भए कार्यालय खोलेर सूचनामा तोकिएअनुसारको रकम वितरण गर्न सकिने उनको भनाइ छ । बचतकर्ताको रकम हिनामिना नभएको दाबी गर्दै खवासले भने, सबै रकम लगानी गरिएकाले उठ्नेबित्तिकै निक्षेप र ब्याजसहित फिर्ता गरिन्छ ।मोरङ प्रहरी प्रमुख एसपी दीपक पोखरेलका अनुसार संघीय तहको सहकारी भएकाले सहकारी विभागलाई अनुसन्धान गर्न आग्रह गरिएको छ । विभिन्न जिल्लामा शाखा रहेको यो सहकारीमा नागरिकको अर्बभन्दा बढी रकम बचत रहेको पाइएको छ, उनले भने, सहकारी विभागले अनुसन्धान र केन्द्रीय लेखापरीक्षणले हरहिसाब गर्नुपर्ने अवस्था छ, प्रहरीले त भागेका सञ्चालकलाई पक्राउ गरेर अनुसन्धानमा सहयोग पुर्याउने मात्र हो ।विराटनगर४ की विमला भट्टराईले तुलसी सहकारीको मुद्दती खातामा १८ लाख जम्मा गरेको एक वर्ष भइसक्दा पनि साँवा र ब्याज रकम दिन आलटाल गरेको बताइन् । जम्मा गरेको अवधि पूरा भइसकेर रकम झिक्न धाएको एक महिना बितिसक्यो, उनले भनिन्, सहकारीले भाखा दिँदै, फर्काउँदै आएको छ । विराटनगरकी ममताकुमारी साहले पनि बचत गरेको १८ लाख रुपैयाँ फिर्ता नपाएको बताइन् । फिक्स डिपोजिट गरेको एक वर्ष पुग्यो, उनले भनिन्, रकम झिक्न सहकारी धाएको दुई साता भयो तर पाएको छैन । आफूले भरोसा गरेर जीवनभरिको बचत उक्त सहकारीमा जम्मा गरेको उनले बताइन् ।सहकारीले टाँसेको सूचनामा भने हाल विश्वव्यापी रूपमा भइरहेको आर्थिक मन्दीको प्रभाव परेको र लगानी गरेको रकम फिर्ता नआउँदा समस्या परेको उल्लेख छ । सञ्चालक सम्पर्कमा नआउँदा र बचतकर्तासामु सहकारीको अवस्था सार्वजनिक नगर्दा बचतकर्ता चिन्तित बनेका हुन् । प्रहरीका अनुसार यो सहकारीमा बचतकर्ताको न्यूनतम १ देखि ३० लाखसम्म रकम रहेको पाइएको छ ।यस विषयमा विराटनगर महानगरपालिकाको न्यायिक समितिले पनि अनुसन्धान सुरु गरेको छ । उपप्रमुख शिल्पा निरौला कार्कीका अनुसार तुलसी सहकारीको मात्र नभएर महानगरमा दर्ता भएका १ सय ९४ वटै सहकारीको अनुगमन सुरु गरिएको छ । महानगर क्षेत्रमा सञ्चालित सहकारीमध्ये ७ वटा मात्र दर्ता भएको तथ्यांक छ । अधिकांश सहकारीको ब्यालेन्स सिट र बैंक स्टेटमेन्ट नमिलेकाले महानगरले विज्ञ टोली नियुक्त गरेर सूक्ष्म अनुसन्धान गर्ने उनको भनाइ छ । राजु घतानी र सिर्जना खाती दम्पतीले चलाएको नेपाल सहकारी र न्यु जनता सहकारीलाई मर्ज गरेर नेपाल सहकारी बनाएको तर मर्ज गर्नुभन्दा पहिला न्यु जनता सहकारीमा रहेको सर्वसाधारणको लाखौं बचत हिनामिना भएको समितिले जनाएको छ । विराटनगरकै किसान बचत तथा ऋण सहकारीले पनि बचत फिर्ता नदिएको भन्दै १५ जना स्थानीयले न्यायिक समितिमा उजुरी गरेका छन् ।"
उपाधि जित्नेमा दुवै ढुक्क,"(मकवानपुर)१२ दिनको रस्साकस्सी र प्रतिस्पर्धापछि बुधबार पाँचौं संस्करणको सहिद स्मृति स्थानीय तह फुटबल प्रतियोगिता०७९ को उपाधि छिनोफानो हुँदै छ । हिमालयन शेर्पा र मनाङ मर्स्याङ्दी क्लब प्रतियोगिताको फाइनलमा पहिलोपल्ट भिड्दैछन् । यस अर्थमा मकवानपुर गोल्डकपले नयाँ विजेता प्राप्त गर्दै छ । नजिकिँदै गरेको ए डिभिजन लिगको संघारमा भएको खेललाई सहभागी क्लबले टिमसेट गर्ने प्रतियोगिताको रूपमा चित्रण गरेको भए पनि हिमालयन र मनाङले भने उपाधिमा नाम लेखाउने अवसर पाएका छन् ।दुवै टोली फाइनल अगाडि च्याम्पियन हुनेमा ढुक्क देखिन्छन् । आफ्नो टोलीमा रहेका उत्कृष्ट खेलाडीसम्मिलित बलियो टोली मैदानमा उतार्ने दाबी प्रिम्याच कन्फ्रेन्समा कप्तान तथा व्यवस्थापकले गरेका छन् । प्रतियोगिताअघि हिमालयन शेर्पा चितवन र मनाङ पोखरामा दुई महिनादेखि बन्द प्रशिक्षणमा थिए । यस प्रतियोगितासँगै दुवै टोली ए डिभिजनमा सहभागी हुन संघीय राजधानीको यात्रा तय गर्नेछन् । दुवै टोली उपाधि साथमा लिएर उच्च मनोबलसहित लिगमा उत्कृष्ट सुरुआत गर्ने दाउमा छन् ।हेटौंडा५ स्थित पिप्लेक्याम्पा रंगशालामा फाइनल यात्रा तय गर्ने क्रममा हिमालयनले वाग्मती, फ्रेन्ड्स र एभिनियर एफसीलाई पराजित गरेको छ । मनाङले आयोजक र एपीएफलाई पराजित गरेको थियो । हालसम्म हिमालयनले विपक्षीको पोस्टमा ५ गोल गर्दा २ गोल बेहोरेको छ । मनाङले विपक्षी पोस्टमा २ गोल गर्दा एक गोल बेहोरेको छ । गोलको आधारमा मनाङभन्दा हिमालयन बलियो देखिन्छ । प्रतियोगितामा हिमालयनका विश्वास श्रेष्ठ, सुनील श्रेष्ठ र विदेशी खेलाडी योमीले उत्कृष्ट प्रदर्शन गरिरहेका छन् । मनाङका युवा खेलाडी सुमित श्रेष्ठ, कमल थापा र दीप कार्की लयमा देखिएका छन् । दुवै टोलीका डिफेन्डरले स्तरीय प्रदर्शन गरिरहेका छन् । हिमालयन शेर्पाका प्रशिक्षक सुमन श्रेष्ठले मनाङसँगको फाइनल खेल असाध्यै प्रतिस्पर्धात्मक हुने बताए । मनाङ बलियो टोली हो । हामी कमजोर आँक्ने छैनौं । जित्ने गरी मैदानमा उत्रन्छौं, उनले केही खेलाडी घाइते भए पनि उपाधि जित्न हदैसम्म प्रयत्न गर्ने बताए । टोलीका कप्तान विश्वास श्रेष्ठले प्रतियोगितामा च्याम्पियन हुनेमा आफूहरू ढुक्क रहेको बताए ।मनाङका कप्तान दीप कार्कीले स्टार खेलाडी नभए पनि उपाधि जित्ने दाबी गरे । हाम्रो टोली जित्नकै लागि मैदानमा उत्रन्छ । जुनियर भए पनि हाम्रा खेलाडीले उत्कृष्ट प्रदर्शन गरिरहेका छन्, उनले टोलीका दुई विदेशी खेलाडीले आफ्नो लय समात्ने दाबी गरे । मनाङका व्यवस्थापक शिव लामाले क्लबले दीर्घकालीन योजनाअनुरुप टोली तयार पारेको बताए । विजेता र उपविजेताले क्रमशः १५ र १० लाख रुपैयाँ प्राप्त गर्नेछन् । सर्वोत्कृष्ट खेलाडीलाई बुलेट मोटरसाइकल र विधागत उत्कृष्ट खेलाडी र प्रशिक्षकले जनही २५ हजार रुपैयाँ पुरस्कार पाउने आयोजक मकवानपुर जिल्ला फुटबल संघले जनाएको छ । आर्मीले दुईपल्ट, थ्रीस्टार र मकवानपुरले समान एक जितिसकेका छन् ।"
हात नमिलाउने जानकारी गराएकै थियौं : स्कटल्यान्ड प्रशिक्षक,देव यू१९ कप्तानदेव खनाललाई नेपाली यू१९ को कप्तान बनाइएको छ । देवको कप्तानीमा नेपाली टोली बुधबार यू१९ एसियाको विश्वकप छनोट खेल्न दुबई जाँदै छ । नेपालले यसअघि गुलशन झाको कप्तानीमा नेपाली यू१९ टोली घोषणा गरेको थियो । राष्ट्रिय टोलीमा पनि रहेका गुलशनले विश्वकप लिग २ मा दुई खेल खेलेका थिए । गुलशन राष्ट्रिय टोलीमा यथावत रहने भएपछि देवलाई यू१९ को कप्तान बनाइएको नेपाल क्रिकेट संघले जनाएको हो । गुलशन पनि यूएई जाने छन् तर उनले राष्ट्रिय टोलीबाट दुबईमा पपुवा न्युगिनी र यूएईविरुद्ध विश्वकप लिग २ का खेल खेल्नेछन् । गुलशनको स्थानमा आकाश चन्दलाई यू१९ टोलीमा राखिएको छ ।
वेस्टर्न ओपनमा ४५ गल्फर,"गण्डकी (कास) सूर्य नेपाल वेस्टर्न ओपनमा ४५ खेलाडीले प्रतिस्पर्धा गर्ने भएका छन् । सूर्य नेपाल गल्फ टुर २०२२२३ अन्तर्गत बुधबारदेखि हिमालयन गल्फ कोर्समा हुन लागेको चौथो प्रतियोगितामा ४५ खेलाडीले भाग लिनेछन् ।प्रोफेसनल गल्फर्स एसोसिएसन नेपालले आयोजना गर्न लागेको वेस्टर्न ओपनको २३ औं संस्करण हो । ५४ होलको प्रतियोगितामा ३१ व्यावसायिक र १४ एमेच्योर गल्फरले भाग लिने एसोसिएसनका महासचिव दीपक आचार्यले बताए । तीन दिन चल्ने प्रतियोगितामा दोस्रो दिनपछि उत्कृष्ट २१ व्यावसासिक र ६ एमेच्योरले अन्तिम १८ होलका लागि कट बनाउने छन् । प्रोएम शनिबार हुनेछ । नेपाल नम्बर एक व्यावसायिक गल्फर शुक्रबहादुर राई, भुवन नगरकोटी, दिनेश प्रजापति, सञ्जय लामा, धन थापा र रामे मगरले भाग लिनेछन् । १३ औं सागका दोहोरो स्वर्णधारी सुवास तामाङ, राष्ट्रिय टोलीका सद्भाव आचार्य मुख्य दाबेदार मानिएका छन् । इस्टर्न ओपन एमेच्योर विजेता राजेन राईले पनि यही प्रतियोगिताबाट व्यावसायिक करियर सुरु गर्न लागेका छन् । वेस्टर्न ओपन एमेच्योर गल्फ वरीयताअन्तर्गत रहेकाले वरीयता सुधार गर्ने मौका पनि रहेको आचार्यले बताए । प्रतिस्पर्धालाई रोचक बनाउन हिमालयन गल्फ कोर्सलाई परिमार्जन गरेर कठिन बनाइएको कोर्सका सञ्चालक भुवन गुरुङले बताए । ६९ पारको १६ होलको कोर्समा पहिलो र दोस्रो होल दोहोर्याएर खेल्नु चुनौतीपूर्ण हुने उनले बताए । पुरस्कार राशि बढाएर ८ लाख पुर्याइएको छ । विजेताले १ लाख ४० हजार, उपविजेताले ९० हजार र तेस्रोले ६७ हजार रुपैयाँ प्राप्त गर्नेछन् ।"
स्याङ्जाले जित्यो भलिबल उपाधि,"पाल्पा (कास) जिल्लामै पहिलो पटक सर्वाधिक राशि १ लाख ५१ हजार पुरस्कारको जिल्लास्तरीय पुरुष भलिबल प्रतियोगिताको उपाधि स्याङ्जाले जितेको छ । स्याङ्जाले फाइनलमा नवलपुर टिमलाई २५२०, २५१४, २५१५ को सोझो सेटमा पराजित गरेको हो । विजेताले १ लाख ५१ हजार र उपविजेता नवलपुरले १ लाख १ हजार रुपैयाँ पुरस्कार पाए । प्रतियोगितामा आयोजक पाल्पा तेस्रो भयो । पाल्पाले बाग्लुङलाई ३१ सेटले हरायो । पाल्पाले ५१ हजार १ सय ११ रुपैयाँ पायो । सर्वोत्कृष्ट खेलाडी स्याङ्जाका सन्जुविक्रम शाही भए । नवलपुरका हिमाल सुनारी ब्लकर, स्याङ्जाका हरि पाण्डे स्पाइकर, सुदीप राना सेटर, पाल्पाका आशिष श्रेष्ठ सर्भर र स्याङ्जाका राजन दर्लामी डिफेन्समा उत्कृष्ट चुनिए ।"
संकटा सेमिफाइनलमा,(बिर्तामोड)मनिष डाँगीको निर्णायक गोलसँगै संकटा क्लब भद्रपुरमा भइरहेको प्रथम भद्रपुर झापा गोल्डकप फुटबल प्रतियोगिताको सेमिफाइनल पुगेको छ । मंगलबार पहिलो क्वाटरफाइनलमा आयोजक क्लब भद्रपुर ब्लेजर्सलाई १० गोलले हराउँदै संकटा अन्तिम चारमा पुगेको हो । मनिषले पाँचौं मिनेटमै गोल गर्दै संकटालाई अग्रता दिलाएका थिए । त्यसपछि दुवै टिमबाट थप गोल हुन सकेन ।घरेलु मैदान र दर्शकको राम्रो साथ पाएको आयोजक भद्रपुरले खेलभर गोल फर्काउने निकै मिहिनेत गर्यो । संकटाको पोस्टमा दर्जन बढी आक्रमण बुने पनि बललाई पोस्टको दिशा दिन नसक्दा आयोजक भद्रपुर स्तब्ध बन्यो । मेची रंगशालामा भएको खेलको सुरुआतमै गोल खाएपछि दबाबमा परेको आयोजक भद्रपुर ब्लेजर्सको दुइटा प्रहार संकटाको बारमा लागेर फर्किएको थियो । पूर्वराष्ट्रिय खेलाडी हरि खड्काको प्रशिक्षणमा मैदान उत्रिएको भद्रपुर कलेक्सन टिम भए पनि खेलमा भने राम्रो तालमेल बनाएको थियो । खेलमा म्यान अफ द म्याच संकटाका गोलरक्षक टिकेन्द्रसिंह थापा भए । उनले २० हजार रुपैयाँ प्राप्त गरे । बुधबार लिग विजेता मछिन्द्र र चर्च ब्वाइज युनाइटेडबीच दोस्रो क्वाटरफाइनल खेल हुनेछ । फागुन १६ सम्म हुने गोल्डकप विजेताले १३ लाख र उपविजेताले ७ लाख रुपैयाँ पुरस्कार प्राप्त गर्नेछन् ।
कलैयामा मेयर कप सुरु,बारा (कास) कलैयास्थित सिद्धेश्वर क्रिकेट मैदानमा टी २० मेयर कप क्रिकेट प्रतियोगिता मंगलबार सुरु भएको छ । कलैया क्रिकेट क्लबको आयोजनामा भएको खेलमा मकवानपुरले भारतको बेलियालाई ५२ रनले हरायो । मकवानपुरले २० ओभरमा १ सय ६४ रन जोड्दै बेतियालाई १ सय १२ रनमा समेटेको थियो । मकवानपुरका आशिष पोखरेल भए प्लेयर अफ द म्याच भए । उनले ११ रन खर्चेर ४ विकेट लिए । अर्को खेलमा कलैया क्रिकेट क्लब ८ विकेटले विजयी भयो । चितवनले १ सय ३८ रनको लक्ष्य दिएको थियो । कलैयाले तृतराज दासको सानदार प्रदर्शनमा २ विकेट गुमाई १३३ ओभरमै लक्ष्य भेटेको थियो । तृतराजले ७९ रन बनाउनुका साथै ४ विकेट लिएका थिए । उनी प्लेयर अफ द म्याच भए । बुधबार मोतिहारी र चितवन तथा वीरगन्ज र बेतियाबीच प्रतिस्पर्धा हुनेछन् । कलैया उपमहानगरका नगर प्रमुख विनोद साहले ब्याटिङ र कलैया क्रिकेट क्लबका अध्यक्ष प्रभात चौरसियाले बलिङ गर्दै प्रतियोगिताको उद्घाटन गरेका थिए ।
छोटकरी,"मन्थली १ लाई नगर कपरामेछाप (कास) मन्थलीमा भएको प्रथम नगर कप पुरुष भलिबल रनिङ सिल्ड प्रतियोगितामा मन्थली१ टिम विजयी भएको छ । टोलीले मंगलबार प्रतिस्पर्धात्मक खेलमा वडा १४ लाई पराजित गर्यो । मन्थली नगरपालिका खेलकुद विकास समितिले आयोजना गरेको प्रतियोगितामा वडा ७ टिम तेस्रो र वडा ४ टिम सान्त्वना पुरस्कार पाए । नगरका १४ वडाका टिमले भाग लिएका थिए । विजेतालाई नगरप्रमुख लव श्रेष्ठ, उपप्रमुख ईश्वरी बस्नेतलगायतले पुरस्कृत गरे । एक्सिलेन्स सेन्टर फाइनलमातिलोत्तमा (कास) क्रिकेट एक्सिलेन्स सेन्टर (सीईसी) खडगप्रसाद गौचनको स्मृतिमा पाँचौं यू१९ राष्ट्रिय क्रिकेट प्रतियोगिताको फाइनल पुगेको छ । मंगलबार पहिलो सेमिफाइनलमा सीईसीले काशी नोबेल एकेडेमीलाई २४ रनले पराजित हरायो । टस जितेको सेन्टरले सबै विकेट गुमाई १ सय १० रन बनायो । सिद्धार्थ साउदले ३६ र पारस ऐरले ११ रन जोडे । काशीका अर्जुन कारुष, सन्देश जीसी र सन्तोष यादवले ३३ विकेट लिए । १११ रनको लक्ष्य पछ्याएको काशी नोबेल २९२ ओभरमा ८६ रनमै समेटियो । रविनको पाँच गोलकाठमाडौं (कास) सातौं नेपाल एपीएफ स्कुल कप आमन्त्रित फुटबल प्रतियोगितामा मंगलबार ल्याबोरेटरी स्कुल र नेपाल पुलिस स्कुल साँगा सेमिफाइनलमा पुगेका छन् । ल्याब स्कुलले राराहिल मेमोरियल स्कुललाई ८१ ले हराउँदा रविन बम्जन एक्लैले ५ गोल गरे । त्यसमा विज्ञान खड्का, निशान बुढाथोकी र विष्णु चन्दले ११ गोल थपे । राराहिलबाट मनोज वलीले एक गोल गरे । साँगाले ब्राइट होराइजन चिल्ड्रेन्स होमलाई ५० हरायो । भूपेश लामाले दुई, लक्ष्मण थामी, नसिव हम्जाङ, राम थामीले ११ गोल गरे । सांग्रिलालाई अर्किड कपकाठमाडौं (कास) सांग्रिलाले सातौं अर्किड कप जुनियर ब्वाइज फुटबल प्रतियोगिताको उपाधि जितेको छ । आयोजक अर्किडको मैदानमा भएको फाइनलमा सांग्रिलाले कौटिल्यलाई १० गोलले पराजित गर्यो । मनकामना तेस्रो भयो । शीर्ष तीन स्थान हात पार्नेले क्रमशः ३० हजार, २० हजार र १० हजार पुरस्कार पाए । माउन्ट सेबले ५ हजार पुरस्कार पायो । विजेतालाई कागेश्वरी मनोहरा नगरपालिका मेयर उपेन्द्र कार्की, अर्किडका प्रिन्सिपल चोलेन्द्रबहादुर कार्कीले पुरस्कृत गरे । इनोभेटिभ र युनिक विजेताकाठमाडौं (कास) सिनियर ब्वाइजमा बुद्ध एकेडेमी, जुनियर ब्वाइज युनिक र सिनियर गर्ल्समा इनोभेटिभले २० औं ज्ञान निकेतन कप बास्केटबल प्रतियोगिताको उपाधि जितेका छन् । मंगलबार फाइनलमा बुद्धले आयोजक ज्ञान निकेतनलाई ४७४२ स्कोरले पराजित गर्यो । बुद्धका नरेन लामाले २७ स्कोर गरे । जुनियरमा सजित रिमालको १६ स्कोर सहयोगमा युनिकले ग्रिनफिल्डलाई २७१९ ले हरायो । सिनियर गर्ल्सको उपाधि प्रतिस्पर्धामा इनोभेटिभले ज्ञान निकेतनलाई २३२२ ले हरायो । इनोभेटिभकी पूजा थापाले १७ स्कोर गरिन् । नरेन, सजित र पूजा मोस्ट भ्यालुएबल प्लेयर बने । चाँदबाग च्याम्पियनकाठमाडौं (कास) रेडियन्ट पब्लिक र आयोजक चाँदबागले चाँदबाग कमफेस्ट बास्केटबलमा च्याम्पियन बनेका छन् । रेडियन्ट ब्वाइज र चाँदबाग गर्ल्समा पहिलो भए । रेडियन्टले युरो स्कुललाई १७१३ ले हरायो । रेडिअन्टका सुगम राना मगरले १७ स्कोर गरे । चाँदबागले पाठशाला नेपाललाई १२११ ले पराजित गर्दा चाँदबागकी अमौलिका खड्काले ६ स्कोर जाडिन् । सुगम र अमौलिका मोस्ट भ्यालुएबल प्लेयर चुनिए । फुटबलमा लोयल्टी एकेडेमीले काष्ठमण्डपलाई २१ ले हरायो ।"

शीर्षक,विवरण
'भूमिपुत्र सँगै छैन भूमि,"सिरहाको बरियारपट्टी गाउँपालिका३ स्थित भारतीय सीमा दशगजानजिक पोखरी डिलमा छ कट्टी टोल । टोलमा ५० घर भूमिहीन दलित मुसहर समुदायको बसोबास छ । ऐलानी जग्गामै बसोबास गरेको सिंगो मुसहर बस्तीको गुजाराको माध्यम मजदुरी हो । बस्तीका जितन सदाय मुसहरले चारपुस्तादेखि आफूहरू लालपुर्जाविहीन रहेको बताए । बाजे, बाबु यही पोखरीको डिलमा बिते, मुसहरलाई कसले दिन्छ र जमिन, घर ? उनी भन्छन्, बरु ज्यालाबापत ८ किलो धानको ठाउँमा १० किलो दिए भने एक बोतल रक्सी र माछामासु खाएर रमाउँथ्यौं ।बरियारपट्टी गाउँपालिका३ स्थित तिलैयामा सडकछेउको ऐलानी जग्गामा १५ घर सदाय मुसहर बस्ती छ । अधिकांशले १ देखि २ धुर जग्गामा घर बनाएर बसेका छन् । एउटा परिवारमा १७ जनासम्म फुसको घरमा कोचिएर बस्छन् । बस्तीका कबुतरी सदाय मुसहर भन्छिन्, नौ जनाको परिवार डेढ धुर जग्गामा बनाएको फुसको घरमा बस्नुपरेको छ । त्यही जग्गा पनि सडक फराकिलो पार्दा उठिबास हुने पिरलो छ । सडक विस्तार भयो भने हामीजस्ता निमुखा कहाँ जाने, उनले भनिन्, बेघर हुने चिन्तामा छौं ।जनगणना २०६८ अनुसार नेपालमा मुसहरको जनसंख्या २ लाख ३४ हजार ४ सय ९० छ । सिरहामा दलित मुसहर समुदायको जनसंख्या ३९ हजार ९ सय २९ छ । तीमध्ये ९५ प्रतिशत भूमिहीन सुकुम्बासी छन् । मुसहर समुदायको साक्षरता दर ०००४ प्रतिशत उल्लेख छ । मुसहर संघ सिरहाका अनुसार ९५ प्रतिशत भूमिहीन सुकुम्बासी रहेका मुसहर समुदाय लालपुर्जाविहीन छन् ।सिरहाका अधिकांश मुसहर बस्तीका तीन पुस्ताभन्दा बढी भइसक्यो तर बसोबास गरेको जग्गा उनीहरूको आफ्नो स्वामित्वमा छैन, यो हरेक बस्तीको समस्या हो, मुसहर समुदायका अगुवा एवं अधिकारकर्मी रामस्वरूप सदाय मुसहर भन्छन्, पुस्तौंदेखि बस्दै आएको जग्गा गाउँ ब्लकमा रहेको भए पनि नापी हुन सकेको छैन, जग्गाको स्वामित्व नहुँदा ती बस्ती उठिबासमा पर्ने चिन्ता छ, यसका लागि हामीले पालिकासँग पहल गरिरहेका छौं ।बसोबास गरेको पुस्तौं भए पनि कानुनी अड्चन, झमेला र कतिपयको नागरिकता नभएकै कारण बसोबास गरेको गाउँ ब्लक र पर्ती जग्गा सम्बन्धित व्यक्तिका नाममा नापी नहुँदा समस्या बढेको उनको भनाइ छ । सिरहा शोभापुरका दलित मुसहर समुदायसँग नागरिकतासमेत छैन । ४० घरधुरी मुसहरको बसोबास रहेको बस्तीमा ५० जनाभन्दा बढी नागरिकताविहीन छन् । बस्तीका ४८ वर्षीय शंकर सदाय मुसहरको परिवारमा कसैको पनि नागरिकता छैन । उनका पत्नी, छोरी रुन्ची, छोरा मैनका, बुहारी परमेश्वरी, छोरा दैरका नागरिकताविहीन छन् । शंकरको नागरिकता नभएकै कारण रुन्ची, मैनका र दैरकाले पढ्नसमेत पाएनन् । ६३ वर्षीया सोमनी मुसहरसँग पनि नागरिकता छैन । नागरिकताका लागि धेरै धाएँ, माइतीगाउँ सिन्धुली दुधौलीबाट समेत सिफारिस ल्याएँ तर यो मिलेन, त्यो मिलेन भनेर नागरिकता दिएनन्, उनले भनिन् । ५४ वर्षीय सिल्टु सदायको परिवारै नागरिकताविहीन छन् । ४८ वर्षीया पत्नी सोनावती, छोरा राजेश, अजय र छोरी रीनासँग नागरिकता छैन । दुवै छोरा भारतको पन्जाबमा मजदुरी गर्छन्, सोनावतीले भनिन्, छोरी रिना बिहे भएर पराया घर गइसकिन् । ससुराको नागरिकता हराएकै कारण आफूहरूको नागरिकता नबनेको सोनावतीले सुनाइन् । प्रशासन कार्यालय धाउँदा ससुराको नागरिकता रेकर्डमै छैन भन्छन्, उनले भनिन्, त्यसपछि कसैको नागरिकता बनेन । लहान नगरपालिका१८ भदैयाका ६१ वर्षीय सीताराम सदाय पनि नागरिकताविहीन छन् । दुई छोरा लक्ष्मण र राम, छोरी आशाबाट चार नातिनातिना हुर्किसके तर उनले अझै नागरिकता पाएका छैनन् । सीतारामले पटकपटक गाविस र प्रशासन धाउँदा पनि नागरिकता नबनेपछि छाडिदिएको सुनाए । हामी पढेलेखेका छैनौं, कर्मचारीले यो कागज पुगेन, त्यो पुगेन भन्छन्, २०५९ सालमा पाएको मतदाता परिचयपत्र देखाउँदै उनले भने, पछि प्रशासन धाउनै छोडिदिएँ । वैदेशिक रोजगारीमा गएर कमाऊँ, घडेरी जोडौं भन्दा नागरिकता बाधक बनेको २२ वर्षीय अजयले सुनाए । युवा पिढीले अलिकति कमाइ गरी घडेरी जोडौं, आफ्नै नाममा लालपुर्जा बनाऊँ भने पनि नागरिकता नहुँदा समस्या भएको छ, उनले भने, हामीले पनि बाजे, बाबुजस्तै एक धुर जग्गासमेत जोड्न नसक्ने भयौं । छोराछोरीको नागरिकता नहुँदा वैदेशिक रोजगारीलगायत सीपमूलक तालिम लिन र राज्यको सुविधा पाउन नसकेको इनर सदायले सुनाए । नागरिकता हुने गाउँका ठिटाहरू विदेश हान्निए, उनले भने, तर आफ्नै नागरिकता नभएपछि छोराको नागरिकता बनेन, उसलाई विदेश पठाउने सपना अधुरो भयो ।न्यून पारिश्रमिकमा काम गर्ने बाध्यता हुँदा रकम खर्च गरी सम्बन्धित निकायसम्म पुगेर कागजात, प्रमाण, सिफारिस जुटाउन नसक्ने र नागरिकता चाहिन्छ भन्ने चेतना पनि नभएकाले मुसहरहरूले एकदुई पटक प्रशासन कार्यालय धाउँदा नागरिकता नपाएपछि चासो राख्न छाड्ने दलित अधिकारकर्मी उमेश बिसुन्के बताउँछन् । प्रशासन र टोलीमार्फत पाएका कतिपय नागरिकतामा पनि त्रुटि देखिएका कारण मुसहर समुदायले नागरिकताबाट उल्टै हैरानी खेपेको उनले सुनाए ।"
'लुम्बिनीको समृद्धि गौतम बुद्ध विमानस्थलबाटै,"उनका अनुसार बुद्ध आफैंले शरीर परित्याग गरेपछि लुम्बिनी जानू भनेर आफ्नो जीवनको उपदेशमा भनेको भए पनि विश्वभरका ५ सय मिलियन बौद्धमार्गीमध्ये ०००५ प्रतिशत पनि नेपालका बौद्ध तीर्थ घुम्न आएका छैनन् । नेपाल एसोसिएसन अफ टुर एन्ड ट्राभल्स एजेन्ट्स (नाट्टा) लुम्बिनी प्रदेशकी अध्यक्ष रचना पन्तले पनि लुम्बिनी प्रदेश आउने पर्यटकको संख्या घट्नुमा कमजोर पूर्वाधार र आवश्यक सुविधाको अभाव प्रमुख कारण रहेको औंल्याइन् । उनले लुम्बिनी घुम्न आउने पर्यटकलाई आफूहरूले त्यस क्षेत्रको धार्मिक, सांस्कृतिक र पर्यावरणीय विविधता बेच्ने गरेको बताइन् । लुम्बिनीबाहिर पनि लुम्बिनी प्रदेश छ भन्ने बुझ्नुपर्छ, उनले भनिन्, बर्दियाको बाघ बर्दिया वा बाँकेको मात्र होइन, रूपन्देहीको पनि हो । रूपन्देहीले त्यसलाई आफ्नो ठानेर प्रचार गर्नॅपर्छ ।नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले विकास योजना निर्माण हुनुअघि सरकारी निकायबीच समन्वय नहुँदा निजी क्षेत्र र व्यवसायीले दुःख पाउने गरेको बताए । भैरहवा अन्तर्राष्ट्रिय विमानस्थलको उदाहारण दिँदै ढकालले प्रोजेक्ट सुरु गर्नॅपूर्व मन्त्रालय, विभाग र सरोकारवालाबीच समन्वय नहुँदा विमानस्थल चल्न नसकेको दाबी गरे । विमानस्थल तयार भएपछि केही दिन उडान सुरु भयो, सँगसँगै उडान बन्द गर्नॅपर्ने अवस्था आयो, यसको कारण समन्वय नहुनु नै हो, उनले भने, विमानस्थल बनेपछि पर्यटक, हवाई रुट, वैदेशिक रोजगारीमा जाने नेपालीसँग सम्बन्धित श्रम, डेस्क र भिसाका सवालमा विमानस्थल तयार हुनुभन्दा अगाडि समन्वय भएन ।होटल संघ नेपाल बर्दियाका अध्यक्ष मोहन चौधरीले कोभिडपछिको अवस्थामा आन्तरिक पर्यटकले लुम्बिनी क्षेत्रका विभिन्न पर्यटन व्यवसायलाई भरथेग गरेको भए पनि अहिले पुनः समस्या देखापरेको उल्लेख गरे । अन्तर्राष्ट्रिय क्षेत्रले चिनेको र देशले बिर्सिएको ठाउँ बर्दिया हो, उनले भने, बाघ हेर्न संसारको उच्चतम गन्तव्य हो भनेर संसारका राम्रा टुरिज्म जर्नलहरूले सम्मान दिइरहेका छन् । बाघको संख्या बढाएकामा अन्तर्राष्ट्रिय सम्मान पाइएको छ । पर्यटन गन्तव्य बन्यो भनेर अन्तर्राष्ट्रिय सम्मान छ तर राज्यको कुनै पनि अंगमा हेर्नुस्, यो सम्मानको कुनै फोटो देख्नु हुन्न ।लुम्बिनीको सामर्थ्य कार्यक्रमको पहिलो सत्र संघीयता संस्थागत गर्ने समय मा वक्ताहरूले संघीयता कार्यान्वयनका लागि सोच र दृष्टिकोणमा परिवर्तन हुनुपर्नेमा जोड दिए । बहसमा संघीय मामिला तथा सामान्य प्रशासनमन्त्री अमनलाल मोदी, लुम्बिनी प्रदेशका मुख्यमन्त्री लीला गिरी, लुम्बिनी प्रदेशसभामा कांग्रेस संसदीय दलका नेता डिल्ली चौधरी र गाउँपालिका राष्ट्रिय महासंघकी अध्यक्ष लक्ष्मी पाण्डे सहभागी थिए । पालिका र पूर्वाधार विषयक सत्रमा पूर्वमन्त्री तथा एमाले सचिव गोकर्ण विष्ट, राप्रपा महामन्त्री धवलशमशेर राणा, बुटवल उपमहानगरपालिकाका मेयर खेलराज पाण्डे र पाल्पाको बगनासकाली गाउँपालिकाकी अध्यक्ष सरस्वती दर्लामी चिदीले भाग लिए । उनीहरूले विकासका काममा स्थानीय तह, प्रदेश र संघ सरकारबीच समन्वय गर्नुपर्ने बताएका थिए । अर्थतन्त्रका अवरोध विषयक तेस्रो सत्रमा नेपाल राष्ट्र बैंकका गभर्नर महाप्रसाद अधिकारीले कर्जा र निक्षेपको ब्याजदर घट्दो क्रममा रहेकाले केही महिनामै ग्राहकले त्यसको अनुभव गर्न पाउने बताए । यो सत्रमा राष्ट्रिय योजना आयोगका पूर्वउपाध्यक्ष गोविन्दराज पोखरेल, नेपाल उद्योग वाणिज्य महासंघ लुम्बिनी प्रदेशका अध्यक्ष कृष्णप्रसाद शर्मा र आईटी स्टिल स्ट्रक्चर सोलुसनकी प्रबन्ध निर्देशक सोनाली गुरुङ सहभागी थिए । कार्यक्रमको उद्घाटन सत्रमा कान्तिपुर मिडिया ग्रुपका अध्यक्ष तथा प्रबन्ध निर्देशक कैलाश सिरोहियाले प्रदेशमा राजनीतिक स्थिरता भए मुलुकको अर्थतन्त्र सुध्रिने बताएका थिए । छोटो अवधि अर्थात् तीन दशकमा मात्रै नेपालले ठुल्ठूला राजनीतिक परिवर्तन गरिसकेको छ तर अपेक्षित रूपमा आर्थिक विकास गर्न सकेको छैन, उनले भने, अब बेला आइसकेको छ, सबै जना जुट्ने र देशको विकासका निम्ति लागिपर्ने । तीव्र गतिमा विकास भइरहेको लुम्बिनी प्रदेशलाई केन्द्रीय सरकारका अन्तरसम्बन्धित निकायहरूको सहयोग र प्रदेशमा समेत राजनीतिक स्थिरता भइदिए मुलुकको अर्थतन्त्रमा थप योगदान गर्न सक्छ भन्ने मलाई लागेको छ ।"
"अल्टिमेटम सकियो, रास्वपा अनिर्णीत","शनिबार एमाले अध्यक्ष ओलीसँगको भेटमा पनि दाहालले मध्यमार्गी विकल्प खोजेर जानु अहिलेका लागि उपयुक्त हुने बताएका थिए । यसअघिका भेटमा ओलीले लामिछानेलाई गृहमन्त्री बनाउन दाहाललाई दबाब दिएका थिए । एमाले अध्यक्ष ओली र लामिछानेले गृह मन्त्रालय दिन लगातार दबाब दिए पनि प्रधानमन्त्री दाहाल टसमस भएका थिएनन् । दाहाल गृह मन्त्रालय नपाए पनि रास्वपा सरकारबाट नबाहिरिनेमा ढुक्क देखिएका थिए । सरकार गठन हुँदाको सहमतिअनुसार गृह मन्त्रालय आफ्नो पार्टीले पाउनुपर्ने अडान राख्दै आएको रास्वपाको बिहीबार बसेको केन्द्रीय समिति र संसदीय दलको संयुक्त बैठकले दुई दिन पर्खने निर्णय गरेको थियो । निकट नेताका अनुसार प्रधानमन्त्री दाहालले शनिबार दिउँसो केन्द्रीय कार्यालय पेरिसडाँडामा बसेको पार्टी स्थायी कमिटी बैठकमा दुई कारणले रास्वपा अहिले सरकारबाट बाहिरिन नसक्ने ब्रिफिङ गरेका थिए । दाहालका अनुसार आन्तरिक शक्ति सन्तुलनमा रास्वपामा हतारमा सरकार छाड्न नहुने पक्षमा बलियो मत छ, जसले सभापति लामिछानेलाई सरकार छाड्ने निर्णय गराउन सहज छैन । यसबाहेक प्रधानमन्त्री दाहालले रास्वपा सभापति लामिछानेलाई उपनिर्वाचन लडेर पुनः संसद् आउने बाटो खोल्न सरकारले पहल गरिरहेको विश्वास दिलाउने कोसिस गरेका छन् । दाहाल निकट ती नेताका अनुसार सरकारसँग टकराव बढाउँदा निष्क्रिय नागरिकताबाट बनाएको राहदानी छानबिनको विषय जटिल बन्न सक्ने लामिछानेको बुझाइ छ । दाहाल नाटकीय रूपमा रास्वपा बाहिरिए पनि सरकार कुनै जोखिमा नपर्ने बुझाइमा थिए । रास्वपा बाहिरिए जसपा र नेसपालाई सरकारमा भित्र्याउन सकिनेमा उनी विश्वस्त छन् ।यसबीचमा उच्चस्तरीय राजनीतिक संयन्त्रको पनि बैठक बस्ने र सामूहिक धारणा बनाउने रास्वपाको भनाइ थियो तर उच्चस्तरीय राजनीतिक संयन्त्रको बैठक बस्न सकेन । संयन्त्रका संयोजक ओलीले शनिबार दाहालसँगको भेटमा बैठक बोलाउनेबारे छलफल गरेका थिए । ओलीसँगको भेटबारे पनि दाहालले पार्टी बैठकमा ब्रिफिङ गरेका थिए । निकट अर्का एक नेताका अनुसार संयन्त्रको बैठक बोलाउने ओलीको प्रस्ताव दाहालले अस्वीकार गरेका छन् । ती नेताका अनुसार संयन्त्रमा रहेका दलका शीर्ष नेताबीच पहिला छलफलबिना बैठक बोलाए कुनै निर्णय ननिस्कने र असन्तुष्टिहरू बाहिर छरपस्ट हुने धारणा दाहालले राखेको ब्रिफिङ गरेका थिए । नागरिकता विवादमा सर्वोच्चको फैसलापछि लामिछाने सांसदसहित उपप्रधान र गृहमन्त्रीबाट पनि पदमुक्त भएका थिए । नेपाली नागरिकता पुनः प्राप्ति गरेलगत्तै उनले गृहमन्त्रीमा पुनर्बहाली गर्न दबाब दिएका थिए ।"
'संघीयता संस्थागत गर्न सोच बदलौं,"(रूपन्देही)संघीयताको संस्थागत विकासका लागि एकीकृत राज्य सञ्चालनको सोच र दृष्टिकोण बदल्नुपर्ने सरोकारवालाले बताएका छन् । कान्तिपुर मिडिया ग्रुपको आयोजनामा शनिबार भैरहवामा आयोजित लुम्बिनीको सामर्थ्य विषयक कार्यक्रमको संघीयता संस्थागत गर्ने समय सत्रमा बोल्ने अधिकांश वक्ताले संघीयताको पाँच वर्ष पूरा हुँदा पनि प्रदेशको औचित्य पुष्टि हुन नसकेको बताएका हुन् । कान्तिपुर दैनिकका सम्पादक उमेश चौहानले सञ्चालन गरेको उक्त कार्यक्रममा प्रदेशको महत्त्व दर्शाउन र संस्थागत विकासका लागि राजनीतिक नेतृत्वमा भूगोलप्रतिको दृष्टिकोण प्रमुख समस्या रहेको उनीहरूको तर्क थियो । कार्यक्रममा बोल्दै लुम्बिनी प्रदेशका मुख्यमन्त्री लीला गिरीले संघीयताको विषयमा अहिले हुने चर्चा हल्का भएको बताए । संघीयताको नयाँ आयाम नै प्रदेश भएको उल्लेख गर्दै उनले २०७४ मा प्रदेश सरकार बन्दा शासन भए पनि आसन नभएको बताए । हामी सरकारमा जाँदा शासन थियो तर आसन थिएन, उनले भने, कर्मचारी, कानुन र भवनबिना सुरु भएको प्रदेश सरकार अहिले ७२ वटा कानुन निर्माण गर्दै संस्थागत विकासमा अघि बढेको छ । नाम राखिएको छ, स्थायी राजधानी टुंगो लागेर निर्माणाधीन छ ।अहिले संघीयताको विषयमा हुने टिप्पणी हल्का भएको उनको तर्क थियो । कतिपय व्यक्तिका सोचले संघीयता संस्थागत गर्न अप्ठ्यारो पारेको छ, उनले भने, तर पनि संघीयता कार्यान्वयन र संस्थागत विकासका लागि संविधानमा स्पष्ट किटान गरिएका प्रावधान र अनुसूचीअनुसार अघि बढ्नुको विकल्प छैन । मुख्यमन्त्री गिरीले कोभिडकै बेला पनि प्रदेशको विकास खर्च बढी भएको र चुनावका कारण अहिलेसम्म पुँजीगत खर्च कम भए पनि अबका ६ महिनामा त्यो वृद्धि हुने बताए । संघीय मामिला तथा सामान्य प्रशासनमन्त्री अमनलाल मोदीले संघीयता संस्थागत गर्नका लागि कर्मचारीको सोच र दृष्टिकोणले प्रभाव पार्ने बताए । उनले त्यसका लागि आफ्नै पालामा निजामती कर्मचारी विधेयक संसद्मा पेस हुने दाबी गरे । अहिलेको सरकार संघीयता कार्यान्वयनका विषयमा गम्भीर रहेको भन्दै उनले त्यसका लागि आवश्यक पर्ने हरेक कानुन निर्माणमा आफूले पहल गर्ने बताए । म भारतीय मोदी होइन, नेपाली मोदी हुँ, उनले भने, ढुक्क हुनुहोला, मेरै कार्यकालमा निजामती कर्मचारी विधेयक संसद्मा पेस हुन्छ ।कर्मचारीको पुरानो सोच र दृष्टिकोणले संघीयता संस्थागत गर्ने समय लम्बिएको भन्दै उनले त्यो दृष्टिकोण बदल्न समय लागेको बताए । दृष्टिकोण एकैसाथ बदलिँदैन, उनले भने, अर्कोतर्फ सरकारमा गणतन्त्र स्वीकार नगर्ने दलहरू पनि छन् । यी सबै समस्या र अप्ठ्यारा चिर्दै संघीयता कार्यान्वयनमा सरकार अघि बढ्ने उनले बताए । कार्यक्रममा लुम्बिनी प्रदेशसभाका विपक्षी दलका नेता कांग्रेसका डिल्लीबहादुर चौधरीले अहिलेसम्मका कुनै पनि सरकार संघीयताप्रति बफादार हुन नसक्दा संघीयता संस्थागत गर्ने समय लम्बिँदै गएको बताए । उनले पनि संघीयता संस्थागत गर्न सोचमै परिवर्तन ल्याउन जरुरी रहेको बताए । धेरैलाई संघीयता आवश्यकताले भन्दा घिसारेर ल्याएको हो भन्ने लाग्दा पनि संस्थागत हुन नसकेको उनको भनाइ थियो । त्यसैले यसको संस्थागत विकासका लागि स्रोतको बाँडफाँट र नीति आयोगको सोच बदल्नुपर्छ, प्रदेश सरकारहरू संघीय सरकारलाई दबाब दिन सक्ने गरी अघि बढ्नुपर्छ, उनले भने, अहिले प्रदेश नेता र कर्मचारीको डम्पिङ साइट बनेको छ, त्यो अन्त्य हुनुपर्छ । त्यसका लागि दलहरूले सामूहिक रूपमा संघीय सरकारलाई प्रदेशका कानुन निर्माणमा दबाब दिन सक्नुपर्छ ।गाउँपालिका महासंघकी केन्द्रीय अध्यक्ष लक्ष्मी पाण्डेले तीन तहका सरकारको अक्षरशः पालना नहुँदा संघीयता संस्थागत गर्ने समय लम्बिँदै गएको बताइन् । उनले कतिपय मूल कानुन नबनेको र राज्य संरचनाप्रतिको सोच र मानसिकताले पनि अप्ठ्यारो पारेको बताइन् । मूल कानुन निर्माणमा सबै संविधानअनुसार इमानदार भएर अघि बढ्नुपर्छ, उनले भनिन्, संघीय सरकार र मन्त्रीले बजेट विनियोजन गर्दा देखाऊने सोच र टुत्रे योजनाको दृष्टिकोण पनि बदल्नुपर्छ ।राजनीतिक, प्रशासनिक र वित्तीय संघीयता एकैसाथ कार्यान्वयन भएमा मात्र प्रदेशको विकास हुने र त्यसका लागि तीन तहको सरकारले आआफ्नो दायराभित्र रहेर काम गर्न सके संघीयता संस्थागत हुने उनको तर्क थियो ।"
रोनाल्डोको जन्म,"सन् १९८५ मा आजकै दिन (फेब्रुअरी ५) मा पोर्चुगलका फुटबल खेलाडी क्रिस्टियानो रोनाल्डोको जन्म भएको थियो । हाल साउदी अरबको अल नासेर क्लबबाट फरवार्डका रूपमा खेल्ने रोनाल्डो क्लबका कप्तानसमेत हुन् ।रोनाल्डोले स्पोर्टिङ क्लबबाट आफ्नो फुटबल करिअर सुरु गरेका हुन् । त्यसपछि उनले सन् २००३ मा म्यानचेस्टर युनाइटेडबाट खेल्न थाले । सन् २००९ देखि भने उनले रियल म्याड्रिड क्लबबाट खेल्न थालेका थिए । २०१८ बाट युभेन्ट्सका लागि खेल्न थालेका रोनाल्डो तीन वर्षपछि म्यानचेस्टर युनाइटेड पुगेका थिए । व्यावसायिक फुटबल खेल्ने क्रममा ३७ वर्षीय रोनाल्डोले हालसम्म पाँच पटक बालन डीअर र चार पटक युरोपेली गोल्डेन बुट जितिसकेका छन् । उनी सात लिग टाइटल, पाँच यूईएफए च्याम्पियन्स लिग, यूईएफए युरोपियन च्याम्पियनसिप र यूईएफए नेसन्स लिगसहित जीवनमा ३४ वटा ट्रफी विजेतासमेत हुन् । रोनाल्डोले हालसम्म ११ सयभन्दा बढी व्यावसायिक फुटबल खेलिसकेका छन् । उनले च्याम्पियन्स लिगका १ सय ८३ खेलमा १ सय ४० गोल र ४२ असिस्ट गरिसकेका छन् । पोर्चुगलको राष्ट्रिय टिमबाट भने उनले १८ वर्षको उमेरमा २००३ मा खेल्न थालेका थिए । देशका लागि १ सय ९० खेल खेलेका उनले एक सयभन्दा बढी गोल गरिसकेका छन् । २०१५ मा उनी पोर्चुगिज फुटबल फेडेरेसनबाट सर्वकालीन महान् खेलाडी घोषित भएका थिए । त्यसको अर्को वर्ष पोर्चुगलले युरो कपको उपाधि हात पारेको थियो । त्यसैगरी, आजकै दिन सन् १९९२ मा ब्राजिली फुटबलर नेयमरको जन्म भएको थियो । ३० वर्षीय नेयमरले विभिन्न तीनवटा क्लबका तर्फबाट सयभन्दा बढी गोल गरिसकेका छन् ।"
सबैभन्दा धेरै चन्द्रमा बृहस्पतिमा,"(काठमाडौं)सौर्यमण्डलको सबैभन्दा ठूलो ग्रह बृहस्पति ग्रहमा थप १२ वटा चन्द्रमाको पहिचान भएको छ । योसँगै बृहस्पतिमा अब ९२ वटा चन्द्रमा भएका छन् । यसअघि शनि ग्रहमा सबैभन्दा धेरै ८३ वटा चन्द्रमा भएको पुष्टि भएको थियो ।इन्टरनेसनल एस्ट्रोनोमिकल युनियनको माइनर प्लानेट सेन्टर (एमपीसी) ले सञ्चालन गर्ने स्मिथसोनियन एस्ट्रोफिजिकल अब्जर्भेटरीले यी १२ वटा चन्द्रमा पत्ता लगाएको हो । थपिएका एक दर्जन चन्द्रमा बृहस्पतिमा यसअघि पहिचान भएकामध्ये १५ प्रतिशतले वृद्धि भएको अमेरिकन एस्ट्रोनिमकल सोसाइटीको मुखपत्र स्काई एन्ड टेलिस्कोप म्यागजिनले उल्लेख गरेको छ । सन् २०२१ र २०२२ मा गरिएको खोजका आधारमा बृहस्पतिमा ती उपग्रहको पहिचान भएका हुन् । परिक्रमा हेर्नुपर्ने भएकाले पहिचान हुन समय लागेको हो ।पहिचान भएका नयाँ उपग्रहले बृहस्पतिलाई परिक्रमा गर्न ३४० दिन लगाउने गरेको स्काई एन्ड टेलिस्कोपले जनाएको छ । पहिचान भएका १२ मध्ये ९ वटा धेरै नै टाढा रहेका छन् । यिनले बृहस्पतिको परिक्रमा गर्न ५ सय ५० दिन लगाउने अनुसन्धानकर्ताहरूले बताएका छन् । यी चन्द्रमा बृहस्पतिका ७१ वटा जोभियन चन्द्रमाभित्र पर्ने स्काई एन्ड टेलिस्कोपले जनाएको छ । पहिचान भएकामध्ये ५ वटाको मात्रै औसत चौडाइ ८ किलोमिटर रहेको जनाइएको छ । ठूला आकाशीय पिण्ड एकआपसमा ठोकिँदा यी सानो आकारमा चन्द्रमा बनेको हुन सक्ने बताइएको छ । यस्तै तीनवटा चाहिँ बृहस्पति परिक्रमा गर्ने दिशातर्फबाट नै परिक्रमा गर्ने स्काई एन्ड टेलिस्कोपले उल्लेख गरेको छ । बृहस्पतिमा यस्ता अन्य १३ वटा चन्द्रमाहरू प्रोगेट दिशाबाट फन्को लगाउँछन् । यी चन्द्रमाहरू बृहस्पतिक अध्ययनका लागि पठाउन लागिएको मिसनको सम्भावित क्षेत्रहरू हुन सक्ने बताइएको छ । बृहस्पतिको ग्रहको प्रणाली अध्ययनका लागि युरोपियन स्पेस एजेन्सीको आईसी मुन एक्सप्लोरर (जेयूआईसीई), नासको युरोपा क्लपिर र अर्को चिनियाँ मिसन छन् । जेयूआईसीई मिसन अबको दुई महिनापछि जाँदै छ भने युरोपा क्लपिर अर्को वर्ष लन्च गर्ने नासाको तयारी छ । चिनियाँ मिसनचाहिँ सन् २०३० को दशकमा जाने अनुमान छ । बृहस्पतिमा भेटिएका धेरैवटा चन्द्रमाका कारण स्याटेलाइट जस्तो प्रणाली देखिने भएकाले यसलाई जोभियन सिस्टम भनिन्छ । आयो, युरोपा, ग्यानिमिड र कालिस्टो बृहस्पतिलाई परिक्रमा गर्ने ठूला चन्द्रमा हुन् जसलाई पहिलो पटक ग्यालिलियो ग्यालिलीले सन् १६१० मा पत्ता लगाएका थिए । तयसपछि सन् १८९२ पछि बृहस्पतिका अन्य चन्द्रमाहरू पत्ता लागेका थिए । जर्मनका खगोलशास्त्री साइमोन मारियसले यी चन्द्रमाहरू आफूले पहिल्यै नै भेटेको दाबी गरे पनि उनले यस सम्बन्धमा आधिकारिक रूपमा दस्तावेजमा उल्लेख नगरेपछि यसको सम्पूर्ण श्रेय ग्यालिलियोलाई दिने गरिएको नासाले जनाएको छ ।"
लिम्बू जातिको मृत्यु संस्कारको संगीत,"ललितपुर (कास) लिम्बू जातिको मुन्धुम प्रचलन र त्यसभित्रको मृत्युसंस्कारलाई यथावत् रूपमा संगीत रेकर्डमा उतार्ने काम सुरु भएको छ । लिम्बू जातिको जीवनदेखि मृत्युसम्मको कर्मकाण्ड तथा यसको मौखिक परम्परा आधारित ज्ञान क्रमशः हराउँदै गइरहेकोले मुन्धुमलाई संगीतका रूपमा रेकर्ड गरिएको गायिका झुमा लिम्बूले जनाइन् । संसारभर रहेका लिम्बू जातजाति तथा धामीझाँक्री (फेदांङ्वा) नभेटिने थातथलोमा पनि २० मिनेटको संगीतका आधारमा संस्कार धान्न सकिने उनले बताइन् । मुन्धुम संस्कारलाई जीवन्त र यथावत् राख्न ताप्लेजुङको हाङदेवाबाट धामी (येबा) अमरजङ केदेम ल्याएर यथावत् ध्वनि तथा लवजलाई रेकर्डमा उतारिएको थियो । डीबी आङबुङले सम्पादन गरेको रेकर्डमा गायिका झुमासहित मनु नेम्बाङ, गायक लक्ष्मण लिम्बू र विक्रम लिम्बूको स्वर छ । दक्षिण अमेरिकी मुलुक चिलीबाट आएका संगीतकर्मी तोमस कारास्को गुबेरनाटिजले बाँसुरी र मोवा एडमन्ड्स गुएभाराले गितार वादनमा सहयोग गरेका छन् । मुन्धुम ट्र्याकको सम्पूर्ण साउन्डरेकर्ड गुबेरनाटिज र गुएभाराले गरेका छन् । गायिका झुमा लिम्बूकै संगीत संयोजन रहेको यो रेकर्डपछि मुन्धुमका अरु प्रकार र बान्कीमा पनि सांगीतिक रेकर्ड गर्दै लगिने जनाइएको छ ।"
क्यानको निर्णयविरुद्ध युवा,"नाबालिग बलात्कार आरोप लागेका राष्ट्रिय क्रिकेट टिमका पूर्वकप्तान सन्दीप लामिछानेको निलम्बन फुकुवा गर्दै बन्द प्रशिक्षणमा राख्ने नेपाल क्रिकेट संघ (क्यान) को कदमविरुद्ध शनिबार राजधानीको माइतीघरमा भएको विरोध प्रदर्शन । प्रदर्शनमा उत्रिएका युवाले बलात्कार आरोपित र उनलाई साथ दिने दुवैलाई बहिष्कार गर्नुपर्ने नारा लेखिएको प्लेकार्ड बोकेका थिए । नाबालिग बलात्कारको आरोप लाग्नेबित्तिकै लामिछानेलाई गत भदौ २३ मा क्यानले निलम्बन गरेको थियो । तर, अनुशासन उल्लंघनमा निलम्बन गरिएको भन्दै क्यानले फुकुवा गरेपछि उनी शुक्रबारदेखि नियमित अभ्यास गरिरहेका छन् ।तस्बिर ः सन्जोग मानन्धरकान्तिपुर"
रविको ओज ३२ दिनमै ओरालो,"(काठमाडौं)तत्कालीन उपप्रधानमन्त्री एवं गृहमन्त्री रवि लामिछानेले पुनः नागरिकता लिन कानुनबमोजिम प्रक्रिया नपुर्याएको भन्दै सर्वोच्च अदालतले माघ १३ मा सांसद पदबाट मुक्त गर्यो । त्यसपछि उनको उपप्रधान तथा गृहमन्त्री पद पनि गयो । त्यसअघिका कामले नै उनको ओज घटाइसकेको थियो ।गृहमन्त्री भएको दोस्रो दिन गत पुस १२ मा लामिछानेले विशिष्ट व्यक्तिहरूको सुरक्षा व्यवस्थापन कार्यविधिविपरीत राखिएका सुरक्षाकर्मीलाई ४८ घण्टाभित्र फिर्ता गर्न निर्देशन दिएका थिए । निर्देशनअनुसार नेपाल प्रहरी र सशस्त्र प्रहरी बलका २ सय २१ सुरक्षाकर्मी फिर्ता भए । तर लामिछानेको निर्देशन एक साता पनि टिकेन । प्रधानमन्त्री तथा मन्त्रिपरिषद् कार्यालयले पुस १९ मा गृह मन्त्रालयलाई पत्र लेख्दै प्रधानमन्त्री कार्यालयका साथै प्रधानमन्त्री सचिवालय व्यवस्थापन शाखा (बालुवाटार) मा कार्यरत ३५ सुरक्षाकर्मी (सवारी चालक) लाई अर्को व्यवस्था नभएसम्मका लागि फिर्ता गर्न निर्देशन दियो । त्यही दिन ती सुरक्षाकर्मी बालुवाटार फिर्ता भए ।गृहमन्त्रीले कार्यविधि कार्यान्वयन गर्न खोज्नु नराम्रो होइन, तर सुरक्षाजस्तो संवेदनशील विषयमा निर्णय गर्दा विकल्पसहित सोचविचार गरेर गरेको भए राम्रो हुन्थ्यो, प्रधानमन्त्रीको सचिवालयका एक अधिकृतले भने, गृहको निर्देशनपछि त सचिवालयका गाडी चलाउने मान्छे पनि भएनन् । दैनिक कामकाज नै ठप्प हुने अवस्था आएपछि बाध्य भएर फर्किएका सुरक्षाकर्मीलाई बोलाउनुपर्यो ।तत्कालीन गृहमन्त्री लामिछानेको हार्ड एन्ड फास्ट निर्णयलाई चुनौती दिने प्रधानमन्त्री कार्यालय एक्लो होइन । सुरक्षा चुनौती रहेको भन्दै केही नेताले पनि सुरक्षाकर्मी फिर्ता लगिसकेका छन् । गृह मन्त्रालयका एक अधिकारीका अनुसार प्रकाशचन्द्र लोहनी, किरण साहलगायतले गृह मन्त्रालयमा निवेदन दिएरै फिर्ता भएका सुरक्षाकर्मीलाई बोलाएका छन् । नेताहरूले सुरक्षाकर्मी फिर्ता लैजान प्रधानमन्त्रीका साथै शीर्ष दलका नेताहरूको सहारा लिएका थिए । हामीले घरको काम गराउन नभई व्यक्तिगत सुरक्षामाथि थ्रेट देखेर सुरक्षाकर्मी मागेका थियौं, तर गृहले एक्कासि फिर्ता लगेपछि पुनः कारण देखाएर माग गरेका हौं, एक नेताले भने ।लामिछानेले पुस ११ मा नियुक्त भई ३२ दिन गृह मन्त्रालय हाँक्ने क्रममा गरेका कतिपय निर्णय उल्टिएका छन् । लामिछानेले पुस २० मा मुलुकभरका अवैध क्रसर उद्योग बन्द गराउने निर्णय गरे । लगत्तै प्रमुख जिल्ला अधिकारीले अवैध रूपमा सञ्चालित क्रसर उद्योग बन्द गराए । तर उनी गृहमन्त्री रहेकै बेला मन्त्रिपरिषद् बैठकले माघ ११ मा ती क्रसर उद्योगलाई जस्ताको तस्तै चल्न दिने निर्णय गर्यो । मन्त्रिपरिषद्ले विकास निर्माणमा ढुंगा, गिट्टी र बालुवाको खाँचो देखिएको भन्दै उद्योग सञ्चालनका लागि अनुमति दिने निर्णय गरेको थियो । आफ्नो निर्णय तीन सातामै उल्टिँदा लामिछाने मौन बस्न बाध्य भए । क्रसर उद्योग बन्द गर्ने निर्णय सस्तो लोकप्रियताका लागि भन्दा पनि विस्तृत अध्ययन गरेर आवश्यकताका आधारमा हुनुपर्थ्यो, त्यसो हुन नसक्दा मन्त्रिपरिषद्ले गृहको निर्णय उल्ट्याइदियो, गृह मन्त्रालयका एक उपसचिवले भने, गृहमन्त्रीले आफूले गरेको निर्णयमा अडान लिन सक्नुभएन, मन्त्री नै निरीह भएपछि हाम्रो काम गर्ने मनोबल रहन्छ ?नेपालमा उद्योगका रूपमा दर्ता भएका क्रसर उद्योगको संख्या करिब ६ हजार रहेको अनुमान छ । गृह मन्त्रालयका अनुसार कानुनविपरीत ढुंगा, गिट्टी, बालुवा उत्खनन र प्रशोधन गर्ने उद्योगको संख्या करिब १ हजार २ सय १ रहेको छ । मन्त्रालयको निर्णयपछि ६ सयभन्दा बढी क्रसर उद्योग बन्द भएका थिए ।एमाले सांसद लक्ष्मी महतो कोइरी पक्राउ नपरेको विषयमा गृह मन्त्रालयले प्रहरी प्रधान कार्यालयलाई पठाएको पत्रको कारण पनि तत्कालीन गृहमन्त्री लामिछाने निकै आलोचित बने । माघ ६ मा गृह मन्त्रालयले जारी गरेको विज्ञप्तिमा कोइरीलाई कानुनबमोजिम पक्राउ गरी कारबाही गर्न माननीय उपप्रधानमन्त्री एवं गृहमन्त्रीज्यूबाट पटकपटक प्रहरीलाई मौखिक निर्देशन भएकामा हालसम्म पक्राउ नपरेकोप्रति मन्त्रालयको गम्भीर ध्यानाकर्षण भएको उल्लेख छ । विज्ञप्तिको संसद्मै आलोचना भएको थियो । कांग्रेस सांसद रामहरि खतिवडाले कर्तव्य ज्यान मुद्दाका फरार प्रतिवादी पक्राउ गर्नुको सट्टा गृहमन्त्री लामिछानेले सस्तो लोकप्रियताका लागि विज्ञप्तिबाजी गरेको टिप्पणी गरेका थिए । मान्छे पक्रिन नसक्ने अनि सूचना जारी गर्ने, यो कस्तो अभ्यास हो ? खतिवडाको प्रश्न थियो, गृहमन्त्रीले अपराधीलाई पक्राउ गर्न लगाउने हो, अपराध अनुसन्धान आचारसंहिताको विरुद्ध विज्ञप्तिबाजी गर्न मिल्दैन ।गृहको विज्ञप्तिका कारण प्रहरी प्रधान कार्यालय पनि लामिछानेप्रति असन्तुष्ट बनेको थियो । प्रधान कार्यालयका एक वरिष्ठ प्रहरी अधिकृतले गृह मन्त्रालयले पटकपटक मौखिक निर्देशन दिँदासमेत पक्राउ नपरेको भनेर आफ्नै क्षमतामाथि प्रश्न उठाएको बताए । प्रहरी संगठनको नेतृत्व गर्ने गृह मन्त्रालयले प्रहरीले निर्देशन मानेन भनेर विज्ञप्ति निकाल्नुअघि त्यसबाट जनतामा जाने सन्देशबारे एकपटक सोच्नुपर्थ्यो, ती अधिकृतले भने, विज्ञप्तिका कारण गृहमन्त्री र प्रहरीको सम्बन्ध राम्रो नभएको सन्देशमात्र गएन, त्यसले देशको शान्ति सुरक्षामा नकारात्मक असर पर्ने जोखिम पनि बढायो ।मधेस आन्दोलनका क्रममा २०७२ भदौ २५ मा घाइते भएका सशस्त्र प्रहरीका असई थमन विकलाई उपचारका लागि जनकपुर लैजाने क्रममा एम्बुलेन्सबाट थुतेर हत्या गरिएको थियो । उक्त घटनामा जिल्ला अदालत महोत्तरीले कोइरीलाई १ लाख रुपैयाँ धरौटीमा छाड्ने आदेश दिएको थियो । तर जनकपुर उच्च अदालतले २०७७ मंसिरमा कोइरीलाई थुनामा राखेर अनुसन्धान गर्न आदेश दियो । तत्कालीन गृहमन्त्री लामिछानेमाथि सांसद कोइरीले संसद् भवनमै पुगेर शपथ खाँदासमेत पक्राउ गर्न नसकेको आरोप लागेको थियो । लामिछानेले प्रमुख जिल्ला अधिकारी (प्रजिअ) को सरुवालाई व्यवस्थित गर्न कार्यविधि त जारी गरे, तर उक्त निर्णयमा प्रधानमन्त्री पुष्पकमल दाहालकै साथ पाउन सकेनन् । कार्यविधिअनुसार माघ ६ मा गृह मन्त्रालयले प्रजिअहरूको सरुवा गर्यो । गोरखाका शंकरहरि आचार्यलाई कपिलवस्तु र सिरहाका लालबाबु कवारीलाई गोरखा सरुवा गरियो । तर गोरखा जान हिँडेका कवारीलाई मन्त्रालयले बाटोबाटै फिर्ता बोलायो । गृहका एक अधिकारीका अनुसार गृहमन्त्रीले प्रधानमन्त्रीको निर्वाचन क्षेत्र रहेको जिल्लामा प्रजिअ पठाउँदा दाहालसँग सामान्य छलफलसमेत नगरेकाले निर्णय बदर भएको थियो । प्रधानमन्त्रीले आफ्नो निर्वाचन क्षेत्र रहेको जिल्लामा गृहमन्त्रीबाट प्रस्तावित प्रजिअलाई सहजै स्विकार्न पनि सक्नुहुन्थ्यो होला, तर नसोधेर पठाउन खोज्दा अचम्म लाग्नु अस्वाभाविक होइन, ती अधिकारीले भने, त्यसैले प्रधानमन्त्री कार्यालयको मौखिक निर्देशनमा गोरखा जान हिँडेका प्रजिअलाई बाटोबाटै फिर्ता गर्नुपरेको हो । गोरखाको प्रजिअ फिर्ता प्रकरणले तत्कालीन गृहमन्त्रीको अपरिपक्वताका साथै प्रधानमन्त्रीगृहमन्त्रीबीचको सम्बन्धमा टकराव देखिएको गलत सन्देश गएको उनले बताए ।गृह मन्त्रालयले दिनेशसागर भुसाललाई गोरखाको प्रजिअ बनाएर पठाएको छ । कर्णाली प्रदेशको आन्तरिक मामिला तथा कानुन मन्त्रालयको सचिव रहेका उनलाई गृहमा सरुवा गरेर प्रजिअ बनाइएको हो । भुसाल २०७३ मा दाहाल प्रधानमन्त्री हुँदा सचिवालयमा कार्यरत थिए ।विधि र सुशासनका पक्षमा चर्को बोल्ने गरेका पूर्वसञ्चारकर्मी लामिछाने गृहमन्त्री बनेपछि परिवर्तनको आशा गरिएको थियो । तर उनी करिब एक महिनामै शासकीय परीक्षामा फ्लप पात्रका रूपमा दर्ज भएका छन् । गृह मन्त्रालयका कर्मचारीहरू उनको सचिवालयमा गृह प्रशासनबारे अनुभवी व्यक्तिको अभाव हुँदासमेत अपरिपक्वता देखिएको बताउँछन् । पत्रकारिताजस्तो खरो पेसाबाट एकैपटक गृहमन्त्रीजस्तो संवेदनशील पदमा पुग्नुभयो, सचिवालयमा पनि पत्रकारकै बाहुल्य थियो, गृहका एक कर्मचारीले भने, उहाँहरूले समग्र देशको शासन व्यवस्था नियन्त्रण गर्ने जिम्मेवारीलाई पत्रकारिता गरेजसरी बुझ्नुभयो ।निर्मला हत्याकाण्डको अनुसन्धानसम्बन्धी गरेको पहिलो निर्णयलाई पनि लामिछानेले कार्यान्वयन तहमा अघि बढाउन सकेनन् । सर्वोच्च अदालतको आदेशबाट माघ १३ मा उनको सांसदसँगै मन्त्री पद गएको थियो । गृहका ती कर्मचारीले मन्त्री पदमा रहँदासम्म पहिलो निर्णय कार्यान्वयनका लागि कुनै प्रक्रिया सुरु नभएको बताए । नेपाल सरकारका पूर्वसचिव शारदाप्रसाद त्रिताल तत्कालीन गृहमन्त्री लामिछाने आफ्नो क्षेत्राधिकारको पहिचान र समन्वयमा चुकेका बताउँछन् । क्रसर उद्योग बन्द गर्ने विषय अन्य मन्त्रालयसँग पनि सम्बन्धित भएकाले गृह मन्त्रालयले हतारमा एकल निर्णय गर्नु गलत भएको बताउँछन् । प्रधानमन्त्री कार्यालयमार्फत अन्य मन्त्रालयसँग समन्वय गरेर मन्त्रिपरिषद्मा प्रस्ताव लगेको भए निर्णय परिपक्व हुन्थ्यो, कार्यान्वयनमा पनि जान्थ्यो, उनले भने, त्यसमाथि मन्त्रिपरिषद्ले निर्णय उल्ट्याइदिएर झन् पंगु बनायो ।"
थन्कियो चन्दाले किनिएको अक्सिजन प्लान्ट,"(पोखरा)कोभिड महामारीको दोस्रो लहर चलिरहँदा पोखराका अस्पतालमा अक्सिजनको चरम अभाव भयो । पोखरा स्वास्थ्य विज्ञान प्रतिष्ठान पश्चिमाञ्चल क्षेत्रीय अस्पतालमा ०७८ जेठ १४ मा एकैदिन ६ जना कोरोना संक्रमितले अक्सिजन अभावमा ज्यान गुमाए । त्यतिबेलै व्यावसायिक घराना बतास समूहको गैरसरकारी संस्था बतास फाउन्डेसनको अगुवाइमा अक्सिजन प्लान्ट किन्न चन्दा संकलन अभियान सुरु भयो । त्यसबाट साढे ३ करोड रुपैयाँ जम्मा भयो । २०२२ दिनमा फ्रान्सबाट अक्सिजन प्लान्ट ल्याउने भनिए पनि डेढ वर्षसम्म आएन । फाउन्डेसनले डेढ वर्षपछि गत मंसिर २० मा दिनमा ५०५० सिलिन्डर अक्सिजन उत्पादन क्षमता भएका तीन प्लान्ट र एउटा फिलर सिस्टम ल्याएर अस्पताललाई हस्तान्तरण गर्यो । सर्वसाधारणबाट चन्दा संकलन गरेर खरिद गरिएको अक्सिजन प्लान्ट अहिले अलपत्र छ । किनकि उक्त प्लान्ट आउनुअघि नै अस्पतालमा तीनवटा प्लान्ट जडान भइसकेका थिए । फाउन्डेसनले अक्सिजन प्लान्ट ल्याउने मात्रै आफ्नो जिम्मा भएको बताएको छ भने अस्पताल प्लान्ट राख्ने भवनसमेत बनाइदिनुपर्ने वा अन्यत्र लैजानुपर्ने अडानमा छ । नागरिक समाजका अगुवा रामबहादुर पौडेलले अक्सिजन प्लान्ट खरिद गर्न २५ हजार रुपैयाँ चन्दा दिएका थिए । अस्पतालमा एउटा पनि अक्सिजन प्लान्ट नहुँदा संक्रमितले ज्यान गुमाउनुपरिरहेको अवस्थामा बतास फाउन्डेसनले तुरुन्तै प्लान्ट ल्याउने बताएपछि आफूले सहयोग गरेको पौडेल बताउँछन् । डेढ वर्षसम्म प्लान्ट नआएपछि सर्वसाधारणको पैसा कहाँ गयो भनेर खोजी भयो । त्यसपछि मात्रै प्लान्ट आयो, उनले भने, आवश्यक परेको बेला आएन । अहिले अस्पताललाई आवश्यक छैन भन्ने सुनेको छु । त्यहाँ आवश्यक छैन भने अन्य अस्पतालमा लैजानुपर्छ । अक्सिजन प्लान्ट खरिद गर्न रु १०० दान गरौं, महामारीमा प्राण राखौं अभियान चलाइएको थियो । सहयोग रकम जुटाउने तथा प्लान्ट स्थापनासम्बन्धी कार्य अघि बढाउने लक्ष्यसहित फाउन्डेसनका अध्यक्ष आनन्दराज बतासको संयोजकत्वमा तदर्थ समिति बनेको थियो । त्यसको संरक्षकमा पोखरा महानगरपालिकाका तत्कालीन प्रमुख मानबहादुर जीसी थिए भने समितिमा पोखराका व्यावसायिक घरानाका प्रतिनिधि सदस्य थिए । बतास फाउन्डेसनमार्फत २५ लाख, बतास अर्गनाइजेसनकै भगिनी कम्पनी बीरिभर माइनिङ प्रालिबाट २५ लाख र लाइफ अटोमोबाइन्स प्रालिबाट ३ लाख रुपैयाँ गरेर ५३ लाख रुपैयाँ संकलन गरिएको थियो । पोखराकै केसी ग्रुप, गोशली हाउसलगायत व्यावसायिक घरानादेखि विदेशमा रहेका नेपालीसमेतले सहयोग गरेका थिए । तर कोरोना महामारीका बेला प्लान्ट आएन । बरु महामारीकै समयमा अस्पतालमा प्रवासी नेपाली मञ्च, अन्तर्राष्ट्रिय कमिटीले प्रतिदिन २ सय सिलिन्डर अक्सिजन उत्पादन क्षमताको प्लान्ट सहयोग गर्यो । केही समयपछि स्वास्थ्य मन्त्रालयले अर्को प्लान्ट थप्यो । अस्पतालको रेट्रोफिटिङ परियोजनामार्फत थप प्लान्ट स्थापना भयो । तीनवटा प्लान्टबाट दिनमा ४ सय ५० सिलिन्डर अक्सिजन उत्पादन हुन सक्छ । अस्पतालका निर्देशक डा भरतबहादुर खत्री स्वयंले अभियानलाई ५० हजार रुपैयाँ चन्दा दिएका थिए । उनका अनुसार हाल अक्सिजनको खपत धेरै नभएको र सबै प्लान्ट चलाउँदा विद्युत् खपत धेरै हुने भएकाले तीनवटा प्लान्ट पालैपालो चलाउने गरिएको छ । पहिलेकै जस्तो महामारी आउँदा पनि ५ सय शय्याको अस्पताललाई अहिलेका अक्सिजन प्लान्ट पर्याप्त हुने उनी बताउँछन् । बतासलाई अहिले हाम्रो अस्पताललाई अक्सिजन प्लान्ट आवश्यक नभएकाले अरू अस्पतालमा चाहिन्छ भने दिनुस् भनेका थियौं, डा खत्रीले भने, उहाँहरूले यहीं राख्ने भनेपछि भवन बनाइदिनुस् भनेर जग्गा देखाइदियौं । तर खाए खा, नखाए घिच भनेजसरी मिल्काएर जानुभयो । फाउन्डेसनले मंसिर २० मा विज्ञप्ति प्रकाशित गरी ०७८ जेठ ६ मा फ्रान्समा प्लान्ट खरिद गरिसकेको भए पनि अघिल्लो सरकार, कार्गो कम्पनी र आयातकर्ताबीचको असमझदारीका कारण प्लान्ट ल्याउन ढिलाइ भएको जनाएको थियो । फाउन्डेसनका प्रवक्ता नारायण पौडेलले आफूहरूले प्लान्ट हस्तान्तरण गरिसकेकाले व्यवस्थापनको जिम्मा अस्पतालको भएको बताए । अक्सिजन प्लान्ट बुझेकोबुझाएको पत्र हामीसँग छ, उनले भने, प्लान्ट दिने भनेका हौं, दियौं । चलेको छ कि थन्किएको छ भन्ने हाम्रो सरोकारको विषय होइन ।"
कोदोलाई हामीले चाहिँ कहिले चिन्ने ?,"कोदोको बहुउपयोगलाई विश्वभरि बुझाउन, उत्पादन र उपभोगलाई बढाउन भारतको पहलमा संयुक्त राष्ट्रसंघले सन् २०२३ लाई अन्तर्राष्ट्रिय कोदो वर्ष घोषणा गरेको छ । यो घोषणासँगै संसारभरिको ध्यान कोदोप्रति आकर्षित भइरहेको छ । नेपालमा त यसको गुण धेरै चिनाइरहनु पनि नपर्ने हो । युगौंदेखि विशेष गरी पहाडी भेगको खाद्य संस्कृतिको अभिन्न हिस्सै रहिआएको छ यो अन्न । यद्यपि, तमाम गुणका बावजुद यसलाई इज्जतिलो अन्नका रूपमा भने अझै लिइन्न । सहरबजार र रेस्टुराँहरूबाहेक कोदो खानेलाई हेयका रूपमा हेर्ने प्रचलन छ । यसको प्रवर्द्धन गरी जनजीविकाको सशक्त माध्यम बनाउन सकिएकै छैन । कोदो वर्ष घोषणाजस्ता अन्तर्राष्ट्रिय पहलहरूका आलोकमा पनि नेपालले कोदो सम्बन्धी विद्यमान परम्परागत बुझाइलाई फेर्न सक्नुपर्छ ।रूखो जमिन तथा प्रतिकूल हावापानीमा समेत फल्ने, रोगकीरा त्यति नलाग्ने, पौष्टिक तत्त्वले भरपूर कोदो चामल नपाउनेहरूले मात्र खाने हो भन्ने परम्परागत धारणा बजारको प्रवेशसँगै पछिल्ला दशकहरूमा झन्झन् बलियो बनेको थियोछ । कोदो (पाङ्दुर) खानेलाई भनिने पाङ्दुरे अरू न्यून कोटि का मान्छेलाई होच्याउन पनि प्रयोग गरिने प्रचलनकै कारण थाहा हुन्छ, यो अन्न कति अपहेलित छ भनेर । आधुनिकताको मापक खास गरी चामल बन्नुले कोदो लगायत भूगोल, संस्कृति र स्थानीय विशेषता अनुरूपका मौलिक खाना परम्पराज्ञान लोप हुँदै गएका छन् । आयातित र तयारी खानेकुराले यसको स्थान लिइरहेको छ । आधुनिक बन्ने होडमा यसरी छुट्दै गएको परम्परागत खानपिनबानीलाई सम्झन र गर्वका साथ पुनःस्थापित गर्न ढिला भैसकेको छ । कोदोका विशेषताहरूको खोजी विश्वव्यापी रूपमा भइरहँदा र संसार कोदोतर्फ फर्किरहँदा यसको परम्परागत धारणालाई नेपाली समाजले पनि बदल्नु जरुरी छ । अन्तर्राष्ट्रिय कोदो वर्षको घोषणासँगै जलवायु परिवर्तनका कारण पानीको उपलब्धता र कृषि प्रणालीमै प्रत्यक्ष असर परिरहेकाले उक्त संकटसँग जुध्न कोदोलाई उपयुक्त बालीका रूपमा प्रचारप्रसार गरिँदै छ । हिन्दकुश शृंखला अन्तर्गतका दक्षीण एसियाली मुलुकमा जलवायु परिवर्तनले कृषि प्रणालीलाई पारिरहेको असर तुलनात्मक रूपमा बढी भएको वैज्ञानिकहरूको आकलनमाझ यसको सामना गर्न भारतले कोदोको पहिचान गरेको हो । प्रतिकूल वातावरणले निम्त्याउन सक्ने खाद्य संकट टार्न पनि कोदोको प्रवर्द्धन हुनुपर्ने उसको जोड छ । दिगो विकासका लक्ष्यप्राप्तिका लागि भविष्यमा कोदो खेतीको प्रवर्द्धन अपरिहार्य रहेको कतिपय विज्ञको निष्कर्ष छ । जलवायु परिवर्तनको अति जोखिममा रहेको नेपालले पनि यी सबै प्रयत्नलाई नियाल्न र तदनुरूप यसको खेतीलाई प्रोत्साहन गर्न अविलम्ब नीतिगत पहल थाल्नु आवश्यक छ । भारत सरकारले नै गरिरहेको कामकारबाही पनि नेपालका लागि अनुकरणीय हुन सक्छ । उसले सन् २०१८ लाई कोदो वर्ष घोषणा गरेको थियो, जसले आन्तरिक बजार वृद्धि गर्न र यसका औषधीय गुणको प्रचार गर्न मद्दत पुर्याएको थियो । यसै गरी, न्यूनतम समर्थन मूल्य निर्धारण र त्यसको पालना अनि किसानलाई अनुदान, मल, बीउ र प्राविधिक सहयोग व्यवस्थापनका लागि प्रान्तीय सरकारहरू पनि खटिरहेका देखिन्छन् । विदेशी पाहुनालाई कोदोको परिकारले स्वागत गर्ने अभ्यास पनि थालिएको छ । खाद्य संकटको जोखिमलाई ध्यान दिएर कोदो उत्पादनका लागि लगानी वृद्धि गरेको भारतले यसको अन्तर्राष्ट्रिय बजार पनि खोज्दै छ । यसरी छिमेकी मुलुकमा कोदो प्रवर्द्धनका लागि उत्साहजनक काम भइरहँदा नेपालमा भने सरकार कत्ति पनि जानकारजस्तो देखिन्न, जसलाई कोदो आयातमा भइरहको वृद्धिले पनि प्रस्ट्याउँछ । भन्सार विभागका अनुसार सन् २०१८ अघिका केही वर्षसम्म बर्सेनि ३ करोड रुपैयाँ हाराहारीमा हुने गरेको कोदोको आयात त्यसपछि ह्वात्तै बढेको छ । आर्थिक वर्ष २०७५७६ यताका तीन वर्षमा क्रमशः ८ करोड ३ लाख ७७ हजार, ७ करोड १५ लाख १७ हजार र ६ करोड ३३ लाख १९ हजार रुपैयाँ बराबरको कोदो विदेशबाट ल्याएको छ । आयात बढिरहँदा उत्पादन हुने क्षेत्र भने बर्सेनि घटिरहेको छ । जीविकाको भरपर्दो माध्यमका रूपमा परम्परागत खेतीपाती, त्यसमा पनि कोदो खेतीलाई स्थापित गर्न सकिएको छैन । सायद पहाडी बस्तीहरू खाली हुने क्रम बढ्नुको असर पनि यो बालीमा परेको छ । खालि सहरी उपभोक्तामाझ भने कोदोप्रति चासो बढेको देखिन्छ । कोदोको ढिँडो, रोटी लगायत परिकार बनाउने रेस्टुराँहरूको संख्या दिनानुदिन थपिइरहेको छ । ग्रामीण खाद्य सुरक्षा र यही आन्तरिक बजारलाई मध्यनजर गर्दै सरकारले स्थानीय उत्पादन बढाउने नीति लिँदै आयातलाई कम गर्दै लैजानु अपरिहार्य छ । यसका निम्ति अछामको चौरपाटी गाउँपालिकाकै प्रयत्नबाट पनि धेरै सिक्न सकिन्छ । प्रत्येक असार १६ मा कोदो दिवस मनाउने यो पालिकाले किसानले फलाएको कोदो संकलन गरी धनगढीमा लगेर बेचिदिने गरेको छ । सिँचाइ नलाग्ने जमिनमा निर्भर कमजोर तथा साना किसानको सुरक्षाका लागि पालिकाले बजार व्यवस्थापनसम्मकै जिम्मा लिनु सराहनीय छ । अरू पनि कति पालिकाले परम्परागत बाली प्रवर्द्धनका लागि निश्चित बजेट छुट्याउने गरेका छन् । तर, किसानसँग छलफल गरेर विभिन्न प्रविधि, उन्नत बीउबिजन लगायत उत्पादकत्व वृद्धिका लागि भन्दा पनि उक्त रकम धेरै कोदो फलाउने किसानलाई पुरस्कार दिनमा मात्र खर्च भएको वा त्यसको दुरुपयोग हुने गरेको गुनासो सुनिन्छ । पालिकाहरूका अतिरिक्त, कोदो उत्पादन र बजार व्यवस्थापनका नीतिगत प्रबन्ध मिलाउन संघीय सरकारकै पनि समुचित पहल आवश्यक छ । रैथाने खेती प्रवर्द्धन गर्न बजेट छुट्याएर मात्र हुँदैन, कोदोजस्ता बालीलाई केन्द्रमा राखी यसका गुणहरूको प्रचारप्रसार पनि गर्नुपर्छ । आम तहमा कोदोप्रतिको दृष्टिकोण बदल्नुपर्छ । र, भारतमा जसरी नै किसानका निम्ति अन्य बाली लगाउँदा हुनेजत्तिकै फाइदा यहाँ पनि सरकारले सुनिश्चित गरिदिनुपर्छ । विश्वपरिवेशमा बदलिरहेको कोदोको परिभाषा अनुरूप यसको विशेषताको उपयोग गर्न नेपाल पछि पर्नु हुन्न ।"
सम्पादकलाई चिठी,"विद्यालय शिक्षामा सधैं उही मुद्दाविद्यालय तहको गुणस्तरीय शिक्षाका बारेमा जति हल्ला गरिए पनि शैक्षिक विकासको सूचक भने उल्टो अवस्थामा छ । अर्थात् शिक्षामा राज्यले गरेको लगानी खेर गइरहेको छ । आधारभूत तहमै अलमलिएको शिक्षालाई सुधार्नु अहिलेको ठूलो चुनौती हो । सुरुआत विद्यालय शिक्षाबाट गर्न सकिन्छ । बालबालिकालाई बोल्न, प्रश्न गर्न, रचनात्मक हुन सिकाउने खालको वातावरण विद्यालयमा छैन । उनीहरूमा निहित प्रतिभाको पहिचान गरी सोही अनुसार अगाडि बढ्न पनि प्रोत्साहन गरेको पाइँदैन । बालबालिकालाई किताबको भारी, गृहकार्यको बोझ तथा अनुशासित बनाउने नाममा दिइने शारीरिक मानसिक यातनाबाट मुक्त राख्नुपर्छ । राम्रो सेवासुविधा दिएर परिश्रमी तथा इमानदार शिक्षकको व्यवस्थामा ध्यान पुगेको छैन । शिक्षकविद्यार्थी घुलमिल हुने वातावरण प्रायः विद्यालयमा छैन । बालबालिकामाझ अनावश्यक प्रतिस्पर्धाको भावना नबढाउन तथा सहकार्य र मैत्रीपूर्ण भावनाको विकास गर्न विद्यालय व्यवस्थापन समितिले पहल गर्नुपर्छ । प्रत्येक २ वा ३ वर्षमा शिक्षक तथा विद्यालयका कर्मचारीलाई अनिवार्य अन्यत्र सरुवा गराउनुपर्छ । विद्यालयका पदाधिकारी, शिक्षक, कर्मचारी, नेता तथा समाजका टाठाबाठाका बालबालिकाले सामुदायिक विद्यालयमै पढ्नपर्ने ऐन ल्याउने र कडाइका साथ कार्यान्वयन गर्ने हो भने धेरै हदसम्म सुधार हुन्छ । कृष्ण कुम्पुरे, आदमटार, धादिङ"
सुशासनमा नचुकोस् सरकार,"सरकारी ढुकुटीबाट रकम बाँड्नु अपराध पछिल्लो महिना कान्तिपुर दैनिकले देउवाले सरकारी ढुकुटीबाट रकम बाँडेको बारेमा जनतालाई सुसूचित गर्यो । आज सरकारी ढुकुटीको रकम नेताहरू र तिनका आसेपासेका लागि लुटको धन फुपूको श्राद्ध भैरहेको छ । रकम बाँड्नमा देउवा कहलिएका छन् । पूर्वराष्ट्र्रपति रामवरण यादव र पूर्वप्रधानमन्त्री झलनाथ खनालले सरकारी ढुकुटीबाट रकम लिएको सार्वजनिक भयो । झलनाथले त सर्प पाल्न पनि सरकारी ढुकुटीबाट लाखौं लिएका छन्, उपचारका नाममा त्यति नै रकम पाएका छन् । एउटा गरिबले जीविका चलाउन कुखुरा पाल्नुपर्यो भने बैंकमा घरै धितो राखेर, समयमा कर्जा नतिरेमा घर लिलाम गर्ने कडा सर्तको तमसुक गरेर चर्को ब्याजमा ऋण लिनुपर्छ, तर झलनाथका नाममा सर्प पाल्न सरकारी ढुकुटीबाट रकम पाउने ? यही हो न्याय ? ठूला भनिएकाले प्रधानमन्त्रीलाई फोन गरेको भरमा मागेजति रकम पाउँछन् । सापटी होइन, पचाउने गरी दिइन्छ । रकम स्वीकृति दिने प्रधानमन्त्रीलाई सरकारी ढुकुटीबाट रकम बाँड्ने अधिकार आफूमा छैन, त्यस्तो कार्य भ्रष्टाचार हो, दशा बिग्रियो भने जेल जानुपर्छ भन्ने पनि मतलब हुँदैन । ओलीले पनि उपचारका लागि लाखौं लिएका छन् । अरू सिटामोल नपाएर मर्छन्, उनी सरकारी खर्चमा मृगौला प्रत्यारोपण गरेर नयाँ जीवन पाउँछन् । उनले देशलाई के दिए, थाहा छैन । योगदान हेर्ने हो भने सायद शून्य होला । केही अगाडि ओली मैले सबै सम्पत्ति सरकारलाई दिएँ, तपाईं पनि दिनुस् भन्दै थिए । यदि त्यसरी दिने हो भने सरकारी ढुकुटीबाट लिएको १ करोड ५८ लाख कटाएर बाँकी दान गरिदिए हुन्थ्यो नि ! सरकारी ढुकुटी नेताहरूबाट कसरी दुरुपयोग भैरहेको छ भने छोराछोरीले क्यासिनोमा गएर लाखौं हारे वा रक्सी खाएर लाखौं पर्ने मोटर ध्वस्त पारे भने, देउवाजस्ता दयालु प्रधानमन्त्री हुने हो भने, मागेको भरमा सबै नोक्सान सरकारी ढुकुटीबाट असुल गरे हुने भयो । कतिले त्यस्तो गरे पनि होलान् ।प्रधानमन्त्रीज्यू, सरकारी ढुकुटीबाट रकम बाँड्नु कुशासन र भ्रष्टाचार दुवै हो । अति मनपरि भयो यसलाई रोक्न एउटा कानुन बनाऔं, जसको नाम सरकारी ढुकुटीबाट रकम बाँड्ने काम अपराधीकरण गर्ने ऐन२०७९ रहोस् । यस अनुसार सरकारी ढुकुटीबाट रकम दिने देउवाजस्ता प्रधानमन्त्री र लिने दुवैलाई ६ महिनाभित्र रकम फिर्ता गर्ने समय दिने प्रावधान राखौं । ६ महिनामा फिर्ता नगरे १ वर्षभित्र सरकारी बाँकीसरह असुल गर्ने व्यवस्था पनि राखौं । त्यत्ति अवधिभित्र पनि असुल नभए दिने प्रधानमन्त्री र लिने व्यक्तिलाई भ्रष्टाचारमा मुद्दा चलाउने कानुन बनाउनुपर्यो । विलम्ब नगरी यही संसद्मा विधेयक पेस गरौं । त्यस्तै, नीतिगत निर्णयमा अख्तियारले छानबिन गर्न नपाउने व्यवस्था तत्काल खारेज गरौं । अहिले नीतिगत निर्णयमा मन्त्रिपरिषद्लाई घूस खान खुला छ । साथै, २०४९ यता अवकाश भएका र हालसम्म बहाल भएका कम्तीमा राजपत्रांकित ओहोदासम्मका राज्यका तीनै अंग (न्यायाधीशहरूसहित) का पदधारीहरूको सम्पत्ति छानबिन र स्रोत खुलाउने आयोग बनाऔं ।केसी पूर्वन्यायाधीश हुन् ।"
अपांगताका सवालमा संसद् र सरकार,"नागरिक समाजको भूमिकाअपांगता भएका व्यक्तिहरूको अधिकारको संरक्षण तथा प्रवर्द्धन गर्न नागरिक समाजको भूमिका महत्त्वपूर्ण छ । नागरिक समाज संगठनहरूले अपांगता भएका व्यक्तिहरूको अधिकारलाई सहयोग गर्ने कानुन र नीतिहरूको पैरवी गर्न सक्छन्, अपांगता भएका व्यक्तिहरूले सामना गर्ने समस्याहरूका बारेमा चेतना जगाउन सक्छन् । अपांगता भएका व्यक्तिहरू र उनीहरूका परिवारहरूलाई सेवा र सहयोग प्रदान गर्न सक्छन् । तिनीहरूले विकास कार्यक्रमहरूमा अपांगता भएका व्यक्तिहरूको सहभागिता सुनिश्चित गर्न सरकार र निजी क्षेत्रसँग मिलेर काम गर्न सक्छन् । यस्तै, नागरिक समाज संगठनहरूले पनि अपांगता भएका व्यक्तिहरूलाई थप आत्मनिर्भर बन्न मद्दत गर्न सहयोग र स्रोतहरू उपलब्ध गराउन सक्छन् । समग्रमा, अपांगता भएका व्यक्तिहरूका अधिकार र आवश्यकताहरू पूरा गर्न तथा उनीहरूलाई समाजका सबै पक्षमा समावेश र एकीकृत गर्न नागरिक समाजको सक्रिय सहभागिता आवश्यक छ ।यस्ता संस्थाहरूले सार्वजनिक स्थान र भवनहरूलाई अपांगता भएका व्यक्तिहरूका लागि पहुँचयोग्य बनाउन सक्छन् भने अपांगता भएका व्यक्तिहरूलाई कार्यबलमा समावेश गर्न, उनीहरूको स्वरोजगारीका लागि तालिम र स्रोतहरू उपलब्ध गराउन सक्छन् । स्वास्थ्य सेवा र शिक्षाजस्ता सरकारले प्रदान गर्ने सामाजिक सेवाहरूमा अपांगता भएका व्यक्तिहरूको पहुँच सुनिश्चित गर्न सामाजिक संस्थाहरूले भूमिका खेल्न सक्छन् ।अन्त्यमा, अपांगता भएका व्यक्तिहरूको समावेशिता, अधिकार संरक्षण, सामाजिक सुरक्षा र रोजगारी एउटा महत्त्वपूर्ण मुद्दा हो जसलाई सरकार, निजी क्षेत्र र नागरिक समाज लगायत समाजका सबै क्षेत्रले सम्बोधन गर्न आवश्यक छ । सरकार, विशेष गरी संसद्का सदस्यहरूले अपांगता भएका व्यक्तिहरूको संरक्षण र कल्याणका लागि बनाइएका कानुनी प्रावधान र नीतिहरूको पूर्ण कार्यान्वयन सुनिश्चित गर्नुपर्छ । साथै, पहुँचयोग्य पूर्वाधार निर्माणका साथै ह्वीलचेयर र सेतो छडीजस्ता सहायक सामग्रीहरू निःशुल्क वा सहुलियतपूर्ण रूपमा उपलब्ध गराउन सबै पक्षले ध्यान दिनु जरुरी छ ।बुढाथोकी अपांगता अधिकार पैरवीकर्ता हुन् ।"
बिजनेसविहीन अवस्थामा प्रदेशसभा बस्दै,"(मकवानपुर)बिजनेसविहीन अवस्थामा रहेको वाग्मती प्रदेशसभाको बैठक आइतबार बस्दै छ । माघ ३ मा नयाँ मुख्यमन्त्री शालिकराम जम्कट्टेलले विश्वासको मत लिएपछि अनिश्चितकालका लागि स्थगित भएको बैठक दिउँसो २ बजे बस्दै छ ।मंसिर ४ मा सकिएको आमनिर्वाचन, त्यसपछिको सत्ता संघर्ष र मन्त्रिपरिषद् गठनमा भएको ढिलाइका कारण प्रदेशसभालाई आवश्यक बिजनेस सरकारले उपलब्ध गराउन सकेको छैन । सदनमा नयाँ विधेयक दर्ता नभएका कारण शून्य, विशेष समयको व्यवस्था, मुख्य न्यायाधिवक्ताको वार्षिक प्रतिवेदन पेस र प्रदेश प्रमुखबाट सदनमा सम्बोधन गर्नका लागि मात्र प्रदेशसभाको बैठक बस्दै छ । सरकारले पछिल्लो दुई वर्षयता सदनमा नयाँ विधेयक दर्ता नगराउँदा प्रदेशसभाको बैठक ऐन कानुन निर्माणमा नभई सत्ता परिवर्तन, बजेट पास र आरोपप्रत्यारोपमा नै सीमित भइरहेको छ । प्रदेशसभाको पहिलो कार्यकालमा ४५ वटा मूल कानुन निर्माण गर्दा ५६ वटा संशोधन गरेको छ । प्रदेशसभा सचिवालयका अनुसार अघिल्लो पाँच वर्षको अवधिमा प्रदेशसभाबाट ७० वटा विधेयक पारित भएका छन् । तीमध्ये १५ वटा संशोधन विधेयक हुन् भने १० वटा विधेयक सरकारको ५ वर्षको बजेटसम्बन्धीको विधेयक हुन् ।प्रदेश सरकारले ८२ वटा मूल कानुन प्रदेशका लागि आवश्यक रहेको पहिचान गरेको छ । अझै ३७ वटा मूल कानुन निर्माण गर्नै बाँकी रहेको छ । अधिकांश कानुन साझा सूचीका रहेका छन् । केही एकल अधिकार सूचीका कानुनसमेत निर्माण भइसकेका छैनन् । सरकारले प्रदेशसभाको अधिवेशन स्थगित भएको अवस्थामा जारी भएको विभिन्न अध्यादेश प्रतिस्थापन गर्न विधेयक ल्याउने बताए पनि सम्भावित कार्यसूचीमा उक्त विषय समावेश गरिएको छैन ।मुख्यमन्त्री शालिकराम जम्कट्टेलले सदनलाई बिजनेसविहीन अवस्थामा नराखिने दाबी गरेका छन् । प्रदेशका नागरिकहरूका लागि आवश्यक पर्ने ऐन कानुनलाई प्राथमिकताका साथ निर्माण गर्नेछौं । सदनलाई बिजनेसविहीन अवस्थामा पुर्याउने छैनौं । उनले अघिल्लो कार्यकालमा बनाइएका केही ऐन संशोधन गर्नुपर्ने अवस्थामा पुगेको र आवश्यकताअनुसार संशोधन गर्दै क्रमशः नयाँ विधेयक निर्माण गरेर अगाडि बढ्ने बताए । मुख्यमन्त्री कार्यालय स्रोतका अनुसार सरकारले संसद्मा तत्काल प्रदेश निजामती सेवा ऐन, स्थानीय सरकारको कर्मचारी व्यवस्थापन ऐन, शिक्षासम्बन्धी ऐन, हस्तकलासम्बन्धी ऐन र कृषिसम्बन्धी अध्यादेशहरू ऐन नै ल्याएर प्रतिस्थापन गर्दै छ । अघिल्लो प्रदेशसभा बैठकमा उक्त अध्यादेश पारित भएको थियो ।मुख्यमन्त्री जम्कट्टेल पहिलो कार्यकालमा भएको कमीकमजोरी सुधारेर आवश्यक ऐन कानुन निर्माणलाई प्राथमिकता दिने दाबी गरे । पहिलो कार्यकालमा संघीय सरकारसँग धेरै ऐनहरू बाझिए र सरकारले सोचेअनुसार कार्यान्वयन गर्न सकेन । धेरै ऐन संशोधन गर्नुपर्ने अवस्था सिर्जना भयो । उनले प्रदेश निर्माणमा गरेको महत्त्वपूर्ण ऐन प्रदेश प्रहरी ऐन छिट्टै कार्यान्वयन हुने दाबीसमेत गरे । सरकारले संविधानमा भएको व्यवस्थाअनुसार तोकिएको समयभित्र बजेटसम्बन्धी अर्थ विधेयक र विनियोजन विधेयक गरी दुईवटा विधेयक ल्याउनैपर्ने भएका कारण बाध्य भएर प्रदेशसभाको बैठक बस्ने गरेको छ । अन्य समयमा भने सरकारले आफ्नो अनुकूलतामा प्रदेशसभाको बैठक राख्ने गरेको छ ।"
पूर्वाधारलाई पहिलो सर्त ३ सरकारबीच समन्वय,"प्राकृतिक स्रोत साधनको बाँडफाँट राम्रोसँग हुन नसकेको उनको भनाइ छ । जेमा स्रोत छ, त्यो कुरा केन्द्रले आफैं लिएको छ, भारतीय सीमासँग जोडिएको नगरपालिकाबाट अर्बौं रुपैयाँ भन्सार उठ्छ, उनले भने, तर त्यो नगरपालिकाले एक रुपैयाँ पाउँदैन, आयकरमा ठूलो रकम उठ्छ, तर सहरी नगरपालिकाले रुपैयाँ पनि पाउँदैनन् । हरेक वडालाई पहिचानसँग जोड्न खोजिए पनि संघ र प्रदेशको कानुनका कारण अघि बढ्न नसकिएको बुटवल उपमहानगरपालिकाका मेयर खेलराज पाण्डेले बताए । सुकुम्बासी र अव्यस्थित क्षेत्रको लालपुर्जासम्बन्धी समस्या संघको भूमि आयोगले टुंगो लगाइदिनुपर्यो, कि हामीलाई गर्न दिनुपर्यो, उनले भने, तर यसमा अलमल भइरहेको छ । सुकुम्बासी बस्तीका जनताले सहज रूपमा ०१६ सालदेखि आफ्नो घर, सम्पत्ति उपयोग गरेकामा अहिले व्यक्तिगत खरिद गरेझैं राज्यलाई कर बुझाउनुपर्ने बाध्यता रहेको उनले सुनाए । आर्थिक क्षेत्रमा पनि संघ र प्रदेश सरकार स्थानीय तहप्रति उदार हुन जरुरी रहेको उनको भनाइ छ । ठेकेदारकै कारण धेरैजसो पूर्वाधार निर्माणमा ढिलासुस्ती भएको उनको दाबी छ । सुनौलीचिडियाखोला सडक ६ लेनको बनाउन थाले पनि निर्माण व्यवसायीका कारण निर्माणमा ढिलासुस्ती भएको छ, बुटवलनारायणढ सडकको अवस्था उस्तै छ, उनले भने, बुटवलमा बनिरहेका दुई वटा केबलकारको काम भने समयमै सकिने देखिएको छ । केबलकारले भारतका धेरै क्षेत्रका पर्यटकलाई चुरे पहाडसँग जोड्ने उनको भनाइ छ । संघीय संरचनाको पहिलो जनप्रतिनिधि भए पनि कोभिडका कारण दुई वर्ष यत्तिकै खेर गएको बगनासकाली गाउँपालिका पाल्पाकी अध्यक्ष सरस्वती दर्लामी चिदीले बताइन् । कोभिडले समय खेर गए पनि विभिन्न वडा र स्वास्थ्य चौकी जोड्ने पूर्वाधार निर्माणमा आफूहरू सफल भएको उनको दाबी छ । संघीय संरचनाको पहिलो निर्वाचनबाट उपाध्यक्ष बनें, पहिलो संघीय संरचनाको जनप्रतिनिधि भएकाले सुरुको कार्यकाल अभ्यास र सिकाइमै बित्यो, उनले भनिन्, तीव्र गतिमा काम गर्नुपर्ने समयमा दुई वर्ष कोभिड व्यवस्थापनमै सिंगो स्रोतसाधन र जनशक्ति परिचालित हुँदा विकास निर्माणमा ध्यान दिन पाएनौं । गाउँपालिका स्थापना भएपछि सुरुमा कार्यालय सञ्चालन गर्न संरचनासमेत नभएको उनको भनाइ छ । पाँच वर्षको पहिलो कार्यकालमा सडकको ट्र्याक खोल्ने काम सकेको उनले जनाइन् । प्रत्येक बस्तीबस्तीमा जबसम्म सडक पुर्याउन सक्दैनौं र सडक सञ्जाललाई गाउँपालिकाभित्र जोड्न सक्दैनौं, उनले भनिन्, तबसम्म गाउँपालिकाको विकासलाई जोड्न सकिन्न । त्यसैले सडकलाई मुख्य प्राथमिकतामा राखेर काम गरेका हौं । सडकसँगै खानेपानी, स्वास्थ्य, शिक्षा र विद्युतीकरणको क्षेत्रमा पनि उत्तिकै काम भएको उनको दाबी छ ।"
ननिभोस् आशाको दियो,"विमानस्थल सञ्चालनमा आउँदा हामीले जुन अपेक्षा गरेका थियौं, सरकारले त्यो अपेक्षा पूरा गर्न सकेन, उनले भने, व्यवसायीले एकोहोरो लगानी बढाउँदै लगे, अब भने लगानी डुब्ने हो कि भनेर चिन्ता बढेको छ । हाम्रो खुसी धेरै समय टिकेन । लामो समयदेखि स्थानीय व्यवसायीले एयरलाइन्स थप गरी भैरहवाबाट दिल्लीसहित थाइल्यान्ड, चीन, भियतनाम, कोरिया, जापान, श्रीलंका, सिंगापुरलगायत बुद्धिस्ट मुलुकमा उडान गर्न माग गर्दै आएका थिए । व्यवसायीले यस्तो माग गरिरहँदा उल्टै सञ्चालनमा रहेका विमान कम्पनीले पनि सेवा बन्द गरेपछि व्यवसायीमा निराशा चुलिएको हो । जाडो मौसमका बेला भैरहवामा लाग्ने गरेको बाक्लो कुहिरो र हुस्सुले विमान उडान र अवतरणमा आवश्यक पर्ने भिजिबिलिटी नपुग्दा भैरहवाबाट अन्तर्राष्ट्रिय उडान प्रभावित हुने गरेको हो । बाक्लो कुहिरो र हुस्सु लागेको बेला पनि ८ सय मिटरको भिजिबिलिटीमा अवतरण र उडान गर्न गौतम बुद्ध अन्तर्राष्ट्रिय विमानस्थलमा जडित उपकरण आईएलएस सञ्चालनमा ल्याउन नसक्दा जजिरा र हिमालयन एयरलाइन्सले उडान स्थगन गरेका हुन् । विमानस्थलमा जडित आईएलएस उपकरण सञ्चालनका लागि भारतको स्वीकृति लिनुपर्ने र उसले अनुमति नदिएसम्म उक्त उपकरणको औपचारिक प्रयोग गर्न नमिल्ने गौतम बुद्ध अन्तर्राष्ट्रिय विमानस्थलका प्रवक्ता सुवास झाले बताए । गौतम बुद्ध अन्तर्राष्ट्रिय विमानस्थलमा जडित आईएलएस उपकरण सञ्चालन गर्दा विमान ल्यान्डिङ गर्ने बेला करिब १ किमिको दूरीसम्म उक्त उपकरणले भारततर्फ कभर गर्छ । जसका कारण सञ्चालनका लागि भारतको अनुमति आवश्यक पर्ने भएको हो । हवाई रुट र उक्त उपकरण सञ्चालनका लागि कूटनीतिक तहबाट भारतसँग कुराकानीको पहल भइरहेको छ, झाले भने । अन्तर्राष्ट्रिय उडानका लागि नेपालले पाएको सिमराको रुट मात्र हो । पूर्वी क्षेत्रबाट यस विमानस्थलमा आउने अन्तर्राष्ट्रिय उडानलाई उक्त रुट पायक पर्ने भए पनि पश्चिमतर्फबाट आउने विमानलाई भने यसको विकल्पमा अन्य रुट नपाएकाले पायक पर्दैन । नेपाली आकाश तीनतिरबाट भारतबाट घेरिएकाले छोटो हवाई रुटका लागि भारतको अनुमति चाहिन्छ । यसका लागि भारतसँग कूटनीतिक पहल गर्न जरुरी भएको हो । दोहा, दुबई, कुवेत, ओमान, टर्कीलगायत पश्चिमा मुलुकबाट भैरहवा आउने विमान भारतीय आकाश हुँदै सिमराबाट घुमेर भैरहवा आउनुपर्दा १० मिनेटको समय अतिरिक्त खर्च भइरहेको छ, जसबाट लागत पनि महँगो पर्ने गरेको छ । विमानस्थलको हवाई रुट सिधा नभएको, बी ३४५ टुवे हुन नसक्नु र यहाँबाट प्रस्थान एकतर्फीमात्र भएकाले अन्तर्राष्ट्रिय उडानका लागि चुनौती भएको गौतम बुद्ध अन्तर्राष्ट्रिय विमानस्थलका महाप्रबन्धक गोविन्दप्रसाद दाहाल बताउँछन् । यसबाहेक भारतीय नागरिकलाई यस विमानस्थलबाट अन्तर्राष्ट्रिय उडान गर्न नो अब्जेक्सन लेटर आवश्यक पर्नेमा त्यो प्रक्रिया नभएको र विमानस्थलमा जडित आईएलएस उपकरण सञ्चालनमा ल्याउन नसक्नु पनि चुनौती भएको उनले जनाए । पर्यटक अहिले भारत हुँदै लुम्बिनी आइरहेका छन् । लुम्बिनी लक्षित गरेर चार्टर्ड उडान हुन सकेका छैनन्, दाहालले भने, लुम्बिनीमा आउने पर्यटक बढे मात्रै यस विमानस्थलको औचित्य पुष्टि हुन्छ । विमानस्थललाई चलायमान बनाउन र विदेशी एयरलाइन्सलाई आकर्षित गर्न उडान सञ्चालन गरेबापत अन्तर्राष्ट्रिय एयरलाइन्सलाई अवतरण, विसान (पार्किङ), सुरक्षा र सञ्चार गरी चारवटा शुल्क एक वर्षका लागि शतप्रतिशत छुट दिइएको छ । ग्राउन्ड ह्यान्डलिङमा पनि एक वर्षका लागि ५० प्रतिशत छुट दिइएको छ । छुटका कारण भैरहवामा उडान सञ्चालन गर्ने अन्तर्राष्ट्रिय एयरलाइन्सले प्रतिउडान सरदर साढे २ लाख रुपैयाँ छुट पाउने गरेका छन् । नेपाल नागरिक उड्डयन प्राधिकरणका प्रवक्ता जगन्नाथ निरौला भने गौतम बुद्ध अन्तर्राष्ट्रिय विमानस्थलबाट तत्कालै अन्तर्राष्ट्रिय उडान नभए पनि निराश हुने अवस्था नरहेको बताउँछन् । उनको भनाइमा नेपालमा मात्रै नभएर अन्तर्राष्ट्रिय स्तरमा बनेका विमानस्थल पनि सञ्चालनमा आएकै वर्षदेखि पूर्ण क्षमतामा चलेको कतै छैन । काठमाडौंकै त्रिभुवन अन्तर्राष्ट्रिय विमानस्थल पनि भैरहवा विमानस्थल जत्तिको प्रगति भएको थिएन । विमानस्थलको पूर्वाधार तत्काल प्रतिफल दिने पूर्वाधार होइनन् । पचाससाठी वर्षपछिका लागि बनेका संरचना हुन्, उनले भने, भारतसँगको छोटो हवाई रुट र विमानस्थलमा जडान गरिएको आईएलएस उपकरण सञ्चालनका लागि भारतबाट पाउनुपर्ने अनुमतिका लागि भारतसँग छलफल भइरहेको छ र चाँडै नै पाउने सम्भावना पनि छ । विमानस्थलमा पश्चिमा मुलुकबाट आउने अन्तर्राष्ट्रिय उडानका लागि आवश्यक पर्ने नेपालगन्ज र महेन्द्रनगरको रुट भएको र यसका लागि पहल भइरहेको उनले जनाए । अब चाँडै नै हुने प्रधानमन्त्रीको भारत भ्रमणको बेलामा यी विषयले पूर्णता पाउने गरी आवश्यक छलफल र पहल भइरहेको निरौलाको भनाइ छ । लुम्बिनीलाई जोडेर अन्य बुद्धिस्ट मुलुकबाट हवाई उडान सञ्चालनका लागि पहल गर्नमा प्राधिकरणका तर्फबाट कुनै कमी छैन, उनले भने, प्राधिकरणबाहेक लुम्बिनी विकास कोष, पर्यटन बोर्डलगायत अन्य जिम्मेवार निकायको पनि जिम्मेवारी र दायित्व हुने गर्छ ।"
रूख कटान विवादले पूर्वपश्चिम रेलवे निर्माण रोकियो,"(रौतहट)वन क्षेत्रका रूख कटान गर्ने विवाद चुलिएपछि राष्ट्रिय गौरवको पूर्वपश्चिम विद्युतीय रेलको काममा ढिलाइ भएको छ । आयोजनाको रौतहटतर्फ वाग्मतीदेखि पश्चिम चाँदी नदीसम्मको १० किमि वन क्षेत्रमा रेलवेको काम एक वर्षदेखि रोकिएको छ । रूख कटानमा रेलवे, नेपाल वन निगम लिमिटेड, डिभिजन वन, साझेदारी वन र सामुदायिक वनबीच तनाव चुलिँदा काम अघि बढ्न सकेको छैन । रेलवेको प्याकेज नम्बर ४ को ट्र्याक निर्माणलगायत कामको ठेक्का रोशनकुमार श्रेष्ठ जेभी र ५ को लामा गोल्डेन ग्रुप बिरुवा जेभीले पाएका हुन् । ठेकेदारले काम सुरु गर्न १० किमि क्षेत्रमा साल र कुकाठ जातका झन्डै २ हजार रूख काट्नुपर्नेछ । प्रक्रिया पूरा गरेर कटान आदेश लिन डिभिजन वन कार्यालयले ७ महिना लगाइदियो । वनले कटान आदेश दिएपछि रेलवे कार्यालयले गत वर्ष नेपाल वन निगम लिमिटेड (तत्कालीन टिम्बर कर्पोरेसन) लाई रूख काट्ने जिम्मा दियो । वन निगमले रूख कटानका लागि ठेक्का आह्वान गरेको थियो । उक्त क्षेत्र रामलाल साझेदारी वन र दोभान सामुदायिक वनभित्र पर्छ । दुवै समितिले आफैंले रूख कटान गर्न पाउनुपर्ने भन्दै विवाद झिके । त्यसपछि रेलवेले वन निगमसितको सम्झौता रद्द गर्यो । र, रूख कटानको काम सामुदायिक र साझेदारी वनलाई सुम्पियो । दोभानले आफ्नो क्षेत्रका सबै रूख काटिसकेको छ । उसले रूखको जरा उखेल्न मात्र बाँकी रहेको रेलवे कार्यालयले जनाएको छ । तर रामलाल साझेदारीले करिब ८ सय रूख काट्न वन प्रवेशको आदेश पाएको छैन । वन प्रवेशको आदेशकै कारण अझै रूख कटान हुन नसकेको रेल आयोजना कार्यालयका प्रमुख डीई सन्तोष कर्णले बताए । कहिले वन निगम र साझेदारी वनबीच विवाद हुन्छ । कहिले डिभिजन वन र साझेदारीबीच कुरा मिल्दैन, उनले भने, यस्तै कारण र समस्याले गर्दा रेलवेको काम रोकिएको छ । रेलवेले असार मसान्तसम्म सक्नुपर्ने गरी आयोजनाको कामको म्याद थपिएको कर्णको भनाइ छ । विवाद र हेलचक्य्राइँका कारण कामले गति लिन नसकेको उनको दाबी छ । प्राविधिक कारणले वन प्रवेश दिनमा ढिलाइ भएको डिभिजन वन रौतहटका सहायक वन अधिकृत रामप्रसाद साहले बताए । रूख कटानको आदेश भए पनि प्रवेशमा केही प्राविधिक कठिनाइ परेकाले ढिला भएको हो, उनले भने, छिट्टै वन प्रवेशको आदेश दिन्छौं, अब ढिला हुँदैन । वनको कटान आदेश, मुआब्जा विवाद, कोभिड संक्रमण र विभिन्न माग राखी स्थानीयले अवरोध गर्दा पूर्वपश्चिम विद्युतीय रेल आयोजनाको काम बेलाबेला अवरोध भइरहेको हो । यसले समयकै काम अघि बढ्नेमा पनि आशंका छ । पूर्वपश्चिम विद्युतीय रेलमार्गको लम्बाइ ९ सय ४५ किमि छ । रौतहटको वाग्मतीदेखि बाराको सीमा क्षेत्र धन्सारसम्म २२ किमि ट्र्याक बनाउने योजना छ । यही खण्डमा रूख कटान गर्नुपर्नेछ । वनले प्रवेशको आदेश नदिँदा कटान गर्न नसकेको रामलाल साझेदारी वनका अध्यक्ष शंकरराय यादवले बताए । वनले प्रवेशको आदेश नदिएसम्म हामीले केही गर्न सक्दैनौं । के कारणले आदेश नदिएको हो, थाहा भएन, उनले भने, साझेदारीका तर्फबाट कुनै अवरोध छैन । अब वनले आदेश दिनुपर्छ । वन प्रवेशका लागि रेलवे कार्यालयले दुई पटकसम्म पत्र पठाइसकेको छ । तर अहिलेसम्म आदेश नपाएको प्रमुख कर्णले जनाए । पूर्वपश्चिम विद्युतीय रेलको रौतहट खण्डमा ५ वटा प्याकेजको ट्र्याक निर्माण र कल्भर्टका कामको ठेक्का रोशनकुमार श्रेष्ठ जेभी, सन्तोषी कन्टेक्ट, लुम्बिनी एपेक्स, खानी, हिन्दुङ थोकर र गोल्डेन बिरुवाले लिएका हुन् । सबै प्याकेज ०७८ माघ १४ मा सक्नुपर्ने सम्झौतामा उल्लेख छ । तर समय सकिएको एक वर्ष बितिसक्दा पनि प्रभावकारी काम भएको छैन ।"
राष्ट्रपति र उपराष्ट्रपतिमा मिलेर जाने तीन दलको समझदारी,"काठमाडौं (कास) कांग्रेस नेतृत्वको तीन दलीय गठबन्धनले राष्ट्रपति र उपराष्ट्रपति निर्वाचनमा मिलेर जाने समझदारी बनाएका छन् । कांग्रेस सभापति शेरबहादुर देउवाले शनिबार बोलाएको विपक्षी दलको बैठकमा एमालेले अघि सार्ने उम्मेदवारलाई रोक्न संयुक्त मोर्चा बनाउने निर्णय भएको हो । देउवाले पार्टीबाट रामचन्द्र पौडेललाई राष्ट्रपतिको उम्मेदवार बनाउने बताउँदै आएका छन् तर प्रधानमन्त्री तथा माओवादी अध्यक्ष पुष्पकमल दाहालको ग्रिन सिग्नल पछि मात्रै उम्मेदवार घोषणा गर्ने कांग्रेस नेताहरूको तयारी छ । राष्ट्रपति निर्वाचनमा एमालेविरुद्ध राजनीतिक ध्रुवीकरण बढाउन सरकारलाई समर्थन गरेका देउवाले मन्त्रिपरिषद्मा सहभागी नभएका जसपा र नागरिक उन्मुक्ति पार्टीसँग पनि संवाद गरिरहेका छन् । सरकारमा सहभागी भएर पनि असन्तुष्ट रहेको जनमत पार्टीलाई पनि राष्ट्रपति निर्वाचनमा विपक्षी मोर्चातिरै तान्ने देउवाको कसरत छ ।लोसपाले भने एमाले र कांग्रेसका उम्मेदवारलाई एकअर्काले स्वीकार नगर्ने अवस्था रहेकाले आफ्नो पार्टी अध्यक्ष महन्थ ठाकुरलाई उम्मेदवार बनाउने विकल्प सुझाएको छ । दुई दलले एकअर्कालाई स्वीकार नगर्ने हो भने ठाकुरजीलाई उम्मेदवार बनाएर जाऊँ भन्ने हाम्रो पार्टीको प्रस्ताव छ, केन्द्रीय कार्यकारिणी समिति सदस्य केशव झाले भने । शनिबारको बैठकमा राष्ट्रिय सभा उपाध्यक्षका लागि उम्मदेवार तय गर्ने मुख्य एजेन्डा थियो । एकीकृत समाजवादीका अध्यक्ष माधवकुमार नेपाल र लोसपा अध्यक्ष ठाकुरले कांग्रेसलाई उम्मेदवार अघि सार्न आग्रह गरेका छन् । बैठकपछि बोल्दै एकीकृत समाजवादीका अध्यक्ष नेपालले आफ्नो पार्टीले उम्मेदवार नदिने बताएका थिए । ठाकुरको धारणा पनि त्यस्तै रहेपछि कांग्रेसले आइतबार बिहान पार्टीको आन्तरिक बैठक बोलाएर उम्मेदवार तय गर्ने भएको छ । राष्ट्रिय सभा उपाध्यक्षका लागि आइतबार उम्मेदवार मनोनयनको कार्यक्रम छ भने सोमबार मतदान हुँदै छ । राष्ट्रिय सभाको उपाध्यक्ष नगरपालिका र गाउँपालिकाका प्रमुखउपप्रमुख र प्रदेशसभाका सदस्य मतदाता रहेको निर्वाचन मण्डलबाट चयन हुन्छ । राष्ट्रिय सभाका अध्यक्ष र उपाध्यक्षमध्ये एक महिला हुनुपर्ने संवैधानिक व्यवस्था रहेकाले कांग्रेसले कमला पन्त र दुर्गा गुरुङमध्ये एक जनालाई उम्मेदवार बनाउने सम्भावना रहेको राष्ट्रिय सभाका संसदीय दलका नेता रमेशजंग रायमाझीले बताए । कसलाई उम्मेदवार बनाउने भन्ने विषय आइतबार बिहान शीर्ष नेताहरू बसेर तय हुन्छ, उनले भने ।"
'नेपालमा असमानता बढ्दो,"काठमाडौं (कास) सामाजिक सुरक्षा नागरिकको आधारभूत अधिकार भएकाले त्यसलाई पूर्ति गर्नु राज्यको दायित्व हो । नेपालले त्यसका लागि वार्षिक ठूलो रकम खर्च गर्दर् ैआइरहेको छ । तर, यो रकमले नागरिकबीचको असमानता घटाउन नसकेको र अनौपचारिक क्षेत्रमा काम गर्ने मजदुर तथा नागरिकता नभएका परिवारका बालबालिकाले कुनै लाभ लिन नसकेको एक अध्ययनले देखाएको छ ।मानवअधिकारको क्षेत्रमा काम गर्ने अन्तर्राष्ट्रिय संस्था ह्युमन राइट्स वाचले गरेको सर्वेक्षणले नेपालको सामाजिक सुरक्षा कार्यक्रमले असमानतालाई सम्बोधन गर्न नसकेको देखाएको हो । वाचले हालै सार्वजनिक गरेको प्रतिवेदनले अनौपचारिक कामदारलाई सक्रिय रूपमा समेट्न सामाजिक सुरक्षा कोषलाई विस्तार गर्न र नागरिकता नभएका परिवारका बालबालिकालाई सामाजिक सुरक्षाबाट वञ्चित नगर्नका लागि वैकल्पिक व्यवस्था मिलाउन पनि सुझाएको छ । नेपालले दिँदै आएको अधिकांश सामाजिक सुरक्षा औपचारिक रोजगारीसँग जोडिएकाले अनौपचारिक क्षेत्रका मानिस यसबाट बहिष्करणमा परेको वाचको निष्कर्ष छ ।नेपालको पछिल्लो श्रमशक्ति सर्वेक्षण २०१७१८ अनुसार कुल श्रमिक जनसंख्याको ८४६ प्रतिशत र महिला श्रमिकको ९०५ प्रतिशत अनौपचारिक काममा संलग्न छन् । यो ठूलो हिस्सा सरकारले खर्च गर्ने सामाजिक सुरक्षाका लाभबाट वञ्चित भएको प्रतिवेदनमा उल्लेख छ । वाचका अनुसार सामाजिक सुरक्षाको अभावले यो समूहलाई ठूलो संकटमा पारेको देखिन्छ । सामाजिक सुरक्षाबाट अनौपचारिक क्षेत्रका कामदारको बहिष्करण अन्तर्राष्ट्रिय मानव र श्रम अधिकारको मापदण्डविरुद्ध भएकाले यसबारे तत्काल आवश्यक कदम चाल्न वाचले नेपाल सरकारलाई अपिल गरेको छ ।वाचका अनुसार सरकारले दिने सामाजिक सुरक्षा कार्यक्रमबाट देशको १७ प्रतिशत जनता मात्रै लाभान्वित छन् । सामाजिक सुरक्षाको लाभ लिने योग्यता नागरिकता कानूनसँग जोडिएकाले जनसंख्याको एक चौथाइभन्दा बढी मानिस सिधै यसबाट वञ्चित छन् । कोभिडकालमा सरकार र संयुक्त राष्ट्रसंघले गरेको अध्ययनले कम्तीमा १७४ प्रतिशत नेपाली स्वास्थ्य, शिक्षा र जीवनस्तरजस्ता विभिन्न आधारभूत सेवाबाट वञ्चित भई बहुआयामिक गरिबीमा बाँचिरहेका छन् । यसमा महिला, बालबालिका र अपांगता भएका व्यक्ति बढी चपेटामा छन् । छ वर्ष मुनिका तीनमध्ये एक जना कुपोषणले ग्रस्त भएको देखिएको छ ।"
एभरटनसँग आर्सनल स्तब्ध,"लन्डन (एएफपी) प्रिमियर लिग शीर्षस्थानको आर्सनललाई रेलिगेसन खतरामा रहेको एभरटनले शनिबार गुडिसन पार्कमा १० ले स्तब्ध पारेको छ । यस सिजनको लिगमा आर्सनलको केवल यो दोस्रो हार हो । पछिल्लो ११ खेलमा एउटै जित हात पार्न नसकेको एभरटनलाई नयाँ व्यवस्थापकको रूपमा आएपछि सन डाइसले पहिलो खेलमै विजय दिलाए । सन् २००४ पछि पहिलो लिग उपाधि जित्ने आसमा रहेको आर्सनल अहिले पनि ५ अंकले अगाडि छ । तर, म्यानचेस्टर सिटीले आइतबार टोटेनहमलाई पराजित गरेमा यो दुरी २ अंकमा छोटिने छ । आफ्नो गृहमैदानमा एभरटनले पछिल्ला ४ खेल हारेको थियो । सन् १९५८ यता एभरटन पहिलो पटक यति कमजोर स्थितिमा पुगेको थियो । जसका कारण फ्रान्क लाम्पार्डले एभरटनबाट म्यानेजर पद गुमाउन पुगेका थिए भने उनको स्थानमा आएका डाइसले पहिलो खेलमै जादुगरी प्रदर्शन देखाएका हुन् । क्लबका समर्थकको चर्को विरोधपछि एभरटनका बोर्ड सदस्यहरू आफ्नै टोलीको खेल मैदान आएर हेर्न सकेका छैनन् । अंकतालिकामा पुछारबाट दोस्रो स्थानमा भए पनि जनवरी ट्रान्सफर विन्डो सदुपयोग नगर्ने एभरटन एक्लो टोली थियो । तर, घरेलु टोलीले डाइसलाई पर्याप्त प्रतिभा रहेको देखाएको थियो । जेम्स तार्कवस्कीले ६० औं मिनेटमा ड्वाइट म्याकनेलको कर्नरबाट आएको बलमा हेड गोल गरे । विजयपछि एभरटन दुई स्थान उक्लँदै १७ औं स्थानमा आएको छ । शनिबार राति चेल्सी स्टामफोर्ड ब्रिजमै फुलहमबाट रोकिएको थियो । दर्जन नयाँ खेलाडी भित्र्याए पनि लन्डन डर्बीमा चेल्सी गोलरहित बराबरीमा अड्किएको हो । १० करोड ७० लाख पाउन्डमा तीन दिनअघि बेन्फिकाबाट आएका विश्वकप विजयी अर्जेन्टिनी मिडफिल्डर इन्जो फर्नान्डेजले चेल्सीबाट डेब्यु गरे पनि उनले आफ्नो नयाँ टोलीको नतिजामा कुनै परिवर्तन ल्याउन सकेनन् ।"
म्याड्रिडले दूरी छोट्यायो,"म्याड्रिड (एएफपी) रियल म्याड्रिडले ला लिगामा बिहीबार भ्यालेन्सियालाई २० ले हराएर शीर्षस्थानमा रहेको बार्सिलोनासँगको दूरी पाँच अंकमा झारेको छ ।मार्को एसेन्सियो र भिनिसियस जुनियरले दोस्रो हाफमा तीन मिनेटभित्र गोल गरे । सान्टियागो बर्नाबाउमा भिनिसियसलाई पछाडिबाट डरलाग्दा रुपमा प्रहार गरेपछि भ्यालेन्सियाका ग्याब्रियल पाउलिस्टाले ारतो कार्ड बेहोरेका थिए ।खेलमा रियलको वर्चस्व रह्यो । तर, कप्तान करिम बेन्जेमाले दोस्रो हाफमा चोट बोक्दै मैदान छाड्नुपर्यो । उनलाई तीघ्रामा समस्या भयो । एडर मिलिताओ पनि उस्तै समस्या बेहोर्दै बाहिरिए । प्रशिक्षक कार्लो एन्सेलोटीले बेन्जेमाको चोट सामन्य रहेको बताए मिलिताओले भने आइतबार रियल मालोर्काविरुद्धको खेल गुमाउन सक्नेछन् ।खेल भिनिसियसमाथि ग्याब्रियलको ट्याकलको लागि सम्झिइने छ । २२ वर्षीय भिनिसियसले रियलको लागि २ सय खेल खेल्दै ५० औं गोल गरेका हुन् । हामीले भिनिसियसलाई जोगाउनु पर्छ । उनी खुला किसिमका छन्, धेरै ड्रिबल्स गर्छन् र त्यसतो तरिकाले डिफेन्स गर्नु हुदैन, रियलका गोलकिपर टिबाउट कोर्टियसले भने, हामीलाई त्यसतो खालको भिनि आवश्यक छ । उनलाई धेरै खेलमा प्रहा गरिएको छ । रेफ्रीले पाउलिस्टालाई मैदानबाहिर पठाएकोमा खुशी छु । भिनिको सम्बन्धमा मात्रै होइन, हामीले त्यसतो गर्यो भने हामीलई पनि रातो कार्ड दिइनुपर्छ ।प्रशिक्षक गेनारो गटुसोले सोमबार आपसी सहमतिमा पद छाडेपछि अन्तरिम प्रशिक्षक भोरोले भ्यालिन्सयाको टिम सम्हालेका थिए । उनी आठौंपल्ट कार्यवाहक भएका हुन् । उनको लागि डिफेन्डिङ च्याम्पियनविरुद्धको खेल कठिन रह्यो । १४ औं स्थानमा रहेको भ्यालेन्स्यिा रेलिगेसन क्षेत्रभन्दा एक अंकमात्रै माथि छ ।"
न्यु डायमन्ड र एपीएफ विजयी,सलिना सम्मानितन्यु डायमन्डकी लिबेरो एवं राष्ट्रिय भलिबल टोलीकी सलिना श्रेष्ठलाई शेरबहादुर खड्का प्रतिष्ठानले उद्घाटनका अनवरमा नगदसहित सम्मान गरेको छ । उनलाई राष्ट्रिय तथा अन्तराष्ट्रिय प्रतियोगिताहरूमा देखाएको उच्च प्रदर्शनका कदर गर्दै ५० हजारसहित स्पेसल अवार्डबाट सम्मानित गरिएको हो ।
नविता र विनेश विजेता,"काठमाडौं (कास) विनेश खनियाँ र नविता श्रेष्ठले पाँचौं सम्झना कप अन्तर्राष्ट्रिय टेबलटेनिस प्रतियोगिताको एकलतर्फ उपाधि जितेका छन् । दुवै नेपाल पुलिस क्लबका खेलाडी हुन् । लैनचौरस्थित राष्ट्रिय टेबलटेनिस प्रशिक्षण केन्द्रमा भएको पुरुष फाइनलमा विनेशले भारतको ग्लोबल टेबलटेनिस एकेडेमीका सन्तोषकुमार रमेशलाई ७११, ११५, ११९, १५१३, १०१२, ११३ को सेटमा पराजित गरे । वाइल्ड कार्ड भारतका प्रशन्न कुमार र ग्लोबलका भ्रिसिन वभनका तेस्रो भए ।महिलातर्फ नौपल्टकी राष्ट्रिय च्याम्पियन नविताले कान्तिपुर भ्याली पिङपोङ क्लबकी रविना महर्जनलाई ११२, ११३, ११३, ११५ को सोझो सेटमा हराइन् । पुलिककी एलिना महर्जन र कान्तिपुरकी दिया देउला तेस्रो भए । पुरुषमहिला एकलमा शीर्ष तीन स्थान हात पार्नेले क्रमशः ५० हजार, २५ हजार र १० हजार रुपैयाँ पुरस्कार पाए । सम्झना ल्याबोरेटरी क्लिनिकको मुख्य प्रायोजनमा ललितपुर जिल्ला टेबलटेनिस क्लबले आयोजना गरेको प्रतियोगिता विभिन्न ७ इभेन्टमा भएको थियो ।टिम इभेन्टमा पुरुषतर्प ग्लोबल तथा महिलामा पुलिस क्लबले स्वर्ण जितेका थिए । भेट्रानको पुरुष सिंगल्स ४० वर्षमाथि गल्कोपाखा समाज सेवाका चन्दन शाही र ५५ वर्षमाथि एनसीसीएसका कपुर शर्मा पौडेल च्याम्पियन बने । भेट्रान ४० वर्षमाथि महिला सिंगल्समा ज्ञानभैरव डिल्लीबजार टेबलटेनिस क्लबकी इन्दिरा पौडेल पराजुलीले स्वर्ण जितेकी थिइन् । भेट्रानमा विजेताले २० हजार, दोस्रोले १० हजार र तेस्रोले ५ हजार पुरस्कार प्राप्त गरे ।विजेतालाई राखेप सदस्यसचिव टंकलाल घिसिङ, अखिल नेपाल टेबलटेनिस संघका अध्यक्ष चतुरानन्द राजवैद्य, सम्झनाकी सीईओ रजना जोशी, आयोजक क्लबका अध्यक्ष उर्दीप जोशीलगायतले पुरस्कृत गरे । सुवाललाई लाइफटाइमटेबलटेनिसका पूर्वराष्ट्रिय खेलाडी दिगम्बरमान सुवाललाई लाइफटाइम एचिभमेन्ट अवार्डबाट सम्मान गरिएको थियो । उनी चारपटकका राष्ट्रिय च्याम्पियन हुन् । मिस नेवा सलिना महर्जन पनि सम्मानित भइन् ।पाँचदिने प्रतियोगितामा २ सय पुरुष र ५६ महिला खेलाडी प्रतिस्पर्धी थिए । सबैभन्दा कम उमेरमा स्ट्याग च्याम्पियन्स एकेडेमीकी ७ वर्षीया प्राज्ना महर्जन प्रतिस्पर्धी रहिन् । बढी उमेरमा ८१ वर्षीया शान्तिदेवी मानन्धर थिइन् ।"
धनगढीमा सातौं एलपीएल सुरु,(धनगढी)धनगढीमा विद्यालयस्तरीय यू१९ राष्ट्रिय टी२० क्रिकेट प्रतियोगिता लिटल फ्लावर प्रिमियर लिग (एलपीएल) को सातौं संस्करण शनिबार सुरु भएको छ । उदघाटन खेलमा साबिक विजेता सत्यवती एकेडेमी विजयीले लोटस आई सेकेन्डरी स्कुल अत्तरियालाई २८ रनले हरायो । फाप्ला क्रिकेट मैदानमा टस जितेको सत्यवतीले २० ओभरमा ६ विकेट गुमाई १ सय २६ रन बनायो । लोटसले १७३ ओभरमा सबै विकेट गुमाई ९८ रनमात्रै बनाउन सक्यो । लिटल फ्लावर स्पोर्ट्स एन्ड इभेन्टसको आयोजनामा फागुन ६ सम्म चल्ने प्रतियोगितामा कैलाली र कञ्चनपुरका १० विद्यालयको सहभागिता छ । प्रतियोगिताको सुदूरपश्चिमका प्रदेश प्रमुख देवराज जोशीले उदघाटन गरे । विजेताले २ लाख ५१ हजार १११ र उपविजेतालाई १ लाख २५ हजार ५२५ रुपैयाँ पुरस्कार पाउनेछन् । विद्यालयमा लुकेर रहेका क्रिकेट प्रतिभालाई बढीभन्दा बढी एक्सपोजर दिन तथा उमेर समूहको क्रिकेट विकास गर्ने उद्देश्यसहित प्रतियोगिता गरिएको आयोजकको भनाइ छ ।
छोटकरी,"देवाशिष र मार्ता च्याम्पियनकाठमाडौं (कास) भारतका देवाशिष साहु र मंगोलियाकी मार्ता चोक्सोम्जाभले आईटीएफ वर्ल्ड टेनिस टुर जे ६० काठमाडौंअन्तर्गत सर्किट १ को सिंगल्समा स्वर्ण पदक जितेका छन् । शनिबार ब्वाइजमा देवाशिष र गर्ल्समा मार्ता च्याम्पियन भए । सातदोबाटोस्थित टेनिस कोर्टमा ब्वाइज फाइनलमा देवाशिषले भियतनामका फाम ला होङलाई ४६, ६१, ६३ को सेटमा पराजित गरे । गर्ल्सतर्फ मार्ताले आफ्नै बहिनी मरालगुलाई ६१, ६१ को सोझो सेटमा हराइन् । गर्ल्स डबल्समा भने दिदीबहिनी मार्ता र मरालगुको जोडी च्याम्पियन बन्यो । ब्वाइज डबल्समा नेपालका अकी जुवेन रावत र आरभसम्राट हाडाको जोडी विजेता भयो । विजेतालाई प्रतियोगिता निर्देशक अजय विष्ट र आईटीएफ सुपरभाइजर प्रवीणकुमार नायकले पुरस्कृत गरे ।फलेवासलाई भलिबल उपाधिपर्वत (कास) कुश्मा बजारमा आयोजित गण्डकी प्रदेश पालिकास्तरीय खुला भलिबलको उपाधि पर्वतको फलेवास नगरपालिकाले जितेको छ । सातौं पर्वत महोत्सवका अवसरमा आयोजित जिल्लामै सर्वाधिक पुरस्कार राशिको भलिबल फाइनलमा शनिबार फलेवासले महाशिला गाउँपालिकाविरुद्ध २५१९, २५२७, २७२५, २७२५, १५१२ को सेटमा सफलता पायो । दुई राष्ट्रिय खेलाडी समावेश गर्न पाउने व्यवस्थाअनुसार फलेवासले पुलिस क्लबका सफल बिक र रविन चन्द ठकुरी र महाशिलाले एपीएफका टेकराज अवस्धी र विजय थापालाई खेलाएका थिए । फलेवासले २ लाख र महाशिलाले १ लाख पुरस्कार पाए । न्यु इरा र नेपालय विजयीकाठमाडौं (कास) न्यु इराले नवौं एक्सेल्सियर कपअन्तर्गत सिनियर गर्ल्स बास्केटबल प्रतियोगितामा शनिबार क्लिन्टनलाई २०१० स्कोरले पराजित गर्यो । स्वयम्भूस्थित आयोजकको कोर्टमा न्यु इराकी नर्गिमा तामाङले १४ स्कोर गरिन् । काष्ठमण्डपले रातो बंगलालाई १३६, रिब्सले पाठशाला नेपाललाई ५२ ले र एक्सेल्सियरले रेडियन्ट पब्लिकलाई ६५ ले हराए । काष्ठमण्डपकी आश्मा अर्यालले ७, रिब्सकी नन्सिता लिम्बुले ४ र एक्सेल्सियरकी साम्तेन डोल्मा लामाले ४ स्कोर गरेका थिए । सिनियर ब्वाइज बास्केटबलमा नेपालयले रातो बंगलालाई २५२२ ले, ओएसिसले क्लिन्टनलाई ३६१८ ले र एलआरआईले एपेक्स लाइफलाई १८१२ स्कोरले हराए । ओखलढुंगालाई रेजिना सिल्डसंखुवासभा (कास) ओखलढुंगा भलिबल टिमले खाँदबारीमा सम्पन्न प्रदेश १ स्तरीय रेजिना रनिङ सिल्ड भलिबलको उपाधि जितेको छ । फाइनलमा ओखलढुंगाले भोजपुर भलिबल टिमलाई ३१ सेटले हराएको हो । झापा तेस्रो र पाँचथर चौथो भए । ओखलढुंगाका समिप श्रेष्ठ सर्वोत्कृष्ट खेलाडी घोषित भए । वेस्ट स्पाइकर ओखलढुंगाका हरि अधिकारी, वेस्ट लिफ्टर मनोज घिमिरे, वेस्ट ब्लकर द्वारिका थापा, वेस्ट लिबेरो भोजपुरका सन्तोष राई र वेस्ट सर्भर बालकुमार रायमाझी घोषित भए । विजेताले १ लाख ११ हजार रुपैयाँ र २ सय १० तोलाको चाँदीको सिल्ड जित्यो । उपविजेता भोजपुरले ५५ हजार रुपैयाँ पायो । प्रदेश १ का १३ जिल्लाका टिम सहभागी भएको आयोजक सूर्य माविले जनायो । गोल्डेन मिट आजदेखिकाठमाडौं (कास) एथलेटिक्स परिवार नेपालले आइतबार र सोमबार दशरथ रंगशालाको ट्र्याकमा गोल्डेन एथलेटिक्स मिट हुने भएको छ । नेपाल एथलेटिक्स संघको सहकार्यमा हुने प्रतियोगितामा महिला र पुरुषमा विभिन्न २७ ट्रयाक र फिल्ड इभेन्ट हुनेछ । त्यसमा ३ सय खेलाडीले प्रतिस्पर्धा गर्ने आयोजकले जनाएको छ । प्रतियोगितामा विभिन्न ७ प्रदेश र तीन विभागीय टिम (आर्मीं, पुलिस र एपीएफ) का खेलाडी सहभागी छन् ।म्यागङ गाउँपालिकालाई उपाधिनुवाकोट (कास) प्रथम तादी अध्यक्ष कप पालिकास्तरीय भलिबल प्रतियोगिताको उपाधि म्यागङ गाउँपालिकाले जितेको छ । तादी गाउँपालिकाद्वारा आयोजित नुवाकोट जिल्ला अन्तरपालिकास्तरीय प्रतियोगिताको फाइनलमा आयोजक तादीविरुद्ध म्यागङ २५२१, १५२५, २५२३, २५२२ को सेटमा नतिजा निकाल्यो । फाइनल अमरज्योति नमुना मावि खरानीटारको मैदानमा भएको थियो । फाइनलमा आयोजक टिम तादीलाई हराउँदै म्यागङ गाउँपालिकाको टिम च्याम्पियन बनेको हो । पञ्चकन्या तेस्रो भयो । विजेताले १ लाख ५० हजार, उपविजेताले १ लाख र तेस्रोले ५० हजार रुपैयाँ पुरस्कार प्राप्त गरे ।"

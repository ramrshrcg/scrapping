शीर्षक,विवरण
"वीर, शिक्षण, कान्तिमा मात्रै ९ हजारबिरामी शल्यक्रियाको पालो कुर्दै","अस्पतालका सर्जरी विभाग प्रमुख डा विजय थापा उपचारमा आउनेमध्ये करिब ८५ प्रतिशतको शल्यक्रिया आवश्यक पर्ने बताउँछन् । शल्यक्रिया सहज बनाउन उपकरण चुस्तदुरुस्त बनाउन र नयाँ ३ वटा थिएटर थप्न आवश्यक छ, उनले भने । पाटन अस्पतालमा डेन्टलको सर्जरी सातामा एक दिन मात्र हुन्छ । अस्पतालमा बिरामीको चापअनुसार अपरेसन थिएटर आधा कम १२ वटा मात्र सञ्चालनमा छन् । यसले पत्थरी जस्ता सामान्य शल्यक्रिया गराउन पनि महिनौं कुनुपर्ने बाध्यता छ । अहिले अस्पतालमा एक सातादेखि ६ महिनासम्मका एक हजार ५ सय बिरामी शल्यक्रिया गराउन पालो कुरिरहेका छन् । सर्जरी विभाग प्रमुख डा पुकार मास्केले बिरामीको चापअनुसार थप १२ वटा थिएटर आवश्यक रहेको बताए । राष्ट्रिय ट्रमा सेन्टरमा ५ वटा थिएटर सञ्चालनमा छन् । अस्पतालका सूचना अधिकारी अर्जुन भेटवालका अनुसार शल्यक्रिया सहज बनाउन थप ५ वटा आवश्यक छ । तर, स्थान अभावका कारण व्यवस्थापन गर्न सकिरहेका छैनौं, उनले भने, हालको ट्रमा भवनमा न तला थप गर्न मिल्छ न त विस्तार गर्न जग्गा नै छ । अस्पतालमा दुई हजार जनाभन्दा बढी बिरामी शल्यक्रिया गराउन पालो कुरिरहेका छन् । ट्रमामा दैनिक १५ जनाको शल्यक्रिया हुने गरेको छ । सहिद धर्मभक्त राष्ट्रिय प्रत्यारोपण केन्द्रमा सात सय जनाभन्दा बढी प्रत्यारोपण गराउन पालो कुरिरहेका छन् । अस्पतालमा ४ वटा अपरेसन थिएटर मात्र सञ्चालनमा छन् । केन्द्रका कार्यकारी निर्देशक डा पुकारचन्द्र श्रेष्ठले प्रत्यारोपण सहज बनाउन सातै प्रदेशमा विस्तार गर्नुको विकल्प नभएको बताए । प्रत्येक वर्ष दुई हजारदेखि ३ हजार नयाँ बिरामी थपिरहेका छन्, उनले भने । प्रसूति गृहमा ६ वटा मात्र अपरेसन थिएटर सञ्चालनमा छन् । निर्देशक डा पवनजंग रायमाझीले भवन अभावका कारण जेनतेन सञ्चालन गरिरहेको बताए । भूकम्पले चर्केको भवनमा उपचार दिनुपरेको छ, उनले भने, भवन बनाइदिनुपर्यो भन्दा सम्बन्धित निकायले वास्ता गर्दैनन् । स्वास्थ्य संस्था स्थापना, सञ्चालन तथा स्तरोन्नति मापण्दड निर्देशिका २०७० को दफा १७ मा व्यवस्था भएअनुसार प्रति ५० शय्या क्षमता बराबर एउटा मेजर र एउटा माइनर अपरेसन थिएटरको व्यवस्था हुनुपर्छ । सोका अतिरिक्त प्रत्येक २५ शय्या सर्जिकल बेडका लागि एक मेजर ओटी र आवश्यक माइनर ओटीको थप व्यवस्था हुनुपर्ने नियम छ ।"
"लामिछानेलाई सर्वोच्चबाट 'राहत, मुद्दा फास्ट ट्र्याकमा","निज प्रतिवादी सन्दीप लामिछानेलाई विदेशमा सहभागी हुनुपर्ने क्रिकेट खेलमा विदेश जान दिनू, दिलाउनू एवं निजको राहदानी रोक्का भएको भए फुकुवा गरिदिनू भनी सम्बन्धित निकायमा लेखी पठाउनू, सर्वोच्चको आदेशमा भनिएको छ ।लामिछानेलाई विदेशमा खेल्न गएको अवस्थामा खेल समाप्त भएर (हवाईजहाजमार्फत) स्वदेश फर्कन लाग्ने म्यादबाहेक १५ दिनभित्र जिल्ला अदालत काठमाडौंमा उपस्थित भई स्वदेश फर्किएको जानकारी दिनू पनि भनिएको छ । सर्त उल्लंघन गरेमा विदेश जानका लागि दिएको छुटको सुविधा फिर्ता लिने पनि आदेशमा उल्लेख छ । सर्वोच्चले लामिछानेविरुद्धको मुद्दालाई फास्ट ट्र्याकबाट किनारा लगाउन पनि आदेश दिएको छ । प्रस्तुत मुद्दा जबर्जस्ती करणीको अभियोगसम्बन्धी भएको र प्रतिवादी राष्ट्रिय तथा अन्तर्राष्ट्रियस्तरको क्रिकेट खेलाडी भई सार्वजनिक चासोको विषय भएकाले फास्ट ट्र्याकबाट निरन्तर सुनुवाइ प्रक्रिया अवलम्बन गरी छिटो कारबाही गर्न भनी काठमाडौं जिल्ला अदालतलाई जानकारी दिई नियमअनुसार गर्नू आदेशमा भनिएको छ । उच्चले लामिछानेलाई धरौटीमा छाडेपछि थुनामा नै पठाउनुपर्ने मागसहित महान्यायाधिवक्ताको कार्यालयले दायर गरेको निवेदनको सुनुवाइ गर्दर् ैइजलासले भनेको छ, पीडितले आफूलाई प्रतिवादीले दुई पटक करणी गरेको र निजले ट्वाइलेटको टिस्यु पेपर मुखमा फ्याँकेको भनी व्यहोरा उल्लेख भए तापनि प्रतिवादीको वीर्ययुक्त तथ्यगत प्रमाण नभएको उल्लेख गरेको छ । त्यस्तै पीडितको योनीमा सिमेन वा स्पर्म (वीर्य) फेला नपरेको विषयलाई पनि अदालतले आदेशमा उल्लेख गरेको छ । लामिछानेले भदौ ५ मा काठमाडौंको एक होटलमा लगेर राति दुई पटक जबर्जस्ती करणी गरेको भन्दै नाबालिगले भदौ २१ मा गौशाला प्रहरीमा जाहेरी दिएकी थिइन् ।त्यस्तै भदौ ५ बिहान पीडित प्रतिवादीले चलाएको गाडीमा चढी पीडितको होस्टेल अगाडि गई गाडीबाट ओर्लेको, सीसीटीभी फुटेजमा पीडित र प्रतिवादी होटलमा सहजताका साथ आएको र गएको, घटनास्थलमा कागज गर्ने व्यक्तिहरूले वारदात सञ्चारमाध्यमबाट सुनेकोले थाहा पाएको भनी व्यहोरा खुलाएको पनि इजलासले उल्लेख गरेको छ । पीडितको रुममेटको रूपमा रहेकी साथीको बकपत्रमा प्रतिवादीलाई भेट गरेको, नगरकोट गएको, लाइफमा सबैभन्दा खुसीको पल नै हिजो थियो भनेर कुराकानी भएको, भोलिपल्ट नै सन्दीप लामिछानेको नाउँको जर्सी ल्याएर ल्यापटपमा खुसी भएर हुटिङ गरेको, पीडितको मोबाइलबाट ही ड्रप मी एट माई होस्टेल, आई एम सेफ भन्ने मेसेज पठाएको, वारदात भएपछि पठाएको मेसेजमा आई जस्ट हग सन्दीप लामिछाने द डे बिफोर एस्टर्डे भनी उल्लेख गरेको विषयलाई पनि उल्लेख गरिएको छ । पीडित र उनका साथीहरूबीच लामिछानेबारे पटकपटक फेसबुक, ह्वाट्सएप, स्न्यापच्याटमा पटकपटक वार्ता, म्यासेज आदानप्रदानसमेत भएको समेतका तत्काल प्राप्त प्रमाणका आधार कारणबाट प्रतिवादीलाई थुनामै राखी पुर्पक्ष गर्नॅपर्नेसम्मको अवस्था नभई निज सन्दीप लामिछानेबाट २० लाख धरौटी माग्ने आदेश मिलेको भन्ने सर्वोच्चको आदेश छ ।भदौ ५ गते राति पीडितमाथि जबर्जस्ती करणी भएको थियो कि थिएन भन्ने विषयमा जिल्ला अदालतमा मुद्दा जारी छ । जबर्जस्ती करणी गरेको पुष्टि भएमा लामिछाने जेल चलान हुनेछन् भने पुष्टि नभएमा उन्मुक्ति ।उजुरी पर्दार् लामिछाने क्रिकेट खेल्न विदेश थिए । यताको क्रिकेट प्रतियोगिताबाट हटाइए पनि उनी झन्डै १ महिना विदेशमै बसेका थिए । नेपाल प्रहरीको अनुरोधमा इन्टरपोलले असोज ७ मा लामिछानेविरुद्ध डिफ्युजन नोटिस जारी गरेपछि स्वदेश फर्किएका उनलाई असोज २० मा प्रहरीले विमानस्थलबाटै पक्राउ गरेको थियो । काठमाडौं जिल्ला अदालतले लामिछानेलाई कात्तिक १८ मा पुर्पक्षका लागि थुनामा पठाएको थियो । जिल्ला अदालतको उक्त आदेशविरुद्ध लामिछाने उच्च अदालत पाटन पुगेका थिए । उच्च अदालत पाटनले पुस २८ मा लामिछानेलाई २० लाख धरौटीमा छोड्ने आदेश दिएको थियो । साथै, उच्च अदालतले मुद्दाको अन्तिम किनारा नलागेसम्म विदेश जान नपाउने, मुद्दा, पीडित किशोरी र उनको परिवारका सदस्यबारे सञ्चारमाध्यम वा सामाजिक सञ्जालमा टिप्पणी गर्न वा धारणा राख्न नपाउने, पीडित किशोरीसँग उनका वकिललाई भेट्न र प्रभावमा पार्न नपाउने र लिखित जानकारी नदिई काठमाडौं उपत्यका छोड्न नपाउने आदेश दिएको थियो । लामिछानेले विश्वकप लिग२ अन्तर्गतको शृंखलाका लागि खेल्न पाऊँ भनी गत बिहीबार सर्वोच्चमा रिट दायर गरेका थिए । सोमबारबाट सुरु भएको नेपालले आठौं शृंखलामा यूएई र पपुवा न्यु गिनीसँग दुईदुई खेल खेल्दै छ ।"
राष्ट्रपति निर्वाचनपछि मात्रै मन्त्रिपरिषद् पूर्ण,"(काठमाडौं)दुई महिना नपुग्दै सत्ता गठबन्धनमा भएको हेरफेरले दुई तिहाइभन्दा बढी मन्त्रालय खाली भए पनि प्रधानमन्त्री पुष्पकमल दाहालले राष्ट्रपति र उपराष्ट्रपतिको निर्वाचनपछि मात्रै मन्त्रिपरिषद्लाई पूर्णता दिने भएका छन् । मन्त्रालय बाँडफाँट तत्काल गर्दा उत्पन्न हुन सक्ने विवादले आसन्न निर्वाचनमा असर पर्ने भय रहेका कारण मन्त्रिपरिषद् विस्तारका लागि दाहालले केही दिन कुर्ने भएका हुन् । मन्त्रिपरिषद्मा सबैभन्दा ठूलो हिस्सा ओगटेको एमाले सोमबार बाहिरिएपछि प्रधानमन्त्री दाहालमातहत १६ वटा मन्त्रालय रहेका छन् । यसअघि राष्ट्रिय स्वतन्त्र पार्टी माघ २२ र राप्रपा फागुन १३ मा सरकारबाट बाहिरिएका थिए । अहिलेको सात सदस्यीय मन्त्रिपरिषद्मा माओवादी र जनमत पार्टीको मात्र प्रतिनिधित्व छ । प्रधानमन्त्री दाहालले भने मन्त्रिपरिषद्लाई पूर्णता दिनेभन्दा पनि विश्वासको मतलाई प्राथमिकता दिएका छन् । गठबन्धनको ठूलो दल कांग्रेसले पनि राष्ट्रपति र उपराष्ट्रपतिको निर्वाचनपछि मात्र मन्त्रिपरिषद्लाई पूर्णता दिन प्रधानमन्त्री दाहाललाई सुझाव दिएको एक नेताले बताए । एमाले र राप्रपाले समर्थन फिर्ता लिएका कारण दाहालले ३० दिनभित्र विश्वासको मत लिनुपर्ने संवैधानिक प्रावधान छ । संविधानको धारा ७६ (२) अनुसार संयुक्त सरकारको नेतृत्व गरेका दाहालले यसअघि पुस २६ मा विश्वासको मत लिएका थिए । सकेसम्म चाँडो विश्वासको मत लिन उनले कांग्रेस सभापति शेरबहादुर देउवा, एकीकृत समाजवादी अध्यक्ष माधवकुमार नेपाल र जसपा अध्यक्ष उपेन्द्र यादवसँग परामर्श गरेका छन् । विश्वासको मत लिने मितिबारे औपचारिक सहमति बन्न बाँकी रहेको एक नेताले बताए । कांग्रेस उपसभापति पूर्णबहादुर खड्काले गठबन्धनमा मन्त्रिपरिषद् विस्तारका विषयमा छलफल भइनसकेको बताए । हामी सबै राष्ट्रपति निर्वाचनको तयारीमा केन्द्रित छौं । आजै आठ दलको कार्यदल बैठक बसेर फागुन १९ मा प्रदेश सांसदहरूको भेला बोलाएका छौं, राष्ट्रपति निर्वाचनको तयारीसम्बन्धी कार्यदलका संयोजकसमेत रहेका उनले भने, राष्ट्रपतिको निर्वाचनका विषयमा बाहेक अरू विषयमा गठबन्धनभित्र छलफल भएको मलाई थाहा छैन । उपसभापति खड्काकै नेतृत्वमा कांग्रेस सरकार जाने सम्भावना छ । कांग्रेस प्रवक्ता प्रकाशरण महतले प्रधानमन्त्री दाहालले विश्वासको मत लिने र सरकारमा सहभागी हुने विषय आठ दल बसेरै तय गरिने बताए । कांग्रेस संसदीय दलका प्रमुख सचेतक रमेश लेखकले भने राष्ट्रपति र उपराष्ट्रपतिको चुनावपछि मात्रै मन्त्रालय बाँडफाँटबारे छलफल हुने बताए । अहिले सबैको ध्यान राष्ट्रपति निर्वाचनतिर छ, उनले भने, हामी सरकारमा जोडिने पनि राष्ट्रपति र उपराष्ट्रपति निर्वाचनपछि नै हो । राष्ट्रपतिको फागुन २५ र उपराष्ट्रपतिको चैत ३ मा निर्वाचन हुँदै छ । प्रधानमन्त्रीका प्रमुख राजनीतिक सल्लाहकार हरिबोल गजुरेलले भने गठबन्धन दलहरूबीचमा सहमति भयो भने राष्ट्रपति निर्वाचनअघि मन्त्रिपरिषद् पुनर्गठन हुन सक्ने बताए । तुरुन्तै विश्वासको मत लिनलाई कुनै समस्या छैन, बहुमत छँदै छ । तर कहिले लिने भन्ने विषयमा प्रधानमन्त्री छलफलमा नै हुनुहुन्छ, उनले भने, दलहरूबीच कुरा मिल्यो भने चुनावअघि मन्त्रिपरिषद् पुनर्गठन हुन्छ, पछि जान पनि सक्छ । प्रधानमन्त्रीनिकट स्रोतले भने राष्ट्रपति निर्वाचनलाई असर नपर्ने गरी केही दलबाट मन्त्री थपिने सम्भावना पनि रहेको जनाएको छ । गृह, अर्थ र परराष्ट्र जस्ता महत्त्वपूर्ण मन्त्रालयमा मन्त्री नियुक्ति गरिहाल्ने कि भन्नेमा पनि प्रधानमन्त्री देखिनुहुन्छ, स्रोतले भन्यो ।कांग्रेस, माओवादी, एकीकृत समाजवादी, जनता समाजवादी पार्टी, लोकतान्त्रिक समाजवादी पार्टी, नागरिक उन्मुक्ति पार्टी, जनमत र राष्ट्रिय जनमोर्चाले शुक्रबार राष्ट्रपतिमा साझा उम्मेदवार बनाउने र सत्ता सहयात्रा पाँच वर्षसम्म गर्ने समझदारी बनाएका थिए । उक्त समझदारीसँगै गत पुस १० मा बनेको सातदलीय गठबन्धन औपचारिक रूपमा टुटेको हो । राष्ट्रिय स्वतन्त्र पार्टीले भने सरकारबाट बाहिरिए पनि समर्थन फिर्ता लिएको छैन । रास्वपाले गृह मन्त्रालय नपाएपछि गत महिना सरकार छाडेको थियो । नागरिकतासम्बन्धी विवादमा सर्वोच्च अदालतको संवैधानिक इजलासले प्रतिनिधिसभा सदस्यको उम्मेदवारीमै अयोग्य ठहर गरेपछि रास्वपा सभापति रवि लामिछाने गत माघ १३ मा सांसद र उपप्रधान तथा गृहमन्त्री पदबाट मुक्त भएका थिए । लामिछानेले पुनः नागरिकता कायम गरेपछि गृह मन्त्रालयमा फर्कन चाहेका थिए । एमालेको शनिबारको सचिवालय बैठकबाट राष्ट्रपति निर्वाचनसम्म सरकारबाट नहट्ने निर्णय लिएको थियो । प्रधानमन्त्री दाहालले संयुक्त राष्ट्रसंघ मानवअधिकार परिषद्को ५२ औं सत्रमा सहभागी हुन आइतबार साँझ जेनेभा जान लागेकी परराष्ट्रमन्त्री विमला राई पौड्याललाई रोकेपछि सोमबार बिहान बसेको सचिवालय बैठकले सरकारबाट अलग हुने निर्णय लिएको हो । पार्टी निर्णयलगत्तै उपप्रधान तथा अर्थमन्त्री विष्णु पौडेल, कृषि तथा पशुपन्छी विकासमन्त्री ज्वालाकुमारी साह, उद्योग, वाणिज्य तथा आपूर्तिमन्त्री दामोदर भण्डारी, भूमि व्यवस्था, सहकारी तथा गरिबी निवारणमन्त्री राजेन्द्रकुमार राई, परराष्ट्रमन्त्री पौड्याल, स्वास्थ्य तथा जनसंख्यामन्त्री पदम गिरी, महिला, बालबालिका तथा ज्येष्ठ नागरिकमन्त्री भगवती चौधरी र रक्षामन्त्री हरिप्रसाद उप्रेतीले बालुवाटारमा प्रधानमन्त्रीलाई राजीनामा बुझाएका थिए ।लामिछाने पदमुक्त भएपछि प्रधानमन्त्री दाहालले गृह मन्त्रालय आफूमातहत राखेको एक महिना नाघेको छ भने रास्वपाका अन्य मन्त्रीले राजीनामा दिएपछि खाली मन्त्रालय उनको मातहतमा राखिएको एक महिना हुन लागेको छ । अहिले सरकारमा माओवादीका उपप्रधान तथा भौतिक पूर्वाधारमन्त्री नारायणकाजी श्रेष्ठ, सूचना प्रविधि तथा सञ्चारमन्त्री रेखा शर्मा, संस्कृति, पर्यटन तथा नागरिक उड्डयनमन्त्री सुदन किराती, संघीय मामिला तथा सामान्य प्रशासनमन्त्री अमनलाल मोदी र पर्यटन राज्यमन्त्री सुशीला सिर्पाली ठकुरी छन् । जनमत पार्टीबाट अब्दुल खान खानेपानी मन्त्री छन् ।राष्ट्रपतिमा कांग्रेसका उम्मेदवार रामचन्द्र पौडेललाई साझा उम्मेदवार बनाएका आठ दलमध्ये अधिकांश सरकारमा जाने सम्भावना छ । राष्ट्रिय जनमोर्चाले तत्काल सरकारमा नजाने मनस्थिति बनाएको छ । रेशम चौधरी रिहाइको सर्त राख्दै आएको नागरिक उन्मुक्ति पार्टीले सरकारमा जाने विषयमा निर्णय लिइसकेको छैन । नागरिक उन्मुक्तिले दाहाल प्रधानमन्त्री नियुक्ति हुँदै समर्थन गरेको थियो । त्यतिबेलै समर्थन गरेको जसपा भने मन्त्रालयको भागबन्डामा असन्तुष्टि जनाएर सरकारमा सामेल भएको छैन । आठदलीय गठबन्धन बाहिर रहेको रास्वपालाई पनि सरकारमा समेट्न प्रधानमन्त्री दाहालले प्रयास गरिरहेका छन् ।"
'अपमानित भएर सरकारमा रहिरहनु सम्भव भएन,"दुई महिनामै एमाले सरकारबाट बाहिरिनुपर्ने अवस्था कसरी आयो ?नेपाल अस्थिरतातर्फ अभिमुख भयो भन्ने लाग्छ । दलहरूबीच विश्वासमा ठूलो खाडल पैदा भएको छ । आपसमा भएका औपचारिक सहमति कार्यान्वयन नहुने हो भने देश कसरी अघि बढ्छ भन्ने गम्भीर प्रश्न उत्पन्न भएको छ । राजनीतिमा न्यूनतम नैतिकता हुन्छ, सत्ताको अगाडि त्यसको मान्यता हुँदो रहेनछ हैन ?पुस १० गते माओवादीसँग भएको सहमतिअनुसार नै मुलुक अघि बढ्छ भन्ने हाम्रो अपेक्षा थियो तर तोड्ने काम भयो । वास्तवमा एउटा अविश्वासको परिस्थिति उत्पन्न भयो ।यो सत्ता समीकरणले मुलुकमा कस्तो परिणाम ल्याउने देख्नुहुन्छ ?आगामी दिनमा अस्थिरताका शृंखला अघि बढ्न सक्छन् । यति बेला स्थिर सरकार हुनुपर्ने, मुलुकमा देखिएको आर्थिक संकट समाधान गर्नुपर्ने, सामाजिक विकृतिको अन्त्य गर्नुपर्ने, सद्भाव बढाउनुपर्ने अभिभारा हामीसामु छन् । यी अभिभारा पूरा गर्न मुलुकले चुनौतीको सामना गर्ने अवस्था देखिन्छ ।तपाईंहरूले नै स्थिर सरकारको नारा लगाउनुभएको थियो, दुई महिनाभन्दा बढी टिकाउन सक्नुभएनयो दुर्भाग्यपूर्ण अवस्था देखापर्यो । सामान्यतया सरकार गठनको पृष्ठभूमिमा जेजति सहमति भएका थिए, ती कार्यान्वयन हुनुपर्थ्यो । फरकफरक पार्टी भएको हुनाले पार्टीबीचमा फरक मान्यता हुनु, कामको दौरान असहमति र अन्तरविरोध देखापर्नु स्वाभाविक हो । यस्ता विषयमा आपसी छलफल गरी अघि बढ्नुपर्ने हो । मूलतः सरकार गठन गर्ने बेला भएको फेमवर्कभित्र समस्याको समाधान गर्नुपर्ने हो, त्यो हुन नसक्दा यो परिस्थिति उत्पन्न भएको हो ।दुई महिना अर्थमन्त्री हुनुभयो, कस्ता योजना अघि सार्नुभएको थियो ?रुसयुक्रेन युद्ध, कोभिडजस्ता कारणले अर्थतन्त्रमा असर परेको छ । आन्तरिक राजस्व परिचालन, पुँजीगत खर्च, तरलता अभावलगायतका समस्या समाधान गर्न उचित कदम चाल्दै थियौं । खासगरी अर्थतन्त्र परिसूचकलाई सकारात्मक दिशामा फर्काउन योजनाबद्ध ढंगले काम अघि बढाएका थियौं । यहीबीच हामीले बजेटको मध्यावधि समीक्षा गरेर चालु आर्थिक वर्षमा बजेट कार्यान्वयनका समस्या पहिल्यायौं र त्यसलाई कार्यान्वयनयोग्य बनाउने महत्त्वपूर्ण निष्कर्ष अघि सार्यौं । राजस्व प्रशासनलाई प्रभावकारी ढंगले सञ्चालन गरी संकलनमा सुधार ल्याउने, पुँजीगत खर्चमा वृद्धि गर्ने र निजी क्षेत्रसँग गहन संवाद गरी उनीहरूका समस्या सुन्ने र समाधान गर्ने योजना सुरु गरेका थियौं । पुस १० बाट माओवादी पछि हट्नुमा के कारण देख्नुहुन्छ ?चुनावमा जनतासँग जाँदा हामीलाई बहुमत दिनुहोस्, बहुमतको सरकार बनाउँछौं, मुलुकलाई आर्थिक समृद्धि र सामाजिक न्यायको दिशामा अघि बढाउँछौं भनेका थियौं । संसद्मा जनमतको हिसाबले ठूलो र सिटको हिसाबले दोस्रो ठूलो पार्टी बन्यौं । कांग्रेसमाओवादी गठबन्धन बनाएर चुनाव लडे, उनीहरूले सरकार बनाउन्, हामी प्रतिपक्षमा बस्छौं भनेर चुपचाप बसिरहेका थियौं । जब राष्ट्रपतिज्यूले सरकार गठन गर्न दिएको अन्तिम समयसम्म पनि सरकार गठन गर्ने अवस्था रहेन, तत्कालीन सत्तारूढ दलले सरकार दिन सक्ने अवस्था रहेन, त्यो अवस्थामा दोस्रो ठूलो दलको हैसियतले स्वाभाविक रूपमा सरकार गठनका निम्ति सघाउनुपर्ने अवस्था सिर्जना भयो । त्यति बेला हामीलगायतका दलले वर्तमान प्रधानमन्त्रीलाई साथ दियौं । यसरी हामी सरकार निर्माणमा सहभागी भएका हौं । जुन आधारमा सरकार बनेको हो, त्यही आधारमा अघि बढ्नुपर्थ्यो । पुस १० मा जे सहमति (सभामुख र राष्ट्रपति एमालेको, प्रधानमन्त्री माओवादीको) भएको थियो, त्यो भंग भयो । एमालेले धोका महसुस गरेको छ ।एमाले र माओवादीबीच पुस १० मा लिखित सहमति भएको देखिएन नि ?सधैं लिखित सहमति आवश्यक पर्दैन । त्यो विश्वासको कुरा हो । सहमति भएको कुरा जगजाहेर नै छ । लिखित हुनु, नहुनु गौण महत्त्वको विषय हो । एमालेका कारण नयाँ समीकरण बनेको माओवादीको दाबी छ नि ?कसले दुई महिनामै नयाँ समीकरण बनायो, कुरा स्पष्ट नै छ । एमालेका मन्त्रीहरूले प्रधानमन्त्रीसमक्ष राजीनामा दिँदा के कुरा उल्लेख गरिएको छ ?हामीले आज (सोमबार) बिहान केन्द्रीय सचिवालयको बैठकबाट राजीनामा दिने निर्णय गरेका हौं । त्यो निर्णयको निष्कर्ष छ जसरी सहमति भएको थियो, त्यसअनुसार कुरा अघि बढेन । सहमति कार्यान्वयन गरिएन । राष्ट्रपति निर्वाचनमा मतभेद थियो भने पनि अस्ति (शनिबार) को बैठकमा सरकारबाट बाहिर ननिस्कने निर्णय भएको थियो । सरकारमै रहने निर्णय थियो । हामीलाई पुस १० गतेको सहमति कार्यान्वयन हुन्छ भन्ने अपेक्षा थियो । त्यसपछि प्रधानमन्त्रीज्यूले एमाले प्रतिपक्षमा जान्छ, म मन्त्रिपरिषद् पुनर्गठन गर्छु लगायतका अभिव्यक्ति दिनुभयो । उहाँले खासगरी एमाले सरकारबाट बाहिर जाओस् भन्ने अभिव्यक्ति दिनुभयो, त्यसपछि अपमानित भएर सरकारमा रहिरहनु सम्भव भएन । हामीले सरकारबाट बाहिरिने निर्णय गर्यौं । अब एमाले र माओवादीबीच सहकार्यको ढोका बन्द भएको हो ?अहिले नै सुदूर भविष्यमा जान जरुरी हुँदैन ।"
र्याफ्टिङमा तन्नेरी भोटेकोसीदेखि जापानसम्म,"(सिन्धुपाल्चोक)विश्वका करिब ६ हजार नदीनालामध्ये एडभेन्चरका लागि उत्कृष्ट १० मध्येमा पर्छन् भोटेकोसी र सुनकोसी । हेर्दै अत्यासलाग्दो र उर्लंदो भोटेकोसीमा पहिलो पटक बडो सकसले र्याफ्टिङ सिकेका थिए, बाह्रबिसे नगरपालिका९ का ३२ वर्षे इन्द्रबहादुर बोगटीले । दुबईको अल एन सहरमा र्याफ्टिङ र रिभर गाइड रहेका उनले त्यतिबेलाको द लास्ट रिसोर्ट का संस्थापक दिवंगत डेभिड अलार्डिस र अल्टिमेट रिभर्स कम्पनीलाई कहिल्यै भुल्न सक्दैनन् । त्यतिबेला द लास्ट रिसोर्ट बन्जी जम्प सुरु भइसकेको थिएन । रिसोर्टको बेसक्याम्प मात्रै थियो । २३ वर्षको फूर्तिलो उमेरमा उनले पोख्त र्याफ्टिङ गाइड बनेर लाइसेन्स लिएपछि सुनकोसी र भोटेकोसी नदीमा सञ्चालकसहित आन्तरिक र बाह्य पर्यटकको मन जिते । त्यतिले नअघाएका उनी मलेसिया पुगेर गाइडकै रूपमा त्यहाँका नदीमा ३ महिना काम गरे । त्यसपछि आफ्नै भूमिमा फर्किएका उनले सुनकोसी नदीमा र्याफ्टिङ गाइड फ्रिल्यान्सर बनेर ७ वर्ष गुजारे । फेरि दुबई हानिएका उनी अहिले अल ऐन एडभेन्चर कम्पनीमा र्याफ्टिङ गाइड बनेर मासिक १ लाख २० हजारदेखि १ लाख ४० हजारसम्म कमाउँछन् । सुनकोसी र भोटेकोसीमा महिनाको बढीमा ३० देखि ५० हजार कमाउँथें, त्यो बेलाको आनन्द र उत्साह बेग्लै थियो । तर, त्यहाँभन्दा यहाँ धेरै फरक र सुरक्षित वातावरण छ, उनले भने । उनका अनुसार दुबईको अल ऐनमा कृत्रिम नदी बनाइएको छ । त्यहाँ उनीजस्तै १२ जना नेपाली गाइड कार्यरत छन् । सम्पूर्ण गाइडलाई नेपालभन्दा फरक र आधुनिक र्याफ्टिङ सेफ्टी को तालिम दिइन्छ । जापानको यासिनओगावा सहरस्थित कोचीकेन नदीमा विदेशीलाई र्याफ्टिङ गराउँदै आएका बाह्रबिसे५ गाती जम्बुका ३६ वर्षे तीर्थ श्रेष्ठले आफ्नो आधारभूमि भोटेकोसी र सुनकोसी नदीलाई भने बिर्सिएका छैनन् । अहिले आफ्नो कम्पनीमा उनले चार नेपाली र तीन जापानी गरी ७ जना र्याफ्टिङ गाइडलाई रोजगारी दिएका छन् । यसअघि लामो समय र्याफ्टिङ गाइड भएर संघर्ष गरें । ती मेरा अनमोल पल थिए । खुब ऊर्जाशील भएर भोटेकोसीमा र्याफ्टिङ गाइडको काम सिकेको थिएँ, श्रेष्ठले भने । भोटेकोसी नदीमा करिब १७ वर्षकै उमेरमा र्याफ्टिङ सिकेका उनले अनेक प्रतिस्पर्धामा भाग लिए । १८ वर्षको उमेरमा र्याफ्टिङको जुनियर च्याम्पियनसिप प्रतियोगितामा प्रथम भएको खुसीको क्षण उनले अझै भुलेका छैनन् । त्यसयता उनी रिभर गाइड भएर टर्कीमा ६ महिना र आइसल्यान्डमा ४ महिना बिताए । त्यसपछि नेपाल फर्किएका उनले तीन वर्ष सुनकोसी नदीमा होमिएर गुजारे । तीन महिना स्विट्जरल्यान्डमा समर र्याफ्टिङ गाइड रहेका उनी जर्मनी पनि पुगे । त्यसपछि उनी नर्वे हुँदै जापान पुगेपछि उनलाई लाग्यो कि आफ्नै मुलुक र पर्यटनको नाम राख्नकै लागि किन केही नगर्ने ? त्यसपछि उनले ७० लाख लागतमा आफ्नै कम्पनी खोले योउमी र्याफ्टिङ कम्पनी । दुर्गम गातीबाट जापानसम्म आइपुगेका उनी जापानमा पुग्ने अधिकांश युवा र्याफ्टिङ गाइड को अभिभावक बन्ने गरेका छन् । उनकै कम्पनीमा बाह्रबिसे नगर सुखवाका २९ वर्षे राज श्रेष्ठ, जम्बुका ३० वर्ष विनोद बस्नेत, राम्चेका २७ वर्षका ईश्वर बोगटी र काठमाडौंका २० वर्षे रितेश श्रेष्ठ र्याफ्टिङ गाइडका रूपमा काम गर्छन् । यसबाहेक अन्य कला, सीप, भाषा र दक्षताका आधारमा जापानमा गाइडले आफ्नो क्षमता बढाउन सक्छन्, नेपालमा एक गाइडले मासिक १ लाख ५० हजारदेखि १ लाख ८० हजारसम्म कमाउँछन्, उनले भने । नेपालका अधिकांश नदीमा विदेशीभन्दा स्वदेशी पर्यटक बढी हुने र तालिम शैली तथा अनुभव उस्तै हुने विदेश पुगेका रिभर गाइडहरूको अनुभव छ । भोटेकोसी, सुनकोसीलगायतका नदीमा रिभर गाइडको अनुभव बटुलेका चितवनका चूडामणि अर्याल हाल अमेरिकामा छन् । स्वदेश र विदेश दुवैमा पर्यटनको माध्यमबाट आफ्नो आयआर्जनको दायरा बढाएका उनको माध्यमबाट धेरै गाइडले अमेरिकाको क्यालिफोर्निया, लस एन्जल्स, क्युटलगायत सहरमा रिभर गाइडको अनुभव बटुल्न भ्याएका छन् । एक अर्थले युवाका लागि यो सुवर्ण अवसर र आयआर्जनको माध्यम बनेको छ, उनले भने । रिभर गाइड कै रूपमा आइसल्यान्डलगायतका देश पुगेका चौतारा साँगाचोकगढी११ का ३० वर्षीय उमेश श्रेष्ठ भोटेकोसी र सुनकोसीलाई उर्वर भूमि मान्छन् । त्यसमा सहमत छन्, सुनकोसीका रामबहादुर श्रेष्ठ र मधु पहरी । उनीहरू अहिले नेदरल्यान्ड सर्जो सिटीमा रिभर गाइडका रूपमा कार्यरत छन् । उनीहरू पनि उमेशझैं विदेशलाई अवसरका रूपमा मान्छन् । सिन्धु पर्यटन व्यवसायी संघका अध्यक्ष तथा पर्यटन व्यवसायी नारायण श्रेष्ठका अनुसार देशभरबाट रिभर गाइडका रूपमा विदेश जानेको संख्या धेरै छ । भोटेकोसी र सुनकोसी नदीमा पारंगत नेपाली रिभर गाइडले जापान, यूएई, नेदरल्यान्ड्स, स्विट्जरल्यान्डलगायतका देशमा र्याफ्टिङ गाइड गरेर राम्रो आम्दानी पनि गर्छन् । देशभर यस्ता युवा धेरै छन् । तीमध्ये २०२५ जना सिन्धुपाल्चोकका छन्, उनले भने । भूकम्पअघि भोटेकोसी र सुनकोसी नदी किनारामा रहेका रिसोर्टमा मात्रै सात लाख पर्यटक आएका थिए । र्याफ्टिङ को लोभले सिजन र अफ सिजनमा दैनिक एक रिसोर्टमा न्यूनतम ५० आन्तरिक र २० बाह्य पर्यटक भित्रने गरेका नेपाल एसोसिएसन अफ र्याफ्टिङ एजेन्सिज (नारा) का अध्यक्ष तथा पर्यटन व्यवसायी शिव अधिकारीले बताए । अहिले पनि सिजनमा र्याफ्टिङ तथा क्यानोनिङको मनोरञ्जन लिन सिन्धुपाल्चोकमा सातामा झन्डै दुई हजार पर्यटक आउँछन् । जसका कारण करिब १० हजार जनाले रोजगारी पाएका छन् । तीमध्ये करिब आधाजसो जलपर्यटनसँग सम्बन्धित छन् । यसमा युवाको आकर्षण झनै बढ्दो देखिन्छ । १७ देखि ३० वर्षसम्मका युवा जल पर्यटनमा रिभर गाइड बन्ने उत्साह देखिन्छ, अधिकारीले भने । युवाहरूकै आकर्षणका कारण सुनकोसी नदीको सुकुटे क्षेत्रमा देशभरका ५३ महिला रिभर गाइड तयार पार्ने लक्ष्य राख्दै र्याफ्टिङ स्कुल पनि निर्माण हुँदै छ । ब्रह्मायणी र सुनकोसी नदीको दोभानमा बन्ने ह्वाइट वाटर र्याफ्टिङ स्कुल सेन्टरका लागि पर्यटन मन्त्रालयले १३ करोड बजेटसमेत छुट्याएको छ । खानी निर्माण सेवाले बनाइरहेको विद्यालयको भौतिक संरचनाको काम करिब ७० प्रतिशत सकिएको छ । सुकुटे बिच एडभेन्जर रिसोर्टका सञ्चालक महेन्द्रसिंह थापाका अनुसार सुनकोसी र भोटेकोसी किनारामा मात्रै र्याफ्टिङसहितका ७ रिसोर्ट सञ्चालनमा छन् । जिल्लामा भने होटल र रिसोर्ट गरी १६ वटा छन् ।"
खाडी युद्धको अन्त्य,सन् १९९१ मा आजकै दिन (फेब्रुअरी २८) मा पहिलो खाडी युद्धको अन्त्य भएको थियो । इराकी राष्ट्रपति सद्दाम हुसेनले १९९० को अगस्टमा छिमेकी देश कुवेतमाथि अतिक्रमण गरेपछि खाडी क्षेत्रमा तनाव उत्पन्न भएको थियो । जसका कारण साउदी अरब र इजिप्टले अमेरिका र पश्चिमी देशलाई हस्तक्षेपका लागि आग्रह गरेपछि खाडी क्षेत्रमा युद्ध थप चर्कने अवस्था उत्पन्न भएको थियो । तनावबीच १९९१ को जनवरी मध्यमा राष्ट्रसंघीय सुरक्षा परिषद्ले कुवेतबाट सेना फिर्ता गर्न इराकसँग माग गरेको थियो । तर राष्ट्रपति हुसेनले त्यसको अवज्ञा गरेपछि अमेरिकाले अपरेसन डेजर्ट स्ट्रोम सुरु गरेको थियो । त्यसअन्तर्गत अमेरिकी सेनाले इराकमा भीषण हवाई आक्रमण गरेको थियो । आक्रमण सुरु गरेको ४२ दिनमा अमेरिकी राष्ट्रपति जर्ज एच डब्लू बुसले फेब्रुअरी २८ मा युद्धविरामको घोषणा गरेसँगै युद्ध अन्त्य भएको थियो । कुवेतमाथि आक्रमण गर्नेमध्ये अधिकांश सैनिकले आत्मसमर्पण गरेका थिए भने केही मारिएका वा भागेर इराक फर्केका थिए । करिब ६ महिना चलेको युद्धका कारण कम्तीमा एक लाख सर्वसाधारणले ज्यान गुमाएका थिए ।
भिटेनको स्वरमा छड्के खालास्,"काठमाडौं (कास) बहुप्रतीक्षित फिल्म छड्के२ को छड्के खालास बोलको गीत सार्वजनिक भएको छ । हिपहप जनराको गीतमा भिटेनको शब्द, संगीत र आवाज छ । गीतको भिडियोमा कलाकारहरूको मस्ती मुड, द्वन्द्व र केही संवादसहितका दृश्य समेटिएको छ ।निगम श्रेष्ठको लेखन र निर्माण रहेको फिल्मले देशको प्राकृतिक स्रोत हत्याउन संघर्षरत तीन ग्याङको कथा भन्छ । रोयल मनाङ ग्याङ, बारुलाज ग्याङ र ग्रिन ग्याङबीचको लडाइँमा सुपरस्टार अनमोल केसीले ग्रिन ग्याङको प्रतिनिधित्व गर्छन् । उनी फिल्ममा मेनडगको भूमिकामा छन् ।१० वर्ष अगाडिको चर्चित सिनेमा छड्के को सिरिज र अनमोलको अभिनय भएकाले यो सिनेमा दर्शकमाझ प्रतीक्षित छ । सिनेमाले बक्स अफिसमा बम्पर ओपनिङ गर्ने आशा गरिएको छ । सिनेमा फागुन १९ देखि नेपालभर प्रदर्शनमा आउँदै छ । ट्रेलर र टिजरले सिनेमाको हाइप निर्माण गरेका छन् । अहिलेसम्म ट्रेलर र टिजर १९१९ लाख पटक हेरिएको छ । सिनेमामा अनमोलसँगै रोविन तामाङ, कमलमणि नेपाल, देवकुमार श्रेष्ठ, सिर्जना सुब्बा, देवु श्रेष्ठ, रेशा आले मगर, इयान स्कट क्लेमेन्ट, सन्तोष मिजार, अफरान अली, निगम श्रेष्ठ, चिरञ्जीवी अधिकारी र कुमार घलानलगायत कलाकारको अभिनय छ ।मस्को सिंह र राजेन्द्र सापकोटाको छायांकन रहेको फिल्ममा राजकुमार उप्रेतीको एक्सन र रवि चौधरी तथा लोकेश वज्राचार्यको सम्पादन छ । निर्भाना फिल्म स्कुल, काभ्रे फिल्म्स र मेधा फिल्म्सको ब्यानरमा निर्मित सिनेमाको निर्मातामा प्रशान्त गिरी र देवकुमार श्रेष्ठ छन् । कार्यकारी निर्माणमा निर्भाना फिल्म स्कुल र लक्ष्मण काफ्ले छन् ।"
विद्रोही सुरक्षा,"काठमाडौं (कास) सुरक्षा पन्त र कमलमणि नेपालको मुख्य अभिनय रहेको फिल्म बहाव को ट्रेलर सार्वजनिक भएको छ । स्वर्णिम इन्टरटेनमेन्ट र योङ स्टार सिनेमाको प्रस्तुति रहेको फिल्म आगामी चैत २४ गते रिलिज हुँदै छ ।प्रमोद कँडेलको लेखन र निर्देशन रहेको फिल्मको ट्रेलरमा सुरक्षालाई प्रेमी, विद्रोही र पागलपन भावमा देखाइएको छ । काम र विदेश जानुभन्दा पनि क्रान्ति गर्ने सोच सुरक्षामा देखाइएको छ । जिज्ञासा, विचार अनि यथार्थको कथा लाई प्रमुख विषय बनाइएको फिल्मको ट्रेलर सुरक्षा वरपर घुमेको छ । राजधानीमा सोमबार आयोजित कार्यक्रममा अभिनेत्री सुरक्षाले फिल्ममा जोडिनु आफैंका लागि सुखद क्षण भएको बताइन् । कुनै फिल्म आउँछन्, जान्छन्, तर यो फिल्मका लागि मेरो बुझाइ फरक छ । किनकि यस्तो फिल्म दर्शकमाझ आउनुपर्छ, सुरक्षाले भनिन्, बहाव परिवारभित्रको विद्रोहको कथा हो । यसले नेपालको अधिकांश परिवारको कथा भन्छ ।लेखक तथा निर्देशक कँडेलले लकडाउनका बेला बहाव लेखेको बताए । यो फिल्मसँग जोडिएका घटना, किस्सा धेरै छन् । तर जुन कथा मैले लेखें, त्यसमा निर्माता श्रीधर पौडेल सहमत हुनु मेरा लागि ठूलो उपलब्धि थियो, उनले भने, हामी सुटिङका लागि चितवन जाने तयारी गरिरहँदा निर्माता श्रीधर पौडेलको बोली अस्वस्थताका कारण रोकियो । त्यस्तो तनावको अवस्थामा पनि उहाँले मलाई पूर्ण रूपमा विश्वास गरेर सबै जिम्मेवारी दिनुभयो ।निर्माता श्रीधर पौडेलले निर्देशक कँडेलको कथाबाट प्रभावित भएपछि आफू लगानी गर्न राजी भएको खुलाए । उसको स्क्रिप्ट मैले पढेपछि कथा फरक लाग्यो । किनकि मैले यसअघि फरक कथाको गोपी पनि बनाएको थिएँ । त्यही कारण बहावको कथाले मलाई छोयो, उनले भने । श्रीधरले यसअघि नेपाल सरकारबाट राष्ट्रिय अवार्ड प्राप्त फिल्म गोपी निर्माण गरेका थिए ।अर्का अभिनेता पवन श्रेष्ठले आफ्ना लागि बहाव भए पनि व्यावसायिक कलाकारसँग काम गर्न पाउँदा खुसी लागेको बताए । त्यस्तै सूर्य शर्मा भट्टले आफू युनिभर्सिटीको प्रोफेसर भएको खुलाउँदै पहिलो पटक अभिनय गर्न पाउँदा उत्साहित भएको बताए ।फिल्ममा सुरक्षासँगै कमलमणि नेपाल, अफरान अली, सूर्य शर्मा भट्ट, ईश्वरी सिंह, हीरालाल कँडेल र पवन श्रेष्ठको अभिनय छ । सुजन बडालको सम्पादन, वसन्त सापकोटा, सुशान्त गौतम र रिकेश गुरुङको संगीत रहेको फिल्ममा सज्जा चौलागाईंको स्वर, अनन्त घिमिरेको कलर करेक्सन, मुकेश शाहको साउन्ड डिजाइन र मिक्सिङ र कार्तिकेय स्मिता कर्नाटकको छायांकन छ । फिल्ममा निगम श्रेष्ठको प्रोडक्सन डिजाइन, भारद्वाजसिंह माहिदाको फस्ट युनिट डिरेक्सन, विकास ठाकुरको स्टोरी एडिटर, प्रतीक श्रीवास्तवको स्टोरी डेभलपमेन्ट एन्ड आर्ट डिरेक्सन, सम्राट खनालको साउन्ड रेकर्ड, सीमा गुरुङको मेकअप, रञ्जित क्षत्रीको कस्ट्युम, सनीष सचुको पोस्टर डिजाइन, सुदीप दवाडीको मार्केटिङ स्ट्राटेजी, निर्वाना फिल्म स्कुलको प्रोडक्सन मेनेजमेन्ट र सिने जोनको पोस्ट प्रोडक्सन मेनेजमेन्ट छ । फिल्मलाई आरआर फिल्म्सले वितरण गर्दै छ ।"
"बाँदरले हिँडायो बसाइँ, गाउँबस्ती रित्तारित्तै","भारतबाट आए बाँदर !बैतडीमा आतंक मच्चाइरहेका बाँदर नेपालका नभई भारतबाट ल्याएर छोडिएका स्थानीय बासिन्दा बताउँछन् । इन्डियाबाट ट्रकमा ल्याएर झुलाघाटमा छोड्ने गरेका छन् भन्ने सुनिन्छ । तिनै बाँदर यहाँ आएका हुन्, दशरथचन्द१० का वडाध्यक्ष त्रिलोक सिंह विष्ट भन्छन् । २०२२ फेब्रुअरी १९ मा भारतीय पत्रिका द टाइम्स अफ इन्डियामा प्रकाशित एक रिपोर्टमा हरिद्वारबाट बाँदरहरू समातेर सीमा क्षेत्रमा छोड्ने गरिएको उल्लेख छ । पछिल्लो समय गाउँमा देखिएका बाँदर बढी आक्रामक भएको दशरथचन्द५ का वासुदेव भट्ट बताउँछन् । यहाँका रैथाने बाँदर साना हुन्छन् र मान्छेसँग डराउँछन् उनी भन्छन्, अहिलेका बाँदर दाह्री भएका, कसैसँग नडराउने हट्टाकट्टा छन् । रैथाने बाँदर कुकुरसँग डराउँथे । तर, अहिलेका बाँदर तीन चारवटा मिलेर कुकुरलाई समेत तर्साउने गरेको उनले सुनाए । चार वर्षअघि पिथौरागढझुलाघाट सडकको खरक्यौडा भन्ने ठाउँमा दुई ट्रक बाँदर ल्याएर छाडिएको दशरथचन्द६ का गोविन्दराज जोशीले बताए । उनले भने, म औषधि किनेर पिथौरागढबाट आउँदै थिएँ, जाली लगाएको ठूलो ट्रकको पछाडिको भाग तीनचार जना मिलेर खोलेपछि डेढदुई सय बाँदर हुरुरु जंगलतर्फ भागे । भारतीय बजार झुलाघाटवासी र त्यहाँका जनप्रतिनिधिले पनि भारतका विभिन्न ठाउँबाट बाँदर ल्याएर यहाँ छोड्ने गरिएको बताएका छन् । मैले पनि सुनेकी छु, हरिद्वार, हल्द्वानीबाट ल्याइएका बाँदर यहाँको वनमा छोडिदिन्छन् अरे । आफैंले देखेकी त छैन, भारत उत्तराखण्डको मजिरकाँडा ग्राम पञ्चायतकी अध्यक्ष किरन भट्टले हिन्दीमा भनिन्, सीमाको छेकबार नलाग्ने तिनै बाँदर नेपालतर्फ गएका हुन सक्छन् । बाँदरको उपद्रो भारततर्फ पनि नेपालमा जस्तै रहेको र नियन्त्रणका प्रयास सफल हुन नसकेको उनले बताइन् । उत्तराखण्ड राज्यको वन एवं पर्यावरण विभागका एडिसनल सेक्रेटरी डा धरम सिंह मिणाका अनुसार हिमाञ्चल र उत्तराखण्डमा १० वर्षयता लाखौंको संख्यामा बाँदरलाई पक्रेर बन्दरबाडा (ठूलो क्षेत्रमा थुनेर) मा पाल्ने गरिएको छ ।बन्दरबाडा मा राखिएका ती बाँदरमध्ये केही फुत्किएर सीमा क्षेत्रका पहाडमा गएको हुन सक्ने उनी बताउँछन् । भन्छन्, बन्दरबाडाबाट निस्किएका बाँदरहरू नेपालतर्फ पनि पुगेका होलान् । बाँदरकै कारण महाकाली नदीको तटीय क्षेत्र झुलाघाटको मलिलो खेतमा खेती हुनै छाडेको भारतीय नागरिक निशा भट्ट बताउँछिन् । उनको भनाइलाई समर्थन गर्दै झुलाघाटकै बासिन्दा हरिबल्लभ भट्ट थप्छन्, २० वर्ष अगाडि यहाँ बाँदर थिएनन्, यी बाँदर बाहिरबाट ल्याइएका हुन् । भारतका उत्तराखण्ड, हिमाञ्चललगायत ठाउँमा बाँदरको आतंक बढ्दै गएपछि नियन्त्रणका लागि बाँदर मार्ने, बन्ध्याकरण गर्ने, पक्रेर सीमा क्षेत्रमा छोड्ने जस्ता प्रयास भए । तर, बाँदर नियन्त्रणका लागि भएका यस्ता प्रयास सफल हुन नसकेको बीबीसी, द गार्जियनलगायत अन्तर्राष्ट्रिय मिडियाहरूले उल्लेख गरेका छन् । सन् २०१८ सम्ममा भारतको हिमाञ्चल प्रदेशमा मात्रै १ लाख ४३ हजार बाँदरको बन्ध्याकरण गरिएको बीबीसी हिन्दीले लेखेको छ । बाँदर आतंक नियन्त्रणका लागि भारतमा थुप्रै प्रयास भइरहे पनि ती आंशिक सफल मात्र भएको भारतीय अधिकारीहरू बताउँछन् । उत्तराखण्डका वन एवं पर्यावरण विभागका एडिसनल सेक्रेटरी डा मिणा उत्तराञ्चल र उत्तराखण्डमा १० वर्षयता लाखौंको संख्यामा बाँदर पक्रिएर बन्ध्याकरण गरेपछि त्यसले बाँदरको संख्या घटाउन केही मद्दत पुगेको बताउँछन् । पछिल्लो समय बाँदरलाई गर्भनिरोधक औषधि (पिल्स) खुवाउने परियोजना परीक्षणको क्रममा रहेको उनले जानकारी दिए । तर बाँदर एक वर्षमा दुई पटक ब्याउने भएकाले यिनीहरूको संख्या निकै छिटो बढ्छ, उनी भन्छन् । नेपाल र भारतमा पाइने बाँदर उस्तै प्रजातिको रातो भएको बताउने त्रिभुवन विश्वविद्यालय प्राणीशास्त्र केन्द्रीय विभागका सहप्राध्यापक डा लक्ष्मण खनाल बैतडीमा देखिने बाँदर भारतबाट ल्याएर छोडिएका वा नेपालकै रैथाने पनि हुन सक्ने बताए । त्यहाँका बाँदरहरू बढी आतंकित जस्ता छन् । मानिसले बन्दुक वा गुलेली हान्ने गरेका कारण तर्सिएर बढी आक्रामक भएका हुन सक्छन् । भारतबाट समातेर यता छाडिएका कारण पनि त्यसो भएको हुन सक्छ, उनले भने । भारत, उत्तराखण्डका वन एवं पर्यावरण विभागका एडिसनल सेक्रेटरी डा मिणा पनि पक्रिएर छोडिएका बाँदर बढी आक्रामक हुने गरेको बताउँछन् । बाँदरका कारण मानिस विस्थापित हुन थालेपछि २०७५ साल वैशाखमा सुदूरपश्चिम सरकारको उद्योग, पर्यटन, वन तथा वातावरण मन्त्रालयले बाँदर र मानवबीचको द्वन्द्वबारे अध्ययन गरेको थियो । उक्त टोलीको अध्ययन प्रतिवेदनमा बैतडीमा भेटिएका बाँदरहरू सामान्य बाँदरभन्दा बढी चतुर र आक्रामक भएको उल्लेख छ । प्रतिवेदनमा बाँदर बाह्रैमास गाउँकै आसपास बस्ने गरेको, खेतबारीमा लगाएको अन्न र फलफूल पाक्नुअगावै नष्ट गर्ने र बारम्बार आक्रमण गर्ने गरेकाले यहाँको अवस्था गम्भीर रहेको उल्लेख छ । प्रतिवेदनमा भनिएको छ बाली वा खाद्यान्न जोगाउन मानिस चौबीसै घण्टा सतर्क रहनुपर्ने अवस्था छ । महिला र बालबालिकाप्रति बाँदर बढी आक्रामक छन्, दिउँसै झ्यालढोका बन्द गरेर बस्नुपर्ने अवस्था छ । उक्त प्रतिवेदनमा पनि भारतका धेरै ठाउँबाट बाँदरलाई समातेर अन्यत्र छोड्ने गरिएको उल्लेख छ । उपयुक्त पुनःस्थापना प्रोटोकलबिना स्थानान्तरण गर्दा समस्याको समाधान नभई मानव र वन्यजन्तुबीचको द्वन्द्वको स्थानान्तरण मात्रै हुने पनि प्रतिवेदनमा उल्लेख छ । बैतडी क्षेत्रमा जंगलको अनुपातमा बाँदरको संख्या धेरै भएकाले समस्या आएको अध्ययन टोलीका सदस्यसमेत रहेका वन्यजन्तुविज्ञ धीरेन्द्रबहादुर चन्द बताउँछन् । रातो बाँदर सामान्यतया ३० देखि ३५ वटाको समूहमा देखिने गरेको भए पनि बैतडीमा एउटै समूमा ८०९० वटासम्म देखिएका छन् । चन्द भन्छन्, यस्तो विरलै हुन्छ, वनजंगलको खण्डीकरण भएका कारण बाँदरहरू बस्तीतर्फ आएका हुन् । बाँदरलाई रोक्न स्थानीय सरकारहरूले प्रयास नगरेका होइनन् । यद्यपि, ती प्रयास सफल भएका छैनन् । दशरथचन्द नगरपालिकाले २०७४ साउन २६ मा पहिलो नगरसभाबाट बाँदर नियन्त्रणका लागि १० लाख रुपैयाँ विनियोजन गरेको थियो । सोहीअनुसार २६ फागुनमा स्थानीय अगुवा राजेन्द्र भट्टको नेतृत्वमा बाँदर लखेट्ने योजना बन्यो । नगर प्रमुख नरेन्द्र थापा, वडा ५ का अध्यक्ष नारायण भट्टसहित करिब ४ सय बासिन्दा दशरथचन्द५ को कलुवाडको मोडमा भेला भए । धेरैका हातमा गुलेली र मट्याङ्ग्रा थिए । कसैले भाला बोकेका थिए । उक्त हूलमा केही थान भरुवा बन्दुक पनि थिए । सबैको एउटै लक्ष्य थियो, नगर क्षेत्रबाट बाँदर लखेटेर १५ किलोमिटर पश्चिम महाकाली कटाउने । कलुवाड मोडमा धूपबत्ती बालेपछि बाँदर लखेट्न सुरु गरियो । त्यसक्रममा भरुवा बन्दुकबाट केही बाँदर मारिए । यो खबर प्रहरी हुँदै तत्कालीन प्रमुख जिल्ला अधिकारी सिद्धराज जोशीसम्म पुग्यो । प्रजिअ जोशीले मेयर थापालाई तत्काल फोन गरेर बाँदर लखेट्ने कार्य बन्द गर्न निर्देशन दिए । त्यसपछि त्यो कार्यक्रम त्यसै तुहियो ।२०७७ साउन १३ मा पनि दशरथचन्द नगरपालिकाकी उपमेयर मीना चन्दलगायत जनप्रतिनिधि र कर्मचारी वडा ५ को कार्यालयमा भेला भए । दुईवटा बोलेरो जिप पनि भरुवा बन्दुकजस्तै देखिने यन्त्र बोकेर त्यहीं आइपुगे । ठूलो आवाज निकालेर पड्कने त्यो यन्त्र किसानहरूलाई दिइयो । स्याङ्जा भीरकोटका भविश्वर कोइरालाले बनाएको बाँदर धपाउने यन्त्र (मंकी गन) सुरुमा ५ लाख खर्च गरेर १०० वटा र त्यसपछि थप २५ वटा वितरण गरियो ।सुरुमा त मंकी गनको आवाजले बाँदर भागे, दशरथचन्द५ का शिक्षक राजु लेखक भन्छन्, केही दिनपछि डराउनै छाडे, बरु चलाउन नजानेर केही व्यक्ति घाइते भए । शिक्षक राजेन्द्र भट्टको अगुवाइमा बाँदर विशेषज्ञ डा मुकेशकुमार चालिसेसहितको टोली ल्याएर मानवबाँदर द्वन्द्वको कारण तथा व्यवस्थापनसम्बन्धी सचेतना कार्यक्रम पनि गरियो । नगर प्रमुख पुष्करराज जोशीले बाँदर आतंक नगरपालिकाभित्रको ठूलो समस्या भएकाले विज्ञ र स्थानीय बासिन्दासँग छलफल गरेर अगाडि बढ्ने योजना सुनाए । परम्परागत बाली जोगाउन सम्भव देखिएन । अब कृषिको बजेट वैकल्पिक खेती प्रणालीमा खर्च गर्ने सोचेका छौं, नगरपालिकाका प्रमुख प्रशासकीय अधिकृत विक्रमबहादुर चन्द भन्छन् । नगरपालिकाको यो योजनामा स्थानीय युवाहरू पनि सहमत छन् । पाखो जमिनमा टिमुर, कागती, निबुवा जस्ता काँडा हुने प्रजातिका वनस्पतिको खेती गर्ने हो भने बाँदरले पनि असर नपार्ने हिम्मत चन्द बताउँछन् । भन्छन्, नगरपालिका, कृषक र लगानीकर्ता मिलेर वैकल्पिक खेतीतर्फ लाग्ने हो भने सफल हुन सक्छ । बाँझो खेतमा घाँस रोपेर बाख्रापालन गर्न सकिने विकल्पसमेत रहेको उनको भनाइ छ । विज्ञहरू भने बाँदर आतंक नियन्त्रण गर्न वन्यजन्तु पाल्ने ससाना चिडियाखाना बनाएर वा प्रत्येक प्रदेशमा औषधि विज्ञान प्रयोगशाला स्थापना गर्न सकिने बताउँछन् ।"
प्रधानमन्त्रीको अकूटनीतिक कदम,"प्रधानमन्त्री पुष्पकमल दाहालले परराष्ट्रमन्त्री विमला राई पौड्यालको जेनेभा भ्रमण अन्तिम घडीमा रोकिदिएर अपरिपक्वता प्रदर्शन गरेका छन् । घरेलु राजनीतिको रस्साकस्सीमा आफ्नै सरकार र मुलुकको अन्तर्राष्ट्रिय प्रतिष्ठालाई समेत यसरी दाउमा लगाउनु सर्वथा अनुचित छ । राष्ट्रपति उम्मेदवार चयनसँगै बदलिएको राजनीतिक समीकरणका कारण एमालेलाई सन्देश दिन चालिएको यस कदमले राष्ट्रियअन्तर्राष्ट्रिय क्षेत्रमा सही सन्देश गएको छैन । आन्तरिक राजनीतिक खपतका लागि गरिएको यस निर्णयले विश्वमानव अधिकारका क्षेत्रमा नेपाललाई कच्चा साबित गरेको छ नै, घरेलु राजनीतिमै पनि यस्तो अभ्यासलाई सभ्य र सुसंस्कृत मान्न सकिँदैन ।यसै पनि मानव अधिकारका क्षेत्रमा पछिल्ला वर्षहरूमा नेपाल सर्वत्र आलोचित छ । राज्य र तत्कालीन विद्रोही माओवादीबीच विस्तृत शान्ति सम्झौता भएको १६ वर्ष बितिसक्दा पनि संक्रमणकालीन न्याय टुंगिएको छैन । दसवर्षे द्वन्द्वको एउटा हिस्सा रहेको माओवादी अहिले चौथो पटक सरकारको नेतृत्वमा भए पनि द्वन्द्वोत्तर न्यायमा प्रगतिको छनक छैन । अझ, पछिल्लो समय त नेपालको मानव अधिकार आयोगकै गरिमामा गम्भीर प्रश्न छ । जेनेभास्थित राष्ट्रिय मानव अधिकार आयोगहरूको अन्तर्राष्ट्रिय सञ्जाल (गानरी) ले नेपाललाई ख श्रेणीमा झार्न गरेको सिफारिसलाई टार्न सरकारले उल्लेख्य पहल गर्नुपर्ने अवस्था छ । दक्षिण एसियामा मानव अधिकारको क्षेत्रमा नेपाललाई पुनः कसरी सर्वोत्तम स्तरमा उकाल्न सकिन्छ भन्ने चिन्ता छ । यस्तो बेला बहालवाला परराष्ट्रमन्त्रीलाई जेनेभा प्रस्थानका लागि विमानस्थल जान लाग्दा जसरी रोकियो, त्यसले गलत नजिर स्थापित गरेको छ ।राष्ट्रसंघीय मानव अधिकार परिषद्को ५२ औं सत्रमा सहभागी हुन नेपाली टोली त्यसतर्फ उड्न लाग्दा पौड्याललाई मात्र रोकिएको हो । अहिले नेपाली टोलीको नेतृत्व पूर्वकानुनमन्त्री गोविन्द बन्दीले गरेका छन् । जेनेभा कसलाई पठाउने भन्नेमा सरकारले आफ्नो विवेक प्रयोग गर्न नपाउने होइन तर मन्त्रिपरिषद्बाट गरिएको निर्णयको अवज्ञा गर्दै अन्तिम प्रहरमा मुख्यसचिवलाई फोन गर्न लगाएर र प्रधानमन्त्री आफू भने सम्पर्कबाहिर रहेर मन्त्रीको भ्रमण रोक्नुचाहिँ कसै गरी सुहाउने कार्य होइन । निश्चय पनि मन्त्री पौड्यालको दल एमाले सत्तासंकटमा थियो । यही प्रकरणपछि सोमबार त उसका मन्त्रीहरूले राजीनामा पनि बुझाइसकेका छन् । परन्तु यही कारण पौड्यालको भ्रमण रोक्नुको चाहिँ औचित्य पुष्टि हुन सक्दैन । उनले त्यहाँ राष्ट्रको प्रतिनिधित्व गर्ने थिइन्, आफ्नो पार्टीको होइन । त्यसैले प्रधानमन्त्रीलाई एमालेले तत्काल सत्ता छाडोस् भन्ने लाग्थ्यो भने पनि पौड्यालको भ्रमणसम्म कुर्न सक्ने धीरता प्रदर्शन गर्नैपर्थ्यो । पौड्यालले त्यहाँ गएर उल्टो नेपालको बद्ख्वाइँ गर्ने कुनै प्रमाण उपलब्ध भएको खण्डमा बाहेक यस्तो प्रत्युत्पादक निर्णय गर्नु हुँदैनथ्यो । यदि पौड्याललाई पठाउन मन थिएन भने मन्त्रिपरिषद्बाटै निर्णय गराउनु हुँदैनथ्यो । उता मन्त्रीको नेतृत्वमा नेपाली राष्ट्रिय प्रतिनिधिमण्डल सहभागी हुने कार्यतालिका बनेपछि गरिएको यस्तो खेलकुदबाट प्रधानमन्त्रीको अहम् तुष्टि त भयो होला, देशको साख भने गिरेको छ ।फेरि, सुझबुझपूर्ण नेतृत्वले त अन्तर्राष्ट्रिय क्षेत्रमा घरेलु विपक्षीहरूबाट पनि लाभ लिन खोज्छ । खास राष्ट्रिय हितका सवालमा मुलुक एक ढिक्का छ भन्ने विश्वसन्देश दिन पनि यसो गरिन्छ । भारतका तत्कालीन प्रधानमन्त्री पीभी नरसिंह रावले जेनेभामै भएको राष्ट्रसंघीय बैठकमा विपक्षी दलका नेता अटलबिहारी वाजपेयीलाई भारतको प्रतिनिधित्व गराएर पठाएको दृष्टान्त यहाँ स्मरणीय छ । नेपालमा त एमाले सत्ताबाट बाहिरिएको पनि थिएन । भ्रमणको सम्पूर्ण तयारी पनि मन्त्री नेतृत्वमै भएको थियो । तर पनि मन्त्रिपरिषद्कै निर्णयको खिलाफ उभिएर प्रधानमन्त्री दाहालले आत्मघाती कदम चालेका छन् । यसको अर्थ, मन्त्री पौड्यालको सट्टामा टोली नेतृत्व गरेका बन्दीको गुणवत्तामा शंका गरेको होइन । उनले पनि नेपाल हितमा आफ्नो विज्ञता प्रदर्शन पक्कै गर्लान् । तर यहाँ सवाल त्यो होइन, बहालवाला मन्त्रीलाई कुनै संगीन कारणबिनै किन फर्काइयो भन्ने हो । भनिरहनु पर्दैन, कूटनीतिमा ससाना भावभंगिमाको पनि गम्भीर अर्थ हुन्छ, जसमा सरकार सदैव सतर्क रहनुपर्छ । प्रधानमन्त्रीको यो कदमले भने मानव अधिकार क्षेत्रमा नेपाल गम्भीर छैन भन्ने सन्देश दिएको छ । जेनेभा सत्रमा भाग लिने सवाललाई नेपालले खेलाँचीका रूपमा लिएको अर्थ लागेको छ । त्यसैले सरकारले यो गल्तीलाई महसुस गर्न जरुरी छ । फेरि पौड्याललाई पठाएर गल्ती सच्याउन अब सम्भव छैन । तर मानव अधिकार क्षेत्रमा गरिएका अन्तर्राष्ट्रिय प्रतिबद्धताहरू पूरा गर्न तत्पर भएर र अबका दिनमा यस्ता गलत सन्देश बोक्ने अभ्यासहरू नदोहोर्याएर प्रधानमन्त्रीले आफू सुधारिएको प्रमाण पेस गर्न सक्छन्, र गर्नुपर्छ पनि ।"
प्रवासीको योगदानको कदर खोइ ?,"प्रमोद मिश्रको नागरिकता र प्रवासी नेपाली लेख अत्यन्त सान्दर्भिक लाग्यो । एक पटकको नेपाली सदाका लागि नेपाली नै हुन्छन् । नेपालकै कुरा गर्छन्, समाचार हेर्छन्, पढ्छन्, चासो राख्छन् । यो कुरामा कुनै दुविधा छैन । त्यस्तै तिनले रेमिट्यान्स भित्र्याउने मात्र नभई नेपालको वेशभूषा एवं संस्कृति फैलाउन ठूलो योगदान पुर्याएका छन् । नेपालको पहिचान विश्व मञ्चमा स्थापित गर्ने भूमिका खेलेका छन् । तसर्थ बिदेसिएका लाखौं नेपाली नेपालको सम्पत्ति हुन् । उनीहरूको सीप, ज्ञान, धन एवं सम्पर्क देश विकास र हितमा प्रयोग गर्नुपर्छ । यसका लागि सरकारले नीतिगत व्यवस्था गर्नुपर्छ । विदेशी नागरिकता लिनासाथ तपाईं नेपाली रहनुभएन भन्ने कानुन र सोचले नेपालको हित गर्दैन । नागरिकता सम्बन्धी ऐनमा विदेशी नागरिकता लिँदा नेपालको नागरिकता निष्क्रिय हुने वाक्यांश हटाई दोहोरो नागरिकताको प्रावधान गरेमा विदेशमा रहेका लाखौं नेपाली र समग्रमा नेपालको दीर्घकालीन हितमा हुनेथियो । राजेन्द्र सञ्जेल, बुटवल"
जाली तमसुक,"राजाराम गौतमको भद्र सहमति कि जाली तमसुक ? लेख सान्दर्भिक लाग्यो । मुलुक गणतन्त्रमा गएपछिका दिनहरूमा विभिन्न राजनीतिक दलका नेताहरूले केवल आआफ्नै स्वार्थसिद्धिका लागि सहमति नामक चाल र त्यसको पनि उल्लंघनका दृष्टान्त धेरै छन् । आसन्न राष्ट्रपति निर्वाचनलाई लिएर बनेको सहमति भत्किने र नयाँ सहमति बन्ने होडले राजनीतिक वृत्त तातेको देखिए पनि आम नागरिकमा देखिएको निराशा मुलुकका लागि हितकर देखिन्न । राजनीतिक सिद्धान्त, मूल्य, मान्यता तथा आदर्शका कुराहरू केही पनि होइनन्जस्तो गरी धोखाधडी र षड्यन्त्रलाई नै आफ्नो लामो राजनीतिक यात्राको अनुभव र लोकतन्त्रका लागि लडेको उपहारका रूपमा लिइँदा मुलुकका शीर्षस्थ नेताहरूबीचका भद्र सहमतिलाई पनि जाली तमसुकको संज्ञा दिनुपर्ने दिन आउनु भनेको समग्र मुलुकका लागि नै लज्जाकै विषय हो । महेशप्रसाद ढुंगाना, नयाँ बानेश्वर, काठमाडौं"
अब्बल उम्मेदवारहरू,"राष्ट्रप्रमुखको स्पर्धामा दुई पूर्वसभामुख समाचार दुई महिनामा ओलीदाहालको सम्बन्ध चिसिएका कारणसमेतले सत्ता समीकरणमा फेरबदल भई नयाँ गठबन्धनबाट राष्ट्रपतिको उम्मेदवार चयनसँग सम्बन्धित छ । राष्ट्रपति बन्ने प्रतिस्पर्धामा एमालेका सुवास नेम्वाङ र नेपाली कांग्रेसका वरिष्ठ नेता रामचन्द्र पौडेलले उम्मेदवारी दिएका छन् । दुवै उम्मेदवारले यसअघि सभामुखको भूमिकासमेत निभाइसकेका, लामो समयदेखि राजनीतिमा लाग्नुका साथै विभिन्न राजनीतिक, शासकीय पदको जिम्मेवारी वहन गरेका कारण निजहरूलाई परिपक्व र खारिएका नेतामध्येमा गणना गरिन्छ । यस अर्थमा जसले जित हासिल गरे पनि विकास कार्यमा अप्ठेरोपर्ने देखिँदैन ।तथापि विगतमा राष्ट्रपतिले कार्यकारीको भूमिका खेल्न खोजेको सन्दर्भ नियाल्नेहरूलाई अबका दिनमा पनि कागलाई बेल पाकेर हर्ष न विस्मात जस्तो निराशाजनक मानसिकताले छोडेको छैन । यता पौडेललाई कांग्रेस, माओवादी, एकीकृत समाजवादी, जनता समाजवादी पार्टी, नागरिक उन्मुक्ति, लोकतान्त्रिक समाजवादी, जनमत पार्टीहरू र जनमोर्चाको समर्थन छ भने राप्रपा, रास्वपा, नेमकिपा, हाम्रो नेपाली र संघीय समाजवादी पार्टीहरूले राष्ट्रपति निर्वाचनमा निर्णय सार्वजनिक गरेका छैनन् । अहिलेसम्मको स्थिति नियाल्दा पौडेल भारी मतले राष्ट्रपतिमा विजयी हुने देखिएका छन् । राष्ट्रपति जोसुकै भए पनि अभिभावकको भूमिका निर्वाह गर्दै सुधार गर्नुपर्ने पक्ष अनगिन्ती छन् । खास गरी उत्तरी र दक्षिणी छिमेकीसँगका कूटनीतिक सम्बन्ध अन्योलग्रस्त बन्दै आएको छ । कोही शासक, राजनीतिज्ञ उत्तरतर्फ त कोही दक्षिणतर्फ फर्केर धारेहात लगाउनमा अभ्यस्त छन् भने कतिपय सत्ताधारीलाई आफू केही नगर्ने र छिमेकीको समृद्धि देखेर मुख मिठ्याइरहने बानी परेको छ । देशभित्रको विकास सर्वत्र धराशायी बनिरहेको छ । तसर्थ ठूलो पदमा पुगेर उत्सव मात्र मनाउनेभन्दा निरन्तर मुलुकको दुरूह अवस्थाको व्यवस्थापनमा तल्लीन रहनु अपरिहार्य देखिन्छ । भुवनेश्वर शर्मा, चन्द्रागिरि२, काठमाडौं"
देश जता जाला,"हाम्रो देशको राजनीतिमा सम्भावना कतिकहिले यो छ वामपट्टि कहिले हामपट्टिपानीजस्तै तरल बग्छ छैन कहिले स्थिरकहिले लाग्ने बादलतिर कहिले पातालतिरझुक्याइदिने मुक्याइदिने च्याप्पै खुट्टा तान्नेजिम्मेवारी बिर्सिएर ढोक्सा मात्रै थाप्नेकुर्सी पाउन भाग जोगाउन छेपारोको चालाकसलाई चिन्ता कसलाई सुर्ता देश जता जाला । कृष्ण कुम्पुरे, आदमटार, धादिङ"
'गाउँ पस्यो नेटवर्किङ ठगी समाचारमा  बाट लिइएका टिप्पणी :,निरीह कानुनका कारण ठगी मौलाएको हो । धेरै दाजुभाइ दिदीबहिनी ठगीमा परेका छन् । लक्ष्मणकुमार खत्री
"देखायौं वाद, गर्यौं बरबाद","अब त सुध्रने कि ? माथिको संवादले भन्छ वादी राजनीतिज्ञहरूले वादमाथि नै घात गर्यौं । मार्क्सको घात मार्क्सवादीले गर्यौं । लेनिनको घात लेनिनवादीले गर्यौं । माओको घात माओवादीले गर्यौं । बीपीको घात बीपीवादीले गर्यौं । मदन भण्डारीको घात मदनवादीले गर्यौं । अर्थात्, देखायौं वाद । गर्यौं बरबाद । अर्को शब्दमा, वादको आदर्शलाई कार्यान्वयन नै गरेनौं । यसले दिने संकेत हो वादी राजनीतिज्ञले नै वादको गहिराइ बुझ्नुपर्छ । मैले कतै वादका चिन्तकमाथि नै अन्याय गरें कि त भनी प्रतिविम्बन गर्नुपर्छ । आत्मालोचना गर्नुपर्छ । प्रथमतः वादी राजनीतिज्ञ सम्बन्धित वादका कुनकुन कुरा लागू गर्ने भनी स्पष्ट हुनुपर्छ । वादविज्ञसँग सोधेर । आफैं पढेर । वादका चिन्तकका कुनकुन कुरा सान्दर्भिक छैनन् भन्ने हिम्मत पनि गर्नुपर्छ । मार्क्सको वर्गीयता पो काम लाग्दैन कि ? माओको सम्पत्ति राष्ट्रियकरण नै बेठीक हो कि ? लेनिनको दस्ता नै महँगो साबित हुन्छ कि ? बीपीको गुजारामुखी चिन्तन बेकामे हो कि ? मदन भण्डारीको साम्यवादमा लोकतन्त्र मिसाउने अभ्यास नै बेकामे हो कि ? यसरी निख्रिएर कुरा गर्ने चिन्तकसँग संवाद गर्नुपर्छ । नत्र बाँसको कलमले कागजमा लेख्ने हिजोको तरिकाको वकालत गरेझैं बन्छ । यस्तो सन्दर्भलाई अद्यावधिक गर्ने हो भने बाँसको कलम र मसीदानीमा थपिएका आविष्कारको कुरा गरे हुन्छ । कलमको ऐतिहासिक संग्रहालय बनाए हुन्छ । भविष्यमा कस्तो कलम बन्ला वा बनाउनुपर्ला भनी संवाद गराए हुन्छ । युवा तथा उद्यमीलाई त्यतातर्फ लगाए हुन्छ । भोलि बन्नेबनाइने ती कलमले वातावरणमा के असर पार्छन् भन्ने कुरा गरे हुन्छ । गराए हुन्छ । अनुसन्धानका शब्दमा, यो विस्तार कार्यक्रम हो । वादको विस्तार । मार्क्सबाट मार्क्सवादी बन्ने तरिका । लेनिनबाट लेनिनवादी बन्ने तरिका । माओबाट माओवादी बन्ने उपाय । बीपीबाट बीपीवादी बन्ने तरिका । मदन भण्डारीबाट मदनवादी बन्ने तरिका । यसको अर्थ यो पनि हो कि, वाद बन्ने विचारहरू सन्दर्भमा बन्छन् । सन्दर्भ फरक हुनासाथ विचारले काम गर्दैन । वादले काम गर्दैन । यो कुरा वाद बोक्ने राजनीतिज्ञले जान्नुपर्छ । विदेशी वाद बोके पनि । स्वदेशी वाद बोके पनि । यसो नगर्नु भनेको धरातल नबुझ्नु हो । वादका स्रष्टामाथिको अन्याय पनि हो । जंगल वा मैदान जाने संस्कार भएको बस्तीमा कमोड नभए शौच आउँदैन भनेर गनगनाउनुजस्तै हो । महात्मा गान्धीका लँगौटी, गन्जी र गम्छा गर्मी भूभागमा काम लाग्लान् । जाडोमा उनको कपडाआदर्श बेकामे हुन्छ । यस्ता कुरा पनि नबुझी वादको पछि लाग्नु भनेको भुइँफुट्टावादमा जाकिनु हो । यसबाट बच्न आफ्नो देशभित्रकै वादको खोजी गर्नुपर्छ । पश्चिमको वादमा मात्र आश्रित हुँदा पहिचान गुम्छ । माटाको आदर्श गुम्छ । अहिले हामी त्यही बाटामा छौं । पुँजीलाई सर्वस्व ठान्ने बाटामा । हाम्रो धरातलका वादले पुँजीलाई साधन माने । अहिले साध्य बन्न पुग्यो । साधन मान्दा बुद्धको चिन्तन जोडिन्थ्यो । द्वन्द्वात्मक कुरा गर्दा कपिल मुनि जोडिन्थे । ग्रामीण गरिबीको कुरा गर्दा बीपी जोडिन्थे । संविधानमा सम्पत्तिको अधिकार, वाक् स्वतन्त्रता तथा प्रेस स्वतन्त्रताको कुरा गर्दा साम्यवादमा कसरी ती कुरा जोड्ने भनी संवाद हुन्थ्यो । यसो नगर्दा हामी टुप्पाबाट पलाएका राजनीतिज्ञ बन्यौं । अर्कोले जे भन्यो, त्यही मान्ने अभ्यासी । बीपीले बाटामा अलमल भए एक मुठी माटो उठाएर सोध भनेको कुरामा गहिरिन थाल्थ्यौं । यसरी सोच्ने विचारकको अहिले जरुरत छ । नेताहरूले यसबारे गहिरिनैपर्छ । वाद विदेशी बोक्ने । पहिचान आफ्नो खोज्ने । यो अहिलेको नेपाली अभ्यास हो । यो अभ्यासमा पनि राजनीतिज्ञले घोत्लिनुपर्छ । स्वदेशका ज्ञान तथा ज्ञानी बिर्सने । तिनका स्रष्टा बिर्सने । अनि ज्ञानभूमि शान्तिभूमि भनेर राष्ट्रिय गान घोक्ने । पुर्खाको धर्म बिर्सने । संस्कृति पनि बिर्सने । भाषा पनि बिर्सने । अनि पहिचानको कुरा गर्ने । यो अहिलेको अभ्यास सच्याउन वादी राजनीतिज्ञहरू लाग्नुपर्छ । सबै गुमेपछि अफ्रिका बनिन्छ । धर्म गुमाएको । संस्कार गुमाएको । मूल्य र मान्यता गुमाएको । अनि पहिचानका लागि अमिल्दा वादीसँग सम्झौता गर्न बाध्य भएको । त्यति बेला हाइब्रिडाइजेसन सिद्धान्त निकालेर पुनर्जीवन खोज्नुपर्ने हुन्छ । होमी भाभा जन्मनुपर्ने हुन्छ । राजनीतिज्ञ तथा बौद्धिक व्यक्तिहरूले यो कुरा बुझेकै हुनुपर्छ । सन्दर्भ बुझ्नेहरूले सकभर आफ्नै माटाको विकास गरौं । सकिन्न भने हाइब्रिडाइजेसनको सहारा लिऔं । सुन्तला र ज्यामिरबाट जुनार बनाएजस्तो । सिर्फ वादी मात्रै बन्ने हो भने सन्दर्भ नै फेरौं । तर बुझौं, सन्दर्भ फेर्न सहज छैन । भूगोल फेरिँदैन । भाषा फेर्दा त्यसमा भएको ज्ञानविज्ञान मर्छ । संस्कृति फेर्दा पहिचान हराउँछ । धर्म फेर्दा समाजसँगको सहसम्बन्ध बदलिन्छ । यो कुरा नबुझ्ने हो भने नेता न यता न उताको हुन्छौं । वादका विचारकका दृष्टिमा बेकामे । आफ्नो धरातलमा बेकामे । प्रश्न हो वाद बोकेर बेकामे नै बन्ने कि ? भारतले गान्धीवाद बनाएजस्तो आफ्नै वाद बनाउने कि ? उपलब्ध रैथाने वादलाई समसामयिक बनाउने कि ? पश्चिमा वाद र रैथाने वादलाई वर्णसंकर गरेर नयाँ वाद बनाई लागू गर्ने कि ? समयले यी प्रश्नहरूको उत्तर खोजेको छ । वादी नेतृत्वले समयको चाल नबुझे प्रतिवादी जनता अगाडि आउँछन् । वादी नेतृत्व पछाडि पर्छ । निम्तिन सक्ने यो नियतिबारे बेलैमा होस गरौं । त्यसैमा वादी नेता तथा प्रतिवादी जनताको कल्याण छ ।"
विद्यार्थीलाई झोला,"दोलखा (कास) विद्यार्थीसँग मित्रता कार्यक्रम अन्तर्गत जिल्लाका पाँच सामुदायिक विद्यालयका विद्यार्थीलाई झोला उपहार वितरण गरिएको छ । एसएस फाउन्डेसनले ५ सय ९८ विद्यार्थीलाई झोला उपहार दिएको हो । फाउन्डेसन दोलखाको भीमेश्वर बहिरा र सूर्योदय, जनज्योति र चण्डिका आधारभूत र वीरेन्द्र माविका विद्यार्थीसँग मित्रता गाँसेर झोला उपहार दिएको हो । अध्ययनमा सहज तुल्याउन फाउन्डेसनले जिल्लाभर विद्यालयमा आवश्यकताअनुसार अध्ययन सामग्री उपहार दिने बताएको छ ।"
सहजकर्ताले रोके बालविवाह,"हेटौंडा (कास) बालमैत्री शासन कार्यान्वयनको चरणमा रहेको हेटौंडा उपमहानगरपालिकामा दुई वडामा बालविवाह रोकिएको छ । बालमैत्री नगर घोषणाका लागि उपमहानगरले नियुक्त गरेको वडा सहजकर्ता तथा सम्पर्क व्यक्तिको सक्रियतामा हेटौंडा उपमहानगरको १४ र १७ नम्बर वडामा बालविवाह रोकिएको हो । दुवै वडामा फागुन १० गते हुन लागेको बालविवाह रोकिएको छ ।गाउँमा १८ वर्षभन्दा मुनिका बालबालिकाको विवाहका लागि दुवै पक्ष तयारी अवस्थामा रहेको जानकारी पाएपछि कानुनी आधारमा विवाह गर्न नमिल्ने भनी जानकारी गराउँदै बालविवाह रोकिएको उपमहानगरका महिला तथा बालबालिका महाशाखा प्रमुख विष्णुकुमारी लामिछानेले जानकारी दिइन् । महाशाखाले सचेतनाका कार्यक्रम सञ्चालन गर्दैगर्दार् बालविवाह हुँदै गरेको जानकारी पाएपछि वडा सहजकर्ता र वडा कार्यालयले तोकेको सम्पर्क व्यक्तिलाई परिचालन गरेर विवाह रोक्ने कार्य भएको हो । यसअघि उपमहानगरपालिका वडा कार्यालय र जनप्रतिनिधिहरूको सक्रियतामा बालविवाह रोकिएको थियो । बालमैत्री उपमहानगर घोषणाको तयारीका क्रममा विभिन्न होटल तथा व्यावसायिक क्षेत्रमा प्रयोग भएका ७ जना बालबालिकालाई पुनःस्थापनाको काम गरेको महशाखाले जनाएको छ । बाहिर जिल्लाबाट आएर हेटौंडाका विभिन्न होटल तथा अन्य क्षेत्रमा काम गर्ने बालबालिका रहेको बताइएको छ ।हेटौंडा उपमहानगरले १ नगर र १९ वडा सहजकर्ता तथा ३० तथ्यांक संकलक गरी ५० जनालाई नियुक्ति दिएको छ । उपमहानगरले २०८० मंसिरसम्म पालिकालाई बालमैत्री घोषणा गर्ने तयारी थालेको छ । यसअघि मकवानपुरका १० पालिकामध्ये मनहरी, बकैया र मकवानपुरगढी गाउँपालिका बालमैत्री पालिका घोषणा भइसकेका छन् । बालमैत्री पालिका घोषणाका लागि वडा तथा तथ्यांक संकलकले ५१ वटा सूचकमा आधारित भएर काम गर्ने बताइएको छ ।"
चिनियाँ भाषा निरन्तर,भक्तपुर (कास) भक्तपुर नगरपालिकाका प्रमुख सुनील प्रजापतिले नगरपालिकाले अध्यापन गराउँदै आएको चिनियाँ भाषा कक्षालाई निरन्तरता दिने बताएका छन् । सोमबार नगरप्रमुख प्रजापति र त्रिभुवन विश्वविद्यालय कन्फ्युसियस इन्स्टिच्युटका चिनियाँ निर्देशक छिन लुकाओबीच मैत्रीपूर्ण सम्बन्ध विस्तार गर्न भक्तपुरमा चिनियाँ भाषाको कक्षा सञ्चालनलाई निरन्तरता दिने विषयमा छलफल भएको हो ।नगरपालिकाले चिनियाँ पर्यटक र चिनियाँ जनतासँग आपसी सम्बन्ध कायम गर्न नगरवासीहरूलाई चिनियाँ भाषाको प्रशिक्षण सञ्चालन गर्दै आएको छ । नगरप्रमुख प्रजापतिले त्यसलाई निरन्तरता दिने बताएका छन् । चीन सरकारले कोभिडमा नेपाल मजदुर किसान पार्टी र भक्तपुर नगरपालिकालाई आवश्यक स्वास्थ्य उपकरण सहयोग गरेको थियो । उनले चिनियाँ भाषाको प्रशिक्षण सञ्चालनबारे कन्फ्युसियस इन्स्टिच्युटसँग सहकार्य गरी अगाडि बढ्ने बताए ।
सेयर गिरावटले डेढ वर्षमा लगानीकर्ताको साढे १५ खर्ब घट्यो,"(काठमाडौं)गएको डेढ वर्षमा सेयरधनीको सम्पत्तिको मूल्य करिब साढे १५ खर्ब रुपैयाँले घटेको छ । ०७८ भदौदेखि गत सोमबार (फागुन १५) सम्ममा दोस्रो बजारमा सूचीकृत सेयरको मूल्यमा आएको गिरावटका आधारमा यस्तो विश्लेषण गरिएको हो । करिब अठार महिनाको अवधिमा सेयर बजारको आकार अथवा कुल बजार पुँजीकरण (स्टक एक्सचेन्जमा सूचीकृत सबै सेयरको बजार मूल्य) करिब १५ खर्ब ४६ अर्ब रुपैयाँले घटेको छ । यसको अर्थ सेयर लगानीकर्ताको सम्पत्तिको मूल्य घटेको भन्ने हो । ०७८ भदौ २ मा कुल बजार पुँजीकरण ४४ खर्ब ६८ अर्ब रुपैयाँ कायम थियो । सोमबारसम्म आइपुग्दा यो २९ खर्ब २२ अर्ब रुपैयाँमा झरेको छ । सोमबारसम्मको कुल बजार पुँजीकरण हालसम्मको सबैभन्दा धेरै अवस्थाको तुलनामा करिब साढे १५ खर्ब रुपैयाँले कम हो । ०७८ भदौ २ मा कुल बजार पुँजीकरण हालसम्मको सबैभन्दा धेरै ४४ खर्ब ६८ अर्ब रुपैयाँ कायम भएको थियो । गत वर्षको भदौ २ मै नेप्से परिसूचक हालसम्मकै उच्च बिन्दु (३ हजार १ सय ९९ बिन्दु) मा थियो । नेप्सेको अघिल्लो उच्च बिन्दु ०७२ साउन १२ मा थियो । त्यतिबेला नेप्से परिसूचक १ हजार ८ सय ८१ बिन्दुमा पुग्दा कुल बजार पुँजीकरण २० खर्ब ७० अर्ब ९९ करोड रुपैयाँ पुगेको थियो । त्यसयता घटेको बजार पुनः बढेर गत भदौ २ मा नेप्से परिसूचक र बजार पुँजीकरण दुवै हालसम्मकै उच्च बिन्दुमा पुगेर नयाँ रेकर्ड बनेको थियो । त्यसयता फेरि बजार ओरालो लाग्न थाल्यो । यही कारण उच्च बिन्दुको तुलनामा अहिले नेप्से करिब ६३ प्रतिशत र कुल बजार पुँजीकरण करिब ६५ प्रतिशतले घटिसकेको छ । सरकार र नियामक निकायद्वारा हचुवाका भरमा नीति परिवर्तन गर्ने प्रचलन नै सेयर बजारमा उच्च गिरावटको प्रमुख कारण भएको उद्योग वाणिज्य महासंघअन्तर्गतको पुँजी बजार फोरमका सभापति अम्बिका पौडेलले बताए । राष्ट्र बैंकले कुनै समयमा सेयर कर्जामा ४१२ करोडको सीमा तोक्यो । यसले बजारलाई नराम्ररी प्रभावित बनायो । चालु आर्थिक वर्षको मौद्रिक नीतिमार्फत उक्त सीमा परिमार्जन गरेर १२ करोड मात्र बनाइयो । धितोपत्र बोर्डले पनि विभिन्न नीतिगत परिवर्तन गर्यो भने ५१ वटा कम्पनीको वित्तीय सूची नै प्रकाशित गर्यो, उनले भने, नीतिमा एकरूप नहुनु (नीतिगत अस्थिरता) नै सेयर बजार धेरै अंकले घट्नुको प्रमुख कारण देखिन्छ । यस्तै, मुलुकको विदेशी मुद्रा सञ्चिति निरन्तर रूपमा घट्न थालेपछि अब अर्थतन्त्र संकटमा जान्छ, श्रीलंका बन्छ लगायत हल्ला चले । यी हल्ला र राजनीतिक अस्थिरताले लगानीकर्ताको मनोबल घटाएकाले बजार प्रभावित भएको पौडेलको तर्क छ । अब मुलुक श्रीलंका बन्छ, नेपालसँग औषधि किन्न सक्ने पैसा पनि हुँदैन, अर्थतन्त्र संकटको संघारमा छ जस्ता प्रचार धेरै गरियो, उनले थपे, ती प्रचार सेयर बजारका लागि नकारात्मक टिप्पणी थिए । यसअघिको उच्च बिन्दु १ हजार ८ सय ८१ बाट बढेर नेप्से परिसूचक हालसम्मकै उच्च बिन्दु ३ हजार १ सय ९९ मा पुग्दा करिब १ हजार ३ सय अंक बढिसकेको थियो । यसकारण बजारमा करेक्सन आवश्यक थियो । तर नीतिगत अस्थिरता र नियामक निकायका कदमले करेक्सन आवश्यक क्षेत्रमा नभएर अरू नै क्षेत्रमा हुँदा बजारमा असर पार्यो । पछिल्लो १० महिनामा मात्र नेप्से परिसूचक करिब ४४ प्रतिशत घटिसकेको छ । उक्त अवधिमा सेयर कर्जा पनि १ खर्ब ६ अर्ब रुपैयाँबाट घटेर ७८ अर्बमा झरिसकेको छ उनले भने, लगानीकर्ताको मनोबल बढाउन सरकार र नियामक निकायले नीतिगत पहल गर्न सक्छ । नेप्सेमा सूचीकृत कुल सेयरलाई तिनको पछिल्लो बजार मूल्यले गुणा गरेर कुल बजार पुँजीकरण निकालिन्छ, जसलाई सेयर बजारको आकार भनिन्छ । सेयर मूल्य बढेको अवस्थामा कुल बजार पुँजीकरण पनि बढ्छ । घटेको अवस्थामा पुँजीकरण पनि घट्छ । हाल सेयर बजार घट्दो क्रममा रहेकाले कुल बजार पुँजीकरण पनि निरन्तर रूपमा घटिरहेको देखिन्छ ।यो वर्ष स्थानीय तह, प्रतिनिधिसभा र प्रदेशको चुनाव शान्तिपूर्ण रूपमा सम्पन्न भएपछि सेयर बजार पनि बढ्ने अपेक्षा गरिएको थियो । निर्वाचनपछि थप पाँच वर्षका लागि स्थायी सरकार अपेक्षा गरिए पनि त्यो हुन सकेन । अहिले पनि राजनीतिक उथलपुथल कायमै छ । मुलुकमा आर्थिक गतिविधि सुस्ताएको छ भने पुँजीगत खर्च बढ्न सकेको छैन । राजस्व संकलन घटेको छ । केही वर्षदेखिको तरलता अभावको समस्या समाधान भएको भनिए पनि बैंकमा कर्जा माग बढ्न सकेको छैन । ब्याजदर अकासिएको छ । सरकारले मुलुकको आर्थिक समृद्धिलाई प्राथमिकता दिइएको भनिए पनि व्यवहारमा त्यो देखिएको छैन । यही कारण सेयर बजारमा अपेक्षाकृत तरंग आउन नसकेको जानकारहरू बताउँछन् । बजारले निरन्तर अपेक्षाविपरीत वियरिस (घट्दो) प्रवृत्ति देखाउन थालेको छ । सोमबारसम्म नेप्से परिसूचक २ हजार २३ बिन्दुमा बन्द भएको छ । यो हालसम्मको उच्च बिन्दु ३ हजार १ सय ९९ अंकको तुलनामा १ हजार १ सय ७६ अंकले कम हो । यतिबेला बैंक ब्याजदर उच्च छ । ब्याजदर वृद्धिको पहिलो र प्रत्यक्ष असर सेयर बजारमा पर्छ । सामान्यतया ब्याजदर वृद्धि र सेयर बजारबीच उल्टो सम्बन्ध रहन्छ । यसको अर्थ बैंक ब्याजदर बढ्दा नेप्से घट्छ र घट्दा बजार बढ्छ भन्ने हो । जोखिमका हिसाबले सेयर बजारको तुलनामा बैंक निक्षेप सुरक्षित मानिन्छ । यसकारण ब्याजदर बढेको अवस्थामा पैसा बैंकमा राख्दा जोखिमबिना राम्रो प्रतिफल पाइने भएकाले सेयर बजारमा नकारात्मक प्रभाव पर्ने गरेको हो ।बजार घट्दा सेयर धितोमा कर्जा लिएका लगानीकर्तालाई बैंकहरूले मार्जिन बुझाउन बोलाउने गरेको लगानीकर्ताहरू बताउँछन् । बजार लगातार रूपमा घट्न थालेपछि बैंकहरूबाट आउने मार्जिन कल बढ्न थालेको छ । यसले बजारमा बिक्री चाप (पेनिक सेल) बढाएको छ, नेपाल पुँजी बजार लगानीकर्ता संघकी अध्यक्ष राधा पोखरेलले भनिन्, लगानीकर्ता बाध्य भएर नोक्सान व्यहोरेरै भए पनि सेयर बिक्री गरिरहेका छन् । दुई वर्षअघि ६७ प्रतिशत ब्याजदरमा लिएको सेयर कर्जाको ब्याज अहिले १६१७ प्रतिशत पुगेको उनले बताइन् । एकातिर बजार बढ्न सकेको छ्रैन । अर्कोतिर उच्च ब्याजदरले लगानीकर्ताको कर्जा भुक्तानी क्षमतामा ह्रास ल्याएको छ, उनले भनिन् । यस्तो अवस्थामा सरकार र नियामक निकायको प्राथमिकतामा सेयर बजार नपर्दा लगानीकर्ता चिन्तित भएको उनले बताइन् ।"
त्रिशूली आयोजनामा अतिक्रमण बढेपछि ल्यान्ड मार्किङ,आयोजनाले जलाशयमा बालुवा निकाल्नका लागि ड्रेजर मेसिनको पनि प्रयोग गर्दै आएको थियो । तर उक्त मेसिनले हरेक १५ मिनेटमा साढे ५ फिट गहिराइ र ३० मिटरको चौडाइ क्षेत्रफलको मात्रै बालुवा निकाल्ने भएकाले जलाशयमा बालुवा र माटो थुप्रिँदै गएको थियो । जलाशयमा २ लाख घनमिटर बालुवा जम्मा भएको विद्युत् प्राधिकरणले जनाएको छ । यसरी जम्मा भएको लेदोसहितको माटो उपयोग गर्न नमिल्ने भएपछि प्राधिकरणले आफ्नै जमिनमा लगेर व्यवस्थापन गरिरहेको छ । करिब १४ करोडको ठेक्का लगाएर बालुवा निकाल्ने काम भइरहेको छ । १२ सय मिटरको बाइपास क्यानल (नहर) निर्माण गरेर विद्युत् उत्पादन भइरहेको छ । यो जलाशय करिब ४ सय रोपनी क्षेत्रफलमा फैलिएको छ ।बिदुर नगरपालिकाले पनि जलाशय क्षेत्रको करिब २ सय ५० रोपनी क्षेत्रफलमा जलबिहार परियोजना निर्माणमा लगानी गरेको नगर प्रमुख राजन श्रेष्ठले बताए । उनका अनुसार प्राधिकरणसँगको सहकार्यमा जलविहार गर्ने र पर्यापर्यटन विकासका लागि योजना बनाइएको छ । मुलुककै पुरानो जलविद्युत् आयोजना त्रिशूलीको जीर्णोद्धारको काम भइरहेको छ । हाल जलाशयबाट बालुवा र लेदो झिक्नुका साथै नयाँ उपकरण जडान तथा ट्रान्सफर्मरहरूसमेत परिवर्तन गर्ने काम भइरहेको छ । प्राधिकरणको अघिल्लो आर्थिक वर्षको वार्षिक प्रतिवेदनअनुसार त्रिशूली आयोजनाले गत वर्ष १३७१ गिगावाट विद्युत् उत्पादन गरेको थियो । आयोजनाको क्षमता १६३ गिगावाट विद्युत् छ । स्थापना भएयता आयोजनाले ५ हजार ६९३९३ गिगावाट विद्युत् उत्पादन गरेको प्राधिकरणले जनाएको छ ।
भन्सारमा रोकिएका गाडी चोभार बन्दरगाहमा ल्याइँदै,"(काठमाडौं) एक वर्षदेखि भैरहवा र वीरगन्ज भन्सारमा रोकिएका सवारीसाधन चोभारस्थित सुक्खा बन्दरगाहमा ल्याउने तयारी थालिएको छ । तत्काल भन्सार छुटाएर ल्याउन नसकेपछि र राखिराख्दा पार्किङ शुल्क महँगो पर्ने भएपछि चोभारमा ल्याइदिन व्यवसायीले माग गरेका हुन् । भन्सार विभागले यसबारे छलफल थालेको जनाएको छ । व्यवसायीका अनुसार अहिले भैरहवामा १ हजार १ सय र वीरगन्जमा १ हजार ६ सय गाडी रोकिएका छन् ।विभागका सूचना अधिकारी पुण्यविक्रम खड्का गाडी ल्याउन सम्बन्धित भन्सार कार्यालयमा बुझ्ने काम भइरहेको बताउँछन् । छलफलपछि यसबारे निर्णय हुनेछ, उनले भने । उनले चोभारमा ल्याएर राख्न पाए पार्किङ शुल्क सस्तो पर्ने र त्यहाँबाट बिस्तारै छुटाउँदै लग्ने व्यवसायीको मागअनुसार छलफल अघि बढाइएको बताए । नाडा अटो मोबाइल्स एसोसिएसन अफ नेपालका अध्यक्ष ध्रुव थापाले चोभारमा दुवै भन्सार कार्यालयबाट ५ सय गाडी राख्न दिन माग गरिएको बताए । अहिले भन्सार नतिरी गाडी ल्याएर राख्छौं, बिस्तारै भन्सार तिर्दै गाडी छुटाउँदै लग्छौं भनेका छौं, उनले भने, यसो गर्न सकिए भैरहवा र वीरगन्ज भन्सारमा गाडी पार्किङमा चाप नपर्ने र गाडी व्यवस्थापन गर्न पनि सजिलो हुनेछ ।एक वर्षदेखि भन्सारमा राखिएका नयाँ गाडीमा झार उम्रिएको छ, थापाले भने, नयाँ गाडी शोरुममा नल्याउँदै पुराना भए कसरी बिक्री गर्नु ? विभागको निर्देशनअनुसार अहिले भन्सारमा कुन कम्पनीका कतिकति गाडी छन् भनेर तथ्यांक लिइरहेको नाडाले जनायो । नेपाल इन्टर मोडल यातायात विकास समितिका कार्यकारी निर्देशक आशिष गजुरेल भन्सारमा पार्किङ गरेर राखिएका गाडीको संख्या धेरै भएको भन्दै सुक्खा बन्दरगाह पठाउन सुझाव दिएको बताउँछन् । भन्सारमा गाडी राख्ने ठाउँ अभाव देखियो, हामीसँग ठाउँ छ, उनले भने, भन्सार कार्यालयलाई ३ सय गाडी चोभार पठाइदिन भनेका छौं, नाडाका पदाधिकारीसँग यसबारे छलफल भएको छ, उनीहरू सकारात्मक छन् । उनले पार्किङ क्षमता ५ सयवटा अट्ने भएकाले ३ सयभन्दा बढी गाडी ल्याए पनि समस्या नहुने बताए । तोकिएको न्यूनतम शुल्क लिएर गाडी राख्न सकिन्छ, उनले भने ।व्यवसायीले बैंकले ऋण सुविधा नदिएको र शोरूमका पनि बिक्री नभएकाले भन्सारबाट नयाँ गाडी जाँचपास गराउन नसकेको बताएका छन् । शोरुममै भएका गाडी बिक्री भएको छैन, तत्काल गाडी छुटाएर ल्याउन सक्ने अवस्था छैन, नाडाका अध्यक्ष थापाले भने । एउटा गाडी भन्सार पास गराउन न्यूनतम १५ लाखदेखि बढीमा साढे दुई करोड रुपैयाँसम्म पर्ने उनको भनाइ छ । नेपालमा धेरै सवारी भित्रिने भन्सार नाकामा वीरगन्ज र भैरहवा पर्छन् । अध्यक्ष थापाका अनुसार व्यावसायिक प्रयोजन (कमर्सियल) का लागि ल्याइएका सवारीसाधन मात्रै भन्सारमा रोकिएका हुन् । निजी प्रयोजनका लागि गाडी अझै भन्सारमा आइसकेका छैनन् । पिकअप, बढी सिट क्षमताका जिप, बस, बसका च्यासिस, ट्रकलगायत जाँचपास हुन नसकेको उनले बताए ।"
पर्यटक बढेपछि घलेगाउँमा चहलपहल,"(लमजुङ)पर्यटकको लर्को लागेपछि घलेगाउँकी कमला घले लोकल कुखुरा खोज्न तम्सिन्छन् । गुन्द्रुकको अचार, भट्टमास, सेलरोटीका लागि कोदो तयारी अवस्थामा छँदै छ । पर्यटक एक्कासि आइदिएपछि स्वागत गर्ने फुर्सद हुँदैन । पर्यटक फर्किने बेला भने फूलमाला र सेतो चामलको टीकाले बिदाइ गर्छिन् । बर्खायाममा पर्यटक खासै आउँदैनन् । चिसो मौसममा पनि आउँदैनथे, तर यस पटक भने आइरहेका छन्, उनले भनिन्, कहिलेकाहीं पर्यटक धेरै आएर कपाल कोर्ने फुर्सद पनि हुँदैन ।पर्यटकीय गाउँ भुजुङकी इन्द्रमाया गुरुङलाई पनि हिजोआज फुर्सद छैन । शुक्रबार र शनिबार बढी पर्यटक आउने उनी बताउँछिन् । बाटो खुलेपछि पर्यटक आएका छन् । अहिले देशविदेशमा हाम्रो गाउँको प्रचार भएपछि पर्यटक आउने क्रम बढेको छ, उनले भनिन् । उनका अनुसार डेढ महिनाअघि कलाकार राजेश हमाल, पाइलट विजय लामा, गायक रामकृष्ण ढकाल, वरिष्ठ रंगकर्मी सुनील पोख्रेल, कलाकार विपिन कार्की, वर्षा सिवाकोटी, मधुसूदन पाठक (सिते बा), तेक्वान्दो खेलाडी दीपक विष्टलगायत डेढ सय पर्यटक आएका थिए ।पर्यटन व्यवस्थापन समिति स्मार्ट भिलेज घलेगाउँका कार्यालय सचिव दीर्घ घलेका अनुसार अन्य दिनभन्दा शुक्रबार र शनिबार धेरै पर्यटक आउँछन् । कहिलेकाहीं पर्यटक बढी हुँदा वरपरका गाउँमा पठाउँछौं, उनले भने । गाउँमा ४२ होमस्टे छन् । उनले फागुनको १५ दिनमा मात्रै एक हजारभन्दा बढी पर्यटक आएको बताए । धेरै पर्यटक हिजोआज घलेगाउँ कटेर भुजुङ पुग्छन् । क्व्होलासोंथार गाउँपालिका३ घलेगाउँ कटेपछि मर्स्याङ्दी गाउँपालिका१ को घनपोखरा गाउँ पर्यटकका लागि अर्को गन्तव्य हो । क्व्होलासोंथार४ मा भुजुङ बास बस्न पुगेका पर्यटक फर्केपछि घलेगाउँ हेरेर बेसीसहर झर्छन् । कतिपयको भने गन्तव्य भुजुङ हुन्छ । भुजुङबाट कतिपय पर्यटक पसगाउँ जाने गरेका छन् । पसगाउँ आएका भुजुङ हुँदै घलेगाउँ भएर बेसीसहर झर्छन् । भुजुङमा पर्यटक घुम्न मात्रै नभई ठूलो गाउँ भएकाले इतिहास, कला र संस्कृतिको अध्ययन गर्न पनि आउँछन्, पर्यटन व्यवस्थापन समिति अध्यक्ष तुलबहादुर गुरुङले भने । करिब ४ सय घरधुरी रहेको भुजुङका ३२ घरमा होमस्टे छन् ।बेसीसहर३ मा पर्ने काउलेपानीमा आन्तरिक मात्रै नभएर बाह्य पर्यटक पनि आउँछन् । काउलेपानी सामुदायिक होमस्टेका अध्यक्ष देउबहादुर गुरुङका अनुसार बाह्य पर्यटकलाई पञ्चेबाजा बजाएर स्वागत गरिन्छ । पर्यटक पाहुनालाई हामी गाउँको गेटमै स्वागत र बिदाइ गर्छौं । फेरि आइरहन आग्रह गर्छौं, उनले भने, कतिपय पर्यटक दोहोर्याइतेहेर्याई आउने गरेका छन् । पछिल्लो समय गाउँगाउँमा सडक पुगेपछि ठूला बससमेत रिजर्भ गरेर घुम्न आउनेहरू बढेका छन् । विद्यालय, क्याम्पसका शिक्षक विद्यार्थी, सहकारीका कर्मचारी अध्ययन अवलोकनका लागि आउँछन् । सरकारी उच्च अधिकारी, बैंकर्स, कलाकारसमेत आउने गरेका छन् । पहिलेपहिले मोटरसाइकल, जिपमा आउँथे । हिजोआज बस चढेर आउँछन्, राइनास सामुदायिक होमस्टे उपाध्यक्ष विष्णु गुरुङले बताइन् । प्रमुख जिल्ला अधिकारी वसन्तराज पुरीका अनुसार लमजुङका होमस्टेमा पर्यटक आइरहेका छन् । गाउँगाउँमा पर्यटक आउन थालेपछि होमस्टेको संख्या बढेको छ । घलेगाउँका महिलाको मुख्य पेसा नै होमस्टे हो । त्यसको आम्दानीले स्थानीयको जीवनस्तरमै परिवर्तन देखिन थालेको छ । लमजुङमा खासुर, सिउरुङ, पसगाउँ, तुर्लुङकोट, मिप्रा, रक गार्डेन, भुष्मे, नरुवल, गिलुङ, गहते चर्चित होमस्टे गाउँ हुन् । धेरै होमस्टे सदरमुकामबाट पुगिन्छ । गिलुङ, पसगाउँ, भुजुङका होमस्टेमा पोखरा, दमौलीबाट पनि पुग्न सकिन्छ । राइनासकोट, तुर्लुङकोट, गहतेलगायत होमस्टे लमजुङ सीमा पाउदीबाट पुग्न सकिन्छ ।"
माछा खोलाको ४५५ मेगावाट राष्ट्रिय प्रसारणमा,"काठमाडौं (कास) गोरखाको धार्चे गाउँपालिकास्थित ४५५ मेगावाट क्षमताको माथिल्लो माछा खोला जलविद्युत् आयोजनाले उत्पादन सुरु गरेको छ । आयोजनाको बिजुली सोमबारदेखि विद्युत् प्राधिकरणको राष्ट्रिय प्रसारण लाइनमा जोडिएको हो । आयोजनाको प्रधानमन्त्री पुष्पकमल दाहालले बालुवाटारबाट भर्चुअल रूपमा उद्घाटन गरे ।प्रवर्द्धक कम्पनी विकास हाइड्रोका अध्यक्ष खगेन्द्र न्यौपानेले १५ दिन परीक्षणपछि उत्पादन थालेको जानकारी दिए । गोरखाको उत्तरी भूभागमा पर्ने बुढीगण्डकी नदीको सहायक नदी माछा खोलामा करिब १ अर्ब लगानीमा आयोजना निर्माण भएको हो । आयोजनामा ३५ प्रतिशत लगानी संस्थापकको छ भने बाँकी ६५ प्रतिशत राष्ट्रिय वाणिज्य बैंकको लगानी गरेको छ । आयोजनाले विद्युत् प्राधिकरणसँग गरेको विद्युत् खरिद बिक्री सम्झौताअनुसार २०८० असार ३० मा विद्युत् उत्पादन गर्ने लक्ष्य थियो । तर, उक्त सम्झौता मितिभन्दा ४ महिना निर्माण सकिएर उत्पादन सुरु भएको हो । प्रधानमन्त्री दाहालले जलविद्युत् निर्माणमा संलग्न गैरआवासीय नेपाली र स्थानीय लगानीकर्ताको योगदानका लागि धन्यवाद व्यक्त गर्दै एनआरएनलाई थप लगानी गर्न आग्रह गरे । उनले १३२ केभीएको प्रसारण लाइन निर्माणका लागि सरकारले तत्काल काम सुरु गर्ने बताए । उनले सरकारको अबको लक्ष्य सुशासन र विकास नै रहेको भन्दै लगानीकर्तालाई ढुक्क भएर लगानी गर्न आग्रह गरे । भर्चुअल उद्घाटन कार्यक्रममा गोरखाका सांसद राजेन्द्र बजगाईंले १३२ केभीएको प्रसारण लाइन निर्माण तत्कालै सुरु गर्नुपर्ने बताए । उक्त जलविद्युत् कम्पनीको नेतृत्व गैरआवासीय नेपाली संघका वर्तमान सचिव खगेन्द्र न्यौपानेले गरेका छन् भने सञ्चालक समितिको प्रबन्ध निर्देशकमा कृष्णप्रसाद घिमिरे, निर्देशकमा सरोज धिताल, जोन घले, इन्द्रबहादुर ढकाल, सुनील श्रेष्ठलगायतका व्यवसायी छन् । एनआरएनएका कोषाध्यक्ष एवम् आयोजनाका लगानीकर्ता लोक दाहालले दिइएको समयसीमामा कैयौं जलविद्युत् आयोजना नबनेको अवस्थामा विकास हाइड्रोले तोकिएको समयअगावै काम पूरा गरेको बताए ।"
"आन्द्रामा क्यान्सर, ओमनमा अलपत्र","(नेपालगन्ज)आन्द्रामा क्यान्सर पुष्टि भएपछि बाँकेको बैजनाथ२ पितमारीकी ४२ वर्षीया प्रमिला बैदारलाई चिकित्सकले आराम गर्न सुझाव दिए । त्यही बेला उनी स्थानीय सहकारीको सदस्य बनिन् । समूहबाट निकालेको ऋणले औषधिपानी जुट्यो । घर व्यवहार पनि चलाउनुपर्दा ऋणको भार थपिँदै गयो । सहकारीको ऋण चुकाउन अतिरिक्त पैसा कमाउनुपर्ने बाध्यता पर्यो । छिमेकीले कमाउन विदेश जान सुझाव दिए । त्यसका लागि सबै व्यवस्था मिलाउने आश्वासन पनि दिए । उपचारपछि घरायसी काममा लगाइदिने प्रलोभनमा छिमेकी राहुल शाही विकले प्रमिलालाई दिल्ली पुर्याए । परिवारलाई जानकारी नदिई उनी दिल्ली हुँदै गत कात्तिक १७ गते ओमन पुगिन् । त्यहाँ पुग्दा स्वास्थ्य समस्या बल्झियो । घरेलु कामदारका रूपमा पुगे पनि काम गर्न सकिनन् । त्यस्तो अवस्थामा रोजगारदाताले आराम गर्न दिएनन् । चार महिनादेखि उनी बिरानो देशमा अलपत्र छिन् । प्रमिलाका आफन्तका अनुसार तीन महिनादेखि उनलाई एउटा कोठामा बन्धक बनाएर राखिएको छ । उपचारका नाममा दलालको फन्दामा पर्नुभयो, भाइ अजय बैदारले भने, दलालसँग फोनमा कुरा गर्दा ३ लाख ५० हजार पठाइदिए मात्र दिदी फिर्ता पठाइदिने भन्छन् । पैसा छैन, के गरेर दिदीलाई घर फर्काउने ? एक महिनादेखि काठमाडौं पुगेर सबै मन्त्रालय धाए पनि सरकारले आफ्नो कुरा नसुनेको उनले गुनासो गरे । उनका अनुसार कात्तिक १७ गते दिदीसँग फोनमा कुराकानी भएको थियो । पूरै शरीर सुन्निएर थला पर्नुभएको छ । रोइकराइ गर्नुहुन्छ, उनले भने, तर, दलालको मन पग्लिँदैन । प्रमिलाका दुई छोरा भारतमा रोजगारी गर्छन् । १५ वर्षीया छोरी बुबासँग घरमा छन् । म बिरामी भएर अस्पताल भएका बेला खबर नै नगरी विदेश गइछन् । अहिले फोनमा रुन्छिन् मलाई घर लैजाऊ भन्छिन्, प्रमिलाका पति रेशमले भने, सम्पत्तिका नाममा एक धुर जमिन छैन । पेट पाल्न काम गर्ने साहस पनि छैन । बिरामी पत्नीलाई कसरी फर्काऊँ ! बैजनाथको सुकुम्बासी बस्तीमा सात सय घरधुरी छन् । पाँच सय हाराहारी दलित समुदायको बसोबास छ । यहाँका अधिकांश महिला ऋणले च्यापिएर चोर बाटो हुँदै अवैध रूपमा वैदेशिक रोजगारीमा गएका छन् । जोखिम मोलेर केहीले काम गरे पनि भाषा तथा काम गर्न नजान्ने बन्धक भएर बसेको पीडित परिवारले बताए । प्रमिलाकी छिमेकी ४२ वर्षीया आशा परियार कुवेतमा दुई महिनादेखि बन्धक अवस्थामा छिन् । काम गर्न नसकेपछि उनलाई एजेन्टले एउटा कोठामा राखिदिएका हुन् । गर्जो टार्न गाउँको सहकारीबाट लिएको ऋण ५ लाख पुग्यो । त्यसपछि घर बस्ने स्थिति बनेन । गत साउनमा पासपोर्ट बनाउन काठमाडौं पुगिन् । त्यहाँबाट फर्केर दुई कलिला छोराछोरीलाई माइली छोरीको जिम्मा लगाएर विदेश यात्रा गरिन् । त्यतिबेला उनका पति भारतमै थिए । कुवेत पुगेपछि उनले घरायसी काम पाइन् । तर काम गर्न नजानेपछि घर मालिकले उनलाई कामबाटै निकालिदिए । अरू काममा लगाइदिनुस् भन्दा एजेन्टले मानेनन् । ममीले पुगेर फोन गर्नुभएको थियो । अहिले काम नगरेर कोठामा बस्नुभएको छ, छोरी सपनाले भनिन्, घर पठाइदिनु भन्दा एजेन्टले टिकटको पैसा पठाइदेऊ, ममीलाई पठाइदिन्छु भन्छ । घरमा खाने पैसा छैन, कहाँबाट पैसा खोजेर पठाऊँ ? अहिले त ममीले गर्न सके यतै काम गर्छु, नसके यतै मरौंला भन्नुहुन्छ । गाउँका विपन्न तथा दलित महिलालाई राम्रो कमाइ हुने आश्वासनमा दलालले विदेश पुर्याइरहेका छन् । सीप नभएका महिलाले काम गर्न जान्दैनन्, त्यसपछि अलपत्र रहेर जोखिम झेल्नुपर्ने अवस्था छ । स्थानीय सीता विकले एक वर्ष पूरा नभएका काखे छोरालाई भारतमा रहेकी सासूलाई घर बोलाएर जिम्मा लगाइन् र एक महिनाअघि कुवेत पुगिन् । विदेश जाँदा टिकटको पैसा नलाग्ने अनि राम्रो कामसँगै पैसा धेरै कमाइने प्रलोभनमा पुगेकी उनी अहिले बिरामी भएर थलिएकी छन् । उनको एउटा हात र खुट्टा नचल्ने समस्या भएको छ । हातमा सीप नहुँदा र बिरानो देशको कामकाज नबुझ्दा उनले काम पाउन सकेकी छैनन् । २ लाख ५० हजार पठाइदिए घर फिर्ता गरिदिने एजेन्टले दबाब दिएका छन् । नबुझेर आत्तिएर गई, अहिले आमा खोज्दै सानो छोरा बिरामी भएको छ, बिरामी पति राजु विकले भने, परिवार छोडेर जान कसलाई पो रहर लाग्छ ! बाध्यताले पठाइयो । सास आउने हो कि लास, हामी गरिबको जिन्दगीको के मूल्य छ र π गाउँका अधिकांश दलित विपन्न अशिक्षित महिला जोखिम मोलेर वैदेशिक यात्रामा छन् । कतिले त आफू समस्यामा परेको घरपरिवारलाई बताउन पनि सकेका छैनन् । प्रविधिको पहुँच नभएकाहरू परिवारको सम्पर्कमा हुँदैनन् । सरकारी संयन्त्र सक्रिय नहुँदा वैदेशिक यात्राको जोखिमका बारेमा समुदायस्तरमा चेतना पुगेको छैन । गाउँघरमा दलाल छन् । छिटो पैसा कमाउने लोभमा विदेश जाने महिला असुरक्षित जोखिम यात्रा गर्न लालायित छन्, अधिकारकर्मी कमला पन्तले भनिन्, विडम्बना, उद्धारमा सरकारी संयन्त्र कमजोर छ । बरु सास ल्याउनुभन्दा लास ल्याउन सजिलो छ । यस्ता विपन्न अशिक्षित महिलालाई गाउँघरमै रोजगारीको सिर्जना गरेर जीविकोपार्जन गर्ने खालका कार्यक्रम स्थानीय पालिकाले ल्याएको पनि देखिँदैन । गाउँपालिका अध्यक्ष प्रकाशबहादुर शाहीले सकेसम्म जोखिममा गएका महिलाको लागत संकलन गरेर यो विषय सरोकार निकायसम्म पुर्याउन पहल गरिरहेको दाबी गरे । हामीले अभियान चलाइरहेका छौं, उनले भने, भैंसीलाई त गोठमा थुनेर राख्न सकिन्न झन् मान्छेलाई रोकेर रोक्न कहाँ सकिन्छ र !"
प्रज्ञाका आजीवन सदस्यको दोहोरो सुविधा कटौती,"(काठमाडौं)नेपाल प्रज्ञा प्रतिष्ठानले दोहोरो सुविधा लिइरहेका आफ्ना आजीवन सदस्यको मासिक पारिश्रमिक कटौती गरेको छ । प्रतिष्ठानले सोमबार पत्रकार सम्मेलन गरी निर्णयबारे जानकारी दिएको हो । प्राज्ञहरूबाटै उन्नत नैतिकताको पाठ सिकाउन उक्त निर्णय गर्नुपरेको प्रतिष्ठानका कुलपति भूपाल राईले बताए । प्रतिष्ठानमा २० जना आजीवन सदस्य छन् । त्यसबाहेक सरकारको निर्णयानुसार प्रतिष्ठानबाट विशेष सुविधा पाउनेमा राष्ट्र गानका रचयिता व्याकुल माइला र साहित्यकार झमक घिमिरे छन् । त्रिभुवन विश्वविद्यालय, निजामती सेवा र अरू सरकारी सेवाबाट निवृत्तिभरण पाउने आजीवन सदस्यको दोहोरो सुविधा कटौती गर्ने निर्णय गरिएको हो ।दोहोरो सुविधा लिएका आजीवन सदस्यको पारिश्रमिक रोकेर त्यसबाट बचेको रकम प्राज्ञिक क्षेत्रमा, सिर्जनाशील क्षेत्रमा लगानी गर्ने योजना रहेको पनि कुलपति राईले जानकारी दिए । नैतिकतासँग गाँसिएको विषय हो, उनले भने, यो कार्यसमितिबाटै सुरुवात गरौं भनेर प्रतिष्ठानले निर्णय गरेको हो । एक जना आजीवन सदस्यले मासिक ५१ हजार ४ सय ४७ रुपैयाँ पाउँदै आएका छन् । दोहोरो सुविधा लिनेबारे छानबिन हुन बाँकी रहेको प्रतिष्ठानले जनाएको छ । आजीवन सदस्यको पारिश्रमिकमा वार्षिक १ करोड २० लाखभन्दा बढी खर्च हुँदै आएको छ । यस्तै, बैठकले परिषद् सदस्यहरूको कार्यविभाजनसमेत गरेको छ । कुलपति राईलाई संस्कृति, लोकवार्ता तथा मौखिक इतिहास, उपकुलपति विमल निभालाई बालसाहित्य, सदस्य सचिव धनप्रसाद सुवेदीलाई कोश, व्याकरणको जिम्मेवारी दिइएको छ । यस्तै, प्राज्ञहरू मधुसूदन गिरीलाई समालोचना तथा साहित्येतिहास, कृष्णराज अधिकारीलाई दर्शनशास्त्र, राजन मुकारुङलाई मातृभाषा, बाबा बस्नेतलाई पद्य साहित्यकाव्य, कौशिला रिसाललाई सामाजिकशास्त्र, हंसावती कुर्मीलाई अनुवाद, अमर न्यौपानेलाई गद्य साहित्य, त्रैलोक्यमान बनेपालीलाई मातृभाषा कोश र व्याकरणको जिम्मेवारी तोकिएको छ ।"
'सर्भाइभरको पक्षमा प्रदर्शन,"काठमाडौं (कास) सर्भाइभरहरूको पक्षमा ऐक्यबद्धता जनाउँदै सोमबार माइतीघरमा प्रदर्शन भएको छ । अदालती पितृसत्ता मुर्दावाद, राज्यसत्ता मुर्दावाद, बलात्कारी संरक्षक होसियार, छोरीहरूलाई बाँच्न देऊ, भतभती पोल्छ तब न मान्छे बोल्छ, सर्भाइभरलाई हिम्मत, उत्पीडकलाई चेतावनी लगायत ब्यानरसहित प्रदर्शनकारीहरूले नारा लगाएका थिए ।आन्दोलनमा सहभागी रोशन तामाङले उच्च पहुँच भएकाहरूको न्यायलयमा उत्पीडित वर्गहरूले न्याय नपाउने अवस्था रहेको बताए । पीडितहरूलाई दबाब दिएर बयान फेर्न लगाइन्छ, न्याय खोसिन्छ अनि अपराधीलाई फूलमाला र जयजयकार हुन्छ, उनले भने, पीडितलाई सहानुभूति र हिंस्रक प्रवृत्तिलाई खबरदारी गर्न हामी यहाँ जम्मा भएका हौं । ऐक्यबद्धता जनाउन आएका प्रकाश देवकोटाले नेपालमा विचारहरूको मन्थन नै नहुने र गम्भीर अपराधलाई पनि सामन्यीकरण गर्ने चलन रहेको बताए । यस्तो प्रवृत्तिले देशलाई सही दिशामा पुर्याउँदैन । सचेत मान्छेहरूले आवाज उठाउन आवश्यक छ, उनले भने ।"
लिगको अधिकार एक करोड ९७ लाखमा बिक्री,"काठमाडौं (कास) अखिल नेपाल फुटबल संघ (एन्फा) ले सहिद स्मारक लिगको मार्केटिङ, ब्रोडकास्टिङ, डिजिटल र टिकेटिङ अधिकार एक करोड ९७ लाख रुपैयाँमा एमडीएसी स्पोर्ट्स प्रालिलाई बिक्री गरेको छ ।ए, बी र सी डिभिजन लिगको टाइटल स्पोन्सरबाहेक मार्केटिङ, ब्रोडकास्टिङ, डिजिटल र टिकेटिङसम्बन्धी सम्पूर्ण अधिकार एमडीएसी स्पोर्ट्सलाई भ्याटबाहेक १ करोड ९७ लाखमा दिने निर्णय गरिएको छ, एन्फाका महासचिव किरण राईले सोमबार भने, यो सम्झौता यही एक सिजनका लागि हो । सोमबार सम्झौतापत्रमा महासचिव राई र एमडीएसी स्पोर्ट्सका सीईओ अर्जुन घिमिरेले हस्ताक्षर गरे ।निर्णय प्रक्रियाबारे महासचिव राईले भने, हामीले टिकेटिङ १ करोड ५० लाख, मार्केटिङ १ करोड ५० लाख र ब्रोडकास्टिङ ६० लाख रुपैयाँ न्युनतम रकम तोकेका थियौं तर त्यसमा कुनै टेण्डर परेन । फेरि ७ दिनको सूचना दिएर टेण्डर निकाल्दा हन्ड्रेड स्पोर्ट्सले भ्याटसहित १ करोड ५० लाख (सबैका लागि) हालेको थियो तर न्युनतमभन्दा पनि थोरै भएपछि स्थगित गरियो । त्यसपछि छलफल गरेर सबैलाई खुला गर्दै सबभन्दा बढी बोलकबोल गर्नेलाई दिने गरी तीने सूचना निकाल्यौं, जसमा दुई कम्पनी (एमडीएसी र हन्ड्रेड स्पोर्ट्स) ले प्रस्ताव हालेका थिए । र, सबैभन्दा बढी प्रस्ताव गरेको एमडीएसीलाई मूल्यांकन समितिको सिफारिसअनुसार छनोट गर्ने नर्णय गरिएको हो । उनका अनुसार हन्ड्रेड स्पोर्ट्सले भ्याटसहित १ करोड ८६ लाख दिने प्रस्ताव गरेको थियो ।ए डिभिजन लिग फागुन १९ गते सुरु हुँदै छ । यसपालि डबल लिग का आधारमा १४ क्लबले कुल १ सय ८२ खेल खेल्ने छन् । दशरथ रंगशाला, च्यासल रंगशाला र एन्फा कम्प्लेक्स मैदानमा असारसम्म चल्ने लिगका लागि एमडीएसीले दिएको रकम थोरै भएन ? महासचिव राईको जवाफ थियो, नेपाली फुटबलको मूल्य (१ करोड ९७ लाख) यतिमात्रै होइन । दुःखका साथ भन्नुपर्दा सस्तो भयो । हाम्रो तयारी राम्रो भएन । कहिले क्लबसँग त कहिले कोसँग समस्या भइरह्यो । यो पाठकै रूपमा रह्यो ।उनले थपे, पहिला टिकेटिङ अधिकार १ करोडमा बिक्री गरिएकामा हालसम्म ६० लाखमात्रै आएको छ । बाँकी ४० लाखको टुंगो छैन । ब्रोडकास्टिङको पनि सबै पैसा आएको छैन । किचलो छ । तर, यसपालि पैसा नआउने भन्ने हुँदैन । आधा रकम आइसक्यो । आधा रकमको बैंक ग्यारेन्टी पनि आइसक्यो ।एमडीएसीले ब्रोडकास्टिङ र डिजिटल अधिकार स्पेस ४के टिभीलाई बिक्री गरेको छ । स्पेस ४केका प्रमुख दिनेशकुमार शाहीका अनुसार ए डिभिजन लिगका कम्तीमा आधा खेल (९१) टेलिभिजनमा प्रत्यक्ष प्रसारण गर्नेछ ।"
मछिन्द्र र आर्मीको आफ्नै दाबी,"(बिर्तामोड)प्रथम भद्रपुर झापा गोल्डकप फुटबल प्रतियोगिताको उपाधिका लागि मंगलबार ए डिभिजन प्रतिस्पर्धी मछिन्द्र र त्रिभुवन आर्मी क्लबबीच फाइनलमा प्रतिस्पर्धा गर्दै छन् । सिजनको दोस्रो उपाधि जित्ने दाउसहित लिग विजेता मछिन्द्र भद्रपुरस्थित मेची रंगशालामा उत्रन लागेको हो । साताअघि सर्लाहीमा राजर्षि जनक कप जितेको मछिन्द्र भद्रपुर झापा गोल्डकपमा विजयी हुनेमा विश्वस्त रहेको प्रशिक्षक प्रवेश कटुवालको दाबी छ । सोमबार उनले भने, आफ्ना सबै खेलाडीहरूले राम्रो खेलिरहेका छन् । फाइनल जित्ने रणनीतिमा साथ खेलाडी मैदानमा उतार्ने तयारी छ । त्यसैले ढुक्क छौं, गोल्डकप हामीले नै जित्छौं ।उनले झापा मछिन्द्रको होम ग्राउन्डसरह भएको दाबी गरे । झापा हाम्रो होम ग्राउन्डसरह छ । टिममा झापाका मात्रै ७ खेलाडी छन् । म पनि यहीको हुँ । त्यसैले पनि यो गोल्डकप हाम्रा लागि महत्त्वपूर्ण छ । हामीलाई दर्शक र मैदानले पनि साथ दिन्छ भन्ने विश्वास छ, कटुवाल गृह जिल्लाप्रति भावनात्मक बने । कप्तान सुजल श्रेष्ठले गोल्डकपको दुई खेलमा आफ्नो टिमको प्रदर्शन चित्तबुझ्दो नै रहेकाले फाइनलमा पनि राम्रो प्रदर्शन गर्नेगरी रणनीति बनाइरहेको बताए । विभागीय टोली आर्मीका प्रशिक्षक राजु तामाङले मछिन्द्र सशक्त प्रतिद्वन्द्वी भएको बताए । उनले आफूहरू पनि लिगको दोस्रो टिम भएकाले भद्रपुर झापा गोल्डकपको फाइनलमा नतिजा निकाल्ने गरी रणनीति बनाएर मैदान उत्रिने बताए । उनले भने, झापा हाम्रा लागि सधैं राम्रो नतिजा प्राप्त हुने जिल्ला हो । विगतमा झापा गोल्डकपको पाँचौं संस्करणमध्ये चार संस्करण विजेता बन्न सफल भयौं । भद्रपुरमा पनि पहिलो पटकमै फाइनल खेलिरहेका छौं । त्यसैले यो गोल्डकपका उपाधि पनि हामीले नै जित्नेमा विश्वस्त छौं ।उनले लिगमा मछिन्द्रसँग नतिजा हात पार्न नसके पनि गोल्डकप नकआउट गेम भएकाले ९० मिनेटभित्रै नतिजा ल्याउने गरी खेल्ने बताए । भद्रपुर झापा गोल्डकपमा आर्मीले अधिकांश दोस्रो टिमका खेलाडीलाई खेलाइरहेको छ । टिममा अधिकांश नयाँ खेलाडी छन् । तर, उनीहरूले निकै राम्रो खेलिरहेका छन् । रणनीतिअनुसार नै नतिजा आइरहेकाले फाइनलमा पनि हामी नतिजा निकाल्न सफल हुन्छौं भन्ने विश्वास छ, प्रशिक्षक तामाङले भने । सेमिफाइनलमा आर्मीले संकटा क्लबलाई र मछिन्द्रले एपीएफ क्लबलाई पराजित गर्दै फाइनल यात्रा तय गरेका हुन् । विजेताले १३ लाख र उपविजेताले ७ लाख रुपैयाँ र ट्रफी प्राप्त गर्ने गोल्डकप आयोजक समितिका अध्यक्ष दीपेश ढकालले जानकारी दिए । सर्वोत्कृष्ट खेलाडीलाई एक लाख रुपैयाँ तथा उत्कृष्ट गोलरक्षक, सर्वाधिक गोलकर्ता, उदीयमान खेलाडी, उत्कृष्ट डिफेन्डर, मिडफिल्डर, फरवार्ड, फाइनलका पहिलो गोलकर्ता र उत्कृष्ट प्रशिक्षकलाई जनही २५ हजार रुपैयाँले पुरस्कृत गर्ने आयोजकका महासचिव जीवनकुमार श्रेष्ठले जनाए ।"
पूर्वविजेता पुलिस पराजित,"(सुनसरी)निशान लिम्बूको दुई गोल मदतमा काँकडभिट्टा फुटबल ट्रेनिङ सेन्टर (केएफटीसी) धरान रंगशालामा भइरहेको बुढासुब्बा गोल्डकप फुटबल प्रतियोगिताको सेमिफाइनलमा पुगेको छ । पाँच पटकको विजेता नेपाल पुलिस क्लबलाई २० ले हराउँदै केएफटीसीले अन्तिम चारमा स्थान पक्का गरेको हो । अब केएफटीसीले भारत कर्स्याङको युनाइटेड कर्स्याङ फुटबल क्लबसँग फागुन १७ मा हुने सेमिफाइनलमा प्रतिस्पर्धा गर्नेछ । केएफटीसीले बुढासुब्बाको २१ औं संस्करणमा पुलिससँग बेहोरेको हारको बदला यसपालि २३ औं संस्करणमा लिएको छ । पुलिसविरुद्ध झापाका खेलाडीले लगातार आक्रामक शैली अपनाए । खेलको २० र ८१ औं मिनेटमा निशानले गोल गरेका थिए । उनले पहिलो गोल आफ्नै प्रयास र दोस्रो गोल कप्तान गिल्सनले मैदानको मध्यभागबाट मिलाइदिएको पासमार्फत् गरेका थिए । केएफटीसीमा हिमालयन शेर्पा क्लबका अधिकांश खेलाडी सहभागी छन् ।पहिलो गोल खाएपछि सम्हालिन नसकेको पुलिसको गोल फर्काउने प्रयास सफल हुन सकेन । झापा टिममा तीन विदेशी खेलाडी रहे पनि एकजना मात्र मैदानमा उतारेको थियो । स्ट्राइकर यामीलाई मात्र उतारेको थियो । २५ औं मिनेटमा बक्स नजिकैबाट निशानले गरेको प्रहार क्रसबारमा ठोक्किएर रिबाउन्ड भयो । खेलको ३५ औं मिनेटमा म्यान अफ द म्याच निशानको फ्रिकिक प्रहार बारमा लागेर फर्किएको थियो । लगत्तै यामीको प्रहार गोलरक्षक अमित तामाङले बचाए । खेलको २७ औं मिनेटमा गोलरक्षक अमित बिट भएको बेला यामीको सशक्त प्रहार पनि बाहिरियो । ३० औ मिनेटमा खमिरको पासमा यामीको अर्को प्रहार अमितले रोके । पुलिसले बुढासुब्बा गोल्डकपमा यसपालि आशा गरेअनुरुप प्रदर्शन गर्न सकेन । खेलको ११ औं मिनेटमा समिर राईको पासमा भोला सिलवालको प्रहार विपक्षी गोलरक्षक दिवस चौधरीले बचाए । ३० औं मिनेटमा सन्देश बिकको पासमा दिलबहादुर तामाङको प्रहार सहजै गोलरक्षक चौधरीले रोके । लगत्तै भोलाको पासमा मिसेक लिङदेनको प्रहारले पोस्टको दिशा लिन सकेन । भद्रपुर झापा गोल्डकपमा चर्च ब्वाइज क्लबसँग पराजित भएर बुढासुब्बा गोल्डकपमा खेल्न आइपुगेको पुलिसको कप्तानी पहिलो हाफमा भोला र दोस्रो हाफमा जुमनु राईले सम्हालेका थिए । पुलिस टिममा अनुभवी खेलाडी भोला सिलवाल, सुमन सुवेदी भए पनि उमेरका कारण झापाका युवा खेलाडीका सामु उनीहरू निरीह भए । केएफटीसीका प्रशिक्षक मुन्ना सुब्बाले भने, पहिलो हाफमै गोल गरेकाले पुलिसविरुद्ध हामीले २० स्कोर गर्न सक्छौं भन्ने लागेको थियो । तर पाएका अवसरहरू सदुपयोग हुन सकेन । पुलिसको काउन्टर आक्रमणलाई पनि हामीले असफल बनायौं । पुलिसका कप्तान भोला सिलवालले अधिकांश राम्रा खेलाडी विदेशिएको र नयाँ खेलाडी तथा पुराना खेलाडी खेलाउँदा तारतम्य मिल्न नसकेको बताए । उनले भने, पाएका अवसरलाई गोलमा परिणत गर्न सकेनौं । मेरै प्रहार मिस भयो । पुलिसको खेल प्रदर्शन केही खस्किएकै हो ।"
पूर्वकप्तान पारसलाई सम्मान,"काठमाडौं (कास) मनास्लु वर्ल्ड स्कुलकलेजले राष्ट्रिय क्रिकेट टोलीका पूर्वकप्तान पारस खड्कालाई सोमबार मनास्लु खेलकुद सम्मान प्रदान गरेको छ । मनास्लुले २५ औं स्थापना दिवसका अवसरमा नेपाली क्रिकेटलाई माथि उठाउन महत्त्वपूर्ण योगदान पुर्याएवापत पारसलाई खेलक्षेत्रबाट सम्मान गरेको हो । वरिष्ठ संगीतकार शम्भुजित बाँस्कोटा, सञ्चारकर्मी टीकाराम यात्री, शिक्षाकर्मी रितुराज सापकोटा र समाजसेवी रामजी अधिकारीलाई पनि सम्मान गरिएको थियो । मनास्लु वर्ल्ड कजेजका एकेडेमिक हेड शशी केसीलाई मनास्लु विशेष सम्मान अवार्डबाट सम्मानित गरियो ।"
फुटभलीमा नेपाल विजयी,"काठमाडौं (कास) भारतको केरलामा भइरहेको २५ औ विश्व फुटभली प्रतियोगितामा भारतलाई पराजित गर्दै नेपाल क्वाटरफाइनल पुगेको छ ।वेस्ट अफ थ्रीको सेटमा भएको खेलमा नेपालले १५९, १४१६, १६१० ले पराजित गर्दै क्वाटरफाइनल तय गरेको हो । ९ राष्ट्र सहभागी प्रतियोगितामा नेपालले सेमिफाइनल पुग्न फ्रान्सको सामना गर्नेछ । नेपाली टोली प्रशिक्षक राजुविक्रम थापाको प्रशिक्षणमा रहेको छ ।"

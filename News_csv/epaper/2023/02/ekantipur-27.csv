शीर्षक,विवरण
कूटनीतिमा पनि प्रधानमन्त्रीको राजनीति,"प्रधानमन्त्रीज्यूले यसअघि नै ५ सदस्य टोलीमा विज्ञका रूपमा गोविन्द बन्दीलाई सामेल गराउनुभएको थियो । अहिले टोलीको नेतृत्व उहाँले नै गरेरै जानुभयो, मन्त्री पौड्यालले भनिन् । बहालवाला मन्त्रीको भ्रमण रोकेर पूर्वमन्त्रीको नेतृत्वमा राष्ट्रिय प्रतिनिधिमण्डल पठाएर सरकारले अस्वाभाविक उदाहरण पेस गरेको छ । त्यसअघि पत्रकार सम्मेलन गरेर परिषद्को ५२ औं सत्रमा नेपालले हालसम्म प्राप्त गरेको उपलब्धि र अबका योजनाबारे प्रस्तुति दिने मन्त्री पौड्यालले बताएकी थिइन् । परिषद्को ५२ औं सत्र फागुन १५ देखि चैत १३ सम्म चल्नेछ । नेपाल मानवअधिकार सुरक्षा परिषद्को सदस्य पनि हो ।आन्तरिक दाउपेचका कारण परराष्ट्रमन्त्रीको भ्रमण नै अन्तिम घडीमा स्थगित हुँदा नेपालमा राजनीतिक अस्थिरताको सन्देश गएको भन्दै पूर्वराजदूतहरूले चिन्ता व्यक्त गरेका छन् । पूर्वराजदूत तथा कूटनीतिज्ञ रमेश खनाल यो घटनाले नेपालको विश्वसनीयता गुम्न सक्ने ठान्छन् । भ्रमण रोक्ने योजना थियो भने केही दिनअघि नै भन्नुपर्थ्यो । मन्त्रीको सम्पूर्ण भ्रमण तयारी भएपछि र सम्पूर्ण कार्यतालिकासमेतको जानकारी दिइसकेपछि नजाँदा उनीहरूले मन्त्री किन नआएको भन्ने सोध्छन्, यस्तोमा उनीहरूलाई के जवाफ दिने ?, खनाल भन्छन्, यो अलि व्यावहारिक घटनाजस्तो लागेन । हाम्रो आन्तरिक झगडा आफैंमा मिलाउने हो, बाहिर भन्ने होइन ।अर्का पूर्वराजदूत टंक कार्कीले आइतबारको घटनाले नेपालमा राजनीतिक अस्थिरता छ भन्ने सन्देश गएको बताउँदै मुलुकमा राजनीतिक संस्कृति नदेखिएको टिप्पणी गरे । यसले नेपाल अस्थिरताबाट गुज्रिराखेको छ भन्ने सन्देश जान्छ । अहिलेको सरकार राम्रोसँग अघि बढेको छैन भन्ने बाहिर थाहा हुन्छ, उनले भने, नेपालमा यस्तो धेरै घटना भएका छन् । पेरिसबाट ७ दिनपछि फर्कन्छु र राजीनामा दिन्छु भनेर किसुनजीले भन्नुभएको थियो । तर, त्यो पनि हुन पाएन । हाम्रो मुलुकको यही दुर्भाग्य हो । हाम्रो राजनीतिक संस्कृति नै छैन । यो त्यसैको निरन्तरता हो । हामीले त्यो चक्रलाई तोड्न सकेका छैनौं ।पूर्वपरराष्ट्र सचिव मधुरमण आचार्य भने कहिलेकाहीँ सरकार गठन गर्ने र पुनर्गठन गर्ने बेलामा यस्तो घटना हुने उल्लेख गर्दै यसमा कूटनीतिक कारणभन्दा पनि राजनीतिक कारण रहेको बताए । एमाले पनि २५ गतेसम्म सरकारमा बस्ने भएपछि मन्त्रीलाई जान दिएको भए पनि हुन्थ्यो । किनकि मन्त्रीले देशको प्रतिनिधित्व गर्ने हुन्, पार्टीको होइन । जान दिएको भए राम्रै सन्देश जान्थ्यो, उनले भने, राजनीतिक कारणले रोक्नु त्यति राम्रो सन्देशचाहिँ जाँदैन । तर, आन्तरिक राजनीतिक कारणले कहिलेकाहीँ यस्तो भइहाल्छ । उनले अहिले गठबन्धनमा समस्या परेकाले मन्त्री बाहिर भएकै बेला पद जानुभन्दा यतै बस्दा ठीक हुने बताए । अहिलेको परिषद्को सत्रमा हाम्रो तत्काल ठूलो एजेन्डा छैन । तर, गएको भए राम्रो सन्देश जान्थ्यो । अब राजदूत र अरूले भाग लिन्छन् । यसको बढी राजनीतिक कारण होला तर कूटनीतिमा कहिलेकाहीँ यस्तो पर्छ । अप्ठ्यारो परेका बेलामा कहिलेकाहीँ यसरी रोक्नुपर्ने हुन्छ, उनले टिप्पणी गरे ।परराष्ट्रमन्त्री पौड्यालले जेनेभाबाट फर्कंदा कतारमा हुने अतिकम विकसित मुलुकहरू (एलडीसी) को पाँचौं सम्मेलनमा पनि सहभागी हुने कार्यक्रम थियो । तर, अब त्यो सम्भावना पनि सकिएको छ ।नेपालले अब एलडीसीको अध्यक्षता प्राप्त गर्ने भएकाले यो सम्मेलन महत्त्वपूर्ण छ । त्यसैले कतारको कार्यक्रममा भाग लिन प्रधानमन्त्री दाहाल पनि फागुन १९ मा कतार जाने कार्यक्रम थियो । पुसमा प्रधानमन्त्री भएयता दाहालको यो नै पहिलो विदेश भ्रमण हुने स्थिति थियो । तर, राष्ट्रपति निर्वाचनका कारण प्रधानमन्त्री कतार जाने कार्यक्रम स्थगित भएको छ, प्रेस सल्लाहकार सूर्यकिरण शर्माले कान्तिपुरसँग भने । परराष्ट्रका अधिकारीहरूले भने यसबारेमा औपचारिक जानकारी नपाएको बताए ।"
बाटोबिनै पुल बनाउने सहसचिवसहित ३ विरुद्ध मुद्दा,"अर्का आरोपित उपसचिव ढुंगानाविरुद्ध अख्तियारले २ वर्षसम्म कैद वा बिगोबमोजिम जरिवाना वा दुवै सजाय मागदाबी गरिएको छ । उनी गण्डकीको भौतिक पूर्वाधार, सहरी विकास तथा यातायात मन्त्रालयमातहत जिल्ला पूर्वाधार विकास कार्यालय गोरखाका प्रमुख सिनियर डिभिजन इन्जिनियर हुन् । उनी २०७८ असोज १३ देखि गोरखामा कार्यालय प्रमुख छन् । २०७९ साउन १७ मा कान्तिपुर दैनिकमा दरौंदी नदीमाथि सडकबिनै ५ करोडको पक्की पुल शीर्षकमा समाचार प्रकाशित भएको थियो । त्यही समाचारलाई सार्वजनिक उजुरीका रूपमा लिएर अनुसन्धान अघि बढाएको र बदनियतपूर्ण रूपमा पुल निर्माण गरेर सरकारी रकम हिनामिना गरेको विषय अनुसन्धानबाट पुष्टि भएको अख्तियारको आरोपपत्रमा उल्लेख छ ।गोरखा३ नारेश्वर र सिरानचोक५ जरेबर जोड्न दरौंदी नदीमाथि पुल बनाइएको थियो । जसको वारिपारि बाटै थिएन । त्यही पुल निर्माणमा अनियमितता भएको ठहरसहित सहसचिव र दुई उपसचिवविरुद्ध अख्तियारले भ्रष्टाचार मुद्दा दायर गरेको हो । मन्त्री र दुई उपसचिवको निर्माण तथा त्यसअघिका कुनै पनि प्रक्रियामा प्रमाण खुल्ने गरी कुनै संलग्नता नदेखिएकाले प्रतिवादी नबनाइएको अख्तियारले जनाएको छ ।आर्थिक वर्ष २०७६०७७ को प्रदेश सरकार, गण्डकी प्रदेशको वार्षिक विकास कार्यक्रम पुस्तिकामा जरेबर पुल निर्माण कार्य गर्न मरहट्टाले मन्त्रालयस्तरबाट छनोट गरेका थिए । त्यसको स्वीकृतिका लागि प्रदेशसभामा पेस गरिएको र त्यसक्रममा जरेबर पुल तत्काल प्राथमिकता र आवश्यकताका आधारमा नपर्ने व्यहोरासहित प्रदेशबाट सरकारलाई निर्देशन दिइए पनि त्यसलाई लुकाएर कार्यक्रममा समेटिएको भेटिएको छ ।पुल निर्माण कार्यान्वयन गर्ने निकाय पूर्वाधार विकास कार्यालय गोरखाका कार्यालय प्रमुख ढुंगानाले अख्तियार दुरुपयोग अनुसन्धान आयोगबाट अनुसन्धान भइरहेको अवस्थामा पुल डिजाइन ड्रइङ मा यकिन गरेबमोजिम बाटो रहेको देखाउन जबर्जस्ती कानुनविपरीत सामुदायिक वन क्षेत्रमा ट्र्याक खोलिएको थियो । सडकबिनै पुल बनाएको आरोपमा अख्तियार लाग्ने भयले गुपचुप वन र स्थानीयलाई पत्तै नदिई ट्र्याक खोलिएको विषय त्यसबेलै विवादित बनेको थियो ।जरेबर पुल निर्माणका क्रममा सडक ऐन २०३१, संघीय मामिला तथा सामान्य प्रशासन मन्त्रालयले जारी गरेको प्रादेशिक एवं स्थानीय सडक निर्माण तथा सुधार कार्यक्रम सञ्चालन कार्यविधि २०७६ विपरीतसमेत रहेको अख्तियारको आरोपपत्रमा उल्लेख छ । पुल निर्माणको छनोट गर्दा पहुँचमार्गको निश्चितता, सडकको उपयुक्तता र प्राथमिकताको सुनिश्चितताबेगर जरेबर पुल निर्माणार्थ ५ करोड ३९ लाख ८० हजार ८ सय ९१ रुपैयाँ लागत र सर्भे तथा डिजाइनमा ५ लाख ७१ हजार ७ सय ८० रुपैयाँ हानिनोक्सानी भएको उल्लेख छ । उक्त पुल निर्माणको छनोट पनि प्रदेश मन्त्रालयस्तरबाटै भएको उल्लेख छ ।अदालतमा दायर आरोपपत्रमा गण्डकी प्रदेशका सडक निर्देशनालयका निमित्त निर्देशक श्रेष्ठले आर्थिक हिनामिना गर्नकै लागि बदनियतपूर्ण रूपमा काम गरेको उल्लेख छ । स्थलगत मुचुल्का, डिभिजन वन कार्यालय गोरखाको प्रतिवेदनसमेतका सबुत प्रमाणबाट पुष्टि भएको, परामर्शदातासँग सम्झौतामा हुँदै नभएको कार्यक्रम विद्यमान कानुनविपरीत थप गरी पुल डिजाइन स्वीकृत गर्न सिफारिस गरी ओहदाको दुरुपयोग गरेकाले दरौंदी खोला पुल, जरेबरको निर्माण कार्य गराउन श्रेष्ठले बदनियतपूर्वक गुरुयोजना, ग्रामीण सडक, सहरी सडक वा कुनै रणनीतिक सडकमा समेत नपर्ने काल्पनिक सडकको नाम दिई दरौंदी खोला पुलको डिजाइन गराई त्यसबापत भुक्तानी दिएको देखिन्छ, आरोपपत्रमा उल्लेख छ ।त्यस्तै ढुंगानाले अख्तियारले अनुसन्धान गरिरहेका बेला पुल निर्माणलाई जबर्जस्ती पुस्ट्याइँ गर्न हुँदै नभएको बाटो देखाएर वन क्षेत्रमा ५० मिटर बाटो खन्नुपर्ने उल्लेख गरेको भेटिएको छ । वन क्षेत्रमा ५० मिटर बाटो खन्नुपर्ने बाँकी रहेको भनी बयानमा उल्लेख गरेको र उक्त वन क्षेत्रमा पुरानो सडकमार्ग नरहेको स्वीकार गरिसकेको अवस्थामा पुल निर्माण गर्दा पहुँचमार्ग छ भनेर झूटो विवरण दिएको देखिन्छ । मानिस आउजाउका लागि पक्की पुलनजिकै झोलुंगे पुल छ । नारेश्वरतर्फ करिब सय मिटर दूरीमा सडक ल्याइएको छ तर प्रयोगमा छैन । सडक र पुलको बीचमा जंगल पर्छ । जरेबरतर्फ निर्माणाधीन मोटरेबल पुलको डेढ किलोमिटर दूरीमा बाह्रकिलोबारपाक सडक छ । नारेश्वरतर्फबाट ल्याइएको सडकलाई मध्यपहाडी लोकमार्गअन्तर्गत पर्ने बाह्रकिलोबारपाक सडकसँग जोड्ने दाबीसहित पुल बनाइएको जिकिर छ । तर, पुलबाट जरेबरतर्फ सडक छैन, खेत छ । एचटीसी, गणेशकुण्ड, आईएस निर्माण सेवाले जोइन्ट भेन्चरमा २०७७ जेठ २ मा सम्झौता गरेर पुल निर्माण अघि बढाएको थियो । अख्तियार, डिभिजन वन कार्यालय र आरोपितहरूको बयानमा त्यस स्थानमा रहेको झोलुंगे पुलका प्रयोगकर्ता नै उक्त पुलका प्रयोगकर्ता रहने देखिन्छ । गोरखा नगरपालिका३ का बासिन्दाको पनि अख्तियारसमक्ष खेतजग्गाजमिन खोलापारि रहेको, पुल बनेमा जग्गाको भाउ बढ्ने अनि उब्जनी ओसारपसारमा सहज हुने भनेर आश्वासन दिएको पनि पोल खोलिदिएका छन् । पैदल यात्रीलाई नदी पार गर्न जरेबर पुलको ५६ मिटर तल झोलुंगे पुल छ ।अख्तियारले बदनियतपूर्वक गुरुयोजना, ग्रामीण सडक, सहरी सडक वा कुनै रणनीतिक सडकमा समेत नपर्ने काल्पनिक सडकको नाम दिई जरेबरस्थित दरौंदी खोला पुलको एकापट्टि रहेको पहुँचमार्ग सामुदायिक वन क्षेत्रमा पुल निर्माणको नाममा वनको अनुमतिबेगर सार्वजनिक वन क्षेत्रको बदनियतपूर्वक जथाभावी प्रयोग गरी बाटो निर्माण गराई सार्वजनिक सम्पत्ति बदनियतपूर्वक हानिनोक्सानी गरेको भनेको छ ।पूर्वाधार विकास निर्देशनालयले विसं २०७६ जेठ १ मा प्रदेश सचिवस्तरीय निर्णयबाट अरू जिल्लामा छुट्याइएको पुल निर्माणको योजना हेरेफेर गरी दरौंदीसहितका ठाउँमा सारेर विस्तृत अध्ययनको निर्णय गराएको थियो । सोही निर्णयअनुसार बाटै नभएको ठाउँमा पुल बनाइएको हो । डिभिजन वन कार्यालय, गोर्खाले फर्जी बाटो उल्लेख गरिएको विषयमा अख्तियारसमक्ष बाटो नरहेको ठाउँमा पुल बनाएको जानकारी गराएको थियो । जुन विषय अख्तियारको २०७९ साउन २९ को स्थलगत अनुसन्धानबाट पनि पुष्टि भएको थियो ।"
"एमाले बाहिरिएन, राप्रपालाई हतार","(काठमाडौं)प्रधानमन्त्री एवं माओवादी केन्द्रका अध्यक्ष पुष्पकमल दाहालले नयाँ आठदलीय गठबन्धन बनाएर सरकार पुनर्गठन प्रक्रिया भएको बताइसक्दा पनि एमालेले सत्ता छाडेको छैन । राष्ट्रपति निर्वाचनको पृष्ठभूमिमा कित्ताकाट भइसके पनि एमाले मतदान हुने दिन फागुन २५ अघि सरकार नछाड्ने मनस्थितिमा रहेको छ । प्रधानमन्त्री दाहालले भने जतिसक्दो छिटो एमाले सरकारबाट बाहिरियोस् भन्ने चाहेका छन् । बालुवाटार स्रोतका अनुसार प्रधानमन्त्री दाहालले आइतबार परराष्ट्रमन्त्री विमला राई पौड्यालको जेनेभा भ्रमण रोकिदिएर एमालेलाई सरकारबाट फिर्ता हुन सन्देश दिएका छन् । संयुक्त राष्ट्रसंघ मानवअधिकार परिषद्को ५२ औं सत्रमा सहभागी हुन पौड्याल आइतबार साँझ जेनेभा प्रस्थान गर्नुअघि प्रधानमन्त्री दाहालले भ्रमण रोकेका हुन् । प्रधानमन्त्री दाहालले एमाले प्रतिपक्षमा गएको बताइसकेका छन् । हामी सबै मिल्न जरुरी थियो । एमाले पनि कतै जान सक्ने स्थिति छैन । हो, प्रतिपक्षमा जान सक्नुहुन्छ, करिबकरिब जानुभयो, उनले शनिबार भनेका थिए, राप्रपाका सबै मन्त्रीले राजीनामा दिनुभयो । सरकार नयाँ बन्छ, पुनर्गठन हुन्छ । प्रधानमन्त्रीनिकट स्रोतका अनुसार एमालेले तत्काल सरकार छाड्ने तयारी नगरे उसका मन्त्रीहरूलाई प्रधानमन्त्री दाहालले राजीनामा दिन लगाउने वा बिनाविभागीय बनाउने सम्भावना रहेको छ । राप्रपाले समर्थन फिर्ता लिएपछि प्रधानमन्त्री विश्वासको मत लिने प्रक्रियामा जानुपर्छ । एमालेले पनि चुनावअघि नै समर्थन फिर्ता लिए एकै पटक त्यो प्रक्रियामा जाँदा सजिलो हुन्छ भन्ने बुझाइ छ, स्रोतले भन्यो, तर एमाले अप्ठ्यारो पार्न फिर्ता भइहाल्ने नदेखिएकाले प्रधानमन्त्रीले राष्ट्रपतिको चुनावअघि कदम चाल्नुपर्ने स्थिति देखिँदै छ । प्रधानमन्त्रीका प्रमुख राजनीतिक सल्लाहकार हरिबोल गजुरेलले पनि एमालेका मन्त्रीहरूका विषयमा राष्ट्रपतिको निर्वाचनअघि नै सबै विषय स्पष्ट हुने बताए । अहिले कुनै निष्कर्षमा पुगिसकिएको छैन । घटनाक्रम कसरी अघि बढ्छ, त्यस आधारमा केही न केही हुन सक्छ, उनले भने । एमालेको शनिबार बसेको सचिवालय बैठकले राष्ट्रपति निर्वाचनसम्म सरकार नछाड्ने निर्णय लिएको थियो । पुस १० मा बनेको गठबन्धन भत्किएको निष्कर्षसमेत एमालेले निकालेको छैन । राजनीतिक कोर्स हेर्दा बिस्तारै बिस्तारै छोड्नुपर्ने स्थिति देखिन्छ । तर पनि तत्काल सरकार नछाडौं, राष्ट्रपतिको चुनाव २५ गते हुन्छ, त्यतिन्जेल परिस्थिति कसरी विकसित हुन्छ, त्यो हेरेर निर्णय गरौंला भन्ने निष्कर्षमा पुग्यौं, एमाले उपाध्यक्ष युवराज ज्ञवालीले कान्तिपुरसँग भने । एमालेको यो निर्णयलाई नयाँ गठबन्धनमा आबद्ध दलहरूले शंकाको दृष्टिले हेरेका छन् । एमाले स्थायी कमिटीका एक सदस्य मूलतः तीन रणनीतिमा आधारित रहेर हतारमा सरकार नछाड्ने निर्णयमा पुगेको बताउँछन् । उनका अनुसार सरकार नछाड्दा राष्ट्रपति निर्वाचनसम्म नयाँ गठबन्धनमा आबद्ध दलहरूबीच अन्तरविरोध र अविश्वास पैदा गर्न सकिने एमालेको बुझाइ छ । यसका लागि एमालेले कांग्रेसबाहेकका दललाई राष्ट्रपति निर्वाचनमा सहयोग माग्दै पत्राचारसमेत गरिसकेको छ । आठ दलको गठबन्धनले राष्ट्रपतिमा कांग्रेसका रामचन्द्र पौडेललाई राष्ट्रपतिको साझा उम्मेदवार बनाएको छ । उनको प्रस्तावक र समर्थकमा माओवादी नेता पनि छन् । पार्टी उपाध्यक्ष सुवासचन्द्र नेम्वाङलाई उम्मेदवार बनाएको एमालेले राष्ट्रपति निर्वाचनमा माओवादीको साथ पाउने आशा राखेको छ । एमालेले राष्ट्रपति निर्वाचनसम्म आन्तरिक र भूराजनीतिमा हेरफेर भए प्रधानमन्त्री दाहाल फर्केर आउन सक्ने विश्वास लिएको छ । त्यही कारण पनि केही दिन पर्ख र हेरको रणनीति अंगीकार गर्ने योजना बनेको हो, एमालेका ती सदस्यले भने, प्रधानमन्त्री दाहालले निर्णय पुनर्विचार गर्ने विश्वास हामीलाई छ । अर्को, अर्थमन्त्री विष्णु पौडेलको भारत भ्रमणलाई पनि ध्यान दिएर सरकारबाट बहिर्गमनको निर्णय नगरिएको हो । काठमाडौंमा नयाँ गठबन्धन बन्दा उपप्रधान तथा अर्थमन्त्री पौडेल जी२० का अर्थमन्त्रीहरूको सम्मेलनमा भाग लिन भारतको बैंगलुरु गएका थिए । जी२० का अर्थमन्त्रीहरूको सम्मेलन शुक्रबार र शनिबार भएको थियो । उनी शनिबार राति मात्रै स्वदेश फर्किएका छन् । एमालेका अर्का एक नेता भने शनिबार नै सरकारबाट बाहिरिने निर्णय लिनुपर्नेमा पार्टी दाउपेचको राजनीतिमा लागेको बताए । प्रधानमन्त्रीले एमालेतर्फका मन्त्रीहरूलाई हटाएर भए पनि या अरू पार्टीलाई ल्याएर हिजोआज नै सरकार पुनर्गठन गर्नुपर्ने हो । एमालेले पनि शनिबार नै निर्णय गरेर सरकारबाट निस्कनुपर्ने हो, उनले भने, २५ गतेसम्म भए पनि लिइहालौं, सरकारमा हुँदा चुनावमा लाभ लिन सकिन्छ कि भन्ने पनि होला । तर, यो जे भएको छ, राम्रो भएको छैन । एमाले सरकारबाट नबाहिरिए पनि प्रधानमन्त्री दाहाल र एमाले अध्यक्ष केपी शर्मा ओलीबीच आरोपप्रत्यारोप सुरु भइसकेको छ । दाहालले शनिबार एक कार्यक्रममा ओली संविधानविरोधी भएको टिप्पणी गरेका थिए । जवाफमा ओलीले आइतबार दाहालबाट धोका भएको प्रतिक्रिया दिए । उहाँ ढाँट्न, छक्याउन, धोका दिन अप्ठ्यारो मान्नुहुन्न, जनता र सहयोद्धालाई धोका दिनुभयो, सहिद तथा घाइतेका परिवारलाई सम्मान गर्न राजधानीमा आयोजित कार्यक्रममा ओलीले भने, आफूलाई त्यस ठाउँमा पुर्याउने सिपाही र जीवन दिने सहिदहरूलाई धोका दिनुभयो भने मलाई धोका दिन कुन ठूलो कुरा भयो !दाहाल मन्त्रिपरिषद्मा एमालेबाट विष्णु पौडेलको नेतृत्वमा आठ जना सहभागी छन् । पौडेलले उपप्रधान तथा अर्थमन्त्री हुन् भने ज्वालाकुमारी साह कृषि तथा पशुपक्षी विकास, दामोदर भण्डारी उद्योग, वाणिज्य तथा आपूर्ति, राजेन्द्रकुमार राई भूमि व्यवस्था, सहकारी तथा गरिबी निवारण, विमला राई पौड्याल परराष्ट्र, पदम गिरी स्वास्थ्य तथा जनसंख्या, भगवती चौधरी महिला, बालबालिका तथा ज्येष्ठ नागरिक र हरिप्रसाद उप्रेती रक्षामन्त्री छन् ।"
किन हतारियो राप्रपा ?,"(काठमाडौं)पुस १० गते बालकोटमा पुष्पकमल दाहाललाई प्रधानमन्त्री बनाउने एमालेको प्रस्तावमा सहमति जनाउनेमध्येको एउटा मुख्य दल थियो राप्रपा । ओलीले प्रस्ताव गर्नेबित्तिकै दाहाललाई प्रधानमन्त्री बनाउन तयार भएको राप्रपा राष्ट्रपति निर्वाचनका लागि नयाँ गठबन्धन बनेपछि हतारिएर सरकारबाट बाहिरिएको छ ।दाहाललाई प्रधानमन्त्री बनाउने मुख्य दल एमालेले राष्ट्रपतिको चुनावसम्म सरकारलाई दिएको समर्थनमा पर्ख र हेर को नीति लिइरहेका बेला राप्रपा भने तत्कालै सरकारबाट बाहिरिने निर्णयमा किन पुग्यो ? राप्रपानिकट नेताहरूका अनुसार यसका पछाडि दुई वटा कारण जोडिएका छन् एउटा, सरकारमा सामेल भएपछि पार्टीभित्र बढेको अन्तरविरोध र अर्को, पूर्वराजा ज्ञानेन्द्र शाहको असन्तुष्टि ।दाहाल नेतृत्वको सरकारमा सहभागी हुनेनहुने विषयले राप्रपाभित्र सुरुमै किचलो थियो । वरिष्ठ उपाध्यक्ष रवीन्द्र मिश्रलगायत नेताहरू पहिलेदेखि नै सत्तामा जाने विषयको विरोधमा थिए तर उनीहरूको विरोधबीच अध्यक्ष राजेन्द्र लिङ्देनले पार्टीबाट सरकारमा सामेल हुने निर्णय गराए । सरकारमा जाने भएपछि कसलाई मन्त्री बनाउने भन्ने विषयमा पनि अन्तरविरोध पैदा भयो ।लिङ्देनको प्यानलबाट महामन्त्री जितेका धवलशमशेर जबरा मन्त्री बन्न चाहन्थे तर लिङ्देनले उनलाई रोकेर ठेकेदारसमेत रहेका उपाध्यक्ष विक्रम पाण्डेलाई सहरी विकासमन्त्रीको जिम्मेवारी दिए । विवादमा रहेका व्यक्तिलाई मन्त्री बनाएको विषयले राप्रपाको सार्वजनिक रूपमै आलोचना भयो । उता पशुपतिशमशेर जबराको पनि यस पटक सरकारमा जाने इच्छा थियो । मन्त्री बन्न नपाएपछि उनी असन्तुष्ट थिए । अध्यक्षमा जितेपछि लिङ्देनले आफूले भनेको नेतालाई पार्टीको महत्त्वपूर्ण जिम्मेवारी नदिएको भन्ने जबराको अर्को असन्तुष्टि पनि थियो । समानुपातिक सांसदको दाबी गरेका प्रकाशचन्द्र लोहनी पनि लिङ्देनप्रति खुसी छैनन् । लिङ्देनले खसआर्य समूहको पहिलो नम्बरमा पशुपतिशमशेर जबरालाई राख्न जोडबल गरे । यसकारण लोहनी र लिङ्देनको सम्बन्ध हार्दिक थिएन ।पृथ्वी जयन्तीको दिन बिदा दिनेसहितका केही सर्त पूरा भएपछि राप्रपा अध्यक्ष लिङ्देनको नेतृत्वमा तीन मन्त्री र एक राज्यमन्त्री माघ ३ मा सरकारमा सहभागी भएका थिए । सरकारमा गएकै विषयमा पार्टीभित्र असन्तुष्टि रहेकै बेला मन्त्रिपरिषद्ले फागुन १ लाई जनयुद्ध दिवस मनाउने निर्णय गर्यो । उक्त निर्णयको प्रखर रूपमा प्रतिवाद नगरेको भन्दै राप्रपामा विरोध झनै बढ्यो ।सरकारमै रहेका बेला प्रधानमन्त्री दाहालले संघीयतासहितका विषयमा बोल्न सरकारमा रहेका मन्त्रीलाई बन्देज लगाएका थिए । राप्रपाले संघीयता, गणतन्त्र र धर्मनिरपेक्षताको विरोध गर्दै आएको थियो । बोल्नसमेत प्रधानमन्त्रीले प्रतिबन्ध लगाएको विषयले पनि राप्रपाभित्र खैलाबैला मच्चियो । पछिल्लो समय सबै एकैतिर हुँदा अध्यक्षलाई अप्ठ्यारो भएको थियो, त्यसैले सरकारबाट निस्कने निर्णय भएको हो, राप्रपाका एक नेताले भने । अध्यक्ष लिङ्देनले शनिबार बसेको केन्द्रीय कार्यसम्पादन समितिको बैठकमा राजनीतिक परिस्थितिमा आएको परिवर्तनका कारण सरकारबाट बाहिरिने र समर्थन फिर्ता लिने प्रस्ताव गरेका थिए ।राप्रपाले सरकार छाडेपछि बालुवाटारमा आयोजित कार्यक्रममा त प्रधानमन्त्री दाहालले संघीयता र लोकतान्त्रिक गणतन्त्रलाई स्वीकार गर्न नसक्नेहरूसँगको सहकार्यले जटिलता, संशय र विभ्रम मात्रै पैदा गरेको खुलेरै बताए । उनले दुई महिनाभित्र त्यो तीतो अनुभव र अनुभूति गरेको बताएका थिए । एमाले, राप्रपासहितको गठबन्धन बनेपछि पूर्वराजा ज्ञानेन्द्रसमेत हौसिएको उनको टिप्पणी थियो । म प्रधानमन्त्री बनेपछि जुन शक्तिहरू हौसिएर आए, संविधानले पूर्वराजाका रूपमा बस्न दिएको छ तर अन्य रूपले चिन्दैन, त्यो हौसिँदा मैले के महसुस गरें भने म जुन गठबन्धनमा छु, सायद संविधान र राष्ट्रको हितमा छैन, उनले भनेका थिए ।प्रदेश १, वाग्मती, गण्डकी र लुम्बिनी सरकारमा राप्रपा सहभागी थियो । केन्द्रको निर्णय अहिलेको गठबन्धन र सरकारबाट बाहिरिने भन्ने हो, राप्रपा प्रवक्ता मोहन श्रेष्ठले भने, प्रदेश कमिटीहरूलाई आफ्नो अनुकूल हुने गरी बाहिरिन सक्ने अधिकार दिएका छौं । प्रधानमन्त्री नै नयाँ समीकरणमा गएपछि हामी पछिपछि जानुपर्ने आवश्यकता छैन ।राप्रपा सरकारबाट बाहिरिनुको अर्को मुख्य कारण पूर्वराजा ज्ञानेन्द्र शाहको असन्तुष्टि रहेको नेताहरूले बताएका छन् । संवैधानिक राजतन्त्रलाई राजनीतिक मुद्दा बनाउँदै आएको राप्रपाको प्राथमिकता सरकारभन्दा पनि सडक होस् भन्ने पूर्वराजा ज्ञानेन्द्रको जोड रहँदै आएको छ । अहिले मात्रै होइन, कमल थापा अध्यक्ष हुँदा पनि सत्ताभन्दा सडकमा गएर आफ्नो एजेन्डा स्थापित गरोस् भन्ने पूर्वराजाको जोड थियो, राप्रपाका एक नेताले भने, पूर्वराजाले भनेको थापाले सबै कुरा स्वीकार गर्दैनथे । त्यसैले आफ्नो एजेन्डा स्थापित गर्न सक्ने नेताका रूपमा लिङ्देनलाई पूर्वराजाले महाधिवेशनमा सहयोग गरेका थिए, त्यसको परिणाम पनि देखिएको थियो ।२०७८ मंसिरमा भएको महाधिवेशनमा थापालाई हराउँदै लिङ्देन अध्यक्ष निर्वाचित भएका थिए । थापाले आफूलाई हराउन पूर्वराजाले पार्टीभित्र हस्तक्षेप गरेको आरोप लगाउँदै आएका छन् । थापाले पूर्वराजाको महाधिवेशनमा हस्तक्षेप गरेको विषयमा पार्टीले छानबिन गर्न राखेको माग अस्वीकार गरेको भन्दै राप्रपा नेपाल पुनः ब्युँताएका थिए । अध्यक्ष निर्वाचित भएपछि लिङ्देनले आफूअनुकूल काम नगरेको बुझाइ शाहको छ । लिङ्देन आफैं सरकारमा सामेल भएपछि शाहको उनीप्रतिको मोह भंग भयो । त्यसको स्पष्ट सन्देश दिन पूर्वराजा शाह फागुन १ मा दुर्गा प्रसाईंले लिङ्देनकै गृहजिल्ला झापाबाट सुरु गरेको राजसंस्था र हिन्दु राज्य पुनःस्थापनाको मागसहितको अभियानमा सहभागी भए । राप्रपाका एक नेताका अनुसार खासमा उक्त कार्यक्रममा सुरुमा पारस शाहलाई मात्र लैजाने तयारी थियो तर लिङ्देनलाई सन्देश दिने हिसाबले पछि पूर्वराजा ज्ञानेन्द्र शाह आफैं गए । पूर्वराजा जाने कार्यक्रममा राप्रपाका कार्यकर्तालाई आउन रोक लगाएको भन्दै प्रसाईंले सभाबाटै लिङ्देनको आलोचना गरेका थिए ।संवैधानिक राजतन्त्र र हिन्दु राज्य पुनःस्थापनाको आफ्नो राजनीतिक एजेन्डा पूर्वराजाकै संलग्नतामा अर्कै समूहले सडकमा बोकेर हिँड्न थालेपछि लिङ्देनलाई सरकारमा बस्नेभन्दा बाहिरिने हतारो परेको राप्रपा नेताहरूको बुझाइ छ । राजनीतिक सम्बन्धको हिसाबले पनि राष्ट्रपति निर्वाचनमा नयाँ गठबन्धन बनेकाले त्यो लिङ्देनको लागि अनुकूल भएन । जिल्लावासीसमेत भएकाले लिङ्देनको एमाले अध्यक्ष केपी शर्मा ओलीसँग राम्रो सम्बन्ध छ । २०७४ र २०७९ को प्रतिनिधिसभामा लिङ्देनले एमालेकै समर्थनमा झापामा चुनाव जितेका हुन् ।"
पल शाहलाई उच्च अदालतबाट सफाइ,"(पोखरा)बाल यौन दुरुपयोगको अभियोगमा पूर्वी नवलपरासी जिल्ला अदालतबाट दोषी ठहर भएका पूर्णविक्रम (पल) शाहलाई उच्च अदालत पोखराले आइतबार सफाइ दिएको छ । कायममुकायम मुख्य न्यायाधीश डिल्लीराज आचार्य र न्यायाधीश श्रीधराकुमारी पुडासैनीको संयुक्त इजलासले अभियोग दाबी नपुग्ने भन्दै सफाइ दिएको हो । अदालतका सूचना अधिकारी विष्णुप्रसाद आचार्यका अनुसार शाहले सबै अभियोगबाट पूर्ण सफाइ पाएका छन् । शाहका तर्फबाट वरिष्ठ अधिवक्ता कमलामोहन वाग्ले, कृष्णबहादुर थापा, अधिवक्ता माधव घिमिरे, गणेशप्रसाद अधिकारी र जनकराज ढुंगानाले बहस गरे भने नाबालिगका तर्फबाट आइतबार उच्च सरकारी वकिल कार्यालयका उपन्यायाधिवक्ता रामप्रसाद अधिकारीले बहस गरेका थिए । शाहविरुद्ध नाबालिगलाई जबर्जस्ती करणीको मुद्दामा पूर्वी नवलपरासी जिल्ला अदालतले बाल यौन दुरुपयोग ठहर गर्दै साढे २ वर्ष कैद र पीडितलाई १० लाख रुपैयाँ क्षतिपूर्ति दिनुपर्ने फैसला गरेको थियो । नवलपुर जिल्ला अदालतका न्यायाधीश यज्ञप्रसाद आचार्यको इजलासले भदौ २१ मा उक्त फैसला गरेको थियो । फैसलाविरुद्ध शाहले सफाइ दिन माग गर्दै उच्च अदालत पोखरामा पुनरावेदन गरेका थिए । शाहविरुद्ध एक नाबालिगलाई जबर्जस्ती करणी गरेको आरोपमा तनहुँ र पूर्वी नवलपरासी जिल्ला अदालतमा मुद्दा परेको थियो । तनहुँ अदालतले शाहलाई गत माघ ३ मा सफाइ दिइसकेको छ । उच्च अदालतको फैसलामा नवलपुर जिल्ला अदालतको उक्त फैसला उल्टी भई पल शाहले अभियोग दाबीबाट सफाइ पाउने ठहर गरिएको छ । अभियोग दाबीबमोजिम जबर्जस्ती करणीको कसुरमा कसुरदार ठहर गर्नुपर्ने नेपाल सरकारको पुनरावेदन जिकिर पुग्न नसक्ने फैसलामा उल्लेख छ । फैसलामा अभियोग दाबीबमोजिमको जबर्जस्ती करणीको कसुर परिवर्तन गरी नवलपुर जिल्ला अदालतको फैसला मिलेको नदेखिएको बताइएको छ । म्युजिक भिडियो छायांकनका क्रममा शाहले बारम्बार जबर्जस्ती करणी र यौन दुर्व्यवहार गरेको आरोप लगाउँदै जिल्ला प्रहरी कार्यालय तनहुँमा १७ वर्षीया किशोरीका बाबुले ०७८ फागुन ११ मा जाहेरी दर्ता गराएका थिए । जाहेरीमा म्युजिक भिडियो सुटिङका क्रममा पटक पटक करणी प्रयास गरेको र विवाहको प्रलोभन देखाई तनहुँमा करणी गरेको उल्लेख गरिएको थियो । जाहेरी दर्ता भएपछि फागुन १५ मा शाह प्रहरीको सम्पर्कमा आएका थिए । किशोरीका बाबुले फागुन १६ मा पूर्वी नवलपरासी प्रहरीमा पनि उस्तै प्रकृतिको जाहेरी दिएका थिए । २०७७ चैत ७ मा गैंडाकोटमा गीतको सुटिङका क्रममा आफ्नो नाबालिग छोरीमाथि शाहले जबर्जस्ती करणी गरेको जाहेरीमा उल्लेख थियो । अदालतसँगको बकपत्रमा भने बाबु र छोरी दुवैले बयान बदलेका थिए । आइतबारको फैसलामा नाबालिगले सुरु अदालतमा शाहबाट जबर्जस्ती करणीसहितको यौन दुर्व्यवहार नभएको भनी गरेको बकपत्र र सबै साक्षीले प्रतिवादीले जबर्जस्ती करणी गरेका होइनन् भनी गरेको बकपत्रलाई आधार मानिएको छ ।"
क्याफे लाइब्रेरी क्रेज,"(काठमाडौं)कफीले टेबलबाट टुलुटुलु हेरिरहेको जस्तो लाग्थ्यो । औंलाहरू पुस्तकका पाना फर्काउन व्यग्र प्रतिक्षारत देखिन्थे । बाफ उड्दै गरेको कपी कति बेला चिसिएछ, निशाराज साहले पत्तै पाइनन् । जब किताबका पाना अन्तिमतिर पुग्न थाले । त्यसपछि उनले सम्झिन्, कफी चिसिएछ । केही साताअघि टंगालस्थित बोधी बुक्स एन्ड बेक्समा बसेर पुस्तक पढ्दाको रमाइलो क्षण २५ वर्षीया निशाले भुलेकी छैनन् । शुक्रबार त्यहीं पुगेकी थिइन् उनी । र, हातमा एउटा पुस्तक देखाउँदै गफिन्थिन् । लभ स्टोरी पढ्न रुचाउँछु, उनी सुनाउँदै थिइन्, पढ्दापढ्दै कथामा डुबेको पत्तै हुँदैन ।लभ स्टोरी पढ्न मन पर्छ उनलाई । त्यसमा हल्का क्यापाचिनोको टेस्ट भए किताबका पाना पल्टिएको थाहै हुँदैन । त्यस्ता धेरै दिन निशाले कफी र किताबका पानासँगै बिताएकी छन् । एकै बसाइमा पूरै पाठ सकाएका दिन थुप्रै छन् । उनको यो आनन्दमय पढाइ कफी सपमा हुन्छ । जहाँ, बुक्सको बेग्लै संसार छ । उनी त्यस्तै क्याफे मन पराउँछिन् । बस्न, खान र पढ्न पाइने थलो उनको उपयुक्त गन्तव्य हो । टंगालस्थित बोधी बुक्स एन्ड बेकेजमा उनी निरन्तर रूपमा आउजाउ गर्न थालेकै डेढ वर्ष नाघिसक्यो । दिनभरिको जागिरको प्रेसर हल्का गर्न होस् या प्राइभेट टेन्सन मिनिमाइज गर्न । बोधी बुक्समा शुक्रबार भने २५ वर्षीया निशा आफ्नो फियोन्सेसँग आएकी थिइन् । ऊ आएका बेला पुस्तक पढिँदैन, उनी रमाइलो मुडमा भन्छिन्, लभस्टोरीको बारेमा कुराचाहिँ मज्जाले हुन्छ । काठमाडौं जस्तो व्यस्त सहरमा शान्तले बस्ने स्पेसको कमी छ । हल्लाभन्दा पर भएर शान्तपूर्ण रूपमा अध्ययन गर्न क्याफेहरू आवश्यक रहेको ठान्छिन् उनी । त्यसमा पनि पढ्ने पाठकको मनोभाव बुझेर खोलिएका क्याफे बुक्सले उनी प्रभावित छिन् । कहिलेकाहीं त पढ्दापढ्दै कति कप कफी पिइन्छ, पत्तै नै हुँदैन, उनी थप्छिन्, म बुक र कफीको एडिक्ट नै हुँ । आफ्टर लन्च कफी खानैपर्छ । इएल जेम्सको पुस्तक फिप्टी सेड्स फ्रिड पढ्दा छोड्नै मन नलागेपछि निशाले क्याफेमा तीन घण्टा बेसी बिताएको सम्झन्छिन् । स्टोरी यस्तो गज्जबको थियो कि उनले क्याफेमै साँझ परेको पत्तो पाइनन् । निशाले जस्तै पछिल्लो समय क्याफेलाई पढ्ने र लेख्ने थलो बनाउने युवा पुस्ताको संख्या बढ्दो छ । साँघुरो सहरिया जीवनशैलीमा आत्तिएका पुस्ताले शान्ति खोज्दै क्याफे रोज्ने गरेका हुन् । तिनैमध्येकी अर्की पात्र हुन्, कोहिनुर भारती । ललितपुरको बाघडोल बस्ने ३३ वर्षीया कोहिनुर बुक लभर हुन् । उनलाई पुस्तकसँग यति लगाव छ कि घरको कामधन्दा सकाएर फुर्सद पाउनेबित्तिकै एकान्त ठाउँ खोजी गर्छिन् । उनको विचारमा एकान्त नै पढ्ने उपयुक्त वातावरण हो । साथीभाइ नभए पनि उनलाई रमाइलो गर्ने खासै चिन्ता छैन । आफूलाई मन पर्ने पुस्तकहरूको वरिपरि क्याफेमा कफीसँगै अध्ययन गर्न पाए उनमा उमंग यसै भरिन्छ । भन्छिन्, पुस्तक नै मेरो साथी हो । क्याफेमा जाँदा केही आफ्नै किताब झोलाभरि बोकेर पुग्छिन् । कफी डिमान्ड गरेपछि मात्रै पुस्तकका पाना पल्टाउँछिन् । हुन त स्वास्थ्यका हिसाबले कम खानुपर्ने भए पनि क्याफेमा कफी पिउँदै पुस्तक पढ्नुमा नै रस पसेको छ उनलाई । जाउलाखेलस्थित हाइल्यान्ड विन्ज उनको पुस्तक र कफीसँग रमाउने स्थल हो । फुर्सदमा प्रायः उनी त्यहीँ भेटिन्छिन् । अंग्रेजी साहित्यमा स्नातकोत्तर गर्दै गरेकी शंखमूलकी आयरा थपलियाले यो वर्ष १२ वटा नयाँ पुस्तक किनेकी छन् । ती सबै पुस्तक शंखमूलस्थित उजिमा क्याफेको एउटा टेबलमा राखेकी हुन्छिन् । दिनभरि त्यहीँ पढेर बेलुका घर फर्किन्छिन् । घरमा मान्छे आउँछन्, एकाग्रता हुँदैन, उनी भन्छिन्, क्याफेमा बस्दा फ्रेस हुन्छु । कहिलेकाहीं किताब पढ्दापढ्दै कफी चिसिएर अर्को माग्नुपरेको अनुभव छ उनको । अध्ययन गर्नका लागि लाइब्रेरी क्याफे उपयुक्त हुने उनको अनुभव छ । बोधी बुक्स एन्ड बेकेजका प्रमुख जगन्नाथ लामिछानेले पाठककै रुचिअनुसार क्याफेमा पाँच हजारभन्दा बढी पुस्तक राखेको बताउँछन् । फिक्सन, नन फिक्सन, बायोपिक, अर्थशास्त्र, राजनीतिकलगायत विभिन्न विषयमा पुस्तक क्याफेमै पाउन सकिन्छ । उनका अनुसार युवा पुस्ताले चाहेअनुसार पुस्तक छनोट गरेर पढ्छन् भने, बस्नका लागि शान्त वातावरण खोज्छन् । हामी पढ्ने वातावरण दिने प्रयास गर्छौं, उनी भन्छन्, साथै, खानपानमा पनि ख्याल गर्छौं । पछिल्लो समय डिजिटलाइजेसनका कारण नयाँ पुस्तामा भने हार्डकपी पढ्ने प्रवृत्ति कम हुँदै गएको उनको अनुभव छ । त्यसका लागि वाईफाई इन्टरनेटको सुविधामा पनि जोड दिएको उनले बताए । ललितपुरको जाउलाखेलस्थित क्याफे शोमा रेस्टुरेन्टका म्यानेजर लगन ताम्राकार पनि डिजिटल पुस्ताको रुचिअनुसार क्याफेको संरचना बनाउनुपर्ने बताउँछन् । युवाहरू ट्याब्लेट र मोबाइल बोकेर आउँछन्, उनी भन्छन्, पुस्तक हेर्ने घट्दै गए । तर, क्याफेमा कफीको स्वाद चाख्ने युवाको भने कमी छैन । रिडर्स हब की बन्दना अर्यालले पढ्ने ग्राहकको स्वाद र बस्ने स्पेसमा ध्यान दिनु जरुरी ठान्छिन् । बिहानदेखि बेलुका ८ बजेसम्म पनि बसेर पढ्ने ग्राहक छन् । उनीहरूको सुविधाका लागि पुस्तक र कफी तथा चिया उनको सेवाको मुख्य स्रोत हो । ग्राहकको आकर्षण बढेकै कारण उनले कौशलटार, हात्तीवन र धापासीमा शाखासमेत खोलेकी छन् । पढ्ने र विश्राम गर्ने कम्फर्ड जोन नै बनाएका छौं, उनी भन्छिन्, घर जानुअघि दिनभरिको थकान मेट्न आउने पनि धेरै छन् ।"
ढुंगामा सौन्दर्य भर्ने दाजुभाइ,"(गण्डकी)ढुंगा अनेक भावना बोकेर बसेका छन् । भोक, तिर्खा, प्रेम, वात्सल्य, जवानी, बुढ्यौली ढुंगाले देखाएका छन् । ढुंगाका आकृतिले गीत गाएझैं गरेका छन्, गितार बजाएझैं उभिएका छन् । ढुंगाले सजाइएको संसारमा पत्थरकै मुटुमा प्रेमको चित्रण गरिएको छ । क्षितिजको अस्ताउँदो सूर्य हेर्दै ढुंगाको जोडीले आनो उदाउँदो भविष्यको कल्पना गरिबसेका छन् । पोखरा न्युरोडका दाजुभाइ जीवन जीसी र रिजन जीसीले पत्थरकलामार्फत ढुंगालाई जीवन दिएका छन् । उनीहरूको ग्यालरीमा उबडखाबड ढुंगाले सास पाएका छन् । त्यहीँ नाचेका छन्, त्यहीँ गाएका पनि । जीवन र रिजन अक्सर खोलाहरू धाइरहन्छन् । कहिले सेती त कहिले कालीखोलाका बगरैबगर हिँड्छन् । ढुंगा खोज्छन्, बोरामा हाल्छन् । बगरमा भावविहीन बसेका ढुंगा घर लगेर सौन्दर्य भरिदिन्छन्, भावनाको प्रतीक बनाउन थाल्छन् । बगरमा बग्रेल्ती पल्टेका ढुंगालाई प्रेमको चिनो बनाएर बेच्छन् । अरूका लागि ढुंगा हुन सक्छ । हामी ती ढुंगामा आकृति देख्छौं, कला देख्छौं । तिनै लुकेका आकृतिमा भावना भरेका मात्र हौं, रिजन भन्छन् । जीसी दाजुभाइले पत्थरकला सुरु गरेको एक दशक पुग्नै आँट्यो । त्यसअघि उनीहरू चित्रकला गर्थे । उनीहरू दुवैले चित्रकला गर्दा विदेशका कलाकारले ढुंगामा आकृति बनाएको देख्थे । नेपालमा भने अरूले त्यसो गरेको पाएका थिएनन् । त्यसमै लागे खास गर्न सकिन्छ भन्ने विश्वासले उनीहरूलाई यहाँसम्म ल्याएको हो । आफूहरूको कला अरूले पनि सिको गरेका जीसी दाजुभाइको दाबी छ । हामीले व्यापारीकरण गर्दासम्म अरूले गरेका थिएनन् । अहिले कतिले हाम्रै सिको पनि गरिरहनुभएको छ, जीवनले भने । ढुंगामार्फत नेपाली मौलिक संस्कृतिलाई उनीहरूले चित्रण गरिएका कारण पनि विदेश जानेहरूले चिनोका लागि किन्ने गरेका छन् । हामी त घरमै राख्थ्यौं । बेच्ने भन्ने नै थिएन । पछि साथीहरूले पसल नै खोलेर राख्ने सुझाव दिएपछि खोलेको हो, जीवनले सुनाए । एउटा पत्थरकलाको उनीहरूले एक हजारदेखि ३० हजारसम्मको मूल्य राखेका छन् । पत्थरकला मात्र होइन, जीसी दाजुभाइले कोक, फेन्टाजस्ता पेय पदार्थका बोतलमा पनि आकृति भर्छन् । भाँचिएका रूखका ससाना हाँगालाई पनि नयाँ रूप दिन्छन् । मोटरबाइकका फालिएका पार्टपुर्जालाई एक ठाउँ ल्याएर मान्छेजस्तै आकृति बनाउँछन् । फालिएका तारलाई रूख बनाउँछन् । वाटर फाउन्टेनहरू पनि बनाउँछन् । यसरी विभिन्न वस्तुमा आकृति दिनु उनीहरूको रुचि हो । त्यसैलाई उनीहरूले आर्थिक पक्षसँग जोडेका छन् । त्यसैबाट जीवन चल्ने बाटो खोजेका छन् । हामीले फोहोरलाई मोहोर बनाउन सक्छौं भनेर थालेका हौं । फालिएका हरेक चीजलाई कलामा ढाल्ने हो भने भावना पैदा हुन्छ, आकृति बन्दो रहेछ, रिजनले भने । उनीहरूले केराका सुप्लोलाई पनि मान्छेको आकृति दिएका छन् । ग्यालरीको भित्तामा सुप्लोमा बनाइएको चार्ली चाप्लिनको हँसिलो मुहार छ । चार्लीको छेउमा चे ग्वेभेरा केराकै पातमा आरामले बसिरहेका छन् । अर्को छेउमा नेपथ्यका अमृत गुरुङ माइक समाएर उभिएका देखिन्छन् । जीसी दाजुभाइको भित्तामा कला छन् । विभिन्न आकृति बाँचेका छन् । कलाकर्म हाम्रो रुचि हो, यसैलाई मात्र पछ्याइरहेका छौं, जीवनले भने ।"
चिलीमा भूकम्प,"सन् २०१० मा आजकै दिन (फेब्रुअरी ७) मा चिलीमा शक्तिशाली भूकम्प गएको थियो । ८८ म्याग्निच्युडको भूकम्पको धक्का र त्यसपछिको सुनामीका कारण चिलीमा व्यापक धनजनको क्षति भएको थियो । ५० वर्षपछि उक्त क्षेत्रमा गएको त्यो सबैभन्दा शक्तिशाली भूकम्प हो । दक्षिण तटीय क्षेत्रमा गएको भूकम्पसँगै आएको सुनामीका कारण चिलीका कम्तीमा ५ सय जनाको मृत्यु भएको थियो । अधिकारीहरूले तीमध्ये १ सय ५० जनाको सुनामीका कारण ज्यान गएको बताएका थिए । भूकम्पका कारण मउले र बायोबियो क्षेत्र बढी प्रभावित भएका थिए । ती क्षेत्रमा ४ लाखभन्दा बढी व्यापारिक भवन तथा घरहरू क्षतिग्रस्त भएका थिए । त्यसअघि चिलीमा सन् १९६० मा शक्तिशाली भूकम्प गएको थियो । दक्षिणी चिलीमा गएको ९५ म्याग्निच्यूडको भूकम्पका कारण करिब ६ हजार जनाको ज्यान गएको अनुमान छ । करिब १० मिनेटसम्म गएको भूकम्पले चिलीसँगै अमेरिकाको हवाई, जापान, फिलिपिन्स, न्युजिल्यान्ड, अस्ट्रेलियालगायत देशमा समेत क्षति पुगेको थियो ।"
अनेसास शिखर गिरिलाई,काठमाडौं (कास) यस वर्षको अनेसास शिखर पुरस्कार साहित्यकार गिरि श्रीश मगरलाई प्रदान गरिएको छ । काठमाडौंमा आयोजित एक कार्यक्रममा नेपाल प्रज्ञा प्रतिष्ठानका कुलपति भूपिन राईले साहित्यकार गिरिलाई शनिबार पुरस्कार प्रदान गरेका हुन् । पुरस्कार राशि ३३ हजार रुपैयाँ र ताम्रपत्र छ । अन्तर्राष्ट्रिय नेपाली साहित्य समाज (अनेसास) कतार र अनेसास शिखर पुरस्कार बोर्डले २०७९ का लागि बागलुङका गिरिलाई छनोट गरेको थियो । यसअघि यो पुरस्कार साहित्यकार भक्तपुरका विनोद खड्का र खोटाङका बद्रीप्रसाद पराजुलीले प्राप्त गरेका थिए । अनेसास कतारका संस्थापक अध्यक्ष शिखर वैद्यको सम्झनामा स्थापित पुरस्कार नेपाल र प्रवासमा रहेर नेपाली साहित्यमा योगदान गर्नेहरूलाई प्रदान गर्ने गरिएको छ ।
निर्मलको पागल सार्वजनिक,"काठमाडौं (कास) गायक निर्मल दाहालको पागल बोलको गीत सार्वजनिक भएको छ । दाहालले गीत आफ्नै युट्युब च्यानलमार्फत सार्वजनिक गरेका हुन् । धीरज क्षत्रीको शब्द तथा संगीत रहेको गीत पिगी प्रोडक्सनका प्रमोद परियारले संगीत संयोजना गरेका हुन् । अमेरिकाका विभिन्न स्थानमा छायांकन गरिएको गीतको भिडियोमा दि मन्डला डान्स स्टुडियोका कलाकारहरू सुरज श्रेष्ठ, सुस्मिता केसी, सुशान्त महर्जन, सेमाङ बोसलगायतको अभिनय । सुरज श्रेष्ठको निर्देशनमा तयार गीतको छायांकन रवीनविक्रम कार्की र पेम्बा मोक्तानले गरेका हुन् । भिडियोको सम्पादन लोकेन्द्र सुब्बाले गरेका हुन् । यसअघि दाहालका जब घाम ढल्छ र अचेल बोलका गीत सार्वजनिक भइसकेका छन् ।"
"स्वार्थले छुटायो, स्वभावले जुटायो","(काठमाडौं)कांग्रेस सभापति शेरबहादुर देउवा र माओवादी केन्द्रका अध्यक्ष एवं प्रधानमन्त्री पुष्पकमल दाहालबीच सत्ता दाउपेचको राजनीतिमा धेरै हदमा समानता छ । सत्ताका लागि जस्तोसुकै जोखिम लिन सक्ने चरित्र यी दुवै नेतामा नहुँदो हो त पुस १० मा एउटा गठबन्धनबाट सरकार गठन हुने र फागुन १२ मै अर्को गठबन्धन बन्ने राजनीतिक परिस्थिति निर्माण हुने थिएन । देउवाले प्रधानमन्त्रीमा दाबी नछाडेपछि पुस १० मा दाहाल एमालेसहित सात दलको समर्थनमा प्रधानमन्त्री भएका थिए । दुई महिनामै गठबन्धन छाडेर उनले फेरि कांग्रेससँग सहकार्य थालेका छन् । एमाले अध्यक्ष केपी शर्मा ओलीको कार्यशैली असहज मानिरहेका दाहाललाई आफ्नो कित्तामा ल्याइछाड्ने देउवाको रणनीतिकै कारण आठ राजनीतिक दलको नयाँ गठबन्धन बनेको हो । यस गठबन्धनको लक्ष्य तत्काललाई राष्ट्रपति निर्वाचन भए पनि पाँचवर्षे सत्तायात्रासमेत छ । अरू घटनाक्रम र परिस्थिति जे भए पनि देउवा र दाहाललाई एकै ठाउँ ल्याउने प्रमुख रसायन संक्रमणकालीन न्यायसँग जोडिएको शान्ति प्रक्रियाका बाँकी काम नै रहेको नेताहरू बताउँछन् । दाहालको नेतृत्वमा माओवादीले २०५२ सालमा सशस्त्र संघर्ष गर्दा देउवा प्रधानमन्त्री थिए । देउवा नै प्रधानमन्त्री भएका बेला २०५८ सालमा माओवादी विद्रोह नियन्त्रणका लागि पहिलो पटक संकटकाल लगाइएको थियो । माओवादीवरुद्ध पहिलो पटक सेना परिचालन पनि त्यही बेला भएको हो । माओवादीलाई आतंककारी घोषणा गरिएको पनि त्यतिबेलै हो । २०६२६३ को जनआन्दोलनपछि माओवादी शान्ति प्रक्रियामा आए पनि तत्कालीन राज्य र विद्रोही पक्षबाट पीडित र तिनका परिवारलाई न्याय दिने सवाल अझै टुंगिसकेको छैन । तत्कालीन सरकारको नेतृत्वमा रहेका देउवा र विद्रोह पक्षको नेतृत्व गरेका दाहालले संक्रमणकालीन न्यायलाई टुंगोमा पुर्याउनकै लागि सहकार्यलाई प्राथमिकता दिँदै आएका छन् । विश्लेषक गेजा शर्मा वाग्ले दुवै नेतामा सत्ताका लागि जोखिम उठाउने सक्ने र आफ्नो स्वार्थका लागि लचिलो पनि हुन सक्ने समान प्रवृत्ति रहेको बताउँछन् । त्यसको स्रोत पार्टीको शक्ति हो, जहाँ उनीहरूको पकड रहेको छ । आफ्नो स्वार्थअनुसार निर्णय गर्दा पार्टीमा व्यवस्थापन गर्न सक्ने शक्ति छ । त्यसैले देउवा र दाहाल उभिएको ठाउँमा पार्टी पनि सँगै उभिएको हुन्छ, उनले भने । उनको बुझाइमा कांग्रेसमा देउवाको ठाउँमा अर्को सभापति हुन्थ्यो भने पुस २६ मा प्रधानमन्त्री दाहाललाई विश्वासको मत नदिएर प्रमुख प्रतिपक्षमा बस्ने निर्णय लिन्थ्यो । एमाले अध्यक्ष ओलीले भनेजस्तै सत्ताका लागि ढोक्सा थाप्ने काम देउवा भएर मात्रै सम्भव भएको वाग्लेले बताए । दुवैलाई सत्ता सम्झौता पालना हुनेमा अरू नेताको तुलनामा बढी विश्वास छ । सत्ता सम्झौतामा लागि लचिलो हुन्छन् । काम गर्न एकअर्काबीच सहज ठान्छन् । सम्झौतामा उदार छन् । सत्ताका लागि जोखिम लिन सक्छन्, उनले भने, बेलाबखत सत्ताको टकराब चल्दा छुट्टिए पनि पछि फेरि एक ठाउँमा आउनुको मुख्य कारण सत्तास्वार्थ मिल्नु नै हो । कांग्रेस केन्द्रीय सदस्य मीन विश्वकर्मा दुई नेतालाई एक ठाउँ ल्याउनुका पछि तीन मुख्य कारण भएको बताउँछन् । उनका अनुसार देउवा बोलीका पक्का छन् । यस्तै, शान्ति प्रक्रियाको काम टुंग्याउने दुवै नेताको मुख्य चासो छ । तेस्रो, देउवासँग दाहाललाई र दाहालसँग देउवालाई काम गर्न सहज हुने ठानिएको छ । पार्टी सभापतिभन्दा पनि अरूका कारणले पुस १० एउटा राजनीतिक दुर्घटना भयो । त्यसलाई सभापतिकै नेतृत्वमा सच्याएर पुरानै ठाउँमा आउने अवस्था बनेको छ । विकसित राजनीतिले दुई नेताबीचको सम्बन्ध अझै बढाएको छ, विश्वकर्माले भने, द्वन्द्वरत स्थितिलाई शान्ति प्रक्रियामा रूपान्तरण गर्ने कामको नेतृत्व गिरिजाप्रसाद कोइराला र प्रचण्डजीले गर्नुभएको थियो । कोइरालापछि त्यो दायित्व शेरबहादुर देउवा र प्रचण्डजीमा नै छ । यसलाई पूरा गर्न पनि उहाँहरू एकै ठाउँ उभिनु बढी प्राकृतिक हुन्छ । अर्का विश्लेषक खगेन्द्र प्रसार्इं विकसित नयाँ राजनीतिक घटनाक्रम दुई नेताबीचको आधारभूत सम्बन्ध र चरित्रको मेलभन्दा पनि सत्तास्वार्थ र त्यसका लागि आवश्यक सुरक्षाको खोजी रहेको बताउँछन् । सिद्धान्त र एजेन्डाविपरीत सत्ताका लागि भएका जुनै गठबन्धन पनि अस्थिर र अस्थायी हुने उनको दाबी छ । सत्तास्वार्थको व्यावहारिक सिद्धान्तमा सबै दल छन् । सैद्धान्तिक र दार्शनिक मान्यतालाई कुँडाकर्कटामा हालेर सबै नेता सरकारको वरिपरि घुमेका छन् । सबै पार्टीको केन्द्रमा सरकारमा प्रवेश पाउने र बसिरहने छ, उनले भने, आधारभूत रूपमा अहिलेका पार्टीहरू एउटै विधि र पद्धतिमा चलेका छन् । सरकारमा बसियो भने अस्तित्व बच्छ नत्र सबै डुब्छ भन्ने मान्यता सबैमा देखिन्छ । एमालेसहित सात दलको समर्थनमा पुस १० मा प्रधानमन्त्री बनेका दाहाल दुई महिनामै अर्को गठबन्धनमा जानु भनेको सत्ता सुरक्षा र दुवै हातमा लड्डु होस् भन्ने मान्यता रहेको प्रसाईं बताउँछन् । सत्ताका लागि प्रचण्डलाई प्रधानमन्त्री बनाउन एमाले पनि लचिलो भएकै हो । देउवा पनि लचिलै छन् । अहिले सत्ताका लागि जस्तो खालको प्रक्रिया चलेको छ, यसमा कोही पनि सुरक्षित छैन । आज एउटा गठबन्धन बन्यो, केही समयपछि अर्को गठबन्धन बन्न सक्छ, उनले भने, सिद्धान्त र एजेन्डाअनुसार गठबन्धन हुन्थ्यो भने त्यसमा मिल्दाजुल्दा पार्टी मात्रै हुन्थे । अहिले सिद्धान्तमा होइन, अंकगणितमा मात्रै सहमति खोजिएको छ । यो अस्थायी हुन्छ । भौतिक, राजनीतिक र वैचारिक हिसाबले देउवा र दाहालबीच इतिहासदेखि मित्रता र दुस्मनीको सम्बन्ध छ । सशस्त्र संघर्षका बेला सरकारको नेतृत्व गर्दा माओवादीलाई दबाउन लागिपरेका देउवाले शान्ति सम्झौता गर्न भूमिगत दाहालसँग पहिलोपल्ट टोलिफोन संवाद गर्दा भने बहादुर नेता को संज्ञा दिएका थिए । उनीहरूबीच राजनीतिक हिमचिम भने २०७२ सालपछि नै बढेको हो । २०७२ असोज ३ मा संविधान जारी गर्दा सुशील कोइराला प्रधानमन्त्री थिए । २०७० को दोस्रो संविधानसभा चुनावपछि एमालेको समर्थनमा उनी प्रधानमन्त्री भएका थिए । त्यतिबेला पनि कांग्रेस र एमालेबीच आलोपालो प्रधानमन्त्री हुने समझदारी थियो ।कोइराला सरकारको नेतृत्वमा रहेकै बेला २०७२ असोज ३ मा संविधान जारी भयो । त्यसपछि कोइरालाले राजीनामा त दिए, तर एमालेलाई सरकारको नेतृत्व दिने पुरानो समझदारी पालना गरेनन्, उनी फेरि पनि आफैं प्रधानमन्त्री हुन अघि सरे । कांग्रेसको साथ नपाएपछि माओवादीको समर्थनमा ओली पहिलो पटक प्रधानमन्त्रीमा निर्वाचित भए । तर, सरकार एकलौटी रूपमा चलाउन थालेको भन्दै दाहालले ओलीलाई हटाउने पृष्ठभूमि बनाउँदै गए । त्यतिबेला देउवा कांग्रेसको १३ औं महाधिवेशनबाट सभापति निर्वाचित भइसकेका थिए । पार्टी नेतृत्वमा आउनासाथ देउवाको नजर सत्तामा पर्न थालिसकेको थियो । दाहालले हात बढाए । कांग्रेस र माओवादीको अविश्वासको प्रस्तावबाट ९ महिनामै ओली नेतृत्वको सरकार ढल्यो । त्यसबेलादेखि देउवा र दाहालको सत्तायात्रा अघि बढ्यो ।ओलीसँगको दोस्रो यात्रा दाहालले २०७४ को चुनावको ठीक अघि गरे । कांग्रेससँगको गठबन्धन सरकारमै रहेरै दाहालले एमालेसँग चुनावी तालमेल गरेका थिए । चुनावपछि एमाले र माओवादीबीच पार्टी एकीकरण भएर नेकपासमेत बन्यो । ओलीले शक्ति केन्द्रित गर्ने र एकलौटी रूपमा चल्ने पुरानै कार्यशैली अझै बढाए । त्यसबाट सिर्जना भएको शक्ति संघर्षका क्रममा ओलीले दुई पटक प्रतिनिधिसभा विघटन गराए, जसलाई सर्वोच्च अदालतले उल्टाइदियो । अदालतकै फैसलाबाट नेकपा एकतापूर्वको अवस्थामा फर्कियो । ओलीलाई सत्ताबाट च्युत गर्न माओवादी र कांग्रेसबीच गठबन्धन बन्यो । दाहालकै जोडबलमा देउवा प्रधानमन्त्री भए । देउवालाई सत्तामा टिकाउन माधवकुमार नेपालले एमाले नै विभाजन गरे र आफ्नो नेतृत्वमा एकीकृत समाजवादी गठन गरे । त्यसपछि कांग्रेस नेतृत्वमा पाँचदलीय गठबन्धन बन्यो । नेतृत्वमा देउवा रहे पनि सरकारको निर्णायक भूमिकामा दाहाल थिए । कांग्रेस, माओवादीलगायत दलले चुनावी गठबन्धन गर्दा पाँच वर्षसँगै अघि बढ्ने प्रतिबद्धता व्यक्त गरेका थिए । तर पहिलो पल्ट प्रधानमन्त्री को हुने भन्ने विषयमा कांग्रेस र माओवादीबीच संघर्ष चल्यो । देउवाले पुस ४ मा दाहाललाई प्रधानमन्त्री छाड्न तयार भएको बताएका थिए । केही सहयोगी र श्रीमती आरजु राणाको दबाबमा परेपछि देउवाले दाहाललाई रोक्न खोजे । त्यसपछि कांग्रेससँगको गठबन्धन तोडेर दाहाल पुस १० मा एमालेसहित सात दलको समर्थनमा प्रधानमन्त्री भएका हुन् । माओवादीले नयाँ गठबन्धन बनाएपछि कांग्रेसभित्र देउवाको आलोचना सुरु भएको थियो । तैपनि उनले दाहाललाई धोका दिएको भनेर कतै टिप्पणी गरेनन् । बरु दाहालसँग आफैंबाट धोका भएको भनेर मन जित्ने कोसिस गरे । प्रधानमन्त्री दाहालले विश्वासको मत लिने अघिल्लो दिन पुस २५ मा देउवालाई भेटे । पाँचदलीय गठबन्धन छाड्दा देउवा रिसाएका होलान् भन्ने ठान्दै दाहाल उनको धुम्बाराहीस्थित निवास पुगेका थिए । तपाईंको केही गल्ती छैन, मेरै गल्ती हो । यसमा अन्यथा नलिनू । यस घटनालाई बिर्सेर फेरि पनि सहकार्य गर्न सकिन्छ भन्दै देउवा दाहालसँग प्रस्तुत भएका थिए । सरकारमा एमाले अध्यक्ष ओलीको हस्तक्षेप बढ्दै गएका बेला देउवाको अभिव्यक्तिले दाहालको मन पग्लियो । उनले भोलिपल्ट कांग्रेसबाट विश्वासको मत पनि पाए । प्रधानमन्त्री भएपछि बसेको माओवादीको पदाधिकारी बैठकमा दाहालले निर्वाचनमा वामशक्ति बीचको तालमेल लाभ हुने र सरकार चलाउँदा कांग्रेससँगै सहज हुने विश्लेषण सुनाएका थिए । देउवा र दाहालबीच पछिल्लो पटक पारिवारिक रूपमै पनि सम्बन्ध बढेको छ । उनीहरूबीच बेलाबखत पारिवारिक जमघट र डिनर समेत हुने गरेको छ । यस्तो जमघटमा दाहाल देउवासँग खुलस्त भएर बोल्ने गरेको निकट नेताहरू बताउँछन् । दुवै नेतामा सत्ताको व्यक्तिगत महत्त्वाकांक्षा प्रबल छ । सत्ताले सबै चिज निर्माण गर्छ भन्ने मान्यतामा रहेका देउवा पाँचौं पटकसम्म प्रधानमन्त्री भएका छन् । उनी छैटौं पटक हुने रोलक्रममा छन् । दाहाल तेस्रो पटक प्रधानमन्त्री भइसकेका छन् । यी दुई नेतामा व्यक्तिगत महत्त्वाकांक्षासँगै सैद्धान्तिक विचलन र अस्थिर स्वभाव छ । त्यसले नै उनीहरूलाई अहिले फेरि एकै ठाउँमा ल्याइपुर्याएको हो, कांग्रेसका एक नेताले भने । बोल्ने शैलीमा देउवा र दाहालबीच आकाशजमिनको फरक छ । देउवा सिधासिधा कुरा छोटोमा राख्छन्, भूमिका बाँध्दैनन् । देउवाले सिधा कुरा राख्दा कतिपय बेला बुझ्न कठिनाइ हुन्छ । दाहाल भने कुनै पनि विषयमा घण्टौं बोल्न सक्छन् । सार्वजनिक मञ्चमा पनि धेरै बोल्छन् । देउवाले भने नबोलीकनै सत्ता राजनीतिमा बाजी मार्दै आएका छन् ।"
संघीय मन्त्रालयको निर्देशन सिंहदरबारकै निकायले टेरेनन्,"(काठमाडौं)संघीय मामिला तथा सामान्य प्रशासनमन्त्री अमनलाल मोदीले निजामती ऐनअनुसार कर्मचारी व्यवस्थापनका लागि गरेको पाँचबुँदे निर्देशन सिंहदरबारभित्रकै मन्त्रालय, आयोग र सचिवालयले अटेर गरेका छन् । मन्त्रीस्तरीय निर्णयबाट संघीय मन्त्रालयले साताभित्र कार्यान्वयन गर्न भन्दै गत माघ २७ मा सबै मन्त्रालय र मातहतका निकायका निकायलाई निर्देशनात्मक परिपत्र गरेको थियो । कर्मचारीको व्यवस्थापन चुस्त बनाउने र बाध्यात्मक परिस्थितिबाहेक कुनै पनि विभाग वा कार्यालयमा कायममुकायम प्रमुख नराख्ने भन्दै मन्त्री मोदीले यस्तो निर्णय गरेका थिए । संघीय मन्त्रालयले कर्मचारीको सरुवा, काज र व्यवस्थापनसम्बन्धी विगतमा भएका कमजोरी सच्याउन पनि निर्देशन दिएको थियो । निर्णय कार्यान्वयन नभएपछि मन्त्री मोदीले पुनः पत्राचार गर्न कर्मचारीलाई निर्देशन दिएका छन् । उनले संघीय मन्त्रालयका सचिव कृष्णहरि पुष्करसँग दुई साताअघि विभिन्न निकायमा गरेको पत्राचारको जवाफ आएनआएको जानकारी पनि मागेका छन् । आफूले निजामती कर्मचारीको सरुवालाई ऐनअनुसार व्यवस्थित गर्न खोजेको मन्त्री मोदीले बताए । उनले भने, कर्मचारी सरुवा गरेर पठाएको ठाउँमा हाजिर नगराएका कारण त्यही दिन फर्केर आएको उदाहरण छ । सकेसम्म विवाद नहुने गरी कसैको मुख नहेरी सरुवा प्रणालीलाई व्यवस्थित गर्न खोजेको दाबी उनले गरे । उनले कार्यभार ग्रहणका क्रममा सिंहदरबार वरिपरि वर्षौं बसेर बाहिर नगएका र काजमा रहेका कर्मचारीलाई स्थानीय तहमा पठाउने बताएका थिए तर कार्यान्वयनको खाका बनेको छैन । सिंहदरबारमा रहेका कति कर्मचारी बाहिर गएका छैनन् र कहाँ कर्मचारीको संख्या दरबन्दीभन्दा कति धेरै छ भन्ने तथ्यांक पनि मन्त्रालयसँग छैन ।पहिलेपहिले संघीयको निर्देशनलाई पूर्णरूपमा बेवास्ता गरे पनि यसपटक कार्यान्वयन हुने अपेक्षा राखिएको संघीय प्रशासन महाशाखाका एक कर्मचारीले बताए । पछिल्लो समय तोकिएको दरबन्दीमा एक तहमुनिका कर्मचारी पठाएर माथिल्लो तहको कर्मचारीलाई बरन्डामा राख्ने चलन बढेको भन्दै त्यसको अन्त्य गर्न निर्देशन दिइएको थियो । मन्त्रालयले सात दिनभित्र दरबन्दीअनुसारका कर्मचारी खटाएर व्यवस्थापन मिलाउन भनेकामा त्यसलाई पनि बेवास्ता गरिएको छ । निकै ठूलो दबाबपछि बिहीबार मन्त्रिपरिषद्ले ६१ सहसचिवको सरुवा गरेको छ । गृह मन्त्रालयअन्तर्गत सहसचिव दरबन्दी भएको १६ जिल्लामा उपसचिवलाई प्रमुख जिल्ला अधिकारी बनाइएकामा गृह प्रशासनमा असन्तुष्टि छ । ८ सहसचिव बरन्डामा बसेर दिन बिताएको लामो समयपछि दुई दिनअघिको सरुवामा गृहमा ११ जना पठाइएको छ । सबैभन्दा धेरै समस्या प्रमुख जिल्ला अधिकारी र स्थानीय तहका प्रमुख प्रशासकीय अधिकृतको खटनपटनमा छ । दुई सयभन्दा बढी स्थानीय तह अघिल्लो कार्यकालभर निमित्त प्रमुख प्रशासकीय अधिकृतको भरमा सञ्चालन भएका थिए । यसको समस्या समाधान हुन सकेको छैन ।"
अविश्वसनीय राजनीतिले निम्त्याउने जोखिम,"संवैधानिक राष्ट्रपतिको उम्मेदवार तय गर्ने क्रममा नेपाली राजनीतिक मार्गले अर्को एउटा अस्वाभाविक घुम्ती निर्माण गरेको छ । दुई महिनाअघि संघीय सरकार बनाएका प्रमुख दुई दलहरू एमाले र माओवादी नै राष्ट्रपति चयनका निम्ति विपरीत ध्रुवमा विभाजित भएका छन् । सत्ता नेतृत्व सम्हालेको माओवादीले कांग्रेस उम्मेदवार रामचन्द्र पौडेललाई समर्थन गरेको छ भने एमालेले सुवासचन्द्र नेम्वाङलाई प्रत्याशी बनाएको छ । प्रमुख राजनीतिक दलहरूबीच समीकरण बदलिएसँगै त्यसको प्रत्यक्ष प्रभावस्वरूप संघदेखि प्रदेशसम्मकै सत्तामा हलचल मच्चिएको छ । निर्वाचन आयोगलाई गैरकानुनी रूपमा निर्वाचन मिति सार्न लगाएर लामो अशोभनीय उछलकुदपश्चात् विकसित गरिएको नयाँ समीकरण स्वयंलाई अप्रत्याशित नै त भन्न नमिल्ला, तर यसले नेपाली राजनीतिलाई थप अविश्वसनीय भने पक्कै बनाएको छ । निमन्त्रित नै सही, निर्वाचन परिणामलगत्तै बनेको संघीय सरकारको बनावट यति छिट्टै उल्लेख्य रूपमा बदलिन खोज्नु, र प्रदेश सरकारहरूमा पहिरो नै जाने अवस्था आउनु जति अशोभनीय छ, त्यति नै प्रत्युत्पादक पनि । कारण, यसबाट राजनीतिक स्थिरताको जनभावनामाथि खेलबाड भएको छ, र सकेसम्म छिटोछिटो सरकार नबदलियोस् भन्ने संवैधानिक मर्ममाथि पनि चोट पुगेको छ । निश्चय पनि राजनीति हर सम्भावनाको खेल होÙ संसद्मा प्रतिनिधित्व गर्ने दलहरूले सत्तामा पुग्न, सत्ताबाहिर हुनेले सरकार गिराउन, र सत्ता चलाउन सहज गठबन्धन निर्माण गर्न खोज्नुलाई आफैंमा अन्यथा मान्न मिल्दैन । परन्तु यही सम्भावनाको खेल पनि सीमाहीन हुनु हुँदैन, यस्तो हरेक चाल तर्कसंगत र औचित्यपूर्ण हुनैपर्छ । यस मानेमा यो पछिल्लो उथलपुथलको प्रधानमन्त्री तथा माओवादी अध्यक्ष पुष्पकमल दाहालले औचित्यपुष्टि गर्नुपर्ने हुन्छ ।दुई महिनाअघि पाँच गाउँ दिन कन्जुस्याइँ गर्दा सम्पूर्ण हस्तिनापुर गुमाउन पुगेको नेपाली कांग्रेसले एमालेमाओवादी गठबन्धनमा खेल्न खोज्नुलाई अनुचित करार गर्न मुस्किल छÙ राष्ट्रिय राजनीतिलाई आफ्नो स्वार्थको पोल्टामा पार्न ऊ सफल भएको छ । जहाँसम्म प्रधानमन्त्री दाहालको कुरा हो, उनले भने अहिलेसम्म नयाँ राजनीतिक विकासक्रमको औचित्यपुष्टि गर्न सकेका छैनन्, सायद भविष्यमा पनि सक्नेछैनन् । संविधानको रक्षक र पालनकर्ता राष्ट्रपतिको खोजी एउटा विषय भए पनि पछिल्लो अदलबदलको सम्पूर्ण कारण त्यतिमै सीमित छैन । कतिले भूराजनीतिक दाउपेचलाई समेत दोष दिए पनि यसका पछाडि मूलतः सहज ढंगबाट सत्ता सञ्चालन गर्ने दाहालको निजी अभिप्राय ठम्याउन गाह्रो छैन । एकातिर यही नयाँ समीकरणको खोजीमा रुमलिँदा दाहाल सरकारले अद्यापि आफ्नो उपस्थितिको आभास दिलाउन सकेको छैनÙ सुशासन तथा सार्वजनिक सेवाप्रवाहमा रहेका भ्वाङहरू टाल्ने पहलसम्म गरेको छैनÙ संकटको डिलमा रहेको अर्थतन्त्रलाई लय दिन खोजेकै छैन । अर्कातिर, अहिले प्रदेश तहसम्मै सरकारहरू जसरी हल्लिएका छन्, त्यसले निम्त्याउने संकट सत्ताको आयुमा मात्र सीमित रहँदैन । वर्तमान संविधानको सफल क्रियान्वयन र यो व्यवस्था अर्थात् संघीय लोकतान्त्रिक गणतन्त्रको दिगोपनमा पनि यसले प्रत्यक्ष असर पुर्याउनेछ । यसबाट पहिलो त, निर्वाचनपछिको पहिलो सरकार कम्तीमा पनि दुई वर्ष टिकोस् भन्ने संवैधानिक भावनामा खेलबाड हुनेछ । दोस्रो, राजनीतिक स्थिरताका माध्यमबाट शासकीय स्थिरता हासिल गर्ने नागरिक आकांक्षामा तुषारपात हुनेछ । आम जनता थप निराश बन्नेछन् । र तेस्रो, यो संविधानमा त्रुटिहरू खोजिरहेका सुदूर बायाँ या दायाँ ध्रुवका अतिवादी राजनीतिक शक्तिहरूले यसबाट थप हौसिएर व्यवस्थाविरुद्ध नै फणा उठाउन खोज्नेछन् । यसर्थ, दाहालदेउवा जुगलबन्दी फेरि घुम्दै फिर्दै रुम्जाटार पुग्दा त्यसको मूल्य भने हठात् सत्ताको नियन्त्रणचाबी गुमाउन पुगेको एमालेले मात्र होइन, यो संविधान र व्यवस्थाले नै चुकाउनुपर्नेछ । राष्ट्रिय सहमतिका नाममा संघमा यही संसद्को कार्यकालभित्र तीन प्रधानमन्त्री बनाउने जुन सहमति भएको भनिएको छ, त्यो त अझ अशोभनीय छ । यो सहमति भोलि कार्यान्वयन होलानहोला, त्यो बेग्लै प्रश्न हो, तर ३ प्रतिशत लोकप्रिय मत पुर्याउनधरि नसकेको र प्रतिनिधिसभामा पनि मुस्किलले ३ प्रतिशत सिट मात्र नघाएको दलबाट समेत प्रधानमन्त्री बन्न सक्ने सम्भावना खोज्नु मात्रै पनि विरक्तलाग्दो छ । त्यसो त, निर्वाचनपछिको पहिलो सरकारको नेतृत्व प्रतिनिधिसभामा १२ प्रतिशत सिट पनि नभएको तेस्रो दलले गर्नु नै आफैंमा अस्वाभाविक हो । त्यसमाथि प्रतिनिधिसभाको सातौं दललाई पनि सरकारको नेतृत्व सुम्पिने गरी भएको पछिल्लो मेलमिलाप त लोकतन्त्रका निम्ति कुनै पनि सर्तमा सुखद हुन सक्दैन । यसले राष्ट्रिय सहमति कायम गर्ने होइन कि उल्टो राष्ट्रिय राजनीतिलाई थप विद्रूप तुल्याउनेछ । यो विकासक्रमले राजनीतिप्रति जनतामा थप घृणाभाव बढाउनेछ, र लोकप्रियतावादी व्यक्ति वा शक्तिको उदयलाई सघाउनेछ । निश्चय पनि प्रतिनिधिसभा र प्रदेशसभाहरूको गठन जुन निर्वाचन प्रणालीबाट गरिन्छ, त्यसबाट सत्तागणितको हल त्यति सहजै निस्कँदैन । परन्तु, दलहरूबीच इमानदार प्रयत्न हुने र गठबन्धन संस्कृतिले परिपक्व आकार लिने हो भने यो त्यति असम्भव पनि छैन । न्यूनतम मुद्दा र विचारधाराका आधारमा सदनमा बहुमत पुग्ने गरी दलहरूले दीर्घ सहकार्य गर्न सक्छन्, गर्नु पनि पर्छ । तर यो ससाना केटाकेटीले भाँडाकुटी खेलेजस्तो छिनमा टुट्ने र छिनमा बन्नेचाहिँ हुनु हुँदैन । राजनीतिमा सबै सम्भावना सधैं खुला हुने भए पनि, हरेक खेलका नियमहरू स्वाभाविक र स्वीकार्य हुनुपर्छ । हर कार्यको औचित्य पुष्टि हुनुपर्छ, र त्यसले देश र जनताको भलो सुनिश्चित गर्नुपर्छ । कम्तीमा अब फेरि अस्तित्वमा आएको गठबन्धन ले यसबारे उचित हेक्का पुर्याउनैपर्छ ।"
सम्पादकलाई चिठी,"सबैतिर यस्तो अनियमितता छ, कसको के लाग्छ र ? लक्ष्मी खड्का"
भद्र सहमति कि जाली तमसुक ?,"(अ)भद्र सहमतिका दृष्टान्तदृष्टान्त १ ः भद्र सहमति तोड्ने शृङ्खलाको सुरुआत प्रचण्डले नै गरेका हुन् । गिरिजाप्रसाद कोइरालालाई पहिलो राष्ट्रपति नबनाएर धोका दिएकामा उनी बेलाबखत पछुताउँछन् पनि । २०६३ सालमा मुलुक नयाँ राजनीतिक कोर्समा अघि बढेदेखि नै धोकाधडीको राजनीति सुरु भयो । २०६५ जेठ १५ गते पहिलो संविधानसभाको बैठकबाट गणतन्त्रको कार्यान्वयन गर्ने संकल्प भइसकेको थियो । तर, दलहरूबीच कस्तो राष्ट्रपति भन्ने सहमति बनेको थिएन । माओवादीले संविधानसभा निर्वाचनमा प्रचण्डलाई भावी राष्ट्रपतिका रूपमा प्रस्तुत गर्दै आएको थियो । उसले कार्यकारी अधिकारसहितको राष्ट्रपतीय प्रणालीका पक्षमा आफूलाई उभ्यायो । कांग्रेसएमालेले आलंकारिक वा संवैधानिक राष्ट्रपतिको व्यवस्था गर्नुपर्ने अडान राखे । गणतन्त्र कार्यान्वयनमा समस्या आउने देखेपछि माओवादी अडानबाट पछि हट्यो । संविधानसभा निर्वाचनमा सबैभन्दा ठूलो दल बनेको माओवादीले प्रचण्डलाई प्रधानमन्त्रीका रूपमा अघि सार्ने निधो गर्यो । त्यसै दौरान प्रचण्डले गिरिजाप्रसाद कोइरालालाई संघीय लोकतान्त्रिक गणतन्त्र नेपालको पहिलो राष्ट्रपति बनाउने अनौपचारिक वचन दिएका थिए । भनिन्छ, प्रचण्ड र कोइरालाबीच यो भद्र सहमति बनेको थियो । दोस्रो जनआन्दोलनको नेतृत्व गर्दै माओवादीलाई शान्ति प्रक्रियामा ल्याउने भूमिका खेलेका कोइराला पनि आलंकारिक नै सही, पहिलो राष्ट्रपति भएर इतिहासमा नाम लेखाउन चाहन्थे । तर जब राष्ट्रपति चयन प्रक्रिया बढ्न थाल्यो, माओवादीले वचन फेर्यो । प्रचण्डले कांग्रेस र एमालेलाई खेलाउन सुरु गरे । सुरुमा माओवादीले नागरिक आन्दोलनका अगुवा वा स्वतन्त्र व्यक्तिलाई राष्ट्रपति बनाउनुपर्ने प्रस्ताव सार्यो । त्यही क्रममा देवेन्द्रराज पाण्डे, पद्मरत्न तुलाधर, विश्वनाथ सिंह, नरबहादुर कर्माचार्य, साहना प्रधान आदि नामहरू चर्चामा ल्याइए । गणतन्त्र नेपालको पहिलो राष्ट्रपति को बन्ने भन्ने विमर्श बढ्दै जाँदा माओवादीले कोइरालाबाहेक अरू विकल्पमा सोच्न सकिने बताएपछि एमालेका माधव नेपालको नाम अगाडि आयो । असार ६ मा एमाले र माओवादीबीच गणतन्त्र नेपालको पहिलो राष्ट्रपति नेपाललाई बनाउने सहमति पनि भयो । मनोनयनको एक दिनअघिसम्म नेपालको नाममा सहमत प्रचण्डले भोलिपल्ट रामराजाप्रसाद सिंहलाई राष्ट्रपतिका रूपमा अघि सारे । एमाले नेता भरतमोहन अधिकारीले आफ्नो पुस्तक संसद्देखि संविधानसभासम्म मा लेखेका छन्, राष्ट्रपति मनोनयन दर्ता गर्ने एक दिनअघि माओवादीले राष्ट्रपतिमा माधव नेपाललाई समर्थन गर्ने फाइनल गरे । तर भोलिपल्ट झलनाथजीलाई बोलाएर प्रचण्डले त्यस्तो गर्न सकिँदैन भनेर खबर पठाउनुभयो । यता माधव नेपालको नाममा समर्थन गरेर उता रामराजाप्रसाद सिंहलाई उम्मेदवार बनाउने तयारी चल्दै रहेछ । अन्तिम समयमा माओवादीले एमालेसँगको भद्र सहमति तोडेपछि कांग्रेसले डा रामवरण यादव, माओवादीले रामराजाप्रसाद सिंह र एमालेले रामप्रीत पासवानलाई राष्ट्रपति उम्मेदवार बनाए । कांग्रेसमा यादव राष्ट्रपतिको उम्मेदवार बन्नुमा पनि गज्जबको संयोग छ । खासमा कोइरालाले भीमबहादुर तामाङलाई उम्मेदवार बनाउन चाहेका थिए । उनको नागरिकता नभेटिएपछि त्यही प्रस्ताव रामचन्द्र पौडेललाई राखे । पौडेलले उम्मेदवार हुन अस्वीकार गरेपछि यादवसमक्ष उक्त प्रस्ताव पुगेको थियो । जित्ने आस नगरिएका यादवले इतिहास रचे र पहिलो राष्ट्रपति भए । एमालेले अहिले यही दृष्टान्त सम्झेर नेम्वाङलाई अघि सारेको हुनुपर्छ । दृष्टान्त २ ः २०७२ जेठ २५ गते प्रमुख दलहरू कांग्रेस, एमाले, माओवादी, गच्छदार नेतृत्वको फोरमबीच १६ बुँदे समझदारी बन्यो, जसको आडमा नेपालको संविधान२०७२ जारी भयो । १६ बुँदे गर्दा दलहरूबीच अर्को भद्र सहमति पनि भएको थियो ओली प्रधानमन्त्री बन्ने, सुशील कोइरालालाई राष्ट्रपति र माओवादीका कुनै नेतालाई सभामुख बनाउने । तर जब संविधान जारी भयो, सुशील कोइराला पद छोड्न तयार भएनन् । भनिन्छ, दक्षिण छिमेकको दबाबमा उनी पछि हटे । सुशील, प्रचण्ड र ओलीबीचको सहमति टुटेपछि ओली र प्रचण्डले भद्र सहमति गरे । ओली र प्रचण्डबीच आलोपालो सरकार चलाउने सहमति बनेपछि माओवादीको सहयोगमा सुशील कोइरालालाई हटाएर ओली प्रधानमन्त्री भए । कोइरालाले राष्ट्रपति बन्ने अवसर गुमाए, विद्यादेवी भण्डारी राष्ट्रपति बनिन् र नेपालको इतिहासमै पहिलो महिला राष्ट्रपति बनेर उनले गर्विलो इतिहास बनाइन् । ओलीप्रचण्डको भद्र सहमति पनि लामो समय टिकेन । त्यसपछि प्रचण्ड र देउवाबीच नौनौ महिना आलोपालो सरकार चलाउने भद्र सहमति बन्यो । यो एउटै त्यस्तो नजिर हो, जुन कार्यान्वयन भयो । प्रचण्डले सहमति बमोजिम देउवालाई सत्ता छोडे । देउवाको नेतृत्वमा संविधान जारी भएपछि २०७४ मा पहिलो आम निर्वाचन भयो । त्यो निर्वाचनमा मुलुकभर वाम लहर आयो । दुई ठूला कम्युनिस्ट पार्टी एमाले र माओवादी केन्द्र मिलेर चुनाव लडेका थिए । राजनीतिक स्थिरताको नारासहित मोर्चाबन्दी गरेर लडेका दुई पार्टीबीच एकता भयो । सरकारका सबै संयन्त्रमा कम्युनिस्टहरूकै बोलवाला थियो । आलोचना र विवादका बावजुद भण्डारी दोस्रो पटक राष्ट्रपति भइन् । इतिहासमै बलियो मानिएको र चौतर्फी अनुकूलता रहेको कम्युनिस्ट सरकार आफ्नै अन्तर्द्वन्द्वले छिन्नभिन्न भयो । ओली र प्रचण्डबीच सत्ता साझेदारीको भद्र सहमति पालना नभएपछि सुरु भएको अन्तर्द्वन्द्व यति चर्कियो कि, राजनीति अदालत पुग्यो । अदालतको परमादेशबाट प्रधानमन्त्री भएका देउवाकै नेतृत्वमा दोस्रो आम निर्वाचन भएपछिको सरकार निर्माण लगायतका राजनीतिक प्रक्रिया सुरु भएको छ । तर, अझै राजनीति सङ्लिएको छैन । राजनीति केही थान नेताको सत्तालिप्साको हतियार बनेको छ । यो एउटा रोमाञ्चक खेलमा सीमित हुँदै गएको छ । यहाँ राजनीतिक दर्शन, आदर्श, सिद्धान्त, लोककल्याणका कुरा, जनमुद्दा सबै गौण भएका छन् । एउटा नेताले अर्कोलाई पछारेको दृश्यले एकै छिन त रोमाञ्चित भइएला तर यो प्रवृत्ति हुर्कंदा राजनीतिक संस्कार र मूल्य धराशायी हुँदै अस्थिरता र निराशा मात्रै हात लाग्नेछ । र, यो लोकतान्त्रिक प्रणालीमा विश्वास राख्ने, यसैलाई सुदृढ बनाउँदै लाने चाहना बोकेको समाजका लागि गम्भीर चिन्ताको विषय हो । राष्ट्रिपति निर्वाचनको पूर्वसन्ध्यामा मञ्चन भएको तमासा चिन्ता बढाऊने खालकै छ ।"
क्यान्सर उपचारको सकस,"जनचेतना र रोकथामसरकारले विगतमा झैं रोगबारे सचेतता फैलाउने घोषणा गरेको छ । यसका माध्यमहरू बहुआयामिक र बहुपक्षीय छन् । धूमपान, मद्यपानका हानिहरूबारे सरकारी विज्ञापन या जानकारी औपचारिकताजस्तै प्रतीत हुन्छ । यिनको बिक्रीवितरणमा कमी आउन सकेको छैन । अम्मलीहरूको संख्या पनि बढिरहेको छ । अझ रक्सी पिउँदा धूमपान या सुर्तीसेवन गर्नु झनै हानिकारक हुन्छ ।अन्य देशमा अल्कोहल, विकिरणीय, रासायनिक प्रदूषण, आनुवंशिक कारणले प्रकोपका रूपमा रहेका पाठेघर, स्तन, पाचन प्रणाली, थाइरोइडका क्यान्सरका रोगीहरू नेपालमा बढिरहेका छन् । मुखको क्यान्सरका बिरामी विकसित राष्ट्रहरूमा घटिरहे पनि यहाँ बढिरहेका छन् । यसो हुनुको मूल कारण गुट्खा, सुर्तीजस्ता हानिकारक वस्तुहरूको अत्यधिक प्रयोग नै हो । सुर्तीमा रहेका क्यान्सरयुक्त रसायनहरू सहजै तन्तु एवम् कोषमा पुग्छन् । यस्ता हानिकारक वस्तुहरूको बिक्रीवितरण र सेवनमा कमी ल्याउन राजनीतिक दलहरू र सरकार मात्र होइन, मेडिकल काउन्सिल, स्वास्थ्य निकाय, चिकित्सकका संघसंगठन कसैको ध्यान नजानु दुःखद छ ।"
पानीका स्रोतहरू र विकल्पले निम्त्याएको दूरी,"पानी मीठो मूलको भन्छन्, साह्रै मीठो रैछ कुवाको पानी जस्ता सदाबहार गीतहरू सायद त्यसै सृजना भएका होइनन् । गाउँघरका कुनाकन्दराबाट रसाएर निस्किएका मूलको पानी सफा र मीठो हुनुको विशेषता जनजीवनले बुझेको छ । अझै पनि गाउँघरमा मुहानमै वा मुहानबाट बोकेर ल्याएको पानी खाएर तिर्खा मेटाउने पुस्ता भेटिनु नौलो भएन । तर, अहिलेको मान्छे र पानी मुहानबीचको सम्बन्ध केलाउने हो भने के पहिलेको जस्तै भेटिएला त ?राति घरका गाग्री र करुवा रित्तो राख्नु हुँदैन भनेर साँझ परेपछि पँधेरामा गएर गाग्रीभरि पानी ल्याउने र रात बितेपछि बासी चल्दैन भनेर बेलुकी भरेको पानी सबै घोप्ट्याएर झिसमिसेमा फेरि भर्न जाने पहाडी ग्रामीण परम्परा अहिले कथाजस्तै सुनिन्छ । आगलागीका जोखिमबीच राति घरमा पानी हुनु वैज्ञानिक कारण पनि हुनुपर्छ भन्ने लख काट्न सकिन्छ । बिहान पानी पोख्दा घरवरपरको करेसाबारी सिञ्चित हुन्थ्यो होला । त्यो बेला बिहानबेलुका पानी भर्न जाँदा साथीसंगीसँग हुने संवाद, सुखदुःख र अन्य खबरको साटासाट सायद मुहान र मानिसबीचको आत्मीयता बढाउने बहाना थियो, जुन अहिले पनि कतिपय भेगमा छँदै छ । डेढदुई दशकअघिसम्म हिमाल, पहाड र तराईका ग्रामीण भेगहरूमा मानिसहरूसँग धेरै विकल्प थिएनन् । जहाँ पानीको दुःख हुन्थ्यो, त्यहाँ जीवन चलाउन वैज्ञानिक जुक्ति लगाइन्थे । चार महिना परेको पानीले नै बाँकी आठ महिना धान्नुपर्ने हुन्थ्यो । पानीबिना दैनिकी चल्ने कुरा भएन । करेसाबारीदेखि अन्न बालीको खेतीपातीसम्मका लागि सिँचाइ आवश्यक भएकाले पानीको जोहो र मुहान संरक्षणमा गाउँलेको गहन भूमिका हुन्थ्यो । ठाउँठाउँमा आकासेपानी संकलनका लागि पोखरी, कुलेसा खनिन्थे । पोखरीले भूमिगत जलको पुनर्भरणमा खेल्ने भूमिकालाई बूढापाकाले बुझेका थिए । काठमाडौं उपत्यकामा ढुंगेधारा वा मुहानको तल बगेको पानी जम्मा गर्ने पोखरीहरू अनिवार्य हुन्थे । पानी संरक्षणको महत्त्वलाई बुझेरै होला, चाडपर्व मुहान, स्रोतमा मनाउने चलन चलाइएका । धर्मकर्म, चाडपर्वका लागि सफा, चोखो पानी चाहिन्छ । त्यसका लागि आफैंले स्रोत सफा राख्ने हेक्का गर्नुपर्छ । पानीको महत्त्व बुझेरै सिथि नखः, नाग पञ्चमी, छठ, तुलसीतारिणी एकादशीजस्ता पानीका स्रोत सफा गर्ने चाडपर्वहरूको सुरुआत गरेका थिए । तर, अहिलेका मानिसहरूसँग विकल्प धेरै छन् । गाउँघरमा अर्बौंका खानेपानी परियोजनाहरू पुगेका छन् । मुहान सुके पनि लिफ्टिङले खोलाको पानी घरघरमा ल्याइदिन्छ, लिफ्ट सम्भव नभएका ठाउँमा बोरिङले पानी ल्याइदिन्छ । त्यो पनि सम्भव नभए टाढादेखिका मुहानहरूबाट पानी संकलन गरेर पहाडी सहरहरूको बढ्दो तिर्खा मेटाइन्छ । सहरी क्षेत्रमा ट्यांकर, जार वा बोतलको पानीको विकल्प पनि छ । के यी सबै दिगो विकल्प हुन् ? राम्रोसँग अध्ययन नगरी प्रयोगमा ल्याइएका विकल्पको आयु कति हुन्छ ? के यस्ता विकल्पहरूको जथाभावी प्रयोगले भविष्यमा हुने सकारात्मक र नकारात्मक पक्षको लेखाजोखा भएको छ ? यो हेर्ने जिम्मेवारी कसको हो ? जमिनमा भएको पानीको पनि आफ्नै चक्र हुन्छ । एउटा मुहानबाट बगेको पानी जमिनमुनि छिरेर कहीँकतैबाट अर्को मुहानका रूपमा निस्किन्छ र त्यसले अर्को बस्तीका लागि स्रोतको काम गर्छ । तर, हामीले मुहानै थुनेर पाइपका माध्यमबाट घरघरै धारा लैजान थाल्यौं । यो प्रवृत्तिले सुक्दै गएका मुहान सुकाउन झनै सहयोग पुर्याएको छ । कतिपय ठाउँमा जथाभावी खनिएका बोरिङले जमिनमुनिको पानी (ग्राउन्ड वाटर) को मात्रा घटाएर वरिपरिका अरू मुहान सुकाएका छन् । यो प्रणालीको चक्र हाम्रो बस्ती विकाससँग प्रत्यक्ष जोडिएको छ । खेतीपाती हुने वा धाप, कुलो भएका क्षेत्र पुरेर विस्तार भएको बस्ती क्षेत्रमा भूमिगत जलीय पुनर्भरणको चक्र नै बिथोलिएको हुन्छ । सानाठूला मुहानहरूका पानीको संगमको चक्र नाला, खोल्सा बन्दै ठूला खोलाहरू बन्ने हुन्, जुन पहाडी खेतीपातीका लागि र सदाबहार बग्ने खोलाको बहाव बढाउन अति नै महत्त्वपूर्ण मानिन्छन् । तर, बढ्दो मुहान सुक्ने क्रमले खोलाखोल्साहरू सुक्न थालिसकेका छन् भने खेतीपातीमा असर देखिन सुरु भइसकेको छ । खोलाको बहावको रूप पनि फेरिएको कारण यहाँ आएर जोडिएको छ । यसको असर भविष्यमा लिफ्टिङ प्रणालीमा पनि नपर्ला भन्न सकिँदैन । बढ्दो सहरीकरण र जनसंख्या वृद्धिका कारण पानीको माग बर्सेनि बढ्दै छ । तर, परापूर्वकालदेखिका पानीका मुख्य स्रोत मुहान, धारा, कुवा, ढुंगेधारा आदि भने सुक्दै गएका छन् । उदाहरणका लागि धेरै टाढा जानैपर्दैन । काठमाडौंको कीर्तिपुर डाँडामा दशकअघिसम्म पानीका मुहान प्रशस्त थिए । अहिले झन्डै आधा मुहान स्थायी रूपमै सुकिसकेका छन् । बाँकीमध्ये धेरैजसो हिउँदमा सुक्छन् र केही मात्र मुहानहरूमा वर्षभरि पानी आउँछ । कुनै समयमा स्थानीयवासीका लागि पानीको मख्य स्रोत रहेका मुहानहरूमा पहिले वर्षभरि नै पानी आउँथ्यो । पानी सफा हुन्थ्यो । अहिले केही मुहानमा मात्रै पानी नियमित पलाउँछ । मुहानको पानीलाई स्थानीयवासीले नुहाउन, भाँडा माझ्न, लुगा र सवारीसाधन धुनबाहेक प्रयोग गर्दैनन्, किनकि खानका लागि घरघरमा धारा छ । धेरै घरमा पिउन जारको पानीको प्रयोग हुन्छ । महिनैपिच्छे डिस्चार्ज नाप्ने क्रममा पानी थाप्न जाँदा अनुसन्धानकर्ताहरूलाई पानी भरिरहेका र लुगा धोइरहेका प्रयोगकर्ताहरूले पानी खानका लागि थाप्न लागेको भए नखान सुझाउने गरेका छन् । तर, पानीको गुणस्तरबारे सोध्दा कसैलाई पनि थाहा नभएको बताउने गरेका छन् । जार, बोतल र ट्यांकरका पानीका स्रोतहरू पनि मुहान र भूमिगत पानी नै हुन्, जसलाई पैसा तिरेकै भएमा गुणस्तरीय पानीको दर्जामा राखिएको छ । तर, प्रत्येक वर्ष राष्ट्रिय इपिडिमियोलोजी तथा रोग नियन्त्रण महाशाखाले जारको पानीमा हैजाको जीवाणु भेटिएको सूचना दिए पनि त्यसमा खासै ध्यान जान सकेको छैन ।जमिनको सतहमा भएका विभिन्न क्रियाकलापले जमिनमुनिको र सतहकै पानीका स्रोतहरू दूषित हुन्छन् । यस्तो अवस्थामा समयसमयमा पानी परीक्षण गरेर अवस्थाको जानकारी लिने र दूषित भएको खण्डमा शुद्धीकरणका उपाय गरेर पनि मुहानको पानी सदुपयोग गर्नु आवश्यक छ । स्वच्छ पानी खान पाउनु नागरिकको हक हो भने स्थानीय पानीका स्रोतहरूको उचित व्यवस्थापन गरी सरल रूपमा पानी उपलब्ध गराउनु स्थानीय सरकारको दायित्व हो ।मुहान, ढुंगेधारा, कुवाको पानीमा रमाउने पुस्तादेखि धाराको पानी हुँदै जारको पानीमा रमाउने पुस्तासम्म आइपुग्दा विकल्पले मानिसलाई प्रकृतिसँगको सम्बन्धमा टाढा बनाइरहेको छ । मुहानसँगको सम्बन्ध घट्दै गएको सजिलै अनुमान लगाउन सकिन्छ । यसले भविष्यमा प्राकृतिक पानीका स्रोत संरक्षणमा असर पुर्याउनुका साथै पानीको अभाव थप हुने निश्चित छ । मुहान सुक्ने समस्याले मानिसलाई त असर पुर्याउँछ नै, विभिन्न जलचरलाई पनि हानि गर्छ । मुहान सुक्ने समस्या मुलुकभर नै भएका तथ्यहरू छन् । मुहान संरक्षण जरुरी छ । त्यसका लागि अनुसन्धान गरेर योजना बनाइनुपर्छ । पानी संकटको दिगो समाधानका लागि सरल विकल्पको पछि नलागी स्थानीय स्तरका मुहानहरूको व्यवस्थापनमा सम्बन्धित निकाय, संस्था, र व्यक्ति लाग्नु आवश्यक छ । होइन भने जमिनमुनिको पानी कम भए मुहान र बोरिङमा पानी नआउला, मुहानमा पानी नभए खोलामा पानी नआउला, खोलामा पानी नभए लिफ्टमा पानी नहोला । त्यसैले, जमिनमा पानीको चक्र बचाइराख्न पनि मुहान, ढुंगेधारा, कुवाजस्ता स्रोतको संरक्षण गरिनु जरुरी छ ।"
यौन दुर्व्यवहार आरोपित चिनियाँ पक्राउ,"काठमाडौं (कास) किशोरीलाई बन्धक बनाई यौन दुर्व्यवहार गरेको आरोपमा चिनियाँ नागरिक पक्राउ परेका छन् । पक्राउ पर्नेमा ललितपुर महानगर२२ बस्ने चीनको फुजिन सिमेनका ४९ वर्षीय याङ ली मिङ छन् । उनले किशोरीलाई प्रलोभनमा पारेर विभिन्न जिल्लाबाट बोलाई सोह्रखुट्टेस्थित भाडाको घरमा बन्धक बनाएर यौन शोषण तथा दुर्व्यवहार गर्ने गरेको प्रारम्भिक अनुसन्धानमा खुलेको ललितपुर प्रहरी प्रमुख एसएसपी सिद्धिविक्रम शाहले बताए । मिङले १४ देखि १७ वर्षका ६ किशोरीलाई उपत्यका बाहिरको जिल्लाबाट बोलाएर काठमाडौं ल्याएको पाइएको छ । उनीहरूमध्ये दुई जनालाई बुङ्मतीस्थित आफ्नै अपार्टमेन्टमा लगेर यौनशोषण गरेको र चार जनालाई ठमेलस्थित एक होटलमा राखेको अवस्थामा उद्धार गरी सामाजिक संस्थाको संरक्षणमा पठाइएको केन्द्रीय अनुसन्धान ब्युरो (सीआईबी) का प्रवक्ता एसपी सञ्जयसिंह थापाले बताए । मिङलाई जबर्जस्ती करणी मुद्दामा अदालतबाट तीन दिन म्याद थप गरी अनुसन्धानका लागि प्रहरी परिसर ललितपुरमा राखिएको छ । याङले कास्कीको पोखरा१० रामबजारका १७ वर्षीया दुई किशोरीलाई बलात्कार र झापाको मेचीनगर११ की १३ वर्षीया किशोरीलाई बलात्कार प्रयास गरेको खुलेको प्रहरीले जनाएको छ । उनीहरूले आफूलाई चिनियाँ नागरिकले बलात्कार गरेको भन्दै प्रहरीमा उजुरी गरेका छन् । मिङलाई शनिबार साँझ ललितपुरको बुङमतीबाट नियन्त्रणमा लिई अनुसन्धान थालेको एसएसपी शाहले बताए । ती चिनियाँ कुन प्रयोजनका लागि कहिले नेपाल आए, भाडाको घरमा के गर्छन् भन्ने यकिन नखुलेको र उनीबाट कति किशोरी पीडित छन् भन्ने खोजी भइरहेको प्रहरीले जनाएको छ ।"
१३६ दिनपछि उपत्यकामा वर्षा,"वर्षासँगै हिमपातदोलखाको तल्लो क्षेत्रमा आइबार वर्षा र माथिल्लो क्षेत्रमा हिमपात भएको छ । जिल्लामा ६ महिनापछि हावाहुरीसहित हिउँदे वर्षा भएको हो । यस्तै माथिल्लो क्षेत्रमा हिमपात भएको छ । वर्षाले गहुँबालीमा सिँचाइ पुग्ने भन्दै किसान खुसी छन् । गहुँबाली खडेरीले डढ्न थालेको थियो । माथिल्लो क्षेत्रमा किसानले आलु उमार्न पाएका थिएनन् । वर्षाले आलुलाई पनि राहत हुने भएको छ । ढिलै गरी भए पनि वर्षा हुँदा बाली चक्रमा अनुकूल प्रभाव पर्ने बैत्यश्वर७ मार्बुका चेतबहादुर श्रेष्ठले बताए । खडेरीले गहुँ डढ्न थालेको थियो, कतिमा सिन्दुरे रोग देखिएको छ, उनले भने, पानी पर्यो, केही हदसम्म बाली जोगिने आश लागेको छ । मकै छर्न बारी खन्ने क्रम सुरु भएकाले वर्षाले माटो खुकुलो र डल्ला फुटाउन पनि सहज हुने उनले बताए । सुक्खाले आलु नउम्रेका बेला हिमपातले राहत भएको भीमेश्वर९ खरिढुंगाका जीतबहादुर श्रेष्ठले बताए । आलुको मुना पलाउनै सकेको थिएन । खडेरीले नफल्ला भन्ने भइसकेको थियो, उनले भने, हिउँ परेर आश जगायो । सिँचाइले माटो खुकुलो बनाएर बालीमा सकारात्मक असर हुने उनले बताए । शैलुङ कालिञ्चोकलगायतका उच्च भेगमा हिमपात भएको छ ।"
मौलिक शैलीमा उभियो लायकु,"भक्तपुर (कास) मध्यपुर थिमिको लायकु टोलमा रहेको मल्लकालीन दरबार (लायकु) मौलिक शैलीमा पुनर्निर्माण गरिएको छ । २०७२ वैशाखको भूकम्पले उक्त दरबार क्ष्तिग्रस्त भएको थियो । मध्यपुर थिमि नगरपालिकाले आर्थिक वर्ष २०७५७६ मा १ करोड बजेट छुट्याएर थालेको पुनर्निर्माणको काम अहिले अन्तिम चरणमा पुगेको उपभोक्ता समितिले जनाएको छ । लायकुको छाना छाउन करिब दुई सय स्थानीय बासिन्दाले श्रमदानसमेत गरेका छन् । उक्त दरबारमा २०२१ सालदेखि आदर्श मावि सञ्चालित छ । राष्ट्रिय पुनर्निर्माण प्राधिकरण केन्द्रीय आयोजना कार्यान्वयन इकाई शिक्षा (सीएलपीआईयू) ले क्षतिग्रस्त दरबार मौलिक शैलीमा पुनर्निर्माण गर्न अस्वीकार गरेपछि नगरपालिका आफैं अघि सरेको थियो । लायकु दरबार पुनर्निर्माण उपभोक्ता समितिमार्फत क्रमागत रूपमा काम थालिएको हो । मल्लकालीन दरबार पुनर्निर्माणको काम पुरा हुँदा लागत करिब ३ करोड रुपैयाँ पुग्ने उपभोक्ता समितिका अध्यक्ष विकेश श्रेष्ठले बताए । पुनर्निर्माणको काम आगामी असारभित्र पुरा हुनुपर्ने सम्झौता छ । सीएलपीआईयूले मौलिक शैलीको नक्सा अस्वीकार गरेर विनियोजित बजेटसमेत फिर्ता गरेको थियो, विद्यालय व्यवस्थापन समितिका अध्यक्ष एवं नगरपालिका उपप्रमुख विजयकृष्ण श्रेष्ठले भने, सीएलपीआईयूले डन्डी, सिमेन्टको प्रयोग गरी आरसीसी भवन निर्माण गर्ने अडान नछाडेकाले नगरपालिकाले पुनर्निर्माणको अगुवाइ गरेको हो । पुनर्निर्माण अन्तिम चरणमा पुगेको उनले बताए । भक्तपुरका अन्तिम राजा रणजित मल्लले गंगा महारानीका लागि निर्माण गरेको दरबार भत्किएको थियो । जीर्णोद्धारका क्रममा दुई तलामा सीमित दरबार हालको लायकु रहेको अध्यक्ष विकेश श्रेष्ठ बताउँछन् । नगरपालिकाले आदर्श मावि लायकुलाई नगरको नमुना विद्यालय घोषणा गरी सुविधासम्पन्न संरचना निर्माणलाई जोड दिइएको जनाएको छ । उक्त भवनमा भूकम्पअघि विद्यालयले १० वटा कक्षा चलाएको थियो । उपभोक्ता समितिमार्फत नगरपालिकाले भवन पुरातात्त्विक स्वरूपमा चुना, सुर्कीको प्रयोगमा दलिन राखेर, कलात्मक बुट्टे झ्याल, ढोका राखेर पुनर्निर्माण गरिरहेको छ । भवन पुनर्निर्माणका लागि जग खन्ने क्रममा ६६ फिटको गारो भेटिएको र सोही स्वरूपमा पुनः गारो लगाएर जग उठाएको उपभोक्ता समितिका अध्यक्ष श्रेष्ठले बताए । भूकम्पले दरबारका तीनवटा भवन भत्किएका थिए ।"
छोटकरी,"१५ वर्षपछि पक्राउनुवाकोट (कास) सवारी ज्यान मुद्दामा कैद सजाय तोकिएका विदुर३ का राजु राई १५ वर्षपछि पक्राउ परेका छन् । प्रहरीले ४६ वर्षीय राईलाई आइतबार पक्राउ गरी नुवाकोट जिल्ला अदालतमा उपस्थित गराएको थियो । अदालतको आदेशले कैद भुक्तानका लागि उनलाई जिल्ला कारागार चलान गरिएको डीएसपी खगेन्द्र खड्काले बताए । तनहुँ जिल्ला अदालतले २०६४ असार १९ मा सवारी ज्यान मुद्दामा राईलाई २ वर्ष कैद सजाय फैसला गरेको थियो । उनी फरार थिए । श्रमिक संघ इकाई गठनचितवन (कास) नेपाल छापाखाना तथा सम्बद्ध श्रमिक संघ, कान्तिपुर पब्लिकेशन्स् लिमिटेड प्रतिष्ठानको भरतपुर कार्यालयमा पनि क्षेत्रीय समिति गठन भएको छ । शनिबार भएको भेलाले गठन गरेको नौ सदस्यीय कार्यसमिति अध्यक्षमा यमकान्त भुसाल, उपाध्यक्षमा प्रवीणकुमार दत्त, सचिवमा कृष्ण पराजुली, सहसचिवमा सञ्जीव भुजेल र कोषाध्यक्षमा सन्दीप पौडेल छन् । सदस्यमा उद्धव खरेल, वसन्त भूमि, विमल आचार्य र विष्णुराज सुवेदी छन् । संघको कान्तिपुर पब्लिकेशन्स् लिमिटेड प्रतिष्ठानका केन्द्रीय अध्यक्ष अर्जुन पाठकको प्रमुख आतिथ्यमा भेला भएको थियो ।"
"भारतलाई ८ अर्ब ३२ करोडको विद्युत् बिक्री, ५ अर्ब ३६ करोडको खरिद","(काठमाडौं)नेपाल विद्युत् प्राधिकरणले गत ६ महिना (साउनदेखि पुससम्म) मा बिजुली बिक्री गरेर ८ अर्ब ३२ करोड रुपैयाँ आम्दानी गरेको छ । सुक्खायाम लम्बिएर आयात बढाउनु परेपछि त्यसबापतको रकम समेत बाहिरिएको छ । अर्थात् चालु आर्थिक वर्षको हालसम्ममा विद्युत् आयात गर्दा ५ अर्ब ३६ करोड रुपैयाँ बाहिरिएको प्राधिकरणले जनाएको छ ।प्राधिकरणका प्रवक्ता सुरेशबहादुर भट्टराईका अनुसार गत साउनदेखि पुससम्ममा बढी भएको बिजुली भारतीय ऊर्जा विनिमय (आईएक्स) मा बिक्री गरिएको हो । प्राधिकरणले साउनमा करिब १ अर्ब ४ करोड रुपैयाँको बिजुली बेचेको थियो । भदौमा करिब १ अर्ब ९८ करोड, असोजमा सबैभन्दा धेरै करिब २ अर्ब २५ करोड, कात्तिकमा करिब १ अर्ब ५२ करोड र मंसिरमा करिब १ अर्ब ३२ करोड रुपैयाँ बराबरको बिजुली बिक्री गरेको छ । यस्तै पुसमा करिब २१ करोड रुपैयाँको बिजुली बिक्री भएको छ । सात महिनामा १० लाख ७८ हजार ८४८ गिगावाट घण्टा बिजुली भारत निर्यात भएको छ । प्राधिकरणले देशभित्रको मागअनुसार आफ्नो उत्पादन हुन छाडेपछि पुस पहिलो सातादेखि विद्युत् निर्यात बन्द गरेको छ । प्राधिकरणले गत ०७८ कात्तिकदेखि भारतमा बिजुली निर्यात गर्दै आएको छ । प्राधिकरणले पहिलो पटक दुई वटा जलविद्युत् आयोजनाबाट उत्पादित ३९ मेगावाट विद्युत् बिक्री सुरु गरेको थियो । गत जेठमा थप ६ वटा आयोजनाको ३६४ मेगावाट भारतीय बजारमा प्रतिस्पर्धी दरमा बिक्रीको अनुमति पाएको थियो । गत कात्तिकमा थप दुई जलविद्युत् आयोजनाको निर्यातको स्वीकृति पाएको छ । यससँगै प्राधिकरणले हाल १० आयोजनाको गरी कुल ४५२ मेगावाट बिजुली भारतमा बिक्रीको लागि अनुमति पाएको छ । भारतीय ऊर्जा बजार आईएक्समा डे अहेड का आधारमा बिजुली बिक्री हुने गरेको छ । विद्युत् बेच्न र किन्न हरेक दिन बिहान १० देखि १२ बजेसम्म बोलकबोल हुने गरेको छ । डे अहेड मार्केटमा विद्युत् प्रणालीमार्फत तय हुने मार्केट क्लियरिङ प्राइस का आधारमा प्रतियुनिट बिक्री दर तय हुन्छ । एक दिनको बोलकबोलबाट प्रतिस्पर्धी दर तय भएपछि अघिल्लो दिन रातको १२ बजेदेखि अर्को दिनको राति १२ बजेसम्म अर्थात् २४ घण्टा विद्युत् किन्न र बेच्न सकिन्छ । त्यसैगरी प्राधिकरणले साउनदेखि फागुन १५ सम्ममा ५ अर्ब ३६ करोड रुपैयाँ बराबरको बिजुली आयात गरेको छ । प्राधिकरणका अनुसार सुक्खायाम सुरु भएसँगै नदीमा पानीको बहाव घट्नाले उत्पादनमा कमी हुँदा भारतबाट आयात गर्नु परेको छ । हाल प्राधिकरणले दैनिक करिब ४ सय मेगावाटको हाराहारीमा बिजुली आयात गरिरहेको छ । साउनमा करिब १ करोड, भदौमा करिब २ करोड र असोजमा करिब २ करोड रुपैयाँ बराबरको बिजुली आयात गरेको थियो । सुक्खायाम सुरुवातसँगै कात्तिकपछि बिजुली आयात बढेको प्राधिकरणले जनाएको छ । कात्तिकमा करिब ३ करोड, मंसिरमा करिब २० करोड, पुसमा करिब ९२ करोड रुपैयाँ बराबरको आयात भएको छ । माघमा आयात करिब २ अर्ब ९७ करोड रुपैयाँ पुगेको प्राधिकरणले जनाएको छ । फागुनको १५ दिनमा करिब १ अर्ब २० करोड रुपैयाँ बराबरको बिजुली आयात भएको छ । साउनदेखि माघसम्ममा २ लाख ७४ हजार ८३६ गिगावाट घण्टा बिजुली नेपालले किनेको छ । यस वर्ष सुक्खाले गर्दा आन्तरिक उत्पादनमा निकै कमी आएको कारण आयात बढी गर्नुपरेको प्राधिकरणको भनाइ छ । प्राधिकरणका प्रवक्ता भट्टराईका अनुसार हिउँदमा वर्षा नहुँदा यसपालि आन्तरिक उत्पादन करिब एक तिहाइमा खुम्चिँदा औद्योगिक क्षेत्रमा कटौती भएको छ । औद्योगिक क्षेत्रमा उच्च माग हुने समयमा कटौती हुने गरेको छ, उनले भन,े घरयासी प्रयोजनमा भने कटौती गरिएको छैन । प्राधिकरणले बढी भएको बिजुली भारतीय विद्युत् व्यापारलाई बिक्री गर्ने गरेको छ । जसमा विद्युत् खरिदबिक्रीका लागि २४ घण्टालाई १५१५ मिनेटको ९६ वटा ब्लकमा विभाजन गरी बजारले तय गरेको प्रतिस्पर्धी दरमा विद्युत्को कारोबार हुन्छ । त्यसैले हरेक ब्लकको मूल्य फरकफरक हुने गरेको छ । प्राधिकरणले ३ पुससम्म निर्यात गरेको विद्युत्को औसत बिक्रीदर प्रतियुनिट करिब ८ रुपैयाँ २२ पैसा छ ।"
सडक खनेर अलपत्र पारिँदा जाममाथि जाम,"चारलेन सडकको बीच खण्डमा ३५ मिटर लामो पुल बनाइनेछ । आवतजावतको संरचनासहित दूरी ५४० मिटर रहनेछ । रिंगरोडको गाडी फ्लाईओभरबाट जानेछन् । ग्वार्कोबाट वारिपारि गर्ने सवारी साविककै सडकमा चल्नेछन् । यसको ठेक्का आशिषसमानान्तररेलिगेर जेभीले १७ करोड ६ लाख ८८ हजार रुपैयाँमा लिएको हो । ०७९ माघ २७ मा भएको ठेक्का सम्झौताअनुसार दुई वर्षभित्र निर्माण सक्नुपर्ने छ । ठेक्का सम्झौताअनुसार निर्माण भएको पाँच वर्षसम्म त्यसको मर्मतसम्भार ठेक्का लिने कम्पनीले नै गर्ने छ । चीनले चक्रपथ विस्तारको पहिलो खण्ड कोटेश्वरकलंकी सडक ८ लेनमा विस्तार गरेर ०७५ माघमा नेपाल सरकारलाई हस्तान्तरण गरेको थियो । जसको दूरी १०३९ किमि छ ।सडक विभागअन्तर्गत विकास सहायता कार्यान्वयन महाशाखाका प्रमुख विजय जैशी एकान्तकुना र सातदोबाटोमा फ्लाईओभर निर्माणका लागि अध्ययन सकिसकेको बताउँछन् । सातदोबाटो र एकान्तकुनामा फ्लाईओभर निर्माण गर्न १ अर्ब ३४ करोड रुपैयाँ लाग्नेछ । त्यसका लागि स्रोत सुनिश्चितताको माग गर्दै अर्थ मन्त्रालय पठाइएको छ । कोटेश्वरमा अन्डरपास निर्माणमा जापान सहयोग नियोग (जाइका) ले अध्ययन गरिरहेको छ । त्रिभुवन अन्तर्राष्ट्रिय विमानस्थलको केही भाग च्यापेर सुरुङ बनाउने, जडिबुटीमा सानो फ्लाईओभर राख्ने गरी सामान्य डिजाइन बनाउने काम पनि हुँदै छ, जैशीले भने, यसका लागि नेपाल उड्डयन प्राधिकरणले जग्गा दिनेनदिने र तीनकुनेमा रहेको काठमाडौं महानगरको जग्गा विवादित रहेकाले यस सम्बन्धमा बुझ्ने काम भइरहेको छ । नयाँ बानेश्वरको अन्डरपासका लागि डिजाइन भइरहेको छ ।"
स्मार्ट सिरोजेनिक्स नक्सालमा,"काठमाडौं (कास) नेपालका लागि सुजुकी चारपांग्रे सवारीसाधनको आधिकारिक वितरक सिजी होल्डिङ्सले सीजी नेक्स जेनको अवधारणाअनुरूप स्मार्ट सिरोजेनिक्सलाई कम्पनीको आधिकारिक डिलर नियुक्त गरेको छ । स्मार्ट सिरोजेनिक्स शोरुमको उद्घाटन आइतबार सीजी होल्डिङ्सका अध्यक्ष तथा प्रबन्ध निर्देशक अरुणकुमार चौधरी र सिरोहिया ग्रुपका अध्यक्ष गोपालप्रसाद सिरोहियाले संयुक्त रूपमा गरेका हुन् । नक्सालको शोरुमबाट सुजुकीको ग्रान्ड भिटारा, क्रस, अर्टिगा, एक्सएल ६, डिजायर, एलग्निस, ब्यालेनो जस्ता प्रिमियम गाडीहरू खरिद गर्न सकिनेछ । शोरुमबाट टेस्ट राइड, एक्सचेन्ज र फाइनान्सको सुविधा उपलब्ध गराइने स्मार्ट सिरोजेनिक्सका निर्देशक विनोद सिरोहियाले बताए । सुजुकीका कारहरू विश्वसनीय, दक्ष र उच्च पफर्मेन्सका लागि परिचित छन्, उनले भने, हामीले आफ्नो शोरुमबाट सुजुकीका ग्राहकलाई उत्कृष्ट सेवा प्रदान गर्नेछौं । सीजीका अध्यक्ष अरुणकुमार चौधरीले नयाँ व्यापार सुरु गरेकामा सिरोहिया ग्रुपलाई बधाई दिए । सिरोहिया ग्रुपका अध्यक्ष गोपाल सिरोहियाले १९७३ मार्चदेखि गोदरेज एन्ड बोयस कम्पनीको वितरकको जिम्मा लिई जनकपुरबाट सुरु भएको व्यापार व्यवसाय विभिन्न उतारचढावका बाबजुद यहाँसम्म आइपुगेको बताए ।"
अर्थ संक्षेप,"इन्भेस्टमेन्ट मेगा बैंक ३८ औं वर्षमा काठमाडौं (कास) नेपाल इन्भेस्टमेन्ट मेगा बैंक ३८ औं वर्षमा प्रवेश गरेको छ । वार्षिकोत्सवका अवसरमा बैंकका अध्यक्ष पृथ्बीबहादुर पाँडेले नेपाल इन्भेस्टमेन्ट मेगा बैंक देशकै अग्रणी बन्न सफल भएको बताए । स्थापनाको ३७ वर्षसम्म आइपुग्दा बैंकले व्यावसायिक उत्कृष्टता र ग्राहक सन्तुष्टिलाई उच्चतम स्थानमा राखी सेवा प्रवाह गरिरहेको उनको भनाइ थियो । गत पुसमा नेपाल इन्भेस्टमेन्ट बैंक र मेगा बैंक नेपाल लिमिटेडबीच मर्जर भएको थियो । बैंकका प्रमुख कार्यकारी अधिकृत ज्योतिप्रकाश पाण्डेले ग्राहकवर्गको चाहनाअनुसार आगामी दिनमा थप नवीनतम सेवा प्रवाह गरिने बताए । बैंकले वार्षिकोत्सवका अवसरमा ग्राहकहरूलाई डेबिट कार्ड तथा मोबाइल बैंकिङ सुविधा लिँदा सीमित महिनाका लागि शुल्क नलाग्ने सुविधा ल्याएको छ । बैंकले नेपाल रेडक्रस सोसाइटीसँगको सहकार्यमा रक्तदान कार्यक्रम गरेको छ । हुन्डाईको विद्युतीय गाडीमा एक्सचेन्ज अफरकाठमाडौं (कास) नेपालमा हुन्डाई गाडीको आधिकारिक वितरक लक्ष्मी इन्टरकन्टिनेन्टल प्रालिले आफ्नो विद्युतीय गाडीहरूमा आकर्षक एक्सचेन्ज अफरको घोषणा गरेको छ । जसअनुसार ग्राहकहरूले आफ्ना कुनै पनि विद्युतीय गाडी ल्याई नेपालमा सर्वाधिक रुचाइएको हुन्डाईको विद्युतीय गाडी कोना वा लुनिकसँग साट्न सक्नेछन् । यो एक्सचेन्ज योजनामा कोनाको न्यूनतम एक्सचेन्ज मूल्यांकन ४० लाख रुपैयाँ कायम गरिएको छ जुन हालसम्मको मूल्यांकनमा सबभन्दा बढी भएको कम्पनीले जनाएको छ । यो अभियानले नयाँ र विकसित विद्युतीय सवारीसाधनमा अपग्रेड गर्न खोजिरहेका ग्राहकका लागि उत्कृष्ट अवसर दिने कम्पनीको भनाइ छ । यो अफर देशभरका हुन्डाई सोरुमहरूमा उपलब्ध छ ।रिद्धिसिद्धि सिमेन्टद्वारा शैक्षिक सामग्री सहयोगकाठमाडौं (कास) रिद्धिसिद्धि सिमेन्टले मकवानपुरको मनहरी८ सिम्पानीमा अवस्थित मनहरी बहुमुखी क्याम्पसलाई ल्यापटप, कम्प्युटर, प्रिन्ट, प्रोजेक्टरसहित शैक्षिक सामग्री हस्तान्तरण गरेको छ । शुक्रबार आयोजित कार्यक्रममा रिद्धिसिद्धि सिमेन्टका प्रमुख कार्यकारी अधिकृत गुणबहादुर खनालले सामग्री हस्तान्तरण गरेका हुन् । उक्त कार्यक्रममा क्याम्पसका अध्यक्ष तथा पूर्वसांसद ओमबहादुर घलानले कम्पनीको सहयोगप्रति आभार व्यक्त गर्दै उद्योग सञ्चालन र विकासका लागि उक्त भेगका जनताले सहयोग गर्ने विश्वास पनि व्यक्त गरे ।"
'यो अपमान हो,"जेनेभा यात्रामा निस्कनै लागेका बेला तपार्इंको भ्रमण रोकियो, कसले रोक्यो ?प्रधानमन्त्रीजीले रोक्नुभएको हो । करिब ३ बजे विमानस्थलका लागि निस्कने तयारीमा थिएँ । तर, उहाँले भ्रमणमा नजानू भन्ने सन्देश पठाउनुभयो । संसदीय प्रणालीमा प्रधानमन्त्रीले भनेपछि मान्नु परिहाल्यो ।त्यसको जानकारी तपाईंलाई कसरी आयो ?मलाई मुख्य सचिव (शंकरदास बैरागी) ले फोन गर्नुभयो । उहाँले प्रधानमन्त्रीले जेनेभा भ्रमणमा नजानु भन्नुभएको छ भन्ने जानकारी दिनुभयो । तपाईं व्यक्तिगत रूपमा जान लागेको त होइन, प्रधानमन्त्रीकै अध्यक्षतामा बसेको मन्त्रिपरिषद्ले भ्रमण अनुमोदन गरेको होइन र ?हो, म प्रधानमन्त्रीले नै गरेको निर्णयका आधारमा जेनेभा जान लागेको थिएँ । यो भ्रमण रोक्नु अस्वाभाविक हो । अन्तिम समयमा यसरी रोक्नु यो एक प्रकारको अपमान हो ।प्रधानमन्त्रीसँग कुरा गर्नुभयो ?कुरा गर्न लगातार प्रयास गरें । प्रधानमन्त्रीजी गोरखा जानुभएको रहेछ । उहाँका स्वकीय सचिव (रमेश मल्ल) लाई पनि फोन गरें । उहाँले मलाई प्रधानमन्त्रीजीसँग कुरा गराउनुभएन । अहिले (आइतबार राति ९ बजे) सम्म पनि सम्पर्क भएको छैन ।तपाईं जान लागेको कार्यक्रममा तपाईंको भूमिका के थियो ?म संयुक्त राष्ट्रसंघ मानवअधिकार परिषद्को ५२ औं सत्रमा सहभागी हुन जान लागेको थिएँ । हरेक वर्ष हुने नियमित सत्र यस पटक फागुन १५ देखि चैत १३ सम्म चल्दै छ । नेपालले हालसम्म प्राप्त गरेका उपलब्धि र बनाएका योजनाबारे परिषद्को सत्रमार्फत विश्वलाई जानकारी गराउने योजना थियो ।आन्तरिक राजनीतिक दाउपेचले मन्त्रीको भ्रमण अन्तिम घडीमा रोकिँदा अन्तर्राष्ट्रिय क्षेत्रमा कस्तो सन्देश जाला ?यस्तो घटनाले अन्तर्राष्ट्रिय क्षेत्रमा नेपालबारे गलत सन्देश जान्छ । त्यसमा पनि मानवअधिकारको क्षेत्रमा झन् गलत सन्देश जाने देखिन्छ । नेपाल अहिले मानवअधिकार परिषद्को सदस्य मुलुक हो । सदस्यका रूपमा नेपालको यो अन्तिम वर्ष पनि हो । यसमा त्यहाँ हुने नेपालको प्रस्तुतिले अन्तर्राष्ट्रिय क्षेत्रमा धेरै प्रभाव पार्छ । यस्तो नहुनुपर्ने थियो ।अब जेनेभामा नेपाली टोलीको नेतृत्व कसले गर्छ ?प्रधानमन्त्रीज्यूले यसअघि नै ५ सदस्यीय टोलीमा विज्ञका रूपमा गोविन्द बन्दी (पूर्वकानुनमन्त्री) लाई सामेल गराउनुभएको थियो । उहाँ टोलीको नेतृत्व गरेर जानुभयो ।नेपाली टोलीले जेनेभामा के बोल्छ भन्ने त तपाईंलाई पनि थाहा होला किनकि आजको दिनसम्म त तपाईं परराष्ट्रमन्त्री हो नि ?नेपालले जेनेभामा मानवअधिकारको विषयमा आफ्नो धारणा राख्नुपर्नेछ । हामीले यसलाई लिएर तयारी पनि गरेका थियौं । त्यहाँ के बोल्ने र कसरी प्रस्तुत हुने विषयमा राम्ररी तयारी भएको थियो । उक्त फोरममा कार्यकारी तहबाटै नेतृत्व गरेर उपस्थिति जनाउनुपर्ने थियो । किनकि नेपाललाई ए बाट बी मा झार्ने भन्ने हल्ला पनि आइरहेका छन् । यस्तो अवस्थामा कार्यकारीस्तरबाट सहभागिता जनाएर नेपालको बलियो उपस्थिति हुनुपर्ने थियो । परराष्ट्रमन्त्रीको नेतृत्वमा सहभागिता जनाउँदा यसको सन्देश अन्तर्राष्ट्रिय समुदायमा अर्कै जान्थ्यो ।आफ्नै प्रधानमन्त्रीले विश्वास गर्नुहुन्न भने तपार्इं अब परराष्ट्रमन्त्री बनिरहन मिल्ला र ? उहाँ मातहत काम गरिरहन मिल्ला र ?यो दल (एमाले) को निर्णय हो । दलका नेताहरूसँग म निरन्तर सम्पर्कमा थिएँ । हामी (फागुन) २५ गतेसम्म सरकारमा बस्ने भन्ने छ । त्यहीअनुसार हामीले काम गरिरहेका थियौं । दलका नेताहरूले त अझै पनि जानु भन्नुभएको थियो । तर, प्रधानमन्त्रीज्यूले नै नजाऊ भनेपछि संसदीय पद्धतिमा ठीक हुन्न भनेर बसें ।प्रधानमन्त्रीको यो कदमको विषयमा आफ्नो दलका नेताहरूसँग के कुरा भयो ?यस विषयमा मैले बालकोटमा खबर गरिसकेको छु । उहाँहरूले भोलि केही प्रतिक्रिया दिनुहुन्छ होला ।"
दुबईमा रोकिए १४२ हवाई यात्रु,"काठमाडौं (कास) काठमाडौंका लागि उड्नै लागेको नेपाल वायुसेवा निगमको एयरबस आरए ३२० जहाजको दायाँ इन्जिनमा समस्या देखिएपछि १ सय ४२ यात्रु दुबईमा अलपत्र परेका छन् । जहाज उड्न लागेका बेला इन्जिनमा देखिएको समस्या दिनभर पनि समाधान हुन नसक्दा यात्रु उतै रोकिएका हुन् । दुबई अन्तर्राष्ट्रिय विमानस्थलबाट जहाज स्थानीय समयअनुसार बिहान साढे ४ बजे उड्ने तालिका थियो । यात्रु भने राति १ बजे विमानस्थल पुगेका थिए । यात्रु राखेर १० मिनेट हाराहारी ट्याक्सीवेमा गुडिरहेका बेला निगमको अल्फा किलो एक्सरे (नेपाली नाम लुम्बिनी) विमानको दायाँ इन्जिनको तापक्रम आइडल अवस्थामै ६ सय डिग्रीमा पुगेपछि चालक दलका सदस्य दीपुराज जुहार्चन र हीरा थापाले जहाज एप्रोनमै फर्काएका थिए । हाल निगमको विमान त्यहाँ भाडामा लिइएको ग्राउन्ड ह्यान्डलिङ कम्पनीका इन्जिनियर र प्राविधिकको निगरानीमा रहेको छ । नेपाली समयअनुसार राति १० बजेसम्म पनि उडान निश्चित थिएन । त्यो जहाज काठमाडौंमा आइतबार बिहान १० बजे अवतरण हुने समय थियो तर इन्जिनमा समस्या देखिएकाले उतै छ । के भएको ठ्याक्कै जानकारी पाइएको छैन । यताबाट अर्को जहाज पठाउने वा नपठाउने व्यवस्थापनले केही भनेको छैन, निगमका एक इन्जिनियरले भने ।"
मछिन्द्र उपाधि नजिक,(बिर्तामोड)प्रथम भद्रपुर झापा गोल्डकप फुटबल प्रतियोगिताको उपाधिका लागि त्रिभुवन आर्मी क्लब र ए डिभिजन लिग विजेता मछिन्द्र क्लबबीच प्रतिस्पर्धा हुने भएको छ । मछिन्द्रले आइतबारको दोस्रो सेमिफाइनलमा नेपाल एपीएफलाई १० ले पराजित गर्यो । भद्रपुरस्थित मेची रंगशालामा १७ औं मिनेटमा कप्तान सुजल श्रेष्ठले गरेको गोल नै निर्णायक बन्यो । छोटो पास खेलाउँदै एपीएफको पेनाल्टी क्षेत्रमा पुर्याएको बललाई मछिन्द्रका विदेशी खेलाडी आन्द्रेसनियाको पासमा सुजलले बललाई नियन्त्रणमा लिएर सुन्दर गोलमा परिणत गरे । दबाबमा परेको एपीएफले बाँकी ७६ मिनेटसम्म संघर्ष गरे पनि बराबरी गोल फर्काउन सकेन । बराबरी गोलका लागि एपीएफले पहिलो हाफमा निकै मिहिनेत गरेको थियो । मछिन्द्रको गोलपोस्टमा केही आक्रमण बुने पनि बलले पोस्टको दिशा भने लिन सकेको थिएन । ३१ औं मिनेटमा मछिन्द्रका सौरभ लिम्बूको प्रहार एपीएफका गोलरक्षक एन्जल श्रेष्ठले रोकेर थप गोल हुनबाट जोगाएका थिए । घरेलु फुटबलका स्टार खेलाडीले भरिएको मछिन्द्रले दोस्रो हाफमा थप मिहिनेत गरेर खेलेको थियो । स्कोर बढाउन नसके पनि एपीएफलाई भने दबाबमा राख्न सफल भएको थियो । ६७ औं मिनेटमा मछिन्द्रका कप्तान सुजलको कर्नर प्रहारमा दिवाकर चौधरीले हेडमार्फत बललाई गोल दिशा दिन चुके । ७१ औं मिनेटमा टोप विष्टको लामो पासमा सनिश श्रेष्ठको हेडर खेर गयो ।७४ औं मिनेटमा मछिन्द्रका विमल घर्तीमगरको पासमा प्रशान्त अवस्थीले पोस्टको दिशा दिनुअघि बललाई एपीएफका रक्षकले खोसे । ७८ औं मिनेटमा एपीएफका सनिशको क्रस पासमा सविन गुरुङको कडा प्रहार डिफेन्स लाइनमा रहेका मछिन्द्रका आन्द्रेसनियाले क्लियर गरे । ८९ औं मिनेटमा मछिन्द्रका विमलको छोटो पासमा छिरिङ गुरुङको प्रहार गोलपोस्ट नजिकैबाट बाहिरिन पुग्यो । इन्जुरी टाइममा सबिन गुरुङको हेड पासमा टोपले गरेको सशक्त प्रहार पोस्ट माथिबाट बाहिरिएको थियो । क्वाटरफाइनलमा मछिन्द्रले चर्च ब्वाइज युनाइटेड तथा एपीएफले बंगलादेशको कार्वान बजार प्रगति संघलाई पराजित गरेका थिए । मछिन्द्रका गोलकर्ता सुजल प्लेयर अफ द म्याच हुँदै २० हजार रुपैयाँ प्राप्त गरे । फाइनल मंगलबार हुनेछ । गोल्डकपको विजेता टिमले १३ लाख तथा उपविजेता टिमले ७ लाख र ट्रफी पाउनेछन् ।
धरान रन दीपक र राजपुरालाई,"(सुनसरी)भारतीय सेनामा कार्यरत पाँचथरका दीपक सुहाङ लिम्बू र महिलातर्फ नेपाल पुलिसकी राजपुरा पछाईंले ११ औं नेवा च्यारिटी १० किमि रनको उपाधि जितेका छन् । धरानमा आइतबार सम्पन्न दौडमा पुरुषतर्फ लिम्बूले निर्धारित दूरी ३२ मिनेट ५ सेकेन्डमा पूरा गरेर विजेता बने । त्रिभुवन आर्मर् ीक्लबका गजेन्द्र राईले ३२ मिनेट २४ सेकेन्डमा दौड सकेर दोस्रो र केन्याली धावक सिमेन किप्लागतले ३३ मिनेट १३ सेकेन्डमा दूरी तय गरेर तेस्रो भए । पुरुष र महिलामा पहिलो तीन स्थान हात पार्नेलाई समान क्रमशः ६०, ४० र ३० हजार र प्रमाणपत्र प्रदान गरिएको थियो । महिलातर्फ विजेता पछाईंले निर्धारित १० किलोमिटरको दूरी ३७ मिनेट ३६ सेकेन्डमा पूरा गरेकी थिइन् । आर्मीकी पूर्णलक्ष्मी न्यौपानेले ४० मिनेट २८ सेकेन्डमा दूरी पार गर्दै दोस्रो र एपीएफकी आशा राउत ४२ मिनेट २७ सेकेन्डमा दौड सक्दै तेस्रो भए । १६ वर्षमुनिको दौडमा पुरुषतर्फ कविन राई पहिलो, करण लिम्बू दोस्रो र अनिष लिम्बू तेस्रो भए । महिलातर्फ नानी तामाङ पहिलो, कुसुम राई दोस्रो र सुना सिद्धिकी तेस्रो भए । उनीहरूले क्रमशः नगद ७ हजार, ५ हजार र ३ हजार पुरस्कार पाए । भेट्रानतर्फ पुरुषमा धर्म महर्जन पहिलो, निमेश क्षेत्री दोस्रो र पाण्डव महतो तेस्रो भए । भेट्रान महिलातर्फ जमुना लिम्बू पहिलो, श्रीलामा भुटिया दोस्रो र शर्मिला राई तेस्रो भए । उनीहरूले पनि क्रमशः ७ हजार, ५ हजार र ३ हजार रुपैयाँ प्राप्त गरे । विजेतालाई आयोजक धरान रनका संस्थापक सन्तोष राई, अध्यक्ष रमु राई, प्रमुख अतिथि धरानका मेयर हर्कराज साम्पाङ, उपमेयर अइन्द्रविक्रम बेघा, अभिनेता दयाहाङ राई, बीबीसी मास्टर सेफ विजेता सन्तोष साहलगायतले पुरस्कार वितरण गरे । दौडमा स्वदेश र विदेशका ३ हजारभन्दा बढी धावक सहभागी थिए । धरान रन च्यारिटीबाट संकलित रकम बालबालिकाको शिक्षामा खर्च गरिने बताइएको छ । अध्यक्ष रोमु राईले भने, नेवा च्यारिटी कोषमा १२ लाख रुपैयाँ छ । त्यही कोषले १२ बालबालिकालाई पढाइरहेका छौं । यस पटकको रकम पनि कोषमै जम्मा गर्नेछौं ।"
क्यानको साधारणसभा सुर्खेतमा सुरु,"(सुर्खेत)नेपाल क्रिकेट संघ (क्यान) को वार्षिक साधारणसभा आइतबारदेखि वीरेन्द्रनगरमा सुरु भएको छ । कर्णालीमा क्यानको पहिलो साधारणसभा भएको हो । साधारणसभाको कर्णालीका मुख्यमन्त्री राजकुमार शर्माले उद्घाटन गरे । उनले १० औं राष्ट्रिय खेलकुद समयमै आयोजना गर्न पूर्वाधार निर्माणका कामलाई तीव्रता दिइएको बताए । शर्माले कर्णालीमा राम्रा खेलाडी उत्पादन गरी कम्तीमा सय अंकको पदक कर्णाली प्रदेशलाई दिलाउने गरी कार्ययोजना बनाएर काम सुरु गर्न लागिएको बताए । कर्णालीमा राष्ट्रिय प्रतियोगिता गरेर मात्र भएन, १० औं राष्ट्रिय प्रतियोगितामा घरेलु मैदानको सदुपयोग गरी कर्णालीले सम्मानजनक स्थान ल्याउनेछ, उनले भने, कर्णालीको गौरवको आयोजनाका रूपमा प्रदेश रंगशालाको काम पनि भइरहेको छ, जिल्ला जिल्लामा खेल पूर्वाधार निर्माण गर्न बजेटको कमी हुन दिने छैनौं । क्यानको साधारणसभाले कर्णालीमा उत्कृष्ट खेलाडी उत्पादन गर्न प्रेरणा दिएको उनको भनाइ छ ।क्यानले सन् २०२२ मा गर्नुपर्ने वार्षिक साधारणसभा ढिलो गरी गरेको हो । आगामी १० औं राष्ट्रिय खेलकुद कर्णालीमा हुन लागेकाले खेलकुद र यसका पूर्वाधारबारे सन्देश दिने पनि सुर्खेतमा साधारणसभा आयोजना गरिएको क्यानका अध्यक्ष चतुरबहादुर चन्दले बताए । उनका अनुसार २२ डिसेम्बरभित्र साधारणसभा गरिसक्नुपर्ने प्रावधान भए पनि विशेष कारणवशः ढिला भएको हो । उनका अनुसार सोमबार सकिने साधारणसभामा नियमित बजेट र कार्यक्रमलगायत विषयमा छलफल हुनेछ । चन्दले बलात्कार आरोपित पूर्वकप्तान सन्दीप लामिछानेले खेल्न पाउनुपर्ने पनि बताए । उनले यसबारे सम्मानित अदालतले गरेको निर्णय आफूहरूले मान्नेसमेत जानकारी दिए । पुसमा आयोजित टी२० लिगमा म्याच फिक्सिङका दोषीलाई कारबाही गर्ने सम्बन्धमा भने क्यानमा कुनै विवाद नरहेको उनको दाबी छ । म्याच फिक्सिङका सम्बन्धमा आईसीसीको नियमअनुसार नेपाल प्रहरीले पक्राउ गरेर छानबिन गरी कारबाही प्रक्रिया अघि बढाएको छ । यसबारे आईसीसीले चासो दिएको छ । हामीले कारबाही पनि गरेका छौं, उनले भने, अब क्यानले त्यस्ता गतिविधि हुन दिने छैन । साधारणसभामा ४५ जिल्लाका प्रतिनिधि, २१ जना प्रदेश प्रतिनिधि, १७ जना केन्द्रीय सदस्य, ३ पर्यवेक्षक, एम्पायर र कोच गरी ८७ जना सहभागी छन् ।"
खुला टेबलटेनिस हुने,"काठमाडौं (कास) काठमाडौं जिल्ला टेबलटेनिस संघको आयोजनामा १२ औं पूर्णमान वज्राचार्य स्मृति राष्ट्रिय खुला टेबलटेनिस प्रतियोगिता फागुन २५ गतेदेखि हुने भएको छ । पुरुषमहिला सिंगल्स खुला, स्कुल, कलेज, भेट्रान, बहिरा, शारीरिक अपांगता भएका, दृष्टिविहीन र खेल पत्रकारमा गरी ३४ स्पर्धामा प्रतिस्पर्धा हुने आयोजकका अध्यक्ष धर्ममान वज्राचार्यले जनाए । अखिल नेपाल टेबलटेनिस संघको वार्षिक कार्यक्रमअनुसार हुन लागेको प्रतियोगितामा करिब ३ सय खेलाडीको सहभागिता रहने आयोजकले जनाएको छ । सबैका लागि टेबलटेनिस भन्ने नाराका साथ हुन लागेको प्रतियोगिताको पुरुषमहिला सिंगल्समा पहिलो हुनेले ५० हजार, दोस्रोले २५ हजार र तेस्रोले १०१० हजार नगद पुरस्कार पाउनेछन् । फागुन २९ गतेसम्म चल्ने प्रतियोगिताका खेल लैनचौरस्थित राष्ट्रिय टेबलटेनिस प्रशिक्षण केन्द्रमा हुनेछ ।"
एपीएफ स्कुललाई उपाधि,"काठमाडौं (कास) नेपाल एपीएफ स्कुल, कीर्तिपुरले सातौं नेपाल एपीएफ स्कुल कप आमन्त्रित फुटबल प्रतियोगिताको उपाधि जितेको छ । एपीएफले फाइनलमा ल्याबोरोटरी माध्यमिक विद्यालयलाई १० ले पराजित गर्यो ।विकास बोहराको गोलमा आयोजक टोली विजयी बनेको हो । नेपाल एपीएफ स्कुलका खेलकुद संयोजक राजकुमार प्याकुरेलका अनुसार ल्याबोरोटरीका रविन बम्जनले उच्च गोलकर्ताका रूपमा गोल्डेन बुट र विज्ञान खड्काले उत्कृष्ट खेलाडीको पुरस्कार पाए । विवश विकलाई उत्कृष्ट गोलरक्षकको पुरस्कार दिइएको थियो । बेसिक लर्निङ बोर्डिङ स्कुल सतुंगललाई फेयर प्ले अवार्ड प्रदान गरिएको थियो । सशस्त्र प्रहरी बलका मानवस्रोत विभाग प्रमुख एवं विद्यालय व्यवस्थापन समितिका अध्यक्ष सशस्त्र प्रहरी अतिरिक्त महानिरीक्षक नारायणदत्त पौडेल, सशस्त्र प्रहरी नायब महानिरीक्षक कालीदास धौवजी, कीर्तिपुर नगरपालिकाका उपप्रमुख शुभलक्ष्मी शाक्य, अखिल नेपाल फुटबल संघका उपाध्यक्ष दावा लामालगायतले विजयी खेलाडीलाई पुरस्कृत गरे ।"

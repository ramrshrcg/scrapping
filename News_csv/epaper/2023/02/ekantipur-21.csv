शीर्षक,विवरण
नेपाललाई उम्मेदवार बन्न ओलीको प्रस्ताव,"माओवादी बैठकमा दाहालले पछिल्ला दिनमा एमाले, कांग्रेस र एकीकृत समाजवादीका नेतासँग भएका छलफलबारे ब्रिफिङ गरेका थिए । ओलीले सुरुका छलफलमा वाग्मती प्रदेशका पूर्वमुख्यमन्त्री डोरमणि पौडेल र एमाले स्थायी कमिटी सदस्य गुरुराज बरालको नाम प्रस्ताव गरेको तर माओवादीका पदाधिकारीहरूले अस्वीकार गरेको ब्रिफिङ दाहालको थियो । उहाँको मुख्य चाहना डोरमणि पौडेल र गुरु बराल हो । तर मैले ती नाम हुँदैनन्, राष्ट्रिय सहमति हुने खालका नाम प्रस्ताव गर्नुस् भनें, दाहालको भनाइ उद्धृत गर्दै माओवादीका एक पदाधिकारीले भने, पछिल्ला भेटमा उहाँले अरूको नाम त लिनुभएको छैन तर उहाँले माधव नेपाल, बाबुराम भट्टराई र झलनाथ खनाललाई छुट्टाछुट्टै भेटेर तपाईं नै राष्ट्रपतिको उम्मेदवार हो भन्नुभएछ । त्यसकारण परिस्थिति जटिल छ । एकदुई दिन हेरौं । दाहालले कांग्रेस, एकीकृत समाजवादीलगायत दललाई मिलाएर राष्ट्रपति निर्वाचनका विषयमा निर्णय गर्नुपर्ने परिस्थिति रहेको बताएका थिए । कांग्रेसले राष्ट्रपति चाहेको छ । माधव नेपालले राष्ट्रपति चाहेका छन् । एमालेको त हुने नै भयो । त्यसकारण के गर्ने भन्ने अझै दुई दिन पर्खिनुपर्ने भयो । परिस्थिति जटिल छ । यसबीचमा सोचौं, १२ गते निर्णय गरौंला । एकातिर एमालेलाई दिँदा सबै उसकोमा जान्छ । अर्कोतर्फ राप्रपा र स्वतन्त्र पार्टीलगायतका शक्तिहरूसँग मिलेर हामीमाथि घेराबन्दी गरिराखेको छ, परिस्थिति ठीक छैन । कांग्रेसलगायत माधव नेपालहरूलाई मिलाउनुपर्यो । कांग्रेसलाई विश्वासमा लिनुपर्छ । तर अझै दुईतीन दिन सोचौं । बैठकपछि माओवादीका एक पदाधिकारीले राष्ट्रपति निर्वाचनमा नयाँ गठबन्धन बन्ने निश्चित भएको बताए । राष्ट्रपतिका लागि विभिन्न दलबाट धेरै आकांक्षी रहे पनि ठूलो दल कांग्रेसबाट नै राष्ट्रपति चयन हुने गरी राजनीतिक घटनाक्रम विकसित भएको उनको भनाइ छ । माओवादी उपाध्यक्ष एवं प्रवक्ता कृष्णबहादुर महराले भने स्वार्थ जोसँग मिल्छ, त्यससँग सहकार्य गर्ने निष्कर्ष पार्टीले निकालेको बताए । पुस १० भन्दा अहिले परिस्थिति फेरिएको छ । गणतन्त्र, संविधानको रक्षा र शान्ति प्रक्रिया टुंगो लगाउने विषय हाम्रा स्वार्थ हुन् । यी स्वार्थमा जोसँग मिल्छ, त्यससँग सहकार्य हुन्छ, उनले भने, हामीले राष्ट्रिय सहमति भनेका छौं । त्यसका लागि उम्मेदवारी दिने बेलासम्म कोसिस हुन्छ ।प्रधानमन्त्री दाहालले सोमबार दिउँसो मात्र बाह्रबुँदे समझदारी, विस्तृत शान्ति सम्झौता र संविधान निर्माणका बेला सँगै रहेका शक्तिहरू फेरि पनि एकै ठाउँमा उभिन आवश्यक रहेको बताएका थिए । माओवादीको गण्डकी प्रदेश समितिको छैटौं पूर्ण बैठकलाई सम्बोधन गर्दै उनले भनेका थिए, मुलुक राजनीतिक र आर्थिक रूपले अप्ठ्यारो परिस्थितिमा छ । राजनीतिमा दूषित हावा देखिएको छ, अर्थतन्त्र अप्ठ्यारो ठाउँमा छ । राष्ट्रिय सहमतिमार्फत मुलुकका समस्या समाधान गर्नॅपर्छ । राष्ट्रपति र उपराष्ट्रपतिमा राष्ट्रिय सहमति होस् भन्ने हाम्रो चाहनाको अन्तर्य पनि यही हो ।दाहालको भनाइलाई कांग्रेसबाट राष्ट्रपति हुने संकेतका रूपमा धेरैले बुझेका छन् । गत पुस १० मा एमालेको सहयोगमा प्रधानमन्त्री बनेका दाहालले पुस २६ मा कांग्रेससहित प्रतिपक्ष दलबाट पनि विश्वासको मत पाएपछि राष्ट्रपतिमा राष्ट्रिय सहमति हुनुपर्ने प्रस्ताव अघि सारेका हुन् । त्यसपछि नै दाहालले कांग्रेससहित तत्कालीन पाँचदलीय गठबन्धनमा आबद्ध नेताहरूसँग संवाद बढाएका थिए । संवादको अन्तर्यमा एमालेबाहिरबाट राष्ट्रपति खोज्ने रणनीति थियो । राष्ट्रपतिको उम्मेदवारी मनोनयन गर्न केही दिन मात्र बाँकी रहँदा माओवादीको पदाधिकारी बैठकले राष्ट्रिय सहमति जुटाएर पार्टीका तर्फबाट निर्णय लिने अधिकार दाहाललाई दिएको छ ।"
'स्पट फिक्सिङ मा रणनीतिक साझेदार नै संलग्न,"नेपाल टी२० लिगमा जनकपुर रोयल्सका खेलाडी मोहमद आदिल आलमले मिलेमतोमा बलिङ गरेको अदालतमा दायर अभियोगपत्रमा उल्लेख छ । जसअनुसार मिलेमतोमा पुस १२ मा काठमाडौं नाइट्ससँगको खेलमा आलमले १२ औं ओभरको पहिलो बल नो बल र लगत्तैको अर्को बल वाइड फ्याँकेका र पुस १४ मा फारवेस्ट युनाइटेड्सविरुद्धको खेलमा छैटौं ओभरमा पहिलो नो बल र दोस्रो वाइड बल फ्याँकेका थिए । प्रहरीले स्कोर बोर्ड तथा भिडियो विश्लेषण गरी खेल मिलेमतो गर्ने समूहका व्यक्तिले आलमलाई एउटै प्रकृतिबाट नो बल र वाइड बल फाल्न प्रस्ताव गरेको, उनले त्यसबारे समयमै रिपोर्ट नगरेको र त्यसैअनुसार बलिङ गरेको पाएको छ ।आलमले आफूलाई भारतीय नागरिक समीर शेखले त्यस्तो प्रस्ताव गरेको भए पनि आफूले अस्वीकार गरेको दाबी गरेका छन् । कम्मरमा दुखाइका कारण आफ्नो बलिङमा नो बल र वाइड बल हुन पुगेको बताएका छन् । साथै आफूलाई आएको प्रस्तावबारे उनले क्यानका म्यानेजर विनोद दासलाई जानकारी गराएको समेत बयानमा बताएका छन् । प्रहरीले उनले समयमै रिपोर्ट नगरेको तर खेलपश्चात् बलिङमा शंका उत्पन्न भएपछि मात्र म्यानेजर दासलाई बताएको यकिन गरेको छ ।आलमको बलिङ शंकास्पद पाइएपछि आईसीसीबाट खटिएका एन्टी करप्सन युनिट अफिसर (एसीयू) वीर सिंहलाई छानबिनका लागि जिम्मेवारी दिइएको थियो । त्यस आधारमा आईसीसीले प्रहरीलाई गरेको इमेल पत्राचारमा आदिल आलमको बलिङ शंकास्पद रहेको उल्लेख छ ।पूर्वराष्ट्रिय खेलाडी महबुब आलममाथि अन्य टिमका खेलाडीलाई समेत रकम लिएर मिलेमतो गराउने भूमिका खेलेको अभियोग लागेको छ । महबुब आलमले फार वेस्ट युनाइटेडका खेलाडी हासिम अन्सारीलाई पाँच रनभन्दा कम रनमा आउट भएमा चार लाख भारु दिने प्रलोभन दिएका थिए । यो विवरण अन्सारीले नै प्रहरीलाई उपलब्ध गराएका छन् । आलमले आफ्ना छिमेकी रवि माझीले कुनै खेलाडी पाँच रनभन्दा कममा आउट भए वा बलिङ गर्दा एक ओभरमा १० भन्दा बढी रन दिएमा ६ लाख दिने प्रस्ताव गरेको र त्यस्तो प्रस्ताव कार्यान्वयन भए आफूले दुई लाख राख्ने र चार लाख खेलाडीलाई दिने गरी प्रस्ताव गरेको प्रहरीसमक्ष स्वीकार गरेका छन् । प्रहरीले अन्सारीको मोबाइलको प्राविधिक परीक्षण गरी उनीहरूबीचको कुराकानी ल्याबबाट प्रमाणित गराएको छ । महबुब आलम र माझीले पोखरा एभेन्जर्सका खेलाडी आरिफ शेखलाई बलिङ गर्दा विपक्षी खेलाडीलाई ८ रनभन्दा बढी बनाउन दिएमा भारु ६ देखि ८ लाख दिने प्रस्ताव गरेको खुलेको छ । साथै ब्याटिङका क्रममा उनलाई हिट विकेट आउट हुन पनि प्रस्ताव गरिएको थियो । यस्तो प्रस्तावबारे शेखले समयमै रिपोर्ट गरेका थिए । आईसीसीका एन्टी करप्सन अफिसर वीर सिंहले नेपाल प्रहरीलाई इमेलमार्फत दिएको जानकारीमा महबुब र माझीलाई अन्य खेलाडीलाई करप्ट अप्रोच गरेको आफूले छानबिनबाट पाएको उल्लेख गरेका छन् । उनले माझीलाई भारतको बिहारमा खेल मिलेमतो गराउने सञ्जालमा सक्रिय व्यक्तिका रूपमा उल्लेख गर्दै महबुबलाई यसअघि अन्य लिगमा पनि यस्तो गतिविधिमा संलग्न रहेको पाइएको खुलाएका छन् ।त्यस्तै आरिफ शेखलाई नितेश गुप्ता भन्ने नितेश साहले आफ्ना सानोबुबा वीरेन्द्र साहसहित मिलेमतोका लागि प्रस्ताव गरेको खुलेको छ । शेखलाई उनी अभ्यासरहित स्थान हात्तीवनस्थित ग्रेट हिमालयन क्रिकेट एकेडेमीमा गएर ब्याटिङ गर्दा हिट विकेटका लागि प्रस्ताव राखेका थिए । खेल सुरु हुनुभन्दा पहिले नै पुस ७ मा आएको यस्तो प्रस्तावबारे शेखले प्रहरीसँगको बयानमा बताएका छन् ।काठमाडौं नाइट्सका व्यवस्थापक विकास ध्यानीले आफ्नै टिमका मलेसियन खेलाडी वीरनदीप सिंहसमक्ष मिलेमतो गरी खेलेमा सेभेन थ्री स्पोटर््स प्रालिका सञ्चालक जतिन अहलुवालिया र सीईओ अभिषेक सक्लानीले विभिन्न देशमा आयोजना गर्ने लिगमा सहभागी गराउने, कप्तान बनाउने, पारिश्रमिक दोब्बर गर्नेलगायतका प्रलोभन दिएका थिए । ध्यानीले आफू सेभेन थ्री स्पोर्ट्सको चिफ फाइनान्स अफिसरसमेत भएको बताउँदै दरबारमार्गस्थित डबल डेकर लाउन्जमा पुर्याएर सिंहलाई प्रलोभन दिएका थिए ।अभियोगपत्रमा उल्लेख भएअनुसार उनले सेभेन थ्री स्पोर्ट्सका निर्देशक जतिन अहलुवालिया र प्रमुख कार्यकारी अधिकृत अभिषेक सक्लानीको संसारभरका क्रिकेट लिगमा सम्पर्क रहेको, बमोजिम खेले आईपीएलमा सहभागी गराउने, क्यानडामा आयोजना हुन लागेको नयाँ लिगमा पनि सहभागी गराउने, पारिश्रमिक दोब्बर दिने र अर्को वर्षको लिगमा कप्तान बनाउने प्रलोभन दिएको सिंहले नै प्रहरीलाई जानकारी गराएका छन् । आईसीसीका एन्टी करप्सन युनिट अफिसर वीर सिंहले इमेलबाट प्रहरीलाई खेलाडी वीरनदीप सिंहलाई जतिन अहलुवालियाकै निर्देशनमा ध्यानले प्रस्ताव गरेको उल्लेख गरेका छन् । जतिन अहलुवालियाकै निर्देशनमा ध्यानीले वीरनदीप सिंहलाई करप्ट एप्रोच गरेको र जतिन अहलुवालिया खेलमा मिलेमतो र अनियमिततातर्फ दिशानिर्देश गर्ने प्रमुख व्यक्ति रहेको देखिन्छ, अभियोगपत्रमा छ ।लिगको रणनीतिक तथा व्यापारिक साझेदार सेभेन थ्री स्पोर्ट्सले कोचिङ सेन्टर, व्यायामशाला, स्वास्थ्य क्लब, फिटनेस केन्द्र र सट्टेबाजी घर सञ्चालन गर्न नेपालमा शाखा कार्यालय स्थापना गर्ने उद्देश्य राखेको कम्पनी रजिस्ट्रारको कार्यालयमा पेस गरेको प्रबन्धपत्रमा उल्लेख छ । नेपालमा सट्टेबाजी गैरकानुनी छ । त्यसैले देखावटी रूपमा रणनीतिक तथा व्यावसायिक साझेदारका रूपमा रही आफ्नो अनुकूलका टिम र व्यवस्थापनमा खटिएका कर्मचारीमार्फत खेलाडीसमक्ष पहुँच पुर्याएर मिलेमतो र सट्टेबाजीमा उनीहरूलाई प्रयोग गर्ने भित्री मनसाय रहेको पाइएको अभियोगपत्रमा उल्लेख छ ।पुस १२ मा काठमाडौं नाइट्सले जनकपुर रोयल्सलाई हराएपछि आयोजना गरिएको डिनर पार्टीमा सेभेन थ्री स्पोर्ट्सका अहलुवालिया र सक्लानीसमेत उपस्थित थिए । प्रतियोगितामा सहभागी टिम आयोजक र प्रतियोगिताको रणनीतिक साझेदारबाट पूर्ण रूपमा स्वतन्त्र हुनुपर्नेमा उक्त पार्टीहरूमा अहलुवालिया र सक्लानीको उपस्थितिलाई प्रहरीले टिम नै उनीहरूको नियन्त्रणमा रहेको र सट्टेबाजी गराउने उद्देश्यले आफ्नै मानिसहरूलाई मालिकका रूपमा प्रयोग गरेको पाइएको उल्लेख गरेको छ । त्यस्तै विराटनगर सुपर किङ्सका कप्तान एन्ड्रे म्याकार्थीलाई प्रशिक्षकको निर्णयविपरीत टिमका व्यवस्थापक राहुल शर्माको निर्देशनबमोजिम मिलेमतो गरी खेलेको अभियोग लागेको छ । उनका छोरा गुरान्सु शर्मा टोलीका ओपनिङ ब्याटर थिए । प्रशिक्षकले गुरान्सु र प्रदीप ऐरीलाई ओपनिङमा ब्याटिङका लागि पठाउन निर्देशन दिए पनि व्यवस्थापक शर्माले त्यसमा हस्तक्षेप गरे गुरान्सु र म्याकार्थीलाई ओपनिङ ब्याटिङमा पठाएका थिए । १ सय ९० रनको ठूलो विजयी लक्ष्य पछ्याउनुपर्ने अवस्थामा व्यवस्थापक शर्माको निर्देशनअनुसार उनीहरूलाई ६ ओभरमा ३० रन मात्र बनाउन भनिएको थियो र उनीहरूले सोहीबमोजिम २९ रन बनाएका थिए । पुस १६ को जनकपुर रोयल्ससँगको खेलमा शर्माले गुरान्सु र म्याकार्थीलाई ड्रेसिङ रुमभित्र यस्तो निर्देशन दिँदा टोलीका अर्का खेलाडी पृथु बाँस्कोटाले यो संवाद सुनेपछि टोलीका उपकप्तान रोहित पौडेलमार्फत एसीयूमा उजुरी गराएका थिए । विराटनगरले जिम्बावेका सिकन्दर राजाको स्थानमा कम प्रभाव भएका खेलाडीलाई उतारेर खेलको प्राकृतिक स्वभाव बिगारेको अभियोगपत्रमा उल्लेख छ ।"
उन्मुक्ति पाउनेमा नेताकार्यकर्ता,"मकवानपुरको वाग्मती गाउँपालिका१२ का भूगोल माझी सहोदर भाइ २५ वर्षीय मेघबहादुरको हत्या अभियोगमा सर्वोच्चबाट जन्मकैदको सजाय पाएका व्यक्ति हुन् । अनुसन्धानका क्रममा पैतृक सम्पत्ति हडप्न भूगोलले २०७२ मंसिरमा घरेलु हतियार प्रहार गरेर भाइको हत्या गरेको र कसुरबाट बच्न शव माटोमा गाडेको खुलेको थियो । भूगोललाई मकवानपुर जिल्ला अदालतले २०७२ चैत २ मा जन्मकैदको सजाय सुनाएकामा उच्च अदालत पाटनले २०७३ पुस ५ र सर्वोच्च अदालतले २०७७ कात्तिक २८ मा सदर गरिदिएका थिए । उनको पनि सजाय माफी भएको छ । सवारी ज्यान मुद्दामा जिल्ला अदालत कास्कीबाट दोषी ठहर पर्वत महासिला गाउँपालिका६ का आदर्श क्षेत्री र सुर्खेत जिल्ला अदालतबाट दोषी ठहर भीमदत्त नगरपालिका१, कञ्चनपुरका अभिनन्दन लामिछानेले पनि राष्ट्रपतिबाट आममाफी पाएका छन् । हत्या अभियोगमा सर्वोच्चबाट दोषी ठहर धादिङ नीलकण्ठ नगरपालिका१३ का इन्द्रबहादुर गुरुङले जन्मकैदमा बस्नुपरेन । हत्यामै सर्वोच्चबाट दोषी ठहर भई जन्मकैद सजाय पाएका रोल्पाका दिलमान भन्ने राजबहादुर बुढामगर, रामकुमार बुढामगर र राजधन बुढामगर तथा ओखलढुंगाका लडवीर राईले जन्मकैदबाट उन्मुक्ति पाएका छन् । ज्यान मार्ने उद्योग र बैंक लुटपाटडाँका मुद्दामा सर्वोच्च अदालतबाट दोषी ठहर भएका रोल्पा घोडाघोडीका विकल्प भन्ने विजय केसीले पनि माफी पाएका छन् । उनी माओवादी द्वन्द्वकालमा जनमुक्ति सेनाका ब्रिगेड कमान्डर रहेको पनि खुलेको छ । रोल्पा घोडागाउँ स्थायी घर भएका केसी माओवादी शान्ति प्रक्रियामा आएपछि सेनामा समायोजन नभई ५ लाख लिएर स्वैच्छिक अवकाशमा गएका थिए । त्यसपछि पार्टीको काममा सक्रिय उनकै योजनामा २०७१ वैशाख १५ मा बैंकको रकम लुटपाट भएको अनुसन्धानमा खुलेको थियो । पोखराको न्युरोडस्थित मेगा बचत तथा ऋण सहकारी संस्थाबाट यती डेभलपमेन्ट बैंकका कर्मचारी पैसा बोकेर जाने क्रममा नकावधारी समूहले पेस्तोल देखाई ३१ लाख ४२ हजार रुपैयाँ लुटेको घटना अनुसन्धान गर्दा केसीसहित अरू ५ जनाको संलग्नता पुष्टि भएको थियो । कास्की जिल्ला अदालतले २०७४ असार १५, पुनरावेदन (हाल उच्च) अदालत पोखराले २०७५ असार २६ मा र सर्वोच्चले २०७७ चैत १७ मा उनलाई दोषी ठहर गरेका थिए । अदाततले केसीमाथि ज्यान मार्ने उद्योगमा ९ वर्ष र डाँकाचोरी मुद्दामा ६ वर्ष गरी १५ वर्ष कैद सजाय तोकेको थियो । राष्ट्रपतिबाट सजाय माफी भएसँगै केसीले उन्मुक्ति पाएका छन् । उनलाई माफी दिलाउन माओवादीले निकै जोडबल गरेको गृह मन्त्रालय स्रोतले जनाएको छ ।गोरखा आरुघाटका विक्रमबहादुर गुरुङविरुद्ध हतियार र गोलीगट्ठासहित भागेको कसुरमा सैनिक विशेष अदालतले २०७९ साउन २६ मा दोषी ठहर गर्दै कैद र जरिवानाको फैसला सुनाएको थियो । उनले माफी पाएसँगै भगौडा र हतियार गायब बनाएको कसुरबाट उन्मुक्ति पाएका छन् । म्यानपावर कम्पनी दर्ता नै नगरी वैदेशिक रोजगारी र मानव तस्करीका गतिविधिमा संलग्न रहेको कसुरमा पक्राउ परेकी सुनीता लामा वैदेशिक रोजगार न्यायाधिकरण र सर्वोच्च अदालतबाट दोषी ठहर भएकी थिइन् । सरकारबाट इजाजत नै नलिई वैदेशिक रोजगारीमा पठाइदिने भन्दै दर्जनौं व्यक्तिका राहदानी संकलन र रकम असुली गरेको कसुरमा २०७१ कात्तिक २४ मा न्यायाधिकरणले लामालाई दोषी ठहर गरेको थियो । यस्तै सर्वोच्चले २०७८ चैत ९ मा लामालाई दोषी ठहर गर्ने न्यायाधिकरणको फैसला सदर गर्दै १ लाख ५० हजार जरिवाना र १ वर्ष ६ महिना कैद सजाय सुनाएको थियो । फैसलाको वर्ष दिन नबित्दै उनले फागुन ७ मा राष्ट्रपतिबाट माफी पाएकी छन् ।राष्ट्रिय मानव अधिकार आयोगका पूर्वसदस्य गोविन्द शर्मा पौडेलले कानुनका छिद्रमा टेकेर राष्ट्रपति र प्रधानमन्त्रीले मिलेमतोमै दोषीलाई उन्मुक्ति दिएको टिप्पणी गरे । यसबाट राज्यले पीडितलाई न्यायको साटो थप आहत बनाएको उनको भनाइ छ । अपराधीले तोकिएको सजाय भुक्तान गर्ने गरी राज्यले पीडितको पक्षमा काम गर्नुपर्नेमा कानुनका छिद्रलाई टेकेर दोषीलाई छुटाउन सौदाबाजी गरिएको छ । यसको भागीदार मूल रूपमा प्रधानमन्त्री र राष्ट्रपति हुनुपर्छ, उनले भने, यसबाट राष्ट्रपतिले भाग्ने ठाउँ छैन । सरकारले गरेको निर्णय हो भनेर पन्छिने हो भने हिजो नागरिकता विधेयक किन रोकेको ? पीडितलाई थप आहत हुने गरी सरकारले निर्णय गरेर पठाउँदा रोक्न सक्नुपर्थ्यो । अपराधीले उन्मुक्ति पाउने र पीडित पक्ष थप अन्याय र आहतमै बस्नुपर्ने यस्तै अवस्थाले आम नागरिकमा राज्यप्रति अविश्वास र वितृष्णा बढेको उनको भनाइ छ । संविधानले अपराधपीडितको हकलाई मौलिक हकमा सूचीबद्ध गरेको छ । संविधान जारी भएको ३ वर्षपछि २०७५ असोज २ मा जारी भएको अपराध पीडित संरक्षण ऐनले पीडितका अधिकारलाई उच्च प्राथमिकतामा राखेको छ । ऐनको प्रस्तावनामै नेपालको फौजदारी न्यायिक प्रक्रियाको अभिन्न अंगका रूपमा रहेको अपराधपीडितको न्यायको अधिकार सुनिश्चित गरी आफू पीडित भएको मुद्दाको अनुसन्धान तथा कारबाहीसम्बन्धी जानकारी पाउने र कानुनबमोजिम सामाजिक पुनःस्थापना र क्षतिपूर्तिसहितको न्याय पाउने व्यवस्था गरी अपराधबाट पीडितलाई पर्न गएको प्रतिकूल असर न्यून गर्न तथा कसुरको परिणाम व्यहोर्नुपरेको क्षतिपूर्तिसमेतको व्यवस्था गरी पीडितको हकहितको संरक्षण गर्ने सम्बन्धमा आवश्यक व्यवस्था गर्न वाञ्छनीय भएकाले भन्ने उल्लेख छ । तर, मन्त्रिपरिषद्को सिफारिसमा राष्ट्रपतिले दोषीलाई अनुकूल हुने गरी उन्मुक्ति दिएर पीडितले न्याय पाउने आधारमा पनि कुठाराघात गरिएको छ । कसुरदारलाई माफी दिइएको यो पहिलो पटक होइन । हरेक वर्ष प्रजातन्त्र दिवस, लोकतन्त्र दिवस, संविधान दिवस, पर्वलगायतको छेकोमा सरकारमा रहेका दलले जघन्य अपराधका कसुरदारलाई उन्मुक्ति दिइरहेका छन् । संविधान दिवसको मौकामा गत असोज ३ मा जन्मकैदसहितको सजाय पाएका २१ जनाले माफी पाएका थिए । बाँकी सजाय कट्टाको फाइललाई जिल्ला कारागार कार्यालयबाट कारागार व्यवस्थापन विभाग हुँदै गृह मन्त्रालयले आवश्यक निर्णय गर्न मन्त्रिपरिषद्मा पठाउँछ । माफीको फाइल भने सिधै दोषीका तर्फबाट गृह मन्त्रालयले गुपचुप अघि बढाउने र निर्णय भइसकेपछि मात्रै त्यसको जानकारी बाहिरिने गरेको छ ।"
विश्वकपपछि कतार फुर्सदिला कामदार,"(काठमाडौं)कतारको ठूलो कन्स्ट्रक्सन कम्पनी नासिर अल अली मा केही समय अगाडिसम्म झन्डै आठ हजार कामदार थिए । अहिले कामदार संख्या ३५ सय हाराहारीमा झरेको छ । उनीहरूमध्ये पनि सबैले काम पाएका छैनन् । फुर्सदिला बनेकामा नेपाली मात्रै करिब तीन सय छन् । उनीहरू ड्युटी पाइने दिन पर्खेर बस्ने कि घर फर्किने दोधारमा छन् । जनवरीदेखि नै हामीले काम पाएका छैनौं । बेसिक तलब पनि दिइएको छैन । कोठामा सुतेरै दिन बितिरहेको छ, इलामका मिलन खतिवडाले भने । खतिवडा म्यानपावर कम्पनीलाई १ लाख ७० हजार रुपैयाँ तिरेर १४ महिनाअगाडि मात्र कतार पुगेका थिए । उनी लेबनानी कम्पनीमा मार्बल लगाउने काम गर्थे । त्यो कम्पनीले आफूसँग काम नभएको भन्दै घर फर्काउने सूचीमा खतिवडाको नाम राख्यो । उनले घर फर्किनुको सट्टा २१ सय रियाल (६७ हजार रुपैयाँ) खर्चेर कम्पनी परिवर्तन गरे । नयाँ कम्पनीले पनि स्वदेश जाऊ भन्न थालेपछि उनी तनावमा छन् । पुरानो कम्पनीमा ९० जना काम गर्थे । २० जनालाई राखेर सबैलाई घर पठाए । अहिले म यता न उताको भएँ, उनले भने ।अल सेल कम्पनीसँग पनि आठ हजार कामदार थिए । उसले २५ प्रतिशत मात्रै कामदार राखेर बाँकीलाई चारमहिने बिदामा घर पठाइसकेको छ । हाम्रो कम्पनीले आफूसँग भएकोबाहेक अन्य कम्पनी (सप्लाई) बाट चार हजारभन्दा बढी कामदार लिन्थ्यो । अहिले सप्लाई कम्पनीबाट ल्याइएको एक जना कामदार भेटिँदैन, उक्त कम्पनीमा रहेका मोरङका खड्ग पौडेलले भने, कम्पनीसँग नयाँ आयोजना नभएपछि कामदारले काम गर्ने ठाउँ भएन । नयाँ परियोजना आउँछ कि भनेर कम्पनीले केही कामदारलाई जगेडाका रूपमा राखिरहेको उनले सुनाए । घर गएर पनि काम छैन । कम्पनीको अवस्थामा सुधार होला कि भनेर बाध्यताले बसिरहेका छौं, पौडेलले भने । ३५ सय कामदारलाई रोजगारी दिएको अल अवा ट्रेडिङ कम्पनी पनि संकटमा छ । उसले कामदारलाई घर पठाइरहेको छ । अहिले हाम्रो क्याम्पमा ४ सय जति बाँकी होलान् । कसैको काम छैन, त्यही कम्पनीमा रहेका चितवनका देवराज पाठकले भने, कम्पनीले लेबरहरूलाई तलब दिने गरे पनि माथिल्लो तहका कर्मचारीले तलब पाएका छैनन् । मेरो ६ महिनादेखिको तलब बाँकी छ ।कतारमा १० हजारभन्दा बढी कामदार राख्ने त्रिसिसी, युसिसी, अरब बिल्डरजस्ता ठूला कम्पनीले पनि ५० प्रतिशतभन्दा बढी कामदार कटौती गरेका छन् । नेपाली प्रवासी श्रमिक संघ कतारका अध्यक्ष शेषराज तिमल्सिनाले बिनातलब बस्नुपर्ने श्रमिकको संख्या बढ्दै गएको बताए । कम्पनीमा काम खोज्दै हिँड्नेहरू धेरै छन् । कम्पनीको क्याम्पबाहिर साथीहरूको शरणमा बस्नेहरूको अवस्था नाजुक छ, उनले भने, बजार पनि सुनसान छ । कतै राम्रो व्यापार देखिँदैन । कतारमा ड्राइभिङको काम गरिरहेका दीपेन्द्र कार्कीले कम्पनीको अवस्था बिगि्रँदै गएको बताए । ६०६५ जना बोक्ने गाडीमा १०१५ जना लिएर जानुपर्छ । म काम गर्ने कम्पनीले ६ सयलाई घर पठाएर अहिले दुई सय मात्रै राखेको छ, उनले भने, जनवरीको तलब अहिलेसम्म पाइएको छैन । कतार सरकारले २०२२ को नोभेम्बरडिसेम्बरमा भएको विश्वकप फुटबललाई लक्ष्य गरी गत सेप्टेम्बरभित्र सीमित कामदार राखेर अरूलाई बिदामा पठाउन आदेश दिएको थियो । त्यसपछि सबै कम्पनीले सीमित कामदार राखेर अरूलाई बिदामा पठाएका थिए । बिदाका कामदार फर्किन थालेका बेला कम्पनीले आफूसँग राखिएका कामदार पनि पठाउन थालेका हुन् । कतारका ठूला सरकारी आयोजना निर्माणको जिम्मेवारी बोकेको द पब्लिक वर्क्स अथोरिटी (असघल) ले दुई वर्षयता बृहत् आयोजनाको टेन्डर गरेको छैन । असघलले १९ अक्टोबर २०२० यता सडक, भवन, खानेपानी, सहरी पार्कसँग सम्बन्धित १ हजार ८ सय ८३ आयोजना बनाउन ठेक्का दिएको थियो, तीमध्ये झन्डै एक दर्जन आयोजना मात्रै निर्माणधीन छन् र ती पनि अन्तिम चरणमा छन् । कोरोना महामारीअघिसम्म कतार नेपालको प्रमुख रोजगार गन्तव्य मुलुक थियो । सन् २०१९२० मा वैदेशिक रोजगार विभागबाट श्रम स्वीकृति लिएकामध्ये ३१८ प्रतिशत नेपाली कतार गएका थिए । त्यस वर्ष नेपालमा कुल रेमिट्यान्सको १७६ प्रतिशत अर्थात् ५३९३ बिलियन अमेरिकी डलर कतारबाट भित्रिएको थियो । विश्वकपपछि नेपाली कामदारको संख्या घट्दै गएपछि रेमिट्यान्समा समेत असर पर्ने देखिएको छ । कतार सरकारले विश्वकप अगाडिसम्म ३ लाख ६४ हजार ३ सय ८९ नेपाली कार्यरत रहेको विवरण नेपाली दूतावासलाई दिएको थियो । तीमध्ये १५ हजार ५ सय ५५ जना महिला थिए । अहिले यो संख्यामा निकै कमी आइसकेको छ । कतार जानेभन्दा फर्किनेको संख्या बढी छ । गत साउनदेखि पुस मसान्तसम्म १९ हजार ५४ जना नयाँ कामदार कतार गएका हुन् । यसमध्ये अधिकांश विश्वकप आयोजनासँग सम्बन्धित तीनमहिने अस्थायी प्रकृतिका कामदार थिए । बिदामा आएर फर्किएका भने ३४ हजार ८ सय ४२ जना छन् । कतारमा निर्माण कार्य उच्च बिन्दुमा पुगेको बेला नेपालबाट प्रतिमहिना ३० हजार जना जान्थे । विश्वकपपछाडि २ हजार जना गइरहेका छन्, वैदेशिक रोजगार व्यवसायी संघका अध्यक्ष राजेन्द्र भण्डारीले भने, अहिले कतारको रोजगारी एकदमै सुस्त देखिन्छ ।कतारका लागि नेपाली राजदूत नरेशविक्रम ढकालले काम नपाएर स्वदेश फर्कनेको संख्या बढ्दै जाने देखिएको बताए । कतारमा ठूलो जनशक्ति निर्माणसँग जोडिएको छ । सप्लाई कम्पनीले काम दिने सम्भावना न्यून बन्दै गएको छ, उनले भने, हालै विश्वकप सकिएको हिसाबले कतार सरकारले केही समय विगतको समीक्षा गरिरहेको देखिन्छ । कतारले १५१६ वटा ठूला आयोजना ल्याउने योजना बनाएको छ । तर, त्यो कहिलेदेखि कार्यान्वयनमा आँउछ भन्ने यकिन छैन ।नयाँ टेन्डर आह्वान भइहाले पनि प्रक्रियामा जान समय लाग्ने भएकाले कम्पनीलाई धेरै समयसम्म कामदार क्याम्पम राखिराख्न कठिन छ । अहिले बजारमा कामदार छन् तर काम छैन । पहिला हामीले कामदार पठाउँदा घण्टाको १४ रियालसम्म पाएका थियौं । अहिले घण्टाको ७ रियालमा झर्दा पनि काम पाउन सकिएको छैन, एक सप्लाई कम्पनीका व्यवसायीले कान्तिपुरलाई भने, कामदारलाई त्यतिकै क्याम्प राख्न कठिन छ । धेरैलाई जाने भए टिकट दिन्छौं भनेका छौं । एउटै कम्पनीमा लामो समय काम गरेका कामदारलाई कतारको श्रम कानुनअनुसार उपदानसहितको सेवासुविधा दिनुपर्ने हुन्छ । तत्काल सबै सुविधा दिएर बिदाई गर्न सकिने अवस्थामा नभएको भन्दै केही सप्लाई कम्पनी न्यूनतम तलबसमेत नदिई खाना मात्रै खुवाएर राख्ने पक्षमा देखिएका छन् । बैंकबाट ऋण लिन सक्ने कम्पनीहरूले मात्रै बिनाकाम तलब र खाना दिइरहेका छन् । हाम्रो कम्पनीले बैंकबाट ऋण लिएर कामदारलाई तलब दिइरहेको छ । कामदारको समस्या पनि बाहिर जान दिइएको छैन, एक कम्पनीको मानव संसाधन विभाग प्रमुख रहेका एक नेपालीले भने ।विश्व बजारमा तेल र ग्यासको मूल्य बढ्ने विश्वासमा आउँदो वर्ष कतारको आर्थिक वृद्धि ४ प्रतिशत पुग्ने अनुमान गरिएको छ । अर्थमन्त्री अली विन अहमद अल कुवारीले गत डिसेम्बरमा सन् २०२३ मा राजस्व संकलन २२८ बिलियन रियाल हुने भन्दै बजेट प्रस्तुत गरेका थिए, जुन अघिल्लो वर्षभन्दा १६ प्रतिशतले बढी हो । खर्च भने १ सय ९९ बिलियन रियाल हुने अनुमान छ । कतारको आर्थिक अवस्था कमजोर नभए पनि निर्माणका नयाँ आयोजनाहरू तत्काल घोषणा नहुँदा बाहिरबाट ल्याइएका श्रमिक कामविहीन हुनुपरेको हो । नेपाल फर्के भने विदेश आउन फेरि अर्को प्रक्रिया चल्नुपर्छ । म्यानपावर खोज्ने झन्झट हुन्छ । कस्तो कम्पनीमा पर्छ थाहा हुँदैन । २ लाखभन्दा बढी खर्च हुन्छ । त्यसैले काम नभए पनि केही महिना यही बस्ने योजनामा छु, ड्राइभिङ गरिरहेका कार्कीले भने ।"
बेलुन चढेर कोरियाबाट क्यानडा,"सन् १९९५ मा आजकै दिन (फेब्रुअरी २१) मा स्टिभ फोसेट बेलुनमा उडेर एक्लै प्रशान्त महासागर पार गरेका थिए । दक्षिण कोरियाबाट बेलुनमा चढेका उनी क्यानडाको लिडरमा उत्रेका हुन् । त्यस्तै, सन् २००२ मा उनले तातो हावा भरिएको बेलुनमा एक्लै उडेर विश्वको परिक्रमा गरी विश्व रेडर्क समेत कायम गरेका थिए । त्यसका साथै उनले विभिन्न साहसिक गतिविधिसम्बन्धी अन्य रेकर्डहरू समेत कायम गरेका छन् । उड्डयनसम्बन्धी उनले राखेका ९१ वटा रेकर्डमध्ये ३६ वटा हालसम्म पनि कायम छन् । त्यस्तै उनले नौकाबिहारसम्बन्धी २३ वर्टा विश्व रेकर्ड राखेका छन् । अमेरिकाको टेनसीमा सन् १९४४ को अप्रिल २२ मा जन्मिएका फोसेटको ६३ वर्षको उमेरमा २००७ को सेप्टेम्बर ३ मा दुर्घटनामा मृत्यु भएको थियो । उनी चढेको हलुका एयरक्राफ्ट अमेरिकी राज्यहरू नेभदा र क्यालिफोर्नियाबीचको ग्रेट बेसिन डेजर्टमा वेपत्ता भएको थियो । दुर्घटनामा परेको उक्त एयरक्राफ्ट २००८ मा पत्ता लागेको थियो ।"
रोजाइमा मौलिक नाम,"(काठमाडौं)सिन्धुपाल्चोकका सुखदेव नेपाल पेसाले इन्जिनियर हुन् । तर रेस्टुरेन्ट व्यवसाय भने उनको सानैदेखिको सौख हो । त्यसलाई पूरा गर्न उनले फरक थिम बनाए, मेन्यु आफैंले डिजाइन गरेर र रेस्टुरेन्टको नाम दिए ससुराली । इन्जिनियरिङ कन्सल्टेन्सी चलाएको भए पनि रेस्टुरेन्ट खोल्छु भन्ने थियो । तर बजारमा रहेका भन्दा केही फरक दिने चुनौती पनि थियो, उनले भने । रेस्टुरेन्टको नामसँग त्यसको पूर्वाधार र सेवालाई पनि एउटै थिममा जोड्न सकिने भएकाले ससुराली नाम रोजेको उनले बताए । करिब डेढ वर्षदेखि भक्तपुरस्थि मनोहरा किनारामा सञ्चालनमा रहेको उनको रेस्टुरेन्टभित्र मामाघर, माइतीघर र ससुरालीका छुट्टाछुट्टै क्षेत्र छन् । जहाँ महिलाहरू माइतीघर आएको, बच्चाहरू मामाघर र पुरुषहरू ससुराली आएको महसुस गर्न सक्छन् । ससुरा बाले व्यवस्था मिलाउने काम गर्छन् भने सासू आमाले मीठो पकाएर खुवाछिन् भन्ने थिम हो । तर सासू आमा पकाउने थिम भए पनि यथार्थमा त्यस्तो गर्न नसकेको सञ्चालक नेपालले बताए । महिला सेफलाई राखेर एक डेढ महिना कोसिस गर्यौं, उनले भने, साँझ परेपछि मात्रै रेस्टुरेन्टमा चहलपहल सुरु हुँदा पारिवारिक समय मिलाउन अलिक असहज भयो । ससुरालीको स्पेसल डिस भनेको मेजमानी सेट, ज्वाइँ थाली सेट र साली भेना चिकेनलगायत हुन् । नाम मात्र होइन, त्यसको भूमिका पनि त्यस्तै होस् भनेर काम गर्न थालेको २७ वर्षीय नेपालले बताए । पेसाले क्याबिन क्रु हुन् इलामका अरुणदीप भट्टराई । उनले अर्का क्याबिन क्रु पदमबहादुर कार्कीसँग मिलेर राजधानीमा चिया कटेरो चलाइरहेका छन् । परापूर्वकालदेखि नै बिहान उठेपछि चिया पिउने संस्कृति रहे पनि पछिल्लो समय कफीको मात्र बजार फस्टाइरहेको भन्दै चियाको व्यवसाय प्रवर्द्धन गर्न व्यवसाय सुरु गरेको भट्टराई बताउँछन् । चिया नै बेच्ने भएपछि चिया छुटाउन नमिल्ने भएपछि त्यसलाई मौलिक बनाउन कटेरो जोडेको उनको भनाइ छ । पूर्वतिर अस्थायी रूपमा गाईबस्तु राख्नका लागि बाँसको गोठ वा कटेरो बनाइन्छ । त्यसैलाई चियासँग जोड्न खोजेका हुन् उनले । गाउँले र अर्गानिक महसुस गराउन बाँसकै कुर्सी, टेबलसहितको कटेरो बनाइएको छ । उनको कटेरोमा कालो र दूध चियासहित चकलेटलगायत विभिन्न फ्लेभरका २० भन्दा बढी प्रकारका चियाको स्वाद चाख्न पाइन्छ । वर्षौंदेखि आफ्नो वा परिवारका सदस्यको नाम, जिल्लाको नाम राखेर व्यापार व्यवसाय गर्ने प्रचलन तोड्न थालिएको छ । होर्डिङ बोर्डमा लेखिएका स्थानीय नामले पनि होटल तथा रेस्टुरेन्टमा मेन्युसँगै नाममा पनि परिवर्तन आइरहेको छ । ग्राहकलाई आकर्षित गराउन नामसहित मेन्यु र इन्टेरियरमा पनि व्यवसायीहरू केन्द्रित हुन थालेका छन् । हरेक घरमा मसला पिस्न प्रयोग गरिने सिलौटा पनि रेस्टुरेन्टको नाम बन्न पुगेको छ । विश्वास राज रेग्मीले मनोहरा प्लानिङमै सिलौटो सेकुवा घर सञ्चालनमा ल्याएका हुन् । परम्परा कालदेखि नै हाम्रो भान्सामा प्रयोग गरिदै आएकाले सिलौटो नाम राखेको उनले बताए । सिलौटामा पिनेको मसला राखेर खानेकुरा पकाउँदा छुट्टै स्वाद आउने भएकाले यसलाई संरक्षण गर्नतर्फ लागेको उनको भनाइ छ । सबै कुरामा सिलौटामा पिनेको मसला हाल्न सम्भव नहोला, तर सिलौटा सेकुवा घरको ८० प्रतिशत खानामा यसैमा पिनेको मसला नै प्रयोग गरिन्छ, उनले भने, घरघरमा मिक्सर चलाउँदा आजभोलिका बच्चाहरूलाई सिलौटा भन्नेसमेत थाहा छैन, उनीहरूलाई चिनाउन पनि भयो । सिलौटाको संरक्षण गर्न र मौलिकताका लागि समेत रेस्टुरेन्टको अगाडि सिलौटा र लोहोरोसमेत राखेको उनले बताए । केहीलाई नाम सुनेर थाहा हुन्छ, केहीले रेस्टुरेन्टको अगाडि राखेको सिलौटो र लोहोरो राख्दा रेस्टुरेन्टको नामको अर्थ थाहा हुन्छ, उनले भने, मटन पक्कु, सेकुवालगायत ८० प्रतिशत खानेकुरामा सिलौटामा पिनेको मसला नै हालिन्छ । करिब वर्षदेखि मनोहरा प्लानिङमा खोलिएको सिलौटोमा झन्डै ७ करोड लगानी गरिसकेका छन् । ससुराली, चिया कटेरो र सिलौटो सेकुवा घर मात्र होइन, घैंटे चिया, दालभात नेपाली किचेन, हाँडी बिरयानी, घरआँगन, कुकर कफी, चिया स्टेसनजस्ता थुप्रै मौलिक तथा स्थानीय नामका रेस्टुरेन्ट तथा चिया घरहरू सञ्चालनमा आइसकेको छ । दार्चुलाका नवीन बडूले पनि बबरमहलमा विगत एक वर्षदेखि कोइला रेस्टुरेन्ट सञ्चालनमा ल्याएका छन् । पोल्टी फार्म सञ्चालन गरेका बडूको व्यवसाय स्थिर रहेपछि उनले नयाँ व्यवसाय सुरु गरेका हुन् । गोल अर्थात् कोइलामा सेकुवा पोल्ने भएकै कारण नाम नै कोइला रेस्टुरेन्ट राखेको उनले जानकारी दिए । रेस्टुरेन्टमा स्पेसल भनेको नै कोइलामा पकाएको सेकुवा हो ।अस्ट्रेलियाबाट फर्केर आएका पोषण (३९ वर्षीय) र पुजन (३३ वर्षीय) नेपालका दाजुभाइले पनि डिल्लीबजार र कुमारीपाटीमा हाँडी बिरयानी खोलेका छन् । सन् २००९ मा पढाइको सिलसिलामा अस्ट्रेलिया पुगेका पोषणलाई पछ्याउँदै पुजन पनि पुगेका थिए । तर अस्ट्रेलियामा बसे पनि मुलुकमै केही गर्नुपर्छ भन्ने भएकै कारण काठमाडौंमा फास्ट फुड व्यवसाय गर्ने योजना लिएर फर्किए । फास्ट फुड का लागि काठमाडौं र त्यसपछि भारतको दिल्ली गएर त्यहाँका व्यवसायहरू अनुसन्धान गर्न थाले । नेपाली मःम भारतमा वाउ मःमका नामबाट प्रसिद्ध थियो । अध्ययनकै क्रममा एक दिन उनीहरू मुग्लाई खानाको रेस्टुरेन्ट पुगेर चिकेन बिरयानी मगाए । सेतो चामल, झानेको प्याज र रायतासँग पस्किएको बिरयानी हेर्दा खासै मीठो र राम्रो हुन्छ भन्ने महसुस भएन । तर खान थालेपछि खाइराखौं जस्तो स्वादको रहेको ती दाजुभाइले भने । डेलिभरीबाट सुरु गरेको व्यवसायमा समयमा नपुग्ने र चिसो हुने, भएपछि तातो कसरी भन्नेबारे सोच्दा माटोबाट बनेको हाँडी आएको उनले बताए । बिरयानीलाई नेपालीकरण गर्न र मौलिकता दिन हाँडी प्रभावकारी हुने भएकाले नामसँगै खाना पनि हाँडीमै दिन थालिएको पोषण बताउँछन् । विभिन्न व्यवसायबाट अनुभव बटुलेका व्यवसायी रमेश खड्कासहित ४ जनाको समूहको बार्दली रेस्ट्रो एन्ड रेसिडेन्सी सञ्चालनमा ल्याएको २ वर्ष भयो । लन्डनमा फास्टफुड को अनुभव बटुलेका खड्काले ग्रोसरी हुँदै अहिले बार्दली सञ्चालनमा ल्याएका हुन् । लोप भएको चीजलाई नै संरक्षण गर्नुपर्छ भन्ने उद्देश्यले हरेक घरमा हुने बार्दलीलाई नै नाम राखिएको उनले सुनाए । नामसँगै मेन्युमा समेत केही मौलिक खानालाई जोड्नुपर्थ्यो, उनले भने, बार्दलीमा पक्कु स्पेसल हो । पहिले दसैंमा खसीको मासु पकाएर तिहारसम्म तताउँदै खाइन्थ्यो । त्यसलाई नै हामीले निरन्तरता दिएका छौं । यस्तै टर्कीको मःम, कुरकुरे चिकेन, मुस्ताङ आलु, टिमुर चिकेनलगायत बार्दलीको स्पेसल हो । बार्दलीमा टुकी, मदानी, गाडीका चक्का पनि राखिएका छन् ।"
नेपथ्यले नचायो अस्ट्रेलियाका नेपाली,"अस्ट्रेलिया (कास) अस्ट्रेलियामा एक महिनाअघि सुरु नेपथ्यको सांगीतिक यात्रा सोमबार सकिएको छ । उत्तरी सहर डार्बिनबाट सुरु भएको नेपथ्यको यात्रा सिड्नी, मेलबर्न, ब्रिसबन, एडिलेड, क्यानबेरा, पर्थ, डार्बिन र तास्मानियाको होबार्ट पुगेर टुंगिएको हो । आफ्नै शैलीको कन्सर्ट गर्ने नेपथ्यको तरिकाले यहाँका दर्शक तथा श्रोतासम्मलाई कार्यक्रम स्थलसम्म तानेको थियो भने गायक अमृत गुरुङको परम्परागत शैलीलाई दर्शकले हरेक राज्य तथा टेरिटोरीमा मन पराएका थिए । तास्मानियाको अन्तिम प्रस्तुतिपछि विज्ञप्ति निकालेर नेपथ्यले कार्यक्रममा सहभागी सबैलाई धन्यवाद दिँदै कार्यक्रम सम्झनयोग्य भएको जनाएको छ । छैटौं प्रस्तुतिका क्रममा अस्ट्रेलिया आएको नेपथ्यमा ब्यान्डका सदस्यका साथै प्राविधिक र व्यवस्थापनका सदस्यसहित १३ जनाको सहभागिता थियो । कार्यक्रमपछि गायक गुरुङले अस्ट्रेलियामा नेपालीले दिने माया आफ्ना लागि मात्र नभई समग्र नेपाली संगीतकर्मी तथा सांगीतिक क्षेत्रका लागि अत्यन्तै महत्त्वपूर्ण भएको बताए । प्रस्तुतिका क्रममा उनले अस्ट्रेलियास्थित नेपालीलाई आफ्नो भाषा, कला र संस्कृति सधैं बचाइराख्न अनुरोध गरेका थिए ।"
मिस नेपालका दुई विधा पोखरामा,"गण्डकी (कास) मिस नेपाल २०२३ का दुई वटा विधाअन्तर्गतका फाइनल पोखरामा हुने भएको छ । यसअघिका प्रतियोगिता काठमाडौं केन्द्रित भएको आरोप लागेको भन्दै आयोजक हिडन ट्रेजरले दुई प्रमुख विधाका फाइनल पोखरामै गर्ने जनाएको हो । ट्रेजरका निर्देशक प्रमोद कंसाकारले वैशाख १५ गते पोखरामा दुई विधाका फाइनल गराइने जनाएका छन् । अन्तिम २४ प्रतिस्पर्धीलाई पोखरा ल्याएर फाइनल गराउने सोच छ । योसँगै हामी पहिलो पटक काठमाडौं बाहिर मिस नेपालको इभेन्ट गर्नेछौं, उनले भने । पोखरामा पहिलो पटक हुन लागेको अडिसनबारे जानकारी दिन सोमबार आयोजित कार्यक्रमका क्रममा कंसाकारले त्यसको तयारीका लागि मिस नेपालको ताज पोखरा ल्याइएको पनि जनाए । बुधबार हुने पोखरा अडिसनका लागि आयोजकले मंगलबार अभिमुखीकरण गर्दै छ । प्रतियोगिता साँघुरो भएको, काठमाडौंमा मात्रै केन्द्रित भयो भन्ने आरोप लाग्ने गरेको छ । यसकारण क्षेत्रीय अडिसन गर्न लागेका हौं, हिडन ट्रेजरका निर्देशक सुवर्ण क्षत्रीले भने । हिडन ट्रेजरले मिस नेपाल २०२३ का लागि आवेदन खुला गरिसकेको छ । चैत १ सम्म आवेदन खुला रहने बताइएको छ । मिस नेपालमा ५ फिट ३ इन्च उचाइका १८ वर्षदेखि २७ वर्षसम्मका अविवाहित युवतीले आवेदन दिन सक्छन् । यस वर्ष मिस नेपाल वर्ल्ड, मिस नेपाल अर्थ र मिस नेपाल इन्टरनेसनल गरी ३ मुख्य विधा राखिएको छ । मिस नेपाल २०२३ को फाइनल भने ललितपुरको सनराइज कन्भेन्सन सेन्टरमा गरिँदै छ ।"
शनिबार उम्मेदवारी दर्ता,"काठमाडौं (कास) निर्वाचन आयोगले बानेश्वरस्थित अन्तर्राष्ट्रिय सम्मेलन केन्द्रमा निर्वाचन अधिकृतको कार्यालय स्थापना गरेर राष्ट्रपति निर्वाचनको तयारी अघि बढाएको छ । न्याय परिषद्को परामर्शमा उच्च अदालत पाटनका न्यायाधीश महेश शर्मा पौड्याललाई निर्वाचन अधिकृत तोकिएको छ । आयोगले फागुन २५ मा हुने राष्ट्रपति निर्वाचनका लागि मतदाता नामावली सोमबार टुंग्याएको छ । प्रमुख आयुक्त दिनेश थपलियाका अनुसार संघीय संसद्का ३ सय ३१ र प्रदेशसभाका ५ सय ५० सांसद गरी ८ सय ८१ जना मतदाता हुनेछन् । प्रतिनिधिसभाका २ सय ७५ सांसद हुनुपर्नेमा चितवन२ रिक्त छ । मनाङ१ बाट निर्वाचित टेकबहादुर गुरुङ र कैलाली२ बाट निर्वाचित अरुणकुमार चौधरी निलम्बनमा छन् । निर्वाचनअघि नै प्रतिनिधिसभा नियमावली पारित भए महोत्तरी१ बाट निर्वाचित भएर फरार रहेका लक्ष्मी चौधरी कोइरी पनि निलम्बनमा पर्नेछन् । राष्ट्रिय सभामा ५९ जना छन् । प्रदेशसभाका सदस्यको ४८ र संघीय संसद् सदस्यको ७९ मतभार हुन्छ । संघीय संसद्का ३ सय ३१ जनाको मतभार २६ हजार १ सय ४९ मतभार हुन्छ । प्रदेशसभाका ५ सय ५० सदस्यको मतभार २६ हजार ४ सय रहेको छ । आयोगले टुंग्याएको अन्तिम मतदाता नामावली निर्वाचन अधिकृतको कार्यालयले सार्वजनिक गर्नेछ । राष्ट्रपति निर्वाचनका लागि फागुन १० गते बिहान १० बजेदेखि ११ बजेसम्ममा मतदाता नामावली प्रकाशन गरिनेछ । त्यसमा फागुन ११ सम्म दाबी विरोधको उजुरी दिन सकिनेछ । दाबी विरोधबाट मतदाताको नाम, थर, उमेर, पद सच्याउन र नाम छुटेमा समावेश गर्न सकिनेछ । उजुरीमाथिको छानबिन गरी फागुन १२ मा अन्तिम नामावली सार्वजनिक गर्ने निर्वाचन कार्यक्रम छ । १३ गते बिहान १० बजेदेखि दिउँसो ३ बजेसम्म निर्वाचन अधिकृतको कार्यालयमा उम्मेदवारको मनोनयनपत्र दर्ता गरिनेछ । निर्वाचन २५ गते बिहान १० देखि अपराह्न ३ बजेसम्म हुने निर्वाचन आयोगले जनाएको छ । निर्वाचनमा संघीय सांसदका लागि एउटा र प्रदेशसभा सदस्यका लागि अर्को मतदान केन्द्र रहनेछ । प्रदेशसभा र संघीय संसद्को मतभार फरक भएकाले दुई वटा केन्द्र कायम गरिएको प्रमुख निर्वाचन आयुक्त थपलियाले बताए । मतदान सकिएको चार घण्टाभित्र मत परिणाम आइसक्ने उनले बताए ।"
बंगलादेशलाई बिजुली बेच्ने योजनालाई प्राथमिकतामा राख,"नेपालबाट बंगलादेश विद्युत् निर्यातका लागि आफ्नो प्रसारण लाइन प्रयोग गर्न दिनेबारे भारतले प्रारम्भिक सहमति दर्साउनु सकारात्मक तथा स्वागतयोग्य छ । शनिबार सम्पन्न नेपालभारत १० औं ऊर्जा सचिवस्तरीय बैठकमा भारतले बंगलादेश लैजाने विद्युत् आयोजनाका नाम मागेपछि यस क्षेत्रमा नयाँ उत्साह सञ्चार भएको हो । निश्चित आयोजनासहित प्रस्ताव पठाए स्वीकृत गर्न सकिने उसको आश्वासन कार्यान्वयनको चरणमा रूपान्तरण भएमा अन्तरदेशीय बिजुली व्यापारमा यो एउटा नयाँ कोसेढुंगा बन्नेछ । नेपालको आर्थिक उन्नतिका लागि मात्रै होइन, दक्षिण एसियाली क्षेत्रीय विकास सहकार्यमा पनि यसले अर्थपूर्ण सन्देश दिनेछ । तसर्थ, भारत र बंगलादेशसँगको यो संवादसम्पर्कलाई निरन्तर राख्दै नेपालले आफ्ना तर्फबाट यथोचित प्रक्रिया अघि बढाउनुपर्छ । भारतले पनि यसलाई आश्वासनमा मात्रै सीमित नराखी क्षेत्रीय विकास र भाइचारा अभिवृद्धिको नयाँ कडी बन्न सक्ने यो पहललाई अविलम्ब कार्यान्वयनमा लैजान जोड दिनुपर्छ । खास गरी भारतीय पक्ष मौन रहँदा बंगलादेशमा बिजुली बेच्ने नेपाली सपना त्यत्तिकै थाती रहँदै आएको थियो । नेपालबाट पहिलो चरणमा ५० मेगावाट बिजुली लैजान बंगलादेश सहमत भएको ६ महिना हुन लाग्दा पनि प्रसारण लाइन उपलब्ध गराउन भारतले हरियो झन्डा नदेखाउँदा योजना नै संशयमा थियो । भदौ दोस्रो साता नेपाल र बंगलादेशका ऊर्जा सचिवस्तरीय बैठकमा बंगलादेशले नेपालबाट पहिलो चरणमा ५० मेगावाट बिजुली लैजाने सहमति भएपछि नै काठमाडौंले नयाँदिल्लीसामु भारतीय संयन्त्र र भूमि प्रयोगको अनुमति माग्दै आएको थियो । यस्तो अवस्थामा भारतको पछिल्लो आश्वासनले बंगलादेशसितको सहमति कार्यान्वयन हुनेमा आशा पलाएको छ । यद्यपि, कतै भारतले आश्वासनमै त भुलाइरहँदैन भन्ने संशय पनि उत्तिकै छ । र, आशंकाको बादल त्यति बेला मात्र हट्नेछ, जब नेपाली बिजुली बंगलादेश पुग्न थाल्नेछ । भारत सरकारले जारी गरेको विद्युत् आयातनिर्यात (क्रस बोर्डर) निर्देशिकाको परिधिभित्र रहेर नेपाली प्रस्तावमा सहमति दिने भनिएको छ । खास गरी भारतले तेस्रो देशको लगानी भएका मात्र होइन, निर्माण प्रक्रियामा नेपाल र भारतबाहेकका कम्पनीहरू संलग्न भएका आयोजनाका बिजुली किन्नसमेत जसरी चाहिरहेको छैन, यसकै कारण बंगलादेश निर्यातमा पनि अनावश्यक व्यवधान त निम्त्याइँदैन भन्ने भय छ । बिजुलीलाई रणनीतिक वस्तुका रूपमा लिएर तेस्रो देशको लगानी भएका आयोजनाबाट नकिन्नुको कारण त बुझ्न सकिएला, तर सम्पूर्ण रकम नेपालले लगानी गरेर बनाएको, खालि विश्वव्यापी बोलपत्र आह्वानमा प्रतिस्पर्धाका आधारमा निर्माण कार्यमा चिनियाँ ठेकेदार संलग्न भएको माथिल्लो तामाकोसीजस्ता आयोजनाको बिजुली किन्न पनि नचाहनुका पछाडिचाहिँ कुनै तर्कसंगत कारण देखिन्न ।दुईदेशीय कूटनीतिक संवादबाट यस्ता उल्झनहरू फुकाउन बाँकी रहेकै बेला बंगलादेशसँग भारत हुँदै बिजुली बेच्न सहज तुल्याउनु पक्कै चुनौतीपूर्ण छ । यद्यपि, भारतले उदार नीति अवलम्बन गरेमा र नेपालको कूटनीतिक संवाद प्रभावकारी हुन सकेमा असम्भव केही छैन । विश्वशक्ति बन्न लालायित भारत निर्विवाद रूपमा क्षेत्रीय शक्ति बन्न पनि बिजुली नीतिमा उदार हुन जरुरी छ । यथावस्था भने नेपालले तेस्रो देश बिजुली निर्यातको बाटो जसरी छिटो खुल्छ, त्यही उपाय अवलम्बन गर्नु उपयुक्त हुन्छ ।यसअतिरिक्त, बैठकमा केही उपलब्धिमूलक सहमति पनि भएका छन् । हाल सञ्चालनमा रहेको पहिलो अन्तरदेशीय ढल्केबरमुजफ्फरपुर ४ सय केभी प्रसारण लाइनबाट आयातनिर्यात भइरहेको विद्युत् क्षमतालाई ६ सय मेगावाटबाट वृद्धि गरी ८ सय मेगावाट पुर्याउने सहमति पनि उत्तिकै उत्साहबर्द्धक छ । संखुवासभामा भारतीय सरकारको स्वामित्वको सतलज जलविद्युत् निगमले निर्माण गरिरहेको अरुण तेस्रो जलविद्युत् आयोजनाको निर्माणाधीन ढल्केबरसीतामढी (भारत) ४ सय केभी प्रसारण लाइनबाट समेत विद्युत् आदानप्रदान गर्न अध्ययनका लागि संयुक्त प्राविधिक टोलीलाई निर्देशन दिने र टनकपुरबाट नेपालले अब विद्युत् निर्यात गर्न पनि पाउनेलगायतका सहमति पनि द्विदेशीय हितमा छन् । नेपालका विभिन्न जलविद्युत् आयोजनाबाट उत्पादन हुने बिजुली भारतीय बजारमा निर्यातका लागि अन्तरसरकारी सम्झौता गर्न नेपालले गरेको प्रस्तावमा भने भारतीय पक्ष सकारात्मक रहेको जवाफ मात्रै आएको छ । यो सम्झौता चाँडै गर्न भारत तयार रहनुपर्छ, द्विदेशीय विद्युत् व्यापारलाई अझ सहज बनाउन यसो गर्नु अपरिहार्य छ ।समग्रमा, द्विदेशीय यस बैठकले त्रिदेशीय विद्युत् व्यापारको नयाँ ढोका खोल्ने जुन सम्भावना बढाएको छ, त्यसलाई परिणाममुखी बनाउन नेपालको निरन्तर पहल र भारतको सकारात्मक र उदार व्यवहारको खाँचो छ । नेपालभारत द्विदेशीय मामिलाका निम्ति मात्र होइन, बीबीआईएन (बंगलादेश, भुटान, इन्डिया, नेपाल) जस्तो उपक्षेत्रीय पहललाई अर्थपूर्ण आकार र दिशा दिन पनि यसको कार्यान्वयन गर्नु अपरिहार्य छ ।"
सम्पादकलाई चिठी,कानुनविपरीत मिलापत्र गराउनेलाई कारबाही होस् । विक्रम रामु
खोजी तामेलदार राष्ट्रपतिको !,"भयभीत मनोविज्ञानएमालेले प्रस्तावित गरेको राष्ट्रपति निर्वाचित भएको अवस्थामा आफ्नो सरकार असुरक्षित रहेको महसुस गर्नुपर्ने प्रधानमन्त्री पुष्पकमल दाहालको मनोविज्ञान कुनै पनि कोणबाट अहिले जायज देखिँदैन । किनकि प्रधानमन्त्रीको सिफारिसबिना राष्ट्रपतिले गर्ने त्यस्तो कुनै कामकारबाही र निर्णय छैन जसका कारण सरकार कुर्सीबाट बेदखल होस् । विगतको असहज अवस्थाका कतिपय दृष्टान्तका आधारमा त्यस्तो निष्कर्ष निकालिएको हो भने पनि यस पटकको शक्ति सन्तुलनले गर्दा त्यसको पुनरावृत्ति हुने वस्तुगत अवस्था देखिँदैन । यस पटक सभामुखको पद स्वयं एमाले पृष्ठभूमिका नेता देवराज घिमिरेको हातमा छ अर्थात् एमालेले प्रस्तावित गरेको व्यक्ति राष्ट्रपति भएमा एमालेकै पृष्ठभूमिका सभामुखले प्रमाणीकरणका लागि पठाएको विधेयक रोकिने सम्भावना छैन । अर्कातर्फ, पुस १० गते भएको भनिएको सहमतिका आधारमा दाहाल प्रधानमन्त्रीबाट बाहिरिएसँगै उनकै मानिस सभामुखमा आउने भएकाले त्यो शक्ति सन्तुलनले पनि उनी भयभीत हुनुपर्ने देखिँदैन । राष्ट्रपतिको उम्मेदवार चयन गर्ने सवालमा एमाले अध्यक्ष केपी ओकली र प्रधानमन्त्री दाहाल दुवैले अहिले एकअर्कालाई गलाउने रणनीति अवलम्बन गरेको देखिन्छ । यसले दुई नेता र पार्टीबीचको अविश्वासलाई थप गहिरो बनाउँदै लगेको छ । पुस १० मा गरिएको र सार्वजनिक रूपमा स्थापित भएको सहमति जसले तोडे पनि त्यसको मूल्य निकै महँगो पर्ने देखिँदै छ । आफ्नो दल र व्यक्तित्वलाई लाजमर्दो तरिकाले अविश्वसनीय बनाउने खेलमा लाग्नु कसैका लागि पनि श्रेयस्कर हुँदैन । राजनीति र स्वयं आफ्नो जीवनको अन्तिम सत्य नै शक्ति र पद हो भन्ने मान्यता स्थापित गरेर राजनीतिलाई घृणित बनाउने पथमा लाग्नु गणतन्त्रप्रतिको धोकाधडी हो । अमुक व्यक्तिलाई अमुक पद दिलाउनका लागि गणतन्त्रको लडाइँ लडिएको थिएन र होइन । सत्ताप्राप्ति र थमौतीको निर्लज्ज खेलबाडले हाम्रो शासन व्यवस्थालाई गिज्याउन थालेको छ । यसै बखत पूर्वराजा ज्ञानेन्द्रले मरिसकेको राजसंस्थासँग सहकार्यको प्रस्ताव गरेर राज्यद्रोह गर्ने मतियारको भूमिका खेल्न लागेका छन् । यस्तो विषम परिस्थितिमा सत्ताप्राप्तिको निर्लज्ज खेलमा कांग्रेस लागेकाले मुलुक प्रतिपक्षविहीन भएको छ । यी सबै दृष्टान्तले प्रतिगामी शक्तिको मनोबल बढेका बेला पुस १० गतेको सहमतिबाट पछि हटेर आफूलाई अविश्वसनीय र निर्लज्ज बनाउने खेलमा सत्तारूढ दलहरू लाग्नाले प्रकारान्तरमा प्रतिगमनको सेवा भइरहेको छ । तसर्थ संवैधानिक राष्ट्रपतिको पदलाई तामेलदारजस्तो बनाउने होडबाजी छाडेर उच्च नैतिक चरित्र भएको, आम नेपालीको भावनाको प्रतिनिधित्व गर्न सक्ने र राष्ट्रियताको प्रतीकको हैसियत धान्न सक्ने व्यक्तिलाई राष्ट्रपतिको उम्मेदवार बनाउन सत्तारूढ दलहरू लागिपर्नुपर्छ । सहमति र सहकार्यका साथ लोकतान्त्रिक गणतन्त्रलाई क्रियाशील बनाउन प्रमुख तीन दलले निर्णायक भूमिका निर्वाह गर्नुपर्छ । कांग्रेस आफ्नो गौरवपूर्ण विगत र संसदीय व्यवस्थाको पहिलो हकदार भएको नाताले बदलिएको समीकरणको सम्मान गर्दै अर्को समीकरण नबनेसम्म प्रतिपक्षकै भूमिकामा रहनुपर्छ । न सरकार न प्रतिपक्षको भूमिकामा रुमलिएको कांग्रेस यो भुमरीबाट जतिसक्दो चाँडो बाहिर निस्कन सक्छ, त्यति नै उसको भविष्य सुरक्षित देखिन्छ । लोकतान्त्रिक गणतन्त्र र संसदीय व्यवस्थाको सुदृढीकरणका लागि सत्ता र प्रतिपक्षको भूमिका अलगअलग देखिनु अनिवार्य छ । राष्ट्रपतिको निर्वाचनलाई सत्ता समीकरणको निकृष्ट खेलमा परिणत नगरियोस् ।"
कहाँबाट सल्कियो यो मास हिस्टेरिया ?,"दुई साताअघि, ६ फेब्रुअरीमा टर्की र सिरियामा गएको विनाशकारी भूकम्पपछिका दृश्य जति भयानक छन्, त्यति नै चिन्ताजनक छन् त्यहाँ भएका लुटपाट । युरो न्युज टेलिभिजनमा एक स्थानीय सज्जन भन्दै थिए, रासन पसलबाट खाद्यान्न, फेन्सी स्टोरबाट लुगा लगेको भए ठीकै हो भन्न सकिन्थ्यो किनकि मान्छेहरू भोकैप्यासै छन्, तर यहाँ त सिधै सपिङ मलका सोरुमभित्र छिरेर मान्छेहरू झोलाभरि मोबाइल उठाउन थालेका छन्, यो त अति भयो । के मानवता हराएकै हो ? के सभ्यता सकिएकै हो ?टर्कीमा जस्तै, ठ्याक्कै ७८ म्याग्निच्युडको भूकम्प नेपालमा आएको थियो, आठ वर्षअघि । आठ हजार नौ सयको ज्यान गएको थियो भने दोब्बर घाइते भएका थिए । करिब १० लाख नेपाली घरबारविहीन भएका थिए । नेपालको यो कहालीलाग्दो विपत्तिमा अन्तर्राष्ट्रिय मिडिया र उद्धारकर्मीले आश्चर्य प्रकट गरेका थिए, यस्तो भवितव्यमा पनि लुटपाट भएन । उनीहरू चकित परेका थिए किनकि त्यसको पाँच वर्षअघि हैटीमा भूकम्प जाँदा राजधानी पोर्ट औ प्रिन्समा लुटपाट रोक्न प्रहरीले गोली चलाउनुपरेको थियो । पोर्ट औ प्रिन्समा घरका भग्नावशेषबाट बोराका बोरा सामान लुटेर हूलका हूल मान्छे निस्किएको देखेको उद्धारकर्मीका अगाडि काठमाडौंका मान्छेहरू आफैं चाउचाउ खाएर भए पनि चामलका बोरा बाँड्न गाउँगाउँ पुगिरहेका थिए । तर, आज सोध्नैपर्ने भएको छ के यो त्यही नेपाल हो ? साताअघि गोंगबुको सपिङ मल फोरेर अँगालोभरि मोबाइल बोकेर बेपत्ता दौडिरहेको हूलको भिडियो देख्ने विदेशीले नेपालको काठमाडौं, टर्कीको गाजियान्टेप र हैटीका पोर्ट औ प्रिन्समा के भिन्नता देख्लान् ? विडम्बना के भने, गोंगबुको मोबाइल पसलमा हात सफाइ गर्नेहरू पेसेवर लुटेरा होइनन्, उनीहरू त यातायात मजदुरमाथि प्रहरी अत्याचार भएको भन्दै न्यायको पक्षमा उत्रिएका आन्दोलनकारी हुन् । तर, न्यायको ब्यानर बोकेरै पनि मान्छेले अर्काको दुःखजिलोमाथि कसरी ज्यादती गर्न सक्छ ? गोंगबुको भीडले सचित्र देखाइदिएको छ । हाम्रो राज्य राजनीतिक र आर्थिक रूपमा रुग्ण भएकाले समाजमा चरम निराशा छ । तर, त्यो निराशा कसरी अभिव्यक्त भइरहेको छ ? मोबाइल पसलको भित्तो फोरेर ? सामाजिक सञ्जालको भित्तो फोहोर गरेर ? वा स्वास्थ्य, शिक्षा र रोजगारीमा आफ्नो अधिकारको पक्षमा प्रश्न गरेर ? सकेको ठाउँमा पेल्न नछाड्ने र नसकेको ठाउँमा रुन नछाड्ने हाम्रो समाज अहिले यस्तो बटुवा भएको छ, जसको गन्तव्य आफैंलाई थाहा छैन । बाटोमा जन्ती आए नाच्दै जाने, मलामी भेटिए रुँदै हिँड्ने हाम्रो समाजलाई मान्छेहरूले चौबाटोको मादल बनाएर बजाइरहेका छन् । यो समाज रवि लामिछानेसँग मिलेर हरएकलाई ठेगान लगाउन चाहन्छ, सन्दीप लामिछानेसँग मिलेर छोरीहरूलाई सुधार्न चाहन्छ, दुर्गा प्रसाईंसँग मिलेर बैंकरलाई किस्ताबन्दीमा कालो मोसो बुझाउन चाहन्छ र ज्ञानेन्द्रसँग मिलेर नारायणहिटीको गद्दीमा आफै विराजमान हुन चाहन्छ । सामाजिक सञ्जालमा अहिले भइरहेको बहसको भाषाले जम्बिज फिल्मका कथा पछ्याइरहेको भान हुन्छ । सयौं जम्बिज फिल्म छन्, सन् २०१६ मा आएको फिल्म हो ट्रेन टु बुसान । कोरियाको राजधानी सोलबाट बुसानतर्फ गइरहेको रेलमा एक संक्रमितले परिचारिकालाई टोक्छ, परिचारिकाले आफ्नो सहकर्मीलाई टोक्छिन्, सहकर्मीले यात्रुलाई । यात्रुले यात्रुलाई टोक्न थालेपछि रेलभित्रै भागदौड हुन्छ । तर, आफैंलाई जोगाउन भागिरहेको यात्रु पनि संक्रमित भएर अरूलाई टोक्न दौडिरहेको हुन्छ । सँगै सिटमा बसेको यात्रु कहाँ जाने हो ? त्यसले आफूलाई के अवरोध गरेको छ ? यसको पर्वाह नगरी बुसान जाने रेलका यात्रुले जसरी एकले अर्कालाई दौडाइरहेका हुन्छन्, हाम्रो सामाजिक सञ्जालमा पनि ठीक त्यही भवितव्य देखिन्छ । कसैले कसैलाई सराप्न, अपशब्द बोल्न र धम्की दिन त्यस्तो खास कारण के पर्यो भन्ने कसैलाई थाहा छैन, मात्र टोक्न र लखेट्न हतारो छ । हाम्रो समाज बिरामी किन भयो ? यो मास हिस्टेरिया कहाँबाट सल्कियो ? आज संसद्, न्यायालय र राज्य संयन्त्रका सारा नीति र निर्णय इन्टरनेटमा भेटिन्छन्, तर हातमै भएको मोबाइलमा उपलब्ध दस्तावेजको एक लाइन पनि नपढी सिधै आफ्नो फैसला सुनाउन मान्छे किन हुर्रिएको छ ? आमसञ्चारका हजार गल्ती होलान्, तर यो समाचारमा यो तथ्य किन गलत लेखेको भनेर एक लाइन पनि उद्धरण नगरी मान्छे आँखा चिम्लिएर, दाह्रा किटेर निन्दा र भर्त्सनामा किन उत्रिएको छ ? मिडियाले हातहातमै पुर्याइदिएको लिंक खोलेर सूचना र तर्क पढेर समर्थन वा आलोचना गर्ने धैर्यसमेत नगरी मान्छे किन खडेखडे गालीबेइज्जती गर्न रोमाञ्चित हुन थालेको छ ? अझ आफ्ना छोराछोरी, दिदीबहिनी, ज्वाइँजेठान वा साढुले पढ्लान् कि भन्ने नसोची मान्छे किन सार्वजनिकरुपमै अपशब्द लेखिरहेको छ ? आज किन मान्छे आफ्नो शब्द र शैली आफ्नै होनहार सन्तानले अनुसरण गर्लान् कि भन्नेसमेत हेक्का नगरी सामाजिक सञ्जालमा बान्ता गर्न तँछाडमछाड गरिरहेको छ ? मान्छे आज किन आफ्नै उत्तेजनाको सिकार भएको छ ? यो महामारी नियन्त्रण गर्ने खोप पत्ता लगाउने हो भने यसको जरो उत्खनन गर्नु जरुरी छ । हाम्रो समाजमा मान्छेमाथि विभेद छ, नागरिकका आधारभूत मुद्दामा राज्यबाट चरम उपेक्षा छ । त्यसको विरोधमा संस्थापनमाथि अथाह आक्रोश छ । तर, आक्रोश पोख्ने वैधानिक र जिम्मेवार तर्क किन हरायो भनेर विमर्श गर्ने हो भने सुरुवात शिक्षा प्रणालीबाट गर्नुपर्छ । हाम्रो शिक्षा प्रणालीले शासनका बेथितिविरुद्ध जिम्मेवार प्रश्न गर्ने तर्कशील नागरिक उत्पादन गरिरहेको छ कि षड्यन्त्रको सिद्धान्तमा विश्वास गर्ने र वरिपरिका सारा संयन्त्रलाई खारेज गर्ने उन्मादी भीड बढाइरहेको छ ? राष्ट्रिय परीक्षा बोर्डले गत भदौ तेस्रो साता कक्षा १२ को नतिजा सार्वजनिक गरेको थियो, जसमा ५२ प्रतिशत विद्यार्थीले नन ग्रेडिङ (एनजी) मोहर लागेको मार्कसिट पाए । अर्थात् कुल पूर्णाङ्क ४ मा १२१ जीपीए पनि ल्याउन नसकेका १ लाख ८८ हजार किशोरकिशोरी कुनै पनि विषय लिएर कुनै पनि विश्वविद्यालयमा भर्ना हुन अयोग्य भए । नयाँ पुस्तामाथिको यो विपत्तिको जिम्मेवार को हो ? जवाफदेही को हो ? नेपालमा विद्यालय शिक्षा सुरु भएको १ सय ६९ वर्ष पुगेको छ, तर साक्षरता प्रतिशत ७० प्रतिशत वरिपरि मात्र छ । अर्थात् आज पनि करिब एक करोड नेपाली साधारण लेखपढसमेत गर्न सक्दैनन् । संविधान र कानुनले शिक्षालाई निःशुल्क भनेको छ, तर कक्षा ११ र १२ पढाउन सरकारले कति शिक्षक राखेको होला ?जवाफ हो शून्य । हो, कक्षा ११ र १२ का करिब आठ लाख विद्यार्थीका लागि स्थायी वा अस्थायी शिक्षकको दरबन्दी शून्य राखेर शतप्रतिशत जिम्मेवारी व्यवसायी वा समुदायलाई दिएको राज्यले सीपयुक्त, जागरुक र सकारात्मक ऊर्जाले भरिपूर्ण नागरिक उत्पादन गर्छु भन्नु अर्को विडम्बना हो । दक्ष शिक्षकको विषय टाढै छ, विद्यालयस्तरमा ५८ हजार शिक्षकको अभाव छ भनेर पूर्वशिक्षा सचिव महाश्रम शर्माको कार्यदलले भनेको थियो । विद्यालयमा शिक्षक छैनन् भनेर लेखिएको प्रतिवेदनलाई सम्बोधन नगरी सरकारले उनै शर्मालाई राष्ट्रिय परीक्षा बोर्डको सदस्य सचिव बनाएर विद्यार्थीका कापी काट्न रातो कलम दियो । परिणाम के हो भने ५२ प्रतिशत विद्यार्थी नन ग्रेडेड भए ।अझ, विश्वविद्यालय पुगेका विद्यार्थीको मनोदशा कस्तो होला ? देशका १२ मध्ये जेठो त्रिभुवन विश्वविद्यालयमा नयाँ उपकुलपतिका रूपमा डा धर्मकान्त बाँस्कोटा आएपछिका तीन वर्षमा तीन सय दिन तालाबन्दी भयो । ४० केन्द्रीय विभाग, ६२ आंगिक क्याम्पस र १ हजार ६२ सम्बन्धन प्राप्त क्याम्पसको नेतृत्व गर्ने विश्वविद्यालय तीन सय दिन बन्द हुँदा न उपकुलपतिले जिम्मेवारी लिनुपर्ने ? न सरकारले जवाफ दिनुपर्ने ? न विद्यार्थी संगठनका पीठाधिपतिहरूले बालकोट, बालुवाटार, खुमलटार वा धुम्बाराहीमा कम्तीमा एक घण्टा वार्ता गर्नुपर्ने ? अनि यो प्रणालीले आफ्ना अधिकारका बारेमा तर्क राख्ने नागरिक उत्पादन गर्छ कि कुण्ठा र क्रोधले ग्रस्त भीड जन्माउँछ ?देशमा रोजगारी नपाएर विदेशी भूमिबाट रेमिट्यान्स पठाइरहेको युवा क्रोधित छ । स्वदेशमै उद्यम व्यवसाय गर्छु भनेर ऋणधन गरेको व्यवसायी ब्याजमा चुर्लुम्म डुबेर विरक्त छ । चार वर्षअघिसम्म हरेकजसो नेपाली जग्गा कारोबारी बनेको थियो, कोभिडकालमा हरेकजसो नेपाली सेयर खेलाडी बनेको थियो । तर, १२ सयबाट ३२ सयसम्मको उछाल लगाएको सेयर बजारले गोता खाएपछि ४० लाख नेपालीको सपना अहिले भेलमा परेको छ । यो सब प्रतिकूलतालाई अभिव्यक्त गर्न र व्यवस्थित बनाउन सिकाउने शिक्षा प्रणाली जीर्ण छ । यस्तो अवस्थामा आत्मविश्वास दिलाउनुपर्ने राजनीतिक संस्थापनको प्रशिक्षण अराजक र गैरजिम्मेवार छ । ठूल्ठूला दलका नेताहरू कार्यकर्तालाई किताब पढ, लेख, तर्क दिएर आलोचनाको सामना गर भन्दैनन् । हुर्कंदा युवा जम्मा गरेर भन्छन्, तिमीहरू गड््यौला होइनौ, दुई दाँत भएका सर्प हौ, उठ, जाग, टोक । शुभेच्छुकलाई दास र आलोचकलाई दुश्मन मान्न सिकाएर हुर्काइएको यस्तो भीडले दास र दुश्मनको बीचमा मानव भन्ने प्रजाति पनि हुन्छ भनेर कसरी ठम्याउने ? तर, नागरिकको आँत भरिलो होइन, दाँत धारिलो बनाउने राजनीतिक प्रयोगमा खेती एउटाले गर्ने र भकारी अर्काले बाँध्ने जोखिम जहिले पनि हुन्छ । त्यो संभावना अहिले टड्कारो छ । तर, भकारी जसले बाँधे पनि समाजको भलो हुँदैन, क्षति नै हुनेछ ।उत्तेजना कतिसम्म गैरजिम्मेवार छ भने तत्कालीन राजाले न्युज रुममा सेना पठाउँदा पनि लेख्न र बोल्न पाउने लोकतन्त्रको पक्षमा निर्धक्क उभिएको प्रेसलाई तह लगाउने हुंकारलाई भीडले आफ्नो अभीष्ट बनाएको छ । हिजो ज्ञानेन्द्रले मोबाइल, ल्यान्डलाइन, केबुल टीभी र इन्टरनेटसमेत काटेका थिए भन्ने बिर्सिएको भीड आज राजा आऊ देश बचाऊ भन्दै सामाजिक सञ्जालमा उफ्रिरहेको छ । सामाजिक सञ्जालमा अभिव्यक्ति स्वतन्त्रतालाई नियन्त्रण गर्न सरकारले विधेयक ल्याउँदा विरोध गर्ने प्रेसको हुर्मत लिने उन्माद आज बेकाबु बनेको छ । तर, फेरि पनि अभिव्यक्ति स्वतन्त्रता लोकतन्त्रको धमनी हो भने सचेत नागरिक लोकतन्त्रको पहरेदार । लोकतन्त्रका हरेक पहरेदारले शिक्षा, स्वास्थ्य र रोजगारीसहित नागरिकका आधारभूत अधिकार र सार्वजनिक सेवा प्रवाहमा राज्य संयन्त्रलाई खबरदारी गर्नुपर्छ, अविराम रूपमा । तर यही बहानामा समाजलाई भीडमा परिणत गर्ने गुरुयोजनामाथि पनि विवेकपूर्ण हस्तक्षेप गर्नुपर्छ । उत्तेजना र घृणाको गति र आयातन असीमित हुन्छ । घृणाको महामारी कुनै संस्था विशेष, पेसा विशेष र समुदाय विशेषमा सीमित रहँदैन । पर्ख र हेर भन्ने सन्नाटा आत्मघाती छ । सायद त्यसैले जर्मनीमा दक्षिणपन्थी फाँसीवादको उदयमा रमाएका धर्मशास्त्री मार्टिर निलोमरले निकै ढिलो गरी आत्मसमीक्षा गर्दर् ैभनेका थिए, पहिले उनीहरू समाजवादीहरूलाई लिन आए, म केही बोलिनँ किनकि म समाजवादी थिइनँ । त्यसपछि, उनीहरू मजदुरहरूलाई लिन आए, म केही बोलिनँ किनकि म मजदुर थिइनँ ।तब, उनीहरू यहुदीहरूलाई लिन आए, मैले केही झनिनँ किनकि म यहुदी थिइनँ । अन्तिममा, तिनीहरू मलाई लिन आए, यो बेलासम्म मेरा लागि बोल्न कोही बाँकी थिएन ।"
"'प्रभुजी, भेडो बनाऊ १","ॅट्रस्ट, ओबे, फाइट जबजब समाज र राज्यप्रति मानिसहरूमा निराशा, कुण्ठा, क्षोभ, अविश्वास र असन्तोषसँगै आक्रोश फैलिन थाल्छ, तबतब नायक वा महापुरुष वा जीवित भगवान्हरूको जन्म हुँदो रहेछ । यस्तै एक महापुरुष इटालीमा समाजवाद र राष्ट्रवादको मिश्रित सिद्धान्त बोक्ने बेनितो मुसोलिनीका नाममा जन्मेका थिए, जसले लोकरिझ्याइँ र दमनका आधारमा दुई दशकसम्म निर्मम शासन गरेका थिए । विभिन्न पत्रिका र भाषणद्वारा आगो ओकल्ने र युवा भक्तहरूद्वारा विरोधीहरूलाई हमला गर्ने चतुर्याइँ देखाएर इल दुचे (एक मात्र नेता) बनेका मुसोलिनीको मुख्य नारा थियो ट्रस्ट, ओबे, फाइट (विश्वास गर, आज्ञा पालन गर अनि संघर्ष गर) । यही नारासँगै उनको फासिस्ट पार्टीले देश, राज्य र समाजमाथि कठोरतापूर्वक शासन मात्रै गरेको थिएनÙ जनगणको मनमस्तिष्कलाई समेत भेडो बनाउने गरी अनुशासित (रेजिमेन्टेसन) गरेको थियो । र, शासितअनुशासित हुन अस्वीकार गर्ने मार्क्सवादी चिन्तक अन्तोनियो ग्राम्सीजस्ताको आलोचनात्मक मगजलाई जेलमै सडाउन खोजेका थिए । चिन्तक प्रदीप गिरि फासीवादनाजीवाद भोगेका जर्मन नाटककार एवं कवि बर्तोल्त ब्रेख्तको नाटक ग्यालिलियो को संवाद उद्धृत गर्दै भन्ने गर्थे, जुन समाजलाई नायक चाहिन्छ, त्यो समाज नै अभागा समाज हो । ब्रेख्त र गिरिले भनेर के गर्ने, नेपाली समाजले पनि नायकका रूपमा महापुरुष वा भगवान्को खोजी गरिसकेको छ । अभागी समाजलाई भगवान् चाहिने र भगवान्लाई पनि अभागी समाजका भीड वा भक्त चाहिने भीडतन्त्र चलाउन वा भक्तजन फैलाउन भ्रामक खबरको खुराक आवश्यक हुने भ्रामक सूचना र मिथ्या खबर भगवान्को सबैभन्दा उपयोगी शस्त्रअस्त्र हुने हामी बाँचिरहेको विश्वमा फैलिएका भगवान्हरूले गर्ने लोकरिझ्याइँ (पपुलिजम) को राजनीतिका सबैभन्दा प्रभावकारी औजार हुन् सूचनाको हेराफेरी, अन्धविश्वासको प्रचार र आज्ञापालकहरूको फैलावट । जति हदसम्म युट्युबे वा टिकटके हुन सकिन्छ, जति हदसम्म सूचनाको हेराफेरी गर्न सकिन्छ, जति हदसम्म लोकलाई (मनो)रञ्जन दिन र एक मात्र विश्वस्त नेताको भ्रम दिन सकिन्छ, त्यति हदसम्म महान् राजा वा मायावी तानाशाह बन्ने न हो । मिडिया अनुसन्धाता डा हर्षमान महर्जनले भनेझैं, मूलतः यस्ता नयाँ स्वरूपका मिडियाले राजनीतिमा पपुलिजमलाई प्रभुत्वशाली बनाउने हो । पहिले शास्त्र र शिक्षाले गर्ने काम अहिले नयाँ सञ्चार अनेक माध्यमले गर्दै छन्Ù अन्धता, आसक्ति, अतार्किकता, अवस्तुवाद र अनालोचनात्मकताको भावभूमि फैलाउँदै मायावी नेताहरूको प्रभुत्व र वर्चस्व विस्तार गर्दै छन् । यही अन्धताको भावभूमिमा युवा जुझारुपनाको भावना र कुनै पनि खालको राष्ट्रवादको झोल मिसाइयो भने भीडतन्त्र तयार हुन्छ । यहाँ पनि तयार हुँदै छ, नेपाली फासीवादका रूपमा । नेपाली फासीवादको झझल्कोभीडतन्त्र वा फासीवादका आर्थिकराजनीतिक पृष्ठभूमि, कारण र कारकतत्त्वबारे अनेक जोडकोणबाट अध्ययन भएको छ । त्यसो त टोपबहादुर सिंहको अध्यक्षतामा सातसदस्यीय जाँचबुझ आयोगको प्रतिवेदनले नेपालमा पनि भदौ १६ को काण्डमा विध्वंस एवं तोडफोडमा संलग्न व्यक्तिहरूका केही राजनीतिक र आर्थिक पृष्ठभूमि बताउँछ । प्रतिवेदन अनुसार, पक्राउ परेकाहरूमा राजनीतिक हिसाबले सात जना कांग्रेस, पाँच जना एमाले र एक जना नेपाल शिवसेना समर्थक थिए । र, पेसाका हिसाबले होटलरेस्टुरेन्टमा काम गर्ने, प्लम्बर, पेन्टर, सिकर्मी, डकर्मी, टुरिस्ट गाइड, विद्यार्थी, सिलाइबुनाइ गर्ने, चालक र बेरोजगार युवाचाहिँ लुटपाट र विध्वंसमा सहभागी थिए । हृतिक रोशन काण्डभन्दा अघिपछिका अनेक साम्प्रदायिक दंगा र हिंसामा संलग्न व्यक्तिहरूको अर्थराजनीतिक आधार मात्रै होइन, सांस्कृतिक पृष्ठभूमिबारे अध्ययनअनुसन्धान गरियो भने पनि नेपाली भीडतन्त्रका धेरै आयाम उजागर हुनेछन् । २०७६ सालमा पत्रकार शालिकराम पुडासैनीको आत्महत्यामा दुरुत्साहनको अभियोग लागेका सञ्चारकर्मी रवि लामिछाने प्रहरी हिरासतमा रहँदा ११ दिन र रिहाइपछि दुई दिनसम्म चितवनका सडकमा भएको विरोध प्रदर्शनमा संलग्न भीडको मनोविज्ञानबारे डा युवराज लुइँटेलले समाजशास्त्रीय व्याख्या गर्न खोजेका छन् । उनका अनुसार, रविलाई फसाइँदै छ भन्ने कुराको कुनै विश्वसनीय आधार नभईकनै, लहैलहैको भरमा, फेसबुके प्रोपगान्डाकै भरमा जति धेरै मानिस चितवनका सडकमा झरेका थिए, त्यो आश्चर्यजनक रह्यो । शंकालाई उछालेर आवेग उत्पन्न गर्न, राज्यसंयन्त्रलाई शत्रुका रूपमा चित्रण गरी प्रतिरोधी भावनालाई जीवन्त राख्न र प्रोपगान्डाहरूलाई फ्याँकेर उत्तेजना कायम राखी भीडको आकार घट्न नदिन ज्ञानेन्द्र शाही, रमेश प्रसाई, पुण्य गौतमजस्ता हल्लाकार को प्रभावकारी उपस्थितिले काम गर्यो । राज्यसंयन्त्र र प्रशासनप्रतिको गहिरो अविश्वास तथा राज्यसंयन्त्रले वस्तुगत आधारभन्दा पनि अमुक शक्तिकेन्द्रको दबाब र प्रभावमा काम गर्न सक्छ भन्ने भयको मानसिकतालाई भीड जुटाउन राम्ररी भजाइएको थियो । भीडतन्त्र वा फासीवादको सामाजिकआर्थिक व्याख्या नगरीकन द मास साइकोलोजी अफ फासिजम मा मनोचिकित्सक डा विल्हेम राइसले भने यसलाई त्यस्ता आम मानिसको विवेकरहित वा अतार्किक (इरासनल) आचरण र चरित्रको अभिव्यक्ति माने, जसको जैविक आवश्यकता र दैहिक जरुरत र प्रवृत्तिलाई सयौं वर्षदेखि दबाइएको छ । भीडतन्त्रले राजनीतिक आकार लिइसकेको नेपाली समाजमा यसलाई दलाल पुँजीवाद र लोकतन्त्रको डेलिभरीमा असफलताको राजनीतिक परिघटना मात्रै मान्नु अपूर्ण व्याख्या हुन सक्छ । एकसे एक हल्लाकार र हुल्याहाहरू नै सांसद, राजनीतिक संस्था र संसदीय दलका नाइके भइसकेको अवस्थामा नयाँनयाँ भगवान्हरू र उनीहरूका भक्तहरूको समाजशास्त्रीय र राजनीतिक विश्लेषणसँगै मनोव्याख्या पनि गर्नु जरुरी भइसकेको छ भीडतन्त्रबाट उदाएका भगवान्हरूको मनोदशा कस्तो छ ? के उनीहरूको अगुवाइमा नेपालमा पनि मायावी तानाशाहको उदय सम्झव छ ?"
कारागारमा कोचाकोच,"रामेछाप (कास) रामेछाप कारागारमा क्षमताभन्दा झन्डै दोब्बर कैदीबन्दी राखिएको छ । १ सय ५० क्षमताको कारागारमा ३ सय ३५ जना कैदीबन्दी राखिएका छन् । कारागार प्रमुख रूपलाल तामाङले भने, ठाउँ नपुगेर खाटमुनिसमेत ओछ्यान लगाउनुपरेको छ । कारागारमा १७ जना महिला छन् । एउटै कोठामा १५ र भान्सालाई बारेर थप २ जना राखिएको छ । कारागारसँगै जोडिएको नेपाल खाद्य संस्थानको जग्गा खरिद गर्न सके आधुनिक कारागार भवन निर्माण हुन सक्नेतर्फ देखिन्छ । खाद्य संस्थानले जिल्लाबाट कार्यालय हटाइसकेको छ । भइरहेको कारागार भवन भत्काएर नयाँ भवन निर्माण गर्ने योजना अघि सार्दा कैदीबन्दी देशका अन्य कारागारमा पठाउनुपर्ने हुन्छ । अन्य कारागारको हविगत पनि रामेछापको भन्दा फरक छैन । कारागारमा कैदीबन्दी कोचाकोचको अवस्था अन्त्य गर्नका लागि कुरा उठे पनि कसैले कार्यक्रम दिएका छैनन् । सहरी विकास मन्त्रालयअन्तर्गतको जिल्लास्थित आयोजनालाई कारागार निर्माण गरिदिन फेरि आग्रह गरिएको छ ।"
डम्पिङ साइट नहुँदा फोहोर नदी किनारमै,"(रामेछाप)मन्थली नगरपालिकाको २०७५ सालमा भएको पहिलो नगर अधिवेशनमा फोहोरमैलाको विसर्जनको लागि सोही आर्थिक वर्षदेखि काम थाल्ने नीति तथा कार्यक्रम पारित गर्यो । नगरले त्यसपछिका अधिवेशनमा हरेक वर्ष उक्त बुँदालाई छुटाएकै छैन । तर १२ औं नगर अधिवेशन सकिँदासम्म पनि डम्पिङ साइटको टुंगो लागेको छैन । हालै सम्पन्न नगर अधिवेशनमा नगरपालिकाले चालु आर्थिक वर्षभित्रै डम्पिङ साइटको निर्माण थाल्ने भनेको छ । तर फोहोर विसर्जन गर्ने ठाउँ भेटेको छैन । डम्पिङ साइटको टुंगो नहुँदा तामाकोसी नदीको किनारमा फोहोरमैलाको विसर्जन हुँदै आएको छ । यही किनारमा घाट रहेको छ । नदीमा फोहोर फाल्ने कुरा वातावरणलगायत धार्मिक हिसाबले ठीक होइन, स्थानीय सीताराम कार्की भन्छन्, डम्पिङ साइटका बारेमा नगरले अग्राधिकार दिएर काम गर्नुपर्यो । फोहोर फालिएको कारण शव जलाउन्जेल मलामीलाई बस्न दुर्गन्ध हुने गरेको कार्कीले बताए । मन्थली नगरपालिका बन्नुभन्दा अघिदेखि नै डम्पिङ साइटको खोजी हुँदै आएको थियो । सम्भावित क्षेत्रमा फोहोर फाल्नका लागि पहल अघि बढाउनासाथ विवाद हुने भएकाले कुनै निश्चित स्थानको पहिचान भएको छैन । फोहोर खसाल्ने संरचना बनाउन कठिनाइ भएको छ । नगर प्रमुख लव श्रेष्ठले मन्थली७ बडिमुहान क्षेत्रमा डम्पिङ साइट निर्माण गर्ने कुराका लागि विस्तृत परियोजना प्रस्ताव (डीपीआर) निर्माण गरेको बताए । तर उक्त स्थानमा पनि हवाई रुटका कारण डम्पिङ साइट निर्माण गर्न कठिनाइ हुने ठहर भएको छ । बडिमुहान क्षेत्रमा फोहोरमैलाको विसर्जन गर्न हुनेनहुनेमा टुंगो लागेको छैन । नगरपालिकाले रामेछाप नागरिक उड्डयन कार्यालयसँग लिखित पत्राचार गरी मन्थली७ को बडिमुहान क्षेत्रलाई प्रस्तावित डम्पिङ साइट निर्माण गर्न मिल्नेनमिल्नेबारे जानकारी मागेको थियो । उड्डयन कार्यालयले विमानस्थलको ३ किलोमिटर क्षेत्रमा फोहोर विसर्जन नगर्न लिखित जानकारी दिइएको विमानस्थल कार्यालय रामेछापकी प्रमुख सरिता पाण्डेले बताइन् । नगरपालिकाले कुहिने र नकुहिने फोहोर एकै स्थानमा संकलन गर्दै आएको छ । फोहोरको परिणाम बढिरहेका बेला डम्पिङ साइट निर्माणको सम्भावना भने घटिरहेको छ । हामी चाँडै यो विषयको टुंगो लगाउने गरी जुटेका छौं, प्रमुख श्रेष्ठले भने ।"
मेथिनकोटमा स्वास्थ्य परीक्षण,"काभ्रे (कास) नसर्ने रोग न्यूनीकरण गर्न जिल्लाको नमोबुद्ध नगरपालिका४ स्थित मेथिनकोट अस्पतालमा मुख्यमन्त्री जनता स्वास्थ्य परीक्षण कार्यक्रम सञ्चालन गरिएको छ । नसर्ने रोगको समयमै पहिचान गरी उपचार गर्न नागरिकलाई प्रेरित गर्ने उद्देश्यले वाग्मती प्रदेशले सञ्चालन गरेको मुख्यमन्त्री जनता स्वास्थ्य परीक्षण कार्यक्रम जिल्लास्थित प्रादेशिक अस्पताल मेथिनकोट अस्पतालमा पनि लागू गरिएको हो । वाग्मती प्रदेशका स्वास्थ्यमन्त्री रामेश्वर श्रेष्ठले नर्सेने रोगको महामारी फैलन थालेको यसको नियन्त्रण र सचेतनाका लागि स्वास्थ्य परीक्षण कार्यक्रम सुरु गरिएको जानकारी दिए । उनका अनुसार, नसर्ने रोग नियन्त्रणका लागि केन्द्र, प्रदेश र स्थानीय गरी तीन तहकै सरकारसँग समन्वय गरेर काम गर्नुपर्नेहुन्छ । आर्थिक अभावमा कोही उपचारबाट वञ्चित हुन नदिन प्रदेश सरकारले कार्यक्रम ल्याइएको हो ।स्वास्थ्य मन्त्रालयका सचिव बद्रीबहादुर खड्काले दिएको जानकारीअनुसार नसर्ने रोगसम्बन्धी सम्पूर्ण शरीर जाँच, दम, खोकीका लागि क्याट टेस्ट, तौल र पेटको मोटाइ, उच्च रक्तचाप, पिसाबको जाँच, दिसामा सूक्ष्म रगतको जाँच, रगत परीक्षण, रगतमा चिनीको जाँच गरिनेछ । यस्तै, मिर्गौलाको जाँच, कलेजोको जाँच, लिपिड प्रोफाइल, फोक्सोको जाँच, यूएसजी, भीआईए जाँच (महिलाका लागि) र परामर्श सेवा दिइनेछ । स्थानीय सरकारको सिफारिसका आधारमा लोपोन्मुख समुदाय, अति सिमान्तकृन्त र आश्रित नागरिकलाई निःशुल्क स्वास्थ्य सेवा बिमामार्फत उपलब्ध गराउनेछ । यो सेवा हरेक साताको एक पटक प्रदान गरिनेछ । सरकारले घरमा बिरामी र अशक्त भएका ज्येष्ठ नागरिकको उपचार सेवाका लागि घरघरमा स्वास्थ्यकर्मी पठाएर उपचार गराउने गरी स्थानीय स्वास्थ्य संस्थामार्फत जनशक्ति व्यवस्थापन गर्न लागिएको छ, मन्त्री श्रेष्ठले भने । अस्पतालको स्तरोन्नति तथा भवन निर्माणका लागि चालु आर्थिक वर्षका लागि सरकारले ३ करोड रुपैयाँ विनियोजन गरेको छ । जग्गा व्यवस्थापनमा देखिएको समस्याले गर्दा भवन निर्माण कार्य अघि बढ्न नसकेको अस्पताल व्यवस्थापन समितिका अध्यक्ष कृष्णप्रसाद खनालले जानकारी दिए । उनका अनुसार जग्गा व्यवस्थापनका लागि सम्बन्धित सरोकारवाला निकायलाई ध्यानाकर्षण गराइएको र चाँडै भवन निर्माण कार्यलाई अघि बढाइने उनले बताए । अस्पतालका विनियोजित भएको बजेट समयसीमा कार्यान्वयनमा ल्याउने मन्त्रालयका सचिव बद्रीबहादुरले खड्काले निर्देशन दिए ।"
लघुवित्तबाट ऋण लिने सीमामा कडाइ गरिँदै,"लघुवित्त संस्थाहरू आफ्नो सिद्धान्त र अवधारणाभन्दा बाहिर काम गर्न थालेपछि समस्या देखिएको त्रिभुवन विश्वविद्यालयको एमबीए कार्यक्रमका निर्देशक भरतसिंह थापाले बताए । लघुवित्त संस्था सामाजिक पुँजी निर्माणमा कमजोर हुँदै गएको र नाफामा मात्रै बढी केन्द्रित हुन थालेको उनको भनाइ छ ।कुनै लघुवित्त कम्पनीले ऋणीलाई दुःख दिएको भए त्यसका लागि नियामकीय निकाय राष्ट्र बैंकले कारबाही गर्ने लघुवित्त वित्तीय संघ नेपालका अध्यक्ष जगत पोखरेलले बताए । तर ऋणी आन्दोलित भएर समस्याको समाधान नहुने उनको भनाइ छ । नेपालमा लघुवित्त वित्तीय कम्पनीहरूले गरेको लगानी मोडलबारे पुनर्विचार गर्नुपर्ने बेला आएको पनि उनले बताए । लघुवित्तले आफ्नो सिद्धान्त र अवधारणाअनुसार काम गर्न नसकेको निर्धन उत्थान लघुवित्त वित्तीय संस्थाका प्रमुख कार्यकारी अधिकृत जनार्दनदेव पन्तले बताए । समाजमा रहेको चरम गरिबीबाट पार पाउनका लागि लघुवित्तले ससानो पुँजी लगानी गरेर त्यसलाई उत्पादनसँग जोड्न सक्नुपर्छ । तर उनीहरूको उद्देश्य र काममा तालमेल नै मिलेको छैन, उनले भने, ऋण लिएर उत्पादनमा लगाइएन भने त्यसले प्रतिफल दिँदैन । लघुवित्तले त कुनै व्यवसायमा लाग्न प्रेरित गर्ने हो र व्यवसायबाट आएको नाफाले ऋण तिर्ने हो । कार्यक्रममा लघुवित्त वित्तीय संस्थाका पीडितहरूले संस्थाले कर्जा असुलीमा ज्यादती गरेको, चर्को ब्याजदर, महँगो सेवाशुल्क, झन्झटिलो किस्ता भुक्तानी प्रक्रिया, कर्मचारीको दुर्व्यवहारलगायत गुनासो गरेका थिए । केही महिनायता लघुवित्त वित्तीय संस्थाविरुद्धको संघर्ष समिति नै गठन गरेर पीडितहरूले लघुवित्त वित्तीय संस्थालाई दबाब दिँदै आएका छन् ।"
ठेक्का लिएर काम नगर्ने पाँच निर्माण कम्पनी कालोसूचीमा,"काठमाडौं (कास) सार्वजनिक खरिद अनुगमन कार्यालयले पाँच निर्माण कम्पनीलाई कालोसूचीमा राखेको छ । निर्माणको जिम्मा लिएर समयमै काम नगर्ने निर्माण कम्पनीलाई कालोसूचीमा राखिएको कार्यालयले जनाएको छ । विभिन्न नगरपालिका तथा कार्यालयहरूबाट लेखी पठाएको आधारमा ती कम्पनीहरूलाई कालोसूचीमा राखिएको हो । सार्वजनिक खरिद अनुगमन कार्यालयका अनुसार कालोसूचीमा पर्नेमा कल्पना कन्स्ट्रक्सन गुलरिया नगरपालिका६, बर्दिया, जय गढीमाई निर्माण कन्स्ट्रक्सन राप्ती६ चितवन, गुण निर्माण सेवा हेटौंडा, मुडभरी एन्ड जोशी कन्स्ट्रक्सन प्रालि रसुवा र इन्जिनियर्स कन्स्ट्रक्सन एन्ड माइन्ड क्राफ्ट प्रालि चितवन रछन् । मुडभरी एन्ड जोशी कन्स्ट्रक्सन प्रालिलाई दुई वर्ष र अन्यलाई एकएक वर्षका लागि कालोसूचीमा राखिएको हो । सार्वजनिक खरिद ऐन, २०६३ को दफा ६३ को उपदफा (१) बमोजिम यो सूचना प्रकाशित भएको मितिदेखि यो नियम लागू हुने भएकाले उक्त निर्माण व्यवसायीहरूलाई कालोसूचीमा राखिएको अवधिभर सार्वजनिक निकायलाई कुनै पनि खरिद कारबाहीमा भाग लिन नसक्ने सार्वजनिक खरिद अनुगमन कार्यालयले जनाएको छ । यी कम्पनीहरूलाई निर्माणको ठेक्का लिएर समयमै काम नसकिएपछि कालोसूचीमा राखिएको जनाइएको छ ।"
गहुँमा भारतको परिमाणात्मक बन्देज ले मैदा उद्योग मारमा,"(धनगढी) भारत सरकारले गहुँ निर्यातमा बन्देज लगाउँदा नेपाली मैदा उद्योग मारेमा परेका छन् । गहुँका लागि भारतसँग निर्भर रहेका नेपाली मैदा उद्योगले कोटा प्रणालीबाट आयात गर्नुपर्दा क्षमता अनुसार उत्पादन गर्न नसकेको जनाएका हुन् । हाल मैदा व्यवसायी संघको आग्रहमा नेपाल सरकारको पहल भएपछि भारतले फागुन १ देखि परिणात्मक बन्देजमा ५० हजार मेट्रिक टन गहुँको निर्यात खोलेको छ । तर, यति गहुँ नेपाली मैदा उद्योगका लागि चारो मात्रै हुने व्यवसायीको भनाइ छ । उक्त गहुँ नेपालका सबै मैदा उद्योगलाई कोटा निर्धारण गरि आयात गर्ने स्विकृती दिइएको छ । जसअनुसार २७ वटा मैदा उद्योगले आफ्नो कोटाको आधारमा भारतबाट गहुँ आयात गर्न सुरु गरेका हुन् । जसमध्ये सुदूरपश्चिमका २ मैदा उद्योगले कैलालीको गौरीफन्टा नाकाबाट कोटाको गहुँ आयात गर्न सुरु गरेका छन् । सरकारले संघमा आवद्ध भएका ४० उद्योगलाई उत्पादन क्षमताको ७ प्र्रतिशतका दरले कोटा निर्धारण गरी आयात गर्ने स्वीकृति दिएको थियो । जसमध्ये १३ उद्योग आयात निवेदन फाराम भर्न छुटेका छन् । कैलाली भन्सार कार्यालय प्रमुख राजेन्द्र हमालले परिणात्मक बन्देज गरि निर्यात खोलेपछि गौरीफन्टा नाकाबाट पनि गहुँ आयात हुन सुरु भएको बताए । फागुन १ देखि गहुँ आयात सुरु भएको छ, उनले भने, महिना दिनपछि मात्रै गहुँको आयातबारे तथ्यांक आउन सक्छ । धनगढीका मैदा उद्योगी मनोज अग्रवालका अनुसार आयात खुला हुदा अल्पकालीन राहत भएको छ । उनको कैलालीको गोदावरी फ्लोर मिलले भने आवेदन दिन छुटेको छ ।संघले २ लाख मेट्रिक टन गहुँ आयातका लागि माग गरेको छ । मैदा उद्योग व्यवसायी एंव सुदूरपश्चिम उद्योग वाणिज्य संघका अध्यक्ष शंकर बोगटीले आयातित गहुँले केही उद्योग सञ्चालन हुन थालेको बताए । मैदा, बिस्कुट, चाउचाउलगायत उद्योग गहुँ आयात गर्न नपाउँदा बन्द भएका थिए, उनले भने, कोटामा आयात गर्न पाएपछि पुनः सञ्चालन हुन थालेका छन् । उनका अनुसार नेपालको आन्तरिक उत्पादनले ४५ महिना मात्रै उद्योग धान्न सकिन्छ ।"
गुण एयरलाइन्सलाई उडानमा रोक,"(काठमाडौं)नागरिक उड्डयन प्राधिकरणले गुण एयरलाइन्सलाई उडानमा रोक लगाएको छ । पाइलटलगायत उडानमा संलग्न कर्मचारी, एजेन्सी र अरू सरोकारवालालाई कम्पनीले तिर्नुपर्ने थुप्रै भुक्तानी बाँकी रहेको जनाउँदै प्राधिकरणले सोमबारदेखि उडान रोकेको हो । प्राधिकरणका अनुसार गुण एयरलाइन्सले अर्को निर्णय नभएसम्म कुनै पनि प्रकारका उडान गर्न पाउने छैन । ७ वटा जहाज भएको एयरलाइन्सले काठमाडौंबाट विराटनगर, पोखरा, जनकपुर, भरतपुर, भैरहवा, नेपालगन्ज, सुर्खेत, सिमरा र तुम्लिङटारमा उडान गर्दै आएको थियो । कम्पनीको व्यवस्थापनले पाइलट, इन्जिनियर, प्राविधिकलाई तालिमहरू दिन नसकेको, तालिम नपाएकै कारण उसलाई आवश्यक जनशक्ति अभाव हुँदै गएको, विभिन्न विमानस्थललगायत एजेन्सीलाई बुझाउनुपर्ने आर्थिक दायित्व अत्यधिक भएकाले उडान गर्न रोक लगाइएको प्राधिकरणका सहायक प्रवक्ता ज्ञानेन्द्र भुलले बताए । वायु सेवा सञ्चालनमा आर्थिक पक्षले उडान सुरक्षामा असर पार्न सक्ने भएकाले प्राधिकरणको ऐननियमअनुसार बक्यौता फरफारक नगरुन्जेलसम्मका लागि उडानमा रोक लगाइएको हो, उनले भने । ७ वर्ष बन्द भएको कम्पनीले २०७८ भदौमा यती एयरलाइन्सका ५ वटा बेलायती जेटस्ट्रिम टर्बौप्रोप जहाज ५० करोड रुपैयाँ हाराहारीमा खरिद गर्दै पुनः आन्तरिक उडान सुरु गरेको थियो । त्यसताका लकडाउनले १८ महिना बन्द भएको सिम्रिक एयरलाइन्सका १९ सिट क्षमताका दुइटा बिचक्राफ्ट विमानसहित गुणसँग ७ वटा जहाज थिए । यो वायु सेवा गुण ग्रुपले सञ्चालनमा ल्याएको थियो । यसका सञ्चालक ललितपुर पाटनका राजेन्द्र शाक्य गुण कोलोनी, गुण इन्टरप्राइजेज, गुण स्मृति सेवा, दरबार मल, गुण सिनेमा, जीजी टावर, गुण कोअपरेटिभ, गुण ज्वेलर्स, मेडिकल कलेज, हाइड्रो, होटललगायत डेढ दर्जन हाराहारी कम्पनीका सञ्चालक पनि हुन् । गुण समूहका अध्यक्ष शाक्यले यतीसँग खरिद गरिएका जहाज विदेशी कम्पनीलाई बिक्री गर्ने तयारी भइरहेको बताए । सय हाराहारी कर्मचारीको एकडेढ महिनाको तलब भुक्तानी गर्न बाँकी छ । यतीसँग किनेका जहाज बेचेर एटीआर विमान ल्याउँदै छौं । जहाज बिक्रीपछि दुइटा बिचक्राफ्टबाट तत्काल उडान सुरु गरिहाल्छौं, शाक्यले भने । गुणले तिर्न बाँकी बक्यौता कति र कसकसलाई हो भन्ने तत्काल यकिन हिसाब जानकारी नभएको उनले बताए ।"
तातोपानी नाका खुलाउन चीनको सुरक्षामा जोड,"(सिन्धुपाल्चोक)भूकम्प गएको सात वर्षपछि भोटेकोसी गाउँपालिका२ बाट चीन जोड्ने उत्तरी तातोपानी नाका पूर्ण रूपमा खुलाउन चीनले सीमा सुरक्षा मा जोड दिएको छ । तीन वर्षपछि बिहीबार नेपालचीनको बोर्डर मितेरी पुलमा नेपाल र चीनका सरकारी अधिकारीबीच आमनेसामनेको छलफलमा चीनले सीमा सुरक्षाको विषयलाई प्राथमिकता दिएको हो । नेपालबाट सिन्धुपाल्चोक जिल्ला प्रशासन, अध्यागमन, सुरक्षा निकाय, भन्सार प्रमुख तथा चीनका न्यालम काउन्टी प्रशासन, सुरक्षा निकाय, अध्यागमन, सुरक्षा निकायलगायतका अधिकारीबीच बैठक भएको हो । सिन्धुपाल्चोकका प्रमुख जिल्ला अधिकारी रमेश न्यौपानेका अनुसार छलफलमा चीनका उच्च अधिकारीले नाकालाई स्थायी रूपमा सञ्चालन गर्न सीमा सुरक्षामा संवेदनशीलता अपनाउनुपर्ने र अन्य सल्लाहसुझाव मागेका हुन् । चीन नाका खोल्न सकारात्मक देखिन्छ, तर सीमा सुरक्षाबीच क्रस बोर्डर क्राइम लाई लिएर पर्याप्त छलफल आवश्यक रहेको चिनियाँ अधिकारीको चासो देखिन्छ, प्रजिअ न्यौपानेले भने । कोरोनाको बहानामा यसअघि अधिकारीहरूबीच भर्चुअल बैठक मात्रै हुन्थ्यो । ०७७ मा दुवै देशका स्थानीय अधिकारीले मितेरी पुलमा पाँच मिटर टाढा रहेर बैठक र छलफल गरेका थिए । त्यसपछि यो नै पहिलो प्रत्यक्ष बैठक हो । सीमा क्षेत्रमा कोरोनाको जोखिम नभएकाले भौतिक रूपमा महत्त्वपूर्ण बैठक र पहलकदमी गर्न सकिएको उनले बताए । तीन वर्षपछि भौतिक बैठक र छलफल भएपनि चिनियाँ र नेपाली अधिकारीबीच पूर्ण रूपमा नाका खोल्नेबारे सहमति भएको छैन । उनीहरूले सुझाव मात्रै मागेका छन्, यो प्रारम्भिक चरणको छलफल हो, उनले भने । चीन पक्षका अधिकारीले निकासी वस्तुको जाँच गर्न खासाको रमितेमा निकासी घर, भवन, अन्य पूर्वाधार संरचना निर्माणाधीन रहेको जानकारी दिएका थिए । बैठकमा नेपालबाट प्रजिअ न्यौपाने र चीनबाट न्यालम अध्यागमन इन्स्पेक्सन स्टेसनका प्रमुख सियाङ जुनले धारणा राखेर छलफल अघि बढाएका थिए । बैठकमा सीमा सुरक्षा सशस्त्र प्रहरीका प्रहरी उपरीक्षक रवि केसी, जिल्ला प्रहरी प्रमुख प्रहरी उपरीक्षक बालनरसिंह राणा थिए । चीनबाट बोर्डर कन्ट्रोल प्रमुख सु गाङ, खासा अनुसन्धान प्रमुख गे साङ, सहायक प्रमुख युन डान, न्यालम र खासा प्रहरी स्टेसनका प्रमुखद्वय डान ड्रओ र जियान क्यान, न्यालम कानुन तथा अनुसन्धान प्रमुख जिया सी डुनझुललगायतका अन्य अधिकारी सहभागी थिए ।"
अर्थ संक्षेप,"पुल्चोकका विद्यार्थीलाई एनसेलको छात्रवृत्तिकाठमाडौं (कास) एनसेलले आफ्नो व्यावसायिक सामाजिक उत्तरदायित्व कार्यक्रमअन्तर्गत पुल्चोक इन्जिनियरिङ अध्ययन संस्थानमा पाँचौं संकायमा अध्ययन गरिरहेका विद्यार्थीलाई शुक्रबार छात्रवृत्ति तथा सम्मान प्रदान गरेको छ । कार्यक्रमअन्तर्गत सिभिल, इलेक्ट्रिकल, इलेक्ट्रोनिक्स एन्ड कम्युनिकेसन, कम्प्युटर र मेकानिकल इन्जिनियरिङ संकायमा अध्ययन गर्ने उत्कृष्ट विद्यार्थीलाई छात्रवृत्ति तथा उत्कृष्टता सम्मान प्रदान गरिएको एनसेलले जनाएको छ । २०७९ का लागि १८ वटा शीर्षकअन्तर्गत पहिलो, दोस्रो र तेस्रो वर्षको परीक्षाको नतिजाका आधारमा १८ विद्यार्थीलाई छात्रवृत्ति प्रदान गरिएको छ, कम्पनीको विज्ञप्तिमा उल्लेख छ । उत्कृष्ट नतिजा ल्याई यी पाँच संकायबाट स्नातक गरेका थप ६ जना विद्यार्थीलाई एनसेल उत्कृष्टता सम्मान प्रदान गरिएको एनसेलले जनाएको छ । पुल्चोक क्याम्पसका क्याम्पस चिफ एसोसिएट प्राडाइन्द्रप्रसाद आचार्य र एनसेलका प्रमुख कार्यकारी अधिकृत एन्डी चोङले संयुक्त रूपमा विद्यार्थीलाई उत्कृष्टता सम्मान प्रदान गरेका थिए । पुरस्कारको राशि १ लाख रुपैयाँ छ ।मनकामनाले सहिद लखन गाउँपालिकालाई दियो ट्र्याक्टर काठमाडौं (कास) केवलकार सञ्चालन गर्दै आएको मनकामना दर्शन प्रालिले आफ्नो व्यावसायिक सामाजिक उत्तरदायित्वअन्तर्गत सहिद लखन गाउँपालिकालाई ट्र्याक्टर प्रदान गरेको छ । वडा नं २ र ३ को फोहोर व्यवस्थापनका लागि १ थान महिन्द्रा ट्र्याक्टर र हाइड्रोलिक ट्रेलर कुरिनटारस्थित अग्नि इनकर्पोरेटमार्फत प्रदान गरिएको कम्पनीले जनाएको छ । अग्निका निर्देशक राजेशबाबु श्रेष्ठले पालिका अध्यक्ष रमेशबाबु थापालाई ट्र्याक्टर हस्तान्तरण गरे । यसले मनकामना क्षेत्रको फोहोर व्यवस्थापन र पर्यावरणमा समेत सकारात्मक कार्य गर्ने मनकामना दर्शनका निर्देशक राजेशबाबु श्रेष्ठले बताए ।सुन आयातमा कोटा सिस्टम हटाउन मागकाठमाडौं (कास) सुनचाँदी व्यवसायीले सुन आयातमा लगाइएको कोटा सिस्टम हटाउन माग गरेका छन् । सोमबार नेपाल सुनचाँदी व्यवसायी महासंघ, नेपाल सुनचाँदी रत्न तथा आभूषण महासंघ र नेपाल हस्तकला महासंघले संयुक्त पत्रकार सम्मेलन गरी सुन आयातमा लगाइएको कोटा सिस्टम हटाउन सरकारसँग माग गरेका हुन् । सुनचाँदी व्यवसायी महासंघका अध्यक्ष माणिकरत्न शाक्यले सुनचाँदी बजारलाई नियन्त्रित तरिकाले कोटा सिस्टम चलाइएको बताए । बजारमा सुनको माग बढी भए पनि त्यसअनुसार बिक्री वितरण गर्न नपाएको उनले बताए । महासंघले बजारमा सिजनको समयमा ४० किलोको हाराहारीमा माग आए पनि १० किलो मात्रै सुन आयात भइरहेको जनाएको छ । बैंकबाट आउने सुनबाहेक विदेशबाट आउने नेपालीले विनाभन्सार ५० ग्राम र भन्सार तिरेर १०० ग्राम सुनका गरगहना ल्याउन पाउने सुविधाअनुसार बजारलाई केही धाने पनि अहिले प्रहरीले अनावश्यक दुःख दिने गरेको उनको भनाइ छ । महासंघले १३ वर्षदेखि लागू हुँदै आएको राष्ट्र बैंकको परिपत्र र एकाधिकार व्यवस्थाको समीक्षा हुन जरुरी रहेको बताएको छ ।उत्कृष्ट करदातालाई परिसंघको सम्मानकाठमाडौं (कास) नेपाल उद्योग परिसंघले सोमबार उत्कृष्ट करदातालाई सम्मान गरेको छ । यस वर्ष राष्ट्रिय कर दिवसको अवसरमा सरकारबाट सम्मानित भएका परिसंघका सदस्य ८ जनालाई संस्थाले सम्मान गरेको हो । आर्थिक वर्ष २०७७७८ मा निर्यात कारोबारमध्येबाट सबैभन्दा बढी कर तिर्ने करदाता शिव शक्ति घिउ उद्योग प्रालि, विशेष उद्योगबाट राजेश मेटल क्राफ्ट्स प्रालि, कृषि एवं पशुपन्छीजन्य उद्योगबाट ओसीबी फुड्स एन्ड फिड्स प्रालिलाई परिसंघले सम्मान गरेको हो । यसैगरी बैंक तथा वित्तीय संस्थाबाट सबैभन्दा बढी कर तिर्ने नबिल बैंक, पर्यटन व्यवसायमध्येबाट मनकामना दर्शन प्रालि, रेमिट्यान्स तथा मनी ट्रान्सफरबाट आईएमई लिमिटेड, व्यक्तिगत आयतर्फ विजयकुमार शाह र सबैभन्दा बढी कुल आन्तरिक राजस्व दाखिला गर्ने सूर्य नेपाल प्रालिलाई परिसंघले सम्मान गरेको छ । कर दिवसमा सरकारले १६ जना (संस्था तथा व्यक्ति) लाई उच्च करदाताका रूपमा सम्मान गरेको थियो ।वार्षिकोत्सवमा सेल्सबेरीको छुट काठमाडौं (कास) सेल्सबेरीले स्थापनाको आठौं वर्ष पूरा गरी नवौं वर्षमा लागेको अवसरमा छुट योजना ल्याएको छ । यो अवसरमा ग्राहकले सेल्सबेरीका स्टोरहरूबाट आकर्षक छुटमा सामान पाउने कम्पनीले जनाएको छ । सेल्सबेरीका अनुसार फागुन ३ देखि सुरु भएको छुट अफर २० गतेसम्म रहनेछ । गुणस्तरीय सामान, उत्कृष्ट ग्राहक सेवा तथा उचित मूल्यलाई सधैं प्राथमिकतामा राखेर सेल्सबेरीले व्यवसाय गर्नेछ, कम्पनीको विज्ञप्तिमा भनिएको छ । २०५० सालमा पोखराका चिप्लेढुंगामा स्थापना भएको सेल्वेजले पछि लेकसाइडमा शाखा विस्तार गरेको थियो । पोखराका विभिन्न ठाउँमा आधुनिक सपिङको आभास दिइरहेको सेलवेज अहिले काठमाडौं उपत्यकामा पनि फैलिएको छ । हालसम्म सेल्सबेरीका २९ वटा शाखा विस्तार भइसकेका छन् । जसमध्ये ५ वटा सुपर स्टार, १० वटा प्रिमियम स्टारका साथै १४ वटा एक्सप्रेस स्टार छन् । कम्पनीका अनुसार अहिले ६ सय जनाले प्रत्यक्ष रोजगारी पाइरहेका छन् । २०८० मा कम्पनीले पोखरामा थप २ वटा तथा काठमाडौंमा ४ वटा शाखा विस्तारको तयारी गरेको जनाएको छ ।"
टेनिसमा अभिलाषाको आशा,"ग्रान्ड स्लाम सपनाटेनिस खेलाडीले कुनै न कुनै बेला ग्रान्ड स्लाम खेलेको सपना त देख्दो हो । अभिलाशा पनि अपवाद होइनन् । यस्तै सपना देख्छिन् । उनलाई मात्र होइन, सबैलाई थाहा छ, यो ठूलै सपना हो । फरक के भने १९ वर्ष पुगेकी अभिलाषाले यसका लागि आजभोलि कठिन मिहिनेत गरिरहेकी छन् । आजभोलि उनको दिनचर्या यस्तै छ । टेनिस र टेनिसमात्रै ।बिहानै टेनिस, बेलुकै टेनिस, साँझ पनि टेनिस । यति नगर्ने हो भने ग्रान्ड स्लाम खेल्ने सपना कहाँ पूरा हुन्छ र ? अभिलाषा भाग्यमानी छन् । किनभने उनलाई यो सपनाका लागि साथ दिने परिवार छ । सानेपामा हुर्केबढेकी अभिलाषा र उनको परिवार अचेल ठैबमा बस्छन् । उनी र उनका दाइ अभिषेक सानैदेखि खेलकुद माहोलमा हुर्केबढे । सेन्ट जेभियर्समा कुनै न कुनै खेल भइरहन्थ्यो । फुच्ची अभिलाषा भने टेनिसमा आकर्षित भएकी थिइन् । त्यही आकर्षणले उनलाई अहिले स्टार खेलाडी बनाइसकेको छ ।"
स्कटल्यान्डको च्याम्पियन शैली,"(काठमाडौं)स्कटल्यान्डले विश्वकप लिग २ क्रिकेटमा सोमबार नामिबियालाई ४३ रनले पराजित गरेको छ । कीर्तिपुरस्थित त्रिवि क्रिकेट मैदानको ब्याटिङमैत्री विकेटमा २ सय २२ रनको लक्ष्य पाएको नामिबियालाई ३८४ ओभरमा १ सय ७८ रनमै स्कटल्यान्डले अलआउट गर्यो । यस त्रिकोणात्मक शृंखलामा नामिबिया सबै चार खेलमा पराजित रह्यो । लिग २ को उपाधि जितिसकेको स्कटल्यान्डको ३ खेलमा यो दोस्रो जित हो । नामिबियाको ३५ खेलमा ५० अंक छ । सबै ३६ खेल खेलेको ओमान ४४ अंकसहित दोस्रो र ३४ खेलमा ३७ अंक जोडेको नामिबिया तेस्रो स्थानमा छन् । नामिबियाले दुबई गएर यूएईसँग बिहीबार र शनिबार गरी आफ्नो अन्तिम दुई खेल खेल्नेछ । यूएई र नेपालले आफूले खेल्ने सबै खेल जितेमा यी दुईमध्ये एकले नामिबियालाई उछिन्न सक्ने समीकरण छ । यूएई २६ खेलमा २७ अंकसहित पाँचौं र नेपाल २७ खेलमा २४ अंक लिएर छैटौं स्थानमा छन् । सात राष्ट्र सहभागी लिग २ को शीर्ष तीन टोलीले विश्वकप छनोटमा स्थान पाउने छन् भने शीर्ष पाँच स्थानमा रहने टोलीले एकदिवसीय मान्यता कायम राख्नेछन् । नामिबियाको यो सबैभन्दा निराशाजनक शृंखला रह्यो । नेपालसँगको पहिलो दुई खेलमा टोली क्रमशः २ र ३ विकेटले पराजित भएको थियो । स्कटल्यान्डले पहिलो खेलमा नामिबियालाई १० विकेटको लज्जास्पद पराजय चखाएको थियो । यही विजयबाट स्कटल्यान्ड लिग २ को विजेता बन्ने निश्चित भएको हो । त्यसयता स्कटल्यान्डले आफ्ना प्रमुख खेलाडीलाई आराम दिँदै आएको छ । टस हारेपछि ब्याटिङमा आएको स्कटल्यान्ड ४८४ ओभरमा २ सय २१ रनमै अलआउट भयो । शृंखलामा यो सबैभन्दा न्युन स्कोर हो । तर जवाफमा आएको नामिबिया झनै कमजोर साबित भयो । एक समय ११२२ को बलियो स्थितिमा रहेको नामिबिया त्यसपछि पतन हुन पुगेको थियो । ओपनर लो हन्ड्रे लावरेन्सले सर्वाधिक ५२ रन बनाए । उनले ६७ बल खेल्दै ६ चौका प्रहार गरे । कप्तान गेर्हार्ड इरास्मसले ४३, जेन ग्रिन २५ र सन फोचे १० रनमा आउट भए । देव्रेहाते स्पिनर मार्क वाटले ४ विकेट लिँदै नामिबियालाई खुम्च्याए । उनले ८४ ओभरमा २ मेडन राख्दै ४१ रन खर्चे । माइकल लिस्कले ३ र ब्रेन्डोन म्याकमुलेनले २ विकेट लिए ।यसअघि प्लेयर अफ द म्याच रोबेन ट्रम्पलम्यानले ५ विकेट लिएपछि स्कटल्यान्डले खुलेर ब्याटिङ गर्न सकेन । तीव्र गतिका बलर उनले ९४ ओभरमा ३० रन खर्चे । उनलाई टाङगेनी लुङ्गामेनीले २ तथा बर्नान्ड स्कोल्ज, बेन सिकोङ्गो र पिकी या फ्रान्सले ११ विकेट लिँदै राम्रो सहयोग गरे । स्कटल्यान्डबाट क्रिस्टोफर म्याकब्रिजले ४७ रन बनाए । उनले ७५ बल खेल्दै ७ चौका प्रहार गरे । टोमस म्याकिन्टोसले ३४, कप्तान रिची बेरिङटनले ३२, लिस्कले २९, डेब्यु गरिरहेका लिएम नेयलरले २०, म्याथ्यु क्रसले १६ र क्रिस ग्रेभ्सले १४ रन बनाए ।"
सुनीलको गोल निर्णायक,"(मकवानपुर)सुनील श्रेष्ठको निर्णायक गोल मदतमा हिमालयन शेर्पा क्लब सोमबार सहिद स्मृति स्थानीय तह फुटबल प्रतियोगिताको फाइनलमा पुगेको छ । दोस्रो सेमिफाइनलमा शेर्पाले क्यामरुनी क्लब एभिनियर एफसीलाई १० ले पराजित गर्दै उपाधि नजिक स्थान बनाएको हो । सुनीलले खेलको ५२ औं मिनेटमा गरेको गोल निर्णायक बन्यो । उनले वान भर्सेस वानको अवस्थामा एभिनियरका गोलरक्षक तासो एलनलाई सहजै पन्छाउँदै गोल गरे । यही एक मौका नै शेर्पाले प्राप्त गरेको सबैभन्दा गतिलो अवसर थियो ।एभिनियरले धेरै अवसर प्राप्त गरे पनि सदुपयोग गर्न सकेन । खेलको ७३ औं मिनेटमा शेर्पाका रिचार्ड विल्सनले गोल गर्ने सुन्दर मौका खेर फाले । उनले गोलरक्षक विश्वास चौधरी बिट भइसकेको अवस्थामा प्रहार गरेको बल पोस्ट नजिकैबाट बाहिरियो । ८२ औ ंमिनेटमा सिरेग सङ्ग गोल गर्न चुक्दा एभिनियर प्रतियोगिता बाहिरिएको हो । लगातार विभिन्न स्थानमा भएका प्रतियोगितामा सहभागी भएका कारण एभिनियरका खेलाडी खेलमा थकित देखिन्थे ।शेर्पाले उपाधिका लागि मनाङ मर्स्याङ्दीसँग प्रतिस्पर्धा गर्नेछ । मनाङले एपीएफलाई पराजित गर्दै फाइनलमा स्थान बनाउन सफल भएको थियो । म्यान अफ द म्याच हिमालयन शेर्पाका सुनील श्रेष्ठ भए । उनले १० हजार प्राप्त गरे । फाइनल बुधबार हुनेछ । हेटौंडा५ स्थित पिप्ले क्याम्पा रंगशालामा हुने प्रतियोगिता विजेता र उपविजेताले क्रमशः १५ र १० लाख रुपैयाँ प्राप्त गर्नेछन् । दुवै टोली प्रतियोगिताको फाइनल पुगेको पहिलो पटक हो । हिमालयन शेर्पाका प्रशिक्षक सुमन श्रेष्ठले खेलाडीको मिहिनेतका कारण जित सम्भव भएको बताए । सबै खेलाडीले मिहिनेत गरेर खेलेका कारण जित सम्भव भएको हो । केही खेलाडी घाइते हुँदा हाम्रो खेललाई असर भने गरेको छ, उनले भने । शेर्पाका कप्तान तथा फरवार्ड विश्वास श्रेष्ठले उपाधि जित्न हदैसम्मको मिहिनेत गर्ने प्रतिक्रिया दिए । मनाङमा पहिला हाम्रो टिमबाट खेलेका धेरै खेलाडी छन् । हामी उनीहरूलाई हराउने गरी मैदान उत्रन्छौं, उनले भने ।"
नेपालसामु 'क्लिन स्विप अवसर,"स्कटल्यान्डसँग मंगलबार प्रतिस्पर्धा गर्दा नेपालसामु क्लिन स्विप गर्ने राम्रो अवसर छ । नेपालले पहिलो तीनै खेल जितेको छ । त्यसमा स्कटल्यान्डविरुद्धको खेलमा ३ विकेटको विजय हात पारेको हो । लिग २ मा यसअघिको ६ शृंखलाहरूमा २ खेलभन्दा बढी जित्न नसकेको नेपालसामु अहिले सबै ४ खेल जित्ने अवसर आएको छ । नेपालले उत्कृष्ट ब्याटिङ गर्दै ह्याट्रिक विजय हात पारेको हो । पहिलो खेलमा कुशल भुर्तेलले शतक र कप्तान रोहित पौडेलले अर्धशतक बनाएपछि नेपालले नामिबियाविरुद्ध २ सय ८६ रनको विजय लक्ष्य पछ्याएको थियो, जुन नेपालको अहिलेसम्मकै ठूलो विजय लक्ष्य हो । स्कटल्यान्डमाथि विजय हात पार्दा कुशल मल्ल र दीपेन्द्रसिंह ऐरीले तथा नामिबियामाथि अर्को विजय हात पार्दा आसिफ शेख, ज्ञानेन्द्र मल्ल र कुशल मल्लले अर्धशतक बनाएका थिए । नेपालले यी सबै तीन खेलमा २ सय ७५ रनभन्दा माथिको विजय लक्ष्य पछ्याएको थियो । ह्याट्रिक जितले एकदिवसीय अन्तर्राष्ट्रिय मान्यता जोगाउने नेपालको सम्भावना ब्युँतिएको छ । एकदिवसीय अन्तर्राष्ट्रिय मान्यता कायम राख्न नेपालले बाँकी रहेका ९ मध्ये ६ खेल जित्नुपर्नेछ । स्कटल्यान्डको यो अन्तिम खेल हो । नेपालमाथि विजय हात पार्दै टोली सानदार ढंगमा लिग २ को अन्त्य गर्ने दाउमा छ । तर, टोलीसँग प्रमुख बलर क्रिस सोल हुने छैनन् । नेपालसँगको खेलमा उनी घाइते भएका थिए । नेपालविरुद्ध पहिलो ओभरमा २३ रन खर्चेका उनले त्यसपछि कुशल भुर्तेल, ज्ञानेन्द्र मल्ल र आसिफ शेखलाई आउट गरेका थिए । नेपालविरुद्धको खेलबाटै एकदिवसीय अन्तर्राष्ट्रियमा डेब्यु गरेका ज्याक जार्भिस पनि घाइते भएर खेल्न नसक्ने अवस्थामा छन् । नामिबियामाथि स्कटल्यान्डले १० विकेटले विजय हात पार्दा शतक बनाएका जर्ज मुन्सीले त्यसपछिका दुई खेल खेलेका छैनन् । नेपालविरुद्ध उनी मैदानमा उत्रने अपेक्षा गरिएको छ ।"
पुलिसमाथि चर्च ब्वाइज हाबी,(भद्रपुर)चर्च ब्वाइज युनाइटेड क्लब प्रथम भद्रपुर झापा गोल्डकप फुटबल प्रतियोगिताको क्वाटरफाइनलमा प्रवेश गरेको छ । सोमबार विभागीय टोली नेपाल पुलिस क्लबलाई ३० ले पराजित गर्दै चर्च ब्वाइजले अन्तिम आठ स्थान सुरक्षित गरेको हो । भद्रपुरस्थित मेची रंगशालामा चर्च ब्वाइजको जितमा आशिष चौधरीले दुई र गगनदीप सिंहले एक गोल गरे । गगनले ४० र आशिषले ५६ र ६० औं मिनेटमा गोल गरेका थिए । चर्च ब्वाइजले खेलको सुरुदेखि नै पुलिसमाथि दबाब बनाएको थियो । ४० औं मिनेटमा विपक्षी टिमका गोलकिपरबाट पञ्च भएको बललाई गगनले सुन्दर गोलमा परिणत गरेका थिए । बक्सभित्र रहेका उनले प्राप्त अवसरमा कुनै गल्ती विना बललाई पोस्टको दिशा दिएका थिए । पहिलो हाफमा एक गोलले अग्रता बनाएको चर्च ब्वाइजले दोस्रो हाफमा खेलको रणनीति परिवर्तन गर्दै पुलिसमाथि थप दबाब बढाएको थियो । खेलको ५६ औं मिनेटमा सुवास गुरुङको पासमा स्ट्राइकर आशिषले लोभलाग्दो गोल गरे । सुवासको छोटो पासमा पेनाल्टी एरियामा रहेका उनले सहजै गोल गरेका थिए । लगत्तै ६० औं मिनेटमा आशिष नै व्यक्तिगत दोस्रो तथा टिमका लागि तेस्रो गोल गर्न सफल भए । पुलिसका खेलाडीलाई छल्दै एक्लै अघि बढाएको बलमा आशिषले गोल गरेका हुन् । सोमबार पुलिसले आशातीत खेल पस्किन सकेन । खेल अवधिभर केही अवसर प्राप्त गरे पनि विपक्षी पोस्टमा धावा बोल्न नसक्दा पुलिसले फराकिलो हार बेहोर्नुपर्यो । खेलमा दुई गोल गर्ने चर्च ब्वाइजका आशिष चौधरी प्लेयर अफ द म्याच भए । उनले २० हजार रुपैयाँ प्राप्त गरे । मंगलबार आयोजक भद्रपुर ब्लेजर्स र संकटा क्लबबीच प्रतिस्पर्धा हुनेछ ।
कुमारी माविलाई सिल्ड,"काभे (कास) कुमारी माध्यमिक विद्यालयले खानीखोला गाउँपालिकास्तरीय दोस्रो राष्ट्रपति रनिङ सिल्डको उपाधि जितेको छ । खानीखोला गाउँपालिका ७ स्थित महांकालमा सम्पन्न प्रतियोगितामा ७ स्वर्ण, ८ रजत र २ कांस्यसहित कुमारीले ट्रफी उचालेको हो । प्रतियोगितामा ७ स्वर्ण, १ रजत पदक हात पार्दै जन विकास मावि द्वितीय र ६ स्वर्ण, २ रजत र ४ कांस्य पदक जित्दै जनहित मावि तृतीय हुन सफल भए । २ स्वर्ण, २ रजत र १ कांस्य पदक जित्दै भृकुटी मावि सान्त्वना स्थान हािसल गर्न सफल भयो । विजेता टिम तथा खेलाडीलाई गाउँपालिका अध्यक्ष, उपाध्यक्षलगायतले पुरस्कार प्रदान गरेका थिए । गाउँपालिकाभित्रका ८ विद्यालयले सहभागिता जनाएको थियो ।"
एपीएफ विजयी,"काठमाडौं (कास) सातौं नेपाल एपीएफ स्कुल कप आमन्त्रित फुटबलको क्वाटरफाइनलमा आयोजक नेपाल एपीएफ स्कुलले सैनिक आवासीय महाविद्यालयलाई १० ले पराजित गरेको छ । एपीएफबाट डम्बर बिकले गोल गरे । अर्को क्वाटरफाइनलमा लिटिल एन्जल्स स्कुलले ब्लुम नेपाल स्कुलमाथि ३२ ले हरायो । लिटिलका आयुष माझी, सुमन बिक र प्रज्ज्वल गुरुङले गोल गरे भने ब्लुम नेपालबाट दुवै गोल राजकुमार रावलले गरे । ल्याबोरेटोरी मावि र राराहिल मेमोरियल तथा नेपाल पुलिस स्कुल साागा र ब्राइट होराइजन चिल्ड्रेन्स होमबीच प्रतिस्पर्धा हुनेछ ।"

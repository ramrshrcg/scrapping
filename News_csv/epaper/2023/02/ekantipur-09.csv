शीर्षक,विवरण
लघुवित्तको ऋणले गाउँ छाडेर बेपत्ता,"पालले कुखुरा पाल्न लघुवित्तबाट ऋण लिएका रहेछन् । एउटै व्यक्तिलाई छिमेकी लघुवित्त, निर्धन लघुवित्त, स्वदेशी लघुवित्त, नाडेप लघुवित्त र किसान लघुवित्तले ऋण दिएका रहेछन् । तर, कुखुराबाट आम्दानी भएन, उता ब्याजको स्याज बढेपछि ऋण तिर्न नसकेर परिवारसहित भागे भन्ने उजुरी आएको छ, लघुवित्त संस्था पीडित संघर्ष समिति डडेलधुराका अध्यक्ष जगत सार्कीले कान्तिपुरसँग भने । पालका दुई दाजु भारतमा काम गर्थे । उनीहरू गाउँ आएका बेलामा लघुवित्तका कर्मचारीले पैसा तिर्न दबाब दिए । तिम्रा भाइले ऋण खाएको हो, ऊ भागेपछि तिमीहरूले तिर्नुपर्छ भनेर अत्ताएपछि दुवै दाजु पनि श्रीमती र परिवारसहित भागे, उनीहरू पनि सम्पर्कमा छैनन्, सार्कीले भने । डडेलधुराका १६ लघुवित्तमा ३२ हजारभन्दा बढी सदस्य लघुवित्त समूहमा आबद्ध छन् । तीमध्ये अधिकांश महिला ऋणी हुन् । सुदूरपश्चिममा कैलाली, कञ्चनपुर र अरू पहाडी जिल्लामा गरी लघुवित्त संस्थाहरूसँग समूहमा जोडिएका महिलापुरुषको संख्या ७ लाख बढी रहेको अनुमान छ ।लघुवित्तबाट पीडितहरूले गठन गरेको संघर्ष समितिका केन्द्रीय उपाध्यक्ष तथा सुदूरपश्चिम प्रदेश अध्यक्ष मणि चौलागाईं भन्छन्, कैलाली र कञ्चनपुरमा मात्र दुई वर्षयता यसरी आत्महत्या गर्नेको संख्या ४४ छ । जसमध्ये १२ पुरुष र अरू सबै महिला छन् । उक्त संघर्ष समितिको तथ्यांकअनुसार सुदूरपश्चिम प्रदेशका पहाडी जिल्लामा लघुवित्तको ऋणका कारण घरबार गुमाएर आत्महत्या गर्नेको संख्या ३४ छ । समितिका अनुसार डडेलधुरामा ३, बझाङमा ७, अछाममा ५, बाजुरामा ८ र दार्चुलामा ११ जनाले आत्महत्या गरेका छन् । यो संघर्ष समितिका जिल्ला समितिहरूले पठाएको तथ्यांक हो, चौलागाईंले भने, आर्थिक कारणले आत्महत्या गरेको यकिन गरेपछि मात्र यो तथ्यांक हामीले सार्वजनिक गरेका हौं । ५५ जिल्लामा लघुवित्तको ज्यादतीविरुद्ध संघर्ष गर्न समिति बनेको चौलागाईंले बताए । आउँदो फागुन १ देखि देशव्यापी आन्दोलन सुरु गर्नॅअघि सबै तथ्यांक सार्वजनिक गर्ने पनि उनले बताए ।डडेलधुरा पोखराकी हरिना पार्कीले एक लाख ऋण लिइन् । समूहको निर्णय गराएर लघुवित्तले ८० हजार घरमै आएर बुझायो । बाँकी २० हजार सेवाशुल्क र एक महिनाको किस्ता भन्दै उनीसँग अग्रिम लिइयो । १३ महिनासम्म प्रत्येक महिना १० हजारका दरले किस्ता कायम भयो । उनले १ लाख ३० हजार किस्ता तिरिन् । लघुवित्तले सुरुमा काटेको २० हजार पनि त्यसैमा जोडियो । उनले बुझेको ८० हजार ऋण १३ महिनामा १ लाख ५० हजार तिरेपछि मात्र उनले मुक्ति पाइन् । ग्राहकले कुनै महिना किस्ता वा ब्याज बुझाउन नसके किस्ता र ब्याज रकम साँवामा जोडिन्छ । त्यतिमात्र होइन, जोडिएको साँवा र किस्ताको अलग्गै जरिवाना पनि तिर्नुपर्छ । ऋण र ब्याज असुल गर्न लघुवित्तले घरमा भएका बस्तुभाउदेखि जग्गासमेत आफैं बिक्री गराएर लैजाने गरेको पीडितहरूको गुनासो छ । सुरुमा गाउँगाउँमा आएर महिलाका माझ समूह बनाउने, दैनिक बचत गर्ने आवश्यकता भएका समय सहज रूपमा ऋण पाइने भएपछि महिलाहरू आकर्षित भए, हरिनाले भनिन्, राम्रै लागेर सदस्य भएँ । बाख्रा पाल्न एक लाख ऋण पनि लिएँ । पछि मात्र थाहा भयो कसरी लुटिने रहेछ भनेर । मुस्किलले मुक्ति पाएको उनले बताइन् । उनले भनिन्, मेरो गाउँमा मजस्ता दर्जनौं महिला लघुवित्तको चंगुलमा फसेर बर्बाद भइसकेका छन् । बेपत्ता हुने, आत्महत्या गर्ने धेरैजसो ५ लाखभन्दा बढी ऋण लिएर घरवारविहीन भएका ऋणीहरू रहेको पनि हरिनाले बताइन् ।लघुवित्त संस्था पीडित संघर्ष समिति डडेलधुराका अध्यक्ष सार्की सर्वसाधारण महिलाहरूलाई टार्गेट गररे ऋण दिने र कहिल्यै असुल नहुने गरी चक्रबर्ती ब्याज लगाउने गरिएको बताउँछन् । सार्की डडेलधुरामा मात्र १५ वटा लघुवित्तीय संस्था ग्रामीण भेकमा सक्रिय रहेको बताउँछन् । हरेक लघुवित्तको एउटै मापदण्ड नभए पनि अधिकांशले सर्वसाधारण महिला घरबारविहीन हुन थालेको पनि उनले बताए । पहिले यहाँ व्यक्तिका हलिया हुन्थे, अहिले लघुवित्तले हलिया बनाएको छ, उनले भने ।तर, लघुवित्तीय संस्थाहरू भने यस्ता आरोप तथ्यहीन भएको दाबी गर्छन् । डडेलधुरामा ०७१ देखि काम गरिरहेका छिमेक लघुवित्त वित्तीय संस्थाका अधिकृत हेमराज बस्नेत भन्छन्, कहीं कुनै संस्थाबाट केही गल्ती भएको हुन सक्छ, समग्रमा बाहिर आएजस्तो सत्य होइन । लघुवित्तीय संस्था पनि कानुनअन्तर्गत रहेकाले कुनै त्रुटि वा ज्यादती गरे नियमन गर्ने निकाय पनि रहेको उनले बताए । अपवादका रूपमा केही घटना भएनन् भन्न सकिँदैन, बस्नेतले भने ।देशभरि लघुवित्तीय संस्था खारेज गर्नुपर्ने माग राख्दै फागुन १ गतेबाट देशव्यापी आन्दोलनको तयारी गरिरहेको संघर्ष समितिका केन्द्रीय उपाध्यक्ष मणि चौलागाईं लघुवित्तका कारण सर्वसाधारणले भोग्नुपरेका कठिनाइका विषयमा धेरैलाई जानकारी नभएको बताउँछन् । चौलागाईंले भने, नियमन गर्ने संस्था नेपाल राष्ट्र बैंक, लघुवित्तीय संस्थाका सीईओहरू र पीडित पक्षबीच गत भदौमा भएको वार्तामा सबै कुरा हामीले राखेका हौं तर यसको कुनै सुनुवाइ नै हुन सकेको छैन । लघुवित्तीय संस्थाको कार्यशैली र मिटरब्याजभन्दा पनि चर्को ब्याज असुलीका विषयमा राष्ट्र बैंक जानकार भए पनि नियमनमा चासो नराखेको पीडितहरूको गुनासो छ ।"
सुदूरपश्चिम सरकारको भविष्य जेलमा रहेका रेशमको हातमा,"विश्वासको मत नपाए कांग्रेसको सरकार !सुदूरपश्चिम प्रदेश सरकारका मुख्यमन्त्री रावलले बिहीबार विश्वासको मत लिन नसके सबैभन्दा ठूलो दलको हैसियतले कांग्रेसलाई सरकार बनाउन बाटो खुल्नेछ । संविधानको धारा १६८ (३) मा प्रदेशसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम मुख्यमन्त्री नियुक्त हुन सक्ने अवस्था नभएमा वा त्यसरी नियुक्त मुख्यमन्त्रीले विश्वासको मत प्राप्त गर्न नसकेमा प्रदेश प्रमुखले प्रदेशसभामा सबैभन्दा बढी सदस्य भएको संसदीय दलको नेतालाई मुख्यमन्त्री नियुक्त गर्नेछन् भनिएको छ । एमालेका रावल उपधारा (२) ले व्यवस्था गरेको दुई वा दुईभन्दा बढी दलको समर्थनबाट मुख्यमन्त्री बनेका हुन् । रावलले विश्वासको मत पाउन नसकेमा उपधारा (३) बमोजिम कांग्रेस संसदीय दलका नेता कमल शाह मुख्यमन्त्री बन्नेछन् । सुदूरपश्चिममा १९ सांसदसहित कांग्रेस सबैभन्दा ठूलो दल छ । नाउपाका कारण सुदूरपश्चिम सरकार ढलेको खण्डमा कांग्रेस र नाउपाबीच सत्ता साझेदारी हुने ती दलका नेताहरूले बताएका छन् । अहिले पनि कांग्रेसले नाउपालाई सत्ताको नेतृत्व दिने गरी फकाइरहेको छ । तर अहिलेसम्म पनि प्रदेशमा कांग्रेससँग समीकरण बनाएर संघीय सरकारसँग सम्बन्ध नबिगार्ने प्रयास नाउपाको छ । संघीय सरकारले नचाहँदा मुलुकी फौजदारी कार्यविधि संहिता संशोधन प्रक्रिया अघि नबढ्ने र पार्टीको मूल माग पूरा नहुने नाउपाको बुझाइ छ । हामीलार्ई कांग्रेसले सुदूरपश्चिममा सरकारको नेतृत्व दिने प्रस्ताव नगरेको होइन, हिजो देउवा सरकारले हाम्रो माग पूरा गर्ने गरी अध्यादेश ल्याउन खोजेकाले हामी कांग्रेसप्रति नकारात्मक छैनौं, नाउपाका एक सांसदले भने, संघीय सरकारसँग संघर्ष गरेर भन्दा सौहार्द सम्बन्ध बनाएरै जेलमुक्तिको सरोकार सम्बोधन होस् भन्ने हाम्रो चाहना छ तर सधैंभरि हामीलाई प्रयोगमात्र गर्ने र माग सम्बोधन नहुने हो भने राजनीति नयाँ ढंगले अघि बढ्छ ।"
रानाथारू समुदायबाट डाक्टर,"उनले निकै मिहिनेत गरिन् । २०६८ मा प्रमाणपत्र तह पास गरेपछि एमबीबीएस अध्ययनका लागि बंगलादेश पुगिन् । ढाका विश्वविद्यालयअन्तर्गतको कुमुदिनी वुमेन्स मेडिकल कलेजबाट सन् २०१९ मा चिकित्सक बन्ने पढाइ पूरा गरिन् । उनी रानाथारू समुदायबाट डाक्टर हुने पहिलो हुन् । धनगढीमा स्कुल पढेकी उनले काठमाडौं गएर एसएलसी र प्रमाणपत्र तह सकेपछि एमबीबीएस पढ्न ढाका रोजेकी हुन् । सुरुसुरुमा पढाइका लागि धेरै खर्च गरेर परिवारलाई ऋणमा डुबाएको भन्दै आफन्त र छिमेकीले उनका कुरा काटे । अहिले उनी समुदायकै लागि उदाहरण बनेकी छन् । मलाई पनि आफन्तले सुनाउने गर्थे, घरपरिवारलाई ऋणको भारी बोकायो भन्थे, राना भन्छिन्, अहिले सबैले राम्रो कुरा गर्छन्, परिवारसँगै समुदायबाटै सम्मान पाएकी छु । अहिले उनी गाउँमै फार्मेसी सञ्चालन गरेर बसेकी छन् । यसबाहेक विशेषज्ञताका लागि एमडी पढ्ने तयारी पनि गरिरहेकी छन् । विशेषज्ञता अध्ययनपछि गाउँमै सेवा दिने उनको लक्ष्य छ । रानाथारू समुदायमा अहिले पनि थुप्रैले रोग लुकाएर बसेका छन् । उनीहरू बोली भाषाकै समस्याले स्वास्थ्यकर्मीसम्म पुग्न सक्दैनन् । पुगे पनि आफ्नो समस्या राम्ररी भन्न सक्दैनन्, उनले भनिन्, आफ्नै समुदायको डाक्टर भएर खुलेर कुरा गर्न सके उपचार पनि पाइन्छ । त्यही भएर गाउँमै आफ्नै समुदायमा सेवा गर्ने लक्ष्य छ । रानाथारू समुदायबाटै डाक्टर हुने दोस्रो हुन्, कञ्चनपुरको लालझाडी३ पर्सियाका सुरजप्रकाश राना । उनले हालै बंगलादेशको ढाका विश्वविद्यालयअन्तर्गतको ढाका सेन्ट्रल इन्टरनेसनल मेडिकल कलेजबाट एमबीबीएस पूरा गरेका हुन् । उनकी आमा पहिलो संविधानसभामा नेपाल सद्भावना पार्टीबाट समानुपातिकतर्फकी सभासद थिइन् । पार्टी विभाजनपछि जनता समाजवादी पार्टीमा लागेकी उनी सुदूरपश्चिम प्रदेशको पहिलो प्रदेशसभामा सदस्य पनि बनिन् । जिल्लाकै दुर्गम लालझाडी गाउँपालिका रानाथारू समुदायको बाहुल्य भएको स्थानीय तह हो । चारैतिर खोलानालाले घेरिएको उक्त पालिका बर्खामा बाढी र डुबानको समस्या झल्दै आएको छ । बाढीका बेला उक्त पालिकामा आउजाउसमेत समस्या हुने गरेको छ । उक्त पालिकाबाट एमबीबीएस गर्ने राना पहिलो हुन् । कञ्चनपुरको बेलौरीबाट एसएलसी सकेर उनी काठमाडौं पुगे । प्रमाणपत्र तह पास गरेपछि एमबीबीएस पढ्न सन् २०१५ मा ढाका पुगे । उनको पढाइ २०२२ को अन्त्यतिर पूरा भएको हो । राना अहिले गाउँमै छन् । उनी नेपाल मेडिकल काउन्सिल (एनएमसी) को परीक्षासँगै लोक सेवाको पनि तयारी गरिरहेका छन् । दुई वर्ष डाक्टर भई सेवा गरेपछि विशेषज्ञता अध्ययनका लागि तयारी गर्ने उनको योजना छ । उनका बाबु साइबा राना पनि स्वास्थ्यकर्मी हुन् । उनी परिवार नियोजन संघ कञ्चनपुरमा अधिकृत छन् । बेलौरी४ बेलौरी बजारमा उनको मेडिकल पनि छ । रानाकी दिदी पुष्पा ल्याब असिस्टेन्ट हुन् । उनले आफ्नै मेडिकलमा ल्याब पनि सञ्चालन गरेकी छन् । उनका दाजु चन्द्रप्रकाश आयुर्वेद चिकित्साको अन्तिम परीक्षा दिएर घरमा बसेका छन् । हाम्रो पूरै परिवार स्वास्थ्यकर्मी नै छन्, साइबाले भने, कान्छो छोराले एमबीबीएस पूरा गर्यो, जेठोले पनि आयुर्वेद डाक्टरको अन्तिम परीक्षा दिएको छ । अहिले उनलाई गाउँले, आफन्त र नातागोताबाट बधाईको ओइरो छ । परिवारमा खुसियाली छ । तर, ऋण तिर्न भने धौधौ भएको छ । छोरा डाक्टर त भयो तर झन्डै ७० लाख खर्च हुँदा आधाभन्दा बढी ऋण छ । पश्चिम तराईको कैलाली र कञ्चनपुरमा बसोबास गर्ने अल्पसंख्यक रानाथारू समुदायलाई २०७६ मा आदिवासी जनजातिमा सूचीकृत गरिएको छ । रानाथारूको जनसंख्या ३ लाख हाराहारी रहेको नेपाल रानाथारू समाजका केन्द्रीय अध्यक्ष कृपाराम रानाले बताए । हाम्रो समुदायकै लागि गौरवको कुरा हो, दुई जना डाक्टर भएका छन्, उनले भने, अब अन्य पनि उनीहरूको सिको गरेर डाक्टरदेखि अन्य प्राविधिकतर्फ आकर्षित हुनेछन् ।"
पुलको पर्खाइमा मेलम्चीदेखि हेलम्बुसम्म,"ह्युमपाइप राख्दै झिक्दै बाढीपहिरोले धेरैवटा पुल बगायो, बाटो बगायो । वर्ष बित्यो पुनर्निर्माण भएको छैन । सदरमुकाम चौतारालगायत ६ स्थानीय तहका बासिन्दाले आउजाउमा खोला तर्नै पर्छ तर पुल छैनन् । खोलामा बहाव कम हुँदा ह्युमपाइप राखेर आउजाउको व्यवस्था गरिन्छ । वर्षामा त्यो बगेर जान्छ । केही ठाउँ अस्थायी काम भएका छन् तर स्थानीय तहसँग प्रदेश र संघका योजनाको तालमेल छैन । मेलम्ची पुल बजारको पक्की पुल बगाउँदा इन्द्रावती खोलाबाट आउजाउ बन्द छ । हिउँदमा खोलामा ह्युमपाइप राखेर अस्थायी व्यवस्था गरे पनि सामान्य वर्षा हुनासाथ बगाउने गर्छ । मेलम्ची नगरपालिकाका प्रमुख प्रशासकीय अधिकृत अमृतकुमार धिताल हिउँदमा ह्युमपाइप राख्ने र वर्षात्मा झिक्ने कामका लागि मात्र बर्सेनि झन्डै करोड खर्च हुने गरेको बताउँछन् । प्रदेश सरकारले आफ्नो खर्चमा बाढीपहिरो क्षेत्रमा ग्याबिन वाल र रिटेनिङ वाल लगाइरहेको छ । टेन्डरमार्फत गरेको कामको बारेमा स्थानीय तहलाई भने जानकारी छैन । कुनै समस्या पर्यो भने काम गरिरहेका निर्माण व्यवसायी सम्पर्क आउने गरे पनि सरकारी निकायबाट आधिकारिक जानकारी नगरपालिकालाई दिइएको छैन, अधिकृत धितालले भने, नगरपालिकाले ठूलो बजेट खर्च गर्न नसक्ने भएकाले वर्षात्मा बस्ती जोगाउने काममा मात्र केन्द्रित छ । पुल बनेन भने अब वर्षात्मा ह्युमपाइप झिक्नुपर्छ ।"
बोइङ७४७ को पहिलो उडान,"सन् १९६९ मा आजकै दिन (फेब्रुअरी ९) मा बोइङ७४७ ले आफ्नो पहिलो उडान गरेको थियो । अमेरिकी बहुराष्ट्रिय कम्पनी बोइङले ७४७ मोडलका विमान सन् १९६८ देखि उत्पादन गर्न थालेको हो । लामो यात्राका लागि भरपर्दो ठानिएका बोइङ७४७ वाइड बडी विमानहरू हुन् । यी विमानमा चारवटा इन्जिनहरू हुने गर्छन् । १९६८ को सेप्टेम्बर ३० मा निर्माण सकिएको बोइङ७४७ ले १९७९ को फेब्रअरी ९ मा पहिलो उडान भरेको हो । उक्त विमान ३६६ जनाले यात्रा गर्न सक्ने गरी बनाइएको थियो । त्यसयता बोइङ कम्पनीले ७४७ का विभिन्न मोडलहरू निर्माण गरिसकेको छ । तीमध्ये १९८२ मा ७४७३००, १९८९ मा ७४७४०० र २०११ मा निर्माण गरिएका ७४७८ मुख्य छन् । पछिल्लो समय डिजाइन गरेका विमानले भने ५ सयजना यात्रुसम्म बोक्न सक्ने जनाइएको छ । बोइङले अमेरिकी अन्तरिक्ष एजेन्सी नासाका लागि ७४७१०० मोडलका दुईवटा एयरक्राफ्ट निर्माण गरेका थियो । त्यसैगरी यसले अमेरिकी सेनाका लािग समेत विभिन्न सैन्य विमान बनाइसकेको छ । बोइङ कम्पनीले पछिल्लो समय यात्रुवाहक विमान, रोटरक्राफ्ट, रकेट, स्याटेलाइट्स, दूरसञ्चार उपकरण तथा क्षेप्यास्त्रहरूको डिजाइन, निर्माण तथा बिक्री गर्ने गर्छ । अमेरिकाको वासिङटनस्थित सियाटलमा विलियम बोइङले सन् १९१६ को जुलाईमा कम्पनीको स्थापना गरेका हुन् । कम्पनी पछि १९९७ को अगस्ट १ मा म्याकडोनेल्स डग्लससँग मर्ज भएको थियो । विश्वकै ठूलो यात्रुवाहक विमान भने एयरबस ए३८० हो । उक्त विमान सन् २००५ को जनवरी १८ निर्माण गरिएको थियो । सुपरजम्बो नाम दिइएको विमान २००२ को जनवरीदेखि निर्माण सुरु गरिएको थियो । युरोपेली कम्पनीले बनाएको विमानले २००५ को अप्रिल २७ मा पहिलो उडान भरेको थियो । एयरबस ए३८० ले सामान्यतया ५ सय ७५ यात्रु बोक्ने गर्छ । एयरबसले योभन्दा करिब एक सय जना बढी यात्रु बोक्ने ए ३८०८०० जहाज निर्माण गर्ने योजना अघि सारेको थियो । तर कुनै पनि एयरलाइन्सबाट अर्डर नपाएपछि भने कम्पनीले उक्त योजना स्थगित गरेको एरोटाइमले जनाएको छ । हालसम्म कुनै पनि निर्माण कम्पनीले एयरबस ए ३८० भन्दा ठूलो विमान बनाउने घोषणा गरिसकेका छैनन् ।"
अगस्त्य मा मलिका र नाजिर,"काठमाडौं (कास) दुई च्याप्टरमा निर्माण हुन लागेको फिल्म द अनब्रेकेबल ः अगस्त्य मा थप दुई जना कलाकार अनुबन्ध भएका छन् । फिल्मको मुख्य भूमिकामा निर्माण टिमले अभिनेता नाजिर हुसेन र अभिनेत्री मलिका महतसँग सम्झौता गरेको हो ।फिल्मले पोस्टर सार्वजनिक गर्दै फिल्ममा उनीहरूको अभिनय रहने जानकारी गराइयो । अघिल्लो महिना फिल्ममा अभिनेता सौगात मल्ल अनुबन्धित भएका थिए । सौगात, नाजिर र मलिका पहिलो पटक एकअर्कासँग काम गर्न लागेका हुन् । तर, मलिका फिल्ममा कसको जोडी बनेर देखिनेछिन्, त्यो भने खुलाइएको छैन । फिल्ममा सौगात र नाजिर एक्सन भूमिकामा देखिनेछन् ।सौरभ चौधरीको निर्देशनमा बन्ने फिल्मको कथा उनी स्वयंको हो । उनले दुवै च्याप्टरको कथा तयार पारिसकेका छन् । फिल्मलाई प्रकाश मल्ल र अनिश तामाङले निर्माण गर्नेछन् । डार्क हर्स इन्टरटेन्मेन्टको ब्यानरमा निर्माण हुने फिल्मको नेपालमा काठमाडौं र नवलपरासी, भारतमा गोरखपुर र बनारसमा छायांकन हुने जानकारी प्राप्त छ । राजेश श्रेष्ठको काँधमा फिल्म खिच्ने जिम्मेवारी छ ।फिल्मका लागि अन्य कलाकारहरू पनि चाँडै अनुबन्धित गरिने निर्देशक चौधरीले बताए । फिल्ममा नेपालीसँगै भारतका केही नाम चलेका कलाकारको पनि अभिनय रहनेछ । चाँडै भारतीय कलाकारसँग पनि सम्झौता गर्ने तयारीमा निर्माण टिम छ । आगामी वैशाख अन्तिमबाट सुटिङ सुरु गर्न लागिएको फिल्मको शीर्षक हिन्दु धर्मका सप्तऋषिमध्येका अगस्त्य ऋषिको नामबाट जुराइएको हो ।"
कटाक्ष गर्दै 'गलत लाग्छ,"काठमाडौं (कास) देशमा तानाशाही राणा शासन ढल्यो, प्रजातन्त्र आयो । राजतन्त्रको अन्त्यसँग देश गणतान्त्रिक युगमा प्रवेश गर्यो । तर व्यवस्था जति फेरिए पनि जनताको अवस्था भने जस्ताको तस्तै रर्यो । लामो समयदेखि आम जनताको जीवनस्तरमा कुनै परिवर्तन नआएको विषयलाई मुख्य रूपमा उठाएर मण्डला थिएटरमा गलत लाग्छ मलाई मेरो देशको इतिहास को मञ्चन सुरु गरिएको छ । रोज स्वाइट्सद्वारा निर्देशित नाटकमा कलाकार राजकुमार पुडासैनीको एकल प्रस्तुति छ । भूपि शेरचनको कवितामा आधारित रहेर मञ्चन गरिएको नाटकमा लासमार्फत जनताको दुःख र पीडा झल्काइएको छ । कात्रोमा बेरिएका मुख्य पात्र बिस्तारै चिताबाट उठेर देशको इतिहास लेख्ने प्रयासमा जुट्छन् । हातमा कलम छ, अनि प्वाल परेका कापी । त्यही कापीमा केही लेख्ने प्रयास गरेपछि उसले लेख्न भने सक्दैन । झट्ट हेर्दा लेखिसकेको त्यही इतिहासलाई पुनःलेखनको अभ्यास गरेको देखिन्छ । विगतमा लेखिएको इतिहासलाई भत्काउन खोज्ने यो बिम्बले ती तमाम लेखिएका घटनामा पुनर्विचार गर्न लगाउँछ । सेतो कात्रोमा बेरिएको मृत चरित्रले मृत इतिहास, लेख्नेहरूको देख्न नसकेको सत्य र लेखिन बाँकी तथ्यतर्फ दर्शकलाई डोर्याउँछ । नाटकमा खासै संवाद छैन । कविता छ । एब्सर्ड शैलीको नाटकमा प्रमुख चरित्रले बारम्बार दोहोर्याइरहने क्रियाकलाप छन् । उनी हरेक पटक कसैलाई सिन्दूर लगाउँछन् । पोते लगाएर नयाँ व्यवस्थाले ल्याउने विकासका कुरा गर्छन् । पुजारी बन्दै हवनमा स्वाहा गर्न भुल्दैनन् । चुरोट तान्दै रेका कुरालाई धूँवामा उडाइरहन्छन् । टोपी पहिरेर व्यवस्थाका कुरा गर्छन् । चितामा फन्को लगाइरहेको दृश्य नाटकमा सुरुदेखि अन्तिमसम्म दोहोरिन्छ । उनले निभाउने फरक चरित्र अनि फरक क्रियाकलापका विभिन्न बिम्ब छन् । तर, मञ्चमा बिनासंवादले उनले दोहोर्याइरहने दृश्यको एउटै बिम्ब हो, आम मानिसको जीवन चक्र चलिरह्यो । व्यवस्था बदलिरह्यो । तर फेरिएन मानिसका जीवनशैली । मनोरञ्जनात्मक शैलीका नाटक हेर्ने दर्शकलाई यो शैलीमा ध्यान लगाउन मुस्किल पर्ला । तर, चरित्रले गर्ने हरेक क्रियाकलाप बुझ्दै जाने हो भने गलत लाग्छ मलाई मेरो देशको इतिहास ले जोकसैको मन छुन्छ । वान वर्ल्ड थिएटरको प्रस्तुति रहेको यो नाटक आगामी शनिबारसम्म मञ्चन हुनेछ ।"
पाठ्यपुस्तक छाप्ने जिम्मा फेरि निजीलाई,"(काठमाडौं)विद्यालय तह कक्षा १ देखि १२ सम्मको पाठ्यपुस्तक तथा पाठ्यसामग्री छाप्ने एक मात्र सरकारी निकाय हो, जनक शिक्षा सामग्री केन्द्र । तर, छपाइ ढिलो गर्दा विद्यार्थीको हातमा समयमै पाठ्यपुस्तक पुग्ने गरेको छैन । नयाँ शैक्षिक सत्र सुरु हुन साढे दुई महिनाभन्दा कम समय रहेका बेला चालु शैक्षिक सत्रकै विद्यार्थीले पाठ्यपुस्तक पाउन सकेका छैनन् । त्यही कारण शिक्षा मन्त्रालयले विज्ञप्ति नै जारी गरेर भर्चुअल सामग्रीबाट अध्ययनअध्यापन गराउन आग्रह गर्यो । यो वर्ष जनक शिक्षाले पुस्तक उपलब्ध गराउन सकेन, आउँदो वर्ष पनि समयमै पुस्तक उपलब्ध गराउन सक्ने सुनिश्चितता देखिएन, शिक्षा मन्त्रालयका एक सहसचिवले भने, त्यसैले कक्षा १५ को पुस्तक निजीलाई पनि छाप्न दिने निर्णय लिइएको हो ।चालु शैक्षिक सत्रमा पाठ्यपुस्तकको चरम अभाव देखिएपछि मन्त्रालयले आगामी वर्षका लागि निजी क्षेत्रलाई पनि पाठ्यपुस्तक छाप्न दिने निर्णय गरेको छ । जनक शिक्षाले समयमै पुस्तक छपाइ र बिक्रीवितरण गर्न नसकेपछि सरकारले निजी क्षेत्रलाई पनि कक्षा १ देखि ५ सम्मको पुस्तक छाप्न जिम्मा दिने निर्णय गरेको हो । सरकारले कक्षा १ देखि १२ सम्मका पाठ्यपुस्तक निःशुल्क उपलब्ध गराउँदै आएको छ । जनक शिक्षाले छापेको पुस्तक उसैको क्षेत्रीय कार्यालयबाट पालिकाको आवश्यकताअनुसार स्थानीय विक्रेतामार्फत वितरण गर्छ । निजी क्षेत्रले स्थानीय बिक्रेतामार्फत विद्यालयले पाठ्यपुस्तक खरिद गर्ने व्यवस्था मिलाउँछन् । जनक शिक्षाबाट पाठ्यपुस्तक छपाइ तथा वितरणमा ढिलाइ भएपछि सरकारले २०६४ सालबाट निजी क्षेत्रलाई छाप्न दिने निर्णय गरेको थियो । पहिलो वर्ष पूर्वाञ्चल विकास क्षेत्रमा वितरण हुने पाठ्युपस्तक छाप्ने जिम्मा निजी क्षेत्रले पाएको छ । निजीलाई सुरुमा कक्षा १५ को पाठ्यपुस्तक छाप्न दिइएको थियो । कक्षा १३ मा सीमित गरिएको थियो । गत पुस २९ को निर्णयपछि निजी क्षेत्रले कक्षा १ देखि ५ सम्मकै पुस्तक छाप्न पाउने भएको छ । कक्षा १५ को पुस्तक जनक शिक्षाले पनि छाप्नेछ ।पाठ्यक्रम विकास केन्द्रले शैक्षिक सत्र २०८० का लागि कक्षा १५ को पाठ्यपुस्तक तथा अन्य पाठ्यसामग्री छपाइ तथा बिक्रीवितरणसम्बन्धी नवीकरण प्रस्ताव२०७९ आह्वान गरिसकेको छ । उक्त सूचना सार्वजनिक भएपछि केही विद्यार्थी संगठनले विरोध प्रदर्शन गरेका थिए । निजी क्षेत्रलाई पाठ्यपुस्तक छपाउन दिने नीति नयाँ होइन, २०६४ सालदेखिकै हो, मन्त्रालयका प्रवक्ता दीपक शर्माले भने, समयमा नै विद्यार्थीलाई पाठ्यपुस्तक उपलब्ध गराउन सकियोस् भनेर यो पटक कक्षा ५ सम्मै निजीलाई छाप्न दिने निर्णय भएको हो । पाठ्यक्रम विकास केन्द्रका महानिर्देशक बैकुण्ठ अर्यालले पाठ्यपुस्तक छपाइलाई लिएर विभिन्न समयमा बनेका अध्ययन कार्यदलले बुझाएका प्रतिवेदनको सिफारिसका आधारमा कक्षा ५ सम्मको पाठ्यपुस्तक निजीलाई छाप्न दिने निर्णय भएको बताए । जनक शिक्षाले वैशाखमा विद्यार्थीको हातहातमा पुग्नुपर्ने किताब अहिलेसम्म पुर्याउन नसकेको तथ्य बाहिर आएको छ, उनले भने, त्यसैले पनि यो पटक कक्षा १५ को पाठ्यपुस्तक छपाइ निजी क्षेत्रलाई दिने निर्णय भएको हो । जनक शिक्षाले गत साउनबाटै छाप्दा मात्र वैशाखमा पाठ्यपुस्तक छापिसक्ने अध्ययनले देखाएको महानिर्देशक अर्यालले बताए । तर जनक शिक्षाले पुसमा मात्र पाठ्यपुस्तक छाप्न थाल्यो, उनले भने, त्यसैले यो वर्ष पनि जनकको भरपर्दा विद्यार्थीले सही समयमा पाठ्यपुस्तक पाउने छैनन् । केन्द्रले भने पाठ्यपुस्तक छपाइ समयमै सक्न करिब १० करोड रुपैयाँमा ३ वटा नयाँ वेब मेसिन यो वर्ष जडान गरेको जनाएको छ । केन्द्रसँग एकसाथ रंगीन पाठ्यपुस्तक छाप्ने मेसिन सात वटा छन् । चौबिसै घण्टा छपाइका निम्ति आलोपालो गरेर ६ सय जना जति जनशक्ति खटिँदै आएका छन् । निजी क्षेत्रलाई छाप्न दिने मन्त्रालयको निर्णयले केन्द्रलाई घाटा हुने भयो, एक कर्मचारीले भने । केन्द्रले कक्षा ४१० सम्मको पाठ्यपुस्तक चैतभित्र छापिसक्ने कार्ययोजना मन्त्रालयमा पेस गरेको जनाएको छ । तर सरकारले कक्षा ५ सम्मकै पुस्तक निजीलाई दियो भन्ने सूचना पायौं । हामी निरीहजस्तै छौं । हातखुट्टा बाँधेर राखिएजस्तो स्थिति छ, केन्द्रका सूचना अधिकारी चित्रकुमार आचार्यले भने, बितेका पाँच वर्षमा एक वर्षमात्र पाठ्यपुस्तक छपाइ ढिलो भएको हो ।शिक्षाविद् विद्यानाथ कोइराला पाठ्यपुस्तक छपाइमा जनक शिक्षाको एकाधिकार तोडिनैपर्ने अवस्था रहेको बताउँछन् । जनक शिक्षा एक्लैले विद्यालय तहको पाठ्यपुस्तक छाप्न सक्दैन भन्ने पुष्टि भएकै हो, उनले भने, जनक शिक्षा दूरसञ्चार प्राधिकरणजस्तै नाफा कमाउन सक्ने निकाय हो तर उसले कागजमा घोटला गरेको र चौबिसै घण्टा मेसिन चलाउने क्षमता हुँदा पनि काम नगरेको जगजाहेर छ । उनले प्रतिस्पर्धाका लागि निजी क्षेत्र र गुणस्तरका निम्ति सरकारी प्रेसलाई सन्तुलन राख्न जरुरी रहेको पनि बताए । निजी क्षेत्रले छाप्ने पुस्तकको गुणस्तरमा अनुगमन र नियमन पनि हुनुपर्ने कोइरालाले बताए ।जनक शिक्षा र निजी क्षेत्रको मुद्रण लागत समान हुन्छ तर निजी क्षेत्रले बिक्रेतालाई बढी कमिसन दिन्छन् । जोसुकैले छापे पनि पाठ्यपुस्तकको मूल्यले उपभोक्ता (विद्यार्थी) का अभिभावक वा विद्यालयलाई कुनै असर नपर्ने मन्त्रालयले जनाएको छ । आगामी शैक्षिक सत्रमा कक्षा ११२ का लागि २ करोड ५५ लाख थान पाठ्यपुस्तक चाहिने अनुमान छ । कक्षा १५ मा मात्र करिब १ करोड १५ लाख थान पाठ्यपुस्तक चाहिन्छ । केन्द्रले आगामी शैक्षिक सत्रका निम्ति ६० लाख थान पाठ्यपुस्तक छापिसकेको र अब ९० लाख थान छाप्न बाँकी रहेको दाबी गरेको छ । जनकले दैनिक १ लाखका दरले किताब छाप्दै आएको छ, अबको ६० दिनमा किताब पुर्याइसक्नुपर्छ, जनकले ६० लाख पुस्तक मात्रै छाप्न सक्ने देखिएपछि बाध्य भएर निजीलाई पनि छाप्न दिने निर्णय गरिएको हो, शिक्षा मन्त्रालयका एक सहसचिवले भने ।विद्यालय शिक्षा महाशाखाका सहसचिवसमेत रहेका प्रवक्ता शर्माको संयोजकत्वमा गठित कार्यदलले आगामी वर्ष पनि जनकले समयमा नै पुस्तक छाप्न नसक्ने औंल्याएको थियो । विगतको अभ्यास, जनक शिक्षाको क्षमता र अवस्था हेरेर निजीलाई पनि दिने निर्णय गरिएको हो, ती सहसचिवले भने, कार्यदलले समेत जनकले मात्र सक्दैन भनेको थियो । सबै पुस्तक छाप्न दिँदासमेत भित्रभित्रै सेटिङ गरेर जनकले निजीबाट छाप्ने गरेको आरोपसमेत लाग्दै आएको छ । यसैबीच शिक्षा मन्त्रालयले विद्यार्थीले अझै पाठ्यपुस्तक पाउन नसकेको सन्दर्भमा डिजिटल सामग्री प्रयोग गर्न भनेको छ । विद्यार्थीका लागि पाठ्यपुस्तकलगायत गुणस्तरीय सिकाइ सामग्रीमा सहज पहुँच पुर्याउने उद्देश्यले मन्त्रालयमातहतका निकायबाट डिजिटल सामग्री उत्पादन, प्रसारण र वितरणको प्रयास भइरहेको सन्दर्भमा अझै कतिपय स्थानमा पर्याप्त जानकारी नभएको भन्ने बुझिन आएकाले पाठ्यक्रम विकास केन्द्रको वेबसाइटमा रहेको डिजिटल पाठ्यक्रम, पाठ्यपुस्तक, सहायक पाठ्यसामग्रीलगायत ईलाइब्रेरीमा भौतिक पुस्तकालयमा भएका सबै पुस्तकहरूको ईकपी उपलब्ध छ, मन्त्रालयका सहसचिव तथा प्रवक्ता दीपक शर्माले सोमबार जारी गरेको विज्ञप्तिमा छ । शिक्षा तथा मानव स्रोत विकास केन्द्र (शिक्षा विभाग) बाट उत्पादित श्रव्य पाठ, श्रव्यदृश्य पाठ, डिजिटल किताब, डिक्सनरी र अन्य अडियो तथा भिडियो सामग्री पनि वेबसाइटमा रहेको मन्त्रालयले जनाएको छ । केन्द्रले उत्पादन गरेका कक्षा १ देखि १० सम्मका श्रव्यदृश्य सामग्री नेपाल टेलिभिजन एनटीभी प्लसमा प्रसारण हुँदै आएको छ । ती सामग्री युट्युब र फेसबुकमा समेत उपलब्ध रहेको मन्त्रालयले जानकारी दिएको छ ।"
टर्कीमा उद्धार टोली र सहायता पठाइँदै,"जजिरा र टर्किसले निःशुल्क राहत लैजानेटर्कीका भूकम्पपीडितका लागि लागि नेपालबाट संकलन हुने सहयोग सामाग्री कुवेतको जजिरा र टर्कीको टर्किस एयरलाइन्सले निःशुल्क लैजाने भएका छन् । दुवै वायुसेवाका काठमाडौंस्थित कार्यालयले मानवीय सहायताका लागि नेपालीबाट संकलित मेडिकल तथा अन्य राहत सामग्री सित्तैमा टर्कीसम्म ढुवानी गरिदिने भनेका हुन् । जजिराको कमलादीस्थित जीएसए कार्यालयले परराष्ट्र मन्त्रालयमार्फत संकलन हुने सबैखाले राहत टर्की पुर्याइदिने भनेको छ । जजिराले हाल कुवेतबाट सातै दिन काठमाडौंमा उडान गर्दै आएको छ । त्यस्तै, दरबारमार्गमा कार्यालय रहेको टर्किस एयरलाइन्सले सातामा चार दिन इस्तानबुलकाठमाडौं उडान गर्दै आएको छ ।"
फरार सांसदलाई तलबभत्ता !,"महाभियोग तीन महिनाभित्र टुंगो लगाउने प्रस्तावप्रतिनिधिसभा नियमावली मस्यौदा समिति सचिवालयले राष्ट्रपति र उपराष्ट्रपतिविरुद्धको महाभियोग ३ महिनाभित्र टुंग्याउनुपर्ने प्रस्ताव गरेको छ । समितिको बुधबारको बैठकमा सचिवालयले राष्ट्रपति र उपराष्ट्रपतिविरुद्धको महाभियोग ३ महिनाभित्र र संवैधानिक प्रमुख वा सदस्यविरुद्धको महाभियोग प्रस्ताव ५ महिनाभित्र टुंगो लगाउनुपर्ने प्रस्ताव गरेको हो । सचिवालयले समितिमा मंगलबार भएको छलफलका आधारमा खाका तयार पारेको हो । सचिवालयले बनाएको खाका समिति सदस्यहरूलाई वितरण गरिएको छ ।यो विषयमा बिहीबार बस्ने बैठकमा छलफल हुने कांग्रेस प्रमुख सचेतक रमेश लेखकले बताए । उनले भने, सचिवालयले बनाएको प्रस्तावमा आज अध्ययन गर्छौं । भोलि समिति बैठकमै छलफल हुन्छ । प्रतिनिधिसभाले आफ्नो काम व्यवस्थित गर्नका लागि माघ १० गते प्रतिनिधिसभा नियमावली मस्यौदा समिति गठन गरेको थियो । सबै दल र स्वतन्त्र सांसदसमेतको संलग्नता रहेको समितिमा २१ सदस्य छन् । उनीहरूलाई १५ दिनको समय दिइएको छ ।"
उच्चस्तरीय संयन्त्रको बैठक आज,"काठमाडौं (कास) पछिल्लो राजनीतिक घटनाक्रम र सरकारको कार्यसम्पादनमाथि छलफल गर्न बिहीबार उच्चस्तरीय राजनीतिक संयन्त्रको बैठक बस्ने भएको छ । प्रधानमन्त्री एवं माओवादी अध्यक्ष पुष्पकमल दाहाल र उच्चस्तरीय राजनीतिक संयन्त्रका संयोजकसमेत रहेका एमाले अध्यक्ष केपी शर्मा ओलीबीच बुधबार भएको भेटवार्तापछि सत्ता साझेदार दलका शीर्ष नेता सम्मिलित संयन्त्रको बैठक तय भएको हो । यसअघि प्रधानमन्त्री दाहालले दोस्रो चरणको मन्त्रिपरिषद् विस्तार गर्ने दिन माघ २ मा बैठक बसेको थियो । बालकोटमा बुधबार एमाले अध्यक्ष ओलीसँग भेटेर बाहिरिने क्रममा प्रधानमन्त्री दाहालले संयन्त्रको बैठक बस्ने र राष्ट्रपति निर्वाचनबारे पनि छलफल हुने बताए । संयन्त्रको बैठक बस्छ र राष्ट्रपतिको विषयमा पनि छलफल हुन्छ, उनले भने ।सत्ता साझेदार दल राष्ट्रिय स्वतन्त्र पार्टी सरकारबाट बाहिरिएपछि बस्न लागेको संयन्त्रको बैठकमा पछिल्लो राजनीतिक अवस्था, सरकारको कार्यसम्पादन, सुदूरपश्चिम प्रदेश सरकारको विश्वासको मत र राष्ट्रपति निर्वाचनलगायतका एजेन्डामा छलफल हुने नेताहरूले बताएका छन् । सत्ता साझेदार दलहरूबीच कैयौं मुद्दामा असहमति कायमै रहेका बेला बस्न लागेको बैठकलाई चासोपूर्वक हेरिएको छ । सरकारलाई समर्थन कायमै राखेको राष्ट्रिय स्वतन्त्र पार्टी पनि बैठकमा सहभागी हुनेछ । उपप्रधानमन्त्री एवं राप्रपा अध्यक्ष राजेन्द्र लिङ्देनले सरकार गठन भएयताका कामबारे समीक्षा हुने बताए । एजेन्डाबारे जानकारी आइसकेको छैन, म आफैंले पनि संयन्त्रको बैठक माग गरेको थिएँ किनभने सरकारका कामकारबाहीको समीक्षा भएको छैन, उनले भने, रास्वपा सरकारबाट बाहिरिएको छ । अब कसरी अगाडि बढ्ने छलफल गर्नुपर्ने छ ।सुदूरपश्चिम सरकारले बिहीबारभित्र विश्वासको मत नपाए स्वतः सरकार ढल्ने राजनीतिक परिस्थिति आएको छ ।"
राष्ट्रियसभा सदस्यमा एमालेका दसौंदी निर्वाचित,दाङ (कास) लुम्बिनी प्रदेशको अन्य समूहअन्तर्गत राष्ट्रियसभा सदस्यमा एमालेका कुमार दसौंदी निर्वाचित भएका छन् । घोराहीमा बुधबार भएको निर्वाचनमा उनी ४ हजार २६ मतभार प्राप्त गरी विजयी भएका हुन् । उनले प्रदेशतर्फ २ हजार ६४ र स्थानीयतर्फ १ हजार ९ सय ६२ मतभार प्राप्त गरेको मुख्य निर्वाचन अधिकृत कृपासुर कार्कीले बताए । सत्ता गठबन्धनका उम्मेदवार रोल्पाको रुन्टीगढी५ का दसौंदी एमाले केन्द्रीय सदस्य हुन् । कांग्रेसका माधवप्रसाद आचार्यले ३ हजार ७ सय २० र नागरिक उन्मुक्तिका राजेन्द्रवीर रायले १ सय ९३ मत प्राप्त गरेका छन् । ३ सय ४ मतदाता रहेकामा एक अनुपस्थित थिए । रूपन्देहीको मर्चवारी गाउँपालिका उपाध्यक्ष आशा सिंह उपचारका क्रममा भारतमा रहेका कारण मतदानमा सहभागी हुन सकिनन् । उनी जनता प्रगतिशील पार्टीबाट उपाध्यक्ष निर्वाचित भएकी थिइन् । प्रदेशसभातर्फ १ सय ४४ मतभार बदर भएको कार्कीले जानकारी दिए । एमालेका खिमलाल भट्टराईले प्रतिनिधिसभा निर्वाचनका क्रममा राजीनामा दिएपछि रिक्त पदमा उपनिर्वाचन भएको हो ।
सडक दुर्घटनामा चाहिएको आपत्कालीन उद्धार प्रणाली,"सडक दुर्घटनामा परेका गम्भीर घाइतेलाई जति छिटो उद्धार र उपचार गर्न सक्यो, बचाउने सम्भावना पनि त्यति नै बढी हुन्छ । यसका लागि आपत्कालीन उद्धार, उपचार तथा पुनःस्थापना हेर्ने छुट्टै संयन्त्रको प्रबन्ध भए झनै सहज हुन्छ । प्रायः देशमा यात्रुको जीवनलाई केन्द्रमा राख्दै दुर्घटनामा परेकाहरूको उपचारमा कुनै कमी हुन नदिन आपत्कालीन उद्धार संयन्त्र गठन गरिएका हुन्छन् । नेपालमा भने उद्धार गर्ने जिम्मेवार निकायसम्म छैन । अरू आकस्मिक बिरामीहरूको जस्तै सडक दुर्घटनामा परेकाहरूको उद्धार प्रत्यक्षदर्शीस्थानीयवासी र प्रहरीले गर्ने गरेका छन् । सडक दुर्घटनामा परेका घाइतेलाई उच्च गुणस्तरको चिकित्सा उपचार र हेरचाह पुर्याउन सके मृत्युबाट जोगाउन, चोटपटकको गाम्भीर्य घटाउन र अपांगतालाई रोक्न सकिन्छ । पछिल्लो समय सहरीकरण बढेसँगै यातायातको चाप बढेको छ । देशैभरि धमाधम सडक बनिरहेका छन्, र यस क्रममा यात्रुसुरक्षाको पाटोप्रति कत्ति पनि संवेदनशीलता अपनाइएको पाइन्न । राम्ररी डिजाइन नगरी सडक बनाइनु र पूर्ण रूपमा सम्पन्न नभै सवारीसाधन गुडाउन थाल्नु सामान्यजस्तै छ । यिनै कारण, दुर्घटनाका कारण मृत्यु हुने यात्रुको संख्या बढ्दो छ । चालु आर्थिक वर्षमा मात्रै नेपाल प्रहरीसँग उपलब्ध तथ्यांक अनुसार देशभरि सवारी दुर्घटनामा परेर २ हजार २ सय १८ जनाको मृत्यु भएको छ भने ३ सय ८ जना अंगभंग भएका छन् । यसले सडक सुरक्षाको दयनीय अवस्था मात्र उजागर गर्दैन, सवारी दुर्घटनाका कारण भइरहेको अकाल मृत्युलाई घटाउन अन्य पूर्वाधारसँगै आपत्कालीन उद्धार प्रणालीको आवश्यकतालाई पनि औंल्याउँछ । यसका लागि छुट्टै संयन्त्रको आवश्यकता महसुस नगरिएको पनि होइन । सन् नब्बेको दशकमै सडक सुरक्षाका अन्य पक्षसँगै आपत्कालीन उद्धार, उपचार र पुनःस्थापनाका लागि छुट्टै निकाय राष्ट्रिय सडक सुरक्षा परिषद् बनाइएको थियो । तर यो सदैव निष्क्रिय रह्यो । अहिले कुनै पनि सरकारी निकाय वा संयन्त्र सडक दुर्घटनापछिको उद्धार, उपचार र पुनःस्थापनाका लागि जिम्मेवार छैन । भौतिक पूर्वाधार तथा यातायात मन्त्रालय सडक परियोजनामै केन्द्रित छ, यातायात व्यवस्थापन विभाग लाइसेन्स बनाउन, नवीकरण गर्नमै व्यस्त छ, सडक विभागलाई सडक ममर्तकै चटारो छ भने ट्राफिक प्रहरी सवारीचालकहरूको जाँचमै केन्द्रित छ । यस्तोमा उक्त परिषद्जस्तै सबै सरोकारवालासँग समन्वय गर्न सक्ने संयन्त्रको खाँचो झन् टड्कारो बन्दै गएको छ । सन् २०१३ को नेपाल रोड सेफ्टी कार्ययोजना (२०१३२०) ले पनि सडक सुरक्षा र आपत्कालीन उद्धारका लागि सडक सुरक्षा परिषद् गठन गर्न सुझाव दिएको थियो । विज्ञहरूले पनि बेग्लै सडक संयन्त्र बनाउन जोड दिने गरेका छन् । यसर्थ सबै पक्षको मागअनुरूप, यसको महत्त्व र आवश्यकताबारे यातायात मन्त्रालयले थप विमर्श गर्नुपर्छ । कुनै न कुनै सरकारी निकायसंयन्त्र सडक दुर्घटनामा परेकाहरूको आपत्कालीन उद्धार, उपचार तथा पुनःस्थापनाका लागि विशेष रूपमा समर्पित हुनैपर्छ । सरकारले स्वास्थ्य सेवा ऐन र स्वास्थ्य राष्ट्रिय रणनीतिमार्फत पनि दुर्घटनाका घाइतेलाई उच्च गुणस्तरको चिकित्सा उपचार र हेरचाह पुर्याउने परिकल्पना गरेको छ । तापनि यसको लाभ सडक दुर्घटनाका घाइतेहरूले लिन सकिरहेका छैनन् । राष्ट्रिय एम्बुलेन्स निर्देशिका२०७८ मार्फत पनि सरकारले एम्बुलेन्समार्फत घाइतेको उद्धार गरी ज्यान बचाउने नीति लिएको छ । त्यसबमोजिम एम्बुलेन्स सञ्चालन गर्ने सरकारी, गैरसरकारी, निजी वा गैरनाफामूलक सामुदायिक अस्पताल वा स्वास्थ्य संस्थाले सडक दुर्घटनामा परेका व्यक्तिलाई एम्बुलेन्स सेवा प्रदान गर्नु तथा घटनास्थलदेखि अस्पताल पुर्याउनुभन्दा अघिसम्म गरिने आकस्मिक प्राथमिक उपचार र चिकित्सकीय सेवा निःशुल्क प्रदान गर्नुपर्ने हुन्छ । एम्बुलेन्सका प्रकार पनि तोकिएका छन्Ù विशिष्ट उपचार सेवासहितकालाई ए, आधारभूत सुविधा भएकालाई बी र ड्राइभर मात्रै भएका ट्राभल एम्बुलेन्स सञ्चालनमा ल्याउने भनिएको छ । तापनि निर्देशिकाको यथारूप कार्यान्वयन नहुँदा सहरी सडक तथा राजमार्गहरूमा विशेषतः दुईपांग्रे र पैदलयात्रु दुर्घटनामा पर्दा समयमै उद्धारउपचार पाइरहेका छैनन् । सुरक्षा पूर्वाधारमा ध्यान नदिइएकै कारण सडक दुर्घटना नेपालीको अकाल मृत्युको एउटा प्रमुख कारक बनिरहेको छ । सडक पूर्वाधार बनाउँदा यात्रुको जीवनले पहिलो महत्त्व नपाउनुको स्वाभाविक परिणति हो यो । त्यसैले, सुरक्षाका दृष्टिले सडक सुधारका अतिरिक्त, घाइतेको जीवन जोगाउन संरचनागत पहल पनि गर्नुपर्छ । संघीय सरकार अन्तर्गतका सडक र यातायात व्यवस्थापनको जिम्मा पाएका निकायबाहेक विशेषतः सहरकेन्द्रित पालिकाहरूले पनि सडक दुर्घटनाका लागि आवश्यक आपत्कालीन उद्धार, उपचार तथा पुनःस्थापनाका लागि संरचना बनाउनुपर्छ । यसका लागि लक्षित कानुनी व्यवस्थाहरूको कार्यान्वयन गरिनुपर्छ । दुर्घटनाका बिरामीलाई कति प्राथमिकता दिने भन्नेमा स्वास्थ्यकर्मीहरूलाई पनि विशेष प्रशिक्षित गर्नुपर्छ । बर्सेनि हजारौं नागरिकको जीवनमरणको यो सवाललाई सरकारले उच्च प्राथमिकतामा राख्नुपर्छ ।"
सम्पादकलाई चिठी,टर्कीले २०७२ सालको भूकम्प सम्झाइदियो । त्यो क्रासदी अझै पनि नेपालीहरूले भुलेका छैनन् । लक्ष्मी खड्कायस्तो आपत्को बेला टर्कीलाई सबैको सहयोगको आवश्यकता छ । नारायण गौतम
भारतीय अर्थतन्त्र र बजेटको बाछिटा,"गिरोह पुँजीवादले निम्त्याएको असमानता र अस्थिरताराहत र सहुलियतहरूमा कटौती (एक प्रकारको अस्टेरिटी प्याकेज), रोजगारी कटौतीले गर्दा आम भारतीयलाई जीवन धान्न चर्को पर्ने निश्चित छ । बढ्दो राजस्व घाटा, उच्चस्तरको वित्तीय घाटा तथा सार्वभौम ऋणको उच्च वृद्धि हेर्दा भारतले निकै लामो समयदेखि मन्दी बेहोर्दै आएको र आर्थिक वर्ष सन् २०२३२४ मा अझ ठूलो झट्का झेल्नुपर्ने देखिन्छ । त्यसो त १२ अक्टोबर २०२२ मा सम्राट् शर्माले इन्डिया टुडेमा सन् २०२३ मा ७८ प्रतिशतले उत्पादन कम हुने भविष्यवाणी नै गरेका थिए ।संघमा भाजपा सरकार बनेयता मोदीको निर्देशनमा अख्तियार गरिएको आर्थिक नीतिलाई अक्सर गुजरात मोडल भन्ने गरिएको छ । ठूला व्यापारिक घरानाहरूसँग राजनीतिज्ञको लगनगाँठो कसेर दीर्घकालीन नाफा आर्जन गर्ने गुरुत्तर योजना नै यो मोडलको खास कडी थियो र हो । अर्थात्, राज्य र पुँजीपतिहरूबीचको गठजोडमा व्यापारिक पुँजीगत खर्च बढाउने र सानो क्षेत्रलाई लाभ पुर्याउनु । थोरै व्यापारिक घरानियाले आफ्नो व्यापार वा कारोबारमा राज्य सञ्चालक वर्गसँग मिलेमतो गर्ने गर्छन् । अर्थात्, यो मिलेमतो प्रधानमन्त्रीबाटै सुरु हुन्छ र क्रोनिज हुँदै तलसम्मै जोडिन्छ (जयरस बानाजी, इन्डियन बिग बिजिनेस ः द इभोल्युसन अफ इन्डियाज कर्पोरेट सेक्टर फ्रम २००० टु २०२०, फेनोमेनल वर्ल्ड, २० डिसेम्बर २०२२) । यो मोडलको विचारधारात्मक अर्थशास्त्र अमेरिकी अर्थशास्त्री आर्थर लाफरको धनाढ्यहरूको आर्जनमाथि कम कर लगाउने विचारबाट प्रेरित र तत्कालीन अमेरिकी राष्ट्रपति रोनाल्ड रेगनको रेगनोमिक्समा प्रस्ताव गरिएको ट्रिकल डाउन इकोनोमिक पोलिसी को आडमा विस्तार भएको हो । भारतमा सन् १९९७ मा पहिलो पटक तत्कालीन अर्थमन्त्री पी चिदम्बरमले धनीहरूमाथिको कर कम गरेका थिए । सन् २०१८ मा प्रकाशित वर्ल्ड इनइक्वलिटी रिपोर्ट अनुसार, भारतीय जनसंख्याको तल्लो वर्गमा पर्ने ५० प्रतिशतले सन् १९९१ मा राष्ट्रिय आयको सरदर २१ प्रतिशत हिस्सा ओगट्थ्यो भने २०१५ मा त्यो १५ प्रतिशतमा झरेको थियो । यो हिसाब अर्थशास्त्री लुकास च्यान्सल र थोमस पिकेटीले विकास गरेको व्याख्याका आधारमा गरिएको हो । सन् २०२२ मा प्रकाशित अर्को वर्ल्ड इनइक्वलिटी रिपोर्ट अनुसार तल्लो वर्गमा रहेको ५० प्रतिशत जनसंख्याको त्यस्तो हिस्सा कुल आय आर्जनको १३१ प्रतिशतमा झरेको छ (सत्य नारायण मिश्र, अहेड अफ द बजेट, स्क्रोल डट इन, १ फेब्रुअरी २०२३) । अक्सफाम इन्डियाको सर्भाइभल अफ द रिचेस्ट ः द इन्डियन स्टोरी शीर्षक रिपोर्ट (१६ जनवरी २०२३) अनुसार सय भारतीय धनाढ्यसँग ६६० अर्ब अमेरिकी डलर (५४१२ लाख करोड भारु) थुप्रिएको छ, जसले भारतीय अर्थतन्त्रलाई १८ महिना धान्न सक्छ । सन् २०२० देखि २०२२ कै दुई वर्षमा भारतीय अर्बपतिको संख्या १०२ बाट १६८ पुगेको छ । उनीहरूले सरदर ३,६०८ भारु करोड प्रतिदिन कमाएका छन् ।हाल विश्वका तेस्रो धनीबाट ओरालो लागेका गौतम अडानीबारे उपसला विश्वविद्यालयका प्रोफेसर अशोक शैन एसिया टाइम्स (२ फेब्रुअरी २०२३) मा भन्छन्, २०१३ को सेप्टेम्बरमा मोदी प्रधानमन्त्रीको उम्मेदवार हुनुभन्दा पहिले गौतम अडानीको सम्पत्ति जम्मा १९ अर्ब डलर थियो । अगस्ट २०२२ मा आइपुग्दा अडानी २३० अर्ब डलरको मालिक हुन पुगे । कोभिडका दुई वर्षमा करोडौं भारतीय दरिद्रताको रेखामुनि पुग्दै गर्दा अडानीले भने १३७ अर्ब डलर कमाएका थिए । भारतीय अर्थशास्त्री रूपा सुब्रमण्यको भनाइ सापट लिने हो भने, मोदीले नवउदारवादी पुँजीवादमा आधारित गुजरात मोडलभित्र राष्ट्रव्यापी रूपमा ग्याङस्टर पुँजीवादीहरू लाई पालनपोषण गरे र हुर्काए (मोदी रिस्क्स टर्निङ इन्डिया इनटु अ नेसन अफ ग्याङस्टर क्यापिटालिस्ट्स, निक्की एसिया, ५ फेब्रुअरी २०२१) र तिनको पतन हाल सालै सुरु भएको छ । यही वर्षको जनवरी १४ मा हाइडेनबर्ग रिसर्चको प्रतिवेदन सार्वजनिक भएपछि अडानीको ग्रुपको पतन सुरु भएको छ । ४ फेब्रुअरी २०२३ को इन्डिया टुडेको रिपोर्ट अनुसार, अडानी ग्रुप अफ कम्पनिजले ३० प्रतिशत मूल्य फेब्रुअरी ४ मा मात्रै गुमायो र कुल नोक्सानी ११५ अर्ब डलर हुन पुग्यो । यसले सरकारी स्वामित्वका स्टेट बैंक अफ इन्डिया (एसबीआई) तथा लाइफ इन्सुरेन्स कर्पोरेसन अफ इन्डिया (एलआईसी) लाई पनि ७८ हजार करोड भारु नोक्सान पुर्याएको छ (टाइम्स अफ इन्डिया, २८ जनवरी २०२३) । अडानी कम्पनी आफैं मात्र डुबिरहेको छैन, यस्ले धेरैलाई डुबाउने र समग्र भारतीय अर्थतन्त्रलाई थप मन्दीतर्फ धकेल्न सघाउने निश्चितजस्तै देखिएको छ ।भारत डरलाग्दो मन्दीबाट गुज्रिनुको अर्थ नेपाली अर्थतन्त्र स्वतः प्रभावित हुनु हो । तत्कालका लागि त्यहाँ महँगी बढ्नु वा त्यहाँको जीवनपद्धतिमा कठिनाइ हुनुको पीडा हामीले पनि बेहोर्नुपर्ने हुन्छ । खास गरी खनिज तेल, रासायनिक मल र खाद्यान्नमा हुने जुनसुकै अनुपातको वृद्धिलाई हामीले झेल्नुपर्ने हुन्छ । किनकि हामी यी तीन पक्षमा भारतसँग पूर्णतः निर्भर भइरहेका छौं । यी तीन कुराको भारी अरू आयातित वस्तुहरूभन्दा खर्बौं रुपैयाँले बढी छ । ती अत्यावश्यक सामग्री पनि हुन् । त्यसैले भारतीय बजेटमा नेपालका लागि २४ अर्ब भारु नगद छुट्याइयो कि छुट्याइएन भनेर पिरोलिनुको तुक देखिन्न । भारतीय मन्दीको असरबाट कसरी जोगिने, हामीले आफ्नै उत्पादन कसरी बढाउने र मुलुकविशेषसँग मात्र निर्भर नहुन व्यापारको विविधीकरण कसरी गर्ने भनेर मनन गर्न जरुरी छ । के नेपाली शासक मण्डली मोदी अर्थतन्त्रको असफलताबाट केही पाठ सिक्न तयार छ ?"
लरबरिएको राजनीति र निकासको उपाय,"दोस्रो गणतान्त्रिक संसद्का लागि निर्वाचन भएको तीन महिना पूरा हुन लागेको छ । यसबीच संसद्ले प्रचण्डलाई नयाँ प्रधानमन्त्रीका रूपमा चयन गरेको छ । प्रधानमन्त्रीको शपथ लिएको डेढ महिना बितिसक्दा पनि सरकारको पूर्णताबारे यकिन भन्न सकिने अवस्था छैन । राजनीतिक अन्योल यथावत् छ । नयाँ राष्ट्रपतिका लागि निर्वाचन नहुँदासम्म राजनीतिको दिशा कता जाने हो, पत्तो छैन । यही अन्योलको अवस्था र यसको निकासका बारेमा यो आलेख केन्द्रित रहनेछ । २०४६ सालयता जारी तीन संविधान २०४७, अन्तरिम संविधान २०६३ र २०७२ अन्तर्गतका निर्वाचन परिणामहरूको आलोकमा हेर्ने हो भने वर्तमान राजनीतिक अवस्था र आगामी बाटो खोज्न सहज हुनेछ । यी तीनवटै संविधान अन्तर्गत भएका पहिलो र दोस्रो निर्वाचन क्रमशः २०४८ र २०५१, २०६४ र २०७० अनि २०७४ र २०७९ को तुलनात्मक अध्ययनले नेपाली राजनीतिमा क्रान्तिलगत्तैका निर्वाचन र त्यसपछिका परिणामहरूमा समरूपता देखा पर्छन् । अघिल्लो सत्ताको हिमायती वा पक्षपाती शक्तिले परिवर्तनलगत्तैको निर्वाचनमा कमजोर नतिजा निकालेको पाइन्छ भने, व्यवस्था परिवर्तनलगत्तै परिवर्तनकारी क्रान्तिकारी शक्तिहरू पुरस्कृत भएर पनि जनअपेक्षा अनुरूप काम नगर्दा पुनरुत्थानवादी दक्षिणपन्थी शक्तिहरूको पुनरुदय भएको देखिन्छ । उदाहरणका लागि, २०४८ मा चन्द र थापा दुवै गरी चार सिट जितेको राप्रपा २०५१ सालको निर्वाचनमा २० सिटमा विजयी भएको थियो । २०६४ मा कमजोर देखा परे पनि २०७० मा राप्रपा र राप्रपा नेपालले दुवै गरी ३७ सिट जितेका थिए । २०७४ मा एक सिटमा मात्र विजयी भएको राप्रपा २०७९ मा दोहोरो अंकको जित हासिल गर्न सफल भयो ।२०५१ को त्रिशंकु संसद्को समयमा राप्रपाले मुसा प्रवृत्ति देखाउँदै अनावश्यक लाभ उठाउँदा २०५६ मा राप्रपा पुरानै हैसियतमा फर्किएको थियो । संविधान निर्माण गर्ने सुशील कोइराला नेतृत्वको सरकारमा राप्रपाले अवसर नपाए पनि संविधान जारी भएपछि कमल थापा निरन्तर सरकारमा सहभागी भएका थिए । त्यसको खराब परिणति २०७४ मा मिलेको थियो । राजेन्द्र लिङ्देनले आफ्नो पार्टीको वर्तमान विजयलाई विगतको आलोकमा नहेरेको देखिन्छ । राप्रपाले जहिलेजहिले सत्तामा जान हतार गरेको छ, त्यसलगत्तैको निर्वाचनमा यो पार्टी झन् ठूलो पराजयको सामना गर्न बाध्य भएको देखिन्छ । अन्य दलको हकमा पनि यसै भन्न सकिन्छ । २०७२ यताका निर्वाचनलाई एउटा विशिष्ट मापदण्डमा राखेर हेरिनुपर्छ । त्यसयता सूचना प्रविधिमा आएको व्यापक बदलावले परम्परागत सञ्चारमाध्यम नभएर सामाजिक सञ्जाल र युट्युबहरू प्रभावी भएकाले प्रियतावादी शक्तिप्रतिको मोह ह्वात्तै बढ्न पुगेको छ । सहरी इलाका र राजमार्ग वरपरका बस्तीहरूमा त्यो महसुस गर्न सकिन्छ । वैकल्पिक शक्तिजस्तो देखिए पनि नयाँ दलहरू लोकरिझ्याइँ र प्रियतावादलाई नै आधार मानेर अगाडि बढेको प्रस्ट महसुस हुन्छ । प्रियतावादीहरूको कुनै प्रस्ट सिद्धान्त वा चिन्तनधारा हुँदैन । उनीहरूको दक्षिणपन्थी झुकाव स्वाभाविक हुन जान्छ । यसको पछिल्लो उदाहरणका रूपमा राष्ट्रिय स्वतन्त्र पार्टी (रास्वपा) लाई लिन सकिन्छ ।वैकल्पिक शक्तिका रूपमा उदाउन खोजेका विवेकशील र साझा पार्टी एकता र विग्रहको गोलचक्करमा लाग्दा र त्यसका अगुवा नेता दक्षिणपन्थी राप्रपाको शरणमा पुगेपछि परम्परागत राजनीतिक शक्तिको विकल्प खोजेका मतदाताहरू रास्वपातर्फ ढल्किन पुगे । यो मत अत्यन्त प्रभावशाली बन्न पुग्यो र रास्वपा संसद्मा चौथो शक्तिका रूपमा उदायो । रास्वपा पार्टी सभापति रवि लामिछानेको प्रतिच्छायाभन्दा ज्यादा केही पनि नभएको उक्त पार्टी सत्तामा भित्रिँदा र बाहिरिंदाको घटनाक्रमले देखाएका छन् ।यदि पुरानो गठबन्धन टिकेको भए रास्वपा सत्ताको अंग नबन्न पनि सक्थ्यो । तर लामिछानेको सत्ता सवार हुने अति महत्त्वाकांक्षा सत्तामा पुगेर नागरिकता र पासपोर्टको मामिला मिलाउने कोसिस मात्र रहेको देखिएको छ । उनले कन्फ्लिक्ट अफ इन्ट्रेस्ट को बचाउ गर्दै आफू गृहमंत्री हुँदा त्यस्तो केही नभएको जुन दलिल पेस गरे, सरकार वादी भएको मुद्दामा महान्यायाधिवक्ता कार्यालय र सरकारी वकिलले उनको प्रतिरक्षामा बहस र पैरवी गरेर जुन नजिर स्थापित गर्न खोजे, त्यो नै स्वार्थको द्वन्द्वको परिणाम थियो भन्न सकिन्छ । त्यसैले उनले म विद्वान् नभए पनि थोरबहुत जनता झुक्याउने सामर्थ्य राख्छु भनेका होलान् । उनको पछाडि, उनकै शब्दमा, सामजिक सञ्जालले खडा गरेको भीड छ तर चेतनशील जमात छैन । भीडले प्रश्न गर्दैन । भीडले खालि आफ्नो नेताले जे बोल्यो, त्यसमा होहो मात्र गर्न जान्दछ । रोचक कुरा, भीड होस् वा चेतनशील जमात, दुइटैको भोटको मापन गर्ने विधि भने एउटै हुन्छ ।रविलाई प्रियतावादी शक्ति नभएर साँच्चि अर्थमा वैकल्पिक शक्ति बन्न सक्ने आधार थियो, समय थियो तर त्यसलाई चुनावी परिणामको दुई महिना पनि नपुग्दै उनले कुठाराघात गरेका छन् । सत्तामा जान हतार गर्नु हुन्थेन, गएÙ तर जुन शैलीबाट उनको पार्टीले सत्ताबाट बहिर्गमनको बाटो रोजेको छ, त्यसले अर्कै राजनीतिक अपरिपक्वताको लक्षण उजागर गरेको छÙरविबाहेकका ऊर्जाशील अनुहारहरूको सम्भावनालाई बलात् रोकिदिएको छ । संविधान निर्माण गर्दा संलग्न नभएको शक्ति भएकाले यो संविधानप्रति संविधाननिर्माता शक्तिहरूले भन्दा ज्यादा अपनत्व जनाउँदै रास्वपाले स्पष्ट प्रतिमान खडा गर्न सक्नुपर्थ्यो तर गरेन, खालि सत्तामा पुग्ने हतारोमा रमायो । एउटा तप्काले नेकपा एमाले र माओवादीको मिलन वा गठबन्धनलाई मात्र प्राकृतिक करार गरेको थियो एवं कम्युनिस्टकम्युनिस्ट गठबन्धन मात्र प्राकृतिक हुन सक्छ भन्ने भाष्य खडा गर्न खोजेको थियो, तर त्यो भाष्य नयाँ सरकार बनेको दुई महिना नपुग्दै लडखडाउन पुगेको छ । कुन कुरा प्राकृतिक र कुन अप्राकृतिक भन्ने निर्क्योल त्यो समीकरणबाट बनेको सरकारले संविधान पालना गर्ने कार्य गर्यो कि संविधानको हरण गर्ने भन्नेबाट हुन्छ । एमालेमाओवादी गठबन्धनको नेतृत्व गरेका ओलीले संविधानको प्रतिकूल हुने गरी दुईदुई पटक संसद् विघटन गरे । सर्वोच्च अदालतले दुईदुई पटक नै संसद्को पुनःस्थापना गरिदियो । उनले त्यसमा गल्ती महसुस गर्लान् र माफी मागी सार्वजनिक रूपमा प्रायश्चित्त गर्लान् भनेको त ठीक उल्टो नयाँ संसद्मा संसद् विघटन संवैधानिक भएको दलिल पो पेस गरे ! ओलीको कुरा प्रधानमन्त्रीले आफूलाई असहज महसुस गर्नेबित्तिकै जहिले पनि नयाँ जनमतका लागि निर्वाचनमा जान पाउँछ र दिनुपर्छ भन्ने छ जसलाई संविधानले निषेध गरेको छ ।ओलीको गलत संवैधानिक बुझाइ त्यहाँ गएर मात्र रोकिँदैन । उनको पार्टीका तर्फबाट राष्ट्रपति बनेकी विद्यादेवी भण्डारीले नागरिकता विधायक लगायतका प्रसंगमा सार्वभौम संसद्को अधिकार हनन गरिन् । यस्तै, निर्वाचन आयोगका प्रमुख दिनेश थपलियाले संविधानसँग प्रतिकूल हुने गरी राष्ट्रपतिको निर्वाचनको मिति तय गरेका छन् । यस्ता अनेक फेहरिस्त छन् जसले गर्दा वर्तमान प्रतिपक्ष नेपाली कांग्रेस मात्र नभएर प्रधानमत्री प्रचण्डसमेत झस्किन पुगेका छन् । उनी ओलीको हनी ट्र्याप मा परेर निसासिन थालेका छन् । त्यसको स्पष्ट प्रतिध्वनि रवि लामिछानेलाई गृहमन्त्रीमा पुनर्नियुक्ति गर्न इन्कार गर्दा सुनियो । गैरसांसदलाई मन्त्री बनाउने कुरा छ महिनाका लागि संवैधानिक देखिए पनि त्यो स्वार्थको द्वन्द्व हुन जाने बुझेर प्रचण्डले अदालतको फैसलाको पूर्ण पाठ नआउन्जेल मन्त्री नियुक्त नगर्ने निर्णय गरेर कानुन र विधिको शासनको प्रत्याभूति दिलाउन खोजेका थिए । ओलीलाई त्यो कुरा पाच्य नभएर फैसलाको पूर्णपाठ घोक्न वा कण्ठ पार्नका लागि पर्खनुपर्ने भन्दै मजाक उडाएका थिए । अर्कातर्फ राप्रपाका मन्त्रीहरू सरकारमा सहभागी भएर संविधानको खिलाफमा बोलिरहेका छन् । सांसदका रूपमा सविधानका विरुद्धमा बोल्नु र सरकारमा सहभागी भएर त्यो कृत्य गर्नु अलग कुरा हुन् । यसले पनि प्रचण्डलाई अप्ठ्यारो पारेको देखिन्छ । सरकार बदलिएको अनुभूति गराउने बेला पार्टीहरूको आन्तरिक झमेलाले धेरै समय लिएको छ ।२०४७ को संविधान अन्तर्गत गरिएका गल्ती २०७२ को संविधान मातहत रहेर पनि गर्ने हो भने त्यो सरासर गणतान्त्रिक चेतना र संस्कारको प्रतिकूल हुन जान्छ । दक्षिणपन्थी रुझानका ओलीलाई कुनै पनि दलको संविधानप्रतिको निष्ठाभन्दा तत्क्षण प्राप्त हुने लाभांशको अर्थ रहने वास्तविकता बारम्बार पुष्टि भएकै छ । त्यही भएर पनि उनले लगालग दुई पटक राप्रपाका नेता राजेन्द्र लिङ्देनको काँध थामेको कुरा घामजत्तिकै छर्लंग छ । चुनावअगाडि रास्वपाको उछित्तो काढेका उनी चुनावलगत्तै त्यो पार्टीको सरंक्षक बन्ने कोसिसमा छन् । रेशम चौधरीको पार्टीलाई उनले त्यस्तै वचनबद्धतासहित सरकारी पक्षमा सहभागी गराएका छन् । सीके राउतले भने अपवाद बनेर ओलीको चारित्रिक अन्तर्य बुझेर उनको उम्मेदवारलाई राष्ट्रपतिमा मत नदिने निर्णय गरिसकेका छन्, कोर्स करेक्सन का लागि आह्वान गरिसकेका छन् । सीके राउतले दुई हप्तामा सिकेको कुरा बुझ्न प्रचण्ड र उनको पार्टीलाई किन धेरै समय लागिरहेको छ, त्यो ठूलो आश्चर्य बन्न पुगेको छ । विश्वासको मत पाएपछि सरकारले र देशको राजनीतिले एउटा गति लिन्छ भनेर अपेक्षा गरिएकामा ठीक उल्टो भएको छ । अब राष्ट्रपति निर्वाचनले मात्र नयाँ दिशा तय गर्ला भनेर अनुमान गर्न सकिन्छ । प्रचण्डले तेस्रो पटक प्रधानमन्त्री बन्नका लागि गरेको प्रचण्ड गल्तीबाट बाहिर निस्कने आँट गर्नुपर्छ । सरकारलाई धेरै मतको सुविधाभन्दा ठिक्क मत सहज हुने रहेछ भन्ने कुरा २०७४ को संसद्ले राम्रोसँग सिकाएको छ । जति धेरै विश्वासको मत पायो, त्यति अनावश्यक दबाब र शक्तिको भयले भ्रष्ट बनाउने रहेछ भन्ने कुराको साक्षी ओलीको दोस्रो कार्यकाल नै छ । सुविधाजनक बहुमतलाई दुईतिहाइ पुर्याउन खोज्दाको अनावश्यक सकसले उनको सत्ता नै गुम्न पुगेको थियो ।उपर्युक्त घटनाक्रमहरूले के देखाएका छन् भने, वर्तमान राजनीतिको गत्यावरोधको अन्त्य अर्थात् कोर्स करेक्सनको सुरुआत जनमतको कदरका लागि पनि चुनावअगाडि गठबन्धनको विन्दुबाट गरिनुपर्छ । राष्ट्रपतिमा एमालेबाहेकले समर्थन गरेको र संविधानको पालना गर्ने उम्मेदवारलाई विजयी गराउनमा प्रधानमन्त्री प्रचण्डले अग्रसरता लिनुपर्छ । अनि चुनाव अगाडिको गठबन्धन ब्युँताउने र त्यसमा सीके राउतको पार्टीलाई सहभागी गराएपछि सरकार सुविधाजनक रूपमा चल्न सक्छ । त्यो भइसकेपछि सरकारले जनताको आजीविका बदल्न देखिने काम गर्दै सेवा प्रवाहमा सुधार गर्नुको विकल्प छैन ।त्यो हुन सकेन भने २०५१ को संसद्को अभ्यासले २०४७ को संविधानबाहिरको शक्तिलाई शक्ति सञ्चय गर्न सुविधाजनक पृष्ठभूमि तयार गरिदिएजस्तै २०७९ को संसद्ले पनि सामाजिक सञ्जालको जगमा प्रियतावादी शक्तिलाई संविधानको फ्रेमभित्रबाटै संविधानमाथि धावा बोल्न सक्ने हैसियतमा पुर्याइदिनेछ । रास्वपा पहिले परम्परागत शक्तिहरूले सृजना गरिदिएको आहालबाट उदाएको थियो भने अब ऊ आफैं सत्ताबाट बाहिरिएको परिस्थितिमा बुमराङ बन्यो बनेर ढुक्क हुने स्थिति छैन । त्यसको विकल्प परम्परागत शक्तिभन्दा त्यस्तै अर्को प्रियतावादी शक्ति उदाउन सक्छ । सुशासन, भ्रष्टाचारमुक्त प्रशासन ,चुस्त सेवा प्रवाह र आर्थिक समुन्नतिको लागि अधीर भएका जनताले कुनै पनि बेला विद्रोहको बाटो रोज्नेछन्, जसले २०७२ को प्रगतिशील संविधानलाई थिलथिलो पार्नेछ । त्यसैले राष्ट्रपति निर्वाचन वर्तमान राजनीतिक गतिरोधको अन्त्यको निर्णायक मोड ठहरिनुपर्छ ।"
निकुञ्जले दियो कृषकलाई राहत,"रसुवा (कास) वन्यजन्तुले अन्नबाली तथा पशुधनमा क्षति गरेपछि लाङटाङ राष्ट्रिय निकुञ्जले ५ वर्षमा १ हजार २ सय १७ कृषकलाई राहत रकम दिएको छ । १ करोड १५ लाख ३० हजार ६ सय ९२ रुपैयाँ प्रदान गरेको निकुञ्जका प्रमुख संरक्षण अधिकृत प्रमोद भट्टराईले बताए । धेरैजसो कृषकले जंगली बँदेलले अन्नबाली क्षति गरेको भन्दै निवेदन दिएका छन् । निकुञ्जले ०७४०७५ देखि जिल्लाबाटै कृषकलाई राहत दिन थालेको हो । त्यसअघि क्षेत्रीय वन निर्देशनालय हेटौंडाले राहत दिने व्यवस्था थियो । घरगोठ र खाद्यान्न बालीको क्षतिका लागि बढीमा १० हजार, वयस्क भैंसी, जोत्ने उमेरको राँगा, गोरु वा उन्नत गाई वा साँढेको मृत्यु भएमा बढीमा ३० हजार रुपैयाँसम्म दिने व्यवस्था छ । निर्देशिकामा मानवीय, पशुधन, घरगोठ, भण्डारका अन्न र खाद्यान्न बालीको क्षतिका लागि राहत दिने व्यवस्था छ ।"
बुढ्यौलीमा दृष्टि फर्कंदा,"(दोलखा)८५ वर्ष टेकेकी मेलुङ गाउँपालिका४ भेडपुकी माइली तामाङका दुवै आँखा ६ महिनाअघि बन्द भए । घरमा आएका आफन्त र पाहुना ठम्याउन पनि सहारा चाहिन थाल्यो । उमेरको उत्तरार्द्धमा फेरि आँखा देख्न सकिएला भन्ने उनले कल्पना गरेकी थिइनन् । तर, दुई साताअघि दुवै आँखाको मोतीबिन्दुको शल्यक्रिया गरेपछि उनको दृष्टि फर्किएको छ ।दुवै आँखा ठप्प भए, दुई साताअघिसम्म ओछ्यानबाट उठ्नसमेत सहारा चाहिन्थ्यो, उनले भनिन्, यो उमेरमा फेरि संसार दुख्छु भनेर कल्पना गरेको थिइनँ । उनी अहिले गाउँ डुलेर सबैलाई के कसो छ सोध्छिन्, सक्ने काम आफैं गर्छिन् ।आँखाको शल्यक्रियापछि विपन्न परिवारकी ८४ वर्षीया गोरीमाया रसाइलीले पनि नयाँ जीवन पाएको बताइन् । तीन वर्षदेखि दुवै आँखा बन्द भएर एकै थलोमा परेर बसेकी थिएँ, सबैले हेला गर्थे, उनले भनिन्, सरकारले वृद्ध भत्ता लिन बोलाएका दिन भत्ता लिने ठाउँसम्म पुर्याउँथे । गत महिना मेलुङ गाउँपालिका१ पवटीमा हिमालयन मोतीबिन्दु परियोजनाको सहयोगमा तिलगंगा आँखा प्रतिष्ठानको सेवा केन्द्र दोलखा लायन्स आँखा केन्द्रले शिविर सञ्चालन गरेको थियो । शिविरबाट उनको आँखाको उपचार सम्भव देखेर चिकित्सकले दोलखा आँखा सेन्टरमा बोलाएका थिए । छोरीले आँखा सेन्टरमा ल्याएर आँखा खोलिदिएको गोरीमायाले बताइन् । आँखा बन्द भएर नर्कको जीवन बिताइरहेकी थिएँ, उनले भनिन्, आँखा देखेको दिन नयाँ जीवन पाएँ । फेरि संसार देख्छुजस्तो लागेको थिएन, आँखा देखाइदिने भगवान् नै आए जस्तो भयो । उनको निःशुल्क शल्यक्रिया गरिएको हो । आँखाको ज्योति धिपधिप हुन लागेका कालिञ्चोक गाउँपालिका७ का ७० वर्षीय केदारबहादुर बस्नेत उपचार खर्च नभएर थन्किएका थिए । गाउँकै निःशुल्क आँखा शिविरबाटै उनको ज्योति फर्किएको छ । आफू जस्ता बूढाबूढीको पनि निःशुल्क उपचार गरेर आँखा देख्ने बनाइदिएकामा उनी निकै भावुक बने । जिल्लाका ११ स्थानमा तीन महिनामा गरिएको आँखा शिविरमा १ हजार ३ सय ८७ जनाको आँखा जाँच गरिएको थियो । जसमध्ये ७१ जना वृद्धवृद्धाको मोतीबिन्दुको शल्यक्रिया गरेर पुनः दृष्टि फर्किएको दोलखा लायन्स आँखा केन्द्रका प्रमुख विप्लव खड्काले बताए । शिविरमा आएकाको परीक्षणपछि शल्यक्रिया गरेर दृष्टि फर्काउने गरेका छौं, उनले भने, अति विपन्नलाई निःशुल्क शल्यक्रिया गरेका छौं भने दृष्टि फर्किने कोहीलाई पनि रकमकै अभावमा उपचारबाट वञ्चित गरिएको छैन । ग्रामीण भेगमा गरिएको शिविरमा अझै पनि मोतीबिन्दु भएकाको दृष्टि फर्किन्छ भनेर चेतना अभाव देखिएको उनले बताए । हिजोआज बालबालिकामा आँखाको समस्या बढ्दो रहेको उनले बताए । वायु प्रदूषण, एकोहोरो मोबाइल हेर्ने र विद्यालय तहमै जनचेतना नहुँदा बालबालिका थप आँखाको रोगबाट प्रताडित हुने उनको भनाइ छ ।"
"किसान पीडित, राहत घोषणामै सीमित","(काठमाडौं)उपत्यकामा बर्डफ्लु देखिएपछि किसानहरू फेरि चिन्तित बनेका छन् । पीडितलाई राहत दिने सरकारी घोषणा आश्वासन मात्रै हुँदा उनीहरूको चिन्ता बढेको हो । सरकारी तथ्यांकअनुसार बर्डफ्लुपीडित किसानले झन्डै ५८ करोड रुपैयाँ पाएका छैनन् । पशु सेवा विभागका अनुसार केन्द्रीय पशुपन्छी रोग अन्वेषण प्रयोगशालामा रियल टाइम पीसीआर विधिबाट परीक्षण गर्दा माघ १५ देखि २० गतेको बीचमा उपत्यकाका ६ ठाउँमा बर्डफ्लु पुष्टि भएको छ । ललितपुर१५ स्थित खुमलटार, भक्तपुर१० चाँगुनारायण, नागार्जुन६ रामकोट, तारकेश्वर१ र ७ र काठमाडौं महानगरपालिका१० शंखमूलमा बर्डफ्लु भेटिएको हो । बर्डफ्लु नियमावलीअन्तर्गत प्रभावित क्षेत्र घोषणा गरेर नियन्त्रणमा लिइसकेको विभागका सूचना अधिकारी चन्द्र ढकालले बताए । उनका अनुसार ६ ठाउँबाट ५ सय वटा हाँस, ५ हजार ५ सय ३१ वटा व्यावसायिक लेयर्स, ७ सय ६२ वटा स्थानीय कुखुरा नष्ट गरिएको छ । त्यस्तै, १० हजार २ सय ४५ वटा अण्डा, ५ सय ५० केजी खाना सुरक्षित तबरले नष्ट गरिएको उनले बताए । नागार्जुन र तारकेश्वर सबैभन्दा बढी प्रभावित देखिएको विभागले जनाएको छ ।व्यावसायिक रूपमा कुखुरा पाल्नेमा बढी संक्रमण देखियो, त्यस क्षेत्रमा हाल रोग पूर्ण रूपमा नियन्त्रण लिएका छौं, ढकालले भने, यद्यपि निगरानीलाई निरन्तरता दिएका छौं । यसअघि पनि यस्तै गरी बर्डफ्लु देखिए पनि पीडित किसानले भने सरकारले दिन्छु भनेको राहत पाउन सकेका छैनन् । राहत रकमका लागि पटकपटक ताकेता गर्दासमेत पाउन नसकेको उनीहरूको भनाइ छ । २ हजार कालिज नष्ट गरेकाले सरकारसँग करिब ३५ लाख लिनुपर्नेछ । पशु सेवा विभाग, कृषि मन्त्रालयदेखि अर्थ मन्त्रालयमा ताकेता गर्दासमेत रकम पाएनौं, कागेश्वरीका किसान विनोदप्रसाद घिमिरेले भने, अहिले फेरि बर्डफ्लु आएको छ । यसले थप त्रास बनाएको छ । घिमिरेका अनुसार सरकारबाट राहत नपाउँदा थलीका एक किसानले आत्महत्यासमेत गरेका थिए । १०२० हजार ऋण लिएर व्यवसाय गरेका थिए, कुखुराले अण्डा दिने समयमा बर्डफ्लुले सखाप बनायो, घिमिरेले भने, राहत नपाएपछि करिब ३ महिनाअघि किसानले आत्महत्या गरे ।भक्तपुरका किसान रघुनाथ खड्काले २०७९ असारदेखि क्षतिपूर्ति नपाएको गुनासो गरे । उनले ७ हजार कालिजमध्ये सरकारले ४५ सय नष्ट गरिदिएको बताए । बर्डफ्लुले कालिज मरिरहेका थिए । सरकारले थप ४५ सय नष्ट गरिदियो, उनले भने, ४५ सय कालिजको हिसाबले एक करोड बढी राहत लिनुपर्ने छ । तर, अहिलेसम्म पाएका छैनन् । राहत नपाउँदा बैंक तथा सहकारीको ब्याज तिर्न समस्या भइरहेको बताए । बर्डफ्लुपीडित सबै किसानको अवस्था उस्तै छ । आज पनि अर्थ मन्त्रालयमा ताकेता गरेका थियौं । आश्वासन पाए पनि रकम पाएनौं, उनले भने । खड्काका अनुसार ऋणको दबाबले केही दिनअघि नुवाकोटका किसानलाई हृदयाघात भएको थियो । उक्त किसानले ३० हजार कुखुरा पालेका थिए । अन्य किसानको अवस्था पनि उस्तै छ । कतिपय किसान लिलामीको अवस्थामा समेत पुगेका छन्, उनले भने, फेरि देखिएको बर्डफ्लुले किसानलाई थप पीडित बनाएको छ । विभागका अनुसार क्षतिपूर्ति बजारमूल्यअनुसार निर्धारण हुन्छ । प्रमुख जिल्ला अधिकारीको संयोजकत्वमा रहने समितिको सिफारिसका आधारमा क्षतिको ७५ प्रतिशत राहत पाउने बताए । यसका लागि सरकारले बर्डफ्लु नियन्त्रण नियमावली २०७८ जारी गरेको छ । यसअघि बर्डफ्लु रोग नियन्त्रण आदेश २०६४ अनुसार प्रमुख जिल्ला अधिकारीको संयोजकत्वमा रहने कमिटीले सिफारिस गरेको आधारमा क्षतिपूर्ति दिइन्थ्यो । अब नियमावलीमार्फत क्षतिको ७५ प्रतिशत राहत पाउने जनाएको छ । नियमावलीअनुसार बर्डफ्लुको कारण पन्छी वा पन्छीजन्य पदार्थ नष्ट गरिएको कारण हानिनोक्सानी भएका व्यक्तिलाई नेपाल सरकारले स्वीकृत गरेको मापदण्डका आधारमा राहत दिन सक्छ । नियमावली स्वीकृत भए पनि गत वर्षदेखि किसानले क्षतिपूर्ति पाएका छैनन् । विभागकै अनुसार गत वर्षको करिब ५८ करोड वितरण भएको छैन । पीडित किसानलाई राहत दिइने सबै डकुमेन्टसहित र प्रधानमन्त्रीज्यूको स्वीकृतिमा मन्त्रिपरिषद्मा पुगेको छ, सूचना अधिकारी ढकालले भने, मन्त्रिपरिषद्बाट स्वीकृत भई किसानले पनि छिट्टै पाउनेमा आशावादी छौं । विभागका अनुसार विगतका बर्डफ्लु किसानले राहत पाए पनि गत वर्षका किसानको रोकिएको हो । नेपालमा बर्डफ्लु २०६० सालमा झापाबाट सुरु भएको थियो । तीन वर्षअघि विराटनगर, रसुवामा करिब २२ हजार कुखुरा नष्ट भएको थियो । गतवर्ष पनि उपत्यकासँगै कर्णालीमा समेत बर्डफ्लु देखिएको थियो । वैशाखताका मोरङ, सुनसरी, उदयपुर, धनुषा, बारा, पर्सा, चितवन, मकवानपुर, ललितपुर, भक्तपुर, काठमाडौं, सिन्धुपाल्चोक, कास्कीमा समेत देखिएको थियो । अहिले फेरि उपत्यकामा देखिएको हो । बर्डफ्लु निमोनियारुघाखोकी जस्तै भएकाले चिसोमा बढी असर गर्छ । यसका लागि सरसफाइमा विशेष ध्यान दिनुपर्छ ।"
राष्ट्र बैंकले बढायो बैंकलाई कारबाही,"पूर्वअर्थमन्त्री जनार्दन शर्माको संरक्षणमा शंकास्पद रकम ओसारपसार गरेको आरोपमा शाहलाई हिरासतमा राखेर प्रहरीले कानुनी कारबाही गरिरहेको छ । यसअघि उनले करिब ४४ करोड ६ लाख ५९ हजार रुपैयाँ विदेशबाट ल्याउन विभिन्न १० बैंकमार्फत कारोबार गरेको भेटिएको थियो । ठूलो रकम एकै पटक ल्याउँदा शंकामा परिन्छ भनेर रकम विकेन्द्रित गरी विभिन्न बैंकमार्फत रकम ल्याएको अनुसन्धानमा खुलेको छ ।यस्तै, चालु आर्थिक वर्षको दोस्रो त्रैमासमा राष्ट्र बैंकको कारबाहीमा पर्ने अरू वाणिज्य बैंकहरूमा माछापुच्छ्रे, सानिमा, साविकको नेपाल इन्भेस्टमेन्ट र सिभिल बैंक छन् । यी बैंकहरूलाई सञ्चालक तथा प्रमुख कार्यकारी अधिकृतलाई नियमविपरीत सेवासुविधा दिएको, नियमविपरीत प्रिमियम बढाएको, पुँजी पर्याप्तता ढाँचाअनुसारको विवरण नबुझाएको लगायत कसुरमा राष्ट्र बैंकले कारबाही गरेको हो । कारबाहीमा पर्ने बैंकहरूमध्ये केहीलाई नगद जरिवाना गरिएको छ भने केही बैंकका अध्यक्ष, सञ्चालक र प्रमुख कार्यकारी अधिकृतलाई सचेत गराइएको छ ।पुँजी पर्याप्तता ढाँचाअनुसार पुँजी कोषको यथार्थ विवरण रिपोर्टिङ नगरेको आरोपमा माछापुच्छ्रे बैंकका प्रमुख कार्यकारी अधिकृतलाई राष्ट्र बैंकले सचेत गराएको छ । यस्तै, बैंक तथा वित्तीय संस्थासम्बन्धी ऐन ०७३ को व्यवस्थाविपरीत तत्कालीन प्रमुख कार्यकारी अधिकृतलाई थप सुविधा प्रदान गरेको आरोपमा राष्ट्र बैंकले सानिमा बैंकलाई पनि सचेत गराएको छ । यस्तै, नियामक निकायको निर्देशनविपरीत प्रिमियम बढाएर ऋणीबाट बढी ब्याज असुली गरेको आरोपमा तत्कालीन नेपाल इन्भेस्टमेन्ट बैंक, माछापुच्छ्रे बैंक र सिभिल बैंकका प्रमुख कार्यकारी अधिकृतलाई पनि राष्ट्र बैंकले सचेत गराएको छ । कर्जा सूचना तथा कालोसूचीसम्बन्धी नीतिमा भएको व्यवस्था पालना नगरेको आरोपमा राष्ट्र बैंकले प्रभु बैंकलाई सचेत गराएको जनाएको छ ।राष्ट्र बैंकले गत आर्थिक वर्षमा ५ वटा बैंकलाई र आर्थिक वर्ष ०७७७८ मा ६ वटा वाणिज्य बैंकलाई कारबाही गरेको थियो । तर, उक्त अवधिमा सम्पत्ति शुद्धीकरणसम्बन्धी निर्देशन उल्लंघन गरेको आरोपमा कुनै पनि बैंक कारबाहीमा परेका थिएनन् । नेपालमा सम्पत्ति शुद्धीकरणलगायत वित्तीय अपराधसँग सम्बन्धित गतिविधि ८१ प्रतिशतभन्दा धेरैले बढेको सरकारी प्रतिवेदनले देखाएको छ । नेपाल राष्ट्र बैंकमा रहेको फाइनान्सियल इन्टेलिजेन्स युनिटएफआईयू नेपाल को गत आर्थिक वर्षको वार्षिक प्रतिवेदनले शंकास्पद कारोबारको उजुरी ८१३४ प्रतिशतले बढेको देखाएको हो । मुलुकका सबै क्षेत्रमा सुशासनको समस्या रहेकाले आर्थिक गतिविधि बढेसँगै वित्तीय अपराध पनि बढेको जानकारहरू बताउँछन् ।प्रतिवेदनअनुसार आर्थिक वर्ष ०७७७८ मा १ हजार ५ सय ३३ वटा शंकास्पद कारोबार (सस्पिसियस ट्रान्जेक्सन रिपोर्टिङएसटीआर र सस्पिसियस एक्टिभिटी रिपोर्टिङ एसएआर) का उजुरी प्राप्त भएकोमा गत आर्थिक वर्षमा बढेर २ हजार ७ सय ८० वटा पुगेको छ । एफआईयूलाई प्राप्त उजुरीमध्ये सबैभन्दा धेरै ८५६१ प्रतिशत वाणिज्य बैंकबाट, ६७३ प्रतिशत रेमिट्यान्स कम्पनीबाट, ४२८ प्रतिशत विकास बैंकबाट र १५८ प्रतिशत लघुवित्त वित्तीय संस्थाबाट प्राप्त भएको बताइएको छ । बिमा कम्पनी, सहकारी, धितोपत्र कारोबार गर्ने कम्पनी र अन्यबाट पनि शंकास्पद कारोबारको उजुरी आउने क्रम बढेको प्रतिवेदनमा उल्लेख छ ।"
गोरखामा ८ करोडको सुन्तला उत्पादन,"(गोरखा)गोरखामा यस वर्ष झन्डै ८ करोड रुपैयाँबराबरको सुन्तला उत्पादन भएको छ । यो वर्ष ४२ सय ५० मेट्रिक टन सुन्तला उत्पादन भएको प्रधानमन्त्री कृषि आधुनिकीकरण परियोजनाका कृषि अधिकृत रवीन्द्र पौडेलले बताए । जिल्लामा ७ सय १५ हेक्टर क्षेत्रफलमा सुन्तला खेती हुँदै आएको छ । धेरै फलेको, मझौला फलेको र कम फलेको बोटबाट नमुना लिएर औसत निकाल्दा ६५ मेट्रिक टन उत्पादकत्व छ, उनले भने । गत वर्षको तुलनामा सुन्तला उत्पादन घटेको हो । गतवर्ष ७ सय ४५ हेक्टरमा ५ हजार ४ सय ८७ मेट्रिक टन सुन्तला उत्पादन भएको थियो । यो वर्ष १२ मेट्रिक टन कम उत्पादन भएको छ । सुन्तला बगैँचा व्यवस्थापन राम्रो नहुँदा उत्पादन घट्दै गएको पौडेल बताउँछन् । पहिले गाईभैंसीको मल पर्याप्त हुन्थ्यो, गोठ बारीमा सार्दा माटो मलिलो बन्थ्यो, उनले भने, युवाशक्ति विदेश पलायन हुँदा पशुपालन घटेको छ, कृषिमा क्रियाशील जनशक्ति कम छ, बारीमा छाप्रो हाल्ने चलन पनि घट्दै गएको छ । रासायनिक मल सुन्तला खेतीका लागि उपयुक्त नहुने उनले सुनाए । सिचाइँको अभाव, टुप्पोबाट मर्दै जाने ग्रिनिङ रोगले पनि उत्पादकत्व घट्दै गएको पौडेलले बताए । यो वर्ष किसानले सुन्तला बिक्री गरेर न्यूनतम १० हजारदेखि २३ लाख रुपैयाँसम्म आम्दानी गरेको उनले जानकारी दिए । सहिद लखन गाउँपालिका२ मनकामनाका शिव रानाले सुन्तला बिक्रीबाट झन्डै डेढ लाख आम्दानी गरे । ३ सय बोट सुन्तला खेती गरेका राना असिनापानीले गत वर्षभन्दा यो वर्ष सुन्तला उत्पादन घटेको बताउँछन् । गत वर्ष उनले दुई लाख रुपैयाँको सुन्तला बिक्री गरेका थिए । मनकामना क्षेत्रमा मात्र एक सय किसानले सुन्तला उत्पादन गर्छन् । यहाँ सुन्तला बगैँचा ह्रास हुँदै जाँदा उत्पादन घट्दै गएको छ । उत्पादित सुन्तलाले बजार र भाउ भने पाएको छ । एक सयदेखि एक सय ५० रुपैयाँसम्ममा सुन्तला बिक्री हुँदै आएको छ । उत्पादित ३० प्रतिशत सुन्तला जिल्लामै खपत हुन्छ । ७० प्रतिशत काठमाडौं, चितवन, पोखरालगायत सहरमा लगिन्छ । सहिद लखन२ मनकामना, वडा ५ को मास्कीछाप र तिनमाने, वडा ४ को ताक्लुङ, ५ को तिनघरे, गोरखा नगरपालिका१ को ताप्ले, वडा ४ को फिनाम, वडा ३ को नारेश्वर वडा १४ को भट्टबेंसी, गण्डकी गाउँपालिका२ याङदी र ४ नम्बरको फुजेललाई समेटेर प्रधानमन्त्री कृषि आधुनिकीकरण परियोजनाअन्तर्गत सुन्तला जात फलफूल जोन कार्यक्रम पनि लागू भएको छ । सुन्तला कृषक समूहलाई सूचीकृत गर्ने, सुन्तलाको बोट छाँटकाटका लागि आधुनिक औजार उपलब्ध गराउनेलगायत कार्य उक्त परियोजनाअन्तर्गत भइरहेका छन् ।"
चिया क्षेत्रलाई मलको कोटा निर्धारण गर्न माग,"(बिर्तामोड)चिया क्षेत्रका लागि मलको कोटा निर्धारण गर्न झापाका किसानले माग गरेका छन् । प्रदेश एवं केन्द्र सरकारको ध्यानाकर्षण गराउँदै चिया क्षेत्रलाई आवश्यक मल वितरणको व्यवस्था मिलाउन उनीहरूको आग्रह छ । सरकारले चिया क्षेत्रलाई दुई वर्षदेखि मल वितरणमा रोक लगाएकोप्रति किसानको आपत्ति छ । सरकारी अवरोधका कारण किसानले दुई वर्षदेखि मल पाएका छैनन् । मल नपाएकाले उनीहरू सरकारप्रति आक्रोशित बनेका हुन् । जिल्लाका चिया बगानमा मंसिरदेखि चियाका बिरुवा कलमी र गोडमेल गर्ने काम चलिरहेको छ । बगानभित्रको झारपात हटाएर गोडमेल गरे तापनि चियाका बोटमा मल हाल्न नपाउँदा किसान सरकारप्रति रुष्ट छन् । उनीहरू चिया बगानमा मलबिनै सिँचाइ मात्र गर्न बाध्य छन् । सरकारले अनुदानको मल वितरण व्यवस्थापन निर्देशिका०७७ लागू गरेपछि किसानले मल नपाएका हुन् । मल नै नहालेपछि कसरी उत्पादन हुन्छ चिया ? बिर्तामोड१० का किसान कृष्णप्रसाद पोखरेलले भने, सरकारले चिया क्षेत्रलाई मल वितरणको छुट्टै व्यवस्था गर्नुपर्छ । झापाको बिर्तामोडमा शनिबार संवाद समूहको संयोजनमा आयोजित छलफलमा उनीहरूले साना किसानका लागि सहकारीमार्फत तथा ठूला चिया कम्पनीका लागि केन्द्र वा प्रदेशमार्फत कोटा निर्धारण गरेर चिया क्षेत्रलाई मल उपलब्ध गराउन सरकारसमक्ष माग गरे । जिल्लामा रहेका कृषि सामग्री र साल्ट ट्रेडिङले मल दिन सक्दैनन् भने कम्पनीको हकमा प्रदेश वा केन्द्र सरकारमार्फत तथा साना किसानको हकमा सहकारीमार्फत मल दिने व्यवस्था गरियोस्, पोखरेलले भने, होइन भने हामी चिया बगान जोगाउन नसक्ने अवस्थामा छौं । मलबिना कसरी चिया खेती गर्नु ?जिल्लामा १० हजार ५ सय हेक्टर क्षेत्रफलमा चिया खेती हुने गरेको राष्ट्रिय चिया तथा कफी विकास बोर्डको तथ्यांक छ । वार्षिक एक हजार ५ सय टन मल भए चिया खेतीलाई पर्याप्त हुने बोर्ड क्षेत्रीय कार्यालय विर्तामोडका प्रमुख इन्द्र अधिकारीले जानकारी दिए । प्राविधिक नियमले चियामा वर्षमा कम्तीमा चार पटक मल हाल्नुपर्छ । तर मल नपाउने समस्याले किसानले दुई पटक पनि मल हाल्न सकेका छैनन्, उनले भने । जिल्लाका सबै १५ वटै पालिकामा चिया खेती छ । ०७६ सम्म चिया किसानले मल पाइरहेका थिए । त्यस बेलासम्म ठूला चिया बगानलाई संघ तथा साना किसानलाई बोर्डको सिफारिसमा साल्ट ट्रेडिङ र कृषि सामग्री कम्पनीले मल वितरण गर्दै आएको थियो । निर्देशिकाबमोजिम स्थानीय तहलाई आफ्नो पालिकाभित्रका चिया क्षेत्रलाई समेत आवश्यक मलको परिमाण समावेश गरी माग गर्न किसानले ध्यानाकर्षण गराएका छन् । मलका लागि साना चिया किसान सहकारीलाई पनि डिलर दर्ता गर्न उनीहरूको माग छ । कृषि सामग्री कम्पनी बिर्तामोड शाखामा ५ सय १८ टन युरिया, १ सय ५८ टन डीएपी र ६ टन पोटास मौज्दात रहेको बताइएको छ ।"
'अमेरिकाको सहयोगमा भूराजनीतिक आयाम छैन,"(काठमाडौं) लोकतन्त्र सुदृढीकरण र आर्थिक सहयोग बढाउने प्रतिबद्धता गर्दै नेपालको दुईदिने भ्रमण सकेर अमेरिकी अन्तर्राष्ट्रिय विकास नियोग (यूएसएआईडी) की प्रमुख सामन्था पावर बुधबार बेलुकी फर्केकी छन् । नेपालको लोकतान्त्रिक संस्था र नागरिक समाजको सुदृढीकरणका निम्ति ६ करोड ८५ लाख अमेरिकी डलर (करिब साढे ७ अर्ब रुपैयाँ) सहयोगको घोषणा गरेकी प्रमुख सामन्थाले नेपाललाई आगामी दिनमा थप सहयोग बढाउने प्रतिबद्धता गरिन् । राजनीतिक मामिला उपमन्त्री भिक्टोरिया नुल्यान्डपछि अमेरिकाबाट काठमाडौं उत्रिएकी पावरले अमेरिकाले नेपाललाई पछिल्लो समय महत्त्वपूर्ण चासो दिइरहेको सन्देशसमेत दिएर गइन् । फर्कनुअघि पत्रकार सम्मेलन गर्दै सामन्थाले भनिन्, हामी स्थानीय संस्था र सरकारको स्तरमा अझ बढी सहयोग गर्न चाहन्छौं । लामो समयदेखि हामीले गरेको लगानीले समुदायहरूमा लगानीको वातावरण बनाउन चाहन्छौं । उनले नेपाललाई सहयोगी साझेदारभन्दा पनि व्यापार साझेदार बनाउन चाहेको पनि बताइन् । उनले लोकतन्त्रले गर्दा नै आर्थिक विकासको काम गर्न सक्ने बताइन् । सन् २०२२ मा यूएसएआईडीले नेपाललाई आगामी ५ वर्षका लागि ६५ करोड ९० लाख डलर सहयोग गर्ने घोषणा गरेको थियो । पावरले यूएसएआईडीका लगानीले सार्वजनिक वित्तीय व्यवस्थापन, स्वतन्त्र नागरिक समाज तथा सञ्चार माध्यम, लोकतान्त्रिक प्रक्रिया तथा संस्था, कानुनी शासन र निजी क्षेत्र विकासको सुदृढीकरण गरी नेपाललाई आफ्ना लोकतान्त्रिक उपलब्धि मजबुत पार्न र नेपालीका निम्ति अझ बृहत् समृद्धि र उत्थानशीलता भित्र्याउन मद्दत गर्ने पनि बताइन् । प्रमुख पावरले नेपालमा अमेरिकाले गर्ने सहयोगमा भूराजनीतिक आयाम नरहेको बताइन् । अमेरिकाले दसकौंदेखि नेपाललाई सहयोग गर्दै आएको बताउँदै भनिन्, भूराजनीति परिवर्तन भइरहन्छ । शीतयुद्धभन्दा अघि एक ठाउँ थियो र शीतयुद्धमा अर्को र पछि अर्को भयो । तर हामी काममा केन्द्रित हुन्छौं, प्रभावका लागि हामी साथमा काम गर्छौं । पावरले समावेशी लोकतन्त्रलाई जोड दिँदै नेपालमा यसका लागि सहयोग गर्ने पनि बताइन् । जलवायु परिवर्तनले असर पारेको र यसबाट पर्न सक्ने असरको बारेमा ध्यान दिनुपर्ने उनको भनाइ थियो । पूर्वपरराष्ट्र सचिव दुर्गा भट्टराईले अमेरिकाको पहिचान नै लोकतन्त्र भएको बताए । उनीहरूको आधार नै लोकतन्त्र भएका कारण आफ्नो सम्बन्ध विकासका लागि पनि उक्त विषयलाई ल्याउँछन् । लोकतान्त्रिक मुलुकसँग उनीहरू सहयोग दिन्छन् र दिइहाल्छन्, उनले भने, अलि फरक देखेपछि अर्को खेमाका हुन् भन्छन् । आर्थिक सहयोगमा कुनै पनि हिसाबले राजनीतिक स्वार्थ नजोडिने भन्ने होइन । तर अर्कोको हित गर्दा आफ्नो पनि हित हुन्छ भन्नेचाहिँ हो ।प्रमुख पावरले आगामी महिना अमेरिकी राष्ट्रपति जो बाइडेनले आयोजना गर्ने प्रजातन्त्र सम्मेलन मा प्रधानमन्त्री पुष्पकमल दाहाललाई आमन्त्रण गरिएको बताएकी छन् । पत्रकार सम्मेलनमा पावरले सम्मेलनको अधिकांश कार्यक्रम भर्चुअल्ली हुने भन्दै नेपालका पूर्वप्रधानमन्त्री शेरबहादुर देउवाले यसअघिको सम्मेलनमा व्यक्त गरेका प्रतिबद्धता कार्यान्वयनसहितका सम्बोधन गर्ने अवसर हुने बताइन् । प्रधानमन्त्रीले विगतमा गरेका प्रतिबद्धता र सुधारका वाचा र उहाँको आगामी दिन कानुनी शासन र प्रजातान्त्रिक संस्थाको सशक्तीकरणको योजनाको धारणा राख्ने अवसर हुनेछ, उनले भनिन् । गत सम्मेलनमा भएको प्रतिबद्धता कार्यान्वयन गर्नका लागि नागरिक समाजले पनि भूमिका निर्बाह गरिरहेको उनले बताएकी थिइन् । पछिल्लो समय अमेरिका र चीनबीच प्रतिस्पर्धा बढ्न थालेपछि राष्ट्रपति बाइडेनले सन् २०२१ डिसेम्बरमा पहिलो डेमोक्र्याटिक समिट गरेका थिए । त्यसपछि दोस्रो पटक चैत १५ र १६ मा गर्दै छन् । यसमा प्रधानमन्त्री दाहालले सहभागिता जनाउने गृहकार्य परराष्ट्र मन्त्रालयले गरेको छ । पूर्वराजदूत मोहनकृष्ण श्रेष्ठले अमेरिकाको आधारभूत विदेश नीति लोकतन्त्र, मानव अधिकार, सुशासन जस्ता विषय रहेको उल्लेख गर्दै नेपाल पनि लोकतान्त्रिक गणतन्त्र भएका कारण डेमोक्र्याटिक समिट मा सहभागिताका लागि निमन्त्रणा भएको बताए । नेपालले अमेरिका वा चीनलाई एकै स्थानमा राखेर हेर्न नहुने उनको भनाइ छ । अमेरिकासँग ७५ वर्षको कूटनीतिक सम्बन्ध छ, चीनसँग पनि ६ दशकको सम्बन्ध भइसक्यो, उनले भने, पछिल्लो समय अमेरिका र चीन दुवै मुलुकबाट नेपालमा लगातार भ्रमणहरू भइरहेका छन्, ती भ्रमणलाई नेपालले दुवै मुलुकसँग द्विपक्षीय सम्बन्धका रूपमा लिनुपर्छ ।"
जावलाखेलको भाग्यमानी जित,"(सर्लाही)मैदान प्रवेश गरेको १५ सेकेन्डभित्र विनोद केसीले गोल गरेपछि जावलाखेल युथ क्लबले सातौं राजर्षि जनक कप फुटबल प्रतियोगिताको उद्घाटन खेलमा विजय हात पारेको छ । ललितपुरको टोली जावलाखेलले बुधबार नेपाल एपीएफ क्लबलाई १० ले पराजित गर्यो । पहिलो हाफ पूर्ण रूपमा एपीएफको नियन्त्रणमा थियो । हरि कार्कीले खुला अवसरमा गोल गर्ने मौका चुकाउनु एपीएफका लागि दुर्भाग्य बन्यो । दोस्रो हाफमा जावलाखेलको खेलमा केही सुधार आएको थियो । त्यही मौकामा गरेको गोलले जावलाखेललाई क्वाटरफाइनलमा पुर्यायो । विपिन कँडेलको स्थानमा ६३ औं मिनेटमा मैदान प्रवेश गरेर विपक्षी गोल पोस्टमा पुगेलगत्तै विनोदले हिसुब थपलियाको पासमा सुतेर हेड गोल गरे । मैदानमा प्रवेश गरेपछि उनले छोएको पहिलो प्रहार नै गोल भएको हो । पहिलो हाफमा छिरिङ लामाको प्रहार केहीबाहिर जानुबाहेक अन्य गतिलो आक्रामण नगरेको जावलाखेललाई त्यो गोलले निकै राहत मिल्यो ।हामी यहाँ नयाँ टोली लिएर आएका हौं, टिमले राम्रै प्रयास गरेको हो, मुख्यचाहिँ मिहिनेत हो, त्यसको फल हामीले पाएका छौं, जावलाखेलका प्रशिक्षक सुनील श्रेष्ठले भने, पहिलो हाफमा एपीएफले धेरै दबाब दिएको थियो, त्यो रोक्न नसकेको भए गाह्रो हुन्थ्यो । हामी सहिद स्मारक लिग तयारी गरिरहेको टोली हौं, उनीहरू वर्षभर प्रशिक्षण गरेर बस्ने टोली हो । त्यसैले हामीले लिगका लागि अझ तयारी गर्नुपर्ने देखिएको छ ।दुवै टोली विदेशी खेलाडीविना थिए । श्रम स्वीकृतिविना खेल्न नपाउने नियमका कारण दुवै टोलीले विदेशी खेलाडी राख्न पाएका थिएनन् । प्रशिक्षक श्रेष्ठले ५ विदेशी खेलाडी आफ्नो टोलीमा राख्ने तयारी भइरहेको सुनाए । एपीएफ प्रशिक्षक रत्नकाजी महर्जनले विदेशी खेलाडी नहुँदा पनि आफ्नो टोलीलाई असर परेको बताए । हाम्रो सधैंको समस्या फिनिसिङ हो, यहाँ पनि त्यही दोहोरिएको हो, महर्जनले भने, हाम्रो टोलीको महत्त्वाकांक्षा धेरै भयो । दबाब दिएर काउन्टर एट्याक गर्ने योजना बनाएका थियौं । जावलाखेलले भन्दा धेरै अवसर पाएका हौं, योजनाअनुसार खेल्नेमा हामी चुकेका छौं । त्यसैले यसको दोपी प्रशिक्षकका रूपमा मेरै हो । जावलाखेलका गोलरक्षक अनिश देउला खेलका नायक थिए । उनी एपीएफका आधा दर्जन प्रहार रोक्दै प्लेयर अफ द म्याच बने । कप्तान नवीन लामा, श्याम नेपाली, प्रदीप लामा, सविन गुरुङको प्रहारलाई अनिशले राम्रो बचाउ गरेका थिए । रक्षक आदित्य चौधरीले पनि अनिशलाई राम्रो साथ दिए । वाग्मती युवा क्लब सर्लाही र वाग्मती नगरपालिका खेलकुद विकास समितिको आयोजनामा सन्तोष श्रेष्ठ स्मृति खेल मैदानमा भएको प्रतियोगितामा जावलाखेलले अब साबिक विजेता पिप्ले युथ क्लबसँग खेल्ने छ । उपप्रधानमन्त्री नारायणकाजी श्रेष्ठले हेलिकप्टरबाट उत्रेर प्रतियोगिताको उद्घाटन गरेका थिए । उनी निर्धारित तालिकाभन्दा केही समय ढिला आइपुगेका कारण मध्यान्तरमा पुनः प्रतियोगिताको उद्घाटन गरिएको थियो । त्यसक्रममा उनले मैदानमै निधन भएका प्रशिक्षक सन्तोष श्रेष्ठको शालिकमा मार्ल्यापण गरेका थिए । सन्तोषको मैदान बनाउनेक्रममा निधन भएको थियो ।उद्घाटन खेलका क्रममा वाग्मती नगरपालिकाभित्र सार्वजनिक विदा दिनुका साथै टिकट शुल्क निःशुल्क गरिएको थियो, जसका कारण दर्शक उपस्थिति बाक्लो थियो । आयोजकले अन्य दिनको टिकट शूल्य १०० र २०० रुपैयाँ राखेको छ । बिहीबार युनाइटेड खर्साङ क्लब दार्जिलिङ र सुदूरपश्चिम११ बीच खेल हुनेछ ।"
कट बनाएर शुक्र फाइनल चरणमा,काठमाडौं (कास) नेपाली प्रो शुक्रबहादुर राई टलिगन्ज क्लबमा बुधबार १ अन्डर ६९ खेल्दै कट बनाएर टाटा स्टिल पीजीटीआई प्लेयर्स च्याम्पियनसिप २०२३ को अन्तिम दुई चरणका लागि छनोट भएका छन् ।पहिलो दिन २ अन्डर ६८ स्कोर गरेका शुक्र समग्रमा ३ अन्डर १ सय ३७ को कार्ड बनाएर ९ खेलाडीसँगै संयुक्त २६ औं स्थानमा रहँदै कट बनाएका हुन् । भारु १ करोड पुरस्कारको प्रतियोगितामा १ अन्डर ३९ को स्कोरसम्म रहेका ५३ गल्फर अन्तिम दुई चरणका लागि छनोट भएका छन् । भारतीय प्रो सचिन वैश्य १० अन्डर १ सय ३० सहित शीर्षस्थानमा छन् ।प्रोफेसनल गल्फ टुर अफ इन्डिया (पीजीटीआई) मा नयाँ सिजनको पहिलो प्रतियोगितामा शुक्रले दोस्रो दिन चार बर्डी गर्दै तीन बोगी बेहोरे । उनी पहिलो दिन ६ बर्डी बनाएर पनि चार बोगीमा परेका थिए । उनले केभिन स्टिभ रिगेल र अमृतलाल रुबानाको समूहमा रहेर तेस्रो दिन प्रतिस्पर्धा गर्नेछन् । गत सिजन २०२२ १८ प्रतियोगिता खेल्दै आठमा कट बनाएका उनी अर्डर अफ मेरिट मा ६७ औं स्थानमा रहेपछि सिधै नयाँ सिजनको कार्ड हासिल गर्न असफल रहे । फेरि छनोट खेल्दै उनी लगातार दोस्रो सिजन पीजीटीआई पुगेका हुन् ।
"लेब्रोन जेम्स, जसले तोडे ३९ वर्षको रेकर्ड","लस एन्जलस (एएफपी) लेब्रोन जेम्सले एनबीए इतिहासकै सबैभन्दा बढी अंक बनाएका करिम अब्दुलजब्बरको ३९ वर्ष पुरानो कीर्तिमान मंगलबार तोडेका छन् । करिमको प्रदर्शनलाई धेरैले कहिल्यै तोड्न नसकिने कीर्तिमानको रूपमा लिएका थिए, जसलाई जेम्सले उछिनेका हुन् ।लस एन्जल्स लेकर्सका स्टार खेलाडी जेम्सले २० औं सिजनमा रोमाञ्चक खेलमा ओक्लाहोमा सिटी थन्डरविरुद्ध २१ फिटबाट पनि स्कोर गर्दै करिअरमा कुल ३८ हजार ३ सय ८७ अंक बनाएका करिमको एनबीएमा सर्वाधिक स्कोरको कीर्तिमान भंग गरेका हुन् । जेम्सले ३८ हजार ३ सय ८८ अंक छोएपछि एरिनामा ठूलो खुसीयाली मनाएका थिए । कोर्ट नजिकै रहेका करिम जेम्सलाई बधाई दिनेमध्येमा पहिलो रहे । करिमले १९८४ मा उक्त कीर्तिमान रचेका थिए ।करिमजस्तै लिजेन्डको उपस्थिति मेरो लागि धेरै ठूलो हो, परिवार, साथी र समर्थकलाई धन्यवाद दिँदै जेम्सले भने, यो २० वर्षको यात्रामा सबैको योगदान उत्तिकै छ । म धन्यवाद मात्रै भन्न चाहन्छु किनभने म सबैको सहयोगविना यहाँ हुने थिइनँ । सबैको धैर्य र त्यागको सहयोगले यो अवस्थामा आइपुगेको हो ।उनले खलमा ३८ स्कोर गरेर एनबीए करिअरमा ३८ हजार ३ सय ९० अंक बनाए । अझै उनले कम्तीमा दुई सिजन खेल्ने अपेक्षा गरिएको छ । मलाई थाह छ कि म अझै केही वर्ष खल्ने छु । यो सबै मेरो दिमागको कुरा हो, जेम्सले भने, मेरो दिमाग अझै यसमा हुने हो भने म अझै अगाडि बढ्न उत्साहित हुने छु र च्याम्पियनसिपका लागि खेल्ने प्रयास गर्नेछु । मलाई अझै त्यो (च्याम्पियनसिप) गर्न सक्छु भन्ने महसुस हुन्छ ।लेकर्स संघर्षरत भए पनि जेम्सले औसतमा प्रतिखेल ३० स्कोर गरिरहेका छन् । उनी करिमको कीतिमान भंग गर्न ३६ अंक चाहिएको स्थितिमा ओक्लाहोमाविरुद्धको खेलमा पुगेका थिए । ३८ वर्षीय उनले सुरुका दुई प्रहार असफल भए पनि पहिलो क्वाटरको मध्यतिर थ्रीप्वाइन्टरमार्फत् लय समातेका थिए । चारपल्टका एनबीए च्याम्पियन जेम्सले पहिलो क्वाटरमै ८ अंक बनाए । दोस्रो क्वाटरमा १२ स्कोर गरेपछि उनलाई परिवर्तन गरियो । तेस्रो क्वाटरमा ८ अंक जोडेपछि उनलाई कीर्तिमान तोड्न अन्तिम क्वाटरमा ८ अंक जोड्नुपर्ने अवस्था बन्यो । अन्ततः लामो प्रयासपछि उनी करिमको ३९ वर्ष पुरानो कीर्तिमान भंग गर्न सफल भए ।मेरो विचारमा खेलकुदमा यो महान् रेकर्ड हो, जेम्सले भने, बेसबलको रेकर्डजस्तै उच्च हुन्छ भन्ने सोचेको छु । यो एउटा यस्तो रेकर्ड हो कि जसलाई तोड्नका लागि कहिल्यै हेर्न वा सोच्न पनि सकिँदैन । धेरैले करिमको कीर्तिमान पनि छुन नसकिने विश्वास गरेका थिए ।"
चन्द्रकला र सरस्वती छनोट,"काठमाडौं (कास) भारतको नयाँ दिल्लीमा हुने आईबीए विश्व महिला बक्सिङ च्याम्पियनसिपका लागि बुधबार नेपालका चन्द्रकला थापा, संगीता सुनार र सरस्वती रानामगर छनोट भएका छन् । अघिल्लो दिन बक्समाण्डुकी अञ्जली तेली र आर्मीकी मीनु गुरुङ आआफ्नो तौलमा छनोट भएका थिए ।राष्ट्रव्यापी खुला छनोटअन्तर्गत महिला ५७ केजी तौल समूहको फाइनलमा आर्मीकी चन्द्रकलाले झापाकी सुस्मिता राईलाई ५ः० अंकको आधारमा पराजित गरिन् । ६० केजी तौल समूह फाइनलमा एपीएफकी संगीताले आर्मीकी निरु गुरुङलाई ४ः१ अंकका आधारमा पराजित गर्दै छनोट पक्का गरिन् । ७५ केजी तौलको फाइनलमा एपीएफकी सरस्वती रानामगरले झापाकी त्रिशा जबेगुलाई ५ः० अंकका आधारमा हराइन् ।त्यस्तै ५० केजी तौलमा सेमिफाइनलमा एचटूओकी अस्मिता दुवालले आरडीएक्सका रमिशा श्रेष्ठलाई ४ः१ को स्पिलट डिसिजनमा हराइन् । सोही तौलमा पुलिसकी दिवाना शेर्माले आर्मीकी आरती बम्जनलाई ४ः१ को स्पिलट डिसिजनको आधारमा हराएर फाइनल तय गरिन् । यस तौलको फाइनल माघ २६ गते मा हुने नेपाल बक्सिङ संघले जनाएको छ ।"
अकी र आरभ सेमिफाइनलमा,"काठमाडौं (कास) नेपालका अकी जुवेन रावत र आरभसम्राट हाडाको जोडी आईटीएफ वर्ल्ड टेनिस टुरअन्तर्गत नेपाल सर्किट२ को ब्वाइज डबल्समा सेमिफाइनल पुगेको छ ।सातदोबाटोस्थित टेनिस कोर्टमा सर्किट१ का विजेता अकी र आरभको जोडीले अमेरिकाका मानव हरिराज र ताइपेईका काइ एन वूको जोडीलाई ६१, ६४ को सोझो सेटमा हरायो । भारतका प्रणव कोराडे र स्मिट निलेशभाइ पटेलको जोडी, भारतका सेहजसिंह पवार र देवाशिष साहुको जोडी तथा चीनका वेन्बो बाइ र फान्मिङ मेङको जोडी पनि सेमिफाइनल पुगेका छन् ।गर्ल्स डबल्समा भारतका अनुष्का भोला र मेहक कपुर, भारतकी रजा किलारु र चीनकी झाङ क्विन वेइ, मंगोलियाका दिदीबहिनी मार्ता र मराल्गु चोक्सोम्जाभ तथा बेल्जियमका क्यामिली फिसेट र रुसकी मिलिना शुब्खानकुलोभाको जोडी सेमिफाइनलमा पुगेका छन् ।"
लोटस आईको जित,धनगढी (कास) फाप्ला क्रिकेट मैदानमा भइरहेको विद्यालयस्तरीय टी२० क्रिकेट स्पर्धा लिटिल फ्लावर प्रिमियर लिगमा बुधबार लोटल आई अत्तरिया र होली फेमिली महेन्द्रनगर विजयी भएका छन् । पहिलो खेलमा लोटल आईले शारदा निकेतन तारानगरलाई ७७ रनले हरायो । १ सय ८२ रनको लक्ष्य पछ्याएको शारदा निकेतनले १८१ ओभरमा सबै विकेट गुमाएर १ सय ५ रनमात्र बनाउन सक्यो ।लोटसका नरेन्द्र साउदले ४ विकेट लिए । उनी प्लेयर अफ द म्याच घोषित भए । योगेश भाटको सर्वाधिक ३८ र आयुब चन्दको ३४ रन मद्दतमा लोटसले ५ विकेट गुमाई १ सय ८१ रन बनायो । दोस्रो खेलमा होली फेमिलीले नव बल बाटिका कैलालीमाथि ३ विकेटले जित पायो । १ सय १६ रनको लक्ष्य होली फेमिलीले ७ विकेट गुमाएर १८३ ओभरमै लक्ष्य भेट्टाएको हो । यसअघि नव बलले निर्धारित ओभरमा ७ विकेट गुमाई १ सय १५ रन बनाएको थियो । होलीका लागि राहुल भण्डारीले २६ रन बनाए ।
इटहरीमा प्रिन्स र विष्णुको सुरुआत,"इटहरी (कास) पुलिसका प्रिन्स दाहाल र विष्णु कटुवाल इटहरीमा सुरु प्रथम मुख्यमन्त्री राष्ट्रिय र्याङकिङ खुला ब्याडमिन्टन प्रतियोगिताको प्रिक्वाटरफाइनल पुगेका छन् ।प्रिन्सले एपीएफका सुमन लिम्बुलाई २११५, २११३ को सोझो सेटमा हराए । पुलिसकै विष्णुले काठमाडौं ब्याडमिन्टन एकेडेमीका साहिल शेखमाथि २१७, २१५ को जित पायो ।अन्तिम १६ पुग्ने खेलाडीमा आर्मीका नरेन्द्र बम, प्रफुल महर्जन, कविर केसी, रुकेश महर्जन, पविन लिनथेप र हिमाल चन्द छन् । त्यस्तै पुलिसका सुनील जोशी, जीवन आचार्य, दीपक बोहरासहित एपीएफका देवराज राना, क्षितिज खनाल, रोशन साउद, अमन महर्जन, विजित थापामगर छन् । नरेन्द्रले एपीएफका अरुण अधिकारीलाई २११५, २१११ ले, प्रफुलले मेहरमान बहुउद्देश्यीय कभर्डहलका नवीन सुवाललाई २११६, २१९ ले, कविरले एपीएफका प्रनिशसिंह ठकुरीलाई २११७, २११६ ले, रुकेशले मोरङका विवेक चौधरीलाई २११७, १८२१, २११४ ले, पविनले बेल्टार ब्याडमिन्टन एकेडेमीका विनय चौधरीलाई २११७, २११५ ले र हिमालले सुनसरीका रोधा राईलाई २११७, २११६ ले हराएका थिए ।पुलिसका सुनीलले सुनसरीका प्रविण तामाङलाई २१८, २११२ ले, दीपकले ताप्लेजुङका प्रेम लिम्बुलाई २११६, २११० ले र जीवनले बेल्टारका केनिश मगरलाई २१८, २११२ ले हराएर अन्तिम १६ मा स्थान बनाए ।एपीएफका देवराजले संखुवासभाका पवन रानामगरलाई २१४, २१८ ले, क्षितिजले सुनसरीका मुनाहाङ राईलाई २१११, २१९ ले, रोशनले काठमाडौं ब्याडमिन्टनका बबिश थापालाई २१११, २११५ ले, अमनले सुनसरीका प्रशन्न राईलाई २११७, २११३ ले र विजितले संखुवासभाका गोरख चौहानलाई २१७, २१७ ले पराजित गर्दै प्रिक्वाटरमा स्थान पक्का गरे । ब्वाइज यू१३ तर्फ काठमाडौं ब्याडमिन्टनका प्रवल श्रेष्ठ, सुनसरीका अनुज कार्की, कैलालीका आदित्य चौधरी, बबिन राई, खोटाङका सुयोग खड्का, एनपीएस काभ्रेका प्रनिश कार्की, नवाङ राई, सुनसरीका प्रतीक मगर, भोजपुरका त्याबुङ राई अन्तिम १६ मा पुगेका छन् ।"
छोटकरी,"उज्ज्वलको ५ गोलकाठमाडौं (कास) सातौं एपीएफ स्कुल कप आमन्त्रित फुटबल प्रतियोगितामा आयोजक नेपाल एपिएफ स्कुलले हारती शिक्षा मन्दिरलाई ७० गोलले पराजित गरेको छ । तेन्जिङ शेर्पाले २, अविन बस्याल, रोहित गोले, डम्बर बिक र विवेक पश्चिमा थारुले ११ गोल गरे भने एक गोल आत्मघाती थियो । कीर्तिपुरस्थित आयोजक स्कुलकै मैदानमा सैनिक आवासीय महाविद्यालयले नाइटिङ्गल स्कुललाई १२० को फराकिलो अन्तरले हरायो । विजेताका उज्ज्वल राईले ५, अफ्रेज अलीले ३, दीपेश दुर्जन, कृष्ण थापा, अनुभव पुरी र दक्ष लामाले समान एक गोल गरेका थिए । लिगकम नकआउटका आधारमा हुने स्पर्धामा १८ स्कुलको सहभागिता छ । एक्सेल्सियरविरुद्ध काष्ठमण्डप काठमाडौं (कास) आयोजक द एक्सेल्सियर स्कुल र काष्ठमण्डप बुधबार नवौं एक्सेल्सियर कपअन्तर्गत यू१२ ब्वाइज फुटबलको फाइनल पुगेका छन् । घरेलु मैदानमा एक्सेल्सियरले रेडियन्ट पब्लिकलाई ३० गोलले हरायो । कृष पाण्डेले २ र साहिलराज थापाले १ गोल गरे । काष्ठमण्डपले संस्कृति स्कुललाई ५० ले हराउँदा सुप्रिम बोहराले २, सहज ढकाल, आध्यान शेरचन र इशान पराजुलीले ११ गोल गरे । यू१६ तर्फ ग्रिनफिल्ड नेसनल र न्यु इरा फाइनल पुगे । ग्रिनफिल्डले श्रीसञ्जय साईलाई ५० ले हरायो । विजेताका धर्विन्द्र बोहरा र उपेन्द्र बोहराले २२ तथा आयुष दूतराजले १ गोल गरे । न्यु इराले हार्टल्यान्डलाई २१ ले पन्छाउँदा पेम्बा तामाङ र शशांक थापाले गोल गरे । नागरिक उड्डयनलाई उपाधिकाठमाडौं (कास) नागरिक उड्डयन प्राधिकरण ए ले १३ औं सार्वजनिक संस्थान खेलकुदमा पुरुष फुटसल उपाधि जितेको छ । फाइनलमा नागरिक उड्डयन ए ले नेपाल आयल निगम बी लाई २१ गोलले हरायो । विजेताका सुमित पराजुली र सुजन भारतीले गोल गरे ।"

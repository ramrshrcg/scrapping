शीर्षक,विवरण
'प्राविधिक त्रुटि' ले यती विमान दुर्घटना,"(काठमाडौं)यती एयरलाइन्सको विमान दुर्घटना अनुसन्धान गरिरहेको जाँच आयोगले प्राविधिक त्रुटि नै कारण रहेको प्रारम्भिक निष्कर्ष निकालेको छ । दुवै इन्जिनका प्रोपेलर ब्लेड (पंखा) छड्के हुन नसक्दा एटीआर विमान दुर्घटना भएको आयोगको भनाइ छ । पोखरामा २४ दिनअघि यती एयरलाइन्सको विमान खस्दा ७२ जनाको ज्यान गएको थियो । दुवै इन्जिनका प्रोपेलर ब्लेड फेदर (निश्चित डिग्रीअनुसार छड्के नभई ९० डिग्रीमा सिधा) भएकाले विमान दुर्घटनामा परेको आयोगले जनाएको छ । फेदर हुनु भनेको इन्जिनले प्रोपेलरहरूलाई दिने पावर टुट्नु हो । ब्लेड फेदरमा गइहाले जहाज अघि बढ्न र तान्न सक्दैन । जहाज असन्तुलित हुन्छ, एक पाइलटले भने । जाँच आयोगले दुवै इन्जिनका प्रोपेलर फेदरमा जानुको कारण खुलाएको छैन । प्राविधिक र मानवीय पक्षबारे थप अनुसन्धान अघि बढिरहेको छ, आयोगको विज्ञप्तिमा उल्लेख छ ।केही एटीआर प्रशिक्षक पाइलटले दुवै प्रोपेलर फेदरमा गएको भन्ने आयोगको प्रारम्भिक निष्कर्षमा आश्चर्य प्रकट गरेका छन् । एउटा इन्जिनसँग जोडिएका ब्लेड फेदरमा जान सक्छन्, एक प्रशिक्षक पाइलटले भने, तर दुवै गएको अहिलेसम्म सुनिएको थिएन । विस्तृत प्रतिवेदनमा पक्कै समेटिएला । माघ १ मा दुर्घटनामा परेको विमानका फ्लाइट डेटा (एफडीआर) र ककपिट भ्वाइस रेकर्डर (सीभीआर) को डेटा विश्लेषण तथा अनुसन्धान गर्न माघ १३ मा दुर्घटना जाँच आयोगका अध्यक्षसहित तीन जना सिंगापुर गएका थिए । सिंगापुरको ट्रान्सपोर्ट सेफ्टी इन्भेस्टिगेसन ब्युरोमा आयोगले जहाज उत्पादन गर्ने फ्रान्सको ब्युरो अफ इन्क्वायरी एन्ड एनलाइसिस फर सिभिल एभिएसन सेफ्टी, ट्रान्सपोर्टेसन सेफ्टी बोर्ड क्यानडा, इन्जिन निर्माता कम्पनी प्रेट एन्ड ह्विट्नी र युरोपियन युनियन एभिएसन सेफ्टी एजेन्सीका प्रतिनिधिसहित यो घटनाका फ्लाइट डेटाहरूको विश्लेषण गरिएको थियो । त्यसबाहेक एटीआर विमानको सिमुलेटरका पनि अरू विभिन्न प्राविधिक पक्षहरूको विश्लेषण गरिएको थियो । उक्त अध्ययनविश्लेषणले यतीको अल्फा नोभेम्बर चार्ली एटीआर७२ विमान अवतरणमा रहेका बेला फाइनलमा नपुग्दै (धावनमार्ग १२ मा अवतरणका लागि पहिलो फन्को लगाउँदै गर्दा) दुवै इन्जिनमा रहेका १२ (दायाँमा ६ तथा बायाँमा ६) ब्लेड फेदर मोडमा रहेको देखिएको हो । जहाजलाई हावामा उडाउँदा पाइलटले बल दिई अघि बढ्न प्रोपेलरको ब्लेड ककपिटमा रहने लिभरको सहायताले आवश्यकताअनुसार छड्के बनाउँछन् ।आयोगले यो घटना भएको ३० दिनभित्र प्रारम्भिक प्रतिवेदन सार्वजनिक गर्दै अरू सहायक कारण सार्वजनिक गर्ने भनेको छ । आयोगका सदस्य सचिव बुद्धिसागर लामिछानेले यो घटनामा सेफ्टी कल्चरमा कमी, पाइलटले उडानमा दिने म्यानुअल डेटालगायतमा पनि त्रुटि देखिएको बताए । जहाजको इन्जिनमा एफडीआर र सीभीआरको विश्लेषण गर्दा म्यानुअल इनपुटबाटै त्रुटि भएको देखिन्छ । अहिलेको प्रारम्भिक अनुसन्धानले पाइलटहरू धेरै सजग हुनुपर्ने त छँदै छ, उनीहरूबाहेक उडान संयन्त्रमा जोडिएका अपरेटरदेखि माथिल्लो तहसम्मै धेरै संयन्त्रले सुधार गर्नुपर्ने ठाउँ देखियो ।"
चार मन्दिर धान्दै महिला पुजारी,"मन्दिरमा हुने यस्ता अमूर्त सांस्कृतिक सम्पदा जोगाउन न्यूनतम बाँच्ने आधार तयार गरिदिनुपर्ने मिश्रले बताए । उनी आफैंले पनि खर्च बढाउन पहल गरे । तीन वर्ष पहिला नै मिश्रले खर्च बढाउन माग राख्दै गुठी संस्थान ललितपुर शाखामा निवेदन दिए । त्यहाँबाट सिफारिस भएर केन्द्रमा पुग्यो । केन्द्रमा पनि धाए मिश्र । हामी गर्दिन्छौं, जानुस् बाजे भने, उनले भने, तर, गएपछि कुनै कारबाही भएन । निवेदन दर्ता गराएपछि मिश्र धाइराख्न पनि सकेनन् । धाइराख्न स्वास्थ्यले पनि दिएन, मिश्रले भने, धाएर पनि केही हुने होइन । यी कराउन आउँछ, कराइ राखुन् भने जस्तो गर्छन् । त्यहाँ गएर केही हुँदैन, कराउन जाने मात्र हो । कामै कराउनु हुन्छ ।"
फुड ब्लगिङ करिअरसँगै व्यवसाय,"खानेकुराको प्रवर्द्धन र रेस्टुरेन्ट व्यवसायको सफलतामा पनि ब्लगरले टेवा पुर्याएको सिद्धार्थको बुझाइ छ । भन्छन्, विदेशीहरूले हामी ब्लगरहरूकै भिडियो हेरेर खान गइरहेका हुन्छन् । देशैभर फुड ब्लगर बढेका छन् । उनीहरूले आफ्नो ठाउँको खाना चिनाएका छन् । नेपालमा विदेशी पर्यटक आउँदा कतिपयले उनलाई सम्पर्क गरी राम्रो खाने ठाउँको खोजी गर्छन् । मिठो तथा मौलिक खाना पाउने ठाउँको लिस्ट बनाएको र त्यसका आधारमा सिफारिस गर्ने गरेको उनको भनाइ छ । फोटो तथा भिडियो खिच्न र एडिट गर्न ४ जना मान्छे राखेका उनले छिट्टै फुड शोको तयारीसमेत गरेका छन् । जसमा नेपालका विभिन्न ठाउँमा गएर कुकहरूको अडिसन लिइने र विजेतालाई रेस्टुरेन्ट नै खोल्दिने योजना रहेको उनले सुनाए । त्यसो त फुड ब्लगरले गर्ने सिफारिसमा प्रश्न पनि उठ्ने गरेको छ । फ्रिमै खाने अनि पैसा पनि पाउने भएकाले फेक रिभ्यु दिएको र आफूहरू खान जाँदा त्यस्तो नपाउने गुनासो कतिपय ग्राहकले गर्छन् । उनीहरू फुड क्रिटिक होइनन्, किन रिभ्यु दिनुपर्ने ? एक ग्राहकले भने । यस्ता प्रश्नमा लिल फुडीकी सारिका पेड प्रोमसनबाट पैसा लिनु भनेको आफ्नो दुःखको पैसा लिएको जवाफ दिन्छिन् । फोटो हेर्दा नै खाउँखाउँ लाग्ने देखाउन र एडिटिंगमा निकै मिहिनेत पर्ने उनको भनाइ छ । हामीले कस्तो लाग्यो भन्ने आधारमा नै रिभ्यु दिने हो । फोटो तथा भिडियो एडिटमा मिहिनेत लाग्छ । त्यसको बापत थोरै लिने हो, उनी भन्छिन् । नेपाल डट फुडका सिद्धार्थ फुड ब्लगरहरूले जहाँ जाँदा पनि फ्रिमै खान खोज्छन् भन्ने आफूहरूलाई लाग्ने आरोपमा सत्य नभएको बताए । रेस्टुरेन्टहरूले पनि स्ट्रगल गर्दै आइरहेका हुन्छन् । ठूला ब्रान्डले राम्रो अप्रोच गर्न सक्लान् । हामीले मन लागेको खानेकुरा पैसा तिरेर नै खान्छौं । बोलाएर मात्र खान जाने होइन, उनले भने । फेक रिभ्यु गर्नुपर्ने भएर हाल पेड प्रोमसनभन्दा घरमै पकाएका रेसिपी देखाइरहेको बताउँछिन्, सजु फुड डायरीकी सजिना । कुनै सानो रेस्टुरेन्ट छ भने म पैसा नलिकन पनि रिभ्यु गर्दिन्छु, उनीहरूलाई सपोर्ट हुन्छ, उनी भन्छिन्, पैसा लिएर गरेको रिभ्युमा नराम्रोलाई पनि राम्रो भन्नुपर्ने हुन्छ । मास्टर सेफ सन्तोष साह भने फुड ब्लगिङमा युवाको क्रेजलार्ई सकारात्मक मान्छन् । विभिन्न नयाँ विभिन्न परिकारको प्रवर्द्धन गर्न उनीहरूले सहयोग गरिरहेको सन्तोषको बुझाइ छ । उनीहरूले मौलिक खाना प्रवर्द्धनमा सकारात्मक काम गरेका छन्, खाने संस्कृति सिकाएका छन्, उनले भने, उनीहरूले करिअर बनाउने अवसर पाएका छन् भने रेस्टुरेन्टलाई पनि फाइदा भएको छ ।"
समाज बदल्न जुटेका कर्णालीका 'हीरा',"(सुर्खेत), (मुगु) मुगु सदरमुकाम गमगढीस्थित माथिल्लो बजारमा दुईतले नीलो रङको घर छ । घरको भुइँतलामा सधैंजसो अनेक थरीका आवाज गुन्जिरहन्छन् । कहिले गीत, कविता त कहिले स्थानीय भाकामा देउडा । हरेक साता अनौठा र चाखलाग्दा संवाद सुनिने यो थलो हो, कर्णाली थिएटर । दैनिकजसो स्थानीय कलाकारको हूल जम्मा भएर नाटकका योजना तयार गरिन्छ । समूहमा अहिले १४ जना कलाकार छन् । नेतृत्व गरिरहेका छन्, हीराबिजुली नेपालीले ।गमगढीमा नाटक घर नभए पनि हीराले आफ्नै खर्चमा निजी घर भाडामा लिएर थिएटर चलाइरहेका छन् । नाटकघरमा स्थानीय कलाकारले कलासंस्कृति र परम्परासित गाँसिएका विषयमा छलफल गर्छन् । कर्णालीमा जनचेतना, परिवर्तन र जातीय विभेद अन्त्यका लागि करोडौं लगानी भए, उनी भन्छन्, तर उपलब्धि भएन, आखिर कलासंस्कृतिले नै मान्छेको संवेदनामा प्रभाव जमाइरह्यो, त्यसैले हामीले परिवर्तन देखेनौं ।२०६५ सालमा उनको समूहले काठमाडौंमा कर्णाली दख्खिन बग्दो छ नाटक मञ्चन गर्यो । सुनील पोखरेलको परिकल्पना र निर्देशनमा मञ्चित नाटकले कर्णालीको जीवनको दुःखकष्ट, चामलका लागि लाइन बस्नुपर्ने बाध्यतादेखि नागरिकता बनाउन भोग्नुपर्ने सास्ती, तुइनको कष्ट उजागर गरेको थियो । बालविवाह, छुवाछूत, छाउपडीजस्ता कुरीतिलाई नाटकबाट उजागर गर्न पहिलो पटक हीराले नै पहल गरे । कर्णालीमा कलात्मक अभियानको सुरुवात गर्न त्यति सहज पनि थिएन, कर्णाली दख्खिन बग्दो छ, सुइना कर्णाली, गर्भ छिटालगायत नाटकमा जीवन्त अभिनय गरिसकेका उनी भन्छन्, गलत संस्कार मात्रै बदल्न सके कर्णालीको विकास धेरै माथि पुग्छ । उनले २०६४ सालदेखि नै नाटकमा अभिनय गर्न थालेका हुन् । छायानाथ रारा नगरपालिकास्थित भामबाडामा जन्मिएका हीराले २०६१ सालमा एसएलसी उत्तीर्ण गरे । एसएलसी सकाएपछि काठमाडौं जाने इच्छा जाग्यो । तर सानै उमेरमा बाबु गुमाएका उनको कुरा धेरैले काटे । कतिपयले कुरा काटे । तर मसँग केही गर्छु भन्ने जोस थियो, त्यो पूरा गर्न मुगुमा बसेर सम्भव थिएन, त्यसैले राजधानी हिँडे, उनले भने । तर सहरमा टिक्न गाह्रो भएपछि उनी फर्किएआफ्नै जन्मथलो भामबाडा । सानैदेखि नाटकप्रति रुचि राख्ने उनले गाउँकै मीन भामलाई सम्पर्क गरे । भामले उनलाई नाटकमा काम गर्न पुनः काठमाडौं बोलाए । बोल्न र नाटक खेल्न सुरुमा त निकै गाह्रो थियो, तर पनि फेरि गाउँ फर्किन नपरोस् भनेर साहसका साथ काम गर्न थालें, उनले भने । उनले २०७५ सालमा काठमाडौंमा आयोजित नेपाल अन्तर्राष्ट्रिय नाटक महोत्सवमा गर्भ छिटा नाटक देखाए । ठकुरी समाजको रुढिवादी परम्परालाई पस्किन हीराकै लेखन र निर्देशनमा तयार गरिएको नाटकमा प्रमुख भूमिका उनकी पत्नी विष्णुमाया परियारको थियो । नाटक लोकप्रिय भएसँगै हीरा पनि चिनिन थाले र सामाजिकसांस्कृतिक अभियानलाई निरन्तरता दिए । उनले मुगुमा २०७८ सालमा स्थानीय लोकबाजा महोत्सवको आयोजना गरे भने बर्सेनि लोपोन्मुख फोटो, भिडियो र चित्रकला प्रदर्शनी गरिरहेका छन् । कलाका विभिन्न आयाममार्फत कर्णालीको कुसंस्कार र कुरीति हटाउन खोजिरहेका हीराको सामाजिक रूपान्तरण अभियानको प्रमुख माध्यम नाटक नै हो । रंगमञ्च भनेको समाज र देशलाई प्रतिबिम्बित गर्ने स्थल हो, उनी भन्छन्, नाटकको कुरा नबुझ्नेलाई नै विभिन्न भूमिका दिएर नाटक गराइरहेको छु, जसले समाजलाई क्रमशः रूपान्तरित गराइरहेको छ । उनकै पहलमा दुर्गम जिल्लाहरू मुगु, हुम्ला र जुम्लामा रंगमञ्चको विकास भएको छ । नाट्य संस्था खुलेका छन् । गाउँमा पनि नाटक हेर्ने चलनको विकास भएको नेपाली बताउँछन् । गत फागुनमा सम्पन्न नेपाल अन्तर्राष्ट्रिय नाट्य महोत्सवमा बाह्र नेपाली नाटक मञ्चन भए । जसमा हीराको गर्भ छिटाको मञ्चन गरिएको थियो । हीराको अब एउटै सपना छ कर्णालीमा व्यावसायिक नाटकघर बनाउने । त्यसका लागि उनले प्रदेश राजधानी वीरेन्द्रनगरमा जग्गाको जोहो गरिसकेका छन् । उनको काममा सघाएका छन् सामाजिक अभियन्ता तथा बालरोग विशेषज्ञ डा नवराज केसीले । करिब ५० लाख रुपैयाँ लागत अनुमान गरिएको नाटकघरका लागि दाता र प्रदेश सरकारलाई गुहारिरहेको उनले बताए । नाटकघरमार्फत कर्णालीका कलाकारलाई व्यावसायिक र आत्मनिर्भर बनाउने सपना छ, उनले भने, सानैदेखि दुःखकष्ट भोगेरै हुर्किएको हुँ, अब पनि कठिन अवस्थाकै सामना गरेर कर्णालीमा नाटकघर खोलेरै छाड्छु ।"
बिटल्सको अमेरिका यात्रा,"सन् १९६४ मा आजकै दिन (फेब्रुअरी ७) मा इंग्लिस रक ब्यान्ड बिटल्स पहिलो यात्राका क्रममा अमेरिका पुगेको थियो । बेलायतको राजधानी लन्डनस्थित हिथ्रो विमानस्थलबाट पान एम यान्की क्लिपर फ्लाइट१०१ मा क्यान्ड पहिलो पटक अमेरिकाको न्युयोर्कस्थित जोन एफ केनेडी विमानस्थलमा उत्रेको हो । त्यसको दुई दिनपछि बिटल्सले अमेरिकामा सार्वजनिक प्रस्तुति दिएको हो । त्यतिबेला ब्यान्डका सदस्यहरू जोन लेनन र रिंगो स्टार दुवै जना २३ वर्षका, पल म्याककार्टनी २१ र जर्ज ह्यारिसन २० वर्षका थिए । लोकप्रिय टेलिभिजन शो एड सुलिभान शो मार्फत प्रसारित उनीहरूले प्रस्तुति अमेरिकाको करिब ४० प्रतिशत अर्थात् ७३ करोड अमेरिकीले हेरेको अनुमान गरिएको थियो । बिटल्सले त्यसपछि फेब्रुअरी ११ मा वासिङ्टनमा कार्यक्रम गरेको थियो । उक्त प्रस्तुति २० हजार जनाले प्रत्यक्ष रूपमा हेरेका थिए । त्यसको अर्को दिन न्युयोर्कमा दुईवटा प्रस्तुति दिएको बिटल्स फेब्रुअरी २२ मा स्वदेश फर्केको थियो । सन् १९६० मा बेलायतको लिभरपुलबाट सुरु भएको बिटल्सले ४ वर्षभित्रै अभूतपूर्व अन्तर्राष्ट्रिय सफलता हासिल गरिसकेको थियो । ब्यान्डका रबर सोल, रिभल्भर, क्लब ब्यान्ड, द बिटल्स लगायतका एल्बम निकै लोकप्रिय बनेका थिए । विश्वभर बिटल्सका ६० करोडभन्दा बढी एल्बमहरू बिक्री भएको जनाइएको छ । १९६४ मा ब्यान्डले अ हार्ड डेज नाइट फिल्ममा डेब्युसमेत गरेको थियो । त्यसको ६ वर्षपछि ब्यान्ड टुक्रिएको थियो । ब्यान्डका सदस्य लेननको १९८० मा हत्या भएको थियो । ह्यारिनको भने क्यान्सरका कारण २००१ मा मृत्यु भएको हो । ८० वर्षीय म्याककार्टनी र ८२ वर्षीय स्टार भने अझै पनि सांगीतिक क्षेत्रमा क्रियाशील छन् ।"
जागरण जगाउने आऊ साथी,"काठमाडौं (कास) मस्तिष्क पक्षाघात तथा अपांगता भएका व्यक्तिहरूको उत्थानका लागि जनचेतना जगाउने उद्देश्यले आऊ साथी एउटा खुसीको दियो बालौं बोलको जागरण गीत सार्वजनिक भएको छ । स्टुडियो साउन्ड मिलले गीतकार तथा समाजसेवी नरेश प्रधानसँगको सहकार्यमा गीत सार्वजनिक गरेको हो । चर्चित गायकहरू मदनकृष्ण श्रेष्ठ, हरिवंश आचार्य, रामकृष्ण ढकाल, शिव परियार, अञ्जु पन्त, बुनु श्रेष्ठ, अस्मिता अधिकारी, पुष्पन प्रधानलगायतको स्वरमा रहेको गीतमा शक्ति बल्लभले संगीत भरेका छन् । साउन्ड इन्जिनियर महेश्वरमान राजभण्डारीले गीतको मिक्सिङ तथा मास्टरिङ गरेका हुन् । मोहन राई र नारायण खतिवडाको निर्देशनमा तयार भएको गीतको भिडियोमा उषा रजत, रश्मि भट्ट, सुन्दर धिताल, रक्षा थापा, प्रिन्स प्रसिद्ध सिंह थापा, विकास रिमाल आदिले अभिनय गरेका छन् । मस्तिष्क पक्षाघात स्वावलम्बन समूह नेपालका कार्यकारी अधिकृत विमललाल श्रेष्ठको परिकल्पनामा तयार भएको गीतले मस्तिष्क पक्षाघात तथा अपांगता भएका व्यक्तिहरूमा ऊर्जा थप्ने दाबी गरिएको छ ।"
राष्ट्रिय सभा उपाध्यक्षमा अर्याल निर्विरोध,"काठमाडौं (कास) राष्ट्रिय सभाको उपाध्यक्ष पदमा सत्तारूढ गठबन्धनबाट माओवादीकी सांसद उर्मिला अर्याल निर्विरोध निर्वाचित भएकी छन् । राष्ट्रिय सभा अध्यक्ष गणेशप्रसाद तिमिल्सिनाले सोमबार उनी निर्विरोध निर्वाचित भएको घोषणा गरेका हुन् । बैठकमा राष्ट्रिय सभा अध्यक्ष तिमिल्सिनाले भने, सभाका माननीय सदस्य उर्मिला अर्याललाई राष्ट्रिय सभा उपाध्यक्ष पदमा निर्वाचित गरियोस् भनी एउटा मात्रै प्रस्तावको सूचना प्राप्त भएकाले राष्ट्रिय सभा नियमावली २०७५ को नियम ८ बमोजिम निर्विरोध निर्वाचित हुनुभएको घोषणा गर्दछु । पर्साको जगरनाथपुर गाउँपालिकामा २०१३ मा जन्मिएकी उनी २०७० मा एमालेबाट माओवादीमा प्रवेश गरेकी थिइन् । माओवादी स्थायी समिति सदस्य अर्याल सत्ता गठबन्धनबाट उपाध्यक्ष चुनिएकी हुन् ।"
आरोप पुष्टि गर्न रवि लामिछानेलाई मिडिया सोसाइटीको चुनौती,"(काठमाडौं)नेपाल मिडिया सोसाइटीले राष्ट्रिय स्वतन्त्र पार्टीका सभापति रवि लामिछानेले मिडिया र मिडियाकर्मीप्रति आधारहीन, पूर्वाग्रही र मनगढन्ते आरोप लगाउँदै आइतबार दिएका धम्कीपूर्ण अभिव्यक्ति प्रेस तथा अभिव्यक्ति स्वतन्त्रतामाथिको गम्भीर घात भएको बताएको छ । सोसाइटीका अध्यक्ष शुभशंकर कँडेलले सोमबार विज्ञप्ति जारी गरी लामिछानेलाई आफ्ना अभिव्यक्ति तत्काल सच्याउन, गालीगलौज फिर्ता लिन र लगाइएका आरोप पुष्टि गर्न चुनौती दिएका छन् । नेपाल मिडिया सोसाइटी लामिछाने र उनको दललाई प्रश्न गर्न चाहन्छ, नेपालको प्रचलित संविधान, ऐन, कानुन र नेपालको न्यायपालिकामाथि बर्बराहट गर्ने अधिकार कहाँबाट प्राप्त भयो ? विज्ञप्तिमा भनिएको छ, तसर्थ समयमै आफ्नो गल्ती सच्याउन र आमजनता तथा मिडियाको संवैधानिक अधिकारमाथि चुनौती दिने गल्ती नदोहोर्याउन चेतावनी दिन चाहन्छौं ।लामिछानेले विद्यमान संविधान, ऐन र कानुनलाई हातमा लिएर कथित भीडको सहारामा मिडियालाई आफैं कारबाही गर्ने भनी दिएको चेतावनीबाट नेपालका सञ्चार प्रतिष्ठान र सञ्चारकर्मीहरू असुरक्षित हुन सक्ने स्थिति देखापरेको विज्ञप्तिमा उल्लेख छ । सञ्चार प्रतिष्ठान र सञ्चारकर्मीहरूको नामै लिएर सार्वजनिक रूपमा धम्की दिएको घटनाप्रति सम्बन्धित पक्ष र सरकारको समेत गम्भीर ध्यानाकर्षण गराउन चाहन्छौं, विज्ञप्तिमा छ ।सोसाइटीले लामिछानेका अभिव्यक्तिबाट सिर्जित हुन सक्ने कुनै अप्रिय घटनाको स्वयं लामिछाने र उनको दल जिम्मेवार हुनुपर्ने स्पष्ट गरेको छ । जनतालाई सुसूचित गराउने दायित्व निर्बाह गर्दै आएको नेपालको स्थापित पत्रकारिता क्षेत्रप्रति लामिछानेले दोहोरो नागरिकताका कारण पद गुमाएको पीडाको आक्रोश पोख्ने रवैयाले उनको नवोदित दलको मिडियाविरोधी रवैयालाई उदांगो पारेको छ, विज्ञप्तिमा छ, जनतालाई झुक्याएर उपप्रधान तथा गृहमन्त्री बनेको व्यक्तिले जनतासमक्ष माफी माग्नुको सट्टा नेपाली मिडियाले आफ्नो पद खोसेको आरोप लगाउनुले उनको अराजनीतिक मनोदशालाई देखाएको छ ।संघीय लोकतान्त्रिक गणतन्त्रको स्थापना, प्रेस तथा अभिव्यक्ति स्वतन्त्रताको रक्षा र नागरिक अधिकारको पक्षमा निरन्तर रूपमा संघर्ष गर्दै आएको नेपाली मिडिया जगत् कुनै पनि दल वा व्यक्तिका धम्कीबाट विचलित नहुने पनि सोसाइटीले जनाएको छ ।लामिछानेले नेपाली सञ्चारमाध्यम र पत्रकारमाथि दिएको धम्कीप्रति राज्य मौन बसेकामा अन्य सरोकारवालाले पनि प्रश्न उठाएका छन् । नेपाल पत्रकार महासंघको कार्यालयमा सोमबार सञ्चार तथा सूचना प्रविधिमन्त्री रेखा शर्मासँगको अन्तर्क्रियामा सरोकारवालाले यस्तो प्रश्न उठाएका हुन् । रवि लामिछानेको हिजोको अभिव्यक्तिबाट प्रेसमाथिको आक्रमण अझै नटरेको देखिन्छ, उनलाई यस्तो बोल्न केले प्रेरित गर्यो ? महासंघका सल्लाहकार एवं पूर्वअध्यक्ष महेन्द्र विष्टले भने, राज्यले यसलाई कसरी हेर्छ ? जवाफ दिनुपर्छ । उनले यसलाई सामान्य रूपमा लिन नहुने भन्दै सञ्चार तथा सूचना प्रविधिमन्त्रीमार्फत नेपाल सरकारको ध्यानाकर्षण गराए ।कानुनलाई हातमा लिएर खुलेआम सञ्चारगृह घेर्छु भन्ने धम्कीले प्रेस तथा अभिव्यक्ति स्वतन्त्रतामाथि चुनौती थपेको उनले बताए । महासंघका सल्लाहकार निर्मला शर्माले राजनीतिक दलका नेताबाट होस् वा अन्यबाट मिडियामाथि आक्रमण गर्ने कार्य जारी रहेकाले सरकार यसप्रति जिम्मेवार हुनुपर्ने बताइन् । सामाजिक सञ्जाल र युट्युबले यस्तो कार्यलाई अझ बढी प्रोत्साहित गरिरहेको छ, उनले भनिन्, रविको हिजोको अभिव्यक्ति प्रेस स्वतन्त्रता र लोकतन्त्रमाथिको गम्भीर प्रहार हो ।महासंघका अध्यक्ष विपुल पोख्रेलले जिम्मेवार राजनीतिक दलको प्रमुखले अराजक अभिव्यक्तिमार्फत भीडलाई उत्तेजित गराउने काम गरेको बताए । राज्यले कानुनी रूपमै प्रेस स्वतन्त्रता र पत्रकार सुरक्षालाई बलियो बनाउन कानुनी प्रबन्ध गर्नुपर्ने उनको भनाइ थियो । प्रेस काउन्सिल नेपालका अध्यक्ष बालकृष्ण बस्नेतले सोसल मिडिया र युट्युबलाई विद्यमान कानुनले नचिन्ने भएकाले तिनको नियमन गर्न चुनौती रहेको बताए । महासंघका निवर्तमान अध्यक्ष तथा सल्लाहकार गोविन्द आचार्यले पत्रकार महासंघ र पत्रकारिता क्षेत्रको सशक्तीकरणका लागि सरकारले ठोस योजना बनाउनुपर्ने बताए ।मन्त्री शर्माले रचनात्मक आलोचनालाई स्विकार्न सकिने भए पनि निषेधात्मक आलोचनालाई सरकारले निरुत्साहित गर्ने बताइन् । राजनीति र पत्रकारिता अभिन्न रूपमा जोडिएका छन् । हरेक परिवर्तनमा सञ्चार जगत्को पनि योगदान रहेको छ, उनले भनिन्, त्यसैले सरकार आफ्ना नीतिहरू निर्माण गर्नेदेखि कार्यान्वयन गर्ने काममा हातेमालो गर्न चाहन्छ ।यसैगरी कांग्रेस नेता शेखर कोइरालाले सञ्चार क्षेत्र र न्यायपालिकामाथि कसैको पनि धम्की र अनावश्यक टिप्पणी कांग्रेसलाई स्विकार्य नहुने बताएका छन् । कांग्रेस जिल्ला कार्यसमिति चितवनले सोमबार आयोजना गरेको अन्तर्क्रिया कार्यक्रममा उनले एमाले अध्यक्ष केपी शर्मा ओलीले न्यायपालिकामाथि र राष्ट्रिय स्वतन्त्र पार्टीका सभापति रवि लामिछानेले सञ्चार क्षेत्रमाथि गरेका टिप्पणी अस्वीकार्य रहेको प्रतिक्रिया दिएका हुन् ।"
पुरानो गठबन्धन ब्युँताउने कसरतमा कांग्रेस,"कांग्रेस प्रवक्ता प्रकाशरण महत अब दुवै दलका लागि विश्वासको मुख्य आधार राष्ट्रपतिको निर्वाचन हुन सक्ने बताउँछन् । सरकारका विषयमा अहिले धेरै सोचेका छैनौं । अहिले हाम्रो लक्ष्य राष्ट्रपतिमा छ । सरकारका विषयमा पनि प्रधानमन्त्री कस्तो सोचका साथ आउनुहुन्छ, त्यसमा धेरै निर्भर हुन्छ । संविधान सुरक्षाका लागि वामलोकतान्त्रिक गठबन्धन निर्माण भएको थियो । यही मुद्दामा स्वार्थको द्वन्द्व बढेर एमालेसँग नमिल्ने अवस्था आयो भने कांग्रेसले साथ दिने कुरा छँदै छ, उनले भने, मुख्य परीक्षण राष्ट्रपति निर्वाचनमा हुन्छ । त्यतिबेला प्रधानमन्त्रीलाई संकटमा पार्ने कोसिस भयो भने कांग्रेसले आफ्नो दृष्टिकोण सार्वजनिक गर्छ ।संसद्मा आइतबार विशेष समय लिएर बोलेका एमाले अध्यक्ष ओलीको प्रस्तुतिलाई पनि दाहालले सहजताका साथ लिएका छैनन् । दाहालनिकट स्रोतका अनुसार आफैं प्रधानमन्त्री भएजस्तो गरेर सरकारका कार्यक्रम र योजनाका विषयमा फेहरिस्त प्रस्तुत गरेकामा प्रधानमन्त्रीले असहज महसुस गरेका छन् । अर्कातर्फ कांग्रेसले माओवादीलाई फकाउन सरकारलाई विश्वासको मत दिनुका साथै राज्यसत्ताका पदमा भएका निर्वाचनमा निर्विरोध छाडिदिने गरेको छ । राष्ट्रिय सभा उपाध्यक्ष पदमा आइतबार माओवादीबाट उम्मेदवारी परेपछि कांग्रेसले कसैलाई उठाएन । कांग्रेसका उम्मदेवार नहुँदा सत्ता गठबन्धनबाट माओवादीकी उम्मेदवार उर्मिला अर्याल सर्वसम्मत बन्ने बाटो खुलेको थियो । जबकि कांग्रेसले यसअघि सभामुख र उपसभामुखमा भने उम्मेदवार दिएको थियो । सभामुखको तटस्थ र निष्पक्ष भएकाले दलीय आधारमा प्रतिस्पर्धा गर्न नहुने भनेर विगतमै उम्मेदवार नदिएको कांग्रेसले यस पटक एमालेका उम्मेदवार देवराज घिमिरेविरुद्ध ईश्वरी न्यौपानेलाई उठाएको थियो । उपसभामुखमा सत्ता गठबन्धनबाट राष्ट्रिय स्वतन्त्र पार्टीकी सांसद इन्दिरा रानाविरुद्ध कांग्रेसले मुक्ता यादवलाई उम्मेदवार बनाएको थियो । कांग्रेसले प्रदेशमा पनि माओवादीप्रति नरम नीति अपनाएको छ । मधेस प्रदेशमा जसपाका मुख्यमन्त्री सरोजकुमार यादव र वाग्मतीमा माओवादीका मुख्यमन्त्री शालिकराम जम्कट्टेललाई कांग्रेसले विश्वासको मत दिएको थियो भने लुम्बिनी र प्रदेश १ को सभामुखमा माओवादीको उम्मेदवारलाई सघाएको थियो । अब राष्ट्रपतिमा कांग्रेसले अघि सार्ने उम्मेदवारलाई माओवादीले समर्थन गरे पुरानै गठबन्धनलाई अघि बढाउने वातवरण निर्माण हुने कांग्रेसका अर्का एक नेताले बताए । गठबन्धनलाई कता लैजाने भन्ने कुरा अब प्रचण्डकै हातमा छ, उनले भने ।"
रास्वपालाई रोक्न प्रधानमन्त्री नमानेको एमालेको आरोप,"(काठमाडौं)राष्ट्रिय स्वतन्त्र पार्टीलाई सरकारबाहिर जानबाट रोक्न प्रधानमन्त्री पुष्पकमल दाहालले नमानेको एमालेले आरोप लगाएको छ । प्रधानमन्त्री दाहालले पूर्वसहमतिअनुसार रास्वपालाई गृह मन्त्रालय नदिएकाले यो अवस्था आएको टिप्पणी पनि एमालेले गरेको छ । सत्ताबाट रास्वपाको बहिर्गमनपछि गठबन्धन संकटमा पर्ने जोखिम बढेको एमाले नेताहरू बताउँछन् । सत्ता साझेदार दलहरूबीचको अविश्वास बढ्दै जाने र त्यसको असर राष्ट्रपति निर्वाचनमा देखिने उनीहरूको आकलन छ । नेताहरूका अनुसार रास्वपाले फागुन २५ मा हुने राष्ट्रपति निर्वाचनसम्म सरकारलाई समर्थन जारी राख्ने अनौपचारिक बचन प्रधानमन्त्री दाहाललाई दिएको छ । कम्तीमा त्यतिबेलासम्म गठबन्धन बलियो बनाउने प्रयासमा दलहरू रहेका छन् । तर एमालेले पूर्वसहमतिअनुसार राष्ट्रपति पद आफूले पाउनुपर्ने अडानमै रहेका बेला दाहालले राष्ट्रिय सहमतिको कुरा उठाइरहेकाले गठबन्धनमा निर्वाचनअघि नै संकट आउने जोखिम रहेको पनि नेताहरू बताउँछन् । गृह मन्त्रालय नपाएपछि रास्वपाले आइतबार सरकार छाडेको छ । सत्ता साझेदार दलहरूको उच्चस्तरीय राजनीतिक संयन्त्रका संयोजकसमेत रहेका एमाले अध्यक्ष केपी शर्मा ओलीले प्रधानमन्त्री दाहाललाई लगातार दबाब दिए पनि लामिछानेले पुरानै जिम्मेवारी पाएनन् । स्वार्थको द्वन्द्व हुने भन्दै दाहालले रास्वपालाई गृह मन्त्रालयसमेत दिन नसकिने अडान लिएका थिए । एमाले उपमहासचिव प्रदीप ज्ञवालीले सत्ता साझेदारी गर्ने बेला दलहरूबीच भएको समझदारीलाई लिएर प्रधानमन्त्रीको ध्यानाकर्षण गराइएको तर कार्यान्वयन नहुँदा रास्वपा सत्ताबाट बाहिरिएको प्रतिक्रिया दिए । रविजीले कतिपय कानुनी प्रक्रिया पूरा नगरेर यो स्थिति आयो । त्यसबारे अदालतले बोलिसकेको छ । यो सरकार बनाउँदा राज्यका मुख्यमुख्य अंग र मन्त्रालयमा राजनीतिक दलहरूबीच समझदारी भएको थियो, त्यसैमा सबै अडिनुपर्छ । गृह मन्त्रालयमा केस नटुंगिँदासम्म रविजीलाई नफर्काउँ भन्ने हो भने पनि रास्वपालाई दिइनु पर्थ्यो, उनले भने, त्यो नदिँदा उसले प्रतिष्ठाको विषय बनायो होला । पपुलर भोटको हिसाब गर्दा झन्डै माओवादी हाराहारीको शक्ति हो । उसको संवेदनशीलतालाई ध्यान दिनुपर्छ भनेर हामीले प्रधानमन्त्रीलाई ध्यानाकर्षण पनि गराएका हौं ।अहिलेको गठबन्धन भत्काउन विभिन्न ठाउँबाट प्रयास भएको उल्लेख गर्दै ज्ञवालीले सत्ता साझेदार दल बहकिन नहुने बताए । अहिले नै यो स्थिति निर्माण हुनु दुःखद् हो । किनभने मुलुकले राजनीतिक स्थायित्व खोजेको छ । यो सत्ता सहकार्य विशेष संकल्पका साथ गठन गरिएको हो, उनले भने, यसलाई दिगो बनाउनु सबैको कर्तव्य हो । गठबन्धन भत्काउन विभिन्न प्रयास भएका छन् । त्यसमा नबहकीकन सबैले परिपक्व भूमिका खेल्नुपर्छ । रास्वपाको कदमले गठबन्धनभित्र अविश्वासको बीउ रोपेको एमाले नेताहरूको बुझाइ छ । उनीहरूका अनुसार यसले राष्ट्रपति निर्वाचन प्रभावित गर्न सक्ने जोखिम छ । संयन्त्रको संयोजकले गरेको प्रस्ताव प्रधानमन्त्रीले मान्नुभएन । संयन्त्रको बैठक पनि बोलाउनुभएन । प्रतिक्रियास्वरूप रास्वपाले सरकार नै छाड्यो, एमाले स्थायी कमिटीका एक नेताले भने, यो घटनाक्रमले प्रधानमन्त्री नै गठबन्धनको निरन्तरताको पक्षमा होहोइन भन्ने आशंका जन्मेको छ । राष्ट्रपति निर्वाचनसम्म कसको के नियत भन्ने प्रस्ट पनि होला ।निर्वाचनमा एमाले र रास्वपाबीच तालमेल नभए पनि गठबन्धन बनेयता यी दुई दलका अध्यक्षबीच समुधर सम्बन्ध देखिन्थ्यो । एमाले अध्यक्ष ओलीकै चाहनामा रास्वपा अध्यक्ष लामिछानेले उपप्रधानसहित गृह मन्त्रालयको जिम्मेवारी पाएका थिए । नागरिकता पुनःप्राप्तिको कानुनी प्रक्रिया पूरा नगरेको पाइएपछि सर्वोच्च अदालतले सांसद पद खारेज गरिदियो, यससँगै उनी उपप्रधानसहित गृहमन्त्रीको जिम्मेवारीबाट पनि मुक्त भए । लामिछानेले नागरिकता पुनःप्राप्तिको प्रक्रिया पूरा गरेपछि उनलाई पुरानै जिम्मेवारी दिन ओलीले जोड दिएका थिए । लामिछानेको बचाउमा उत्रेका ओलीले सर्वोच्चको फैसलाप्रति पनि असन्तुष्टि राखेका छन् ।एमाले स्थायी कमिटी सदस्य कर्ण थापा लामिछानेले सरकारबाट हटेर अपरिपक्व निर्णय गरेको बताउँछन् । उहाँको पार्टीका अन्य मन्त्रीमाथि प्रश्न उठेको थिएन । रवि लामिछानेको विषयमा उठेको थियो, अदालतले फैसला गर्दियो । त्यसलाई उहाँले सहज ढंगले ग्रहण गर्नुपर्थ्यो, उनले भने, सर्वोच्च अदालतको पूर्णपाठ नआएको हुँदा त्यसलाई पर्खिने कुरा हुँदै थियो । तर रविजीले हतारमा सरकारबाट हटेर अपरिपक्व निर्णय गर्नुभयो । उहाँ लोकप्रिय हुनका निम्ति जवाफदेहिता र उत्तरदायित्वबाट च्युत हुनुभयो । जिम्मेवारी लिएको मान्छेले अलिअलि आलोचना पनि खेप्नुपर्छ ।एमाले उपमहासचिव ज्ञवाली अझै पनि रास्वपासहित जसपा र नागरिक उन्मुक्ति पार्टीलाई सरकारमा सहभागी गराउन प्रयास गर्ने बताउँछन् । रास्वपा, जसपा र नागरिक उन्मुक्ति पार्टीलाई सरकारमा ल्याएर राजनीतिक स्थायित्वको प्रत्याभूत गराउने प्रयास एमालेले गर्छ, उनले भने, दलहरूका आआफ्ना केही गुनासा छन् । त्यसकारण यी दललाई छुट्याइएका मन्त्रालय अहिले बाँडफाँट गर्नुहुँदैन । उनीहरूलाई सरकारमा ल्याउने प्रयास जारी राख्नुपर्छ । प्रधानमन्त्री दाहालले पनि रास्वपालाई फेरि सरकारमा ल्याउन प्रयास गर्ने बताएका छन् ।"
मानव बेचबिखन मुद्दामा पाण्डेलाई ७ वर्ष कैद,"(काठमाडौं)सौन्दर्य प्रतियोगिता सञ्चालनको आवरणमा नाबालिगलाई निरन्तर यौनशोषण गरेको अभियोग लागेका मनोज पाण्डे भनिने मनोजकुमार जैसीलाई मानव बेचबिखन मुद्दामा काठमाडौं जिल्ला अदालतले ७ वर्ष कैद सजाय सुनाएको छ । न्यायाधीश दीपक ढकालको इजलासले पीडितलाई ७५ हजार रुपैयाँ क्षतिपूर्ति र पीडित राहत कोषमा १३ सय रुपैयाँ जम्मा गर्न पनि आदेश दिएको अदालतका सूचना अधिकारी दीपक दाहालले बताए ।ढकालकै इजलासले माघ १० मा पाण्डेलाई मानव बेचबिखन र बालयौन दुरुपयोग दुवै मुद्दामा दोषी ठहर गरेको थियो । बालयौन दुरुपयोग मुद्दामा ६ महिना कैद, ५ हजार रुपैयाँ जरिवाना र पीडित युवतीलाई ५० हजार क्षतिपूर्ति दिनुपर्ने फैसला भएको थियो । मुलुकी अपराध संहिताको दफा २२५ मा बालयौन दुरुपयोगमा तीन वर्षसम्म कैद र ३० हजार रुपैयाँसम्म जरिवाना हुने व्यवस्था भएकाले कसुर ठहर भएकै दिन पाण्डेलाई सजाय सुनाइएको थियो । तर, तीन वर्षभन्दा बढी कैद सजाय हुने कसुरमा दोषी ठहर भएको ३० दिनभित्र छुट्टै सुनुवाइ गरी सजाय निर्धारण गर्नुपर्ने कानुनी व्यवस्था भएकाले सोमबार अदालतले पाण्डेको सजाय निर्धारण गरेको हो । सन् २०१४ मा भएको मिस ग्लोबल इन्टरनेसनल प्रतियोगितामा सहभागी किशोरीले पाण्डेले आफूलाई होटलमा बोलाएर बलात्कार गरेको तथा फोटो र भिडियो खिचेर ब्ल्याकमेल गर्दै ६ महिनासम्म निरन्तर यौनशोषण गरेको घटना गत जेठ ४ मा सामाजिक सञ्जालबाट सार्वजनिक गरेकी थिइन् । आठ वर्ष लामो अन्तर्द्वन्द्वपछि बोल्ने आँट जुटाएकी उनलाई न्याय प्राप्तिका लागि हदम्याद तगारो बनेपछि प्रेस, सडक र संसद्मा समेत बलात्कार मुद्दामा हदम्याद हटाउनुपर्ने आवाज उठेको थियो । त्यसपछि उत्पन्न परिस्थितिले व्यवस्थापिकालाई हदम्यादसम्बन्धी कानुन बदल्न बाध्य पारेको हो । बलात्कार मुद्दा दर्ता गर्नका लागि हदम्याद बाधक भएपछि गत असार १ मा पाण्डेविरुद्ध जिल्ला अदालतमा बालयौन दुरुपयोग र मानव बेचबिखनमा मुद्दा दायर गरिएको थियो । कुनै पनि व्यक्तिलाई शोषण गर्ने वा वेश्यावृत्तिमा लगाउने उद्देश्यले एक ठाउँबाट अर्को ठाउँमा पुर्याउने कार्यलाई नेपालको कानुनले मानव बेचबिखनको परिभाषामा समेटेको छ । ती किशोरीलाई सुरुमा नशालु पदार्थ खुवाएर बलात्कार गरेको र त्यसपछि ब्ल्याकमेल गरी विभिन्न ठाउँमा पुर्याएर निरन्तर शोषण गरेको कार्य मानव बेचबिखनअन्तर्गत पर्ने जिल्ला अदालतले ठहर गरेको हो । प्रचलित कानुनमा बलात्कार मुद्दामा एक वर्षसम्म मात्र हदम्याद रहेकाले पीडित युवतीले न्याय पाउने बाटो बन्द भएको ठानिएको थियो । त्यसैले घटना सार्वजनिक गरेको अर्को दिन पीडितले सुसी खान जाने हो नामको टिकटक अकाउन्टबाट भक्कानिँदै भनेकी थिइन्, यो कस्तो नियम हो नेपालको ? मलाई अहिले थाहा भयो, एक वर्षसम्म रिपोर्ट गरेन भने त्यो फाइल दर्ता भए पनि कोर्टले फिर्ता गरिदिन्छ रे । त्यसो भए के म पीडित होइन ? कोही ढिला बोल्छन्, कोही छिटो बोल्छन् । म बोल्न सकिनँ । तत्कालीन मुलुकी ऐनमा बलात्कारसम्बन्धी मुद्दामा ३५ दिनको मात्रै हदम्याद थियो । त्यसलाई संसद्ले २०७२ मा बढाएर ६ महिना पुर्यायो । २०७५ भदौ १ यता १ वर्ष थियो । अहिले हदम्याद बढाएर दुई वर्ष पुर्याइएको छ । सौन्दर्य प्रतियोगिताका नाममा पाण्डेले यौनशोषण गरेको घटना सार्वजनिक भएपछि हदम्यादसम्बन्धी कानुनी व्यवस्थामा धेरै कोणबाट प्रश्न उठेका थिए । त्यसपछि संसद्बाट पारित भएर असार ३१ मा राष्ट्रपतिले प्रमाणीकरण गरेको यौन हिंसाविरुद्धका केही ऐनलाई संशोधन गर्न बनेको विधेयक ले हदम्याद बढाएको छ । त्यसमा बालबालिकाविरुद्ध यस्तो अपराध भए पीडित बालबालिका १८ वर्ष पुगेको तीन वर्षभित्र, त्यस्तो अपराध पूर्ण अशक्त, अपांगता भएका, सुस्त मनस्थिति भएका र ७० वर्षभन्दा बढी उमेरका व्यक्तिका विरुद्ध भए तीन वर्षभित्रमा र अन्य व्यक्तिका हकमा २ वर्षभित्र उजुरी गर्न मिल्ने व्यवस्था छ । पाण्डेलाई प्रहरीको काठमाडौं उपत्यका अपराध अनुसन्धान कार्यालयले जेठ ७ मा पक्राउ गरेको थियो । जिल्ला न्यायाधीश प्रकाश ढुंगानाको इजलासले असार ६ मा पुर्पक्षका लागि कारागार चलानको आदेश दिएपछि उनी डिल्लीबजार कारागार पठाइएका थिए ।"
बिचौलिया मात्रै पोस्ने तरकारी बजारको बेथिति हटाऊ,"मुलुकका दुई ठूला सहर काठमाडौं र पोखराबाट डेढ सय किलोमिटरभित्रै पर्ने चितवन आफैंमा अर्को केन्द्र हो, जहाँ भरतपुर महानगरसहित अरू सानाठूला कैयौं बजार छन् । तर त्यहीँका किसानले बजार नपाएको भन्दै बीच सडकमा तरकारी फ्यालेर विरोध गर्नुपर्ने परिस्थिति आउनु विडम्बनापूर्ण छ । चितवनकै यो हाल छ भने अन्यत्र के होला ? प्रश्न स्वाभाविक छ । आम किसानलाई नै निराश र हतोत्साही बनाउने गरी उनीहरू किन विरोधमा उत्रिए, र तरकारी बजार व्यवस्थापनमा देखिएका बेथिति हटाउन केकस्ता व्यवस्था गर्न सकिन्छ भनेर कृषि मन्त्रालयलगायत सरोकारवाला निकाय र निजी क्षेत्र घोत्लिनु आवश्यक छ ।सर्वप्रथम त, किसानहरूले यसरी तरकारी (कहिलेकाहीँ दूध पनि) फालेर आक्रोश पोख्नु विरोधको एउटा शैली अवश्य हो, तर यो सांकेतिक स्वरूपमा मात्र सीमित हुन जरुरी छ । सरकारलाई आफ्नो आवाज सुनाउने अनेकौं उपाय छन्, सयौं किलो तरकारी नै खेर फाल्नुको चाहिँ औचित्य देखिन्न । फेरि, ताजा तरकारीका रूपमा बाहेक पनि ती कृषिउपजलाई अनेकौं तरिकाबाट खपत गर्न सकिन्छ । सम्भावना अनुसार चाना बनाई सुकाएर तरकारी अभाव भएका बखत प्रयोग गर्नदेखि जुससस बनाउनसम्म सकिन्छ । यस्ता सामग्रीको समेत बजार प्रवर्द्धनको प्रश्न आफ्ना ठाउँमा भए पनि किसानहरूले यी सम्भाव्यतातर्फ विचार पुर्याउनैपर्छ ।मूल प्रश्न भने फेरि पनि स्वदेशी ताजा तरकारीहरूको बजार सुनिश्चितता कसरी गर्न सकिन्छ भन्ने नै हो । बर्सेनि साढे ३ खर्ब रुपैयाँको कृषिउपज आयात हुँदा तरकारी र फलफूल मात्र झन्डै २८ अर्ब रुपैयाँको भित्रिन्छ । आर्थिक वर्ष २०७८७९ मा १६ अर्ब ९६ करोड तरकारी र १० अर्ब ९३ करोड रुपैयाँको फलफूल आयात भएको छ । केराकै लागि मात्रै सालिन्दा २ अर्बजति बाहिरिन्छ । सरकारी सहयोगका साथ ठूलो मात्रामा उत्पादन हुने विदेशी तरकारीसित नेपाली किसानले प्रतिस्पर्धा गर्न सकिरहेका छैनन्, सक्दैनन् । कतिपय उपज त यहाँको लागत मूल्यभन्दा सस्तोमै आयात हुन्छन्, जसको स्वाभाविक मारमा किसानहरू परिरहेका छन् । यही बहानामा कतिले आयातलाई पूर्ण प्रतिबन्ध लगाउनुपर्ने माग गरेका छन्, जुन कदापि सही बाटो हुन सक्दैन । त्यसो भएमा स्वदेशी बजारमै अरू सिन्डिकेट र कार्टेल खडा गरी महँगी अचाक्ली तुल्याएर उपभोक्तालाई खाए खा, नखाए घिच् को अवस्थामा पुर्याउने जोखिम अधिक हुन्छ । र, उपभोक्ताको छनोटको अधिकार पनि खोसिन्छ । विपत्लगायतका कारण केही दिन बाटो रोकिँदा मुलुकमा तरकारीको भाउ अकासिने गरेको जगजाहेरै छ ।निश्चय पनि भारतले नेपाली उत्पादन आयातमा बेलाबेलामा अर्घेल्याइँ गर्छ । अन्तर्राष्ट्रिय कानुनविपरीत गएर बन्देज लगाउँछ । यसरी उसले सानो छाती देखाउँछ भन्दैमा नेपालले पनि त्यसै गर्न जरुरी छैन । आफू नैतिक रूपमा बलियो बनेर नयाँदिल्लीलाई सही मार्ग देखाउन पनि नेपालले अन्तर्राष्ट्रिय कानुनप्रतिकूल कदम चाल्नु हुन्न । तर यसो भन्दैमा हामीले जस्तासुकै उत्पादनलाई भित्र्याउनुपर्छ भन्ने होइन । स्वदेश भित्रिने सामग्रीको गुणस्तर निर्धारण गर्न नेपाल स्वतन्त्र छ, यही अधिकार प्रयोग गर्दै सरकारले आफ्ना नागरिकका हितमा कदम चाल्नुपर्छ । आयातित तरकारी तथा फलफूलहरू खानयोग्य तथा विषादीरहित भएनभएको जाँच कडाइका साथ गर्नुपर्छ । खाद्य प्रविधि तथा गुण नियन्त्रण विभागले नाकामा गरिरहेको जाँचलाई प्रभावकारी तुल्याइनुपर्छ । प्रयोगशालाको क्षमतादेखि जनशक्तिसमेत बढाएर बढीभन्दा बढी नमुना जाँच्नुपर्छ । र, एकातिर यस्तो जाँच बिनादबाबप्रभाव हुनुपर्छ भने अर्कातिर यो कामको यथोचित अनुगमन पनि गरिनुपर्छ ।यहाँ मुख्य समस्या के छ भने, विदेशबाट सस्तोमै आयात भए पनि र नेपाली किसानहरूले कौडीकै भाउमा बेचे पनि यसको लाभ उपभोक्ताले पाउनै सकेका छैनन् । सिजनका तरकारीहरू केही सस्तिनु बेग्लै कुरा, नत्र जहिले पनि उपभोक्ताहरू किसानले बेचेको मूल्यका तुलनामा कैयौं गुणा बढी तिर्न अभिशप्त छन् । कारण, यसमा चरम बिचौलिया चक्र छ । पाँचछ तहका बिचौलिया पार गरेर मात्र किसानको उत्पादन पसलसम्म आइपुग्छ । र, यी बिचौलियाले न्यायोचित नाफा मात्र पनि लिइरहेका छैनन् । नत्र, चितवनका किसानले बारीमा पाँचसात रुपैयाँ प्रतिकिलो बेचेको तरकारी उपभोक्तासम्म आइपुग्दा ५० रुपैयाँ पर्दैनथ्यो ।छ तहमा बिचौलिया हुँदा र उनीहरू हरेकले औसतमा ५० प्रतिशत नाफा राख्दा मात्र भाउ यसरी अकासिन्छ, जसलाई कसै गरी मुनासिब मान्न सकिँदैन । छ तहमै बिचौलिया हुँदा र एउटाले २० प्रतिशत मात्र नाफा खाँदा किसानले छ रुपैयाँमा बेचेको तरकारी २० रुपैयाँ हाराहारीमै उपभोक्तासम्म पुग्छ । दुई तह बिचौलिया घटाए अझ सस्तो पर्न आउँछ । खुला बजार भनेको स्वस्थ प्रतिस्पर्धाको अवसरको प्रत्याभूति हो, मिलेमतोसिर्जित मनपरीतन्त्र होइन । त्यसैले एक त, बिचौलियाको तहै घटाउन व्यवस्थित पहल गरिनुपर्छ, र अर्को, किसान र उपभोक्ता दुवैको ढाड सेकाउने र मूल्य शृंखलामा उल्लेख्य योगदान नहुने बीचका व्यापारीहरू मात्र मोटाउने बेथिति तोडिनुपर्छ । यो युगीन समस्याको समाधान कसरी हुन्छ भन्नेबारे कृषि मन्त्रालयलगायत सरोकारवाला निकायले यथोचित गृहकार्य गर्नुपर्छ । झारातिरुवा निर्देशनहरूबाट माथि उठी समस्याको गहिरो अध्ययन गरी समाधानका उपायहरू पहिल्याउनुपर्छ । किसानहरूलाई बीउमललगायत प्राविधिक सहयोग पुर्याउनुपर्छ । राजनीतिक दलका कार्यकर्ता र पहुँचवाला मात्र मोटाइरहेको अनुदानको तौरतरिका फेर्नुपर्छ । आवश्यकताअनुसार चिस्यान केन्द्रहरू बनाउनुपर्छ । र, बिचौलिया तह घटाउन पहिलो त किसानले प्रत्यक्ष रूपमै खुद्रा बिक्रेता वा उपभोक्तालाई बेच्न पाउने गरी किसानबजार हरू बनाउनुपर्छ । भारतको कृषि मन्डी यसका लागि उदाहरण हुन सक्छÙ हाम्रै हाटबजारको शैलीलाई सहरतिर विस्तार गर्न पनि सकिन्छ । दोस्रो, साना किसानका लागि बजारसम्म उत्पादन पुर्याउन महँगो पर्छ, उनीहरूलाई कृषक समूह वा सहकारी बनाएर अघि बढाउन सरकारले मद्दत गर्नुपर्छ । दुईतीन तहका बिचौलिया घटाउन सके मात्रै पनि किसान र उपभोक्ता दुवैलाई लाभ पुर्याउन सकिन्छ । नेपाली किसानहरूको सधैंको सवाल छ हाम्रा निम्ति कृषि मन्त्रालय हुनुनहुनु के फरक छ ? यो गम्भीर प्रश्नको जवाफमा मन्त्रालयले खेतीकिसानी गर्नेहरूलाई सरकार भएको आभास दिलाउनुपर्छ । उनीहरूका समस्याहरूको सक्दो समाधान खोज्नुपर्छ, जसमा निजी क्षेत्रले पनि सघाउनुपर्छ । जसरी हुन्छ किसान टाक्सिने, उपभोक्ताको ढाड भाँचिने र बिचौलिया मात्र मोटाउने बेथितिको अन्त्य हुनुपर्छ । स्वस्थ र न्यायोचित नाफा बिचौलियाले पनि पाउनुपर्छ, तर किसानको पसिनाको मोल र उपभोक्ता अधिकार खोसेर होइन ।"
कहाँ छ सरकार ?,ट्वीटर:
भूमिहीनहरूको समस्या सुनिदेऊ सरकार,"'भूमिपुत्रसँगै छैन भूमि समाचारमा   बाट लिइएका टिप्पणी:यस्तो सबाललाई मधेशवादी दलहरूले हेर्ने सकेका छैनन् । मधेश आन्दोलनको नाममा सयौं व्यक्तिले आहुति दिए । सधैँ अनेक बहानामा कुर्सीका लागि नै रमाए । यो कुरा सुनिदिने न सरकार छन् न त कोही दल । रामकुमार मेहताअनि मधेश आन्दोलनका अगुवाहरूले यिनैको भोट लिए होलान्, के गरे त यिनका लागि ? रामबहादुर भुजेलियुवायुवती खाडीमा छन् । राजनीतिक दलहरू सरकारमा पुगेर लुट्न मात्र चाहन्छन् । देशमा मानवीयता हराएको छ । समानता र एकताको भावना छैन । आन कार्कीगाँस, बास र कपासजस्तो नैसर्गिक अधिकारबाट कसैलाई वञ्चित नगराऊ सरकार । बालकृष्ण रानायो जमिनदार भन्ने, केन्द्रीकृत सामन्ती राज्यसत्ताका अवयव हुन् । विक्रम लिम्बूिगणतान्त्रिक व्यवस्थामा सबै सुकुम्बासीलाई गाँस, बास र कपास निःशुल्क हुनुपर्छ । एनबी साहयस्तै समुदायलाई भर्याङ बनाएर सत्ताको स्वादमा रमाउने परिपाटी जबसम्म मधेशी दल तथा तिनका नेताहरूमा रहिरहन्छन् तबसम्म काग कराउँदै गर्छ पिना सुक्दै जान्छ झैं हुन्छ । अज्ञातठूलाका लागि चैन सानाका लागि ऐन । आमजनको पर्वाह कुनै नेताहरूलाई छैन । राम सुपहाल मण्डललाखौं सुकुम्बासीको समस्यातर्फ सरकारको नजर किन जाँदैन ? लफागाउँका मिटरब्याजी, सामन्ती सहकारी तथा निजी बैंकहरू पनि हुन् । गरिब किसान कहिल्यै उँभो लाग्ने भएनन् । श्रीकृष्ण पन्थी"
भ्रमण दशकका कार्यक्रम खोइ ?,"भुवनेश्वर शर्मा, चन्द्रागिरि२, काठमाडौं"
किसानको दुःख,"पुरुषोत्तम घिमिरे, जोरपाटी, काठमाडौं"
लोकतान्त्रिक गणतन्त्रको भद्दा मजाक,"संघीय राजधानीका रूपमा रहेको काठमाडौं सहरमा पूर्व उपप्रधानमन्त्री तथा गृहमन्त्री रवि लामिछानेले रविबारे आलाप सुनाएर गजबको रमिता देखाए । उनले निजी क्षेत्रद्वारा स्थापित सञ्चार संस्थाहरूको उछित्तो काढे । धेरै पत्रकारको नामै लिएर दुत्कारे । उनको भनाइअनुसार नेपालमा जेजति नकाम भएका छन्, ती सबैलाई कि त सञ्चारमाध्यमले छोपेका छन् कि सञ्चारमाध्यमबाट भएका छन् । रवि आफैं पनि सञ्चारमाध्यमका उत्पादन हुन् । उनलाई सञ्चारमाध्यमको प्रभावको ज्ञान पक्कै छ । उनले जति आक्रोश ओकले पनि उनका कुरालाई नेपाली समाजले हाँसोमा उडाइदियो । कार्यक्रमको अन्त्यमा रविको पूरै टोली हिस्स पर्यो । नेपालको राजनीतिमा अद्भुत घटना त धेरै देखियो । तर, राष्ट्रिय स्वतन्त्र पार्टीका अध्यक्ष लामिछानेले देखाएको रमिता आफैंमा अनौठो थियो । नेपाली जनताले सोचेका थिए, पुराना जमानाका नेताहरूको स्वभाव उमेरका कारणले पनि अलि अडबांगे देखिएको होला । तर, त्यसो होइन रहेछ । नेपाली राजनीतिकै एउटा अभिन्न अंगका रूपमा रहेको रहेछ अडबांगेपन । नयाँ जमानाका नयाँ नेताहरू त पुरानाभन्दा झन् जब्बर अडबांगे हुँदा रहेछन् । पृथ्वीको पूर्वी गोलार्द्धमा जन्मिएर पश्चिमी गोलार्द्धमा हुर्किए पनि नेपाली मूलको हुनेबित्तिकै देशभक्त भइहाल्ने, उसको नागरिकताको वैधानिक छानबिन हुन नपर्ने, चुनाव जित्नेबित्तिकै सात खून माफ पाइहाल्ने र आफूले सबैको विवेकमा प्रश्न उठाए पनि आफ्नो विवेकमा अरूले प्रश्न उठाउन नपाउने । नयाँ जमानाका राजनीतिज्ञहरूको विचारमा सत्तामा जानु नै ठूलो राजनीतिक सफलता हो भन्ने परेको रहेछ । अहिलेको बिब्ल्याँटो परिस्थितिमा योभन्दा बढी के चाहियो र ? लोकतान्त्रिक गणतन्त्र नेपालका नयाँपुराना सबै राजनीतिज्ञ जनतालाई जुनसुकै बेला जस्तोसुकै रमिता देखाउन पनि स्वतन्त्र रहँदै आएका छन् । राजनीतिमा नयाँनयाँ आएका रवि लामिछाने त्यसको अपवाद हुन सक्दैनथे । हुन सक्ने कुरा पनि थिएन । उनले चुनाव जित्नेबित्तिकै नेपाली नागरिकताका वैधानिक र कानुनी पक्षमा उनको स्वतः विजय हुने कुरै थिएन । यो कुरा रविले नबुझेका होइनन् । बुझेर पनि बुझ पचाएका हुन् । नेपालको कमजोर प्रशासनलाई हाटहुट पारेर तर्साउने उनको दाउ सबैले बुझेका थिए । रविको नागरिकतामाथि प्रश्न उठाएर निर्वाचन आयोगमा परेको उजुरीमाथि सुनुवाइ नै भएन । निर्वाचन आयोग आफैं नै रविका विरुद्धको उजुरी दबाउन चाहन्थ्यो । किनभने, आयोगका पदाधिकारीले यस्तै राजनीतिक निर्देशन पाएका थिए । रविले चुनाव जिते । तर, यो चुनाव नै उनको राजनीतिक विफलताको प्रारम्भ बन्यो । उनले त्यागेको नेपाली नागरिकता नै उनका लागि अभिशाप बन्यो ।रविले परम्परागत समाजमा विद्यमान निहित सत्यलाई आत्मसात् गर्न सकेका भए दूरगामी हिसाबले उनकै भलो हुने थियो । तर, रविले अलिकति पनि आत्मसंयम देखाउन सकेनन् । टेलिभिजनको पर्दामा सरकार र सरकारका सेवाप्रदायक संस्था, व्यापारी, उद्योगपति र व्यवसायीहरूका विरुद्ध आक्रोशपूर्ण अभिव्यक्ति दिएर वाहवाही लुट्ने बानी परेका रविले स्वतन्त्रताको यो खुला वातावरणमा आत्मरागले परिपूर्ण रमिता देखाउनु स्वाभाविक थिएन । स्नानागारमा सबै नांगा हुन्छन् । स्नानागारमा छिरेर यी हेर, मैले लँगौटी लगाएको छु भन्नुको कुनै अर्थ हुँदैन । रवि लामिछानेको आलापले के संकेत गर्दछ भने, जसरी नेपाली राजनीतिका अधिकांश पात्रले राजनीतिलाई धन्दा बनाएका छन् त्यसरी नै उनका लागि पनि यो धन्दा हो । रविले यो धन्दामा टिक्न चाहेका थिए । तर, उनको आफ्नै बुद्धिले उनका लागि यो उपयोगी रहेन । रवि लामिछानेको यो विलाप, कुनै पनि अवस्थामा, अस्वाभाविक थिएन । निकै सोचविचारका साथ नेपालको राजनीतिमा सक्रिय हुने निर्णय लिएका थिए रविले । नेपालको राजनीति सजिलो छ । जनता अशिक्षित छन् भने नेता अपठित । मूल्य, मान्यता र आदर्शको बाटो बन्द भइसकेको छ । यति बेला नेपाली माटो राजनीतिबाहेक अरू कुनै पनि पेसा र व्यवसायका लागि मलिलो छैन ।रवि लामिछानेको तीक्ष्ण बुद्धिले पहिल्याएको राजनीतिको बाटो यतिखेर अवरुद्ध भएको छ । आगामी दिनहरूमा नेपाली राजनीतिको बाटो रविका लागि कति सुगम बन्छ ? कसैले भन्न सक्दैन । नेपालको राजनीति लोकतान्त्रिक गणतन्त्रको सहज यात्रामा छैन । जुन दिनदेखि लोकतान्त्रिक गणतन्त्रको यात्रा सुरु भयो, त्यही दिनदेखि यसमा व्यवधानहरू आउन थाले । गिरिजाप्रसाद कोइराला र हालका प्रधानमन्त्री पुष्पकमल दाहाल प्रचण्डले बृहत् शान्ति सम्झौतामार्फत उद्घोष गरेका सपनाहरू झन्डैझन्डै दुःस्वप्न साबित भइसकेका छन् । हामीसँग पद्धति छ, विधि छैन । मूल्य र मान्यता असहज छन् । देश परिहा (अन्तर्राष्ट्रिय समुदायबाट बहिष्कारमा पर्ने, हेपिने, छिःछिःदूरदूर गरिने) बन्ने खतरा बढ्दो छ । रवि लामिछाने आफूले आफ्नो विरासतका रूपमा खडा गरेको राजनीतिको दरबार काँचको महलजस्तै गर्ल्यामगुर्लुम ढलेकामा आहत भए । उनी नेता थिएनन् । अभिनेता पक्कै थिए । उनले स्वतन्त्र पार्टीको नाममा घण्टी चिह्न लिएर चुनाव लडेर, जितेर आएका आफ्ना अनुयायी कार्यकर्तालाई माओवादीएमाले गठबन्धन सरकारमा मन्त्री बनाए । तर, आफू उपप्रधानमन्त्री तथा गृहमन्त्री नरहेपछि सबैलाई मन्त्री पदबाट हटाइदिए । हुन पनि, जब आफ्ना प्रिय नेता नै उपप्रधानमन्त्री तथा गृहमन्त्री रहेनन् भने अरू मन्त्रीहरू कसरी कुर्सीमा बस्ने ? स्वामीभक्तिका अगाडि स्वाभिमानको के औकात ! रवि र उनका अनुयायीहरूले देशमा बढ्दो गरिबी देखेर चिन्ता व्यक्त गर्नु अस्वाभाविक होइन । देशको अवस्थाप्रति चिन्ता र देशवासीको रुग्ण अवस्थाप्रति करुणा भावले देशभक्तिको भाव बलियो बनाउँछ । तर, रवि र उनका अनुयायी नेपाली जनशक्तिको वैदेशिक रोजगारीप्रति बढ्दो आकर्षण देखेर क्षुब्ध हुन्छन् । यस्तो खोक्रो क्षोभ र भावुक आक्रोशको कुनै अर्थ छैन । देशमा काम नपाएपछि कामको खोजमा मुलुकमुलुक भौंतारिने नेपाली मात्र होइनन् । रविजस्तो झन्डै आधा जीवन अमेरिकामा बिताएका व्यक्तित्वलाई यो कुराको राम्रो ज्ञान होला कि अमेरिकामा काम गर्ने फिलिपिनीहरू फिलिपिन्सको अर्थतन्त्रका मुख्य स्रोत हुन् ।इतिहासको प्रारम्भदेखि नै केन्द्रीकृत राज्य व्यवस्थामा चलेको नेपाली समाजले संघीय पद्धतिलाई भर्खर समातेको छ । तर, राजनीतिक दलका कार्यकर्ताहरूको विग्रहकारी स्वभाव, नेताहरूको मनोमानीपूर्ण व्यवहार र सञ्चारमाध्यममा लगाइएको लगामका कारण जनताका आवाज, अभिव्यक्ति र धारणाहरूको उपेक्षा हुने गरेको छ । सातै प्रदेशका जनताको भावधारालाई राष्ट्रिय भावधाराका रूपमा रूपान्तरित नगरेसम्म राष्ट्र निर्माणका प्रक्रियाहरू अधुरा रहन्छन् । यो कुरामा राजनीतिक दलहरूको ध्यान जानुपर्ने हो । तर, न त नयाँ दल, न पुराना दल, कसैको पनि यो कुरामा चाख देखिँदैन ।रवि लामिछानेको आलापपछि उनको राष्ट्रिय स्वतन्त्र पार्टीबाट संसद्मा निर्वाचित सदस्यहरूले संसद् सदस्यका रूपमा रहिरहनुको कुनै नैतिक आधार छैन । कुनै बेला जर्मनीमा नाजीवादका जन्मदाता हिटलरको जय होस् को नारा लगाइन्थ्यो र उनको हरेक आदेशको पालना गर्न बाध्य पारिन्थ्यो जनतालाई । त्यही कुरा नेपालमा रविले लागू गरेका छन् । उनले एमालेका अध्यक्ष खड्गप्रसाद ओलीको सुविधाजनक राजनीतिका लागि सत्ता गठबन्धनमा हाजिरी दिएका छन् भने मन्त्री बनेका आफ्ना पार्टीका सांसदहरूलाई प्रधानमन्त्री प्रचण्डबाट अलग्याएका छन् । के यो लोकतान्त्रिक गणतन्त्रको भद्दा मजाक होइन ?"
संसदीय समिति गठनमा ढिलाइ,"(मकवानपुर)वाग्मती प्रदेशको प्रदेशसभाको विषयगत समितिको गठनमा ढिलाइ भएको छ । सोमबारको प्रदेशसभा बैठकमा दलहरूको तर्फबाट समितिमा बस्ने सांसदहरूको नामावली माग भए पनि एमालेबाहेकका दलले नाम बुझाउन नसक्दा समिति गठनमा ढिलाइ भएको हो । समिति गठनमा सहमति जुटाउनका लागि भन्दै सोमबारको बैठक दिउँसो ४ बजेलाई सारिएको थियो । तर, सहमति नजुटेपछि सभामुख भुवनकुमार पाठकले माघ २६ सम्मका लागि बैठक स्थगित गरिदिएका छन् । संसदीय समितिहरूको सभापतिमा सबै दलहरूको दाबी रहेपछि गठन हुन नसकेको हो । वाग्मती प्रदेशसभामा पाँचवटा विषयगत समिति हुने व्यवस्था छ । यसमा प्रतिपक्षी कांग्रेसले दुईवटामा सभापति दाबी गरेको थियो । सत्तारूढ माओवादी, एमाले र राप्रपाले पनि दुईदुईवटा समितिमा दाबी गरेका छन् । एकीकृत समाजवादी र हाम्रो नेपाली पार्टीको पनि दाबी कायमै रहेपछि संसदीय समिति गठन हुन नसकेको हो । प्रदेशसभामा प्रदेश मामिला समिति, अर्थ तथा विकास समिति, सार्वजनिक लेखा समिति, शिक्षा, स्वास्थ्य तथा कृषि समिति र उद्योग, पर्यटन तथा वातावरण समिति छन् । सरकारलाई प्रश्न गर्ने र निर्देशन दिने क्षमता राख्ने समितिमा दलहरूको दाबीले अन्योल छ ।मुख्यमन्त्री शालिकराम जम्कट्टेलले सबै दलहरूसँग छलफल गरेका थिए । सदन विपक्षीको भएको र संसदीय समितिमा पनि विपक्षीको दाबी रहने भन्दै प्रमुख प्रतिपक्षी कांग्रेसले अडान राखेको छ । सदन विपक्षीको हो । हामीले सरकारको निगरानी राख्ने संसदीय समितिहरू मार्फत नै हो, कांग्रेसका मुख्य सचेतक कुन्दनराज काफ्लेले भने, सदनको संसदीय समितिमा हाम्रो दाबी स्वाभाविक हो । सरकारको गतिविधि निगरानी राख्न र खबरदारी गर्न समितिमा हामीले नै नेतृत्व पाउनुपर्छ । सार्वजनिक लेखा समिति सामान्यतः प्रतिपक्षीलाई दिइने चलन भए पनि सरकारले नै त्यो समितिको नेतृत्व गर्न खोजेको प्रतिपक्षीको आरोप छ ।सोमबार मुख्यमन्त्रीले कांग्रेस संसदीय दलका नेता बहादुर सिंह लामा, एकीकृत समाजवादीका नेता कृष्णप्रसाद शर्मा खनाल, राप्रपा संसदीय दलका नेता उद्धव थापा, नेमकिपाका नेता सुरेन्द्रराज गोसाईंलगायतसँग छलफल गरेका थिए । उनले सरकारले नै सबै समितिको नेतृत्व गर्न खोजेकाले सहमति हुन नसकेको दाबी गरे । संसद् प्रतिपक्षको हो । हामी संसद् चलाउँछौं । तपाईंहरू सरकार चलाउनुस्, बैठकमा कांग्रेस संसदीय दलका नेता बहादुर सिंह लामाले भने । यता नेमकिपाले पनि आफ्नो दाबी छाडेको छैन । कांग्रेस प्रतिपक्ष होइन, प्रतिपक्ष हामी हो । त्यसैले लेखा समितिको नेतृत्व हामीलाई चाहिन्छ, नेमकिपा संसदीय दलका नेता सुरेन्द्रराज गोसाईंले भने । एकीकृत समाजवादीका नेता कृष्ण खनालले पार्टीका तर्फबाट समितिमा पठाउने सदस्यहरूको नाम तयार भए पनि सहमति नजुटेकाले आफूहरूले नपठाएको बताए । एमाले संसदीय दलका नेता जगन्नाथ थपलियाले कांग्रेसले भनेअनुसार समितिको नेतृत्व दिन नसकिने बताए । सरकारले सबैलाई समेटेर अघि बढ्ने भन्दै उनले समितिमा पनि सहमतिमा नेतृत्व चयन हुने छ । संसदीय समिति गठनका क्रममा सत्तापक्ष अल्पमतमा पर्ने भएपछि सरकार दबाबमा छ । गत आइतबार कार्यव्यवस्था परामर्श समिति गठन भएपछि संसदीय समिति गठन सहमतिमा नै गर्ने निर्णय दलहरूले गरेका थिए । सहमति कार्यान्वयन भने गर्न सकेनन् । सरकारलाई विश्वासको मत दिएको कांग्रेस केन्द्रमा जसरी आफूलाई विपक्षी दल दाबी गरिरहेको छ ।"
सुरुङ खन्ने काम लक्ष्यभन्दा बढी,"(सिन्धुली)सुनकोसीमरिण डाइभर्सनअन्तर्गत सुरुङ खन्ने कामको प्रगति लक्ष्यभन्दा बढी भएको छ । बहुउद्देश्यीय उक्त आयोजनाको २ हजार ७ सय ८४ मिटर सुरुङ तयार भएको छ । तीन महिना २५ दिनमा उक्त लम्बाइको सुरुङ खन्ने काम भएको आयोजनाले जनाएको छ । गत असोज २८ बाट खन्न सुरु गरिएको थियो । टनेल बोरिङ मेसिन (टीबीएम) बाट सुरुङ खन्न सुरु गरिएको करिब चार महिनाको अवधिमा लक्ष्यभन्दा बढी खनेर प्रगति भएको आयोजना प्रमुख मित्र बरालले बताए । उनका अनुसार १३३ किलोमिटर लामो सुरुङ कमलामाई२ कुसुमटारबाट खन्न सुरु गरिएको छ । सुरुङ निर्माणमा हालसम्म कुनै समस्या नआएको भन्दै प्रमुख बरालले अहिले चुरेमुनिको भूभागमा खनिरहेको र महाभारत क्षेत्र लागेपछि कडा चट्टान हुने भएकाले समस्या आउन सक्ने बताए । यही रफ्तारमा निर्माण भएमा २२ महिनाको निर्धारित अवधिभित्रै पुरा हुने उनको दाबी छ । अघिल्लो आर्थिक वर्षसम्म ९ प्रतिशत भौतिक प्रगति थियो, ६ महिनामा अवधिमा बढेर १०५ प्रतिशत पुगेको उनले जानकारी दिए ।सुरुङ निर्माणले गति लिएसँगै भौतिक प्रगति बढ्दै जाने भन्दै प्रमुख बरालले सुनकोसीमा हेडवर्क्स निर्माणको ठेक्का सम्झौता भएको बताए । उच्च प्रविधिबाट ५५ डायमिटरको सुरुङ मार्गमा सेगमेन्ट प्रयोग भइरहेको समेत उनले जनाए । ल्याब परीक्षणबाट स्वीकृत भएका सेगमेन्ट मात्र सुरुङ निर्माणमा प्रयोग भएको उनको दाबी छ । भन्छन्, ल्याब परीक्षण गरी स्वीकृत सेगमेन्ट मात्र प्रयोगमा आएका छन् । गुणस्तरमा कमी आउन नदिन विज्ञहरू फिल्डमै खटिएका छन् । सेगमेन्टको खुट्टाको भागमा नमिलेको केही कटिङ गरी परीक्षण गरेर मात्र प्रयोगमा आएको छ, आयोजनाका सिनियर डिभिजन इन्जिनियर अशोकराज गौतमले भने, टीबीएम मेसिनको खन्ने काम र सेगमेन्ट निर्माणको तालमेलपछि कुनै समस्या छैन । सुरुङ निर्माणका लागि ठेक्का पाएको चिनियाँ कम्पनी चाइना ओभरसिज इन्जिनियरिङ (कोभेक) ले टनेल बोरिङ मेसिनबाट एक महिनामा पाँच सय मिटर सुरुङ खन्ने लक्ष्य राखेकोमा प्रगति भएको उनको भनाइ छ । एक महिनामा पाँच सय मिटर खन्ने हाम्रो लक्ष्य हो, आयोजना प्रमुख बरालले भने, अहिलेसम्म भौगर्भिक समस्या नआएकाले लक्ष्यभन्दा अगाडि नै छौं । चुरे र महाभारतको संगमस्थलमा पुगेपछि भौगर्भिक समस्या आउन सक्छ । यही रफ्तारमा काम भए महिनामा ७ सय मिटरसम्म खन्न सक्ने भएकाले लक्ष्य राखिएको २२ महिनाको अवधिअगावै निर्माण सम्पन्न हुने उनको आकलन छ ।अहिले दैनिक सरदर २५ मिटर र कुनै दिन ३८ मिटरसम्म टनेल बोरिङ मेसिनले सुरुङ खनेको छ । सुनकोसी गाउँपालिकाको कानढुंग्रीमा गएर सुरुङ निर्माण सम्पन्न हुन्छ । यो तामाकोसी र सुनकोसी नदीको संगमस्थल त्रिवेणीभन्दा सात सय मिटर तल पर्छ । पानी बग्ने क्षेत्र ५५ डायमिटर रहने गरी अहिले ६६ डायमिटरको सुरुङ मेसिनले खनिरहेको छ । सुरुङ खन्न मात्रै कोभेकले करिब ११ अर्ब रुपयाँमा ठेक्का पाएको छ । टीबीएमले आठ घण्टाका दरले तीन सिफ्टमा गरी चौबिसै घण्टा सुरुङ खनिरहेको छ । आयोजनाका अनुसार खुर्कोटमा सुनकोसी नदीमा १२ मिटर उचाइको बाँध निर्माण गरी सुरुङमार्फत प्रतिसेकेन्ड ६७ क्युसेक पानी कमलामाई नगरपालिका२ कुसुमटारस्थित मरिणखोलामा खसालिने छ । त्यहाँको पानीबाट ३१०७ मेगावाट विद्युत् उत्पादन गरिने छ । आयोजनाको कुल लागत करिब ४६ अर्ब रहने अनुमान छ । आयोजनाले विद्युत् उत्पादनसँगै तराईका बारा, रौतहट, सर्लाही, महोत्तरी र धनुषा जिल्लामा गरी एक लाख २२ हजार हेक्टर क्षेत्रमा सिँचाइ सुविधा पुर्याउने लक्ष्य छ । बाह्रै महिना सिँचाइ सुविधा भए वार्षिक २६ अर्ब रुपैयाँ बराबरको कृषि उत्पादन बढ्ने छ ।"
दुई गैंडा मारिएको घटनामा अनुसन्धान सुरु,"(चितवन)तस्करले करेन्ट लगाउँदा दुईवटा गैंडा मरेको घटनामा राष्ट्रिय निकुञ्ज तथा वन्यजन्तु संरक्षण विभागले अनुसन्धान थालेको छ । विभागले माघ ११ मा उपमहानिर्देशक अजय कार्कीको नेतृत्वमा ६ सदस्यीय टोली गठन गरेको थियो । करेन्ट लगाएर गैंडा मारेको घटना विरलै हुने गरेको छ ।चितवन राष्ट्रिय निकुञ्जको कार्यालयमा हामीले सोमबार छलफल राख्यौं । निकुञ्ज प्रमुख र नेपाली सेनाका गणपतिसँग घटनाका बारेमा बुझ्यौं । मध्यवर्ती क्षेत्र विकास समितिका अध्यक्ष, उपभोक्ता समितिका अध्यक्ष र समुदायमा आधारित चोरी सिकारविरुद्धको युनिटसँग पनि छलफल गर्यौं, उपमहानिर्देशक कार्कीले भने । मंगलबार घटनास्थलमा गएर थप अध्ययन गर्ने उनले बताए । निकुञ्जका सहायक संरक्षण अधिकृत गणेशप्रसाद तिवारीका अनुसार माघ ६ मा मध्याह्न दुईवटा गैंडा मृत फेला परेका थिए । निकुञ्जको पश्चिम क्षेत्र नवलपरासीको अमलटारी सेक्टरअन्तर्गत भुताहा पोस्टनजिक मध्यबिन्दु२ मा पर्ने नारायणी नदीको किनारमा अन्दाजी १४ वर्षको पोथी गैंडा र करिब चार वर्षको भाले गैंडा मृत भेटिएका थिए । माउको खाग काटेर लगेको हुँदा तस्करले नै गैंडा मारेको पुष्टि भएको थियो । नदी किनारको मन्दिर आड र घटनास्थलमा भेटिएको बिजुलीका तार एउटै भएको पाइएको तिवारीले बताए । करेन्ट लागेर गैंडा मरेको पोस्टमार्टमले क्लियर गरेको छ । बिजुली कहाँबाट लगे भनेर हेर्दा मन्दिरबाटै लगेको देखिन्छ, उनले भने । यसअघि विद्युतीय पासोमा परेर गैंडा नमरेका होइनन् । तर, खेती बाली जोगाउन स्थानीयले गरेको तारबारमा परेर दुर्घटनावश गैंडा मरेका थिए । चितवन निकुञ्जका पूर्वप्रमुख संरक्षण अधिकृत कमलजंग कुँवर तस्करहरूले बिजुलीको पासो थापेर गैंडा मारेको घटना फाट्टफुट्ट मात्रै हुने गरेको थियो । यो घटनाले सिकारीले जुनसुकै बेला जेसुकै तरिका अपनाएर पनि गैंडा मार्दा रहेछन् भन्ने पुष्टि भएको छ । त्यहीअनुसारको सुरक्षा रणनीति बनाएर काम गर्नुपर्ने अवस्था आएको छ, कुँवरले भने, उनका अनुसार तस्करले २०६३ को भदौअसोजतिर कसरानजिक जगतपुरको समुदायिक वन क्षेत्रमा विद्युतीय पासो थापेर एउटा गैंडा मारेर तस्करले खाग लगेका थिए । राष्ट्रिय निकुञ्ज तथा वन्यजन्तु संरक्षण विभागका महानिर्देशक महेश्वर ढकालले भने सुरक्षा चुनौती छ भन्ने कुरा यो घटनाले देखाएको छ । अध्ययन गरेर टोलीले बढीमा एक महिनाभित्र प्रतिवेदन बुझाउनेछ र त्यसैका आधारमा सुरक्षा योजना बनाउनेछौं । उपमहानिर्देशक कार्की नेतृत्वमा बनेको टोलीमा विभागका सहायक अनुसन्धान अधिकृत रूपक महर्जन सदस्य सचिव छन् । टोलीमा नेपाली सेनाका प्रमुख सेनानी गोकर्ण देवकोटा, संरक्षणको क्षेत्रमा क्रियाशील निकाय जेडएसएलका विष्णु थपलिया र डब्लूडब्लूएफका माधव खड्का तथा राष्ट्रिय प्रकृति संरक्षण कोषमा कार्यरत गैंडा विज्ञ नरेश सुवेदी रहेका छन् । एकसिंगे गैंडा लोप हुने खतरामा रहेको दुर्लभ वन्यजन्तु हो । दुई वर्षअघि सार्वजनिक नतिजाअनुसार नेपालभर ७५२ र चितवन निकुञ्जमा ६९४ गैंडा छन् । तर पछिल्ला वर्ष कालगति, दुर्घटना र जुधेर गैंडा मर्ने क्रम बढेको छ । गैंडा मारेमा वा यसको अंगको कारोबार र ओसारपसार गरेमा १५ वर्षसम्म कैद र १० लाख रुपैयाँसम्म जरिवाना हुने कानुनी व्यवस्था छ ।"
"अर्थतन्त्रको बाह्य सूचकमा सुधार, आर्थिक गतिविधिमा मन्दी","मूल्यवृद्धि दर औसत ७२६ प्रतिशत  रेमिट्यान्स अमेरिकी डलरमा १३९ प्रतिशत बढ्यो  शोधनान्तर स्थिति ९७ अर्ब १० करोड रूपैयाँले बचतमा  विदेशी विनिमय सञ्चिति १० अर्ब ३० करोड अमेरिकी डलर  निक्षेप संकलन ९४ प्रतिशत र कर्जा ४ प्रतिशतले बढ्यो(काठमाडौं)आयात निरन्तर घटेको र रेमिट्यान्स बढेकोलगायत कारणले पछिल्ला महिनाहरूमा अर्थतन्त्रका बाह्य सूचकहरूमा लगातार सुधार भइरहेको राष्ट्र बैंकको मासिक प्रतिवेदनले देखाएको छ । राष्ट्र बैंकले सोमबार सार्वजनिक गरेको चालु आर्थिक वर्षको पहिलो ६ महिनाको समग्र आर्थिक तथा वित्तीय प्रतिवेदनले मुलुकको विदेशी मुद्रा सञ्चिति थप १ खर्ब २१ अर्बले र रेमिट्यान्स २४३ प्रतिशत बढेको छ भने शोधनान्तर स्थिति ९७ अर्ब १० करोड रुपैयाँले बचतमा रहेको देखाएको हो । आयात नियन्त्रणका लागि विगतमा सरकार र राष्ट्र बैंकद्वारा भएका नीतिगत प्रयास, कर्जा विस्तारमा कडाइलगायत कारणले पछिल्ला महिनाहरूमा मुलुकको बाह्य सूचकहरूमा सुधार भएको र त्यो सुधारलाई कायम राख्ने (संस्थागत गर्ने) अबको चुनौती भएको अर्थविद्हरूले बताएका छन् ।अर्थतन्त्रको बाह्य अवस्था सहज भइसकेकाले सरकारले पुँजीगत खर्च वृद्धि गरेर मन्दीको संघारका रहेको अर्थतन्त्रलाई जोगाउनुपर्ने र आर्थिक गतिविधि चलायमान बनाउनुपर्ने उनीहरूको सुझाव छ । केही महिनायता उद्योग व्यवसायमा सुस्ती आएको छ । यो अवधिमा उद्योगहरूको उत्पादन मात्र घटेको छैन, उपभोक्ताको उपभोग क्षमतामा पनि कमी आएको छ । तरलता अवस्थामा सुधार आए पनि उच्च ब्याजदर र चालु पुँजी कर्जासम्बन्धी नीतिगत व्यवस्थाले उद्योगी व्यवसायीले नयाँ कर्जा लिन सकेका छैनन् । बाह्य क्षेत्र सन्तुलनको अवस्थामा आएकाले अब आर्थिक गतिविधि बढाउन सरकारले व्यापक रूपमा पुँजीगत खर्च गर्नुपर्ने राष्ट्र बैंकका पूर्वकार्यकारी निर्देशक नरबहादुर थापाले बताए । बाह्य क्षेत्र सन्तुलनको अवस्थामा छ । उच्च ब्याजदर र चालु पुँजी कर्जामार्फत राष्ट्र बैंकले कर्जाको गुणस्तरमा सुधार ल्याएकाले बाह्य सूचकहरू सहज अवस्थामा पुगेका हुन, उनले भने, बाह्य सूचकहरू सहज अवस्थामा रहे पनि निजी क्षेत्रतर्फको कर्जा ४ प्रतिशतले मात्र बढेको छ । यसले आर्थिक गतिविधि चलायमान बनाउन र अपेक्षित रूपमा रोजगारी सिर्जना गर्न सक्दैन । बाह्य सूचकहरूमा देखिएको सुधारले सरकारलाई बजेटमा घोषणा भएका व्यवस्था खुरुखुरु कार्यान्वयन गर्नुपर्न बाटो खोलिदिएको थापाको भनाइ छ ।अब सरकारले उत्पादन वृद्धि र रोजगारीका अवसर सिर्जना गर्न पहलकदमी बढाउनुपर्यो, उनले भने, त्यसका लागि पुँजीगत खर्च बढाउनुपर्यो । ब्याजदर वृद्धि, चालु पुँजी कर्जासम्बन्धी मार्गदर्शनलगायत कारणले निजी क्षेत्रले कर्जा लिन चाहिरहेको छैन । यस्तो अवस्थामा सरकारले पुँजीगत खर्च बढाएर आर्थिक गतिविधिलाई तीव्रता दिनुपर्छ । केही दिनयता सरकारले गरेका खर्च कटौतीका निर्णयतर्फ इंगित गर्दै उनले भने, मितव्ययिताका नाममा सरकारले पुँजीगत खर्च घटाउन भएन । निकासा कम गर्नु भएन । लगानीकर्तालाई हतोत्साहित गर्नु भएन । खर्च धेरै भयो राजस्व उठेको छैन । राजस्वले चालु खर्च पनि पूरा गर्दैन भन्ने भाष्य हेरेर खर्च कटौती गर्नु हुँदैन ।बाह्य सूचकहरूमा भएको सुधारलाई कायमै राख्नुपर्ने अबको चुनौती भएको राष्ट्र बैंक अनुसन्धान विभाग प्रमुख प्रकाशकुमार श्रेष्ठले बताए । अहिलेको सुधारलाई स्थायित्व कायम गर्ने अबको चुनौती हो । यसका लागि आउँदा महिनामा आयात धेरैले बढ्नु भएन र रेमिट्यान्सको आप्रवाह घट्नु भएन, उनले भने, जसरी हुन्छ बाह्य क्षेत्रलाई पुनः दबाब पर्नु भएन । यसअघि प्रतिबन्धित रहेका वस्तुको आयात खुल्ला भएको, नगद मार्जिनसम्बन्धी व्यवस्था हटेकोलगायत नीतिगत खुकुलोपनको असर आयात देखिन बाँकी रहेकाले अहिल्यै उत्साहित भइहाल्नुपर्ने अवस्था नरहेको उनको भनाइ थियो । अब बाह्य क्षेत्रको सुधारलाई संस्थागत गर्दै सरकारले पुँजीगत खर्च बढाउनुपर्यो, बैंक तथा वित्तीय संस्थाले पनि उत्पादनमूलक क्षेत्रमा कर्जा प्रवाह गर्नुपर्छ, उनले भने, अब सरकारको पुँजीगत खर्च पनि बढ्ने, बैंक तथा वित्तीय संस्थाले पनि कर्जा प्रवाह बढाउने भएकाले आर्थिक गतिविधिमा सुधार आउँछ । गत असारयता पुससम्म मुलुकको कुल विदेशी मुद्रा (विनिमय) सञ्चिति करिब १ खर्ब २१ अर्ब रुपैयाँले बढेको छ । सो अवधिमा अमेरिकी डलरमा पनि विदेशी मुद्रा सञ्चिति ७९ करोडले बढेको राष्ट्र बैंकले जनाएको छ । प्रतिवेदनका अनुसार गत पुससम्म मुलुकको कुल विदेशी मुद्रा सञ्चिति १३ खर्ब ३७ अर्ब २९ करोड रुपैयाँ छ । गत असारको तुलनामा यो १० प्रतिशतले बढेको हो । ०७९ असार मसान्तमा विदेशी मुद्रा सञ्चिति १२ खर्ब १५ अर्ब ८० करोड रुपैयाँ थियो । अमेरिकी डलरमा यस्तो सञ्चिति ०७९ असार मसान्तमा ९ अर्ब ५४ करोड रहेकोमा २०७९ पुस मसान्तमा ८० प्रतिशतले वृद्धि भई १० अर्ब ३० करोड कायम भएको छ, प्रतिवेदनमा भनिएको छ । गत पुससम्म मुलुकमा रहेको विदेशी मुद्रा सञ्चितिले ९१ महिनाका लागि वस्तु तथा सेवाको आयात धान्न पुग्ने दाबी राष्ट्र बैंकले गरेको छ ।विगतमा विदेशी मुद्रा सञ्चितिमा कमी आएकै कारण सरकार र राष्ट्र बैंकले आयात नियन्त्रणका लागि नीतिगत व्यवस्था गरेका थिए । सोही कारण आयातमा कमी आएको र रेमिट्यान्समा सुधार भएकाले चालु आर्थिक वर्षको ६ महिनामै विदेशी मुद्रा सञ्चिति करिब सवा १ खर्बले बढेको राष्ट्र बैंकको प्रतिवेदनले देखाएको छ ।चालु आर्थिक वर्षको ६ महिनामा रेमिट्यान्स मार्फत ५ खर्ब ८५ अर्ब ८ करोड रुपैयाँ मुलुक भित्रिएको छ । गत आर्थिक वर्षको सोही अवधिको तुलनामा यो करिब २४३ प्रतिशतले बढेको हो । गत आर्थिक वर्षको पुससम्म रेमिट्यान्स आप्रवाह ५ प्रतिशतले घटेको थियो । अमेरिकी डलरमा रेमिट्यान्स आप्रवाह १३९ प्रतिशतले बढेर ४ अर्ब ५० करोड पुगेको छ, प्रतिवेदनमा भनिएको छ, अघिल्लो वर्ष यस्तो आप्रवाह ५७ प्रतिशतले घटेको थियो ।यस्तै, ६ महिनाको अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ६४६ प्रतिशतले बढेर २ लाख ७५ हजार ६ सय ४३ पुगेको छ । सोही अवधिमा वैदेशिक रोजगारीका लागि पुनः श्रम स्वीकृति लिने नेपालीको संख्या गत असोजमा ९५ प्रतिशतले बढेको छ । गत आर्थिक वर्षको सोही अवधिमा यस्तो संख्या २९८१ प्रतिशतले बढेको थियो ।गत आर्थिक वर्षको साउनदेखि चैतसम्म रेमिट्यान्स लगातार घटिरहेको थियो । तर, चालु आर्थिक वर्षको सुरुदेखि नै रेमिट्यान्स बढ्न थालेको छ । माघ महिनाको पनि प्रारम्भिक तथ्यांक हेर्दा रेमिट्यान्स आप्रवाहमा कमी नआएको राष्ट्र बैंकका अधिकारीहरू बताउँछन् ।गत पुससम्म मुलुकको शोधनान्तर स्थिति ९७ अर्ब १० करोड रुपैयाँले बचतमा रहेको राष्ट्र बैंकको प्रतिवेदनले देखाएको छ । गत आर्थिक वर्षको पुससम्म शोधनान्तर स्थिति २ खर्ब ४१ अर्ब २३ करोड रुपैयाँले घाटामा थियो । अमेरिकी डलरमा अघिल्लो वर्षको सोही अवधिमा २ अर्ब २ करोडले घाटामा रहेको शोधनान्तर स्थिति समीक्षा अवधिमा ७३ करोड ४४ लाखले बचतमा रहेको छ, राष्ट्र बैंकको प्रतिवेदनमा भनिएको छ । रेमिट्यान्समा सुधार, आयातमा कमी र विदेशी सहायतामा वृद्धि भएकै कारण १४ महिनापछि गत असोजमा पहिलो पटक शोधनान्तर स्थिति बचतमा गएको थियो । त्यसयता हरेक महिना शोधनान्तर बचतको रकम बढ्दै गएको छ । गत पुससम्म शोधनान्तर स्थिति झन्डै एक खर्बले बचतमा रहे पनि २९ अर्ब ४७ करोड रुपैयाँले चालु खाता घाटामा छ । यद्यपि अघिल्ला महिनाहरूको तुलनामा भने चालु खाता घाटामा पनि कमी आएको छ । गत आर्थिक वर्षको पुससम्म चालु खाता ३ खर्ब ५२ अर्ब रुपैयाँले घाटामा थियो ।गत पुसमा वार्षिक उपभोक्ता मूल्यवृद्धिदर औसत ७२५ प्रतिशत छ । पुसको मूल्यवृद्धि पनि राष्ट्र बैंकले चालु आर्थिक वर्षमा तय गरेको मुद्रास्फीतिको वार्षिक लक्ष्यभन्दा बढी हो । राष्ट्र बैंकले चालु आर्थिक वर्षमा औसत ७ प्रतिशतभित्र मूल्यवृद्धिदर कायम राख्ने लक्ष्य तय गरेको छ । तर, अघिल्ला महिनाको तुलनामा भने पुसमा मूल्यवृद्धि दर केही घटेको छ ।गत पुसमा खाद्य तथा पेय पदार्थ समूहको मूल्यवृद्धि ५६२ प्रतिशत र गैरखाद्य तथा सेवा समूहको ५५७ प्रतिशत रहेको छ । यस्तै, खाद्य तथा पेय पदार्थ समूहअन्तर्गत रेस्टुरेन्ट तथा होटल उपसमूहको वार्षिक बिन्दुगत मूल्यवृद्धि १५५६, सुर्तीजन्य पदार्थको ११८१, दुग्ध पदार्थ तथा अण्डाको ९७०, खाद्य तथा खाद्यजन्य पदार्थको ९५६ र मदिराजन्य पेय पदार्थको ८८४ प्रतिशत रहेको प्रतिवेदनमा उल्लेख छ । सोही अवधिमा गैरखाद्य तथा सेवा समूहअन्तर्गत यातायात उपसमूहको मूल्यवृद्धि १६४३ प्रतिशत, स्वास्थ्यको ११२२ प्रतिशत, फर्निसिङ तथा घरायसी उपकरणहरूको ८३३ प्रतिशत, मनोरन्जन तथा संस्कृतिको ८७६ प्रतिशत र विविध वस्तु तथा सेवाको ८६८ प्रतिशत रहेको राष्ट्र बैंकले जनाएको छ ।"
इलाममा २ सय रुपैयाँको अकबरे काठमाडौंमा हजार,"(काठमाडौं)इलाम२ सुम्बेककी दाताकुमारी राई ढकालको परिवारले वर्षौंदेखि अकबरे खुर्सानीको खेती गर्दै आएको छ । पछिल्लो समय यसको मूल्य बढेपछि उनले झन्डै ८ रोपनी जग्गामा खुर्सानी लगाएकी छन् । विडम्बना, मूल्य घट्दै गएको छ । यस वर्ष अकबरे खुर्सानी प्रतिकिलो २ सय रुपैयाँ हाराहारीमा मात्रै बिक्री गरेको उनले सुनाइन् । उनले अकबरे खुर्सानीसँगै त्यसका बिरुवा पनि बेच्छिन् । अकबरे खुर्सानी खेती गरे पनि बेच्नका लागि भने ५६ किमि टाढा इलाम बजार पुग्नुपर्ने उनले बताइन् ।इलामको अकबरे वरपरको बजारमै ठिक्क हुन्छ, कहिलेकाहीं काठमाडौंतिर पनि लैजान्छन् रे, दाताकुमारीले भनिन्, आफूले चिनेजानेको नभएपछि काठमाडौं चाहिँ पठाएकी छैन । पहिला बारीमै ४ रुपैयाँ किलोमा बिक्री हुने खुर्सानी अहिले २ सय रुपैयाँमा सीमित भएको उनले जनाइन् । इलाममा अकबरे खुर्सानीको सिजन असोजदेखि पुस मसान्तसम्म हो । हिजोआज अलिअलि मात्र बाँकी रहेको उनको भनाइ छ ।इलाममा किसानले प्रतिकिलो २ सय रुपैयाँमा खरिदबिक्री गरिरहेको अकबरे खुर्सानीको मूल्य राजधानी काठमाडौंमा भने एक हजार रुपैयाँसम्म पर्छ । कालिमाटी तरकारी बजारको दैनिक मूल्यसूचीमा सोमबार अकबरे खुर्सानीको थोक मूल्य प्रतिकिलो तीन सय रुपैयाँ छ । तर सोमबार बजारमा अकबरे खुर्सानी नआएको कालिमाटी फलफूल तथा तरकारी बजार समितिका सूचना अधिकारी विनय श्रेष्ठले जनाए । अफ सिजन भएकाले बजारमा कहिलेकाहीं मात्र अकबरे खुर्सानी आउँछ, उनले भने, काठमाडौं आसपासका जिल्लाको मात्र बजारमा खुर्सानी आउने गरेको छ । सिजनमा भने इलामलगायत टाढाका जिल्लाबाट पनि आउँथ्यो ।सोमबार शंखमूलका तरकारी पसल चहार्दा कुनै पनि पसलमा अकबरे पाइएन । यद्यपि अर्डर गरेको खण्डमा ल्याएर दिन सकिने तरकारी पसल सञ्चालन गरिरहेकी सुनिता खतिवडाले बताइन् । त्यति पिरो नहुने खालको अकबरे प्रतिकिलो ४ देखि ५ सय रुपैयाँमा पाइन्छ, पिरो हुने खालको भने एक हजारदेखि माथि पर्छ, उनले भनिन्, हिजो कालिमाटीमा सोध्दा पाउकै २३ सय रुपैयाँ भन्थ्यो । त्यति महँगो कसरी बेच्नु ?तरकारी पसलमा किलोभन्दा २०३० रुपैयाँका खुर्सानी किन्न आउँदा ५१० पिस पनि दिन नसकिने उनले सुनाइन् । अफ सिजन भएकाले पनि अकबरे खुर्सानीको मूल्य बढेको हुन सक्ने सूचना अधिकारी श्रेष्ठ बताउँछन् ।अफसिजन भएकाले अकबरे खुर्सानी नपाइएको बुढानीलकण्ठका सम्पदा तरकारी तथा फलफूल पसलका सञ्चालक सुमन लामाले बताए । अस्ति हजार रुपैयाँ किलोसम्म पाइएको थियो, हिजो र आज पाइएन, उनले भने, अकबरे पाउँदा बेच्छु नत्र बेच्दिनँ । लोकल अकबरे महँगो हुन्छ तर अर्को पिरो नहुने, टल्किने अकबरे ३४ सयसम्म पाइने भए पनि नबेचेको उनले बताए ।"
सम्पत्ति शुद्धीकरणसम्बन्धी विधेयक फास्ट ट्र्याकबाट लैजाने,"(काठमाडौं)सरकारले सम्पत्ति शुद्धीकरण सम्बन्धी विधेयक फास्ट ट्र्याकमा अघि बढाउने भएको छ । सम्पत्ति शुद्धीकरण निवारण ऐन २०६४ का केही व्यवस्थाहरू संशोधन गर्नका लागि केही ऐनलाई संशोधन गर्न बनेको विधेयकलाई द्रुतगति (फास्ट ट्र्याक) मा अघि बढाउने निर्णय मन्त्रिपरिषद् बैठकले गरेको हो । सोमबार बसेको मन्त्रिपरिषद् बैठकले उक्त विधेयकलाई द्रुतगतिमा अघि बढाउने निर्णय गरेको उपप्रधान एवं अर्थमन्त्री विष्णु पौडेलले बताए । सम्पत्ति शुद्धीकरणसम्बन्धी विधेयक पारित नहुँदा राज्यलाई पर्ने असरबारे सरकार पूर्ण जानकार छ, उनले भने, सम्पत्ति शुद्धीकरणसम्बन्धी राष्ट्रिय पुनरावलोकन परिषद्ले गत साता नै द्रुतगतिमा अघि बढाउने निर्णय गरिसकेको थियो । सोही निर्णयअनुसार सोमबार विधेयक मन्त्रिपरिषद्मा पेस भएको हो ।मन्त्रिपरिषद्को निर्णयसँगै अब सरकारले विधेयक छिट्टै प्रतिनिधिसभा संसद्मा लाने पनि उनले बताए । राष्ट्रलाई यो विधेयक धेरै महत्त्वपूर्ण छ । यसकारण द्रुतगतिमा अघि बढाउन सरकारले सभामुखलाई आग्रह गर्छ । त्यसपछि सभामुखबाट प्राथमिकताका साथ कारबाही अघि बढ्छ, उनले थपे, कुनै विलम्ब नगरी जतिसक्दो छिट्टै विधेयक पारित गर्ने सरकारको योजना हो ।गत आइतबार प्रतिनिधिसभाको बैठकमा सांसदहरूले पनि मुलुक नै कालोसूचीमा पर्नबाट जोगाउने विधेयकलाई छिटो पारित गर्न आग्रह गरेका थिए । सम्पत्ति शुद्धीकरणसम्बन्धी ऐनलाई संशोधन गर्न बनेको विधेयकलाई हालसम्म संसद्मा नल्याउनु गम्भीर विषय भएको र त्यसले मुलुकलाई गम्भीर संकटमा पुर्याउन लागेको उनीहरूको भनाइ थियो । फाइनान्सियल एक्सन टास्क फोर्स (एफएटीएफ) को कालोसूचीमा परेकै कारण विश्वका केही राष्ट्रहरूले ठूलो संकट सामना गरिरहेकाले हाम्रो जस्तो रेमिट्यान्समा निर्भर देश ग्रे जोन मा परेर अन्तर्राष्ट्रिय वित्तीय प्रणालीबाट दण्डित र वञ्चित हुनबाट राष्ट्रलाई जोगाउनुपर्नेमा उनीहरूको जोड थियो ।यस्तै, सम्पत्ति शुद्धीकरणसम्बन्धी राष्ट्रिय पुनरावलोकन परिषद्ले गत साता सम्पत्ति शुद्धीकरण् ासम्बन्धी केही ऐनलाई संशोधन गर्न बनेको विधेयकलाई द्रुतगति (फास्ट ट्र्याकमा) अघि बढाउने निर्णय गरेको थियो । वित्तीय अपराध नियन्त्रणका लागि समयमै कानुन निर्माण गर्न नसक्दा नेपाल कालोसूचीमा पर्ने जोखिम बढेको छ । सम्पत्ति शुद्धीकरण मामिलामा निगरानी राख्ने अन्तर्राष्ट्रिय निकाय एसिया प्रशान्त समूह (एपीजी) र एफएटीएफसँग सम्बन्धित मापदण्डअनुरूपका कानुन निर्माण गर्न नसक्दा नेपाल ग्रे लिस्ट (नकारात्मक सूचीमा) पर्ने जोखिम बढेको हो ।नकारात्मक सूचीबाट जोगिन नेपालले वित्तीय अपराध निवारणसँग सम्बन्धित करिब डेढ दर्जन कानुन संशोधन गर्नुपर्ने थियो । त्यसका लागि सरकारले केही ऐन संशोधन गर्न बनेको विधेयक प्रतिनिधिसभामा पेस गरेको पनि थियो । प्रतिनिधिसभाबाट पारित उक्त विधेयक राष्ट्रिय सभाबाट पारित हुन सकेन । त्यसपछि सरकारले अध्यादेशका रूपमा अघि बढायो । तर राष्ट्रपतिबाट जारी भएको छैन । यसैबीच सम्पत्ति शुद्धीकरण निवारणका विषयमा नेपालले गरिरहेका कामको मूल्यांकन गर्न एफएटीएफको टोली नेपालमा आएर स्थलगत मूल्यांकन गरेर गत पुस १ मा फर्किसकेको छ । टोलीले प्रक्रियामा रहेको सम्पत्ति शुद्धीकरणसम्बन्धी ऐन यथाशक्य रूपमा पारित गर्न सुझाएको छ । घरजग्गा, सेयर, क्यासिनो र सहकारीमा लगानी गरेर कालोधनलाई शुद्धीकरण गर्दै आएका व्यवसायीको ठूलो दबाबले राष्ट्रिय सभाबाट विधेयक पारित हुन नसकेको स्रोतको दाबी छ ।केही ऐन संशोधन गर्न बनेको विधेयकमा सम्पत्ति शुद्धीकरण निवारण ऐन, ०६४ का अतिरिक्त पानीजहाज दर्ता ऐन, ०२७, मालपोत ऐन, ०३४, पर्यटन ऐन, ०३४, भवन ऐन, ०५५, दामासाहीसम्बन्धी ऐन, ०६३, धितोपत्रसम्बन्धी ऐन, ०६३, मानव बेचबिखन तथा ओसारपसार ऐन, ०६४, पारस्परिक कानुनी सहायता ऐन, ०७०, संगठित अपराध निवारण ऐन, ०७०, निर्वाचन आयोग ऐन, ०७३, प्रतिनिधिसभा सदस्य निर्वाचन ऐन, ०७४, प्रदेशसभा सदस्य निर्वाचन ऐन, ०७४, विद्युतीय नियमन आयोग ऐन, ०७४, मुलुकी अपराध संहिता, ०७४, सहकारी ऐन, ०७४ र विदेशी लगानी तथा प्रविधि हस्तान्तरण ऐन, ०७५ का विभिन्न प्रावधान संशोधन गरिएको थियो ।"
"सुदूरका खानी, सधैं बेवास्ता","(बझाङ)बझाङको तलकोट गाउँपालिका (साविक धमेना गाविस) बयालधार डाँडामा २०१० सालसम्म बाक्लै चहलपहल देखिन्थ्यो । डाँडामा रहेको फलाम खानीबाट कच्चा फलाम निकालेर यहाँका स्थानीय लुहार समुदायले प्रशोधन गर्थे । त्यही फलामबाट बनेका कृषि औजारदेखि विभिन्न हतियार र घरायसी प्रयोगका लागि बनाइएका भाँडाकुँडा स्थानीयले अहिले पनि प्रयोग गरिरहेका छन् । तलकोट१ भाटगाउँका थोल्या कामीले खानी प्रयोग गरेबापत लुहार मुखियाले तत्कालीन बझाङ राज्यलाई तिर्नुपर्ने कर तिर्न नसकेपछि खानी प्रयोगमा बन्देज लगाइयो । हाल चैनपुरताक्लाकोट खण्डमा पर्ने यो खानीको बीचबाट सडक निर्माण गरिएको छ । साविक सुनिकोट गाविसमा पर्ने सेरागाउँदेखि धमेना गाविसको कुवारगाउँसम्म करिब चार किलोमिटर क्षेत्रफलमा फैलिएको खानी क्षेत्रमा अहिले पनि फलाम जस्तै ढुंगा यत्रतत्र छरिएका भेटिन्छन् । सडक निर्माण गर्ने क्रममा यस्ता ढुंगा ठूलो मात्रामा सेती नदीमा फालिएको थियो । बयालधारको जस्ता खानी बझाङमा दर्जनौंको संख्यामा छन् । बुंगल नगरपालिकामा रहेको फलाम खानी, थलारा गाउँपालिका र जयपृथ्वी नगरपालिकामा रहेको तामा खानी, तलकोट र सुर्मा गाउँपालिकाको सुन खानी तथा खप्तड छान्ना गाउँपालिकामा रहेको अभ्रख खानी अलपत्र अवस्थामा छन् । बैतडीको पुरचौडी नगरपालिकाको मल्लादेही क्षेत्रमा ३० वर्ष पहिलेसम्म फलाम खानी सञ्चालनमा थियो । स्थानीयले उत्खनन गरेर फलाम निकालेका चार सयभन्दा बढी खाडल अहिले पनि देख्न सकिन्छ । ती खानीका फलामबाट निर्माण भएका पुरचौडे भदाला (ठूलो आकारको फलामे ताप्के) सुदूरपश्चिमका पहाडी जिल्लामा अहिले पनि भेटिन्छन् । यस्ता खानी बझाङ र बैतडीमा मात्रै नभएर सुदूरपश्चिमका सबै जिल्लामा भेटिन्छन् । कतिपय विगतमा प्रयोगमा आइसकेका हुन् भने कतिपय केही वर्षयता गरिएका अनुसन्धानबाट पत्ता लागेका हुन् । खानीको पर्याप्त सम्भावना भएको अर्को जिल्ला हो बैतडी । यहाँको सिगास गाउँपालिका१, सुगरखालमा रहेको फलाम खानीमा ३८ प्रतिशत म्याग्नाइट आइरन रहेको परीक्षणबाट पुष्टि भइसकेको छ । बैतडीबझाङ जोड्ने जयपृथ्वी मार्गको बिन्द्रावनमा पनि फलाम खानी रहेको दुई वर्षअघि पत्ता लागेको थियो । बैतडीकै दोगडाकेदार गाउँपालिकाको बसौरा र पुरचौडी नगरपालिका६, साउनगाउँमा कृषि मलमा प्रयोग हुने फस्फोराइटको खानी छ । खानी तथा भूगर्भ विभागका वरिष्ठ भूगर्भविद् कुमार खड्का नेतृत्वको टोलीले ५५ दिनसम्म गरेको अध्ययनबाट बैतडीमा फस्फोराइटको पर्याप्त सम्भावना रहेको देखिएको थियो । कृषि मलका लागि यो निकै आवश्यक हुन्छ । यस्तै, दोगडाकेदारमा चुनढुंगा, दशरथचन्दको ग्वाल्लेकमा सिसा र मौरा भीरमा शिलाजितको खानी रहेको विभिन्न अध्ययनले देखाएका छन् । सिगासमा फलामसँगै खरीढुंगा, स्लेट खानी, डिलासैनी छोएर बग्ने चमेलिया नदी किनारमा युरेनियम र सुन खानीको सम्भावना रहेको छ । दार्चुला र बाजुरा जिल्लामा बहुमूल्य पत्थर काइनाइट र तल्स खानी रहेको खानी तथा भूगर्भ विभागको अभिलेखमा उल्लेख छ । अछाममा विभिन्न खालका गहना, अप्टिकल लेन्स, इनामेल आदि बनाउन प्रयोग हुने लिड खानी र डोटीमा कोइलाखानी रहेको छ । कैलाली जिल्ला भएर बग्ने कर्णाली नदीमा सुन खानीको सम्भावना रहेको जानकारहरू बताउँछन् । नदीको बालुवामा सुन चालेर वर्षौंदेखि जीविका चलाउँदै आएका सोनाहा समुदायको यहाँ बसोबास छ । कैलाली भएर बग्ने कर्णाली नदी आसपासको क्षेत्र, डोटीको तेले लेक, डडेलधुराको भित्री मधेस र कञ्चनपुर क्षेत्रमा खनिज ग्यास र पेट्रोलियम पदार्थ रहेको अनुमान खानी तथा भूगर्भ विभागका विभिन्न अभिलेखमा भेटिन्छन् । यहाँका हिमालय क्षेत्रमा सुन, तामा, सितोपल, ग्रेनाइट, युरेनियम जस्ता खनिज रहेको अभिलेख छ । विभागका अनुसार सुदूरपश्चिमका नौ जिल्लामा धातुजन्य खानीको संख्या १ सय ३६, गैरधातुजन्य खानीको संख्या ५७ वटा छ । खानीको पर्याप्त सम्भावना रहेको भनेर वैज्ञानिक रूपमा प्रमाणित भइसकेका यी खानीको थप अध्ययन र सञ्चालनका लागि आवश्यक पूर्वाधार तयार गर्न सरकारको तत्परता भने उत्साहजनक छैन । २०७७ सालमा सुदूरपश्चिम प्रदेश सरकारले सिमेन्ट उद्योगको सम्भावना अध्ययनका लागि चुनढुंगाको खानी अन्वेषण गर्न ४० लाख बजेट विनियोजन गरेको थियो । २०७७ फागुनदेखि सुदूरपश्चिम प्रदेशका विभिन्न जिल्लाको अध्ययनपछि बैतडी र दार्चुला चुनढुंगा खानीका लागि उपयुक्त ठहर गर्दै प्रारम्भिक अध्ययन प्रतिवेदन प्रदेशको उद्योग पर्यटन, वन तथा वातावरण मन्त्रालयमा पेस गरिएको छ । यहाँको चुनढुंगा प्रयोग गरी सिमेन्ट उद्योग खोल्न सके सुदूरपश्चिमको आर्थिक विकासमा एउटै खानी पनि कोसेढुंगा सावित हुन सक्ने विज्ञहरू बताउँछन् । दार्चुला र बैतडीमा उच्च गुणस्तरको लाइमस्टोन (चुनढुंगा) भेटिएको छ । त्यो क्षेत्रमा ठूलो सिमेन्ट उद्योग खोल्न सकिन्छ भनेर हामीले प्रदेश सरकारलाई प्रतिवेदन पेस गरिसकेका छौं, चुनढुंगा खानीको विस्तृत अध्ययन गर्ने टोलीको नेतृत्व गरेका भूगर्भशास्त्री एवं त्रिभुवन विश्वविद्यालयका प्राध्यापक राजनकुमार दाहाल भन्छन्, यहाँ उत्पादन भएको सिमेन्ट नेपाली बजारमा मात्रै नभएर नजिकै रहेका धार्चुला र झुलाघाट नाकाबाट भारत पठाउन सकिने भएकाले बजारको पनि समस्या छैन । उनले सीमावर्ती भारतीय राज्यमा सिमेन्टको ठूलो बजार रहेकाले यसबाट पर्याप्त विदेशी मुद्रा आर्जन गर्न सकिने बताए । खानीजन्य उद्योगमार्फत आर्थिक समृद्धि हासिल गर्न सकिने थुप्रै सम्भावना रहे पनि यस्ता सम्भावनालाई प्रवर्द्धन गर्न नीतिगत व्यवस्था भने उदार नरहेको यस क्षेत्रका जानकार बताउँछन् । अधिकांश खानी वन क्षेत्रमा रहेको र वन ऐनलगायतका कानुनी प्रावधानले कार्यान्वयनमा असहजता सिर्जना गरेको भूगर्भविद् दाहालले बताए । देशकै आर्थिक विकासमा अर्थ राख्ने खानी सञ्चालन गर्ने सन्दर्भमा यस्ता व्यवस्था बाधक हुनु दुर्भाग्यपूर्ण हो । खनिज स्रोतको प्रयोग गर्ने हो भने नीतिगत अवरोध हटाउनु जरुरी छ, उनले भने । सुदूरपश्चिमका खानीको उत्खनन गरी औद्योगिक विकासको ढोका खोल्ने र रोजगारी सिर्जना गर्न सुदूरपश्चिमका मुख्यमन्त्री राजेन्द्रसिंह रावलले खानी, पानी र जवानी (खनिज, जलस्रोत र युवा) मार्फत पढाइ, कमाइ र दबाइ (शिक्षा, रोजगार र स्वास्थ्य) को सुलभ प्रबन्ध गर्ने दीर्घकालीन सोचका बारेमा सार्वजनिक बहस थालेका छन् । सरकारले सुदूरका खानी सञ्चालनलाई प्राथमिकता दिने उनले बताए । कतिपय खानी सञ्चालनको प्रक्रिया धेरै अगाडि बढेर पनि रोकिएका छन् । कतिपयमा नीतिगत अड्चन छन् । कतै स्रोतसाधनको व्यवस्थापन हुन नसकेको देखिन्छ, मुख्यमन्त्री रावलले भने, अब सुदूरपश्चिममा खनिज सम्पदालाई यहाँको आम्दानीको स्रोत बनाउनैपर्छ । स्रोतसम्पन्न भएर पनि सधैं गरिबी र पछौटेपनको कलंक बोकिरहने अवस्थाको अन्त्य गर्नुपर्छ ।"
१० वर्षदेखि पुल अलपत्र पार्ने ठेकेदारलाई साढे ८ करोड जरिवाना,"(जाजरकोट)मध्यपहाडी लोकमार्गअन्तर्गतको जाजरकोट र रुकुम पश्चिम जोड्ने भेरी नदीको पुल निर्माण गर्ने जिम्मा लिएको कम्पनीले १० वर्षसम्म पनि पुल निर्माण नगरेपछि सरकारले साढे ८ करोड रुपैयाँ जरिवाना गर्ने निर्णय गरेको छ । पुष्पलाल (मध्यपहाडी) राजमार्ग आयोजना निर्देशनालय दैलेखले पुल निर्माणको जिम्मा लिएको वाईपी कन्स्ट्रक्सन प्रालिलाई जरिवाना गर्दै ठेक्का तोडेको हो । निर्देशनालयका अनुसार कन्स्ट्रक्सनले जाजरकोटको भेरी नगरपालिकास्थित कुदुबाट पश्चिम रुकुमको चौरजहारी नगरपालिका जोड्ने भेरी नदीमा पुल निर्माणको जिम्मा लिएको थियो । तर उसले दुवैतर्फ सामान्य पिलर मात्रै खडा गरी निर्माण कार्य अलपत्र पारेको निर्देशनालयले जनाएको छ । पटकपटक लिखित ताकेता गर्दा पनि निर्माण कार्य गर्न अटेर गरेपछि गत मंसिर २९ गतेको विभागीय निर्णयअनुसार ठेक्का सम्झौता रद्द गरिएको हो । कम्पनीले २०६९ सालमा पुल निर्माणका लागि ठेक्का सम्झौता गरेको थियो । सार्वजनिक खरिद नियमावली२०६३ अनुसार ठेक्का तोडिएपछि निर्माण व्यवसायीहरूबाटै उक्त योजनाको रकम असुलउपर गर्ने व्यवस्था रहेको छ । सोही नियमावलीअनुसार उक्त ठेक्काको जम्मा रकम ८ करोड ५७ लाख ९५ हजार ६ सय २६ रुपैयाँ जरिवाना गरिएको निर्देशनालयका डिभिजन प्रमुख इन्जिनियर युवराज पोखरेलले बताए । उनका अनुसार निर्माण व्यवसायीले पेस्कीको ब्याज, अतिरिक्त रकम र क्षतिपूर्तिबापतको रकम तिर्नुपर्ने भएको हो ।निर्माण व्यवसायीले सूचना प्रकाशन भएको मितिले ३५ दिनभित्र नेपाल सरकारको राजस्व खातामा रकम जम्मा गर्नुपर्ने आयोजनाले जनाएको छ । अब नयाँ लागत स्टमेट तयार हुँदै छ, कति रकममा पुल बन्छ ? सबै रकम सोही निर्माण कम्पनीले तिर्नुपर्ने प्रावधान छ, डिभिजन प्रमुख पोखरेलले भने, जरिवाना र लागत रकम तिर्न आनाकानी गरे सरकारी बाँकीसरह जायजेथा (अचल सम्पत्ति) बाट समेत असुलउपर गर्ने कानुनी प्रावधान छ ।पुलका दुई वटा पिलर मात्र हालेर निर्माण कम्पनीले काम अलपत्र छोडेको पारेको हो । तीन वर्षमा काम सम्पन्न गर्ने गरी १८ करोड स्टमेटको यो ठेक्का वाईपी कन्स्ट्रक्सनका प्रोपराइटर राजु श्रेष्ठले सम्झौता गरेका थिए । पुल नबन्दा सडक आयोजनाको स्तरोन्नति र कालोपत्रेको कामसमेत प्रभावित भएको आयोजनाले जनाएको छ ।"
टर्की भूकम्पको इपिसेन्टरमा नेपाली विद्यार्थी,"एनआरएनए टर्कीका महासचिव विनोद श्रेष्ठले गाजियान्टेपमा घरेलु कामदारका रूपमा रहेकी कुसुम राईको टोलीसँग सम्पर्क गरेको बताए । उनीहरू सेल्टरमा सुरक्षित छन् । तीन जना एकै ठाँउमा छन्, उनले भने । उनका अनुसार भूकम्पबाट प्रभावित क्षेत्र युरोपको ग्रिस छिर्ने नाकाको बाटोभन्दा फरक ठाउँ हो । दुबईबाट इरान हुँदै इस्तानबुलबाट युरोप छिर्न टर्कीलाई नेपालीले ट्रान्जिट देशका रूपमा प्रयोग गरिरहेका छन् । ऐतिहासिक, पर्यटन र खेतीपातीको काम गर्ने हिसाबले साम्ले उर्फामा नेपाली हुन्छन् । यो चिसो मौसम भएकाले खेतीपाती र चिया बगानमा काम हुँदैन । होटल पनि बन्द हुन्छ । गाजियान्टेपमा भने घरेलु कामदार छन्, उनले भने, यस्तो बेला भूकम्प प्रभावित क्षेत्रमा रहेका नेपालीसँग सम्पर्क बढाउने प्रयासमा छौं ।टर्की मामिला हेर्ने पाकिस्तानस्थित नेपाली दूतावासले त्यहाँ रहेका नेपाली समुदायमा क्षति भएनभएको खबर आइनसकेको जनाएको छ । पाकिस्तानका लागि नेपाली राजदूत तपास अधिकारीले आफूहरूले नेपालीबारे सूचना संकलन गरिरहेको बताए । अहिलेसम्म नेपालीको कुनै अप्रिय खबर आएको छैन, उनले भने । टर्कीमा तेस्रो बाटो प्रयोग गरी जाने भएकाले कति नेपाली छन् भन्ने यकिन विवरण कसैसँग छैन । घरेलु कामदारमा भने म्यानपावर ब्यवसायीले श्रम स्वीकृति लिई पठाइरहेका छन् ।अन्तर्राष्ट्रिय सञ्चारमाध्यमका अनुसार भूकम्पबाट मृत्यु हुनेको संख्या करिब २ हजार ५ सय पुगेको छ । १७९ किमि गहिराइसम्म पुगेको भूकम्पको धक्का सिरिया र लेबनानसम्म पुगेको छ । गाजियान्टेपलाई इपिसेन्टर बनाएर आएको भूकम्पले अदाना, मलातिए, ओसमानिया, एस्केमदेरन, किलिस, साम्ले उर्फासहित १० क्षेत्रमा असर पुगेको छ ।टर्कीका राष्ट्रपति रेसेप तैएप एर्दोगानले भूकम्प प्रभावित क्षेत्रमा उद्धार टोली तत्कालै खटिएको प्रतिक्रिया दिएका छन् । प्रभावित ८ प्रान्तका गभर्नरहरूलाई टेलिफोन गर्दै पछिल्लो अवस्थाको जानकारी लिन र उद्धारलाई तीव्र बनाउन निर्देशनसमेत दिएका छन् । टर्की र सिरियाको यस क्षेत्रमा १ सय वर्षभन्दा लामो अवधिमा यो नै सबैभन्दा ठूलो भूकम्प हो । भूकम्प जान सक्ने जोखिमयुक्त क्षेत्रका रूपमा संसारकै सबैभन्दा संवेदनशील क्षेत्रमा टर्की पनि पर्छ, जहाँ १९९९ मा शक्तिशाली भूकम्प जाँदा १८ हजार मानिसको मृत्यु भएको थियो ।"
मुसर्रफले काठमाडौंमा दिएको त्यो सरप्राइज,"(काठमाडौं)२०५८ पुस २१ शनिबार । नयाँ बानेश्वरस्थित अन्तर्राष्ट्रिय सम्मेलन केन्द्रमा दक्षिण एसियाली क्षेत्रीय सहयोग संगठन (सार्क) को ११ औं सम्मेलनलाई सम्बोधन गरेर आफ्नो सिटतर्फ फर्किने क्रममा तत्कालीन पाकिस्तानी राष्ट्रपति जनरल परवेज मुसर्रफले भारतीय प्रधानमन्त्री अटलबिहारी बाजपेयीसँग हात बढाए । आश्चर्यजनक रूपमा मुसर्रफको हात आफूतिर आएको देखेर केही समय असामञ्जसमा परेका बाजपेयीले हात लम्काए । त्यो दृश्य अन्तर्राष्ट्रिय समाचार बन्यो ।तत्कालीन परराष्ट्र सचिव मधुरमण आचार्य त्यो ह्यान्डसेक ले भारतपाकिस्तानबीच वार्ताको ढोका खोलेको बताउँछन् । अवस्था कस्तो भयो भने प्रधानमन्त्री शेरबहादुर देउवा पत्रकार सम्मेलन गर्न बाहिरिएपछि हलमा मुसर्रफ र बाजपेयी मात्रै बाँकी हुनुहुन्थ्यो, उनले भने, द्विपक्षीय वार्ता नगर्ने भनेका दुवै नेताले पछि पत्रकार सम्मेलनमा वार्ता भएको जानकारी गराएका थिए । आचार्यका अनुसार यही वार्ताले भारत र पाकिस्तानबीच सन् १९९९ मा भएको कारगिल युद्धपछि बढेको तनाव घटाउने काम गर्यो । त्यसको ६ महिनापछि भारतमा बाजपेयी र मुसर्रफबीच वार्ता नै भयो । तर कश्मीरको विषयमा सहमति जुट्न नसक्दा ठोस परिणाम भने आउन सकेन ।कारगिलबाट बाहिरसमेत फैलिने सम्भावना रहेको पछिल्लो युद्धले दक्षिण एसियालाई आणविक युद्धको जोखिममा पुर्याएको थियो । १९९८ मेमा केही दिनको अन्तरमा भारत र पाकिस्तान दुवैले आणविक हतियारको परीक्षण गरेका थिए । बेलायतको औपनिवेशिक विरासतका रूपमा कश्मीरको सार्वभौमिकताको विषयमा दुवै देशबीच विवाद छ । यो क्षेत्रलाई आणविक युद्धको उच्च जोखिम भएको क्षेत्रका रूपमा समेत लिइन्छ । सेना प्रमुख मुसर्रफलाई कारगिल युद्धको प्रमुख योजनाकारका रूपमा हेरिने गरेको छ । अन्तर्राष्ट्रिय दबाबपछि पाकिस्तानले बीचमै युद्ध छाड्नुपरेको थियो । गैरसैनिक सरकारलाई सेनाले गुमराहमा राखेको भन्ने विषय पनि उठेको थियो । मुसर्रफ नेपाल आउँदा भारतीय आकाश प्रयोग गर्ने अनुमति नपाएपछि चिनियाँ जहाज चढेर चीन पुगेका थिए, त्यहीँबाट नेपाल आएका हुन् । जसका कारण सम्मेलन एक दिन ढिलो सुरु भएको थियो । भारतीय पक्षले नेपाल जान हवाईमार्ग उपलब्ध गराउन पाकिस्तानले आग्रह गरेको बताए पनि पाकिस्तानले त्यसको खण्डन गरेको थियो । २००४ मा पाकिस्तानमा भएको सार्क शिखर सम्मेलनका क्रममा भएको भेटवार्तालाई तत्कालीन परराष्ट्र सचिव मदनकुमार भट्टराई स्मरण गर्छन् । रावलपिण्डीस्थित मुसर्रफ निवासमा भेटवार्ता भएको थियो, तत्कालीन प्रधानमन्त्री सूर्यबहादुर थापाको टोलीका सदस्य रहेका भट्टराई भन्छन्, निकै इम्प्रेसिभ मानिस थिए । यिनै ७९ वर्षीय मुसर्रफको संयुक्त अरब इमिरेट (यूएई) को दुबईमा आइतबार निधन भएको छ । २०२२ जुनमै मुसर्रफको मृत्यु भएको अफवाह फैलिएको थियो । दुर्लभ प्रकृतिको रोग लागेका मुसर्रफको प्रमुख सबै अंगले काम नगरेपछि लामो समयदेखि उपचार गराउँदै आएका थिए । सन् १९९९ मा सत्ता हत्याएपछि पटकपटक उनको हत्या प्रयास भएको थियो । अंग्रेजको औपनिवेशिक शासनकालमा १९४३ अगस्ट ११ मा मुसर्रफ भारतको दिल्लीमा जन्मिएका थिए । १९४७ मा भारतपाकिस्तान विभाजित हुँदा उनको परिवार कराँची सरेको थियो, जसलाई पाकिस्तानमा मुहाजिर भन्ने गरिएको छ । १९६१ मा पाकिस्तानी सेनामा प्रवेश गरेका मुसर्रफ १९९९ मा रक्तपातविहीन सैनिक कुबाट सत्तामा पुगेका थिए । सडक आन्दोलनपछि संसद्ले महाभियोग लगाउने तयारी गरेपछि सन् २००८ मा उनको शासन टुंगिएको थियो । केही समय नजरबन्दमा परेका उनले उपचार गर्न भन्दै २०१६ मा पाकिस्तान छाडेका थिए । मुसर्रफलाई सन् २०१९ मा राज्यद्रोहको अभियोगमा मृत्युदण्डको सजाय सुनाइएको थियो । २००१ सेप्टेम्बर ११ मा अमेरिकाले सुरु गरेको आतंकवादविरुद्धको युद्ध मा मुसर्रफले महत्त्वपूर्ण भूमिका निर्वाह गरेका थिए । पश्चिमा देश र अतिवादी समूहको युद्धमा उनी अग्रपंक्तिमा रहे । दुवै पक्षबीच सन्तुलनकारी"
सामान छुटाउन प्राधिकरणले लिखित दबाब दिएको खुलासा,"काठमाडौं (कास) अस्वाभाविक मूल्य उल्लेख गरेर ठेकेदारमार्फत खरिद गरिएका सञ्चार उपकरण भन्सारबाट छुटाउन नेपाल दूरसञ्चार प्राधिकरणले लिखित दबाब दिएको भेटिएको छ । ग्लोबल टेन्डरबाट खरिद खरिएका सामान भन्सार जाँचपास गराउनुपर्ने दायित्व ठेकेदार कम्पनीको भए पनि सामान बुझ्ने निकाय प्राधिकरणले नै विमानस्थल भन्सारलाई पत्र पठाएर उपकरण छुटाउन दबाब दिएको तथ्य फेला परेको हो ।प्राधिकरणले विदेशबाट आउने फोनको नियमन र निगरानीका लागि ट्राफिक मनिटरिङ एन्ड फ्रड कन्ट्रोल सिस्टम जडान गर्न ग्लोबल टेन्डरमार्फत लेबनानका ठेकेदारमार्फत साइप्रसको विक्रेता कम्पनी भेनराइज सोलुसनबाट उपकरण खरिद गर्न २ करोड ३७ लाख ७० हजार अमेरिकी डलर (हालको विनिमय दरअनुसार ३ अर्ब १३ करोड २४ लाख १० हजार ६ सय) को ठेक्का दिएको थियो । ठेक्का लगाउँदा नै निश्चित कम्पनी अनुकूल हुने गरी प्राधिकरणले योग्यताका प्रावधान हेरफेर गरेपछि त्यतिबेलै खरिद प्रक्रिया शंकाको घेरामा परेको थियो ।सोही ठेक्काअन्तर्गत पहिलो लटमा १ सय ९ वटा सर्भर, २ वटा ल्यापटप र ८ वटा मोबाइल सेटको मूल्य ८८ लाख १२ हजार ८ सय ८६ डलर (हालको विनिमय दरअनुसार १ अर्ब १६ करोड १४ लाख ६ हजार १ सय ८१ रुपैयाँ) देखाएर भदौ २१ मा त्रिभुवन विमानस्थल भन्सार आइपुगेका थिए । त्यसलगत्तै दोस्रो लटका सामान पनि ल्याउने तयारी थियो । एक थान ल्यापटपकै मूल्य ५० हजार डलर र सर्भर एउटैको करिब ८० हजार डलर देखाइएपछि भन्सारका अधिकारीले खरिद मूल्यमा शंका गरेर छानबिन अघि बढाएका थिए । त्यसक्रममा भन्सार जाँचपासका लागि पेस गरिएका कागजात अध्ययन र सामानको प्राविधिक मूल्यांकन गर्दा अस्वाभाविक मूल्य देखाएको भेटिएपछि भन्सारले सामान रोकेर राखेको थियो । त्यसपछि राजनीतिक र प्रशासनिक शक्तिकेन्द्र मात्रै होइन, बिचौलिया र अन्य स्वार्थ समूहले सामान छुटाउन जोडबल गरेका थिए । एकातिर अस्वाभाविक मूल्य देखाएर कर छली र पुँजी पलायनको आशंका, अर्कातिर अख्तियार लाग्ने भयले सामान तत्कालै जाँचपास गरेर छुटाउन भन्सारका अधिकारी हच्किएका थिए । प्राधिकरणका कर्मचारी सुरुमा आफैं भन्सार धाएर सामान छुटाउने जोडबलमा लागेका थिए । भन्सारले नमानेपछि प्राधिकरणले भन्सारलाई सामान छुटाउन दबाब दिएको पत्र कान्तिपुरले फेला पारेको छ । प्राधिकरणका उपनिर्देशक अच्युतानन्द मिश्रले हस्ताक्षर गरेर २०७९ कात्तिक २ मा विमानस्थल भन्सार कार्यालयलाई पठाएको पत्रमा सामान कानुनअनुसार आएको दाबी गर्दै यथाशीघ्र कस्टम क्लियरेन्स गर्न भनिएको छ ।स्रोतका अनुसार भन्सारमा सामान रोकिएपछि हरि अधिकारी नामका व्यक्ति जाँचपास छिटो गरिदिन भन्दै पटकपटक विमानस्थल भन्सारमा पुगेका थिए । पर्दापछाडि भने सञ्चार तथा प्रविधि र अर्थ मन्त्रालयका अधिकारी तथा राजनीतिक तहदेखि अरू स्वार्थ समूह पनि सामान छुटाउने प्रयासमा लागेका थिए । त्यसक्रममा प्राधिकरणका प्रमुख पुरुषोत्तम खनालसहितका कर्मचारी पनि त्यसरी नै सक्रिय बनेका थिए । अनौपचारिक दबाब काम नलागेपछि प्राधिकरणले लिखित पत्र पठाएको थियो । विमानस्थल भन्सार कार्यालयका प्रमुख अरुण पोखरेलले लेवनानबाट आएका सामान जस्ताको तस्तै छुटाउन प्राधिकरणले पटकपटक लिखित र मौखिक रूपमा भनेको तर खरिद गरिएका सामानको मूल्य शंकास्पद भेटिएपछि आफूहरूले कुनैमा १३ प्रतिशत र कुनै उपकरणमा १८ प्रतिशतसम्म भन्सार शुल्क असुलेर जाँचपास गरिएको बताए । मूल्यमा कैफियत देखिएपछि कानुनले तोकेको अधिकतम भन्सार शुल्क असुलेर यसमाथी थप अनुसन्धान र कारबाही अघि बढाउन सम्बन्धित निकायलाई लेखी पठाएका छौं ।"
पूर्वमेयरसहित १२ जनाविरुद्ध भ्रष्टाचार मुद्दा दायर,"काठमाडौं (कास) अख्तियार दुरुपयोग अनुसन्धान आयोगले धनुषाको सहिदनगर नगरपालिकाका पूर्वप्रमुख र उपप्रमुखसहित १२ जनाविरुद्ध विशेष अदालतमा भ्रष्टाचार मुद्दा दायर गरेको छ । नगरपालिकाले आर्थिक वर्ष २०७४७५ का लागि वडा नम्बर ८ स्थित बिसरभोरा नहरदेखि गोठ कोयलपुर सीमासम्म कृषि सडक निर्माण गर्दा फर्जी कागजात बनाएर रकम हिनामिना गरेको दाबीसहित अख्तियारले मुद्दा दायर गरेको हो । उजुरी परेपछि अनुसन्धान गर्दा उपभोक्ता समितिमार्फत भएको काममा वास्तविकभन्दा बढी काम देखाएर २ लाख १२ हजार ८ सय १६ रुपैयाँ हिनामिना गरेको पुष्टि भएपछि तत्कालीन नगरप्रमुख उदयकुमार बरबरिया, उपप्रमुख शिलादेवी कापरी, तत्कालीन लेखा समिति संयोजक जैसीलाल भिनवार यादव र सुशासन समितिका संयोजक कन्हैया मुखियाविरुद्ध कैद र बिगोबमोजिम जरिवानाको मागदाबी लिइएको अख्तियारले जनाएको छ । प्रमुख प्रशासकीय अधिकृत रामकिशोर महतो, इन्जिनियर सञ्जय यादव र वडा नम्बर ८ का अध्यक्ष तनुकलाल कुसियत तथा योजना शाखा प्रमुख विन्देश्वर यादवविरुद्ध पनि हिनामिना भएको रकमबमोजिम बिगो, जरिवाना र कैद माग गरिएको छ । आर्थिक प्रशासन प्रमुख नन्दकुमार झालाई छुट्टै बिगो, त्यति नै जरिवाना र कैद सजाय तथा हिनामिना भएको रकम असुल गर्न भनिएको छ । सोही योजना सञ्चालन गर्ने जिम्मा पाएका उपभोक्ता समितिका अध्यक्ष कारी चमार, कोषाध्यक्ष रेखा कुमारी र सचिव मुकेश लखनदे यादवविरुद्ध पनि बिगो, कैद र जरिवाना तथा बिगो जफतको मागदाबी लिइएको अख्तियारका प्रवक्ता श्यामप्रसाद भण्डारीले बताए । जनप्रतिनिधि, कर्मचारी र उपभोक्ता समितिका पदाधिकारी तथा सदस्यहरूबाट गलत प्रतिवेदन बनाएर रकम हिनामिना गरेको, फर्जी कागजात पेस गरेर भुक्तानी लिएकोलगायतका कसुरमा अभियुक्त बनाइएको छ ।"
देसाईको निःसर्त प्रेम,"(काठमाडौं)नेपालको एकदिवसीय अन्तर्राष्ट्रिय मान्यता पाउँदाका साक्षी हुन् मोन्टी देसाई । नेपालले ५ वर्षअघि विश्वकप छनोटबाट यो स्थिति तय गर्दा देसाईले नजिकबाट उक्त यात्रा नियालेका थिए । तर, उनी नेपाली टोलीमा भने थिएनन् । नेपालको नाजुक एकदिवसीय अन्तर्राष्ट्रिय मान्यतालाई जोगाउने प्रमुख जिम्मेवारी अहिले उनै देसाईको काँधमा आएको छ । जिम्बावेमा २०१८ मा भएको विश्वकप छनोटमा नेपाल र अफगानिस्तानको फरक उद्देश्य थियो । १० राष्ट्र सहभागी विश्वकप छनोटबाट शीर्ष ८ राष्ट्रभित्र पर्दै एकदिवसीय अन्तर्राष्ट्रिय मान्यता पाउने दाउमा थियो नेपाली टोली ।अफगानिस्तान भने शीर्ष दुईभित्र परेर एकदिवसीय विश्वकप पुग्ने लक्ष्यमा थियो । नेपाल र अफगानिस्तान दुवै आफ्नो लक्ष्यमा पुगेका थिए । अफगानिस्तानको ब्याटिङ प्रशिक्षकको रूपमा रहेका देसाईले नजिकबाट नेपालको खेल हेरेका थिए । अफगानिस्तानसँग समूह चरणको खेलमा उनले नेपाली ब्याटरको अझ बढी गहिराइ देखेका थिए । कप्तान पारस खड्काले ८२ बलमा ७५ रन बनाए पनि नेपालले अफगानिस्तानलाई १ सय ९५ रनको चुनौतीमात्र दिन सकेको थियो । नेपाली क्रिकेटसँग पटकपटक जोडिने उनै देसाई सोमबारबाट औपचारिक हिसाबमै नेपालको प्रमुख प्रशिक्षक बनेका छन् । १० दिनअघि नै नेपाल आएर प्रशिक्षण उनले दिन सुरु गरे पनि राष्ट्रिय खेलकुद परिषद् र युवा तथा खेलकुद मन्त्रालयको उल्झनका कारण देसाईको नियुक्तिमा ढिलाइ भएको थियो । नेपाल क्रिकेट संघ (क्यान) का अध्यक्ष चतुरबहादुर चन्दले देसाईको नियुक्ति ढिलाइ भएको जनाउँदै एकदिवसीय अन्तर्राष्ट्रिय मान्यता बचाउने चुनौतीमाझ उहाँबाट राम्रो नतिजा निस्कने अपेक्षा गरिएको बताए । देसाईको नेपाली क्रिकेटसँगको सम्बन्ध एक दशकभन्दा पुरानो छ । सन् २०१२ मा नेपाल पहिलो पटक ट्वान्टी२० विश्वकप छनोटमा खेल्दै थियो । देसाई पनि क्यानडाको परामर्श प्रशिक्षकको रूपमा यूएई पुगेका थिए र नेपालको खेल हेरेका थिए । शक्ति गौचनले डेनमार्कसँगको खेलमा ह्याट्रिक विकेट लिए । इन्डियन प्रिमियर लिग (आईपीएल) को टोली राजस्थान रोयल्समा देसाईले प्रशिक्षक र ट्यालेन्ट स्काउटको भूमिकामा ७ वर्ष बिताए । उनैले नै शक्तिलाई सन् २०१२ मा राजस्थानमा ट्रायल दिने व्यवस्था मिलाएका थिए । त्यसको अर्को वर्ष भुवन कार्की त्यही बाटोबाट राजस्थान पुग्नेक्रममा रहे पनि क्यानको फितलो व्यवस्थापनका कारण जान पाएका थिएनन् । त्यही भएर पारस खड्का, शरद भेषावकर, वसन्त रेग्मीसँगको आफ्नो सम्बन्ध केलाउँदै थिए दसाई । यसअघि पनि उनी नेपालको प्रमुख प्रशिक्षक बन्नेक्रममा थिए । तर, आईपीएलमा विभिन्न टोलीसँगको सम्बन्धका कारण लामो छुट्टी माग्दा त्यो बाधक बन्ने गरेको थियो । वर्षको २ सय ४० दिन नेपाली क्रिकेटसँग बसेर काम गर्नेगरी अहिले उनले २ वर्षे सम्झौता गरेका छन् । मंसिर अन्तिममा अर्का भारतीय प्रशिक्षक मनोज प्रभाकरसँगको सम्बन्धलाई क्यानले टुंग्याएको थियो भने डिसेम्बर अन्तिमपछि देसाई पनि वेस्ट इन्डिजको ब्याटिङ प्रशिक्षकसँगको सम्झौता पुरा गर्दै खाली भएर बसेका थिए । नेपालले फेब्रुअरी १४ देखिको ३२ दिनमा विश्वकप लिग २ मा १२ एकदिवसीय अन्तर्राष्ट्रिय खेल्दै छ र त्यसमा ८ खेल जितेमात्र नेपालको मान्यता यथावत रहने समीकरण छ । ठूलो चुनौती रहेकामा कुनै दुईमत भएको उनले बुझेका छन् । धेरै उद्देश्य मनमा राखेर आएको छु र नेपाली क्रिकेटसँग प्रतिबद्ध रहने छु । नेपाली क्रिकेटलाई स्थापित गर्न म यहाँ आएको छु, सोमबार मिडियासामु प्रस्तुत भएपछि देसाईले भने, नेपाली क्रिकेटमा रहेका हल्ला र समस्यालाई मैदानबाहिर नै राखेर टिमलाई एकताबद्ध गर्दै ड्रेसिङ रुमलाई खुसी तुल्याउन चाहन्छु । मैले टिमबाट एकरुपको प्रदर्शन अपेक्षा गरेको छु ।उनले आफैंलाई स्थापित हुन केही समय लाग्ने र यहीक्रममा टिमको संरचना विकास गर्दै जाने बताए । सन् २०१७ मा नेपाली टिम मलेसियामा भारतलाई पराजित गर्दै यू१९ एसिया कपको सेमिफाइनल पुगेको थियो । विनोद दासको प्रशिक्षणमा रहेको त्यो नेपाली यू१९ टोलीमा देसाई ब्याटिङ प्रशिक्षक थिए । सोही टोलीका एक प्रमुख खेलाडी रोहित पौडेल अहिले नेपालका कप्तान छन् । रोहित धेरै नै परिपक्व बनेर लामो यात्रा बनाइरहेको खेलाडी भएको उनले सुनाए । नाबालिग बलात्कारको अभियोग लागेका सन्दीप लामिछानेलाई नेपालको २० सदस्यीय टोलीमा बोलाउँदा भइरहेको ठूलो आलोचनाको विषयमा देसाईले सबै प्रक्रिया पुरा गरेर आएकाले नै उनलाई टोलीमा राखिएको बताए । क्यान अध्यक्ष चन्दले नामिबिया र स्कटल्यान्डविरुद्ध हुने विश्वकप लिग २ त्रिकोणात्मक शृंखलामा सन्दीपलाई टोलीमा राख्ने वा नराख्ने निर्णय छनोटकर्ता र प्रशिक्षकको भएको तर्क गरे । नेपालसँगको निःसर्त प्रेमका कारण आफू नयाँ जिम्मेवारी लिन आएको बताउँदै देसाई मिडियासामु निकै विश्वस्त र हँसिलो मिजासमा प्रस्तुत भएका थिए । नेपाली क्रिकेटमा पछिल्लो एक वर्षमा यो विश्वास र मिजास विरलै देखिएको थियो ।"
एकै विधामा अञ्जन र आसिफ,"काठमाडौं (कास) १९ औं संस्करणमा आयोजना हुने एनएसजेएफ पल्सर स्पोटर््स अवार्डअन्तर्गत पिपल्स च्वाइस विधामा फुटबलका अञ्जन विष्ट, क्रिकेटका आसिफ शेख, भलिबलकी उषा भण्डारी, टेनिसकी अभिलाषा विष्ट र पौडीकी डुवाना लामा प्रतिस्पर्धी बनेका छन् ।नेपाल खेलकुद पत्रकार मञ्च (एनएसजेएफ) ले सोमबार पिपल्स च्वाइस विधाको मनोनयन सार्वजनिक गरेको हो । अवार्ड फागुन २३ मा नेपाल प्रज्ञा भवनमा हुनेछ । सर्वसाधारणको भोटिङबाट चुनिने विधा भएकाले एक महिनाअघि नै मनोनयन सार्वजनिक गरिएको मञ्चले जनाएको छ । मनोनयन सार्वजनिक कार्यक्रममा उषा र आसिफको उपस्थिति थियो भने अन्य खेलाडी देशबाहिर रहेकाले अनुपस्थित रहे ।यस पिपल्स च्वाइसको विजेता चयन ईसेवामार्फत भोटिङ, फेसबुक लाइक, आयोजक मञ्चका सदस्यको मत र राष्ट्रिय खेल संघका मुख्य प्रशिक्षकको मतका आधारमा हुनेछ । त्यसमा ईसेवा भोटिङको मतभार ५० प्रतिशत रहने आयोजकले जनाएको छ । मनोनयनमा परेका खेलाडीको छनोट उनीहरूले पाएको सफलता र चर्चाका आधारमा गरिएको मञ्चको खेलाडी छनोट समितिका संयोजक अञ्जन खड्काले जानकारी गराए । मञ्चले डिजिटल पेमेन्ट पार्टनरका लागि सोमबार नै ईसेवासँग थप दुई वर्षका लागि सम्झौता नवीकरण गरेको छ । सम्झौतामा मञ्चका अध्यक्ष दुर्गानाथ सुवेदी र इसेवाका हेड अफ विजनेस डेभलपमेन्ट आशिष प्रसाईंले हस्ताक्षर गरेका थिए । प्रसाईंले लामो समयदेखि निरन्तर हुँदै आएको स्पोर्ट्स अवार्डसँग जोडिन पाउनु संस्थाका लागि खुसी पक्ष भएको बताए । पिपल्स च्वाइससहित अवार्ड ९ विधामा प्रदान गरिनेछ । वर्षका उत्कृष्ट पुरुष, महिला र युवा खेलाडी, वर्षका प्रशिक्षकको मनोनयन पनि केही दिनमै सार्वजनिक गरिने मञ्चले बताइएको छ । लाइफटाइम एचिभमेन्ट अवार्ड, पारा एथलिट सम्मान, स्पेसल अवार्ड र एसियन स्पोर्ट्स जर्नालिस्ट अवार्ड भने कार्यक्रमकै दिन फागुन २३ मा हुनेछ ।वर्ष पुरुष, महिला, युवा, पिपल्स च्वाइस तथा प्रशिक्षकका विजेताले पल्सर मोटरसाइकल पुरस्कार जित्नेछन् । यसपालि युवामा थपेर पाँच विधामा मोटरसाइकल प्रदान गर्न लागेको अध्यक्ष सुवेदीले बताए । अन्य विधाका विजेताले ५० हजार रुपैयाँ पाउनेछन् । स्पोर्ट्स अवार्डको मुख्य प्रायोजकमा हंशराज हुलासचन्द एन्ड कम्पनी हो ।"
कोरियाली सन आठौंपल्ट उत्कृष्ट,सोल (एएफपी) दक्षिण कोरियाली कप्तान सन ह्युङमिनले सोमबार लगातार छैटौंपल्ट बेस्ट फुटबलर इन एसिया अवार्ड जितेका छन् । उनले यस अवार्डमा दसमध्ये कीर्तिमान आठ संस्करणमा सफलता हात पारेका हुन् । यो अवार्ड एसियाका उत्कृष्ट खेलाडीलाई प्रदान गरिन्छ ।इंग्लिस प्रमियर लिग क्लब टोटेनहम हर्टस्परका फरवार्ड सनको नेतृत्वमा दक्षिण कोरिया कतारमा भएको विश्वकप २०२२ मा समूह चरणको अन्तिम खेलमा पोर्चुगललाई २१ ले हराएर अन्तिम १६ सम्म पुगेको थियो । ३० वर्षीय उनले प्रिमियर लिगका ३५ खेलमा ३२३ गोल गर्दै गत सिजन २०२१२२ मा लिभरपुलका फरवार्ड मोहम्मद सलाहसँगै गोल्डेन बुट हात पारेका थिए । एसियाली फुटबल महासंघ (एएफसी) का सदस्य देशका ४० पत्रकार र एसियाली फुटबलका विज्ञ २० जनाको मूल्यांकनको आधारमा सर्वाधिक २ सय ५६ अंक प्राप्त गर्दै उनले बेस्ट फुटबलर इन एसिया २०२२ अवार्ड जितेका हुन् ।पोर्चुगज क्लब एफसी पोर्टोका इरानी फरवार्ड मेहेदी तारेमी दोस्रोमा रहे । विश्वकपमा अर्जेन्टिनाविरुद्ध २१ को जितमा निर्णायक गोल गरेका साउदी अरेबियाका सलेम अल दावसारी (अल हिलाल एसएफसी) तेस्रो भए ।
तेज र निशा उत्कृष्ट,काठमाडौं (कास) गोल्डेन एथलेटिक्स मिटमा पुलिसका धावक तेजबहादुर कार्की र लुम्बिनी प्रदेशकी धाविका निशा चौधरी सर्वोत्कृष्ट खेलाडी चुनिएका छन् । एथलेटिक्स परिवार नेपालद्वारा आयोजित दुईदिने प्रतियोगितामा उनीहरू सर्वोत्कृष्ट भएका हुन् । तेजबहादुरले सोमबार पुरुष ८ सय मिटर दौडमा स्वर्ण जितेका थिए । उनले दौड पूरा गर्दा १ मिनेट ५८४ सेकेन्ड लगाए । पुलिसका नागेश्वर ऐर १ मिनेट ५८९ सेकेन्डबाट दोस्रो र सुदूरपश्चिमका कुशल जैसी २ मिनेट ०३९ सेकेन्डबाट तेस्रो भए । निशाले २०० मिटर दौडमा २५७१ सेकेन्डबाट स्वर्ण जितेकी थिइन् । एपीएफकी रमिताकुमारी थारुले २६७२ सेकेन्डबाट रजत र पुलिसकी लक्ष्मी साउदले २८४६ सेकेन्डबाट कांस्य जितेका थिए । सोमबार ५ हजार मिटर दौडमा एपीएफका सन्जीव नेपाली विजेता भए । उनले १५ मिनेट ५३०३ सेकेन्डमा दौड पुरा गरे । पुलिसका सन्तोषनाथ योगी दोस्रो र प्रकाश सिंह तेस्रो भए । सोही दुरीमा महिलातर्फको स्वर्ण धादिङकी सन्तोषी श्रेष्ठले जितिन् । उनले निर्धारित दुरी १७ मिनेट ३७ सेकेन्डमा पार गरिन् । पुलिसका राममाया बुढा दोस्रो र रेखा विष्ट तेस्रो भए । पुरुष २०० मिटर दौडमा एपीएफका शिवराज पार्कीले २२ दशमलब ३७ सेकेन्डबाट स्वर्ण जिते । एपीएफकै नीरप्रताप महतोले दोस्रो र काठमाडौंका अरुण महतोले तेस्रो स्थान निकाले ।महिला ८०० मिटरमा एपीएफकी फुलमती राना २ मिनेट २३ दशमलब ५ सेकेन्डबाट स्वर्ण जित्न सफल भइन् । एपीएफकै आशा रावत दोस्रो र सीमा चौधरी तेस्रो भए ।ट्रिपलजम्पमा एपीएफका सलिम देवान १३४८ मिटर जम्प गर्दै स्वर्ण जिते । एपीएफकै चन्द्रदेव जोशी १३४५ मिटरबाट दोस्रो र रामकुमार लामिछाने १३३५ मिटरबाट तेस्रो भए । महिलामा पुलिसकी सीमा चौधरी १०२९ मिटरबाट पहिलो भइन् । एपीएफकी इन्जिता राई ९८६ मिटरबाट दोस्रो र पुलिसकी सुमित्राकुमारी चौधरी ९५४ मिटरबाट तेस्रो भए ।ज्याभलिन थ्रो पुरुषमा एपीएफका रमेश पोखरेल विजेता भए । उनले ५२५५ मिटर थ्रो गरे । एपीएफकै मनोज डगौरा दोस्रो र पुलिसका पुस्कल खड्का तेस्रो बने । महिलामा चन्द्रकला लाम्गादे ४२१३ मिटर थ्रो गर्दै स्वर्ण जित्न सफल भइन् । एपीएफकी सीमा थारु दोस्रो र वसन्ती चौधरी तेस्रो भए ।पुलिसका पुस्कल खड्का ११७४ मिटर फाल्दै सटपुटको स्वर्ण जित्न सफल भए । पुलिसका रुपेश भण्डारी दोस्रो र एपीएफका मिलन चौधरी तेस्रो बने । महिलामा पुलिसकी चन्द्रकला लाम्गादे पहिलो बनिन् । पुलिसकै वसन्ती चौधरी दोस्रो र गोरखाकी मञ्जु गुरुङ तेस्रो भए । चार गुणा ४०० मिटर मिक्स रिलेमा एपीएफको टिम च्याम्पियन बन्यो । लुम्बिनी दोस्रो र पुलिस तेस्रो भए ।
धनुषामा राष्ट्रिय महिला हक्की सुरु,"धनुषा (कास) धनुषाको नक्टाझिझमा पाँचौं सहाना प्रधान स्मृति राष्ट्रिय महिला हक्की प्रतियोगिता सुरु भएको छ । पहिलो दिन लुम्बिनीले प्रदेश १ लाई २० ले पराजित गर्दा पूजा कुमारीले २ गोल गरिन् । उनी वुमन अफ द म्याच भइन् । अर्को खेलमा आर्मीले सुदूरपश्चिम प्रदेशमाथि ६० को जित पाइन् । तीन गोल गरेकी सीतामाया बल वुमन अफ द म्याच भइन् । अर्को खेल मधेसले गण्डकीलाई ४२ ले हरायो । विजेताकी कुमकुम वुमन अफ द म्याच भइन् । मिथिला नगरपालिका धनुषा र नेपाल हक्की संघको सहयोगमा हिमालयन युवा क्लब मैदानमा प्रतियोगिता माघ २८ सम्म चल्नेछ । लिगकम नकआउटका आधारमा हुने स्पर्धामा कर्णालीबाहेक ६ प्रदेश र नेपाल आर्मी गरी ७ टिम सहभागी रहेको हक्कीका राष्ट्रिय प्रशिक्षक बाबुराम नेपालले बताए । समूह ए मा वाग्मती, सुदूरपश्चिम र गण्डकी प्रदेश तथा समूह बी मा प्रदेश १, लुम्बिनी, मधेस र आर्मी टिम छन् । विजेताले ७५ हजार, उपविजेताले ४० हजार र तेस्रोले २५ हजार पुरस्कार पाउनेछन् ।"
न्यु डायमन्ड विजयी,"काठमाडौं (कास) न्यु डायमन्ड युथ स्पोर्ट्स क्लबले छैटौं केएनपी नेरोलेक राष्ट्रिय महिला भलिबल प्रतियोगितामा साबिक विजेता एपीएफ क्लबलाई पराजित गरेको छ । दुवै टोली फाइनल पुगिसकेका छन् । यो लिगको अन्तिम खेल थियो । त्यसमा डायमन्डले २५२१, २५१९, २१२५, २५२१ ले खेल जितेको थियो । डायमन्डले लिगका तीन खेल जित्दै फाइनल पुगेका हो । न्यु डायमन्डकी सलिना बुढामगर प्लेयर अफ द म्याच भइन् । अर्को खेलमा त्रिभुवन आर्मी क्लबविरुद्ध पुलिसले प्रतिस्पर्धात्मक खेलमा २४२६, २६२४, २६२४, २५२० ले जित निकाल्यो । दुवै टोली उपाधि दौडबाट बाहिरिसकेको अवस्थामा यो खेल औपचारिकमात्र थियो । पुलिसकी मनीषा चौधरी प्लेयर अफ द म्याच भइन् । मंगलबार फाइनल प्रतिस्पर्धा हुनेछ ।"
भुवनेश्वरीलाई सफलता,धनगढी (कास) विद्यालयस्तरीय यू१९ लिटिल फ्लावर टी२० प्रिमियर लिग क्रिकेटमा सोमबार कञ्चनपुरको भुवनेश्वरी विद्यामन्दिर र नव बालबाटिका विद्या मन्दिर कैलाली विजयी भएका छन् । फाप्ला क्रिकेट मैदानमा भुवनेश्वरीले धनगढीको शारदा विद्या निकेतनलाई ४ रनले हरायो । टस जितेको भुवनेश्वरीले २० ओभरमा ७ विकेट गुमाई १ सय २० रन जोड्यो । जवाफमा शारदाले ७ विकेट गुमाएर १ सय १६ रनमात्रै जोड्यो । प्लेयर अफ द म्याच भुवनेश्वरीका खगेन्द्र ठगुन्ना भए । दोस्रो खेलमा नव बालबाटिकाले वेस्टर्न क्रिस्टल एकेडेमीमाथि ९० रनको जित पायो । टस जितेको बालबाटिकाले ५ विकेट गुमाई १ सय ८८ रन बनायो । जवाफमा वेस्टर्न पूरा ओभरमा ९८ रनमै समेटियो । बालबाटिकाका प्रकाश जैसीले ७ छक्का र ६ चौकासहित अविजित ७८ रन बनाए । उनी म्यान अफ द म्याच भए ।
चौबिसे सेमिफाइनलमा,"धनकुटा (कास) सहिद रामकृष्ण श्रेष्ठ स्मृति प्रतिष्ठान धनकुटाद्वारा आयोजित अन्तर पालिकास्तरीय नकआउट महिला फुटबल प्रतियोगितामा चौबिसे सेमिफाइनल पुगेको छ । सोमबार चौबिसेले छथर जोरपाटी गाउँपालिकालाई ७० ले हरायो । चौबिसेका समीक्षा पौडेलले १, नवीना मगरले २, आशिका बोहराले २, जेनिशा मगरले १ र अनुजा प्रधानले १ गोल गरे । वुमन अफ द म्याच नवीना भइन् ।"

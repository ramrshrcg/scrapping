शीर्षक,विवरण
रुसयुक्रेन युद्धमा मारिने नेपाली चार पुगे,"रुसी उच्च तहसँगै छलफल भइरहेको छ । यसबारेमा नेपाल सरकारले छिटै आफ्नो स्पष्ट धारणा सार्वजनिक गर्नेछ, परराष्ट्रमन्त्री साउदले भने, कुनै निर्णय गर्नुभन्दा अघि यतिबेला आवश्यक सूचनाहरू संकलन गरिरहेका छौं । उनले संयुक्त राष्ट्रसंघको जलवायु परिवर्तनसम्बन्धी सम्मेलन कोप२८ पछि रुसयुक्रेन युद्धमा संलग्न नेपालीका बारेमा पनि सरकारले आफ्नो धारणा सार्वजनिक गर्ने बताए । रुसका लागि नेपाली राजदूत मिलन तुलाधरले पनि विस्तृत विवरण आउन बाँकी नै रहेको बताए । युद्धमा नेपाली मारिएका छन् । यसबारेमा अहिले नै थप भन्ने कुरा केही छैन, उनले कान्तिपुरसँग भने, कुन स्थानको लडाइँमा नेपालीको मृत्यु भएको भन्नेबारेमा पत्ता लागेको छैन । त्यसैगरी युक्रेनी सेनाको नियन्त्रणमा रहेका बर्दियाका २३ वर्षीय विवेक खत्रीको पनि रिहाइ भएको छैन । रुसको एयरबोर्न फोर्स बाट युक्रेन पुगेका खत्रीलाई युक्रेनी सेनाले पक्राउ गरेको खबर परिवारले गत असोज २७ मा पाएको थियो । युक्रेन मामिला हेर्ने जर्मनीस्थित नेपाली दूतावासले खत्रीको रिहाइका लागि युक्रेनलाई अनुरोध गरिएको जनाएको छ । खत्री २०७९ कात्तिक ६ मा शैक्षिक परामर्शदाता एनईओ नेपाल मार्फत मस्कोस्थित कलेज अफ टेक्नोलोजी एन्ड फाइनाइन्समा अध्ययनका लागि पुगेका थिए ।२०७८ फागुन १२ मा रुसले युक्रेनमाथि आक्रमण गरेपछि युद्ध अझै पनि जारी छ । रुसयुक्रेन युद्धपछि झन्डै १२ सय नेपालीले युक्रेन छाडेका थिए । युक्रेनविरुद्धको युद्धपछि रुसले नेपालीलाई आफ्नो सेनामा भर्ती गराइरहेको छ । उसले ६ महिनाअघि मात्रै सैन्य समूहमा न्यूनतम एक वर्ष सेवा गर्ने विदेशीलाई नागरिकता नै दिने र अन्य सेवामा भन्दा चार गुणा बढी तलब दिने गरी कानुन जारी गरेपछि नेपाली युवाको आकर्षण बढेको छ । वैदेशिक रोजगार विभागका अनुसार श्रमस्वीकृति लिएर पछिल्लो १६ महिनामा ५ सय ९६ जना नेपाली रुस गएका छन् । सबैभन्दा बढी पछिल्लो चार महिनामा ३ सय ४ जना गएको देखिन्छ । साउनमा ५३, भदौमा १ सय ६१, असोजमा ४७ र कात्तिकमा ४३ जना नेपाली रुस गएको देखिन्छ । अध्यागमन विभागका अनुसार २०२२ को जनवरीदेखि नोभेम्बर २०२३ सम्म अध्ययन, श्रम र भिजिट भिसामार्फत २९ सय जना रुस गइसकेका छन् । गत साउन ६ मा रुस पुगेका सप्तरीका एक व्यक्तिले रुसले झुक्याएर आफूहरूलाई युक्रेनको रेड जोन फ्रन्ट लाइन मा लड्न पठाएको कान्तिपुरलाई बताए । मलाई जुलाईमा अनुवादकमार्फत रुसी सेनासँग सम्झौता गराइएको हो । दुर्भाग्यवश, अनुवादकले सम्झौताका सर्तहरूका बारेमा गलत जानकारी दिए । हामीलाई स्वयंसेवकका रूपमा मात्रै काम गर्ने र युक्रेनमा जान आवश्यक नहुने भनिएको थियो ।केवल रुसी सेनाको सहयोगीका रूपमा काम गर्ने भनिएको थियो, उनले कान्तिपुरसँग भने, तर केही साता तालिम दिएर लड्न युक्रेन पठाइयो । हामीले सम्झौता खारेज गर्न चाहेमा रुसी सेनालाई शुल्क तिर्नॅपर्ने हुन्छ । अहिले उनीहरूले हामीलाई पहिले उपलब्ध गराइएका सबै जानकारी अस्वीकार गरिरहेका छन् । रुसी सेनामा लैजानका लागि काठमाडौंमा विभिन्न तहमा बिचौलियाहरू सक्रिय रहेको भन्दै नेपाल प्रहरीको केन्द्रीय अनुसन्धान ब्युरो (सीआईबी) ले समेत अनुसन्धान थालेको छ ।"
रुसी बंकरमा बिलायो ऋण तिर्ने सपना,"मंगलबार एकाएक परराष्ट्र मन्त्रालयबाट राजकुमारको मृत्यु भएको पत्र आएपछि रोक्का परिवार स्तब्ध बनेको छ । उनका जेठा दाजु सुमनकुमारले सेनामा नजान पटकपटक सम्झाउँदा पनि म फौजमा काम गरेको मान्छे एक वर्ष त हो भन्दै भिजिट भिसामा गएको बताए । जागिर छोडेर व्यापार गर्यो, आर्थिक संकटमा परेपछि भाइ विछिप्त भएको थियो, उनले भने, व्यापारमा सफलता मिलेन, विदेश जान्छु भन्थ्यो, पहिला अरू काम खोज्छु केही नभए एक वर्ष रुसको सेनामा भए पनि काम गर्छु भनेको थियो । त्यहाँ पुगेपछि कहिल्यै सम्पर्क भएन । राजकुमारका जेठा छोरा राजधानीकै एक विद्यालयमा पढिरहेका छन् । उनकी श्रीमती र १६ महिनाकी छोरीलाई भने हेरचाहका लागि दसैंअघि गाउँ ल्याइएको थियो । दुई साताअघि तालिमका क्रममा बंकरभित्र मृत्यु भएको खबर मंगलबार मात्रै परिवारले पाएको हो । सुमनकुमार भाइको शव ल्याउन चाँजो मिलाउन परराष्ट्र मन्त्रालयतिर हिँडेका छन् । ऋणको भारीले भाइ त गुमाइसक्यौं । अब शव ल्याउन निकै कठिन छ भन्छन् । घरमा १६ महिनाकी सुत्केरी बुहारी बेहोस छे, उनले भने, भिजिट भिसामा गएको मान्छे कसरी सेनामा भर्ती भएको पत्तै पाएनौं । एकाएक तालिमका क्रममा मृत्यु भयो भनेर खबर आयो । अझै पनि विश्वास लागेको छैन । गाउँमा सहयोगी र मिलनसार राजकुमारको खबरले गाउँ नै स्तब्ध बनेको त्रिभुवन माध्यमिक विद्यालयका प्रधानाध्यापक सन्तोष श्रेष्ठले बताए । रुसयुक्रेन युद्धपछि रुसी सेनामा सहजै भर्ना पाउने हल्लाले उनी त्यहाँ गएको एक आफन्तको भनाइ छ ।"
समानुपातिक प्रणाली दुरुपयोगसम्बन्धी रिटमा बुधबारदेखि अन्तिम सुनुवाइ,"रास्वपाका सांसद अर्याल आर्थिक तथा पिछडिएको क्षेत्र र खसआर्य नभई ठूला पर्यटन व्यवसायी हुन्, रिटमा उल्लेख छ, डा कार्की काठमाडौं मेडिकल कलेजकी पूर्वसीईओ तथा राना मगर एक गैरसरकारी संस्थाको संस्थापक अध्यक्ष भएकाले उनीहरूलाई सामाजिक वा सांस्कृतिक दृष्टिले पिछडिएका महिला भन्ने आधार छैन । यसैगरी आर्थिक, सामाजिक र शैक्षिक दृष्टिकोणले पछाडि परेकालाई समानुपातिक सिद्धान्तको आधारमा राज्यमा सहभागी गराउने जिम्मेवारीको विपरीत सबै दलहरूले समानुपातिक कोटामा सिफारिस गरेको रिटमा उल्लेख छ । समानुपातिक निर्वाचन प्रणालीबमोजिम हुने प्रतिनिधिसभाको निर्वाचनका लागि राजनीतिक दलले उम्मेदवारी दिँदा जनसंख्याको आधारमा महिला, दलित, आदिवासी जनजाति, खस आर्य, मधेसी, थारू, मुस्लिम, पिछडिएको क्षेत्र समेतबाट बन्द सूचीका आधारमा प्रतिनिधित्व गराउने व्यवस्था संघीय कानून भए पनि दलहरूले त्यसको विपरित सांसद बनाएकाले त्यो सबै बदर हुनुपर्ने रिटको माग छ । संविधानको धारा ८४ (२) मा यही प्रयोजनका लागि समानुपातिक निर्वाचन प्रणाली राखिएको भए पनि दलहरूले त्यसको उल्लंघन गरेको रिटमा उल्लेख छ । संविधानले सीमान्तकृत समुदायलाई समानुपातिक समावेशी सिद्धान्तका आधारमा अवसर पाउने हकलाई मौलिक हक भनी परिभाषित गरिसकेकाले पनि उनीहरूका लागि गरिएको व्यवस्थामा पटकपटकमौका पाएकाहरू र शासनमा रहेकाहरूलाई पुनः सांसद बनाउन संविधान र विधिशास्त्र दुवैका दृष्टिले नमिल्ने हुँदा दलहरूको सिफारिसमा निर्वाचन आयोगले बनाएको समानुपातिक प्रणालीको सूची खारेज हुनुपर्ने अर्का रिट निवेदक वरिष्ठ अधिवक्ता बालकृष्ण न्यौपानेको तर्क छ ।"
बुढेसकालमा चिया पसलको भर,"आइतबार दिउँसोको यो दृश्य सोमनाथ र गीतादेवीले कोटहीमाई६ स्थित मर्चवारीमाई मन्दिर परिसरमा सञ्चालन गरिरहेको नास्ता पसलको हो । तीन वर्षदेखि चिया र पकौडी बिक्री गर्दै आएका दम्पतीले पसलको नाम जुराएका छैनन् । एउटा खाटमा दुईवटा चुला जडान गरेर चिया र खाजा पकाउँदै आएका छन् उनीहरूले । पश्चिमपट्टि ग्राहकका लागि एउटा खाट, दुईवटा बेन्च र दुईवटा कुर्सी राखेका छन् । ग्राहक र घुम्ती पसललाई जस्तापाताको छानो हालेर ओत दिएका छन् । अहिले केही चिसो सुरु भइसकेको छ । चिया धेरै खपत हुन्छ । गर्मीमा चियाको साटो चिसो खोज्ने ग्राहक बढी हुन्छन् । त्यसैले घुम्तीभित्र एउटा फ्रिज पनि राखेका छन् तर जाडोमा उपयोग छैन । घुम्ती पसलमा बिस्कुट, दालमोठ, भुजिया, पाउरोटीजस्ता खिचिरमिचिर समान सजाएका छन् । तर, यी दम्पतीको मुख्य व्यापार चिया र पकौडा नै हो । चिया बाह्रैमास चल्छ । पकौडा भने सिजनअनुसार तरकारीको बनाउने गरेको सोमनाथ सुनाउँछन् । गर्मीयाममा सर्वसाधारण हरियो केराका पकौडा रुचाउँछन् । अहिले भने काउलीको सिजन छ । काउलीका चानामा बेसन मोलेर तयार पकौडा र अदुवा मिसाएर पिसेको चट्नीले स्थानीयको मन जितेको उनले बताए । हातखुट्टा बलिया हुन्जेल दम्पतीले खेतीपाती गरेर गुजारा गर्दै आएका थिए । ३४ कट्ठा जमिनको उब्जनीले बूढाबूढी लाई पुग्ने गरेको सोमनाथले सुनाए । हामी दुई प्राणी त हौं, सोमनाथले भने, दुई छोरीको बिहेबारी भएदेखि दुईजना मात्रै छौं । दुई छोरीको गाउँछिमेकमै बिहे भएको उनले बताए । उनका अनुसार जेठी छोरीबाट तीन नाति र एक नातिनी, कान्छीबाट दुई नाति र एक नातिनी जन्मिसकेका छन् । दुःख, बिरामी परेका बेला छोरीज्वाइँले सघाउँछन् । तर, दैनिक गुजाराका लागि पसल सञ्चालन नगरी उपाय नभएको उनले बताए । पसल रहेको स्थानबाट घर एक किलोमिटर टाढा छ । प्रत्येक दिन बिहानै ५ बजे आफू पसलमा आउने गरेको सोमनाथले सुनाए । त्यसका लागि बिहान ४ बजे उठेर नित्यकर्म पूरा गर्छन् । पत्नी गीतादेवी खाना लिएर १० बजे पसल आइपुग्छिन् । पसलका लागि आवश्यक सामान दिनदिनै खरिद गर्नुपर्ने सोमनाथले सुनाए । शनिबार बिहान दुई हजार रुपैयाँको सामान ल्याएर पसलमा राखेका थिए । दिनहुँ मैदा, चिनी, मिठाई, गोभी, मसला खरिद गर्छन् । खर्च र कमाइ बराबरजस्तै हुन्छ, उनले भने, पसलको आम्दानीबाट नुन, तेल, हर्दी, मसला र लत्ताकपडा किन्न पुग्छ । दैनिक ६ लिटर दूध खरिद गर्नुपर्छ । बिहान ६७ बजेबाट स्थानीय चिया पिउन आइपुग्छन् । बिहान ३४ लिटर दूधको चिया बिक्री गर्छन् । त्यसपछि २३ लिटर दूधको चिया बेच्ने गरेको उनले बताए । यहाँ प्रतिकप चियाको मूल्य १० रुपैयाँ छ । सहर बजारमा जस्तो चियाका पारखी गाउँमा नहुने उनले बताए । उनका अनुसार स्थानीयले मुस्किलले दिनमा एक कप चिया पिउँछन् । मन्दिरमा पूजापाठ र कीर्तनका बेला चिया धेरै बिक्री हुने उनले बताए । साँझ पर्न थालेपछि खानपिनको जोहो गर्न गीतादेवी उज्यालोमै घर पुग्छिन् । सोमनाथ व्यापार सकेर साँझ ८ बजे पसलबाट फर्किन्छन् । यहाँका स्थानीय र घुमफिरमा आउनेका लागि यी दम्पतीको लगन र मिहिनेत चासोको विषय बन्छ । ग्राहकको सेवा गर्न मौर्य दम्पती कुनै कसर बाँकी राख्दैनन् । तर, दुवैको स्वास्थ्य अनुकूल छैन । उनीहरूलाई बिरामले च्याप्दै गएको सोमनाथ सुनाउँछन् । उनका अनुसार गीतादेवीलाई घुँडा दुख्ने समस्याले गाँजेको धेरै भयो । १५ वर्षदेखि यस्तो समस्याले सताइरहेको उनले बताए । घुँडा दुखेर हिँडडुल गर्न सक्दिनँ, गीतादेवीले भनिन्, धेरै ठाउँ डुलेर दबाई गरे पनि निको भएको छैन । उपचारका लागि नजिकै मझगावा स्वास्थ्यचौकीदेखि बुटवल, भैरहवा र भारतका विभिन्न स्थान पुगेको उनले बताइन् । पसलबाट भएको आम्दानीबाट उपचार खर्च नपुग्ने उनको भनाइ छ । त्यसैले ऋण जोहो गरेर दबाई खानुपरेको छ उनले ।सोमनाथ पनि बिरामी छन् । उनलाई १० वर्षदेखि श्वास फुल्ने समस्या छ । धेरैबेर उभिएर काम गर्दा श्वास ठप्पै हुन्छ । उनी भने दिनभरि उभिएरै चिया पकाइरहेका हुन्छन् । जति उपचार गरे पनि श्वास बढ्न नरोकिएको उनले बताए । समस्या बढेपछि बुटवल, भैरहवाका अस्पताल पुगेर जँचाए । आर्थिक अभावले गर्दा उपचार नियमित हुन सकेन । निको हुन्न के गर्ने ? उनले भने, मरे भने पनि मरिहाले भन्दै काम गरिरहेको छु, गुजारा गर्नै पर्यो । पसलबाट फर्केपछि कहिलेकाहीँ बिरामले च्याप्ने गरेको उनी सुनाउँछन् । त्यस्तो बेला सहयोग गर्ने कोही छैन । छोरीको घर टाढा छ । घरमा बूढाबूढी मात्र रहेकाले आफू मरे बुढिया र बुढिया मरे आफूले छिमेकीलाई जानकारी दिने भन्दै बस्ने गरेको उनले सुनाए । उसको घुँडा दुख्छ, मेरो श्वास फुल्छ, उनले भने, नसहेर के गर्ने, पैसा भएमात्र उपचार हुन्छ, चिया बेचेको कमाइले साँझबिहान खान ठिक्क हुन्छ ।अचेल खेतीपाती महँगो भएको छ । त्यसमाथि जाँगर छैन । जमिन बाँझो नराख्न छोरीज्वाइँलाई जमिन दिएका छन् । उनका अनुसार ट्र्याक्टरले खेत जोतेको एक घण्टाको ६ हजार रुपैयाँ खर्च लाग्छ । मल र बीउ उस्तै महँगो । गाउँघरमा सहुलियतको नेपाली मल उपलब्ध छैन । भारतबाट लुकीछिपी ल्याउनुपर्छ । सिँचाइ सुविधा छैन । बोरिङ चलाएर सिँचाइ गर्नुपर्छ । त्यसका लागि डिजेल उपलब्ध हुँदैन । सोमनाथले तीन कक्षासम्म गाउँकै विद्यालयमा अध्ययन गरे । त्यसपछि खेतीपाती गरेरै जीवन निर्वाह गरेका थिए । खेतीपाती गर्न नसक्ने भएपछि चिया चमेना पसलतिर लागेका हुन् उनी । सुगम जिल्लाको सीमावर्ती बस्ती भए पनि जंगल र झाडी थियो । पहिलो पटक १५ वर्षको उमेरमा ३४ घण्टा हिँडेर सदरमुकाम भैरहवा पुगेको उनलाई सम्झना छ । त्यसपछि उमेर वृद्धिसँगै गाउँमा साइकल, मोटरसाइकल, बस र कारको प्रयोग बढेको उनले बताए ।"
भैरहवाको ६ दशकको औद्योगिक यात्रा,"(भैरहवा)पञ्चायतकालमा दरबारसँग निकट मैत्रीदेव पाठकले काठमाडौंबाट भैरहवा आएर उद्योग खोल्न ४० बिघा जमिन किने । तत्कालीन समाजमा उनको साहसबारे ठूलै हल्लाखल्ला भयो । पश्चिम तराईका नवलपरासी, रूपन्देही, कपिलवस्तु र सीमावर्ती भारतीय क्षेत्रमा समेत ठूलो परिमाणमा लगाइने उखु खेती देखेरै उनले चिनी र मदिरा उद्योग खोल्ने आँट जुटाएका थिए । महेन्द्र सुगर मिल एन्ड जनरल इन्डस्ट्रिज समग्र पश्चिम तराई क्षेत्रको आधुनिक प्रविधिको पहिलो ठूलो उद्योग हो, उद्योगमा दुई दशकसम्म मेकानिकल इन्जिनियरका रूपमा काम गरेका लोकतान्त्रिक समाजवादी पार्टीका सहअध्यक्ष सर्वेन्द्रनाथ शुक्लले भने, भैरहवालाई औद्योगिक सहरमा रूपान्तरण गर्ने ढोका पनि यही उद्योगले खोलेको थियो ।औद्योगिक सहरका रूपमा भैरहवाले पाएको परिचयको इतिहास खोतल्दा उक्त उद्योगसम्म पुग्नैपर्छ । भारत छिर्ने मुख्य नाका भएकाले पनि भैरहवामा ससाना व्यापार त त्यसअघि पनि चलेकै थिए । तर, आधुनिक शैलीको उद्योग स्थापनाको प्रारम्भ भने यहीबाट भएको थियो । मैत्रीदेवले उच्चकोटीको मदिरा उत्पादन गर्ने डिस्टिलरी सञ्चालन गर्न स्कटल्यान्डदेखि पार्टपुर्जा झिकाएका थिए । २०२२ मंसिरदेखि सञ्चालित उद्योगको नाम महेन्द्र सुगर मिल एन्ड जनरल इन्डस्ट्रिज राखिएको थियो, शुक्लले सुनाए, राजा महेन्द्रकै प्रेरणाका कारण उद्योगको नाम उहाँकै नाममा राखिएको हो ।राजमार्गसँग पनि नजोडिएको, पूर्वपश्चिम राजमार्गको भर्खरै शिलान्यास भएको र सुनौलीदेखि पोखरा जोड्ने सिद्धार्थ राजमार्ग निर्माणका क्रममा रहेका बेला पाठकले त्यति ठूलो लगानीमा उद्योग खोल्ने जोखिम उठाएका थिए । सुरुआती दिनमा उद्योगमा नवलपरासी र कपिलवस्तुबाट भारतको बाटो हुँदै उखु ल्याइन्थ्यो । स्कटल्यान्डदेखि रसायनविज्ञ झिकाएर उत्पादन गरिएको मदिरा भारत लगायतका तेस्रो मुलुकमा निर्यात हुन्थ्यो । सिजनमा ६ सयभन्दा धेरै र अफ सिजनमा २ सय कामदार कार्यरत हुन्थे । उखु पेलेर निस्किएको छोक्रालाई स्टिम टर्वाइनबाट उद्योगले ५ सय किलोवाट बिजुली पनि उत्पादन गर्थ्यो । विद्युतीकरण भइनसकेको भैरहवा अन्धकारमा डुबेका बेला उद्योग परिसर बिजुलीले झलमल्ल हुन्थ्यो । पछि उद्योगले स्थानीयलाई पनि सशुल्क बिजुली उपलब्ध गरायो । २०२६ सालपछि भने सरकारीस्तरबाटै यहाँ बिजुली वितरण गरिएको थियो । महेन्द्र सुगर मिल सञ्चालनमा आएपछि अन्य व्यवसायीले पनि भैरहवामा विभिन्न किसिमका उद्योग सञ्चालन गर्ने आँट गर्न थाले । सिद्धार्थनगर पञ्चायतका पूर्वप्रमुख सागरप्रताप राणाका अनुसार २०२० कै दशकमा चामल मिल, छाला, फोम, रबर, भाँडावर्तन बनाउनेलगायत उद्योग पनि क्रमशः खुल्न थालेका थिए । उद्योग स्थापना हुने लहर सुरु भएपछि तत्कालीन नगर पञ्चायतले २०३३ मा हालको गल्लामण्डीदेखि एयरपोर्टबीचको क्षेत्रलाई उद्योगपुरी नामकरण गरेको थियो । पश्चिम तराईको पहिलो औद्योगिक करिडोरको इतिहास यही उद्योगपुरीबाट सुरु हुन्छ । इलाम र झापामा राइस मिल र काठ चिर्ने समिललगायत साना उद्योगमा सीमित पञ्चकन्या ग्रुप अफ इन्डस्ट्रिजका उपाध्यक्ष ध्रुवकुमार श्रेष्ठ उद्योग विस्तार गर्ने क्रममा ४२ वर्षअघि झापाको शनिश्चरेबाट भैरहवा आइपुगे । त्यतिबेला मोरङमा एभरेस्ट आइरन र बाराको परवानीपुरमा हिमाल आइरनले स्टिल उत्पादन गरिरहे पनि पश्चिम क्षेत्रमा फलामे छड उत्पादन गर्ने कुनै उद्योग थिएनन् । पञ्चकन्या ग्रुपले २०३८ मा भैरहवादेखि उत्तर कोटिहवास्थित सिद्धार्थ राजमार्ग किनारमा पञ्चकन्या प्लास्टिक इन्डस्ट्रिज स्थापना गरी खानेपानी पाइप र २०४० मा पञ्चकन्या आइरन इन्डस्ट्रिज स्थापना गरेर छड उत्पादन थाल्यो । उद्योग स्थापनाताकाका दिन सम्झिँदै श्रेष्ठले सुनाए, २०३८ मा २४ वर्षको उमेरमा म नारायणी नदीमा पुल नभएकाले नाउमा चढेर नदी पार गर्दै भैरहवामा आई स्टिल उद्योग स्थापनाका लागि तयारीमा जुटेको थिएँ ।भारतबाट औद्योगिक कच्चा पदार्थको आयात र उत्पादित सामान निर्यात गर्न पनि सहज र पायक पर्ने भैरहवा भन्सार नाका, सिद्धार्थ राजमार्ग र पूर्वपश्चिम राजमार्ग सञ्चालनमा आएपछि उत्पादित सामान नेपालभरि पुर्याउन सहज भएकैले भैरहवा उद्योगको केन्द्र बनेको श्रेष्ठले बताए । पहाडी जिल्लाबाट बढ्दो बसाइँसराइले मजदुरको उपलब्धता र भारतबाट दक्ष कामदार झिकाउन सहज भएकाले पनि यो ठाउँ औद्योगिक हब बन्न पुगेको उनले बताए । औद्योगिकीकरणको फड्को भारत सरकारको सहयोगमा २०२१ सालदेखि सिद्धार्थ राजमार्ग निर्माण सुरु भएपछि भैरहवामा औद्योगिकीकरणले अर्को फड्को मार्यो । खण्डखण्डमा निर्माण अघि बढेको पूर्वपश्चिम राजमार्गअन्तर्गत नारायणगढबुटवल खण्ड बेलायत सरकारको सहयोगमा बनेपछि उद्योग निर्माणले अझै गति लियो । राजमार्गसँग जोडिएको भैरहवादेखि बुटवल सडक खण्ड आसपास उद्योग स्थापना हुन थाले । २०५० को दशकसम्म आइपुग्दा भैरहवाबुटवल खण्डको सिद्धार्थ राजमार्ग किनारामा ठूला खालका राइस मिल, मदिरा, बिस्कुट, फ्लोरमिल, साबुन, फलामे डन्डी, फोम (गद्दा), इँटा, कार्डबोर्ड, तेल, औषधि, दाल, जडीबुटीजन्य, प्लास्टिक, काठ, चिउरा, होजियारी, चप्पल, किलाकाँटीलगायतका सानाठूला गरेर तीन दर्जनभन्दा बढी उद्योग स्थापना भइसकेका थिए ।उद्योग सञ्चालनकै लागि २०३६ मा पोखराबाट भैरहवा आएका चन्द्रमान श्रेष्ठले भैरहवाबुटवलबीचको भलबारीमा पहिलो स्वचालित सिद्धार्थ राइस मिल सञ्चालनमा ल्याए । १२१५ जना कामदारबाट सुरु भएको उद्योग त्यतिबेला साउनदेखि असोजको तीन महिना भने सिजन नभएकाले बन्द हुन्थ्यो । त्यसअघि यस क्षेत्रमा जेनेरेटरबाट चल्ने पुकपुके चामल उद्योग मात्रै सञ्चालनमा थिए, श्रेष्ठले सुनाए, स्वचालित पहिलो आधुनिक र ठूलो चामल उद्योग यही थियो । २०३२ सालमा तत्कालीन राजा वीरेन्द्रले मुलुकमा औद्योगिक विकास गर्न औद्योगिक व्यवसाय ऐन ल्याएको उल्लेख गर्दै उनले त्यतिबेला उद्योग स्थापनाका लागि व्यवसायीलाई उत्साहित बनाउन र लगानीमा सहयोग गर्न नेपाल औद्योगिक विकास कर्पोरेसन (एनआईडीसी) को स्थापना भएको बताए । उनका अनुसार ऐन अनुरूप उद्योगको मेसिन आयातमा भन्सार छुट र पाँच वर्षसम्म आयकर नलाग्ने, एनआईडीसीले ऋण दिनेलगायत सुविधाले धेरै व्यवसायी उद्योग चलाउन उत्साहित थिए । नजिकमा भन्सार नाका, समथर भूभाग, सडक, बिजुलीजस्ता पूर्वाधार उपलब्ध र भारतबाट मजदुर तथा मिस्त्री ल्याउन सकिने भएकाले भैरहवा धेरै व्यवसायीको रोजाइमा परेको सिद्धार्थ उद्योग वाणिज्य संघका पूर्वउपाध्यक्ष समेत रहेका श्रेष्ठले बताए ।२०३२ सालतिर विश्व बैंकको सहयोगमा स्थापना भएको भैरहवा लुम्बिनी भूमिगत जल परियोजना रूपन्देहीको आर्थिक विकासमा नयाँ आयाम मानिन्छ । भैरहवा क्षेत्रमा औद्योगिकीकरणको विकास हुनुमा यस परियोजनाको पनि महत्त्वपूर्ण भूमिका छ । परियोजनाले जमिनमुनिको पानी तानेर त्यतिबेलाका ३६ वटा गाउँ पञ्चायतमा सिंचाइ उपलब्ध गराएको थियो । परियोजना लागू भएको स्थानमा २४ फुटको कृषि सडक र ११ सय केभीको विद्युत् प्रसारण लाइन पनि निर्माण गरिदिएको थियो, जसका कारण रूपन्देहीमा सडक र विद्युत्का पूर्वाधार तयार भएका थिए । परियोजनाले सिँचाइका साथसाथै कृषि उपज बजारसम्म लैजान सिद्धार्थ राजमार्गसँग जोडिने गरी कृषि सडकको सञ्जाल तयार गरिदिएपछि यस क्षेत्रमा धान, गहुँ, तोरी, दाल तरकारीजस्ता कृषि उत्पादन बढ्न थाले, चन्द्रमान भन्छन्, यही कृषि उपजलाई पछ्याउँदै भैरहवा क्षेत्रमा सुरुमा कृषिमा आधारित मध्यमस्तरका उद्योग खुल्न थाले । निरन्तरको यात्रा पछिल्ला वर्षमा भैरहवामा झन् धेरै उद्योग थपिन थालेका छन् । गौतम बुद्ध अन्तर्राष्ट्रिय विमानस्थल, ६ लेनको बेलहियाबुटवल व्यापारिक मार्ग, विशेष आर्थिक क्षेत्र (सेज), भैरहवापरासी हुलाकी राजमार्ग, भैरहवालुम्बिनीतौलिहवा हुलाकी राजमार्ग, बेथरीअमुवाबेलबास हुँदै बुटवल पूर्वपश्चिम राजमार्गमा जोडिएको चार लेनको सडक, देवदहमणिग्राममानपकडीसूर्यपुरा हुँदै लुम्बिनी जोड्ने बुद्ध सर्किट सडक, भैरहवा नजिकैको मैनिहवामा सञ्चालित १३२ केभीए विद्युत् प्रसारण आयोजनाजस्ता पूर्वाधारले यो क्षेत्र उद्योगमैत्री बन्दै गएको हो । भारतनेपालबीच हुने आयात निर्यातलाई सहजीकरण गर्न भैरहवासुनौली सीमा नाकामा गत फागुनदेखि एकीकृत जाँच चौकी (आईसीपी) निर्माण सुरु भएको छ । भैरहवा भन्सार कार्यालय प्रमुख मनिराम पौडेलले आईसीपी सञ्चालनमा आएपछि मालवाहक गाडीले भारततर्फ सडकमा पार्किङ गर्नुपर्ने र आयातकर्ताले डिटेन्सन शुल्क (प्रत्येक दिनको गाडीको भाडा) धेरै तिर्नुपर्दा लागत बढ्ने समस्या समाधान हुने बताए । उनले भने, दुवैतर्फ भन्सार पास प्रक्रियासँग जोडिएका बैंक, क्वारेन्टाइन, अध्यागमन, भन्सार, खाद्य परीक्षणजस्ता कार्यालय एकै स्थानमा रहने र एकद्वार प्रणालीबाट भन्सार पास हुने कारणले व्यवसायीलाई सहजता हुनेछ । व्यवसायी राजेश अग्रवालका अनुसार भैरहवा क्षेत्र भौगोलिक रूपमा भारतको नयाँदिल्ली, पन्जाब, हरियाणा, गुजरात, कानपुरलगायत प्रमुख औद्योगिक सहरबाट नजिक र पायक पर्ने भएकाले पनि यो औद्योगिक सहरका रूपमा विकास भइरहेको हो । औद्योगिक कच्चा पदार्थ र उपकरणलगायत मेसेनरी पाटर््स ढुवानीका लागि यो स्थान छोटो र पायक पर्ने उनको भनाइ छ । घरेलु तथा साना उद्योग कार्यालय रूपन्देहीका अनुसार यहाँ गत आर्थिक वर्ष २०७९८० सम्म साना र मझौला गरी ५ करोड रुपैयाँसम्म स्थिर पुँजी भएका १७ हजार ८ सय २४ वटा उद्योग दर्तामा छन् । जसमा ४१ अर्ब ५६ करोड रुपैयाँभन्दा धेरै कुल पुँजी र ७९ हजारभन्दा बढीले रोजगारी पाएका छन् । उद्योग विभागका अनुसार सुरुदेखि विभागमा दर्ता उद्योगको संख्या रूपन्देहीमा २९१ छ । २०५९ सम्म विभागमा १६ वटा दर्ता भएका थिए । २०७० को दशकमा सबैभन्दा धेरै दर्ता भएका हुन् । २०७२ मा १५, २०७३ मा १४, २०७४ मा १९, २०७५ मा ११, २०७७ मा १३, २०७८ मा १९, २०७९ मा १७ वटा उद्योग दर्ता भएका थिए । २०८० को ६ महिनामा ७ वटा दर्ता भएका छन् । सिद्धार्थनगर उद्योग वाणिज्य संघका अनुसार तीन दशकअघिसम्म यस क्षेत्रका एकाध ठूला उद्योगबाहेक अधिकांश खाद्यान्नमा आधारित थिए । अहिले यहाँ ठूला र अत्याधुनिक प्रविधिका सिमेन्ट र छड उद्योगका अलावा खाद्यान्न, चाउचाउ, औषधि, बिस्कुट, डायपर, जुत्ताचप्पल, प्रशोधित पानी, कुखुराको दाना, प्लाइउड, फोम (गद्दा), जुस, कागज, दाल, मैदा, इँटा, मदिरा तथा बियर, अटो मोबाइल्स, टायल उद्योगको स्थापना बढ्दो छ । उदयपुर सिमेन्ट उद्योगका पूर्वमहाप्रबन्धक तथा अर्घाखाँची सिमेन्ट उद्योगका महाप्रबन्धक उद्धव कार्कीले नेपालमा हाल सञ्चालित ६५ सिमेन्ट उद्योगमध्ये २८ वटा भैरहवा र यस आसपासका कपिलवस्तु र नवलपरासीमा भएको बताए । एक दशकअघिसम्म भैरहवा क्षेत्रमा तीनचारवटा मात्र स्टिल उद्योग (फलामे डन्डी) सञ्चालनमा रहेकामा अहिले यो संख्या १० पुगेको छ । अन्य स्थानको तुलनामा यस क्षेत्रमा औद्योगिक लगानीको वातावरण निकै राम्रो छ, एसआर औद्योगिक समूहका प्रबन्ध निर्देशक तथा एसआर स्टिल उद्योगका सञ्चालक सुरज उप्रेतीले भने, फलामे डन्डीको बजार पनि अन्यत्रको तुलनामा यहाँ राम्रो छ ।उप्रेतीका अनुसार मुलुकभर हाल सञ्चालित स्टिल उद्योगको संख्या करिब तीन दर्जन छ, जसमध्ये एक तिहाइ भैरहवा क्षेत्रमै छन् । व्यवसायी अग्रवालका अनुसार अढाई दशकअघिसम्म भारतको बिहार प्रदेश कानुनी र सुरक्षाको दृष्टिले उत्तर प्रदेशको तुलनामा उति राम्रो मानिँदैनथ्यो । जतिबेला भारतको गुजरात र राजस्थानमा मात्र सिमेन्टको कच्चा पदार्थ क्लिंकर उत्पादन हुने र त्यहाँबाट ढुवानी गरी नेपालमा सिमेन्ट उत्पादन गर्ने उद्योग स्थापना क्रमको तीव्र विकास भएको थियो । त्यही आधारमा भैरहवा क्षेत्रमा सिमेन्ट उद्योगको बाहुल्य भएको हो । यही अवस्था छड र अन्य औद्योगिक कच्चा पदार्थ आयात गरी उत्पादन गर्ने उद्योगहरूको पनि छ ।छड उत्पादनका लागि आवश्यक पर्ने फलामे ब्लेड भारतको दुर्गापुर, बंगाल, राहुलकेला, छत्तीसगढबाट नेपालमा आयात हुने गर्छ र ती ठाउँबाट आयात गर्न सुनौलीभैरहवा नाका नै सहज र छोटो दूरीमा छ । नेपालका प्रमुख अटो मोबाइल्स कम्पनीले पहिला भैरहवा नाकाको प्रयोग गरेका थिएनन् । मधेश आन्दोलन र नाकाबन्दीपछि उनीहरूका लागि यो नाका पनि रोजाइमा परेको छ । सुजुकी, महेन्द्रा, हुन्डाई, आयसर, होन्डा, मित्सुबिसी, टोयटा, किया, फोर्ड, डायसुलगायत कम्पनीका नेपालको आधिकारिक विक्रेताले भैरहवा नाकाबाट पनि आयात थालेका छन् । मधेश आन्दोलन र नाकाबन्दीको बेलामा भैरहवा नाका सुरक्षित मानिएपछि ती कम्पनीले वीरगन्जको विकल्पमा यस नाकालाई प्रयोगमा ल्याउन थालेका हुन्, होन्डा कम्पनीको झैरहवाका लागि आधिकारिक वित्रेता जगत मोटर्सका सञ्चालक राम थापाले भने ।ती कम्पनीले भविष्यका लागि भन्दै यो नाकामा जमिन खरिद गरेर गोदामहरू नै बनाएका छन् । थापाका अनुसार टाटा कम्पनीले भैरहवादेखि पूर्व रोहिणी पुल नजिकै जमिन किनेर गोदाम बनाएको छ । अन्य कम्पनीले भैरहवा भन्सार क्षेत्रको आसपास बाइपास क्षेत्रको सडक किनारामा र डन्डापुल क्षेत्रमा जमिन भाडामा लिएर गोदाम बनाएका छन् । रूपन्देही मैदा उद्योग संघका सदस्य तथा घराना फुड्सका सञ्चालक विशाल गोयन्का हाल नेपालमा सञ्चालित ४५ ठूला मैदा मिलमध्ये भैरहवा र रूपन्देही क्षेत्रमा मात्रै १२ वटा रहेको बताउँछन् । भैरहवाबुटवल औद्योगिक करिडोर, भैरहवालुम्बिनी करिडोर, भैरहवापरासी करिडोर र विशेष आर्थिक क्षेत्रमा उद्योगहरू सञ्चालनमा छन् । सिद्धार्थ उद्योग वाणिज्य संघका अध्यक्ष ठाकुरकुमार श्रेष्ठ यस क्षेत्रमा पछिल्लो ५ वर्षमा ४० अर्ब रुपैयाँभन्दा बढी लगानी भित्रिएको दाबी गर्छन् । २०६६ मंसिर १२ मा उद्योग विभागले बुद्ध जन्मस्थल लुम्बिनीस्थित मायादेवी मन्दिर क्षेत्रबाट १५ किमि हवाई दूरी क्षेत्रभित्र वातावरणमा प्रदूषण फैलाउने प्रकृतिका उद्योग स्थापनामा रोक लगायो । यही रोकका कारण भैरहवापरासी हुलाकी सडकमा उद्योगहरूको संख्या बढ्न थाल्यो । नेपाल राष्ट्र बैंक लुम्बिनी प्रादेशिक कार्यालय भैरहवाका अनुसार गत आर्थिक वर्ष २०७९८० मा रूपन्देहीमा कमर्सियल बैंक, विकास बैंक र फाइनान्स गरी २ सय ४७ वटा वित्तीय संस्थाबाट कुल कर्जा लगानी २ खर्ब ७१ अर्ब ७४ करोड रुपैयाँ भएको थियो । कार्यालयका उपनिर्देशक जीवनप्रकाश पाण्डेले रूपन्देही जिल्लामा उद्योग व्यवसाय बढेसँगै वित्तीय संस्थाको संख्या पनि बढिरहेको र कुल लगानीमध्ये सबैभन्दा धेरै औद्योगिक क्षेत्रमै रहेको बताए । तथापि, कुल लगानीमध्ये औद्योगिक लगानी कति थियो भन्ने तथ्यांक भने कार्यालयसँग छैन । बैंक तथा वित्तीय संस्था बढेसँगै भैरहवा क्षेत्रमा औद्योगिकीकरणले पनि फड्को मारेको नेपाल उद्योग वाणिज्य महासंघको उद्योग समितिका सभापतिसमेत रहेका राजेश अग्रवालले बताए ।"
कहाँ रोकियो भूकम्पपीडितलाई दिने अनुदान ?,"(सुर्खेतजाजरकोट) भूकम्प गएको झन्डै एक महिना पुग्न लाग्दासमेत पीडितको तथ्यांक संकलन नसकिँदा सरकारीस्तरबाट अस्थायी टहरा निर्माणको काममा अलमल भएको छ । वडा कार्यालयमार्फत पालिकास्तरीय विपद् व्यवस्थापन समितिले लाभग्राहीको तथ्यांक प्रमाणित गरी जिल्ला विपद् व्यवस्थापन समितिमा नपठाउँदा पहिलो किस्ताको रकम वितरणमा ढिलाइ भइरहेको हो । गत कात्तिक १७ गते रामीडाँडा केन्द्रबिन्दु भएर गएको ६४ म्याग्निच्युडको भूकम्पका कारण कर्णाली प्रदेशभर झन्डै ५५ हजार परिवार प्रभावित भएका छन् । जाजरकोटमा ३४ हजार ५ सय १ र रुकुम पश्चिममा १६ हजार ९ सय ९ घर पूर्ण रूपमा भत्किएका छन् । पीडितहरू त्यसयता त्रिपालमुनि बसिरहेका छन् । अहिलेसम्म विभिन्न पार्टी, संघसंस्था र स्वयंसेवीले रुकुम पश्चिममा करिब १ सय ५० र जाजरकोटमा ३ सय ५० अस्थायी टहरा मात्र निर्माण गरेका छन् । सरकारी पैसा खातामा थन्किएको छ । भूकम्पपीडित भोकभोकै खुला आकाशमुनि एकसरो त्रिपालको भरमा रात काट्न बाध्य छन्, स्थानीय अगुवा राजेन्द्रविक्रम शाहले भने, फटाफट काम गरेर टहरा बनाउने रकम उपलब्ध गराउनुपर्नेमा सबै अलमल गरिरहेका छन् । संघीय सरकारले भने अस्थायी आवासका लागि जाजरकोट र रुकुम पश्चिमस्थित जिल्ला प्रशासन कार्यालयमा ५०५० करोड रुपैयाँ पठाइसकेको छ । उक्त रकम भूकम्प प्रभावितका लागि अस्थायी आवास निर्माण गर्न पहिलो किस्तामा प्रतिपरिवार २५ हजार रुपैयाँका दरले निकासा दिइनेछ । तर रुकुम पश्चिमको त्रिवेणी गाउँपालिकामा १६ लाखबाहेक अन्य स्थानीय तहमा अझै रकम निकासा हुन सकेको छैन । हिउँ पर्ने ठाउँ भएकाले रातभर शीत चुहिने त्रिपालमा बाध्य भएर रात काट्नुपरेको जाजरकोटको बारेकोट गाउँपालिका१ का कालीबहादुर विकले बताए । जाडोले सुत्नै सकिँदैन, उनले भने, त्रिपाल र एकसरो कपडाको भरमा रात काट्नै मुस्किल भइसक्यो । भेरी नगरपालिका१ रावतगाउँका भूकम्पपीडित रंगवीर रावतले चिसोका कारण परिवारका सबै सदस्य बिरामी पर्न थालेको बताए । जिल्ला विपद् व्यवस्थापन समितिका अनुसार वडाको सिफारिस, प्रहरी मुचुल्का र घरधनीको स्वघोषणा निवेदनका आधारमा स्थानीय विपद् व्यवस्थापन समितिले सिफारिस गरेमा पहिलो किस्ताको रकम निकासा दिइनेछ । अरू पालिकाबाट तथ्यांक नै आएन, आएको भए पनि प्रमाणित हुन सकेको छैन, मंगलबार ६४ घरका लागि त्रिवेणी गाउँपालिकामा पहिलो किस्ताको रकम पठाइएको छ, रुकुम पश्चिमका सहायक प्रमुख जिल्ला अधिकारी प्रवेश बडुवालले भने, विवरण यकिन हुनबित्तिकै धमाधम स्थानीय तहलाई पहिलो किस्ताको रकम निकासा दिइनेछ । उनले त्रिवेणी गाउँपालिका८, ९ र १० का लागि ६४ वटा अस्थायी आवास निर्माण गर्न रकम पठाइएको जानकारी दिए । वडाध्यक्षहरू भने एउटै तथ्यांक २ पल्ट संकलन गर्दा समस्या भएको बताउँछन् । पहिले पनि तथ्यांक संकलन गरी पालिकामा पठाइसकेका थियौं, तर फेरि अर्कै मापदण्डअनुसार विवरण संकलन गर्न लगाइयो, जाजरकोटको नलगाड नगरपालिका४ का वडाध्यक्ष बद्री पन्तले भने, पटकपटक तथ्यांककै लागि जाँदा भूकम्पपीडित पनि पनि रिसाउन थाले । जसले पनि तथ्यांक संकलनमा ढिलाइ भयो । भौगोलिक विकटता र पर्याप्त कर्मचारी नहुँदा क्षतिको विवरण संकलनमा ढिलाइ भएको जाजरकोटको भेरी नगरपालिका प्रमुख चन्द्रप्रकाश घर्तीले बताए । जाजरकोटका सहायक प्रमुख जिल्ला अधिकारी हरिशचन्द्र शर्माले स्थानीय तहबाट तथ्यांक अझै नआएकाले लाभग्राही छनोट, प्रमाणीकरण र खातामा रकम जम्मा गर्न अझै कम्तीमा एक साता लाग्ने बताए । वडा कार्यालयहरूले पठाएको विवरण रुजु गर्ने काम भइरहेकाले १२ दिनभित्रै जिल्ला विपद् व्यवस्थापन समितिमा तथ्यांक पठाउने तयारी गरिएको रुकुम पश्चिमको आठबिसकोट नगरपालिका प्रमुख रवि केसीले बताए । भूकम्पबाट प्रभावित घरपरिवारलाई अस्थायी आवास निर्माण अनुदान कार्यविधि२०८० अनुसार भूकम्पले पूर्ण वा आंशिक रूपमा घर क्षति गर्दा बसोबास गर्न योग्य नरहेका घरपरिवारका लागि एउटा अस्थायी आवासका लागि अनुदान दिइनेछ । यो अनुदान दुई किस्तामा ५० हजार रुपैयाँको हुने जाजरकोटका सहायक प्रजिअ शर्माले बताए । प्रमाणित तथ्यांक आउनबित्तिकै पहिलो किस्ताको रकम धमाधम निकासा गरिनेछ, उनले भने, दोस्रो किस्ता भने घरको छानो हाल्ने तहसम्म पुगेपछि वा निर्माण सकिएपछि मात्र पाइनेछ । पछिल्लो पटक भूकम्पबाट प्रभावित जाजरकोट, रुकुम पश्चिम, दैलेख, सल्यान, कालिकोट, सुर्खेत, बझाङ र बाजुराका ८० हजार परिवारलाई गत मंसिर ४ गते राष्ट्रिय विपद् जोखिम न्यूनीकरण तथा व्यवस्थापन प्राधिकरणले भूकम्पबाट प्रभावित परिवारलाई अस्थायी आवास निर्माण अनुदान कार्यविधि २०८० बनाएर अस्थायी आवासका लागि प्रतिपरिवार ५० हजार रुपैयाँका दरले अनुदान उपलब्ध गराउने निर्णय गरेको थियो । यसका लागि १ अर्ब ४१ लाख बजेट निकासासमेत गरेको थियो । चिसोले ज्यान गुमाउँदै पीडितभूकम्पले घर भत्किएपछि त्रिपालमा बसिरहेका पीडितले चिसोका कारण ज्यान गुमाउन थालेका छन् । मंगलबार बिहान दमका बिरामी भेरी नगरपालिका६ भेरेका ५२ वर्षीय टुल्को कामीको त्रिपालमै मृत्यु भएको हो । लामो समयदेखि दमका बिरामी रहेका उनी राहतका रूपमा पाएको त्रिपालमुनि एउटा कम्बलका भरमा बसिरहेको वडाध्यक्ष शशि बुढाले बताए । भूकम्पले घर भत्किएर त्रिपालमा बसिरहेकामध्ये मंगलबारसम्म १८ जनाले ज्यान गुमाएका छन् । चिसोका कारण भेरी र छेडागाड नगरपालिकामा मात्रै चारचार जना भूकम्पपीडितको मृत्यु भएको छ । नलगाड, बारेकोट र कुशे गाउँपालिकामा पनि त्रिपालमा बसिरहेका पीडितहरूको मृत्यु भएको स्थानीय तहहरूले बताएका छन् । भूकम्पबाट घरबारविहीन सुत्केरी र बालबालिका मात्रै होइन, गर्भवती र वृद्धवृद्धालाई समेत सकस हुन थालेको छ । गत कात्तिक १७ गते भूकम्पले घर भत्किँदा भेरी नगरपालिका१ रावतगाउँकी नन्दकला विक सुत्केरी भएको महिना दिन नाघेको थियो । मुस्किलले ज्यान जोगिएका उनको सात जनाको परिवार अहिले त्रिपाल टाँगेर बसिरहेको छ । दूधे बालकसहित दुई महिनाकी सुत्केरी उनी चिसो भुइँमा बस्नुपर्दा स्वास्थ्य समस्या झेल्नुपरेको छ । हामी धन्न बाँच्यौं । घरमा भएको खाद्यान्न सबै पुरियो, उनले भनिन्, पुरिएका लत्ताकपडा र भाँडाकुँडा पनि अहिलेसम्म निकालिएको छैन । उनको परिवार अरूले राहतमा बाँडेको चामल र दाल खाएर दैनिकी टारिरहेको छ । कहिले त स्कुलमा हुने सामूहिक भोजमा सहभागी हुन्छन् । घर छँदासम्म माछामासुदेखि पोसिलो कुराहरू खाएकै थिएँ । बच्चाको स्याहार राम्रै गरिरहेकी थिएँ, उनले भनिन्, पालमा बस्नु परेदेखि छाक टार्न अरूको भर पर्नुपरेको छ । पोसिलो खानेकुरा पाइने कुरै भएन । भूकम्पबाट घरबारविहीन भएका यहाँका सुत्केरी, गर्भवती र नवजात शिशु विशेष स्याहार पाउनुपर्ने बेला भोक र चिसोको मारमा परेका छन् । अहिले स्थानीय स्वास्थ्य संस्थामा उपचारका लागि जानेहरू प्रायः पालमुनि बसेकाहरू नै हुने गरेको भेरी नगरपालिका१ को आधारभूत स्वास्थ्य सेवा केन्द्र तिपेकी अनमी कल्पना नेपालीले बताइन् । त्रिपालमा बसिरहेका मध्ये सुत्केरीगर्भवतीले पौष्टिक आहार र स्याहार नपाउँदाको असर बिस्तारै देखिन थालेको र पछिसम्म जोखिम रहने उनको भनाइ छ । अधिकांशको घरमा खानेकुरा पुरिएकाले सुत्केरी, गर्भवती, बालबालिकाले पोसिलो र गुणस्तरीय खाना नपाउँदा आमा र बालबालिकामा कुपोषण देखिन सक्छ । १२ दिन अघिबाट बालबालिकामा झाडापखालाको समस्या देखिन थालेको छ, उनले भनिन्, गर्भवती र सुत्केरी शरीर दुख्ने, रुघाखोकी र ज्वरोको समस्या ल्याएर आउने गरेका छन् ।४५ दिनकी सुत्केरी पूजा विक पनि घर भत्किएपछि पालमुनि बसिरहेकी छन् । स्याहार पाउनुपर्ने बेला उनले राम्रोसँग खानसमेत पाएकी छैनन् । चिसोमा बस्नुपर्दा आफूलाई रुघाखोकी र झाडापखालाले सताएको र राहतबापत दिएको चामलदालले छाक टारिरहेको उनले सुनाइन् । त्रिपालमै बसिरहेकी दल्लीगाउँकी १९ वर्षीया पूजा पुनलाई चिकित्सकले मंसिर १४ गते सुत्केरी हुने दिन तोकेको छ । पालमुनि रातभर चुहिने शीतले प्रतिदिन गाह्रो हुँदै गएको उनले बताइन् । भूकम्पबाट सबैभन्दा बढी क्षति बेहोरेको नलगाड१ का वडाध्यक्ष धनबहादुर महर विशेष स्याहार गर्नुपर्ने अवस्थाकालाई संघसंस्थाबाट प्राप्त भएको न्यानो कपडाको व्यवस्था गरिरहेको बताउँछन् । अहिले सुत्केरी, गर्भवती, बालबालिका, वृद्धवृद्धा, अपांगता भएका र दीर्घरोगी बढी समस्यामा छन् । उनीहरूलाई विशेष सेवासुविधा पनि दिन सकिएको छैन, उनले भने, सघंसस्थाले दिएको न्यानो कपडाको व्यवस्था भने बिस्तारै गरिरहेका छौं । नलगाड१ कै आधारभूत स्वास्थ्य सेवा केन्द्र अनापानीका प्रमुख सागर खत्रीले चिसोमा बस्नुपर्दा भूकम्पपीडित बालबालिका रुघाखोकी, ज्वरोलगायतका समस्या र गर्भवती र सुत्केरीहरू पेट दुख्ने, शरीर दुख्ने समस्या लिएर पुग्ने गरेको बताए ।कर्णाली प्रदेश राजधानी सुर्खेतबाट स्वास्थ्य अवस्था बुझ्न भूकम्प प्रभावित क्षेत्रमा गएका बालरोग विशेषज्ञ डा नवराज केसीले बालबालिकालाई रुघाखोकी र झाडापखालाको समस्या देखिनु स्वास्थ्य समस्याको सुरुवात मात्रै भएको बताए । आउँदा दिनमा सामूहिक रूपमा निमोनिया र झाडापखालाको समस्या देखिने जोखिम रहेको उनले औंल्याए । स्वास्थ्य सेवा कार्यालय जाजरकोटकी प्रमुख डा प्रतीक्षा भारतीका अनुसार भूकम्पबाट बढी प्रभावित बारेकोट र कुशे गाउँपालिका, नलगाड र भेरी नगरपालिकामा ५ वर्षमुनिका १० हजार ५ सय ६० बालबालिका प्रभावित छन् । १३ सय ६० गर्भवती ९ सय जना सुत्केरी छन् ।स्वास्थ्य सेवा कार्यालय रुकुम पश्चिमका अनुसार जिल्लामा ५ वर्षमुनिका ५ हजार ५ सय ६७ बालबालिका प्रभावित भएका छन् । १ हजार ६८ गर्भवती, ७ सय ३९ सुत्केरी भूकम्पका कारण प्रभावित भएको कार्यालयका सूचना अधिकारी कालीबहादुर वलीले बताए । उनका अनुसार जिल्लाभर ३ हजार ७ सय ८१ जना ज्येष्ठ नागरिक भूकम्पबाट प्रभावित भएका छन् । ५ सय ९६ दीर्घरोगी र ५ सय १६ अपांगता भएका पनि समस्यामा छन् ।"
प्रदेशमा प्रहरी समायोजन गर्न संघीय सरकारको ध्यानाकर्षण,"(काठमाडौं)प्रहरी समायोजन गरी प्रदेश सरकारलाई हस्तान्तरण गर्न सातै प्रदेशका गृहमन्त्रीले बुधबार प्रधानमन्त्री पुष्पकमल दाहाल र उपप्रधान तथा गृहमन्त्री नारायणकाजी श्रेष्ठको ध्यानाकर्षण गराएका छन् । प्रधानमन्त्री र गृहमन्त्रीले प्रहरी कर्मचारी समायोजन ऐनअनुसार छिट्टै प्रक्रिया अघि बढाउने प्रतिबद्धता जनाएको वाग्मतीका आन्तरिक मामिला तथा कानुनमन्त्री गंगानारायण श्रेष्ठले जानकारी दिए । प्रहरी समायोजन नगर्ने हो भने प्रदेशको औचित्यमाथि झन् प्रश्न उठ्नेछ । संघीयता पूर्ण रूपमा कार्यान्वयन हुन सक्दैन, उनले भने, प्रधानमन्त्री र गृहमन्त्रीज्यूले प्रहरी समायोजन तत्काल अघि बढाउने प्रतिबद्धता जनाउनुभएको हो । प्रधानमन्त्री दाहालले प्रहरी समायोजन गरी प्रदेशलाई हस्तान्तरण गर्न सर्वदलीय छलफल भइरहेकाले अघि बढाउन आफू प्रतिबद्ध भएको बताए । सबै पक्षसँग छलफल भएर अघि बढाउने प्रक्रियामा रहेको छ । सरकारले छिट्टै अघि बढाउँछ, दाहालको भनाइ थियो । गृहमन्त्री श्रेष्ठले पनि संघीयताको प्रभावकारी कार्यान्वयनका लागि प्रहरी समायोजन प्राथमिकतामा रहेको बताएका थिए । प्रदेश गृहमन्त्रीहरूले बुझाएको ध्यानाकर्षणपत्रमा प्रहरी समायोजन नहुँदा प्रदेशको शान्ति सुरक्षा प्रभावकारी हुन नसकेको उल्लेख छ । प्रदेश प्रहरी समायोजन सम्बन्धमा प्रहरी कर्मचारी समायोजन ऐन २०७६ र नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय) ऐन २०७६ संघीय संसद्बाट पारित भएर २०७६ माघ २८ गते प्रमाणीकरण भइसक्दा पनि संविधानको अनुसूची ६ बमोजिम नेपाल सरकारले प्रहरी समायोजन गरी प्रदेश सरकारलाई हस्तान्तरण गर्नुपर्ने तर आजसम्म प्रहरी कर्मचारी तथा संरचनाहरूको हस्तान्तरण हुन सकेको छैन, ध्यानाकर्षणपत्रमा भनिएको छ, जसले गर्दा संविधानले प्रदान गरेको प्रदेशको शान्ति सुरक्षाजस्ता प्रदेशको एकल अधिकारको विषय प्रभावकारी रूपमा कार्यान्वयन हुन सकेको छैन । संघीय संसद्ले पारित गरिसकेको ऐनको मर्म र भावनाअनुसार अविलम्ब प्रहरी समायोजन गरी प्रदेश सरकार मातहत ल्याई संविधानको मर्म र भावनाअनुरूप प्रदेशलाई अधिकारसम्पन्न बनाउन र संघीयतालाई प्रभावी रूपमा कार्यान्वयन गर्न विशेष अनुरोध गर्दछौं ।संविधानसभाबाट संविधान घोषणा भएको आठ वर्ष बितिसक्दा पनि प्रदेश सरकारले संविधानको एकल अधिकारको सूचीमा रहेका आफ्ना अधिकार प्रयोग गर्न नपाएको प्रदेश गृहमन्त्रीहरूले गुनासो गरेका छन् । प्रदेशको शान्ति सुरक्षा, सुशासन, विकास र समृद्धि लगायतका विषय कार्यान्वयनमा समस्या उत्पन्न भएको बेहोरा अवगत नै छ । संघीयताको मेरुदण्डका रूपमा रहेका प्रदेशहरूलाई जति छिटो संस्थागत र सुदृढ गर्न सकिन्छ, त्यति छिटो संविधानको मर्मबमोजिम समाजवादको लक्ष्यमा पुग्न सकिन्छ, पत्रमा भनिएको छ, मन्त्रीज्यूबाट प्रदेशलाई अधिकारसम्पन्न बनाउन र संघीयतालाई प्रभावकारी रूपमा कार्यान्वयन गर्नका लागि सार्वजनिक प्रतिबद्धता व्यक्त भइरहेको साथै वर्तमान संयुक्त सरकारले २०७९ चैतमा सार्वजनिक गरेको साझा न्यूनतम कार्यक्रममा प्रदेशसँगको समन्वयमा प्रदेश प्रहरी समायोजनको काम यथाशीघ्र सम्पन्न गर्ने प्रतिबद्धता गरिएको कुरासमेत स्मरण गराउँदै अविलम्ब ध्यानाकर्षणका लागि अनुरोध गर्दछौं । संघीय सरकारले प्रहरी समायोजन तत्काल अघि नबढाए विरोधमा उत्रने चेतावनी यसअघि सात प्रदेशका गृहमन्त्रीले दिएका थिए । प्रहरी समायोजन नहुँदा प्रदेश सरकार संघीय प्रहरीको भरमा चलिरहेका छन् । प्रदेश सरकारको निर्देशनलाई संघीय प्रहरीले नमान्दा बेलाबेला समस्या आउने गरेको एक प्रदेश गृहमन्त्रीले बताए । संविधान जारी भएपछि संसद्को पहिलो कार्याकालमा प्रदेशको संरचना बलियो हुने प्रहरी समायोजन, निजामती कार्यान्वयनलगायत तीन दर्जन कानुन बन्न सकेका थिएनन् । पछिल्लो आम निर्वाचन भएको एक वर्ष बिते पनि अत्यावश्यक कानुन बन्न नसक्दा प्रदेश प्रभावकारी हुन सकेको छैन । साँच्चै प्रदेश बलियो हुने हो भने अत्यावश्यक कानुन बन्नुपर्छ, वाग्मतीका गृहमन्त्री गंगानारायण श्रेष्ठले भने, संसद्को पहिलो कार्यकाल अत्यावश्यक कानुन नबनी सकियो । यो संसद्को पनि एक वर्ष पूरा भइसकेको छ । अब संघीय सरकार कानुन बनाउन तात्नुपर्छ । ध्यानाकर्षण गराउनेहरूमा कोशी प्रदेशका आन्तरिक मामिला तथा कानुन मन्त्रालयका प्रतिनिधि शमशेर राई (बिनाविभागीय मन्त्री), मधेशका गृह, सञ्चार तथा कानुनमन्त्री मोहम्मद समिम, वाग्मतीका आन्तरिक मामिला तथा कानुनमन्त्री गंगानारायण श्रेष्ठ, गण्डकीकी ऊर्जा, जलस्रोत तथा खानेपानीमन्त्री सरस्वती अर्याल तिवारी, लुम्बिनीका गृह, सञ्चार तथा कानुनमन्त्री सन्तोषकुमार पाण्डे, कर्णालीका आन्तरिक मामिला तथा कानुनमन्त्री कृष्णबहादुर जीसी र सुदूरपश्चिमका आन्तरिक मामिला तथा कानुनमन्त्री शिवराज भट्ट छन् ।"
कमेडियन अपूर्व क्षितिजलाई १० हजार जरिवाना,"काठमाडौं (कास) जातीय भेदभाव तथा छुवाछूत र सार्वजनिक शान्तिविरुद्धको अभियोगमा कमेडियन अपूर्व क्षितिज सिंह दोषी ठहर भएका छन् । काठमाडौं जिल्ला अदालतका न्यायाधीश कपिलमणि गौतमको इजलासले अपूर्वलाई दोषी ठहर गरेको हो । आइतबार गौतमको इजलासले अन्तिम फैसला सुनाउँदै उनलाई सार्वजनिक शान्तिविरुद्ध र जातीय भेदभाव तथा छूवाछूतसम्बन्धी, सामाजिक रीतिस्थितिमा खललसम्बन्धी कसुरमा मुलुकी अपराध संहिताको दफा १६५ बमोजिम १० हजार जरिवाना गरेको छ ।स्ट्यान्ड अप कमेडी गर्ने क्रममा नेवारी लवज र जातिलाई व्यंग्य गरिएको भन्दै क्षितिजविरुद्ध उजुरी परेको थियो । त्यसपछि उनलाई प्रहरीले २०७९ भदौ दोस्रो साता पक्राउ गरेको थियो । त्यति बेला उनलाई कोभिड संक्रमण भएकाले सरकारी वकिलको कार्यालयले साधारण जमानतमा रिहा गर्न प्रहरीलाई निर्देशन दिएको थियो । त्यसपछि कात्तिकमा पुनः पक्राउ परेका उनीविरुद्ध सरकारी वकिलको कार्यालयले जिल्ला अदालतमा मुद्दा दायर गरेको थियो । त्यतिबेला अदालतले २ लाख ५० हजार रुपैयाँ धरौटीमा छोड्न आदेश दिएको थियो । अहिले उक्त मुद्दामा अदालतले अपूर्वलाई दोषी ठहर गरेको हो । अदालतको आदेशले वाक् स्वतन्त्रतामा प्रभाव पार्ने अपूर्वले बताए । यो नजिरले चलचित्रकर्मी, लेखक, कलाकार, गायकलाई समस्या हुने उनको भनाइ छ । पूर्णपाठ आएपछि पुनरावेदनका लागि उच्च अदालत जाने उनले बताए ।"
जहाज खरिद बोलपत्रमा सार्वजनिक खरिदको छानबिन,"(काठमाडौं)तीनवटा साना जहाज खरिद गर्न नेपाल वायुसेवा निगमले अघिल्लो महिना जारी गरेको बोलपत्रमा मिलेमतो भएको भन्दै परेको उजुरीमा सार्वजनिक खरिद अनुगमन कार्यालयले छानबिन सुरु गरेको छ । कार्यालयका सहसचिव तथा प्रवक्ता विष्णुप्रसाद शर्माका अनुसार एउटा मात्रै कम्पनीलाई ठेक्का पर्ने गरी मिलेमतो भएको उल्लेख गर्दै सार्वजनिक खरिद अनुगमन कार्यालयसहित अख्तियार दुरुपयोग अनुसन्धान आयोग र पर्यटन मन्त्रालयमा समेत दर्ता भएको उजुरीमा लिखित जवाफ मागिएको छ । कार्यालयमा सोमबार दर्ता भएको उजुरीमा के कसो भएको भनी निगमसँग प्रारम्भिक जानकारी मागेका छौं, प्रवक्ता शर्माले भने । निगमले ३ अर्ब रुपैयाँमा तीनवटा साना जहाज खरिद गर्न कात्तिक ५ गते आरएफपी (बोलपत्र) जारी गरेको थियो । निगम व्यवस्थापनले सार्वजनिक खरिद र निगमकै आर्थिक विनियमविपरीत साना जहाज उत्पादन गर्ने आधा दर्जन कम्पनीका उत्पादनलाई खरिद प्रक्रियामा निषेध गर्दै ट्विनअटर विमान निर्माता कम्पनीलाई मात्रै मिल्ने बोलपत्र बनाई कमिसनका लागि मिलेमतोमा जारी गरेको उजुरीमा उल्लेख छ । सार्वजनिक खरिद ऐनले सार्वजनिक निकायबाट हुने खरिदलाई पारदर्शी र गुणस्तरीय बनाउन कुनै एउटा मात्रै कम्पनी वा वस्तुलाई तोकेर बोलपत्र सार्वजनिक गर्न निषेध गरेको छ । निगम व्यवस्थापनले ४५ दिनको समय राखेर आह्वान गरेको बोलपत्रको समय मंसिर १९ गते सकिँदै छ । निगमसँग हाल दुर्गम उडानका लागि दुइटा ट्विनअटर विमान छन् । यिनले दैनिक अधिकतम ४५ घण्टाभन्दा बढी उडान गर्दैनन् । निगमले ११ वर्षदेखि तेस्रो ट्विनअटर विमान थन्काएर राखेको छ । निगम प्रवक्ता रमेश पौडेलका अनुसार, मंगलबारसम्म कुनै पनि कम्पनीले बोलपत्र खरिद गरेका छैनन् । हाल ट्विनअटर विमान सञ्चालन गरिरहेकाले अब पनि ट्विनअटर नै खरिद गर्ने निगमको मनसाय रहेको उनले बताए । यसैबीच निगमको खरिद प्रक्रियाबारे संसद्को अन्तर्राष्ट्रिय सम्बन्ध तथा पर्यटन समितिले नेपाल वायुसेवा निगमका कार्यकारी अध्यक्षलाई बिफ्रिङ का लागि बोलाएको छ । तर उनले हालसम्म समि२तिलाई समय उपलब्ध नगराएको समिति सचिव बबिता मिश्रले बताइन् ।निगमको तीनवटा सानो जहाजमा अर्थ मन्त्रालयकै असहमति छ । अर्थ मन्त्रालयका सहसचिव तथा निगम सञ्चालक समिति सदस्य धनीराम शर्माले निगमको पुनःसंरचना नगरी जहाज खरिद प्रक्रिया सुरु गर्न नमिल्ने भन्दै सञ्चालक समितिको बैठकमै नोट अफ डिसेन्ट लेखेका थिए । तर, निगम प्रवक्ता पौडेलले सञ्चालक समितिको बहुमतले जहाज खरिद गर्ने पक्षमा निर्णय गरेको र त्यसैअनुरूप बोलपत्र आह्वान गरिएको बताए ।"
सहुलियत कर्जामा बेइमानी,"उत्पादनशील अर्थतन्त्र निर्माणका लागि उत्पादन अभिवृद्धि, रोजगारी सिर्जना र उद्यमशीलता विकास गर्ने उद्देश्यले सरकारद्वारा सञ्चालित ब्याज अनुदानको सहुलियत कर्जा कार्यक्रम अहिले रोकिएको छ । घोषित रूपमै उक्त कर्जा नरोकिए पनि सरकारले ब्याज अनुदानको रकम नदिएको भन्दै बैंक तथा वित्तीय संस्थाले नयाँ कर्जा प्रवाह रोकेका छन् । राज्यद्वारा महिला उद्यमशीलता कर्जामा ६ प्रतिशत र बाँकी नौ प्रकारको कर्जामा ५ प्रतिशत ब्याज अनुदान दिँदै आएको कार्यक्रम सरकारले झन्डै एक वर्षयताको करिब १० अर्ब रुपैयाँ भुक्तानी नदिँदा प्रभावित भएको हो । निश्चित लक्ष्य र उद्देश्यका साथ ल्याइएको सहुलियत कर्जा रोकिँदा एकातिर सरकारको विश्वसनीयतामै प्रश्न उठेको छ भने अर्कातिर नागरिक उक्त सुविधाबाट वञ्चित भएका छन् । कर्जा लक्षित वर्गमा नपुगेको, गलत प्रयोजनमा उपयोग भएको, लगानीअनुसार प्रतिफल प्राप्त हुन नसकेकोलगायत कारण देखाउँदै सरकारले चालु आर्थिक वर्षको बजेटमा कर्जा उपयोगिताबारे अध्ययन गर्ने घोषणा गरेको थियो । घोषणाअनुरूप अध्ययनमा भने सरकारले कुनै तदारुकता देखाएको छैन, बाँकी भुक्तानीमा पनि चासो दिएको छैन । सरकारले ०७५ सालदेखि औपचारिक रूपमा ब्याज अनुदानको सहुलियत कार्यक्रम सञ्चालन गरेको हो । सरकारको निर्देशनमा राष्ट्र बैंकले ०७५ कात्तिक २० मा सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि ०७५ जारी गरेको थियो । सुरुमा यो कर्जा स्वैच्छिक थियो । तर बैंक तथा वित्तीय संस्थाले प्रवाह गर्न नमानेपछि राष्ट्र बैंकले संख्या नै तोकिदिएर अनिवार्य बनायो । दुई वर्षअघि फेरि स्वैच्छिक बनाइयो । कृषि तथा पशुपक्षी, शिक्षित युवा स्वरोजगार, विदेशबाट फर्केका युवा परियोजना, महिला उद्यमशील, दलित समुदाय व्यवसाय विकास, उच्च र प्राविधिक तथा व्यावसायिक शिक्षा, भूकम्पपीडितको निजी आवास निर्माण, कपडा उद्योग, सीटीईभीटीबाट तालिम प्राप्त र युवा स्वरोजगार कर्जासहित १० प्रकारका कर्जाका लागि सरकारले ब्याज अनुदान दिँदै आएको थियो । यो कार्यक्रमअन्तर्गत गत असोजसम्म १ लाख ४२ हजार ३ सय ५ ऋणीलाई १ खर्ब ८७ अर्ब ८८ करोड कर्जा प्रवाह भएको छ । त्यसमध्ये ५८ हजार ५ सय ७० ऋणीले १ खर्ब ३१ अर्ब १० करोड रुपैयाँ कृषि तथा पशुपक्षी व्यवसायका लागि कर्जा लिएका हुन् । ८१ हजार १ सय २१ महिलाले ५४ अर्ब ३ करोड रुपैयाँ महिला उद्यमशील कर्जा लिएका छन् । सहुलियतपूर्ण कर्जाका अन्य शीर्षकअन्तर्गत २ हजार ६ सय १४ ऋणीले लिएको २ अर्ब ७६ करोड कर्जा बक्यौता रहेको राष्ट्र बैंकको तथ्यांक छ । यो कार्यक्रम सुरु गरिँदा आन्तरिक कृषि उत्पादन बढ्ने, वैदेशिक रोजगारीबाट फर्केकालाई स्वदेशमै रोजगार दिन सकिने, महिला उद्यमीको संख्या बढ्ने, दलित समुदायद्वारा सञ्चालित व्यवसाय विस्तार हुने, प्राविधिक र व्यावसायिक शिक्षा लिएकाहरू स्वरोजगार बन्ने अपेक्षा थियो । तर पाँच वर्षको अवधिमा सहुलियत कर्जाअन्तर्गत ९८३८ प्रतिशत कृषि र महिला उद्यमी शीर्षकमा प्रवाह हुँदा न कृषि उपजको उत्पादन बढेको देखिएको छ न त वास्तविक नयाँ महिला उद्यमी थपिएकै छन् । कार्यक्रमअन्तर्गत ब्याज अनुदानका लागि मात्र हालसम्म २२ अर्ब ३९ करोड रुपैयाँ खर्च भइसकेको छ । राष्ट्र बैंकको अध्ययन प्रतिवेदनले पनि सहुलियतपूर्ण कर्जा कार्यक्रममार्फत प्रवाह भएको कृषि ऋण घरजग्गा खरिद गर्न, गाडी, मोटरसाइकल किन्नलगायत अनुत्पादक क्षेत्रमा लगानी भएको देखाएको छ । राष्ट्र बैंकले बैंक तथा वित्तीय संस्थालाई जवाफदेही बनाउन नसक्दा सहुलियत कर्जा कार्यविधिविपरीत लगानी भएको र अपेक्षित रूपमा लक्षित समूहमा पुग्न नसकेको, अधिकांश महिला उद्यमीकर्जा उत्पादनभन्दा व्यापारमा प्रवाह भएको प्रतिवेदनको निष्कर्ष छ । सहुलियत कर्जा लिएकामध्ये सीमित ऋणी मात्र लक्षित समूहका भएको, पुराना ऋणलाई नै सहुलियतपूर्ण कर्जामा रूपान्तरण गरिएको, अन्य बैंकबाट कर्जा स्वाप गरी उक्त कर्जालाई सहुलियतपूर्ण कर्जामा समावेश गरी सहुलियत प्रदान गरेको, पुराना एवं स्थापित व्यवसायलाई सहुलियतपूर्ण कर्जा दिने गरेको लगायत कैफियत पनि प्रतिवेदनले औंल्याएको छ । सहुलियत कर्जा प्रवाह गर्दा बैंकले कार्यविधिविपरीत सुरुमा ग्राहकबाट सबै ब्याज असुली गर्ने र पछि सरकारबाट शोधभर्ना भएपछि मात्र ग्राहकलाई फिर्ता दिने गरेको पनि पाइएको छ । यिनै निष्कर्षका आधारमा राष्ट्र बैंकले पनि कार्यक्रम पुनर्मूल्यांकन गर्न सुझाएको थियो । तर सरकारले अध्ययनपुनर्मूल्यांकन नगरीकनै एक वर्षदेखि ब्याज अनुदानको भुक्तानी रोकिदिएको छ । बैंकहरूले कर्जा रोक्न थालेपछि ब्याज अनुदानबापतका रकम भुक्तानी दिन राष्ट्र बैंकले पटकपटक ताकेता गर्दा पनि सरकारले बेवास्ता गरिरहेको छ । सरकारबाट रकम आउने टुंगो नभएपछि बैंक तथा वित्तीय संस्थाले थप सहुलियत कर्जा प्रवाह रोक्नु स्वाभाविकै देखिन्छ । राष्ट्र बैंकको निर्देशनमा बैंकहरूले सरकारी कार्यक्रम कार्यान्वयन गरेका मात्र हुन् । कार्यक्रमका उद्देश्य राम्रा देखिन्छन् । नियमसंगत ढंगले कर्जा प्रवाह गर्न सके ती उद्देश्य पूरा पनि हुन सक्छन् । तर कुनै आधार नदेखाई बिनानिर्णय ब्याज अनुदान भुक्तानी रोकिनु गलत छ । कार्यक्रम ल्याउँदै कर्जा लक्षित उद्देश्यअनुरूप प्रवाह भएको छ कि छैन, सदुपयोग भइरहेको छ कि छैन भनेर अनुगमननिगमन गर्ने संयन्त्र बलियो बनाइनुपर्थ्यो । कर्जा दुरुपयोग गर्नेलाई कारबाही गर्नुपर्थ्यो । अचानक बीचमै ब्याज अनुदान रोक्दा राम्रो काम गरिरहेका, योजना बनाएका व्यवसायीउद्यमीलाई मर्का पर्छ । अर्कातिर सरकारको हरेक कार्यक्रममा नागरिकले अविश्वास गर्नुपर्ने अवस्था आउँछ । सरकारले कार्यक्रमलाई यसरी बेवारिस बनाउनु गलत छ । बरु अनुगमननियमन संयन्त्र बलियो बनाउँदै कार्यक्रमलाई प्रभावकारी रूपमा कार्यान्वयन गर्न ध्यान दिनुपर्छ । तत्काललाई सरकारले यसबीचमा बाँकी रहेको दायित्व ढिलो नगरी भुक्तानी दिनुपर्छ ।"
सवारी नियमन र लिलामी,"हिजो आज कतिपय सवारीसाधनमा थप बत्ती जडान गरेको देख्न सकिन्छ । कम्पनीबाटै बनेर आएको बत्तीले भन्दा पछि थपिएको बत्तीले विपरीत दिशाबाट आएकालाई सकस बनाइदिने गर्छ । कतिको ब्रेक लाइट वा साइड लाइट बल्दैन वा साँझपख पनि बत्ती बल्दैन वा नबालेरै हिँड्छन् । तिनका लागि पनि कारबाही गर्ने व्यवस्था होस् । यसबाहेक जुनसुकै सवारीका लागि पनि माथि उल्लिखित न्यूनतम जाँच पार गरेपछि मात्र नवीकरण हुने व्यवस्था होस् । या त कम्पनीबाट बनेर आएका बाहेक सामान्य स्वरूप केही थपघट गर्न मिल्नेसम्म प्राविधिकले जाँच गरेर दिए थप शुल्क लिएर त्यसो गर्न पाइने व्यवस्था होस् । त्यसको विवरण सवारीधनी पुर्जा (ब्लुबुक) मै उल्लेख गरियोस् । अझ इम्बोस्ड नम्बर को बहुउपयोग हुँदै गर्दा यसको भाषामै किचलो भयो । खासमा नेपालीमै राखे पनि के नै बित्यास हुने थियो र ? के संसारमा सबैले अंग्रेजीमा मात्र राखे होलान् त ? ट्राफिक वा प्रहरी कार्यालय परिसरमा वर्षौंदेखि बेवारिस भएका सवारीसाधनको छिनोफानो गर्न पहल होस् । कार्यालय परिसर हेर्दा पनि कुनै ग्यारेज वा कवाडी खाना जस्तो लाग्ने नहोस् । सार्वजनिक सूचना गरेर मानौं ३५ दिनभित्र लिन आउनु भन्ने, नभए लिलाम हुने व्यवस्था होस् । लिलाम पनि हुन नसकेकाको हकमा कवाडीमा बिक्री गरेर भए पनि राजस्व जम्मा होस् । यातायात व्यवस्था ऐनमा ५ वर्षभन्दा बढी नवीकरण नभएकाको सबै विवरण विभागको वेबसाइटमा राखिदिन वा पत्रिकामा बाबुको र सवारीधनीको नाम, ठेगानासहित उल्लेख गरेर सूचना निकाल्न सकिन्छ । समयमा नवीकरण नगर्नेको हकमा अन्य सरकारी सेवा लिन बन्देज हुन सक्ने भनेमा सबैले बेलैमा नवीकरण गर्छन् । साधन चलाउन नसकिनेका हकमा यस आर्थिक वर्षसम्मको जरिवाना छुट दिएर दर्ता खारेजी सुविधा वा उस्तै प्रकृतिको सवारी लिन सकिने वा दर्ता नम्बर नदोहोरिने गरी नयाँ सवारी दर्ता सुविधा दिन सके यो भद्रगोल अन्त्य हुने थियो । पछिल्लो पटक सडकमा जडान गरिएका अनेक खाले क्यामरा लाई पहिलो चरणमा चक्रपथभित्र लागू गर्ने, मुख्यमुख्य सहर बजारमा जोड दिने वा सीसीटीभी क्यामरा लाई यथासम्भव व्यापक बनाउँदै लापरबाही गर्नेको रेकर्ड भएको फुटेज का आधारमा कारबाहीको भागीदार बनाउन सके मनपरी कम भई दुर्घटनामा कमी आउन सक्छ । मापसे वा लापसे जाँच पनि मध्यरात होस् या बिहान जुनसुकै ठाउँमा जहिले पनि हुन सक्ने व्यवस्था होस् । श्रीकृष्ण राजवंशी, सुनकोसी३, सिन्धुली"
विपिनको केसमा यसरी चुक्यो सरकार,"इजरायलबाट हमासले बन्धक बनाएर गाजा लगेका २ सय ४० जनामध्ये ६९ जना चार दिनमा छुटिसक्दा नेपालका विपिन जोशीको अत्तोपत्तो छैन । विपिन हमासको नियन्त्रणबाट कहिले छुट्छन्, अहिलेसम्म प्रस्ट हुन सकेको छैन । विपिनको अहिलेको अवस्थाबारे पनि थाहा छैन । इजरायल सरकारले भने विपिन हमासको कब्जामा रहेको जनाएको छ । हमासले इजरायलीका साथै थाइल्यान्ड, फिलिपिन्सलगायत मुलुकका नागरिकलाई छाड्दा विपिन किन छुट्न सकेनन् ? नेपाल सरकारको कूटनीतिक पहल कहाँ पुगेन ? सरकार कहाँ चुक्यो ? अहिलेका यक्ष प्रश्न हुन् यी । विपिनका सन्दर्भमा नेपाल सरकार नराम्रोसँग चुकेको छ । हमासइजराइल युद्धमा हमासविरुद्ध नेपाल सरकारले हत्त न पत्त विज्ञप्ति जारी गर्नु गल्ती भएको छ । आफ्नो नागरिक नछुटाईकनै किन जारी गर्नुपर्यो हमासविरुद्ध विज्ञप्ति ? प्रचण्ड सरकारले यो प्रश्नको उत्तर दिनुपर्छ । थाइल्यान्ड सरकारले हमासलाई चिढ्याउने कार्य गरेको थिएन । त्यसैले थाई नागरिक हमासको नियन्त्रणबाट मुक्त भए । नेपाल सरकारले भने आफ्नो एक नागरिकलाई पनि छुटाउन सकेको छैन । नेपाल सरकारले यस्तै भूल रुसयुक्रेन युद्धमा पनि गरेको थियो । नेपालले युद्ध सुरु भएलगत्तै रुसको विरोधमा विज्ञप्ति जारी गरेको थियो जबकि भारतले दुवै पक्षलाई चिढ्याउने काम गरेन । उल्टो रुसलाई फकाएर ठूलो मात्रामा सस्तो मूल्यमा इन्धन किनेर लाभ लियो । सरकार किन कूटनीतिमा चुकिरहेको छ ? अब यसबारे सर्वदलीय बैठकमा गम्भीर बहस हुनुपर्यो ताकि आगामी दिनमा नेपालको कमजोरी प्रदर्शन नहोस् । अहिलेलाई विपिन जोशीको रिहाइको पहलमा सफलता मिलोस् । गोपाल देवकोटा, जोरपाटी, काठमाडौं"
कहिले बनिसक्छ चक्रपथको सडक ?,"छिमेकी मित्रराष्ट्र चीन सरकारको अनुदान सहयोगमा काठमाडौंमा २७३ किलोमिटर लम्बाइको चक्रपथ निर्माण २०६९ सालतिर सुरु भएको थियो । चक्रपथअन्तर्गत कोटेश्वरदेखि सातदोबाटो, बल्खु हुँदै कलंकीसम्म चिनियाँ कम्पनीबाटै निर्माण सम्पन्न भएर चीन सरकारले नेपाल सरकारलाई हस्तान्तरण भएको पनि तीन वर्ष बित्यो । सञ्चारमाध्यमहरूका अनुसार बाँकी खण्ड कलंकी छेउदेखि वनस्थली, माछापोखरी चोक, नयाँ बसपार्क हुँदै महाराजगन्ज, चाबहिल, गौशाला, कोटेश्वरसम्म ८ लेन सडक चिनियाँ कम्पनीबाट बनाएर नेपाल सरकारलाई चिनियाँ सरकारले २०८२ सालसम्ममा हस्तान्तरण भइसक्नुपर्ने हो । तर काममा अहिलेसम्म खासै प्रगति देखिँदैन । सडकमा ढल हाल्ने, बिजुलीको पोल सार्ने मिलाउने, सडकभित्र पर्ने संरचना भत्काउने काम सकेर पिच गर्नुपर्नेछ । काठमाडौंको घनाबस्ती, टिपर, ट्रक, बस, मोटरसाइकल लगायतका गाडीको अत्यधिक आवतजावत भइरहने कारणले फराकिलो चक्रपथ जतिसक्दो छिटो बनाउन आवश्यक छ । चक्रपथमा सहज रूपमा सवारीसाधन चलाउन पाइयोस् । अहिले त पानी परेको बेला हिलाम्मे र घाम लागेको बेला धुलाम्मे हुने समस्याले पैदलयात्रीलाई समेत समस्या छ । कम्पनीले गुणस्तरीय काम गरेको छ कि छैन भनेर नियमित अनुगमन पनि हुनुपर्छ । तिलप्रसाद न्यौपाने, माछापोखरी चोक, काठमाडौं"
मधेशको वैचारिक अन्योल,"सांस्कृतिक पुनर्जागरणमधेश प्रदेशमा कृषिको हरित क्रान्ति, पशुपालनआधारित श्वेत क्रान्ति वा औद्योगिक उपक्रमले ल्याउने धूमिल क्रान्तिका सम्भावनाहरू निकट भविष्यमा खासै देखिँदैनन् । ठूला लगानीकर्ताले सबभन्दा पहिला समस्यामुक्त जग्गाको उपलब्धता खोज्छन् । एकातिर जग्गाको भाउ अकासिएको छ भने खरिदबिक्री भएका भूखण्डहरूसमेत मुद्दामुकदमामुक्त हुने सम्भावना साह्रै कम छ । जलेश्वरको सबभन्दा भव्य आधुनिक भवन अदालतका लागि त्यत्तिकै बनाइएको होइन । सम्भाव्य उद्योगका लागि प्रतिस्पर्धात्मक लाभ ठहरिने कच्चा पदार्थ केही पनि छैन । कुनै खास उत्पादकका लागि बजारको एकाधिकार कायम गर्न सकिने अवस्था अब रहेन र लगानीको अनुपातमा प्रतिफलको प्रत्याभूति दिने क्षमता प्रदेश सरकारसँग छैन । जनसंख्याले गर्दा बजारको आकार पक्कै पनि आकर्षक देखिन्छ तर एकातिर सामान्य उपभोक्ताको खरिद गर्ने क्षमता कमजोर छ भने अर्कातिर यातायातको सुविधाले बाहिरबाट सस्तोमा सामान ढुवानी गरेर जताततै पुर्याउन सकिन्छ । त्यति हुँदाहुँदै केही गरी कुनै लगानीकर्ताले सानोतिनो उद्यम गर्ने हिम्मत गरिहाले अतिराजनीतीकरण गरिएका मजदुर र आर्थिक सहयोग माग्ने जमातले तिनलाई टिक्नखान दिँदैनन् भन्ने कुरा आफ्ना योजना गृहजिल्लाको साटो भैरहवा वा नेपालगन्जतिर पुर्याउन बाध्य बनाइएका उद्यमीहरू निःसंकोच स्वीकार गर्छन् । उद्योगका नाउँमा सिमरावीरगन्ज करिडोरबाहेक मध्यमधेशतिर इँटाभट्टाका चिम्नी मात्र देखिने गरेको त्यत्तिकै होइन । राजनीतिमा जस्तै मधेशको आर्थिक सत्ताको रिमोट कन्ट्रोल पनि काठमाडौंमै छ । साम्यवादका प्रणेता महात्मा मार्क्सको आधार र अधिसंरचना (बेस ऐन्ड सुपरस्ट्रक्चर) सिद्धान्त अनुसार मधेशको तात्त्विक रूपान्तरण अहिले असम्भव जस्तै लाग्न सक्छ । शासनको स्वरूप शाह बादशाहीको एकतन्त्र (सन् १७६८१८४५), शाहराणा द्वैधतन्त्र (सन् १८४६१९५१), अन्योलग्रस्त प्रजातन्त्र (सन् १९५१६०), निरकुंश राजतन्त्र (सन् १९६०९०), बहुदलीय अस्तव्यस्तता (सन् १९९०९६), सशस्त्र द्वन्द्वतन्त्र (सन् १९९६२००६) वा वर्चस्ववादी अल्पतन्त्र (सन् २००६ देखि हालसम्म यथावत्) मध्ये जुनसुकै किसिमको रहे पनि नेपालको अर्थराजनीति महात्मा मार्क्सको अवधारणा अनुसार नै सञ्चालन हुँदै आइरहेको हो । राजधानी काठमाडौंको नियन्त्रण अहिले पनि राजनीतिक मात्र नभएर गोर्खाली संस्कृति, समाज, अर्थतन्त्र एवं कूटनीतिको एकल केन्द्रका रूपमा कायम छ । सांस्कृतिक र सामाजिक वर्चस्वलाई चुनौती दिन अधीनस्थ समुदाय सबभन्दा पहिले दासताको मनोवृत्तिबाट मुक्त हुन सक्नुपर्छ । परम्परागत उद्योग र व्यापारबाट आर्थिक बहुकेन्द्रीयता स्थापित गर्नका लागि प्रविधिमा फड्को मार्न सक्ने परिस्थिति बनाउनुपर्ने हुन्छ । सन् २०१५ को विवादित संविधानले परिकल्पना गरेको सांकेतिक संघीयता (नोमिनल फेडरलिज्म) बहुकेन्द्रीयता लागू गर्नका लागि नभएर एकल केन्द्रको निर्देश र नियन्त्रण व्यवस्था सुदृढ गर्नका लागि हो । संघीयताको विद्यमान संरचनाभित्र रहेर सहशासन, स्वशासन वा सुशासनमध्ये केही पनि सम्भव छैन । तर संगठित समूहको सुनियोजित प्रयत्नले असम्भव पनि कालान्तरमा सम्भव हुने कुराले नै मानव सभ्यताको निर्माण भएको हो । त्यसका लागि जीहजुरी प्रवृत्तिबाट मुक्त, आफ्नो क्षमताप्रति आश्वस्त, स्रोतका सीमितताबारे सचेत, उत्थानको सम्भावनाप्रति विश्वस्त एवं दृढ इच्छाशक्ति भएका नागरिकहरूको सानै भए पनि समर्पित जमातको निर्माण प्राथमिक सर्त हुने रहेछ । सामूहिक इच्छाशक्ति विकसित गर्ने सहज सूत्र भने उपलब्ध छैन ।अर्थशास्त्रीहरू आर्थिक समृद्धिलाई सुदृढ नागरिक समाज निर्माणको आधार मान्छन् । विकासविद्हरूको निर्क्योलमा मानव विकास सूचकांक सुध्रिँदै गएपछि सामान्यजनमा समेत आत्मविश्वास स्वाभाविक तवरले विकसित हुँदै जान्छ । राजनीतिक दर्शनका ज्ञाताहरू आआफ्नै छनोटको शासन प्रणालीलाई प्रतिबद्ध प्रजा, सक्षम जनता वा सचेत नागरिक बनाउने संस्थागत प्रयत्न भनेर व्याख्या गर्छन् । मानवशास्त्रीहरूको सामाजिक पुँजी अवधारणा अनुसार सामान्यजनका बीच स्थापित सम्बन्धको दह्रो सञ्जालबेगर कुनै पनि समुदायले प्रभावकारी रूपमा काम गर्न नसक्ने हुँदा व्यक्तिको क्षमता निर्माणजत्तिकै ध्यान व्यक्तिव्यक्तिबीच कसिलो सम्बन्ध निर्माणलाई पनि दिइनुपर्छ । हुन त अमेरिकाका अनुदारवादी पत्रकार एन्ड्र्यु ब्रेइटबार्ट (सन् १९६९२०१२) पराकोटीका दक्षिणपन्थी एवं उल्क्याहा सञ्चार उद्यमी थिए तर अर्थराजनीति तथा संस्कृतिबीच महात्मा मार्क्सले प्रतिपादन गरेको आधारअधिसंरचना प्रस्तावनाका तुलनामा ब्रेइटबार्ट डक्ट्रिन नामकरण गरिएको प्रवाह सिद्धान्त अधीनस्थ समुदायका लागि बढी व्यावहारिक एवं कम अहितकारी ठहरिन सक्छ । ब्रेइटबार्ट सिद्धान्तले भन्छ राजनीति बदल्नका लागि संस्कृति रूपान्तरित गर, त्यो किनभने सामाजिक जलधारमा राजनीति संस्कृतिभन्दा तलतिरको प्रवाह हो । अपेक्षाकृत अल्पायु पाएका पत्रकार पुस्तकालयमा घोत्लिने चिन्तक नभएर अनुदारवादका जुझारु थिए, त्यसैले उनको प्रस्तावना सुविचारित लाग्दैन । सक्षमता निर्माणमा सांस्कृतिक पुनर्जागरणको महत्त्वपूर्ण भूमिकालाई बेवास्ता भने गर्न नसकिने रहेछ ।सामूहिक आत्मविश्वासमधेश प्रदेशमा सामान्यजनका युवामा पाँच थरी प्रवृत्ति व्यापक छ । नागरिकता पाउने उमेर पुग्नासाथ धेरैजसोको पहिलो रोजाइ त जसरी भए पनि बाहिरिनु नै हो । अलिकति प्रतिभावान्हरू उच्च शिक्षाका लागि काठमाडौंतिर हान्निन्छन् । खानेलाउने चिन्ताबाट मुक्त तर सृजनशीलता नभएका वा मिहिनेत गर्न अनिच्छुक युवा मोटरसाइकल घुइँक्याउँदै आआफ्ना मन पर्ने राजनीतिकर्मीका पछाडि कुद्छन् । विप्रेषण प्रवाहको प्रत्यक्ष वा परोक्ष प्रभावबाट लाभान्वित तर खासै केही काम नभएको चौथो थरी जमात भने सेलफोन बोकेर राजनीतिकर्मीहरूको कुरा काट्छ, धर्मगुरुको प्रशंसा गर्छ, युट्युब वा फेसबुकको ज्ञान बाँड्छ र मोदी जस्तो नेता मधेशले पनि खोजेको गफ छाँट्छ । कुनै बेला वैचारिक मन्थनको केन्द्र रहने गरेको जनकपुर आजभोलि बौद्धिक मरुभूमि जस्तो बन्न पुगेको छ । त्यस्तो नीरस परिवेशमा पनि पुरानो पुस्ताका केही कवि, कलाकार र नाट्यकर्मी क्रियाशील रहेर सम्भाव्य रूपान्तरणको आस जोगाइरहेका छन् । निर्मम आत्मपरीक्षण, वैचारिक अन्वेषण एवं केही सकारात्मक हस्तक्षेप गर्ने आँट जुटाउन लागेकाहरूको पाँचौं थरी समूह भने संकेतात्मक संघीयताको घोषणापछि गोलबन्द हुने क्रममा छ । नर्थ साउथ कलेक्टिभका राकेश मिश्रको उत्प्रेरणा एवं नवीन झा, मनोज साह एवं अनुज मिश्र जस्ता केही युवाको अग्रसरतामा गति लिन लागेको उपक्रम मधेश मानस को भविष्यप्रति अहिले नै आश्वस्त हुन कठिन छ । परालको आगो जस्तो तत्काल दन्किएर छिनमै खरानी हुने पहलहरूले मधेशका सामान्यजनलाई विरक्त बनाएका छन् । शंकाको लाभ भने प्रत्येक अग्रसरताले पाउनुपर्छ ।इतिहासको दस्तावेजीकरणलाई मधेश मानसले आफ्नो मूल उद्देश्य बनाएको छ । सांस्कृतिक सशक्तीकरणमार्फत सामूहिक आत्मविश्वास जागृत गर्न त्यस्तो कर्म जरुरी पनि छ । नेपालको राजनीतिक भूगोलमा मधेशको उल्लेख बसाइँसराइद्वारा विकास गर्न तयार पारिएको विजित तराई भूभाग वा जंगलले आच्छादित उर्वर भूमिका रूपमा मात्र आउँछ । शाहराणा खानदानका महिमामण्डकहरूले संशोधन गरेका इतिहासका पानाहरूमा पादटिप्पणीबाहेक मधेशको चर्चासमेत भेट्टाउन कठिन छ । वर्चस्वशाली समुदायका प्रशस्तिगायकहरूले सृजना गरेका साहित्यिक कृतिमा मधेशी पात्र खोज्न कठिन हुन्छ, केही गरी कोही भेट्टाइहाले पनि तिनको चरित्र कमजोर र दयाका पात्रका रूपमा चित्रित गरिएको हुन्छ । धर्मको समानताद्वारा परम्परा एवं जीवनशैलीको विशिष्टतालाई छोप्ने प्रयत्न हुन्छ । नेपालीपनको औपचारिक संकथनमा अटाउनका लागि अधिकांश महत्त्वाकांक्षी मधेशीको जीवन नकल्ची नागरिक बन्ने प्रयत्नमै समाप्त हुन्छ । त्यस्ता चहकदार व्यक्तित्वहरूले सार्वजनिक जीवनमा व्यक्तिगत तवरले जतिसुकै सफल भए पनि समुदायलाई गति दिन सक्दैनन् । हीनभावले ग्रसित समाज सृजनशील हुन सक्दैन । आफू जे हो, त्यसको निःसर्त स्वीकृतिबेगर आत्मोत्थानको आँट पलाउँदैन ।राजनीतिक भूगोलकै कुरा गर्ने हो भने वैदिक कालको विदेह जनपद, पौराणिक बैशाली गणराज्य, गंगा मैदानको मौर्य र गुप्त साम्राज्यबाट सिमरौनगढको पतन एवं मुगलहरूको उदय र अस्तसम्म वर्तमान मधेशको अधिकांश भूखण्डमा कहिले पनि कुनै पहाडका भुरेटाकुरे राजाले शासन गरेको उल्लेख भेटिँदैन । तात्कालिक शक्ति संरचनाले गर्दा नेपाल र भारतबीचको मैदानी सिमाना आराका दाँत जस्तो बन्न पुगेको छ । विदेह राजवंशको राजधानी मिथिलाको सिमानाका १५ विन्दुमध्ये करुणा, बिसौल, कल्याणेश्वर र गिरिजास्थान (राजा जनककी कुलदेवीको शक्तिपीठ) बस्तीहरू आधुनिक भारतभित्र छन् भने बाँकी ११ सन् १८५० पछि निश्चित गरिएको जंगे पिलरभित्रको नेपालमा पर्छन् । सत्ताको आतंकबाट अतालिएर सांस्कृतिक रूपमा नकल्ची नेपाली बन्न जरुरी छैन । सांस्कृतिक मैथिल एवं राजनीतिक नेपाली परस्पर विरोधी अवधारणा होइनन् । एउटा पहिचानले अर्कोलाई कमजोर गर्छ भन्ने मनको भूतबाट मुक्त हुनका लागि मधेशीहरूले गंगा मैदानको समृद्ध इतिहासलाई आफ्नो कहनुबाट हच्किन छोड्नुपर्छ । लगभग सोही कुरा धर्म, भाषा, साहित्य, संगीत एवं कला क्षेत्रमा पनि लागू हुन्छ । बैशाली गणतन्त्रमा जन्मिएका महावीर मधेशका पनि हुन् । राजनीतिक रूपले जन्मस्थान एवं सांस्कृतिक तवरले बुद्धत्वप्राप्तिको स्थलले गर्दा भगवान् बुद्धमाथि मधेशीहरूको झन् बढी हक लाग्छ । मैथिलीका वैद्यनाथ मिश्रबाट हिन्दीका बाबा नागार्जुन भएका मानवतावादी कविमाथिको अधिकार परित्याग गरेर भानुभक्तलाई अंगीकार गरेपछि मात्र पक्का नेपाली होइन्छ भन्ने भ्रमबाट मुक्त भएपछि खुलस्त अन्वेषण गर्ने आँट पलाउनेछ । आत्मविश्वासले युक्त मधेशी मात्र दिगो नेपाली राष्ट्रियताका हिस्सेदार र पहरेदार बन्न सक्छन् । मधेशको वैचारिकी प्रस्ट्याउने प्रयत्नहरू भने निरन्तर भइरहनुपर्छ ।"
संघीय निजामती कानुन कसका लागि ?,"बिट मार्दै गर्दानिजामती कानुन ल्याउँदा चलिआएको परम्परा टीठलाग्दो छ, जसमा नागरिकको साटो कर्मचारीलाई केन्द्रविन्दुमा राख्ने गरिन्छ । त्यसमा पनि विधेयक लेखनमा हालीमुहाली हुने कर्मचारी जमातले आफूलाई कस्तो व्यवस्था गर्दा बढुवा, सरुवा जस्ता अनेकन् अवसरमा आफ्नो हात जगन्नाथ पार्न अनेकन् साँठगाँठ, छिनाझपटी र अझ धर्नाआन्दोलनसम्म चलाउँछ । यति ढिलो गरी आएको विधेयक कर्मचारीका स्वार्थसमूहहरूबीच हुने संघर्ष र सम्झौताको पुलिन्दाका रूपमा आउनु भएन । केही हजार कर्मचारी हैन, ३ करोड नेपालीलाई सेवा दिलाउन र विश्वसँग प्रतिस्पर्धा गर्न सक्षम प्रशासन बनाउने गरी आउनुपर्यो । यस सन्दर्भमा छड्के प्रवेशमा सुधार नेपालले गर्नुपर्ने थुप्रै सुधारमध्येको एउटा उपाय हो । घिमिरे नेपाल सरकारका पूर्वसचिव हुन् ।"
बीपी राजमार्गको घट्दो आयु,"बीपी राजमार्ग नेपालकै सम्भवतः पहिलो पर्यटकीय महत्त्व बोकेको राजमार्ग हो । यसको अधिकांश भाग सिन्धुली जिल्लामा पर्छ । यस राजमार्गले महोत्तरी, धनुषा तथा काभ्रेपलाञ्चोक जिल्लालाई पनि समेट्छ । २०७२ असारदेखि सञ्चालनमा आएको १५८ किमि लामो यस राजमार्गको पहिचानार्थ सरकारले यसको राष्ट्रिय राजमार्ग संकेत एच ००६ तय गरेको छ । राष्ट्रिय महत्त्व बोकेको यस राजमार्गको निर्माण सन् १९९६ मा सुरु भएको थियो । मानवस्रोत, बजेट, कच्चा पदार्थ लगायतका संकट झेल्दै १९ वर्ष लाग्यो, यसको निर्माण सकिनलाई ।काठमाडौं र पूर्वी तराईलाई लिंक गर्ने हिसाबले बीपी कोइरालाले २०१६ साल (सन् १९५९) मै यसको अवधारणा अघि सारेको पाइन्छ । यस राजमार्गको विकासअघि पनि सिन्धुली तथा तराईका मानिसहरू सिन्धुलीगढीको बाटो हुँदै महाभारत खण्ड पार गर्दै काठमाडौं उपत्यका छिर्ने गर्थे । सागरकुमार ढकालको कृति नेपालको इतिहासमा सिन्धुलीगढी मा उल्लेख भए अनुसार, सिन्धुलीबाट हिँडेर ३४ दिनमा काठमाडौं उपत्यका पुग्न सकिन्थ्यो । बीपीको पुर्ख्यौली थलो दुम्जाबाट त झन् १२ दिनमै पुगिन्थ्यो, काठमाडौं उपत्यका ।वातावरणीय र पर्यटकीय हिसाबले बीपी राजमार्गलाई नेपालकै उत्कृष्ट राजमार्ग भन्न सकिन्छ । नागबेली सडकले सबैजसोलाई लोभ्याउने गरेको छ । र, यही मनोरम दृश्यावलोकन यदाकदा दुर्घटनाको कारकसमेत बन्ने गरेको छ । चुनौतीहरू ः ज्यादै न्यून जोखिम भएका राजमार्गहरू नेदरल्यान्ड्समा छन् । तिनमा जोखिमको मात्रा १० मा ७ दशमलव ८६ रहेको कुरा फिन डटकमको पछिल्लो सर्वेक्षणमा उल्लेख छ । यही तथ्यांक अनुसार नेपालका राजमार्गहरू १० मा केवल २ दशमलव ९ ले मात्र सुरक्षित छन् । नेपालका हिमाली दुर्गम भेगका राजमार्ग तथा सडकहरू त अझ बढी जोखिमपूर्ण छन् । बीपी राजमार्ग पनि अपवादमा पर्दैन । सडकको नागबेलीपन, ओरालोपन, उकालोपन तथा कम चौडाइका कारण त्यस्तो खतरा निम्तिने गरेको हो । यसैले यस राजमार्गमा सवारीचालकहरू अझ बढी चनाखो हुनु अपेक्षित मानिन्छ । यस राजमार्गमा उच्च गतिमा कुदे सवारीको ब्रेक ठीक स्थानमा लाग्न नसक्नु, पिकअपमा समस्या हुनु, ओरालोमा गति नियन्त्रणमा कठिनाइ हुनु, घुम्तीहरूमा मोड लिँदा ट्र्याक परिवर्तन हुनु जस्ता जोखिम छन् । त्यस्तो खतरा कम गर्न ठाउँठाउँमा सडक रेलिङ, डिभाइडर, नियमित ट्राफिक जाँच, राजमार्ग सुरक्षा गस्ती तथा नियमित यात्रु सवारीका लागि टाइम कार्डको व्यवस्था गरिएको छ ।कठिन भौगोलिक अवस्थितिका कारण व्यवस्थापनमा असहजता, बढ्दो सवारी चाप, यातायातका साधनमा प्राथमिकीकरणको अभाव, अत्यधिक भारवाहन सवारीसाधनको चाप, प्राकृतिक प्रकोपबाट निम्तिने क्षति र दुर्घटनाबाट हुने मानवीय क्षति, आन्तरिक र बाह्य पर्यटकका निम्ति उपयुक्त बासस्थान अभाव, राजमार्ग आसपासका वनस्पति र वन्यजन्तु संरक्षणको सवाल लगायत यहाँका चुनौती हुन् । चौडाइ हेर्दा यो राजमार्गको गुरुयोजना कृषि सडकका रूपमा अघि सारिएको अनुमान गर्न सकिन्छ । तर, अहिले जस्तासुकै यातायात साधन चल्नाले यो निकै जोखिमपूर्ण बनेको छ । पछिल्लो समय बीपी राजमार्गमा व्यावसायिक रूपमै लामा बस तथा उच्च भारयुक्त ठूला टिपरहरू सञ्चालन हुनु दुर्भाग्यपूर्ण हो । उसै त राजमार्गको मोड क्षमता कम छ, त्यसमाथि सडकको फराकिलोपन पनि कम छ । नीतिगत रूपमा साना तथा चारपांग्रे सवारी मात्र गुडाउने प्रावधान रहेकामा सत्ता र शक्तिको आडमा लामा बस तथा उच्च भारवाला टिपरहरू चल्न दिन नियम लादियो, जुन राजनीतिक फाइदाकै लागि सेटिङ मा गरिएको ठम्याउन गाह्रो छैन । त्यसमाथि राति चल्ने टिपरहरू बिग्रेर आधाजसो सडक छेकिँदा सवारी जाम सामान्य हुँदै गएको छ । ठूला सवारीसाधन उकालोमा चल्दा राजमार्ग नै थर्कने समस्यासमेत छ । भूकम्प तथा सोही भारयुक्त सवारीसाधन चल्नाका कारण केही केही भूभागमा सडक रेट्रोफिटिङ गर्नुपरेको छ । कतिपय स्थानमा सडक चर्किने तथा भासिने समस्याहरू देखिन थालेका छन् । तैपनि सरकारका नियामक निकायहरू तथा सम्बन्धित स्थानीय तहहरू कानमा तेल हालेरै बसिरहेका छन् । राजमार्गमा यात्रुले फालेका फोहोर व्यवस्थापन गर्न नसक्नु अर्को समस्या हो, जुन कालान्तरमा ठूलै टाउकोदुखाइ बन्ने निश्चित छ । हुन त फोहोर व्यवस्थापनमा स्थानीय सरकार, गैसस, क्लब, स्कुलकलेजले केही काम गर्दै आएका छन् । समाधानका उपाय ः कम चौडा र कठिन भूगोलमा निर्माण भएका कारण यो राजमार्ग जोगाउन पहिलो त सम्बन्धित स्थानीय तहहरूले द्रुत प्रतिकार्य समिति गठन गर्नुपर्छ । मूलतः चारपांग्रे र हलुका सवारीसाधन मात्र चल्न दिँदा राजमार्गको आयु बढ्ने निश्चित छ । सवारीसाधनलाई अनुशासित तुल्याउन धेरै ठाउँमा सीसीटीभी तथा अन्य डिजिटल प्रविधिको प्रयोग गर्न सकिन्छ ।"
लैंगिक हिंसाको विरोध दिनहुा,"लैगिक हिंसाविरुद्धको १६ दिने अभियान चलिरहेको छ । संयुक्त राष्ट्रसंघको आह्वानमा २५ नोभेम्बरदेखि १० डिसेम्बरसम्मका १६ दिनलाई प्रत्येक वर्ष लैंगिक हिंसाविरुद्ध अभियानका रूपमा नेपालसहित विश्वभरि नै मनाइँदै आएको छ । विश्वभरि नै करिब तीन महिलामा एक जना आफ्नो जीवनकालमा हिंसामा परेका हुन्छन् । प्राकृतिक विपत्ति लगायतमा पनि महिलाहरू नै बढी जोखिममा पर्ने गरेका छन् । यूएन विमेनले १३ देशमा गरेको अध्ययन अनुसार, कोभिड महामारीदेखि प्रत्येक तीन महिलामा दुई जना कुनै न कुनै हिंसाबाट पीडित हुने गरेका छन् । विशेषतः खानाको अनिश्चितता छ तिनलाई । त्यस्तै, १० महिलामा एक जनाले मात्र हिंसापछि प्रहरीकामा जाने गरेको बताएका छन् । हिंसा न्यूनीकरणका लागि सर्वप्रथम त यसको जरो पत्ता लगाउनुपर्छ । हिंसाबाट बाँचेकाहरूप्रति विश्वासका साथै समावेशी र एकीकृत विधिहरूको प्रयोगले हिंसाको जरो थाहा पाउन मद्दत पुग्छ । हानिकारक सामाजिक मूल्यमान्यताको रूपान्तरण एकदमै जरुरी छ । महिला र किशोरीहरूको सशक्तीकरण तथा पीडितकेन्द्रित आवश्यक सेवासुविधा, प्रहरी, स्वास्थ्य सेवा, न्याय तथा सामाजिक क्षेत्रमा समन्वय र सहकार्य पनि महिला तथा किशोरी हिंसा रोक्ने प्रमुख उपाय हुन सक्छन् । अर्को मुख्य कुरो, महिलाकेन्द्रित योजनाका लागि सम्बन्धित निकायले पर्याप्त बजेट दिनुपर्छ । १६ दिने अभियानमा प्रत्येक वर्ष थिम बदलेर या पहिलो वर्षकै थिमलाई लिएर लैंगिक हिंसाविरुद्धको अभियान मनाइरहँदा प्रमुख विषयवस्तुहरू पनि महिला हिंसासँग सम्बन्धित नै हुने गर्छन् र सो हिंसा न्यूनीकरणका लक्ष्यसहित यस्ता नाराहरू अघि सारिएका हुन्छन् । यस अभियानको पहिलो वर्षको थिम महिलाविरुद्ध हिंसाले मानव अधिकारको उल्लंघन गर्छ भन्ने थियो । परिवारमा प्रजातन्त्र, परिवारको प्रजातन्त्र, प्रजातन्त्र सबैका लागि जस्ता नाराहरू हुँदै यो वर्ष महिला हिंसा अहिल्यै अन्त्य गरौं भन्ने नाराहरूले महिलाका वास्तविक समस्याहरूलाई उजागर गर्दै आइरहेका छन् । यसबारे आवाज उठाउनु, समाज र राज्यलाई जिम्मेवार बनाउनु नै १६ दिने अभियानको लक्ष्य हो । नेपालमा महिला हिंसाका स्वरूपहरू आम तथा भिन्न रूपका छन् । सामाजिकसांस्कृतिक रूपले महिलाले अपनाउनुपर्ने मान्यता लगायतका विभेदहरू महिला हिंसाका वाहक हुन् । घरेलु हिंसा, दाइजोका नाममा महिलामाथि गरिने हिंसा, बोक्सी प्रथा, छाउपडी प्रथा अझै पनि हाम्रो समाजमा रहेकै छन् । छोरा र छोरीकै बीचमा गरिने विभेद कम भए पनि हटिसकेको छैन । आर्थिक, सामाजिक, राजनीतिक अधिकारहरू अझै महिलाको पहुँचमा छैनन् । निर्णायक तहमा महिलाका विचारलाई स्वीकार्ने माहोल बनिसकेको छैन । महिला तथा किशोरीको बलात्कार अनि हत्या जस्ता जघन्य अपराध पनि दिनदिनै हुने घटनाभित्रै पर्ने गर्छन् । गरिबी, जातीय छुवाछूतले महिला तथा किशोरीलाई झनै पीडित बनाएको छ । यी विभिन्न कारणले लैंगिक हिंसाविरुद्धका कार्यक्रम १६ दिने अभियानका रूपमा मात्र होइन कि, प्रत्येक दिन चलाउनुपर्छ । हिंसाविरुद्धको अभियान घरैबाट सुरु गर्नुपर्छ । महिला सशक्त हुनु भनेको एउटा परिवार नै सशक्त हुनु हो । महिला अधिकार केवल महिलालाई उपलब्ध गराइने अधिकार मात्र होइन, यो मानव अधिकार पनि हो । हाम्रो समाजमा बलात्कारजन्य हिंसा तथा श्रीमान्श्रीमतीबीच हुने हिंसा खुलेर बाहिर आउँदैनन्, समस्याले जटिल रूप लिएपछि मात्र यदाकदा समाचार बन्ने गर्छन् । परिवारमै भएका हिंसालाई घरभित्रको समस्याबाहिर लैजानु हुन्न भन्ने मान्यताले थिचिएर संस्थागत गर्न सघाउ पुगिरहेको छ । लोग्नेले श्रीमतीलाई दुईचार थप्पड लगाउनु सामान्य हो र यो सहनुपर्छ भन्ने मान्यताले जरो गाडेको छ । सांस्कृतिक रूपमा लादिएका छाउपडी र महिनावारी बार्नु, एक्ली र गरिबसीमान्त महिलालाई बोक्सीको आरोप लगाई यातना दिनु जस्ता अन्य हिंसा समाजमा ज्युँदै छन् । महिला तथा किशोरी बेचबिखन अर्को प्रमुख हिंसाका रूपमा व्याप्त छ । मानव बेचबिखनका यस्ता गिरोह त झन् विश्वव्यापी रूपमै संगठित छन् । हिंसालाई हिंसा हो भनेर प्रतिकार गर्ने, हिंस्रकलाई सजायको कठघरामा ल्याउने दायित्व हाम्रै समाज र राज्यको हो । १६ दिने अभियानले पनि महिलाप्रति हुने यस्तै हिंसाविरुद्ध राज्यलाई झकझक्याउने काम गर्दछ । किशोरी शिक्षा र सचेतनालाई सशक्त रूपमा सञ्चालन गरेमा मात्र महिलाहरूले आफूप्रति भएको अन्याय, विभेद र हिंसाको प्रतिकार गर्न सक्नेछन् । यस्ता पक्षहरूलाई पनि राज्यका निकायहरूले मनन गर्न जरुरी छ । लैंगिक हिंसाभित्र पनि नदेखिने चाहिँ यौनकर्मी महिलामाथिको हिंसा पनि एउटा हो । यौनकर्मी महिलाहरूको समूह एउटा कार्यक्रममा भन्दै थियो, हामी पनि महिला हौं । हामी कसैकी आमा, कसैकी छोरी र दिदीबहिनी सबै नाताभित्रका हौं । हामी गृहिणी, सानोतिनो व्यापारी, होटल मजदुरका रूपमा काम गर्छौं । हामी चौबीसै घण्टा यौनकर्मी महिला होइनौं । जान्नेसुन्नेहरूले नै हामीलाई पेसेवर भनेर विभेदको भाषा बोलिरहेका हुन्छन् । हामीमाथि त झनै अन्याय र हिंसा हुने गर्छ । स्वेच्छाले यौन पेसा अँगाले पनि ग्राहकले गर्ने हिंसा अनि प्रहरीको लखेटाइले हामी आजित छौं । कि यौन पेसा बिलकुलै नभएको समाज हुनुपर्यो कि हाम्रो पेसालाई निरपराधीकरण गरिनुपर्यो । जीवनका अनेक उतारचढाव पार गर्दै आएका केही यौनकर्मी महिलाहरू अहिले यतिको बोल्न सक्ने भएका छन् । एक महिलाको भनाइ थियो, ड्युटीमै मादक पदार्थ खाएका प्रहरीले पनि यातना दिने गरेका छन् । यौनकर्मी महिलाहरूसँग कार्यरत संस्थाकी एक प्रतिनिधि भन्दै थिइन्, करिब बीसबाइस वर्ष अगाडिदेखि नै यौनकर्मी महिलाहरूको हिंसारहित जीवनबारे सम्बन्धित निकायमा बहसपैरवी हुँदै आएका हुन् । राज्य संयन्त्रलाई यो कुरा थाहा नभएको पनि होइन । एकदुई ठाउँमा यो मुद्दालाई गम्भीर रूपमा लिइएको जस्तो पनि देखिन्छ । तर यौनकर्मी महिलाहरूको उमेर बढ्यो र ती प्रौढ अवस्थातिर ढल्के, समस्या भने उस्तै छ ।कतिपय यौनकर्मी महिला ग्राहकसँगै बसेर मदिरा लगायतका लट्ठयाउने पदार्थहरू खान थालेर त्यसकै अम्मली बन्न पुगेका छन् । कतिपयको हिंसात्मक गतिविधिमा मृत्यु पनि हुने गरेका घटनाहरू बाहिर आउँछन् । तर उनीहरूको मृत्युलाई त्यति गम्भीर घटनाका रूपमा लिइँदैन । केही सचेत यौनकर्मी महिलाले भने ग्राहकसँग मदिरा लगायतका चिज खानुपर्दा होस पुर्याउने, खाएजस्तो मात्रै गर्ने गरेका रहेछन् । एक महिला प्रहरीको लखेटाइमा परेर नीलडाम भएको बताउँदै थिइन् । उनीहरू एकस्वरमा भन्दै थिए, हामीले यौन आवश्यकता भएका ग्राहकलाई सहमतिमा यौन सेवा दिएका हौं । यो हाम्रो आम्दानीको स्रोत हो तर समाजले हामीलाई मात्र किन अपराधीको नजरले हेर्छ ? एक जना आक्रोश पोख्दै थिइन्, कि हामीलाई रेडहेन समाओस्, हैन भने बाटोघाटो कुटपिट र लछारपछार नगरोस् । सेवाप्रदायक, प्रहरी प्रशासन र सरोकारवालाहरूबीचको अन्तर्क्रिया नै यौनकर्मीहरूले पनि अन्य आम मानिससरह जीवन बिताउन पाउने अधिकार पाउने एउटा कडी हो । अर्को कुरा, यौनकर्ममा जोखिम धेरै छ, महिलाको स्वास्थ्यमा प्रतिकूल असर पर्छ भन्ने मान्यता हो भने चाँहि यौनकर्मी महिलाहरूलाई नै यस्तो महसुस गराउने खालका चेतनामूलक शिक्षा र वैकल्पिक जीविकोपार्जनको व्यवस्था राज्यले गरिदिनुपर्ने हुन्छ । स्वविवेक र चेतनाले आफ्नो जीवन धान्ने रोजगारी रोज्न पाउनु पनि महिला अधिकारभित्रै पर्छ । महिला हिंसाका अनेक स्वरूप नेपाली समाजमा छन् । सामाजिकसांस्कृतिक अनेक व्यवधानबारे महिलाहरूले नै आवाज उठाइरहनुपर्छ । अनि मात्र हिंसा न्यूनीकरण हुँदै जान्छ ।"
जैसीले पाएनन् क्षतिपूर्ति,"काठमाडौं (कास) गृहमन्त्री नारायणकाजी श्रेष्ठले एक साताभित्रै क्षतिपूर्ति दिने प्रतिबद्धता जनाए पनि प्रहरीको गोली लागेर घाइते भएका कैलालीका वीरेन्द्र जैसीले चार महिना बितिसक्दासमेत नपाएको गुनासो गरेका छन् । यसअघि गृह मन्त्रालयले एक लाख ९१ हजार क्षतिपूर्ति दिलाएको थियो । उपचार खर्च नपुग्ने गरी क्षतिपूर्ति दिएर सरकारले बेवास्ता गरेको भन्दै थप क्षतिपूर्तिको मागसहित उनी असार १ देखि काठमाडौंको माइतीघरमा अनशन बसेका थिए । असार २५ मा अनशन तोडाउँदै गृहमन्त्री श्रेष्ठले अबको उपचारको जिम्मा सरकारले लिने, हालसम्मको उपचार खर्च बेहोर्ने र उपयुक्त रोजगारीसमेतको व्यवस्था गरिदिने वचन दिएका थिए । मन्त्रीज्यूले एक साताभित्र काम गर्छु, अरू बोल्छन्, म काम गर्छु भन्नुभएको थियो, जैसीले भने, अनशन तोडिसकेर बुझ्न जाँदा कहिले प्रधानमन्त्री कार्यालयमा मुख्य सचिवले रोक्नुभएको छ, कहिले क्याबिनेट बैठक बसेको छैन भनेर चार महिनादेखि रोकियो । यस विषयमा आफूले प्रधानमन्त्री तथा मन्त्रिपरिषद्का मुख्य सचिव बैकुण्ठ अर्यालसँग भेट र टेलिफोनसमेत गरेको बताए । मुख्य सचिव अर्यालले पनि मन्त्रीकै शैलीमा क्याबिनेट बैठक नबसेको, दुईचार दिनमा कल गर्छु भनेर आलटाल गर्दै आएको जैसीले गुनासो पोखे । मुख्य सचिव अर्यालले भने जैसीलाई क्षतिपूर्ति उपलब्ध गराउनका लागि औपचारिकता दिन बाँकी रहेको बताए । २६ वर्षीय जैसीको घर कैलाली जानकी गाउँपालिका८ मा पर्छ । सात वर्षअघि काठ तस्करसँगको झपडमा प्रहरीलाई बचाउने क्रममा प्रहरीबाटै गोली लाग्दा सख्त घाइते भएका थिए । त्यतिखेर सरकारले जैसीको उपचार खर्च व्यहोर्ने आश्वासन दिएको थियो ।"
कम्पनीबाट मात्रै घरजग्गा कारोबार कागजमै सीमित,"(काठमाडौं)सरकारले वर्षैपिच्छे कम्पनीबाट मात्रै घरजग्गा कारोबार गर्ने बताउँदै आए पनि कार्यान्वयन हुन सकेको छैन । गत आर्थिक वर्षको बजेट वक्तव्य प्रस्तुत गर्दै तत्कालीन अर्थमन्त्री जनार्दन शर्माले आगामी आर्थिक वर्षदेखि कम्पनीले मात्र घरजग्गा कारोबार गर्न पाउने आवश्यक प्रबन्ध मिलाउने उल्लेख गरेका थिए । चालु आर्थिक वर्षको बजेटमार्फत पनि अर्थमन्त्री प्रकाशशरण महतले आगामी आर्थिक वर्ष महानगरपालिका र उपमहानगरपालिकाबाट भौगोलिक सूचना प्रणालीमा आधारित वैज्ञानिक मूल्यांकन प्रणाली कार्यान्वयनमा ल्याइने बताएका छन् । घरजग्गाको खरिदबिक्री मूल्यलाई यथार्थपरक, व्यवस्थित र पारदर्शी बनाउन आगामी आर्थिक वर्ष महानगरपालिका र उपमहानगरपालिकाबाट भौगोलिक सूचना प्रणालीमा आधारित वैज्ञानिक मूल्यांकन प्रणाली कार्यान्वयनमा ल्याइनेछ, बजेट वक्तव्यमा भनिएको छ । हरेक वर्ष बजेटमा नीति ल्याउँदा आगामी वर्ष भन्दै सरकार नै यसबाट पन्छिन खोजेको देखिन्छ । निजी क्षेत्रले पनि पटकपटक कम्पनीबाट मात्रै घरजग्गा कारोबार गर्नुपर्ने र त्यसका लागि ल्यान्ड मार्केट अवधारणा अघि सार्दै आएको छ । तर यो अहिलेसम्म कार्यान्वयन हुन सकेको छैन ।गत आर्थिक वर्षको बजेट वक्तव्यको १०९ नम्बर बुँदामा भनिएको छ, घरजग्गा कारोबारलाई व्यवस्थित र पारदर्शी बनाउन आधिकारिक निकायबाट अनुमतिप्राप्त व्यक्ति र कम्पनीले मात्र घरजग्गा कारोबार गर्न पाउने आवश्यक प्रबन्ध गरिनेछ । आगामी आर्थिक वर्षदेखि महानगरपालिका र उपमहानगरपालिकामा उक्त व्यवस्था कार्यान्वयन गरी क्रमशः सबै स्थानीय तहमा लागू गरिनेछ । गत आर्थिक वर्ष पनि आगामी वर्ष भनिएको विषयलाई चालु आर्थिक वर्षको बजेटमा समेत आगामी वर्षदेखि भनिएको छ । गत र चालु आर्थिक वर्षको बजेटमा मात्र होइन, आर्थिक वर्ष ०६८६९ बजेट वक्तव्यको ७ नम्बर बुँदामा समेत घरजग्गा वा जग्गा खरिदबिक्रीसम्बन्धी सम्पूर्ण कार्य कम्पनीका रूपमा दर्ता भई काम गर्ने उल्लेख थियो । आर्थिक वर्ष ०६८६९ देखि लागू हुने गरी घरजग्गा वा जग्गा खरिदबिक्रीसम्बन्धी सम्पूर्ण कार्य कम्पनीका रूपमा दर्ता भई आन्तरिक राजस्व कार्यालयबाट स्थायी लेखा नम्बर लिएका दलाल व्यवसायीका माध्यमबाट मात्र गर्न पाउने व्यवस्था गरिने भनिएको छ । तर कम्पनीबाट मात्रै घरजग्गा कारोबार बनाउने सरकारको नीति बर्सेनि कागजमा मात्र सीमित छ । सरकारले मात्र नभईपछिल्लो समय निजी क्षेत्रले पनि घरजग्गाको कारोबार कम्पनीमार्फत मात्रै गर्नुपर्ने बताउँदै आएको छ । नेपाल जग्गा तथा आवास विकास महासंघले पनि प्रधानमन्त्री पुष्पकमल दाहाललाई पनि अघिल्लो वैशाख ११ मा घरजग्गाको कारोबार कम्पनीमार्फत मात्रै गर्ने व्यवस्था लागू गर्न सुझाएको थियो । तर हालसम्म यो व्यवस्था कार्यान्वयनमा ल्याउन सकेको छैन । घरजग्गा कारोबारका लागि सेयर मार्केट जस्तै ल्यान्ड मार्केट अवधारणा ल्याउनुपर्ने महासंघका अध्यक्ष भेषराज लोहनी बताउँछन् । घरजग्गाको कारोबार पारदर्शी छैन, सरकारको मूल्य र बजारको मूल्य फरक छ, उनले भने, कानुन बनाई ल्यान्ड मार्केट अवधारणा लागू गर्यौं भने पारदर्शी बनाउन सकिन्छ । बजार मूल्यभन्दा सरकारी मूल्य न्यून हुँदा न्यून बीजकीकरणका कारण सरकारले वार्षिक ५ देखि ७ अर्ब राजस्वसमेत गुमाइरहेको उनको भनाइ छ । बजारमूल्य २५ लाख हुँदा सरकारी मूल्य १० लाख वा त्योभन्दा न्यून हुन्छ, यसलाई नियन्त्रण गर्न सकिन्छ, उनले भने, अनौपचारिक रूपमा भइरहेको कारोबारलाई औपचारिक रूपमा बनायौं भने पारदर्शी हुन्छ । घरपिच्छे घरजग्गा कारोबार गराउने ब्रोकर भए पनि घरजग्गा बिक्रीबापत लिएको पैसाको करसमेत नतिरेको अवस्था रहेको उनको भनाइ छ । केही नेपाल ऐन संशोधनमा ल्यान्ड मार्केटसम्बन्धी कानुनी व्यवस्था रहे पनि पास भइनसकेको भूमि व्यवस्था, सहकारी तथा गरिबी निवारण मन्त्रालयका प्रवक्ता गणेश भट्टले जनाए । त्यसपछि थप कुनै प्रक्रिया अघि नबढेको उनले सुनाए । विकसित देशमा ल्यान्ड मार्केटबिना आफ्नो घरजग्गा कारोबार गर्न नसकिने भए पनि नेपालमा अभ्यासमा आइनसकेको उनको भनाइ छ । कुनै निश्चित कम्पनीमार्फत घरजग्गा कारोबार गर्दा पारदर्शी, खरिदकर्ता र बिक्रेता दुवैलाई सहज हुने भट्टले बताए । घरजग्गा कारोबार गर्ने दलालले कारोबारैपिच्छे पैसा लिए पनि त्यसको कर राज्यकोषमा अहिलेसम्म नआएकाले कम्पनीमार्फत गर्दा सेवाशुल्क लिएबापत राजस्व तिर्नुपर्ने उनले सुनाए । घरजग्गामा कालोधन ओइरिएको देखिन्छ । अहिले १ करोडको जग्गा १० लाखमा खरिद गरेको देखाउँछन्, यसरी सरकारलाई राजस्व तिरेको देखिँदैन, स्रोत खुलेको पनि हुँदैन, कम्पनीमार्फत गर्ने हो भने स्रोत खुलाउनुपर्छ, उनले भने ।"
हायर पर्चेज कम्पनीलाई २५ भन्दा बढी पेनाल ब्याज निषेध,"काठमाडौं (कास) अब हार्यर पर्चेज कम्पनीले ऋणीबाट वार्षिक २ प्रतिशतभन्दा बढी पेनाल ब्याज लिन नपाउने भएका छन् । राष्ट्र बैंकले हायर पर्चेज कर्जा दिन कम्पनीलाई स्वीकृति दिने नीतिगत एवं प्रक्रियागत व्यवस्था ०७० (चौथो संशोधन) मार्फत यस्तो व्यवस्था गरेको हो । यसअघि हार्यर पर्चेज कम्पनीले असुली गर्ने पेनाल ब्याजको हकमा सीमा थिएन । हायर पर्चेज कर्जा दिने कम्पनीले कुनै पनि ग्राहकलाई कर्जा दिँदा ब्याजबाहेक अन्य शुल्क तथा दस्तुर लिन पाउने छैन । कर्जा प्रवाह गर्दा ऋणीसँग गरिने सम्झौतामा वार्षिक पेनाल ब्याजदर २ प्रतिशत बिन्दुभन्दा बढी नहुने गरी उल्लेख गर्नुपर्नेछ, नेपाल राष्ट्र बैंकको निर्देशनमा भनिएको छ, पेनाल ब्याज गणना गर्दा म्याद नाघेको किस्ताको साँवा रकममा वार्षिक पेनाल ब्याजदरले विलम्ब भएको समयावधिका लागि कायम हुन आउने रकमभन्दा बढी लिन र पेनाल ब्याजमा ब्याज लाग्ने गरी रकम असुलउपर गर्न पाइने छैन । राष्ट्र बैंकले अरू बैंक तथा वित्तीय संस्थाका लागि यसअघि नै यस्तो निर्देशन जारी गरिसकेको छ । सोही व्यवस्था हायर पर्चेज कम्पनीको हकमा लागू गरेको हो । हायर पर्चेज कम्पनीले कर्जा प्रवाह गर्दा ऋणीसँग अनिवार्य स्थायी लेखा नम्बर (प्यान) लिएको हुनुपर्नेछ । तर २५ लाख वा सोभन्दा कम कर्जा प्रवाह गरेको व्यक्तिबाट स्थायी लेखा नम्बर लिन अनिवार्य नहुने राष्ट्र बैंकले प्रस्ट्याएको छ । यसअघि हायर पर्चेज कम्पनीले कर्जा प्रवाह गर्दा अनिवार्य रूपमा प्यान कार्ड लिनुपर्ने व्यवस्था थिएन । राष्ट्र बैंकले हायर पर्चेज कम्पनीका सञ्चालक, प्रबन्ध सञ्चालक र कार्यकारी प्रमुख अयोग्य हुने सम्बन्धमा नयाँ व्यवस्था थप गरेको छ । यसअनुसार अब हार्यर पर्चेज कम्पनीका सञ्चालकका लागि प्रहरी प्रतिवेदनमा आपराधिक पृष्ठभूमि देखिएको वा आपराधिक पृष्ठभूमि देखिएको भए सजाय भुक्तान गरेको ५ वर्ष नभएको व्यक्ति अयोग्य हुनेछ । टाट पल्टेको वा भ्रष्टाचार वा बेइमानी वा जालसाजीको आरोपमा सजाय पाएको, कालोसूचीमा समावेश भएको वा त्यस्तो सूचीबाट फुकुवा भएको ३ वर्ष नपुगे पनि कम्पनीको सञ्चालक, प्रबन्ध सञ्चालक र कार्यकारी प्रमुखका लागि अयोग्य हुनेछन् । आफ्नो पूर्वकारोबारमा राष्ट्र बैंकबाट निलम्बन गरिएको वा राष्ट्र बैंकको अनुसन्धानमा शंकास्पद कारोबारमा संलग्न भनी किटान गरिएको वा त्यस्तो निलम्बनबाट फुकुवा भएको पाँच वर्ष नपुगेको वा त्यस्तो शंकास्पद कारोबारको संलग्नताबाट सफाइ नपाएको व्यक्ति पनि उल्लिखित पदका लागि योग्य नहुने व्यवस्था राष्ट्र बैंकले गरेको छ ।अब हायर पर्चेज कम्पनीले आफ्नो नाममा इन्भेस्टमेन्ट कम्पनी राख्न नपाउने भएका छन् । अनिवार्य रूपमा हायर पर्चेज राख्नुपर्नेछ । हाल राष्ट्र बैंकले १० वटा हायर पर्चेज कम्पनीलाई कर्जा प्रवाहको अनुमति दिएको छ । तीमध्ये चार कम्पनीका नाममा इन्भेस्टमेन्ट जोडिएको छ भने दुई वटाको नाममा हायर पर्चेज शब्द राखिएको छैन । यस्ता कम्पनीलाई लक्षित गरी राष्ट्र बैंकले उल्लिखित व्यवस्था गरेको हो । नयाँ निर्देशनअनुसार ती कम्पनीले ०८० पुसभित्र नाममा हायर पर्चेज नभएकाले राख्न र इन्भेस्टमेन्ट शब्द भएकाले हटाउनुपर्नेछ । यो निर्देशन जारी गर्नुपूर्व सञ्चालनमा रहेका हायर पर्चेज कर्जा दिने कम्पनीले समेत यसै निर्देशनबमोजिम नाम परिवर्तन गरी यस बैंकलाई ०८० पुस मसान्तभित्र जानकारी गराउनुपर्नेछ, निर्देशनमा भनिएको छ । हायर पर्चेज कर्जासम्बन्धी कारोबार लेखांकन गर्दा प्रचलित लेखा मापदण्डको अनुसरण गरी वित्तीय विवरण तयार गर्न पनि राष्ट्र बैंकले निर्देशन दिएको छ । यसअनुसार कम्पनीहरूले पुँजी, आम्दानी, खर्चलगायतका कारोबार स्पष्ट देखिने गरी लेखा राख्नुपर्नेछ र लेखांकन गर्दा प्रचलित लेखा मापदण्ड अनुसरण गर्नुपर्ने भएको हो । हायर पर्चेज कर्जा दिने कम्पनीले आर्थिक वर्ष समाप्त भएको छ महिनाभित्र आफ्नो वित्तीय विवरणको लेखापरीक्षण सम्पन्न गरी राष्ट्र बैंकको सुपरिवेक्षण विभागमा पेस गर्नुपर्ने व्यवस्था पनि निर्देशनमा छ ।"
जित्न नजान्ने एफसी चितवन,"(काठमाडौं) एफसी चितवनलाई यी दुई प्रश्नले निरन्तर पछ्याइरहने छ, जबसम्म टोलीले एउटै जित निकाल्ने छैन । यी प्रश्न छन्, चितवनले किन जित्न नजानेको हो ? चितवनको पहिलो जित कहिले आउँछ ? यस सिजनको नेपाल सुपर लिगमा मंगलबार चितवनले काठमाडौं रेजर्सको सामना गर्दा फेरि एकपल्ट कथा उही रह्यो । चितवन जितको नजिक त पुग्यो । तर, खेल सकिँदा टोलीले महसुस गर्यो, यो जित त अझै कति धेरै टाढा रहेछ । विमल घर्तीमगरले ८६ औं मिनेटमा गोल गर्दा चितवन टिममा अपार खुसीयाली छाएको थियो, मैदानभित्र, बक्स र टिमका मालिक सचिन ढकाल नेतृत्वमा रहेको दर्शकदीर्घामा पनि । तर, यो खुसी धेरै टिक्न सकेन । दोस्रो हाफको इन्ज्युरी समयको दोस्रो मिनेटमा एनकेग्नी जुनियरले डिफेन्डिङ च्याम्पियन काठमाडौंका लागि बराबरीलाई मीठो गोल फर्काए । त्यतिबेला खुसी मनाउने पालो भने काठमाडौंका खेलाडी, बक्स र टिमका मालिक विष्णु अग्रवाल नेतृत्वमा रहेको दर्शकदीर्घातर्फ थियो । दशरथ रंगशालामा भएको खेलको सुरुआत खासै मज्जाको रहेन । खेल जति अगाडि बढ्दै गयो, त्यसमा रोमाञ्चक र रौनकता थपियो । खेलको अन्तिम १० मिनेट जतिले सनसनीपूर्ण नै रह्यो । पूरा खेल अवधिमा बलियो त चितवन नै रह्यो । टोलीले काठमाडौंलाई दबाबमा पनि राखेको हो । तर, समस्या उही साबित भयो, चितवनले किन हो, जित्नै जानेन । चितवन व्यवस्थापनले खोज्नुपर्नेछ, कतै टिममा जित्ने डीएनए नै कमजोर त छैन ? कि टिम व्यवस्थापनमै केही कमजोरी छ ? यो सबै कुराको पृष्ठभूमि के भन्दा चितवनले दुवै संस्करणका प्रतियोगितामा गरेर अहिलेसम्म ८ खेल खेलिसकेको छ । त्यसमा एकै जित पनि छैन । जितहीन निरस यात्रामात्रै छ । यी ८ खेलमा अब तीन बराबरी भएको छ अनि ५ हार त पहिले नै थियो । यी ८ खेलमा टोलीले समग्रमा जोडेको ३ अंक मात्रै हो । यो त अस्वाभाविक खराब प्रदर्शन नै हो । स्वाभाविक छ, यसबारे प्रशिक्षक मेहराज उद्दिनलाई दोहोर्याएर सोधिने नै छ । यस्ता प्रश्नबाट उनीमात्र होइन, चितवनका कोही पनि भाग्न पाउने छैनन् । यसमा प्रशिक्षक उद्दिनको कूटनीतिक जवाफ छ, मलाई यो प्रश्न पोखराविरुद्धको खेल गुमाउँदा पनि सोधिएको थियो । आज हामीले राम्रो खेल्यौं । टिमको प्रदर्शनमा मलाई खुसी छ । अबको दिनमा अझ राम्रो प्रदर्शन हुनेछ र जित निस्कने नै छ । कम्तीमा चितवनले लगातार ५ हारको क्रम रोकेको छ र बहुमूल्य १ अंक बटुलेको छ । चितवनले अबको खेलमा वीरगन्ज युनाइटेडको सामना गर्नेछ । प्रशिक्षक उद्दिन मान्छन्, वीरगन्ज पनि उत्तिकै कठिन प्रतिद्वन्द्वी हो । त्यसैले अबको खेलमा सजिलै जित निस्कने छैन । यता दोस्रो खेलमा आएर विमलले पूरा ९० मिनेट मैदानमा बिताए । अझै पनि उनको पुरानो खेलको धार देखिएको छैन । उनको गोलले पनि धेरैथोक वर्णन गर्छ । खासमा उनको गोल काठमाडौंका टोजिनिनोभ कोमिवनको नाममा आत्मघाती हुनुपर्ने थियो । विमलले निकालेको पास कोमिवनको खुट्टामा बाक्लो डिफ्लेक्ट हुँदै बलले पोस्टको दिशा लिएको थियो । भारतीय रेफ्री सुरोजित दासले भने यस गोललाई विमलकै नाम दिएका छन् । त्यसको तुलनामा जुनियरले गरेको गोल कता हो कता धेरै राम्रो थियो । कम्तीमा तीन खेलाडीले घेरिएको स्थितिमा उनले शक्तिशाली प्रहार मदतमा गोल गरेका थिए । टिमको प्रदर्शनका केही कमजोरी देखिए । आक्रमणमा समस्या रह्यो । सम्भवतः टिममा भाषाको पनि समस्या हुनसक्छ, खेलाडीले बोल्ने भाषा फरक फरक छ, काठमाडौंका प्रशिक्षक बालगोपाल महर्जनले खेलपछि भने । सम्भवतः काठमाडौंको कमजोरी कप्तानमा पनि छ । मार्की प्लेयरका रूपमा हिसुब थपलियाले टिमको कप्तानी गरिरहेका छन् । लाग्छ, कप्तानीको बोझले उनको आफ्नै व्यक्तिगत खेललाई थिचिरहेको छ । उनी उम्दा खेलाडी हुन् । यसका कुनै शंका छैन । तर, कप्तानीको जिम्मेवारी उनीसामु धेरै चाँडै आइपुगेको छ, उनले अझै अनुभव बटुल्न आवश्यक छ । जावलाखेलका लागि उनले जसरी स्वतन्त्र भएर खेल्न पाए, त्यो प्रवृत्ति उनको खेलका लागि पनि राम्रो हो । काठमाडौंको दुई खेलपछि ४ अंक भएको छ । टोलीको प्रतियोगितामा अपराजित यात्रा ४ खेल पुगेको छ । यो स्थितिमा काठमाडौं फेरि एकपल्ट अंक तालिकाको शीर्षस्थानमा उक्लेको छ । आजको खेलपोखरा थन्डर्सविरुद्ध ललितपुर सिटी"
हेटौंडामा एसियाली रेटिङ बुद्धिचाल,"(हेटौंडा)हेटौडा कप एसियाली खुला रेटिङ बुद्धिचाल प्रतियोगिता हेटौंडामा बुधबार सुरु हुने भएको छ । मकवानपुर जिल्ला बुद्धिचाल संघको आयोजनामा ५ दिन चल्ने प्रतियोगिताको तयारी पूरा भएको मंगलबार पत्रकार सम्मेलनमा जानकारी गराएको छ । यसपालि प्रतियोगितामा विदेशी खेलाडीको सहभागितामा हुनेछ । प्रतियोगितामा नेपाल, भारत, बंगलादेश, श्रीलंकालगायतका खेलाडीले भाग लिनेछन् । संघका अध्यक्ष मनोज श्रेष्ठले भारतबाट ६०, बंगलादेशका ६ र श्रीलंकाका एक खेलाडीले नाम दर्ता गराएका छन् । प्रतियोगितामा मकवानपुरका दुईसहित नेपालबाट ४० बढी खेलाडीको सहभागिता रहने आयोजकको अपेक्षा छ । हेटौंडा उपमहानगरपालिका४ स्थित होटल सामनामा हुने प्रतिस्पर्धामा १ सय २० खेलाडीले भाग लिने अनुमान छ ।स्विस लिग प्रणालीअन्तर्गत स्पर्धा ९ चरणमा खेलाइने प्रतियोगिताका निर्देशक धरम लामाले बताए ।विजेतालाई १ लाख २५ हजार, दोस्रोलाई ७५ हजार, तृतीय हुनेलाई ४० हजार, चौथो हुनेलाई २५ हजार, पाँचौं हुनेलाई २० हजार, छैटौंदेखि दसौंसम्मलाई १५ हजार रुपैयाँ दिने आयोजकले जनाएको छ । एघारौंदेखि पन्ध्रौंसम्मलाई ११ हजार दिइने छ । प्रतियोगिताका लागि ६१ लाख १२ हजार खर्च हुने अनुमान छ । प्रतियोगिताका लागि हेटौंडा उपमहानगरपालिका, राष्ट्रिय खेलकुद परिषद् (राखेप), वाग्मती प्रदेश युवा परिषद्ले आार्थिक सहयोग गरेका छन् ।"
भारतीय खेलाडीको दबदबा,"(पोखरा)पोखरा रंगशाला टेनिस कोर्टमा जारी आईटीएफ जे३० टेनिस प्रतियोगितामा भारतीय खेलाडीको दबदबा देखिएको छ । मंगलबार पुरुष एकलतर्फ भारतका रणवीर सिंहले जापानका को फुजिकावामाथि संघर्षपूर्ण जित निकाले । उनले ७६, ६३ को सेटमा खेल जिते । नेपालका सक्षमविक्रम शाहले भारतका अमित मुण्डलाई ६३, ६४ ले र भारतका कविर चोथानीले नेपालका सृजन भट्टराई र जापानका युया सासातोले भारतका ड्रिक शाहलाई पराजित गरे ।महिला एकलतर्फ भारतका साहना कमला कन्ननले भारतकै देवांशी गोहिल, इशी महेश्वरीले श्रीया शर्मा, मन्दगल्ला प्रिन्सीले थाइल्यान्डकी फिचयापक श्रीमुक, एन्जल पटेलले सगुनकुमारी सगुन, अमेरिकाकी प्रियंका रानाले भारतकी सिम्रन बुण्डेला, हङकङकी जेन लिङ चुन वाङले भारतकी राधा सध्रा र आर्जन खोराकीवालाले अनिशा शिवकुमारीलाई पराजित गरेका थिए ।ब्वाइज डबल्सतर्फ नेपालका आर्यन गिरी र निहालजंग थापाको जोडी भारतका अखिल अयाज र दिगांत एम जोडीसँग ७६, ६२ ले पराजित भयो । भारतकै सौर्य भारद्वाज र रणवीर सिंहको जोडीले जापानका रिकु मिगासी र इपी मात्चुसिमाको जोर्डी, नेपालका प्रणव मानन्धर र आरभसम्राट हाडाको जोडीले भारतका मिका सेट र आरभ बर्माको जोडी, भारतका आदित्य मोर र प्रनिल शर्माको जोडीले नेपालका सक्षमविक्रम शाह र भारतका रुद्र बाथमको जोडी तथा दक्ष कुक्रेती र आर्नव यादवको जोडीले नेपालका आयुशमान घले र भारतका एस पन्चासरीको जोडीलाई पराजित गरे ।"
ललितपुरमा रात्रिकालीन टेबलटेनिस,"(काठमाडौं)ललितपुर महानगरपालिका मेयर कप अन्तरवडा रात्रिकालीन टेबलटेनिस प्रतियोगिताको पाँचौं संस्करण मंगलबार शुरु भएको छ ।ललितपुरको प्रतिष्ठित र परम्परागत प्रतियोगिताको रूपमा रहेको रात्रिकालीन टेबलटेनिस नयाँ ढंगबाट हुन लागेको यो पाँचौं संस्करणमा हो । पाटनमा रातिमा टेबलटेनिस खेल्ने संस्कारको जगेर्ना गर्ने उद्देश्यले आयोजित प्रतियोगिताको मंगलबार प्रतियोगिताको ललितपुर उपमहानगर प्रमुख चिरिबाबु महर्जनले उद्घाटन गरेका थिए । सपालि १५ इभेन्टमा ५ सयभन्दा बढी खेलाडीले भाग लिएका छन् । प्रतियोगिताको जर्गेना गर्न र खेलाडीको हौसला बढाउन ललितपुर महानगरपालिकाले सहयोग नगर गरिरहेको प्रमुख महर्जनले बताए । ललितपुर जिल्ला टेबलटेनिस संघ, खोल्चा पुखः खेलकुद उपसमिति र खोल्चापोखरी टोल सुधार समितिको संयुक्त आयोजनामा भएको प्रतियोगिताका खेल वडा तल्लो चाकुपाट खोल्चा पोखरी टोलमा भएको हो ।वडा नम्वर ११ का वडाध्यक्ष अरोजकुमार खड्गीको अध्यक्षतामा भएको प्रतियोगितामा मूल आयोजक समितिका संयोजक नदिमरत्न शाक्यले प्रतियोगिताबारे जानकारी गराएका थिए । मंगलबार पहिलो चरणका भएका छन् ।रात्रिकालीन टेबलटेनिस खेलेर ललितपुरका थुप्रै खेलाडी राष्ट्रिय टोलीसम्म पुगेका छन् । प्रतियोगितामा महिलापुरुष एकलमा पहिलो, दोस्रो र सेमिफाइनल पुग्नेलाई नगद पुरस्कार व्यवस्था गरिएको छ । कुल ३ लाख ५० हजार पुरस्कार राशि भएको प्रतियोगिता गर्न २५ लाख रुपैयाँ खर्च हुने आयोजकले जनाएको छ । त्यसमा आयोजक वडा ११ ले १० लाख तथा ललितपुर उपमहानगरपालिका र अन्य प्रायोजकबाट प्राप्त हुने जनाइएको छ ।"
मधेश र आर्मी सेमिफाइनलमा,"(पोखरा)त्रिभुवन आर्मी क्लब र मधेश प्रदेश विजयी भएसँगै मंगलबार केपी ओली कप टी२० क्रिकेट प्रतियोगितामा सेमिफाइनल समीकरण पूरा भएको छ । वाग्मती र एपीएफ यसअघि नै सेमिफाइनल पुगिसकेका छन् । पोखरा रंगशाला क्रिकेट मैदानमा मंगलबार कोशी प्रदेशलाई ३९ रनले हराएर समूह डी को शीर्षस्थानमा रहँदै आर्मी अन्तिम चारमा पुगेको हो । टस जितेर ब्याटिङ रोजेको आर्मीले २० ओभरमा ७ विकेट गुमाएर १ सय ८६ रन बनायो । आर्मीका ओपनर सन्तोष कार्की र भीम सार्कीले अर्धशतक बनाए । सन्तोषले ४१ बलमा ५० रन बनाएर रिटायर्ड हर्ट हुँदै पेभेलियन फर्किदा भीमले २४ बलमा ५३ रन बनाए । कप्तान विनोद भण्डारीले १७ र रोहित पौडेलले २३ रनको योगदान दिए ।कोशी प्रदेशका श्रवण यादवले ३ विकेट लिए । उनले ४ ओभरमा ३२ रन खर्चेर ३ विकेट लिए । कोशीका कमल खत्रीले २, प्रकाश कार्की र सोनु मण्डलले ११ विकेट लिए । जवाफी ब्याटिङमा कोशी प्रदेश १८२ ओभरभित्र १ सय ४७ रनमा समेटियो । सोनु अन्सारीले सर्वाधिक ४४ रन बनाए । समीर कार्कीले ३४, सुजन थपलियाले २१ र मनीष थापाले १६ रनको योगदान दिए । आर्मीका सोमपाल कामी र विवेक यादवले २२ विकेट लिए । बसिर अहमद, जितेन्द्र मुखिया, शाहब आलम र रोहित पौडेल ११ विकेट लिन सफल भए ।अर्को खेलमा सुदूरपश्चिम प्रदेशले विभागीय टोली नेपाल पुलिस क्लबसँग ४ विकेटले सनसनीपूर्ण जित दर्ता गर्दा मधेश प्रदेश नेट रनरेटका आधारमा अन्तिम चारमा पुग्यो । खेलमा १ सय ५९ रनको लक्ष्यलाई सुदूरपश्चिमले १८४ ओभरमा ६ विकेट क्षतिमा पूरा गरेको हो । सुदूरपश्चिमले आफ्नो इनिङ्सुमा १ सय ६२ रन बनायो । सुदूरपश्चिम र पुलिस दुवै टोली प्रतियोगिताबाट बाहिरिए । अघिल्लो खेलमा पुलिसले मधेशलाई ५७ रनले पराजित गरेको थियो भने मधेशले पहिलो खेलमा सुदूरपश्चिमलाई ८ विकेटले हराएको थियो ।सुदूरपश्चिमका किरण ठगुन्नाले अविजित अर्धशतक बनाए । ३४ बलमा किरणले ४ चौका र २ छक्का मदतमा नटआउट ५१ रन बनाए । छैटौं र सातौं नम्बरमा आएका किरण र नरेन साउदले उत्कृष्ट इनिङ्स खेल्दै ९३ रनको साझेदारी गरे । उनीहरूको साझेदारी नै जितका लागि बाटो खुल्यो । नरेनले ३० बलमा ५ चौका र १ छक्का प्रहार गरी ३९ बनाए । उनी रसिद खानको बलमा आरिफ शेखको हातबाट क्याचआउट भए । सुदूरपश्चिमका नारायण जोशीले ७ बलमा १७ रन प्रहार गरे । पुलिसका रशिद खानले ३ विकेट, सुनील धमला र सागर ढकालले ११ विकेट हात पारे । टस जितेको पुलिसका लागि ओपनर कुशल भुर्तेलले ५१ बलमा ५ चौका र ५ छक्का प्रहार गरी ६७ रन बनाए । अर्का ओपनर सुनील धमलाले २ चौका र २ छक्का मदतमा ४० बलमा ४२ रन जोडे । उनी वसन्त खत्रीको बलमा आउट भए । पहिलो विकेटका लागि कुशल र सुनीलले १ सय ४ रनको शतकीय साझेदारी गरेका थिए । सुनील व्यक्तिगत ४२ रनमा आउट भए । खेलमा २ छक्का प्रहार गरेका अर्जुन साउद २० रनमा आउट हुन पुगे । करण केसीले तीन बल खेल्दै ७ रन बनाए । एक छक्का प्रहार गरेका उनी नटआउट रहे । खेलमा विकास आग्रीले २ विकेट लिए । खेलमा सुदूरपश्चिमका किरण ठगुन्ना प्लेयर अफ द म्याच भए । बुधबार एकमात्र खेल आयोजक मदन भण्डारी स्पोटर््स एकेडेमी नीलो र कोशी प्रदेशबीच हुनेछ । बिहीबार सेमिफाइनलमा आर्मी र वाग्मती तथा एपीएफ र मधेश प्रदेशबीच प्रतिस्पर्धा हुनेछ ।"
एसीसी एसिया कपलाई यू१९,"काठमाडौं (कास) राष्ट्रिय क्रिकेट टोलीका अलराउन्डर गुलशन झालाई समेट्दै एसीसी यू१९ एसिया कपका लागि नेपाली टोली घोषणा गरिएको छ ।युनाइटेड अरब ईमिरेट्स (युएई) मा हुने प्रतियोगिताका लागि प्रशिक्षक जगत टमाटाले देव खनालको कप्तानीमा १४ सदस्यीय टोली चयन गरेका हुन् । टोलीमा तीन परिवर्तन गरिएको छ । विश्वकप छनोट र एसिसी प्रिमियर कप खेलेको टोलीबाट मिलन बोहरा, दीपक बोहरा र दुर्गेश गुप्ता छैनन् । उनीहरूको स्थानमा गुलशनसहित तिलकराज भण्डारी र ब्याटर विपिन रावल टोलीमा राखिएको छ । प्रतियोगिताको समूह ए मा नेपालसँगै भारत, पाकिस्तान र अफगानिस्तान छन् । प्रतियोगिता डिसेम्बर ८ देखि १७ सम्म यूएईमा हुने छ ।नेपाली टोली ः देव खनाल (कप्तान), गुलशन झा, अर्जुन कुमाल, आकाश त्रिपाठी, दीपक डुम्रे, हेमन्त धामी, दीपेश कँडेल, विशालविक्रम केसी, सुवास भण्डारी, दीपक बोहरा, उत्तमरंग थापामगर, विपिन रावल, तिलकराज भण्डारी, आकाश चन्द ।"
३१ औं त्रिवेणी कपमा बढ्यो पुरस्कार,लमजुङ (कास) बेंसीसहर नगरपालिका७ सहजीस्थित ११ ए साइडको रंगशालामा पुस १२ देखि ३१ औं संस्करणको त्रिवेणी कप राष्ट्रव्यापी फुटबल प्रतियोगिता हुने भएको छ । त्रिवेणी कप विजेताले ८ लाख रुपैयाँ पाउने आयोजक त्रिवेणी युवा क्लबले जनाएको छ ।यसपालि उपविजेताले ४ लाख पाउनेछ । गत वर्ष विजेताले ५ लाख र उपविजेताले ३ लाख रुपैयाँ पाउने छन् । गत वर्ष ५०५० हजार दिइएको सेमिफाइनल पराजित टोलीलाई यस पालि दोब्बर बनाएर ११ लाख दिइने आयोजकले जनाएको छ । सर्वोकृष्ट खेलाडी र सर्वाधिक गोलकर्ताले २०२० हजार पाउने छन् ।क्लबका नवनिर्वाचित अध्यक्ष राजकुमार घिमिरेले फुटबल खेलको विकास र प्रवर्द्धन गरी व्यावसायिक गर्न प्रतियोगिताको पुरस्कार राशि बढाएको बताए । उनका अनुसार प्रतियोगितामा कम्तीमा १६ टिमले भाग लिनेछ । दैनिक खेल प्रत्यक्ष ७ हजारले हेर्ने अपेक्षा गरिएको छ । प्रतियोगिता गर्न ४७ लाख १० हजार रुपैयाँ खर्च अनुमान गरिएको छ । क्लबका पूर्वअध्यक्ष एवंसंयोजक सिजन श्रेष्ठले यस वर्ष ए डिभिजन क्लब पनि प्रतियोगितामा सहभागी हुने बताए । त्रिवेणी युवा क्लबले गुरुङ समुदायको नयाँ वर्ष (तमू ल्होसार) लाई मध्यनजर राख्दै सांस्कृतिक कार्यक्रम र बेंसीसहरको बैंकचोकदेखि मनाङे चौतारासम्म सडक महोत्सव आयोजना गर्ने भएको छ । क्लबका पूर्वअध्यक्ष एवं गण्डकी प्रदेशसभा सदस्य भेषबहादुर पौडेलले खसी बाजी राखेर सुरुआत गरिएको त्रिवेणी कप फुटबल प्रतियोगिता यस क्षेत्रकै प्रतिष्ठित प्रतियोगिता बन्न सफल भएको दाबी गरे । राष्ट्रिय खेलकुद परिषद् गण्डकी प्रदेशका सदस्यसचिव श्रीधर शर्माले खेलको विकासमा परिषद् लागीपरेको बताए ।
छोटकरी,"स्वर्णिम विजयीकाठमाडौं (कास) स्वर्णिम स्कुल मंगलबार नवौं रेडियन्ट कप अन्तरविद्यालय बास्केटबल प्रतियोगिताको सिनियर गर्ल्सतर्फ क्वाटरफाइनल पुगेको छ । आयोजक रेडियन्ट पब्लिकको कोर्टमा स्वर्णिमले साइ निलायमलाई १०६ स्कोरले हरायो । स्वर्णिमकी नितिशा महर्जनले ५ स्कोर जोडिन् । जुनियर ब्वाइजमा आयोजक रेडियन्टले साइ निलायमलाई १९४ ले, इडेन ब्रिज एकेडेम (इबीए) ले पिपुल्स एकेडेमीलाई २२४ ले र सिर्जना ज्ञान सागरले रेडियन्ट रिडर्सलाई २०६ ले हराएर क्वाटरफाइनल सुरक्षित गरे । रेडियन्टका अर्नवजंग कार्कीले ७, इबीएका आदित्य श्रेष्ठले ९ र ज्ञान सागरका प्रिमल तामाङले ९ स्कोर गरे । लिग खेलमा ग्रिनफिल्डले ग्रिन लन्सलाई २३३ ले हरायो । ग्रिनफिल्डका रिसन तामाङले ७ स्कोर जोडे । सिनियर ब्वाइजमा ग्रिनफिल्डले स्किब्सलाई ३५४, जेनिथले केभीसीलाई ४११६, रेडियन्ट पब्लिकले रेडियन्ट रिडर्सलाई ४३२२ र पिपुल्सले विस्डमलाई ३४१२ ले हराएर प्रिक्वाटरफाइनल यात्रा तय गरे । ग्रिनफिल्डका पूजन उप्रेतीले ११, जेनिथका अनिश गुरुङले ८, रेडियन्टका सन्तोष शर्माले १६ र पिपुल्सका सरोज न्यौपानेले १० स्कोर गरेका थिए ।डबल लिग भलिबल माघमाकाठमाडौं (कास) ढोरपाटन महिला भलिबल डबल लिग प्रतियोगिता नयाँ बसपार्कस्थित ढोरपाटन स्पोर्ट्स क्लबको कोर्टमा माघ १२ देखि २२ सम्म हुने भएको छ । यो प्रतियोगिता १६ औं संस्करण हो । आयोजक क्लबका अध्यक्ष मनवीर छन्त्यालले कोभिड१९ महामारी र नेपाल भलिबल संघको चुनावका कारण तीन वर्षपछि महिला डबल लिग भलिबल गर्न लागेको जानकारी गराए । यसपालि ९ टोलीले भाग लिने छन् । डबल राउन्ड रोबिन लिगका आधारमा हुने प्रतियोगिता विजेताको पुरस्कार ५ लाख १ हजार र उपविजेताको २ लाख ५० हजार रुपैयाँ रहेको छ । तेस्रो हुनेले १ लाख २५ हजार, चौथोले ७५ हजार, पाँचौंले ५० हजार र छैटौं हुनेले २५ हजार पाउने अध्यक्ष छन्त्यालले बताए । सर्वोत्कृष्ट खेलाडीले स्कुटर तथा विधागत उत्कृष्ट खेलाडीले जनही ५ हजार रुपैयाँ पाउनेछन् । प्रतियोगिता एपीएफ क्लबले सात पटक उपाधि जितेको छ । त्यसपछि पोखराको ज्ञानुबाबा स्कुलले ५ पटक उपाधि जितेको इतिहास छ ।"

शीर्षक,विवरण
४ लाख ३४ हजार विद्यार्थीको खाजा खोसियो,बालबालिकालाई दिउँसो विद्यालयमा खाजा खुवाउँदा टिकाउ र सिकाइ दरमा सुधार आएको विभिन्न सरकारी अध्ययनले देखाएको छ ।पूर्वराष्ट्रपति विद्यादेवी भण्डारीले गत वर्षको नीति तथा कार्यक्रममा दिवा खाजा कार्यक्रम कक्षा ८ सम्म पुर्याउने घोषणा गरेकी थिइन् । तत्कालीन अर्थमन्त्री जनार्दन शर्माले ८ सम्म क्रमशः खाजा वितरण गर्ने भन्दै बजेटमा कक्षा ६ सम्म खाजा खुवाइने कार्यक्रम घोषणा गरेका थिए । बजेटको त्यही कार्यक्रमअनुसार शिक्षा मन्त्रालयले कार्यक्रम कार्यान्वयन पुस्तिकामा गत वर्षको साउनदेखि नै कक्षा ६ सम्म खाजा खुवाउने व्यवस्था गरेको थियो । चालु आर्थिक वर्षको नीति तथा कार्यक्रम र बजेटमा पनि दिवा खाजा कार्यक्रमलाई निरन्तरता दिने उल्लेख छ । राष्ट्रपति रामचन्द्र पौडेलले नीति तथा कार्यक्रममा र अर्थमन्त्री प्रकाशशरण महतले बजेटमा दिवा खाजा विस्तार गर्ने भने पनि ५ सम्मका विद्यार्थीलाई मात्रै पुग्ने बजेट छुट्याइएको छ । कक्षा ६ सम्म यसपालि ३२ लाख २२ हजार विद्यार्थी भर्ना भएका छन् । आधारभूत तह (कक्षा ८) सम्म विस्तार गर्ने लक्ष्य लिएको दिवा खाजा बजेटमा कार्यक्रम भए पनि पर्याप्त बजेट नहुँदा कक्षा ६ का बालबालिकाको खाजा खोसिएको कर्मचारीहरूले बताए ।
शीत भण्डारमा करोडौं लगानी खेर,"सरकारका अरू योजना पनि असफल लुम्बिनी प्रदेश सरकारले सञ्चालन गरेका भूमि बैंक, चक्लाबन्दी, करार खेती, माटो व्यवस्थापनलगायतका शीर्षकका अधिकांश कार्यक्रम पनि असफल भएका छन् । भूमि बैंक स्थापना गर्ने भन्दै अध्ययन गर्न ०७५७६ मै ५० लाख रुपैयाँ विनियोजन गरेको थियो । यो बजेटबाट मन्त्रालयका कर्मचारीले कार्यविधि बनाउने काम सुरु गरे पनि पूर्णता पाएन । मन्त्रालयका भूमि स्रोत नक्सांकन महाशाखा प्रमुख अनिल मरासिनीका अनुसार संघीय सरकारबाट भूउपयोग ऐन नबन्दै प्रदेश मन्त्रालयले भूमि बैंक कार्यक्रम ल्याइएको थियो । कार्यक्रमको कार्यविधि, ऐन, नियम केही थिएन । संघीय सरकारले ०७६ मा बल्ल भूउपयोग ऐन ल्याएपछि त्यसका आधारमा ०७६ मै प्रदेश मन्त्रालयले कार्यविधिको ड्राफ्ट बनाएर आर्थिक मामिला मन्त्रालयको स्वीकृति लिएर राय सुझावका लागि ०७७ मा आन्तरिक मामिला तथा कानुन मन्त्रालयमा पठायो । तर अहिलेसम्म त्यो मन्त्रालयबाट कुनै जवाफ नआएर त्यहीं थन्किएको उनले बताए । खासमा राजनीतिक तहमा भूमि बैंकको विषयमा गहिरो गरी अध्ययन हुन सकेन, यो पुँजीवादी व्यवस्थाको अवधारणा हो, त्यसैले नेपालमा कार्यान्वयन जटिल हुन्छ भन्ने व्याख्या भयो, उनले भने, त्यसैले केन्द्रमा नियमावली नबनेको र प्रदेशमा राजनीतिक तहबाटै चासो नदिएपछि कार्यक्रम नै अलपत्र परेको हो । मन्त्रालयले स्थानीय तहले बिक्री नगर्ने तर खेतीयोग्य जमिन बाँझो रहेको भए त्यसको अध्ययन गर्ने, अभिलेख राख्ने र भूमिहीन किसानलाई निश्चित अवधि तोकेर करार खेती गर्न दिने गरी मन्त्रालयले कार्यविधि तयार गरेको उनले बताए । गत आर्थिक वर्षमा लुम्बिनी प्रदेशका १२ वटै जिल्लामा माटो व्यवस्थापन शीर्षकमा प्रतिजिल्ला ३० लाखका दरले ३ करोड ६० लाख रकम विनियोजन गरिएको थियो । त्यो पनि धेरै जिल्लाले माटो परीक्षणका नाममा तालिम, गोष्ठी, मल वितरण र बीउ वितरण गरेर खर्च गरेका छन् । कृषि ज्ञान केन्द्र पाल्पाले त्यही रकमबाट माटो शिविर सञ्चालन, कृषि चुन वितरण, अर्गानिक मल वितरण, धैंचाको बीउ वितरण गरेर बजेट सक्यो । त्यसमा झन्डै १ हजार १ सय किसानले लाभ लिएको ज्ञान केन्द्रकी प्रमुख कामना अधिकारीले बताइन् । तिनाउ र रम्भादेवी गाउँपालिकामा अर्गानिक मल, बगनासकाली र रामपुरमा कृषि चुन, रैनादेवीमा कम्पोस्ट मल र निस्दीमा गड्यौला मल वितरण गरियो, उनले भनिन्, प्रत्येक पालिकाबाट कम्तीमा १ सय किसानलाई सहभागी गराएका थियौं । ज्ञान केन्द्रले सामान्य कार्यक्रम गरेर बजेट सक्ने मात्र काम भएको तर त्यसको प्रभावकारिता नरहेको तिनाउ गाउँपालिकाका अध्यक्ष प्रेम श्रेष्ठले बताए । किसानलाई मल वितरण गरियो भन्ने सुनियो, उनले भने, तर, त्यो असारको अन्तिममा कसरी बजेट सक्ने भन्ने उद्देश्यले मात्र गरिएको कार्यक्रम हो । त्यही कार्यक्रमलाई पनि दिगो हुने गरी योजना बनाएर खर्च गर्न आफूले सुझाव दिएको उनले बताए । प्रभावकारी नभए पनि कर्मचारीलाई खर्च देखाउन सजिलो हुने हुनाले यो वर्ष पनि यही वितरणमुखी कार्यक्रमलाई निरन्तरता दिइएको छ । चालु वर्षमा माटो व्यवस्थापन शीर्षकमा पनि १ करोड ८० लाख रकम छुट्याइएको छ ।कृषि ज्ञान केन्द्र दाङका कृषि प्रसार अधिकृत फिर्तुमान चौधरीले माटो व्यवस्थापनका नाममा रकम आएको भए पनि कार्यविधि नमिलेका कारण रकम खर्च नभएपछि फिर्ता गरिएको बताए । शीर्षकअनुसार रकम खर्च गर्ने कार्यविधि नै मिलेन, पहिला मल किन्ने भन्ने छलफल पनि चल्यो, तर पछि फिर्ता नै गरियो, उनले भने, अन्य जिल्लाले धैंचाको बीउ किन्ने, चुन वितरण गर्नेलगायतका काम गरेर सकेको भन्ने सुनियो, कार्यविधिअनुसार त्यो गर्न मिल्थेन । दाङले कार्यविधि नमिलेको भनेर रकम नै फिर्ता गर्दा अन्य जिल्लाले भने प्रभावहीन काम गरेर रकम खर्च गरेका थिए । कृषि ज्ञान केन्द्र गुल्मीका प्रमुख नवराज भण्डारीले माटो व्यवस्थापन शीर्षकमा विनियोजन भएको ३० लाख रुपैयाँबाट प्राङ्गारिक मल, कृषि चुन, भर्मी कम्पोस्ट किट वितरण, भकारो सुधार, माटो परीक्षण तथा माटो सुधार तालिम सञ्चालन गरिएको बताए । अन्तिममा बजेट प्राप्त भयो, उनले भने, त्यसैले छिटो हुने र सम्भावना हुने कार्यक्रम तयार गरी बजेट खर्च गरेका हौं, त्यसको प्रभाव राम्रै परेको छ । कृषि तथा भूमि व्यवस्था मन्त्रालयले हरेक वर्ष किसानका नाममा खर्च गर्ने अधिकांश रकम अनुत्पादक बन्दै गएका छन् । अनुदानमुखी कार्यक्रम वास्तविक किसानसम्म नपुग्ने र त्यसले अधिकांश कार्यक्रम नै असफल बनेको प्रदेशसभा सदस्य एवं कृषि अनुदानको अनुगमनमा संलग्न पश्चिम नवलपरासीका बैजनाथ कलवारले बताए । कृषि मन्त्रालयमा वास्तविक किसानभन्दा बाहिरका माफियाको बिगबिगी र दबाब रहँदासम्म कृषिका कुनै पनि कार्यक्रम सफल हुन नसक्ने उनको भनाइ छ । मन्त्रालयका दसौं तहका पूर्वकर्मचारी तुलसीराम भण्डारीले मन्त्रालयले योजना तथा कार्यक्रम बनाउनुअघि नै विस्तृत अध्ययन अनुसन्धान गरेर भूगोल र वातावरण, बजार र सडक पूर्वाधार, किसानको क्षमता र प्राविधिक सहयोगलगायत क्षेत्रको विश्लेषण गरेर मात्र छनोट गरिएका कार्यक्रम सफल हुन सक्ने बताए । हाम्रोमा अध्ययन गरेर गर्ने चलन नै छैन, उनले भने, नेताले देखेका, सुनेका भरमा कार्यक्रम तयार गरिन्छ, अनि त्यस्ता कार्यक्रम भूगोलमा जाँदा हावापानी, पूर्वाधार, बजारले सपोर्ट गर्दैन अनि फेल हुन्छन् । स्मार्ट कृषि, शीत भण्डार, करार खेती, माटो व्यवस्थापन जस्ता कार्यक्रम किसानका लागि राम्रा भए पनि अध्ययन र प्राविधिक कमजोरीकै कारण असफल भएको उनले बताए । उनले आफू मन्त्रालयमा रहेकै बेला मन्त्रालयले तयार गरेका योजना, वितरण भएका बजेट कार्यान्वयनको स्वतन्त्र विज्ञ टोली तयार गरेर अध्ययन गराउने प्रस्ताव गर्दासमेत सुनुवाइ नभएको उनले सुनाए ।"
दुईदेशीय साझेदारी सुदृढीकरणमा जोड,"(काठमाडौं)अमेरिका भ्रमणमा रहेका परराष्ट्रमन्त्री एनपी साउद र अमेरिकी विदेशमन्त्री एन्टोनी ब्लिन्केनबीच सोमबार वासिङ्टन डीसीमा भेटवार्ता भएको छ । द्विपक्षीय सम्बन्धको विस्तार, साझेदारी सुदृढीकरणमा जोड, ५०० मिलियन अमेरिकी डलर अनुदान सहयोगको एमसीसी परियोजना कार्यान्वयनलगायतका विषयमा कुराकानी भएको थियो । साना तथा मझौला व्यवसायमा सहयोग, इन्डोप्यासिफिक क्षेत्रमा नेपालको साथ, हमासको आक्रमणबाट १० नेपालीको मृत्यु तथा विकासका प्राथमिकतामा अमेरिकाको थप सहयोगबारे पनि भेटमा कुरा भएको थियो ।भेटवार्तापछि वासिङ्टनस्थित नेपाली दूतावासले विज्ञप्ति जारी गर्दै उनीहरूबीच द्विपक्षीय सम्बन्धका साझा हितका साथै साझा सरोकारका क्षेत्रीय तथा अन्तर्राष्ट्रिय मुद्दामा विचार आदानप्रदान भएको उल्लेख गरेको छ । भेटमा दुवै पक्षले नेपाल र अमेरिकाबीचको द्विपक्षीय सम्बन्धको वर्तमान अवस्थाप्रति सन्तुष्टि व्यक्त गर्दै पारस्परिक हितका क्षेत्रमा संलग्नतालाई विस्तार र गहिरो बनाउने प्रतिबद्धता नवीकरण गरेका थिए, दूतावासद्वारा जारी विज्ञप्तिमा भनिएको छ । परराष्ट्रमन्त्री साउदले नेपाल अतिकम विकसित मुलुकबाट स्तरोन्नति भएको सन्दर्भमा विकासका प्राथमिकता उल्लेख गरेका थिए । उनले व्यापार तथा लगानी, बजार पहुँच, खाद्य सुरक्षा र सूचना प्रविधिलगायतका क्षेत्रमा अमेरिकाबाट थप सहयोग गर्न आह्वान गरेको दूतावासले जनाएको छ । साउदले नेपालका लागि नयाँ निर्यातयोग्य वस्तु थपेर नेपाल व्यापार प्राथमिकता कार्यक्रम (एनटीपीपी) र जेनरलाइज सिस्टम फर प्रिफरेन्स (जीएसपी) सुविधाको पुनः प्रमाणीकरण र विस्तार गर्न अमेरिकालाई अनुरोध गरे । अमेरिकी सहयोग यूएसएआईडीमार्फत एमसीसीलगायत नेपालको सामाजिकआर्थिक विकासमा निरन्तर सहयोग गरेकामा उनले अमेरिकी सरकारलाई धन्यवाद दिए । दुवै पक्षले एमसीसीअन्तर्गतका आयोजनाको समयमै कार्यान्वयनमा जोड दिएको विज्ञप्तिमा उल्लेख छ । अमेरिकी विदेशमन्त्री ब्लिन्केनले नेपालले लोकतान्त्रिक शासनको सुदृढीकरणमा गरेको प्रगतिको प्रशंसा गर्दै अमेरिका नेपाललाई बलियो र समृद्ध लोकतन्त्रका रूपमा हेर्न चाहेको बताए । ब्लिन्केनले परराष्ट्रमन्त्री साउदलाई नेपालको विकास प्रयासमा अमेरिकाले सहयोग जारी राख्ने आश्वासन दिनुभयो, विज्ञप्तिमा भनिएको छ । दुवै पक्षले बहुपक्षीय क्षेत्रमा नेपालअमेरिका सहयोग, पश्चिम एसिया (मध्यपूर्व) को वर्तमान अवस्थालगायत क्षेत्रीय तथा विश्वव्यापी मामिलामा साझा चासोका अन्य विषयमा पनि विचार आदानप्रदान गरेको दूतावासले जनाएको छ । भेटपछि आयोजित संयुक्त पत्रकार सम्मेलनमा ब्लिन्केनले नेपाल अमेरिकाको इन्डोप्यासिफिक क्षेत्रमा महत्त्वपूर्ण साझेदार रहेको बताएका छन् । उनले भने, नेपाल आज इन्डोप्यासिफिकमा निकै महत्त्वपूर्ण साझेदार हो । अमेरिकाले प्रशान्त महासागर र हिन्द महासागरमा रहेको क्षेत्रलाई इन्डोप्यासिफिक नाम दिएर सहकार्य गर्दै आइरहेको छ ।अमेरिकाले सन् २०१९ मा इन्डोप्यासिफिक रणनीति निकालेको थियो । सन् २०१८ मा तत्कालीन परराष्ट्रमन्त्री प्रदीपकुमार ज्ञवालीले अमेरिका भ्रमण गर्दा उक्त इन्डोप्यासिफिकको विषय उठेको थियो । उक्त रणनीतिमा तत्कालीन ओली सरकारले नेपाल सामेल नहुने निर्णय गरेको थियो । कुनै पनि सुरक्षासम्बन्धी विषयमा संलग्न नहुने भन्दै सरकार उक्त रणनीतिमा सामेल नभएको हो । उक्त रणनीतिअन्तर्गत अमेरिकाको स्टेट पार्टनरसिप कार्यक्रम (एसपीपी) मा नेपाल सामेल नहुने भन्दै तत्कालीन देउवा सरकारले निर्णय गरेको थियो । जसले गर्दा नेपाल अहिले अमेरिकासँग इन्डोप्यासिफिक क्षेत्रको एक असल मित्र हो । अमेरिकी विदेशमन्त्री ब्लिन्केनले अमेरिका र नेपालबीच ७६ वर्षको कूटनीतिक सम्बन्ध रहेको उल्लेख पनि गरे । उनले भने, हामी एक स्वतन्त्र, खुला, सुरक्षित, समृद्ध क्षेत्र सुनिश्चित गर्न सँगै काम गरिरहेका छौं । र, धेरै तरिकामा नेपालले क्षेत्रीय मात्र नभई विश्वव्यापी रूपमा अन्तर्राष्ट्रिय संस्थाहरूमा धेरै रचनात्मक रूपमा नेतृत्व गरिरहेको छ । उनले नेपालले धेरै शान्ति सैनिक पठाएर मानिसहरूलाई द्वन्द्वबाट विश्वभर शान्तिमा जान मद्दत गर्न प्रयास गरिरहेको पनि बताए । जनताजनताबीचको सम्बन्ध, आर्थिक सम्बन्ध, लगानी लगायत कुराबाट द्विपक्षीय सम्बन्धलाई अझ गहिरो र बलियो बनाउने काम गर्दै छौं, उनले भने । ब्लिन्केनले इजरायलमा हमासद्वारा मारिएका १० नेपाली विद्यार्थीप्रति समवेदना व्यक्त गरे । संयुक्त पत्रकार सम्मेलनमा परराष्ट्रमन्त्री साउदले नेपाल र अमेरिकाबीच निकै लामो र घनिष्ट सम्बन्ध रहेको बताए । उनले भने, अमेरिका नेपालको विकास साझेदार हो । अमेरिकाले हामीलाई धेरै क्षेत्रमा मद्दत गरिरहेको छ । भेटपछि अमेरिकी विदेश मन्त्रालयका प्रवक्ता म्याथ्यु मिलरले दुई नेताबीचको भेटवार्तामा नेपालअमेरिका साझेदारीको सुदृढीकरणमा जोड दिए । मिलरले दुई मन्त्रीले भर्खरै कार्यान्वयनमा गएको एमसीसीको चर्चा गर्नुका साथै त्यसबाट पूर्वाधार निर्माण गर्ने, बिजुलीमा पहुँच बढाउने र सीमापार विद्युत् व्यापारलाई समर्थन गर्ने विषयमा कुरा गरेको उल्लेख गरेका छन् । नेपालमा अमेरिकी पिस कोर स्वयंसेवीहरूको सेवामा ६० वर्षभन्दा बढीको साझेदारीको पनि उनीहरूले प्रशंसा गरे । साथै, नेपालमा विस्तारित विकास वित्त निगमको लगानी, साना तथा मझौला व्यवसायलाई ऋण उपलब्ध गराउन नेपाली बैंकलाई एक सय २५ मिलियन अमेरिकी डलर (करिब १२ करोड ५० लाख) ऋण दिने सहमति भएको उनीहरूले जनाएका छन् । द्विपक्षीय भेटवार्तामा नेपालका तर्फबाट मन्त्री साउदसँगै राजदूत श्रीधर खत्री र परराष्ट्र मन्त्रालय र नेपाली दूतावासका उच्च अधिकारी सहभागी थिए । अमेरिकाका तर्फबाट मन्त्री ब्लिन्केनसँगै नेपालका लागि अमेरिकी राजदूत डिन थम्पसन र विदेश मन्त्रालयका वरिष्ठ अधिकारी पनि थिए । अमेरिकाका लागि नेपालका पूर्वराजदूत अर्जुन कार्कीले परराष्ट्रमन्त्रीको यो भ्रमणमा साना र मध्यस्तर व्यवसायका लागि सहयोग दिने भन्ने नयाँ कुरा भएको बताए । यसले ठूला परियोजनाभन्दा साना परियोजनाहरूलाई पनि अघि बढ्नका लागि सहयोग गर्ने भन्ने नयाँ थालनी भयो । अमेरिकाको यो प्रतिबद्धता राम्रो छ, कार्कीले टिप्पणी गरे । उनले यो भ्रमणले दुईपक्षीय सम्बन्धलाई थप बलियो बनाउन सहयोग पुर्याउने पनि बताए । दुई मुलुकबीच थ्रुपै द्विपक्षीय समस्या थिए । त्यसलाई खुला रूपमा छलफल गर्ने मौकाका रूपमा यो भ्रमण रह्यो । उच्च राजनीतिक तहमा यसरी भ्रमण हुनु राम्रो हो, कार्कीले भने । भूराजनीतिक जानकार चन्द्रदेव भट्ट दुई परराष्ट्रमन्त्रीको भेटवार्ता र त्यसपछिको वक्तव्य हेर्दा अमेरिकाले नेपालको साथ खोजिरहेको बताए । क्षेत्रीय र ग्लोबल फोरममा अमेरिकाले नेपालको साथ खोजेको देखिन्छ । दुई देशबीच हिजो पनि हाम्रो राम्रो सम्बन्ध थियो, उनले भने, नेपालको लोकतन्त्रमा पनि अमेरिकाको सहयोग छ । भविष्यमा नेपालअमेरिका क्षेत्रीय र अन्य ग्लोबल फोरममा सँगै जानुपर्छ भन्ने यो भ्रमणको सन्देश देखिन्छ ।"
थामिएन बसाइँ सराइ,"(बागलुङ)२०७७ भदौ १७ मा ढोरपाटनमा गएको पहिरोले १ सय २६ घरपरिवार विस्थापित भए, २२ जनाको मृत्यु भयो । १७ जना अझै बेपत्ता छन् । पहिरोपीडितमध्ये एक सय परिवारले घर बनाउन पहिलो किस्ताबापत ५० हजार रुपैयाँ लगे । तीमध्ये मापदण्ड पूरा गरेका १८ परिवारले मात्रै राष्ट्रिय पुनर्निर्माण प्राधिकरणले दिने दोस्रो किस्ता १ लाख ५० हजार रुपैयाँ लगेका छन् । पहिलो किस्ता लगेर घर नबनाउनेको रकम फिर्ता गराउन प्रशासनले तयारी गरेको छ । मनसुनजन्य प्रकोप नियन्त्रण तथा उद्धार समितिले उक्त रकम फिर्ताका लागि स्थानीय जनप्रतिनिधिलाई सहयोग गरिदिन आग्रह गरेको छ । रकम लैजानेहरू अधिकांश अहिले पनि ढोरपाटन र बोबाङका गोठमा बसेको जनप्रतिनिधिहरूले बताए । कतिपय विस्थापित भएकाको भने तथ्यांक नै छैन । २०६४ मा बडिगाड गाउँपालिका५ ग्वालिचौरमा पहिरोले १२ घर बगायो । ३५ जनाको निधन भयो । त्यसपछि यहाँको बस्ती पुनःस्थापित भएन । बरु जोखिम नभएका छिमेकी २० घर बसाइँ सरेर हिँडे । जोखिम नभएकाहरूले पनि गाउँ छाडेपछि आसपासका बस्ती पनि बसाइँ सराइले रित्तिएका छन् । राज्यबाट व्यवस्थित बसोबास हुन्छ भन्ने आशा नभएपछि धेरै बसाइँ सरे, स्थानीय हरिदत्त आचार्यले भने, घटनाको क्षतिभन्दा बसाइँ सराइको पीडा बढी छ । गाउँ छाड्ने दर बढ्दा विकास निर्माणमा पनि गाउँ पछि परेको उनले गुनासो गरे । २०७८ साउनको पहिरोले जैमिनी नगरपालिका१ को टुनिबोटमा २ जनाको ज्यान गयो । आधा दर्जन घर भत्किए । त्यसपछि सबैले घर छाड्न थाले । टुनिबोट बस्ती अहिले रित्तो जस्तो भइसक्यो । टुनिबोट अहिले झाडी र जंगलले घेरिएकाले यहाँ कोही बस्दैनन् । घर छाडेपछि बारीमा फलेका फलफूल खाइदिनेसमेत कोही छैन । अधिकांश घरमा ताला लागेका छन् । अहिले पहिरो थामिएको छ तर बसाइँ सर्ने क्रम थामिएको छैन, वडाध्यक्ष विष्णु आचार्यले भने, त्यहाँ पुग्दा हामीसमेत निराश भएका छौं । साढे २ वर्षको अवधिमा यहाँका ४५ घर खाली भएको आचार्यले बताए ।तीन वर्षअघि काठेखोला गाउँपालिका५ काउले बस्ती भासिएपछि १४ घरलाई पुनर्निर्माण प्राधिकरणले एकीकृत बस्ती बनाएर सारेको छ । आसपासका घरपरिवार धेरैजसो चितवन बसाइँ सरे । जिल्ला विपद् व्यवस्थापन समितिले १० पालिकाका २८ वडा उच्च जोखिममा राखेको छ । २४ लाई मध्यम र ८ वडा सामान्य जोखिममा सूचीकृत गराएको छ । तर उच्च जोखिम भएका बस्तीमा संरक्षणका कुनै कार्यक्रम छैनन् । तपाईं सुरक्षित हुनुहुन्छ भनेर राज्यले कहिले पनि भनेन, आचार्यले भने, बरु जथाभावी खनेका सडक नै जनताको काल बनेर खसेका छन् । संरक्षणका योजना नभएसम्म पीडितभन्दा बढी छिमेकी विस्थापित भएको उनले बताए ।बाढीपहिरोको निहुँ बनेपछि बसाइँ सर्नेको लर्कोका कारण जनसंख्या नै घटेको जैमिनी नगरपालिकाका उपप्रमुख हरिहर शर्माले बताए । विस्थापित भएका, परिवार गुमाएका र घर भत्केकाहरू अधिकांशले पुनर्निर्माणलाई भन्दा बसाइँ सराइको बाटो रोजेका छन्, शर्माले भने, यो अवस्थाले हाम्रो समाज नै विखण्डन भयो । राष्ट्रिय जनगणना २०७८ अनुसार जैमिनीमा १० वर्षमा २५३ प्रतिशत जनसंख्या घटेको हो । २०६८ सालमा ३२ हजार ४६ जना रहेकामा २०७८ मा २४ हजार ६ सय २८ मा झरेको हो । नगरपालिकाले बसाइँ सराइ रोक्न कृषि अनुदान बढाउने, व्यावसायिक कृषि फर्म सञ्चालन गर्नेलाई सम्मान गर्ने नीति बनाएको छ । जिल्लाको अधिकांश जोखिमको क्षेत्रमा प्राविधिक अध्ययन हुन नसक्दा बर्सेनि विपद् आउने गरेको सघन सहरी तथा भवन निर्माण आयोजनाकी प्रमुख सुनिता श्रेष्ठले बताइन् । विस्थापितहरू भने थातथलोमा फर्कने वातावरण नभएको बताउँछन् । समयमै पहिरो नियन्त्रण गरिदिएर सुरक्षित बन्छौं भनेको भए हामी बसाइँ सर्नु पर्थेन, जैमिनी१ का बलराम शर्माले भने, सुरक्षित भइन्छ वा पहिरो आए तत्काल उद्धार हुन्छ भन्ने विश्वास नभएपछि सर्न बाध्य भयौं । उनी चितवन सरेका छन् । प्रहरी रेकर्डमा हरेक वर्ष २० देखि ४० जनासम्म बाढीपहिरोका कारण मृत्यु हुने गरेको छ भने दर्जनौं घर विस्थापित भइरहेका छन् । अघिल्लो वर्ष बाढीपहिरोले बागलुङमा ५१ जनाको ज्यान गएको थियो । गत आर्थिक वर्षमा ४० जनाको मृत्यु भएको तथ्यांक छ । विस्थापित हुनेक्रम घटाउन स्थानीय तहहरूले बस्ती विकास मापदण्ड लागू गर्नुपर्ने प्राध्यापक रामप्रसाद उपाध्यायले बताए । जोखिम र सुरक्षित आवास क्षेत्र पहिचान गरेपछि बस्ती विकास गर्नुपर्छ, उपाध्यायले भने, कस्तो ठाउँमा बस्ने, कस्तोमा खेती गर्ने भन्ने मापदण्ड बनेन भने ठूलो दुर्घटना सहनुपर्नेछ । स्थानीय तहले आफ्नो पालिकाभित्रका आवादी र खेती गर्ने जमिनको वर्गीकरण गर्नुपर्ने उनको भनाइ छ । बस्ती विकास मापदण्ड लागू नभएकै कारण बागलुङका कतिपय स्वास्थ्य चौकी, विद्यालय र सार्वजनिक सम्पत्ति रहेको स्थान भासिएका छन् । बस्तीलाई सुरक्षित स्थानमा मात्र राख्ने गरी राज्यको कार्यक्रम आउनुपर्ने उपाध्यायले बताए । बागलुङ नगरपालिकाको सिगाना र तित्याङ स्वास्थ्य चौकी भासिएर जोखिम भएको उपभोक्ताले बताए । सर्वेक्षण गर्दा जोखिम पहिचान भएन, त्यसैले अहिले करोडौंका भवन भत्कने अवस्थामा पुगेका छन्, वडा ८ का अध्यक्ष छमबहादुर थापाले भने, एउटा भवन जोखिममा देखेपछि दर्जन घर बसाइँ जाने क्रम बढेको छ । सदरमुकाम र तराई झर्नेको लर्कोले गाउँ रित्तो बन्न थालेको उनले टिप्पणी गरे ।"
डब्लूएचओ क्षेत्रीय निर्देशकको चुनाव आज,"नयाँदिल्ली (कास) विश्व स्वास्थ्य संगठन (डब्लूएचओ) को दक्षिणपूर्वी एसियाको क्षेत्रीय निर्देशक पदको चुनाव बुधबार (आज) हुँदै छ । उक्त पदमा नेपाल र बंगलादेशका उम्मेदवार प्रतिस्पर्धी छन् । नेपालले डब्लूएचओमै कार्यरत शम्भुप्रसाद आचार्यलाई उम्मेदवार बनाएको छ । उनीसँग बंगलादेशकी प्रधानमन्त्री शेख हसिनाकी छोरी साइमा वाजेदले प्रतिस्पर्धा गर्नेछिन् । प्रधानमन्त्रीकै छोरी उम्मेदवार भएकाले उनका लागि बंगलादेश सरकारले कूटनीतिक लबिइङमा जोड दिएको छ ।डब्लूएचओको दक्षिणपूर्वी एसियाको क्षेत्रीय कमिटीको बैठक नयाँदिल्लीमा सोमबारदेखि सुरु भएको हो । यही बैठकले नयाँ क्षेत्रीय निर्देशकको पनि चयन गर्नेछ । डब्लूएचओको दक्षिणपूर्वी एसिया क्षेत्रीय कार्यालय दिल्लीमा छ । यसअन्तर्गत ११ देश सदस्य छन् । पालैपालो सबै देशका स्वास्थ्यमन्त्रीहरू क्रमशः क्षेत्रीय अध्यक्ष हुन्छन् । तर, क्षेत्रीय निर्देशकको पद भने सदस्य राष्ट्रबीचको मतदान वा सहमतिबाट चुनिँदै आएको छ । अहिले क्षेत्रीय निर्देशक पदमा भारतका डा पुनम खेत्रपाल सिंह छिन् । उनले दोस्रो कार्यकाल पूरा गर्दै छिन् । डब्लूएचओको दक्षिणपूर्वी एसिया क्षेत्रमा नेपाल, भुटान, उत्तर कोरिया, भारत, बंगलादेश, इन्डोनेसिया, माल्दिभ्स, म्यान्मार, श्रीलंका, थाइल्यान्ड र टिमोर लिस्टे छन् । ११ सदस्य राष्ट्रहरूमध्ये यसपटक म्यान्मारले मत दिन पाउने छैन । त्यहाँ सैनिक शासन रहेको र संयुक्त राष्ट्रसंघले मान्यता नदिएकाले म्यान्मारले मतदान दिन नपाउने भएको हो । सदस्य देशका स्वास्थ्यमन्त्री मतदाता हुनेछन् । नेपालबाट स्वास्थ्यमन्त्री मोहनबहादुर बस्नेतको नेतृत्वमा मन्त्रालयका उच्च अधिकारी क्षेत्रीय बैठकमा भाग लिन नयाँदिल्ली आइपुगेका छन् ।"
स्थानीय सरकार प्रमुखउपप्रमुख संघर्ष,"स्थानीय सरकारका प्रमुख र उपप्रमुखको क्षेत्राधिकारलाई कानुनले स्पष्टसँग छुट्याइदिएको छ । तर आफ्नो क्षेत्राधिकारबारे बुझाइमा समस्या हुँदा वा अर्काको क्षेत्राधिकारमा हस्तक्षेप गर्दा कतिपय पालिकाका प्रमुख र उपप्रमुखबीच झगडा र बोलचाल बन्दजस्ता घटनाक्रम देखिएका छन् । केही पालिकामा प्रमुखउपप्रमुखको मनमुटावले सेवाप्रवाहमै प्रभावित भइरहेको छ । सरकारको नेतृत्वमा रहेका पदाधिकारीहरू नै यसरी गैरजिम्मेवार ढंगले आपसी विवादमा अल्झिनु लज्जास्पद छ । पालिकाको संरचना खडा भएर पहिलो पटक जनप्रतिनिधि बहाल भएका बेला धेरै ठाउँमा क्षेत्राधिकार र सेवासुविधा प्रयोगको विषयले प्रमुखउपप्रमुख असमझदारी बढाएको थियो । कतिपय पालिकामा हात हालाहाल, बोलचाल बन्द, असहयोग, एकअर्काविरुद्ध मुद्दा दर्ता तथा धर्नाजस्ता विकृत घटनाक्रम पनि भएका थिए । पालिकाको दोस्रो कार्यकाल सुरु भएपछि पनि केही पालिकामा त्यही प्रवृत्ति दोहोरिएको छ । यसको ज्वलन्त उदाहरण रौतहटको वृन्दावन नगरपालिका हो । नगर प्रमुख विनोदप्रसाद कुर्मी र उपप्रमुख संगीताकुमारी रामबीच एक वर्षदेखि बोलचाल बन्द छ । नगर प्रमुख कुर्मीले एकलौटी ढंगले काम गरेको आरोप लगाउँदै आएकी उपप्रमुख राम कार्यालय नियमित जाँदिनन् । गत असार १० मा आयोजित नगरसभा पनि उनले बहिष्कार गरिन् । होहल्ला र तनावका कारण सुरक्षाकर्मीको बाक्लो उपस्थितिमा सभा गर्नुपर्यो । उपप्रमुख संयोजक रहेको न्यायिक समितिको काम पूरै प्रभावित छ । अपांगता परिचयपत्र वितरणलगायत समस्या समाधान गर्न बन्न लागेको कार्यविधि रोकिएको छ । प्रमुख र उपप्रमुखबीचको विवादलाई मलजल गर्ने गरी संघीय मामिला तथा सामान्य प्रशासन मन्त्रालयले प्रमुख प्रशासकीय अधिकृत पदमा दुई जनालाई जिम्मेवारी दिएर पठायो । मन्त्रालयका फरकफरक शाखा अधिकृतको हस्ताक्षरमा उपसचिव सुरेन्द्र प्रधानलाई असोज २६ मा र नगरका अधिकृत रासनारायण पटेललाई कात्तिक १ मा प्रमुख प्रशासकीय अधिकृतको जिम्मेवारी दिइएको हो । प्रमुख कुर्मीले पटेललाई र उपप्रमुखले प्रधानलाई हाजिर गराएपछि विवाद झन् चर्कियो । कपिलवस्तुको शुद्धोधन, रूपन्देहीको सम्मरीमाई लगायत दजनौं पालिकामा प्रमुख र उपप्रमुखबीच सम्बन्ध सौहार्द छैन । उपप्रमुखहरू दबाब सृजना गर्न अनशन, बैठक बहिष्कारजस्ता गतिवधिमा मात्र उत्रिएका छैनन्, कतिपय त अदालतमै पुगेका छन् । खटपटकै कारण कतिपय पालिकाले आर्थिक वर्ष २०८००८१ को बजेट निर्धारित समयमा ल्याउन सकेनन् । आपसी असमझदारीले पालिकाको विकास निर्माण लगायतका सेवा प्रवाह नै प्रभावित पार्नु निन्दनीय छ । फरक राजनीतिक दलबाट निर्वाचित प्रमुख र उपप्रमुखबीच खटपट हुनु केही हदसम्म स्वाभाविक देखिए पनि एउटै दलका प्रमुख र उपप्रमुखबीचमा समेत पानी बाराबारको स्थिति देखिएको छ । खटपट भएका सबै पालिकामा प्रमुखले काममा एकलौटी गरेको र आफ्नो अधिकारमा हस्तक्षेप गरेको आरोप उपप्रमुखले लगाउने गरेका छन् । स्थानीय तह निर्वाचनमा राजनीतिक दलले उम्मेदवारी दिँदा प्रमुख र उपप्रमुख पदमा फरक लिंग हुनुपर्ने कानुनी व्यवस्थाका कारण अधिकांश पालिकामा प्रमुखमा पुरुष र उपप्रमुखमा महिला छन् । कतिपय पुरुष प्रमुखमा महिलाले सक्दैनन्, जान्दैनन् भन्ने मानसिकता र महिला उपप्रमुखको लैंगिकताका कारण अधिकार र सेवासुविधामा फरक व्यवहार भइरहेको भन्ने महसुस गराइले पनि असमझदारी बढाएको देखिन्छ । प्रमुखउपप्रमुख दुवै पुरुष, महिला प्रमुख र पुरुष उपप्रमुख भएका पालिकामा समेत आपसी विवाद छ । कतिपय ठाउँमा आफ्नो काम कारबाहीभन्दा अर्कोको काममा बढी चासो देखाउँदा पनि समस्या निम्तिने गरेको देखिन्छ । आपसी मनमुटावलाई नै अहम्ताको विषय बनाइदिँदा पालिकाका सबै कामकारबाही बिथोलिने गरेका छन् । प्रमुख र उपप्रमुखको विवादका बीच कर्मचारीलाई काम गर्नसमेत असहज हुने गरेको छ । क्षेत्राअधिकारबारे बुझाइमा समस्या भए वार्ता र छलफलबाटै टुंगो लगाउन सकिन्छ । पालिका प्रमुख र उपप्रमुखको क्षेत्राधिकारलाई स्थानीय शासन सञ्चालन ऐन २०७४ ले स्पष्ट गरेको छ । ऐनको दफा १६ मा प्रमुख र उपप्रमुखको काम, कर्तव्य र अधिकार तोकिएको छ । त्यसमा गाउँपालिका उपाध्यक्ष वा नगर उपप्रमुखले न्यायिक समितिको संयोजक भई कार्य गर्ने, गैरसरकारी संघसंस्थाका क्रियाकलापको समन्वय गर्ने, उपभोक्ता हित संरक्षण सम्बन्धी कार्यको समन्वय गर्ने, योजना तथा कार्यक्रमको अनुगमन तथा सुपरिवेक्षण गर्ने, सभा र कार्यपालिकाद्वारा गठित समितिहरूको काममा सहजीकरण र समन्वय गर्नेजस्ता जिम्मेवारी उल्लेख छन् । स्थानीय तहको बजेट निर्माणका क्रममा केही पालिका प्रमुख र उपप्रमुखबीच मनमुटाव देखिएको छ । स्थानीय तहको योजना तथा बजेट तर्जुमा दिग्दर्शन २०७४ मा योजना छनोट तथा बजेट निर्माणका क्रममा कुन समितिमा कसले नेतृत्व गर्ने, वार्षिक बजेट तथा कार्यक्रम कसले प्रस्तुत गर्ने भन्ने विषय स्पष्टका साथ लेखिएको छ । कानुनले तोकेबाहेकका विषयमा समस्या देखिए संवादमार्फत समाधान निकाल्न सकिन्छ । संविधान र कानुनले स्थानीय सरकारलाई अधिकारसम्पन्न बनाएको छ । स्थानीय सरकार सञ्चालनका लागि जनप्रतिनिधिहरूले आफैं नियमकानुन बनाएर कार्यान्वयन पनि गर्न सक्छन् । पालिका नगारिकले अधिकांश सरकारी कामका लागि सेवा लिने र सबैभन्दा नजिक रहेको सरकार हो । यस्तो जिम्मेवार ठाउँको नेतृत्वमा रहेका पदाधिकारीहरू नै क्षेत्राधिकार र सेवासुविधाकै विषयलाई लिएर विवादमा अल्झिरहनुले उनीहरूको अपरिपक्वपनलाई प्रतिविम्बित गर्छ । पदाधिकारीले आफ्नो कारणबाट स्थानीय सरकारको कामकारबाही यसरी बिथोल्न मिल्दैन, हुँदैन ।"
"पहिले पूर्वाधार व्यवस्थापन, त्यसपछि कारबाही","ट्राफिक नियम नेपालभर एकैनासको हुनुपर्यो । चाबहिलमा यौटा, सिंहदरबार र थापाथलीमा बेग्लै नियम हुनुभएन । रोहितकुमार ढुंगाना"
चेक बाउन्स मुद्दामा मिलापत्र कति जायज ?,"ठूलै समस्याको रूपमा देखिएको चेक बाउन्सको मुद्धा मिलापत्र गर्न समल्नेगरी कानुन निर्माणको तयारी गरिएको छ । आइतबार अर्थमन्त्री प्रकाशशरण महतले चेक बाउन्स सम्बन्धी विधेयक प्रतिनिधिसभामा पेस गरेका छन् । अर्थमन्त्रीलाई भन्न चाहन्छु कि नागरिक हितमा यो विधेयक ल्याएको देखिएन । यो कानुनले सहकारी मालिकहरूलाई बलियो बनाउन सहयोग गर्छ । मन्त्रीले नै सर्वसाधारणको हितमा काम नगर्ने हो भने नागरिकले जनप्रतिनिधिमाथि कसरी विश्वास गर्ने ? त्यसैल यो कानुन बनेमा पीडित पक्षलाई आघात पुर्याएको छ । चेक बाउन्स गर्दा त ठगी धन्दामा लागेकाले पीडितलाई झुलाउँदाझुलाउँदा हैरान पार्थे । अब त झन् सजिलो हुने भयो । चेक बाउन्स हुँदा कालो सूचीमा पर्ने डरले पनि पैसा समयमा दिन तयार हुनेहरू पनि अब ढुक्क भएर हिँड्नेछन् । नागरिकको करोडौं रकम हिनामिना गर्ने सहकारीका सञ्चालक र व्यवस्थापकलाई सरकारले उन्मुक्ति दिने कानुन उचित छैन । चेक बाउन्स गर्दा त नडराउने सहकारीका मालिकहरू अब मिलापत्र भनेपछि झन् के डराउलान् ? यो नीतिले सर्वसाधारणलाई मार पर्ने अवस्था छ । सहकारीका मालिकहरू पीडितलाई बैंकमा पैसा नभएरको चेक दिएर महिनौंसम्म सम्पर्कविहीन बस्छन् । खाईनखाई अप्ठ्यारो परेका बेलामा काम लाग्ने आसमा सर्वसाधारणले जम्मा गरेको पैसा सहकारीले जफत गरेका छन् । यसमा सरकारको ध्यान गएको देखिँदैन । सहकारीको अवधारणाविपरीत मालिकहरूले कमाउ धन्दामा सर्वसाधारणको बचत रकम डुबाएका छन् । यस्ता मालिकहरूको जायजेथाबाट असुल गर्नुपर्नेमा उल्टै मिलापत्र गरेर छाड्ने कानुन उचित छैन । पुरुषोत्तम घिमिरे, जोरपाटी, काठमाडौं"
गरिबीविरुद्धको उच्च आरोहण कति सफल ?,"समस्या कहाँ छ ? अर्थशास्त्री एसेमुगलु र रोेबिन्सन भन्छन्, गरिब देशहरू गरिब छन् किनभने जोसँग शक्ति छ उनीहरूका नीतिगत छनोटहरू यस्ता हुन्छन् कि तीबाटै गरिबी उत्पन्न हुन्छ । यस्ता काम भूलवश नभएर नियतवश गरिन्छन् । नेपालको परिप्रेक्ष्यमा यो भनाइ धेरै सान्दर्भिक देखिन्छ । कानुन र नीतिहरू राम्रा र बलिया हुँदाहुँदै पनि शक्तिमा बस्नेहरूको नियत र व्यवहार दुवै गरिबमुखी छैनन् । समस्या र चुनौतीलाई सम्बोधन गर्ने प्रभावकारी कार्यक्रम कार्यान्वयन गर्नुभन्दा समस्यालाई ढाकछोप गर्नु र नजरअन्दाज गर्नु सजिलो उपाय बनेको छ । आफैंले निर्माण गरेको संविधान, नीति, कानुनको अवलम्बनमा राजनीतिक इच्छाशक्ति र जवाफदेही नहुनु अर्को मुख्य समस्या हो । राजनीतिक नेतृत्व दण्डहीनता र भ्रष्टाचारमा लिप्त छ । नेतृत्वमा रहनेहरू गरिबीका कारणहरू पहिल्याउनु र तिनको दीर्घकालीन समाधान खोज्नुभन्दा गरिबी नै छैन भन्ने अवधारणा निर्माण गर्ने खोजमा छन् । नयाँ होऊन् कि पुराना, हाम्रा सबै नेताको बोली र व्यवहारमा समस्या छन् । उदाहरणका रूपमा हालैका दिनहरूमा काठमाडौं महानगरपालिकाले सहरी गरिबमाथि लिएको नीति हाम्रा अगाडि छ । सहर सफा र सुन्दर बनाउन गरिबहरू बाधक भएका छन् किनभने धेरै परिवार (सबै नहुन सक्छ) महानगरले कल्पना गरे अनुसार व्यवस्थित व्यापारव्यवसाय गर्न सक्ने अवस्थामा छैनन् न त उनीहरूसँग वैकल्पिक जीवनयापनका उपाय नै छन् । यसको सबैभन्दा मारमा पर्नेमा महिला, तिनै महिलामा आश्रित बालबालिका, अपांगता भएका व्यक्ति र बहिष्करणमा परेका समुदाय नै छन् । यस्ता समाधानरहित पहलले गरिबी हटाउन होइन कि झनै बढाउन मद्दत पुग्छ । अन्त्यमा, साँच्ची नै नेपाललाई अतिकम विकसितबाट स्तरोन्नति गर्ने हो भने देशको अवस्थालाई समग्रतामा मात्र नहेरी लैंगिक, समावेशी र विविधताका आधारमा विश्लेषण गर्नु र बहिष्करणमा पारिएका समुदायको सहभागितासहितको सम्बोधनका उपाय अवलम्बन गर्नु पहिलो सर्त हुन्छ । प्रतिवेदनहरूले नै नेपालको गरिबी न्यूनीकरण सफल र द्रुत गतिमा भए पनि विकासको मोडललाई तत्काल परिवर्तन गर्नुपर्ने आवश्यकता रहेको स्पष्ट औंल्याएको अवस्थामा, खण्डीकृत तथ्यांकरहित विश्लेषण, सरोकारवालाको सहभागिता र परामर्शबेगर तयार गरिएका नीति, योजना, कार्यक्रम प्रभावकारी हुन सक्दैनन् । स्तरोन्नतिका प्रतिवेदन र निर्णयहरूले मात्र गरिबी निवारणको उच्च आरोहण सम्भव छ भनेर विश्वास गर्न सकिन्न ।"
गुटेरेसले चिनेको नेपाल,"संयुक्त राष्ट्र्र संघका महासचिव एन्टोनियो गुटेरेसको नेपाल भ्रमणका क्रममा मुख्यतः दुई विषयले प्रमुखता पाए । पहिलो, नेपालमा अल्झिरहेको शान्ति प्रक्रिया अन्तर्गतको संक्रमणकालीन न्याय । दोस्रो, जलवायु परिवर्तनको मुद्दा । पहिलो विषयमा राष्ट्र संघको सुरुदेखि नै चासो हो । खास गरी माओवादी शान्ति प्रक्रियामा आएदेखि लडाकु र हतियार व्यवस्थापनमा राष्ट्रसंघीय मिसन अनमिनले नेपालमै रहेर समन्वय गरेको हो । त्यस अन्तर्गतको संक्रमणकालीन न्यायको प्रश्न भने वर्षौंदेखि अल्झिरहेको छ । महासचिव गुटेरेसले नेपालमा राजनीतिक उच्च भेटघाटका क्रममा केही सैद्धान्तिक मापदण्डसहित अल्झेका विषय टुंगो लगाउन सुझाव दिए । त्यसमा द्वन्द्वपीडितहरूको सरोकार, सर्वोच्चको आदेश र अन्तर्राष्ट्रिय मापदण्डलाई समेत मध्यनजर गरी शान्ति प्रक्रियाको अन्तिम गाँठो फुकाउनुपर्ने सुझाव थियो । यी मूल मापदण्डमा भने यहाँका दलहरूबीच मुख मिल्न सकेको छैन । अहिलेचाहिँ महासचिव गुटेरेसको भ्रमणको दोस्रो तर अति महत्त्वपूर्ण विषयमा चर्चा गरिनेछ ।चारदिने भ्रमणका क्रममा उनी सर्वोच्च शिखर सगरमाथाको खुम्बु क्षेत्र र अर्को दिन अन्नपूर्ण हिमालको आधार शिविर पुगे । नेपालले तीस वर्षको अवधिमा आफ्नो हिमनदीको झन्डै एकतिहाइ गुमाएको संसद्को संयुक्त बैठकलाई सम्बोधन गर्दै बताए । हिमक्षेत्रमा पुगेर उनले हिमशृंखलाको दृश्यावलोकन मात्र गरेनन्, जलवायु परिवर्तनले कसरी हिमाल र हिमनदीलाई पगालिरहेको छ भनेर विश्वले बुझ्ने शैलीमा आवाजसमेत उठाए । नलुकाई भन्ने हो भने नेपालमा जलवायुजन्य विपद् र त्यसको अन्तर्राष्ट्रिय आयामबारे यो तहको आवाज र वकालत महासचिव गुटेरेसबाट होला भन्ने सायदै अनुमान थियो । नेपाल आउनुअघि सार्वजनिक एजेन्डामा जलवायु परिवर्तनको विषय उल्लेख त थियो, तर स्थलगत भ्रमणपछि भने यो एजेन्डाले प्रमुखता पायो र विश्वकै ध्यान खिच्न सफल भयो । हाम्रा हिमाल, हिमनदी पग्लिँदै जानुले नेपाललाई मात्र होइन, अन्यत्रसमेत कस्तो असर पुर्याएको छ भन्ने सोच्न बाध्य बनाएको छ ।नेपालका हिम क्षेत्रमा गुटेरेसको भ्रमण र अभिव्यक्ति अर्थपूर्ण छ । विश्वव्यापी प्रभाव रहने राष्ट्र संघको उच्च पदाधिकारीको भ्रमण नेपालजस्तो सानो र अति कम विकसित मुलुकका लागि आफैंमा महत्त्वको हुन्छ । दुई ठूला छिमेकीका बीचमा रहेको देशमा यो उच्च कूटनीतिक भ्रमण हो । यसले आन्तरिक रूपमा देशको संस्कृति र पर्यटन प्रवर्द्धन अवश्य हुन्छ । नेपालका पर्यटकीय चिनारी र गन्तव्यहरूबारे विभिन्न कोणबाट थप अध्ययन, खोज र भ्रमण हुनेछ । यो तहको कूटनीतिक सञ्चारबाट छिमेकी मुलुकहरूले समेत नेपालको विकास र समृद्धिमा विशेष चासो र सक्रियता देखाउनेछन् । जलवायु परिवर्तनले नेपालमा पारेको असर बुझ्न र त्यसको न्यूनीकरणका लागि विश्वमञ्चमा सहकार्य गर्न छिमेकीलाई पनि ऊर्जा थप्नेछ ।संघारमा आएको राष्ट्रसंघीय जलवायु सम्मेलन (कोप २८) का सन्दर्भमा महासचिव गुटेरेसको यो भ्रमण नेपालका लागि ठूलो अवसर हो । यही नोभेम्बर ३० देखि डिसेम्बर १२ सम्म संयुक्त अरब इमिरेट्सको दुबईमा सम्मेलन हुँदै छ, जहाँ विश्वभरका नेताहरू भेला भई जलवायु अनुकूलन र संकट न्यूनीकरणमा केन्द्रित भई बहस गर्दै छन् । २८ वटा विश्व सम्मेलन हुन लाग्दासमेत नेपालले अहिलेसम्म प्रभावकारी ढंगले जलवायु न्यायका लागि प्रखर आवाज उठाउन सकेको थिएन । जबकि जलवायु परिवर्तनको कारक नहुँदा पनि त्यसको बढी असर भोग्ने विश्वको चौथो मुलुकमा नेपाल पर्छ । कोही नहुनेका भगवान् हुन्छन् भनिएझैं भएको छ यस पटक नेपाललाई । यस्ता सम्मेलनमा आफैंले पर्याप्त अध्ययनअनुसन्धान गर्ने, विभिन्न वार्ता र लबिइङमार्फत सम्मेलनको केन्द्रविन्दुमा पुर्याउनुपर्ने पर्वतीय एजेन्डा बुझ्न राष्ट्र संघको प्रमुख पदाधिकारी स्वयं नेपालमा छन् । सायद नेपालको यो अवस्थालाई राम्रोसँग बुझेर होला, महासचिव गुटेरेसले कोप २८ मा नेपालको समस्यालाई ध्यानाकर्षण गराउने दृढतासमेत राखेका छन् ।जलवायु परिवर्तनका समस्या विश्वव्यापी नै भए पनि ठूला र औद्योगिक राष्ट्र यसका मुख्य कारक हुन् । मानिसका विभिन्न गतिविधिले कार्बन डाइअक्साइड उत्सर्जन भई पृथ्वीको तापक्रम बढ्दै गएको हो । त्यसले जलवायुमा प्रभाव पार्छ । कुनै स्थानमा धेरै वर्षको अन्तरालमा हुने औसत मौसम स्थिति नै त्यहाँको जलवायु हो । उद्योग र यातायातमा खनिज तेल, ग्यास र कोइलाको प्रयोग थालिएयता विश्व लगभग १२ डिग्री सेल्सिअसले तातो बनेको छ । वैज्ञानिकहरूले १५ डिग्री सेल्सिअससम्मको तापक्रम वृद्धि पृथ्वीका लागि सुरक्षित हुने बताएका छन् ।विश्वव्यापी संकटका रूपमा देखिएको जलवायु परिवर्तनले नेपाल वर्षौंदेखि पिरोलिइरहेको छ । नेपालमा हिउँ र हिमनदीहरू तीव्र गतिमा पग्लिरहेका छन् । उच्च पहाडी र मध्यभागमा पहिरो गएको छ । तल्लो तटीय क्षेत्रमा बाढीले जनधनमा ठूलो क्षति पुर्याउँदै आएको छ । चर्को गर्मी, बेमौसमी र अत्यधिक वर्षाजस्ता मौसमी अवस्थाले नेपालको जनजीविनमाथि खतरा ल्याइरहेको छ । महासचिव गुटेरेसले सगरमाथा र अन्नपूर्णका आधार शिविरमा पुगी जलवायु परिवर्तनका प्रत्यक्ष असरबारे स्थानीय बासिन्दासँग आफैंले बुझेका छन् । उनका अभिव्यक्ति सरल, तार्किक र तथ्ययुक्त देखिन्छन् । अघिल्लो दिन खुम्बुको स्याङबोचेमा पुगेर उनले भने बरफ पग्लिनुको अर्थ सुगन्धित ताल र नदीहरूमा बाढी आउनु, सम्पूर्ण समुदायलाई बगाउनु हो । विश्वभर तटीय समुदायलाई खतरामा पार्ने गरी तीव्र रूपमा समुद्र बढेर गएका छन् । संकटले गति लिइरहेको छ । यसको मतलब यो त्रासदीको दोस्रो चरण अझ ठूलो हुन्छ हिमनदीहरू पूर्ण रूपमा हराउनेछन् ।हुन त जलवायु न्यायका पक्षमा यी अनुभवी कूटनीतिज्ञ पहिलोपल्ट यसरी मुखर भएका होइनन् । अघिल्लो वर्ष इजिप्टमा सम्पन्न कोप २७ मा समेत उनले ठूला र अति विकसित राष्ट्रहरूप्रति लक्ष्य गर्दै विश्वको ध्यानाकर्षण गराएका थिए । उनी कार्बन उत्सर्जन अत्यधिक गर्ने तेल उत्पादक कम्पनी तथा अत्यधिक उत्सर्जन गर्ने धनी राष्ट्र्रप्रति आक्रामक रहँदै आएका छन् । त्यति बेला उनले बढी असर परेका देशहरूलाई सहयोग गर्न आग्रह गर्दै भनेका थिए कि सहयोग गर्नुहोस्, कि सामूहिक आत्महत्या ।पछिल्लो पटक गत सेप्टेम्बरमा न्युयोर्कमा भएको राष्ट्र्रसंघीय क्लाइमेट एम्बिसन समिटमा ठूला राष्ट्रहरूको निष्क्रियताबाट पनि उनी असन्तुष्ट रहेको पाइन्छ । राष्ट्र्र संघको ७८ औं महासभाको अवसर पारेर गरिएको समिटमा बढी कार्बन उत्सर्जक राष्ट्र्र अमेरिका र चीनका राष्ट्र्रपति सहभागी भएनन् । बेलायत र फ्रान्सका कार्यकारी प्रमुख पनि अनुपस्थित भए । हुन त गत वर्ष इजिप्टमै ती राष्ट्रबाट उत्साह र सक्रियतापूर्वक सहभागिता थिएन ।पोर्चुगलमा प्रधानमन्त्री भइसकेका र लामो कूटनीतिक अनुभवसहित राष्ट्र संघमा आबद्ध गुटेरेस यो पटकको कोप सम्मेलनमा नेपालजस्ता अति कम विकसित मुलुकलाई साँचो अर्थमा जलवायु न्याय दिलाउने पक्षमा देखिन्छन् । अन्नपूर्ण आधार शिविरबाट फर्केपछि उनी बोले मेरो भ्रमण वास्तवमा विश्वलाई स्पष्ट सन्देश दिनका लागि थियो । प्रकृतिविरुद्धको युद्ध रोक्न आवश्यक छ किनभने हामीले अद्भुत हिमाल र अद्भुत हिमनदीहरू जोगाउनुपर्छ ।जलवायु परिवर्तनले गर्दा उच्च पहाडी र हिमाली क्षेत्रमा अति वृष्टिको क्रम बढेको छ । हत्तपत्त नपर्ने स्थानमा पनि पानी पर्न थालेको छ । हिन्दुकुश क्षेत्रको हिमालमा पर्ने जलवायुको असरले प्रत्यक्ष र अप्रत्यक्ष गरी विश्वको एकचौथाइ जनसंख्या प्रभावित भइरहेको आकलन छ ।हाल नेपालमा सम्भावित जोखिममा रहेका तालको संख्या २१ छ । चीनको तिब्बतमा रहेका २५ र भारतको एक हिमताल फुट्दा पनि त्यसको जोखिम नेपालमा पर्ने देखिन्छ । नेपालमा हिमतालको संख्या २ हजार ७० छ ।विश्वमा हरेक वर्ष ३० गिगाटनभन्दा बढी कार्बन उत्सर्जन हुने गरेको छ । सन् २०१८ सम्मको तथ्यांक हेर्दा औद्योगिक राष्ट्र चीनले २६ दशमलव १ प्रतिशत कार्बन उत्सर्जन गरेको देखिन्छ । अमेरिकाले १३ दशमलब ४ प्रतिशत, युरोपियन युनियनले ७ दशमलव ६ प्रतिशत र भारतले ६ दशमलव ५ प्रतिशत कार्बन उत्सर्जन गर्ने अध्ययनले देखाएको छ । कुल उत्सर्जनमा नेपालको हिस्सा भने शून्य दशमलव ००२ प्रतिशत मात्र छ । जलवायु परिवर्तनमा योगदान नगर्ने तर परिणाम भोग्ने नेपालजस्ता देशहरूलाई विश्वसमुदायले समर्थन गर्न आवश्यक रहेको कुरा गुटेरेसले नेपाल भ्रमणको हरेक अवसरमा दोहोर्याएका छन् ।अब के गर्ने ?माथि चर्चा गरिएझैं, नेपालले अन्य धेरै मुलुकले जस्तै कार्बन उत्सर्जन नगरे पनि त्यसको कठोर परिणाम भोग्नुपरिरहेको छ । अघिल्लो वर्ष इजिप्ट सम्मेलनमा पहिलोपल्ट हानिनोक्सानी सम्बन्धी कोष खडा गर्ने सहमति जुटेको थियो । यो पटक त्यसमा कुन राष्ट्रले कति बेहोर्नुपर्ने र त्यसको कार्यान्वयन कसरी गर्ने भन्ने छलफल हुनेछ । महासचिव गुटेरेसको भ्रमणअघिसम्म नेपाल सरकारले कोप २८ मा लाने एजेन्डा तय गरेको छैन । तर, सम्मेलनका लागि नेपालले आफ्नै पेभिलियन लिने र विशेष कार्यक्रम राखिने वन मन्त्रालयले सार्वजनिक गरिसकेको छ ।पहिलेका अनुभव हेर्दा, जलवायु सम्मेलनहरूमा नेपालको उपस्थिति र प्रस्तुति प्रभावकारी पाइँदैन । नेपालका तर्फबाट बलियो लबिइङ र वार्ता हुन नसक्नु त्यसको पहिलो कारक हो । अपवादबाहेक अधिकांश सम्मेलनमा सरकारप्रमुख र राष्ट्रप्रमुखको नेतृत्व रहेको पाइदैन । यस पटक प्रधानमन्त्री तहकै सहभागिताको सम्भावना देखिएको छ । यो सुखद पक्ष हो । योसँगै पर्याप्त तयारी हुन सक्यो भने नेपालले लाभ लिन सक्छ ।नेपालजस्ता मुलुकले जलवायु परिवर्तनको असर न्यूनीकरण र जलवायु अनुकूलनका लागि खडा हुने विभिन्न कोषबाट रकम निकासा गर्न र बढाउनका लागि अन्तर्राष्ट्रिय लबिइङसमेत गर्नुपर्छ । जलवायु परिवर्तनले कहाँ कस्तो क्षति पुगेको छ, त्यसको कारक के हो भन्नेबारे विस्तृत प्रतिवेदनसहित दबाब सृजना गर्न नसके यो पटक पनि उपलब्धि हासिल नहुन सक्छ । विगतमा हेलम्बु, मेलम्चीमा गएको भीषण बाढीपहिरोले २ अर्ब रुपैयाँभन्दा बढीको क्षति पुगेको विषय सरकारले सही ढंगले विश्वसमुदायमा पुर्याउन सकेको छैन । यो वर्ष मुस्ताङको कागबेनीमा त्यस्तै क्षति पुगेको छ । यस्ता त्रासदीपूर्ण घटनाको क्षतिपूर्तिका लागि आन्तरिक बजेट मात्र पर्याप्त हुँदैन ।सम्मेलनमा वार्ताका लागि को कसलाई सहभागी गराउने भन्ने विषयले पनि खास अर्थ राख्छ । गत वर्ष इजिप्टको सम्मेलनमा पाकिस्तानको बाढीका विषयमा त्यहाँबाट वार्तामा सहभागीले लिएको चट्टानी अडानले विश्वकै ध्यान तानेको थियो । छिमेकी बंगलादेशले पनि सम्मेलनमा तुलनात्मक रूपमा प्रभावकारी प्रस्तुति राख्दै आएको छ । नेपाललाई अझै समय छ । बलियो तयारी र प्रस्तुतिसाथ जलवायु न्यायका लागि लड्ने अवसर जुरेको छ । महासचिव गुटेरेसको साथ त छँदै छ ।"
वित्तीय संस्थाबाट ऋण लिने घरपरिवार २५ प्रतिशत मात्र,"(काठमाडौं)नेपालभरका कुल घरपरिवारमध्ये करिब साढे २५ प्रतिशतले मात्र बैंक तथा वित्तीय संस्था र सहकारीबाट ऋण लिएको एक सरकारी प्रतिवेदनले देखाएको छ । राष्ट्रिय तथ्यांक कार्यालयले सोमबार सार्वजनिक गरेको राष्ट्रिय जनगणना २०७८ को विस्तृत नतिजा तथा विश्लेषणात्मक प्रतिवेदन ले देशभरका कुल ६६ हजार ६० हजार ८ सय ४१ घरपरिवारमध्ये २५५९ प्रतिशतले मात्र वित्तीय संस्था र सहकारीबाट ऋण लिएको देखाएको हो । प्रदेशगत रूपमा हेर्दा बैंक तथा वित्तीय संस्था र सहकारीबाट ऋण लिने परिवार सबैभन्दा बढी मधेशमा २८८८ र सबैभन्दा कम सुदूरपश्चिममा २१९६ प्रतिशत देखिन्छ, प्रतिवेदनमा भनिएको छ, प्रदेशअनुसार हेर्दा त्यस्ता ऋण लिने परिवार सबैभन्दा बढी मधेशमा २८८८ प्रतिशत र सबैभन्दा कम सुदूरपश्चिममा २१९६ प्रतिशत देखिन्छ । यद्यपि साढे २५ प्रतिशतभन्दा बाहेक घरपरिवारले वित्तीय संस्थाबाट ऋण लिन पाएनन् वा उनीहरूको पहुँच पुगेन भन्ने रूपमा विश्लेषण गर्न नहुने तथ्यांक अधिकारीहरू बताउँछन् । जनगणनाको प्रश्नावलीमा तपाईंहरूले बैंक तथा वित्तीय संस्था वा सहकारी संस्थाबाट ऋण लिनुभएको कि छैन, बैंक खाता छ कि छैन ? भनेर मात्र हेरिएकाले साढे २५ प्रतिशतभन्दा बाहेक घरपरिवारले ऋण पाएनन् भनेर विश्लेषण गर्न नमिल्ने राष्ट्रिय तथ्यांक कार्यालयका उपप्रमुख तथ्यांक अधिकारी हेमराज रेग्मीले प्रस्ट्याए । हाम्रो प्रश्नावलीमा तपाईंको परिवारले बैंकबाट ऋण लिएको छ कि छैन ? बैंक खाता छ कि छैन ? भनेर प्रश्न सोधिएको थियो । उक्त प्रश्नमा प्राप्त जवाफलाई विश्लेषण गर्दा २५५९ प्रतिशत घरपरिवारले मात्र बैंक तथा वित्तीय संस्था वा सहकारी संस्थाबाट ऋण लिएको देखिएको हो, उनले भने, तर बाँकी साढे ७४ प्रतिशत घरपरिवारले ऋण लिन पाएनन् वा उनीहरूमा वित्तीय पहुँच पुगेको छैन भनेर विश्लेषण गर्न मिल्दैन । किनकि ती घरपरिवारमा वित्तीय पहुँच र साक्षरता पुगे पनि ऋण नचाहिएर नलिएका पनि हुन सक्छन् । ऋणमाथिको पहुँच, बैंक खाता र व्यावसायिक शिक्षा गरी तीन प्रश्न नयाँ भएको रेग्मीले जनाए । देशभरका कुल घरपरिवारमध्ये ४१ लाख २२ हजार ६ सय ९० अर्थात् ६१८९ प्रतिशत परिवारमा कम्तीमा १ जना सदस्यको बैंक तथा वित्तीय संस्थामा निक्षेप खाता रहेको प्रतिवेदनले देखाएको छ । कुल २ करोड ९१ लाख ६४ हजार ५ सय ७८ जनसंख्यामध्ये ७४ लाख ९ हजार १ सय ८१ जना अर्थात् २५५६ प्रतिशत व्यक्तिको बैंक तथा वित्तीय संस्था (सहकारी संस्थाबाहेक) मा कम्तीमा एउटा निक्षेप खाता रहेको देखिन्छ, प्रतिवेदनमा भनिएको छ, कुल १ करोड ४२ लाख ५३ हजार ५ सय ५१ जना पुरुषमध्ये २६४२ र कुल १ करोड ४९ लाख ११ हजार २७ जना महिलामध्ये २४७४ प्रतिशतको बैंक तथा वित्तीय संस्थामा कम्तीमा एउटा खाता छ । कुल घरपरिवारमध्ये करिब साढे १२ प्रतिशतमा कम्तीमा १ जना व्यक्तिले प्राविधिक तथा व्यावसायिक शिक्षा वा तालिम लिएको पनि प्रतिवेदनले देखाएको छ । देशभरका कुल घरपरिवार (संस्थागत परिवारबाहेक) मध्ये १०२७ प्रतिशत परिवारले आवासीय घर निर्माण गर्दा सरकारी अनुदान लिएको देखिन्छ, प्रतिवेदनमा भनिएको छ, उक्त प्रतिशत सबैभन्दा बढी वाग्मतीमा २६६४ प्रतिशत र सबैभन्दा कम सुदूरपश्चिममा २९८ प्रतिशत छ ।राष्ट्रिय जनगणना ०७८ अनुसार नेपालभर कुल ७५ लाख ५२ हजार ६६ वटा घरमध्ये सबैभन्दा बढी ५९८२ प्रतिशत एकतले घर छन् । यसअनुसार २८७८ प्रतिशत दुईतले, ९१७ प्रतिशत तीनतले, १३ प्रतिशत चारतले, ०६४ प्रतिशत पाँचदेखि साततले ००१ प्रतिशत आठदेखि नौतले र ०००३ प्रतिशत १० भन्दा बढी तले घर रहेको प्रतिवेदनमा उल्लेख छ । मधेशमा एक तला भएको घर सबैभन्दा बढी अर्थात् ८४४२ प्रतिशत छ, प्रतिवेदनमा भनिएको छ, पाँच वा सोभन्दा बढी तला भएको घर वाग्मतीमा सबैभन्दा बढी अर्थात् २३४ प्रतिशत छ ।घर तथा घरपरिवार सूचीकरण फाराममा संकलित विवरणमध्ये घरको मुख्य प्रयोग र घरको आयुअनुसार नतिजा पनि सार्वजनिक गरिएको छ । घरको आयुलाई १२ वटा (० वर्ष, १ वर्ष, २ वर्ष, ३ वर्ष, ४ वर्ष, ५९ वर्ष, १०१४ वर्ष, १५१९ वर्ष, २०२९ वर्ष, ३०४९ वर्ष, ५०९९ वर्ष र १०० वर्ष भन्दा माथि) मा वर्गीकरण गरिएको छ । यसअनुसार कुल ७५ लाख ५२ हजार ६६ वटा घरमध्ये सबैभन्दा बढी २७९५ प्रतिशत घर ०४ वर्षका छन् भने सबैभन्दा कम १ सयभन्दा बढी वर्षका ०५ प्रतिशत घर रहेको प्रतिवेदनमा उल्लेख छ । राष्ट्रिय तथ्यांक कार्यालयले पहिलो चरणमा ०७८ भदौ ३० देखि असोज १८ सम्म (२० दिन) घर तथा परिवारसम्बन्धी विवरण र दोस्रो चरणमा ०७८ कात्तिक २५ देखि मंसिर ९ सम्म (१५ दिन) प्रत्येक व्यक्ति तथा परिवारबारे विस्तृत विवरण संकलन गरेको थियो । राष्ट्रिय जनगणनाका प्रमुख नतिजा यसअघि नै सार्वजनिक भइसकेका छन् । अन्य थप विस्तृत नतिजा तथा विश्लेषणात्मक प्रतिवेदन अहिले सार्वजनिक गरेको हो ।यद्यपि नेपाल राष्ट्र बैंकको एक सर्वेक्षणले मुलुकका झन्डै ७२ प्रतिशत वयस्क जनसंख्या बचत वा ऋणका लागि साहुमहाजनको भर पर्नुपर्ने अवस्था रहेको देखाएको छ । मुलुकमा वित्तीय साक्षरता बढेको, ७ सय ५२ स्थानीय तहमा वाणिज्य बैंककै शाखा पुगेको, वित्तीय पहुँच विस्तार भएको दाबी सरकारले गरिरहेको बेला राष्ट्र बैंककै गत वर्ष सार्वजनिक वित्तीय साक्षरता आधार सर्वेक्षण प्रतिवेदनले बहुसंख्यक वयस्क जनसंख्याको औपचारिक बैंकिङ प्रणालीमा पहुँच नभएको देखाएको हो । सर्वेक्षणमा ७१८३ प्रतिशत वयस्क जनसंख्या आर्थिक आवश्यकता पूरा गर्न (बचत वा ऋणका लागि) साहुमहाजन, परिवार तथा साथीभाइमै निर्भर रहेको उल्लेख छ ।नागरिकलाई साहुमहाजनबाट चर्को मिटर ब्याजमा ऋण वा सापटी लिनुपर्ने बाध्यता अन्त्य गर्नकै लागि बैंकिङ सेवालाई मुलुकभर विस्तार गर्ने सरकारी लक्ष्य भए पनि यथार्थमा वित्तीय पहुँचको अवस्था निकै कमजोर रहेको सर्वेक्षणले औंल्याएको छ । विगतको तुलनामा नेपालमा वित्तीय सेवाको विस्तार तीव्र भए पनि त्यो पर्याप्त नभएको पनि पाइएको राष्ट्र बैंकका उच्च अधिकारीहरू स्विकार्छन् ।"
"६० प्रतिशतले बढ्यो प्याजको मूल्य, गोलभेंडा पनि उस्तै","(काठमाडौं)दसैं सकिएलगत्तै प्याजको भाउ उकालो लाग्न थालेको छ । असोज ३० मा औसत प्रतिकिलो ७६४० रुपैयाँमा बिक्री भएको प्याज कात्तिक १४ (मंगलबार) प्रतिकिलो १२२५० रुपैयाँ पुगेको छ । दुई सातामै प्याज ६०३४ प्रतिशतले बढेको हो । यो कालीमाटी फलफूल तथा तरकारी बजार विकास समितिको मूल्य हो । कालीमाटी तरकारी बजारले उपत्यकाको करिब ७० प्रतिशत माग धान्छ । बाँकी ३० प्रतिशत बल्खु, कोटेश्वर, टुकुचा, चाबहिल, धुम्बाराही, कलंकीलगायत बजारले माग पूर्ति गर्छन् । यी बजारबाट खुद्रामा आइपुग्दा मूल्यमा फरक पर्छ । त्यसमाथि उपभोक्ता मूल्य मनलाग्दी निर्धारण भएको हुने गरेको छ । दसैंअघि प्रतिकिलो ७० देखि ८० रुपैयाँमा बिक्री भएको थियो । दसैंलगत्तै भाउ दिनदिनै बढेको छ, समितिका सूचना अधिकारी विनय श्रेष्ठले भने, मूल्य बढ्नुको एक मात्र कारण भारतसँगको निर्भरता हो । भारतबाहेक विकल्प नहुँदा मूल्य अकासिएको छ । कालीमाटी तरकारी बजारमा भित्रिने प्याजमध्ये ९९ प्रतिशत भारतीय हो । केही व्यापारीले थोरै मात्रामा चीनबांट ल्याए पनि स्वादका कारण बिक्री हुँदैन । नेपाली उपभोक्ताले चिनियाँ प्याज त्यति रुचाउँदैनन् । स्वदेशी उत्पादनले धान्दैन, त्यसैले भारतकै भर पर्नुपर्छ । उत्पादन कम भएको बहानामा भारतले पनि अनेक नियम लगाइदिन्छ । पछिल्लो समय माग धान्न गाह्रो भएको भन्दै उसले निर्यातमा कडाइ गरेको छ, श्रेष्ठले भने, त्यसको प्रत्यक्ष असर यहाँ परेको छ । सामान्य दिनमा भारतबाट दैनिक करिब ८० टन भित्रिन्छ । पछिल्लो समय प्रतिकिलो ४० देखि ५० टन हाराहारीमा भित्रिएको छ । भारतले निर्यातमा गरेको कडाइ मात्र होइन, भन्सार मूल्यांकन पनि बजारमा अभाव र मूल्य बढ्नुको अर्को कारण रहेको व्यवसायी बताउँछन् । भन्सार मूल्यांकन दरमा देखिएको समस्याले प्याज आयातमा केही कठिनाइ भएको व्यवसायीको भनाइ छ । पछिल्लो समय भारतीय बजारमा मूल्य बढेको छ । गत आइतबारदेखि लागू हुने गरी भारतले प्याज निर्यात गर्दा प्रतिकिलो भारु ६७ तोकेको नेपाल कृषि उपज आलु प्याज आयातनिर्यात तथा थोक विक्रेता संघले जनाएको छ । तर यहाँ भन्सार मूल्यांकन दर ४५ रुपैयाँ छ । खरिद र भन्सार मूल्यांकन दरमा फरक पर्दा बजार अनुगमनका क्रममा समस्या हुन्छ । महँगोमा खरिद गरेर ४५ रुपैयाँका दरले बिल काट्न पनि समस्या रहन्छ, समितिका सूचना अधिकारी श्रेष्ठले भने, त्यही भएर पनि आयात गर्न डराइरहेका छन् । आयात कम हुँदा माग र आपूर्तिको सन्तुलन मिल्दैन, त्यसले मूल्य बढाउँदै लैजान्छ ।संघका महासचिव प्रकाश गजुरेलले पनि प्याजको मूल्य बढ्नुको एक मात्र कारण भारतीय बजार रहेको दाबी गरे । भारतले प्याज निर्यातमा आइतबारदेखि कडाइ गरे पनि मूल्य भने एक साता अघिबाटै बढेर आएको छ । निर्यात गर्दा प्रतिकिलो ६७ भारुका दरले तोकेको छ, उनले भने, भारतमै मूल्य बढेपछि यहाँ बढ्नु स्वाभाविक हो । स्थानीय मागलाई दृष्टिगत गरी भारतले ५ लाख टन प्याज किनेर मौज्दात राखेको छ । थप ५ लाख टन खरिद गरेर मौज्दात राख्न आह्वान गरेको छ । त्यही कारणले पनि भारतमा मूल्य बढेको उनको भनाइ छ । नेपाल जस्तै अन्य केही मुलुकमा पनि भारतीय उत्पादनले माग धान्ने हो । माग बढेपछि भारतले निर्यात मूल्य बढाएको हो, उनले भने, स्वदेशमा उत्पादन नहुँदा जहिल्यै समस्या हुने गरेको छ । प्याज कञ्चनपुरदेखि झापासम्म उत्पादन हुने गरेको कृषि तथा पशुपन्छी विकास मन्त्रालयले जनाएको छ । ती क्षेत्रमा करिब तीन लाख टन उत्पादन हुन्छ । तर स्वदेशी उत्पादनले स्वदेशकै माग तीन महिना पनि धान्दैन । यसअघि सरकारले आर्थिक वर्ष ०८०८१ को बजेटमार्फत प्याजमा भ्याट लगाएपछि भ्याट खारेजी माग गर्दै केही व्यापारीले प्याज आयात गर्न इन्कार गरेका थिए । त्यसको फाइदा उठाउँदै बजारमा कालोबजारी सुरु भएको थियो । ०८० भदौ २ मै पनि भारतको वित्त मन्त्रालयले एक सार्वजनिक सूचना जारी गर्दै आगामी डिसेम्बर अन्त्यसम्म प्याजमा ४० प्रतिशत निर्यात कर लगाउने निर्णय गरेको छ । भारतले निर्यात कर लगाउने निर्णयले नेपाली बजारमा प्रत्यक्ष असर परेको थियो । लगत्तै खुद्रा मूल्य किलोकै ९० देखि एक सय रुपैयाँसम्ममा बिक्री भएको थियो । आयात नै नभएको प्याजमा पनि व्यवसायीले मूल्य बढाएका थिए । सरकारले हस्तक्षेप गरेर केही व्यापारीलाई कारबाही गरे पनि मूल्य केही कम भएको थियो । पछिल्लो समय फेरि मूल्य बढ्न थालेको हो । होलसेलभन्दा खुद्रा मूल्यमा बढी समस्या देखिएको समितिका सूचना अधिकारी श्रेष्ठले जनाए । समस्या तह र ग्यापमा छ । मंगलबारकै कुरा गर्दा होलसेलमा अधिकतम मूल्य १२५ रुपैयाँ पर्छ । तर खुद्रामा १५० देखि १६० रुपैयाँ बिक्री भएको छ, उनले भने, तालुक निकायले अनुगमन गरिदिँदा मूल्य नियन्त्रणमा केही सहज हुन्थ्यो ।प्याजसँगै गोलभेंडाको मूल्य पनि अकासिएको छ । समितिको विवरणअनुसार असोज ३० मा औसत मूल्य २८६० रुपैयाँ रहेको गोलभेंडा (लोकल) कात्तिक १४ मा प्रतिकिलो ४५ रुपैयाँ पुगेको छ । टनेलको गोलभेंडा (सानो) को मूल्य प्रतिकिलो ३७४० रुपैयाँबाट बढेर ५० रुपैयाँ पुगेको छ । भारतीय गोलभेंडाको मूल्य पनि बढेको उल्लेख छ । होलसेलमा मूल्य बढ्दा खुद्रामा थप वृद्धि भएको हो ।"
डिजेल र मट्टीतेलको मूल्य ४ रुपैयाँ घट्यो,"काठमाडौं (कास) नेपाल आयल निगमले डिजेल र मट्टीतेलमा प्रतिलिटर ४ रुपैयाँ मूल्य घटाएको छ । निगमले मंगलबार विज्ञप्ति जारी गर्दै बुधबार बिहान १२ बजेदेखि लागू हुने गरी डिजेल र मट्टीतेलको भाउ घटाएको हो ।स्वचालित प्रणालीअनुसार डिजेल र मट्टीतेलको मूल्य समायोजन गरिएको निगमले जनाएको छ । अब काठमाडौं उपत्यकामा डिजेल र मट्टीतेलको मूल्य अब प्रतिलिटर १६४ रुपैयाँ पर्नेछ । यसअघि भने काठमाडौं उपत्यका, पोखरा र दिपायलमा यी दुवै इन्धनको मूल्य प्रतिलिटर १६८ रुपैयाँ थियो ।निगमले पेट्रोल र एलपी ग्यासको मूल्य भने यथावत् नै रहेको जनाएको छ । यसअघि निगमले असोज २८ मा पेट्रोलको भाउ पनि लिटरमै ११ रुपैयाँ घटाएको थियो । नेपाल आयल निगमले गत साउनदेखि इन्धनमा स्वचालित मूल्य प्रणाली सुरु गरेको हो । त्यसअघि निगमले ०७१ असोजमा पेट्रोल, डिजेल र मट्टीतेलमा स्वचालित प्रणाली लागु गरेको थियो । त्यति बेला अन्तर्राष्ट्रिय बजारमा आएको उत्तारचढाव र राजनीतिक हस्तक्षेपका कारण प्रणाली पूर्ण रूपमा कार्यान्वयन हुन सकेको थिएन ।"
पाकिस्तानको आस कायमै,"कोलकाता (एएफपी) साहिन अफ्रिदीको तीन विकेट तथा फाखर जमान र अब्दुल्लाह सफिकको अर्धशतक मदतमा पाकिस्तानले विश्वकप २०२३ मा मंगलबार बंगलादेशलाई ७ विकेटले पराजित गरेको छ । लगातार खराब प्रदर्शनपछि यो जितले पाकिस्तान टोलीमा उत्साह थप्नेछ । जितपछि पाकिस्तानको ६ अंक भएको छ । टोली अफगानिस्तानलाई उछिनेर पाँचौं स्थानमा उक्लेको छ ।लगातार चार हारपछि यो जित निस्केको हो । यसले टोलीको सेमिफाइनल सम्भावना जीवन्त बनाएको छ । पाकिस्तानले अन्तिम चारको सम्भावनाका लागि आफ्नो अन्तिम दुई खेलमा निश्चित जित निकाल्नुपर्नेछ । अब पाकिस्तानले बेंग्लुरुमा न्युजिल्यान्डको सामना गर्नेछ भने कोलकातामा हुने अर्को खेलमा इंग्ल्यान्डविरुद्ध भिड्ने छ । त्यसबाहेक पाकिस्तानका लागि अन्य खेलका नतिजा पनि आफूअनुकूल हुन आवश्यक पर्नेछ ।बंगलादेश भने २ अंकमै सीमित रहँदै नवौं स्थानमा छ । हारले बंगलादेश प्रतियोगिताबाट बाहिरिएको छ र यो दुर्भाग्य बेहोर्ने प्रतियोगिताकै पहिलो टिम बनेको छ । जितका लागि २ सय ५ रन पछ्याएको पाकिस्तानले ३२३ ओभरमा ३ विकेट गुमाएर विजयी रन बनायो । त्यसमा सफिकले ६८ र जमानले ८१ रन बनाए । उनीहरूले पहिलो विकेटमा १ सय २८ रन बनाए ।प्लेयर अफ द म्याच फाखरले ७४ बलमा ३ चौका र ७ छक्का प्रहार गरे । सफिकले ९ चौका र २ छक्का बनाए । उनले ६९ बलमात्र सामना गरे । बंगलादेशी बलरमध्ये मेहदी हसन मात्रै केही सफल रहे र उनले तीन विकेट लिए । त्यसअघि पहिले ब्याटिङ गरेको बंगलादेशले ४५१ ओभरमा सबै विकेट गुमाएर २ सय ४ रन बनाएको थियो ।बंगलादेशका लिटन दासले ४५, महमुदुल्लाहले ५६ तथा कप्तान सकिब अल हसनले ४३ रन बनाए । पाकिस्तानी बलरमध्ये साहिन अफ्रिदी र मोहम्मद वसिमले समान तीन विकेट लिए । अफ्रिदीले पहिलो सिकारका क्रममा ५१ औं खेलमा आफ्नो सय विकेट पूरा गरे । एक समय २३ रन बनाउँदासम्म तीन विकेट गुमाएको बंगलादेशका लागि लिटन र महमुदुल्लाहले ७९ रनको साझेदारी गरे ।"
नेपाल विश्वकपबाट दुई खेल टाढा,"(काठमाडौं) अर्को वर्ष जुनमा वेस्ट इन्डिज र अमेरिकाले आयोजना गर्न लागेको ट्वान्टी२० विश्वकप क्रिकेटमा पुग्न नेपाल केवल दुई खेल टाढा रहेको छ । छनोटको आधार रहेको आईसीसी ट्वान्टी२० विश्वकपको एसियामा लगातार दुई खेल जितेपछि नेपाल विश्वकपतर्फ नजिकिएको हो । नेपालले मंगलबार कीर्तिपुरस्थित त्रिवि क्रिकेट मैदान मलेसियालाई ६ विकेटले पराजित गर्यो । नेपालको यो लगातार दोस्रो जित हो । नेपालले पहिलो खेलमा आइतबार सिंगापुरलाई ८ विकेटले पराजित गरेको थियो । समूह ए बाट नेपाल जस्तै ओमानले पनि लगातार दुई खेल जितेर एक खेलअगावै सेमिफाइनलमा स्थान पक्का गरेको थियो ।नेपालले बिहीबार ओमानसँग समूह चरणको अन्तिम खेल खेल्नेछ । यो खेल जित्ने टोलीले समूह विजेताका रूपमा सेमिफाइनल खेल्नेछ । समूह बी मा यूएईले लगातार दुई खेल जितेको छ भने बहराइन र हङकङले ११ खेल जितेका छन् । पहिलो दुई खेल हारेको कुवेत पनि सेमिफाइनल दौडबाट बाहिरिएको छैन । नेपालले समूह बी को टोलीसँग सेमिफाइनल खेल्नेछ । आईसीसी ट्वान्टी२० विश्वकपको एसिया क्षेत्रबाट फाइनलमा पुग्ने दुई टोली विश्वकपमा पुग्ने प्रावधान छ । नेपालले सन् २०१४ मा बंगलादेशमा एक पटकमात्र विश्वकपमा खेलेको थियो । त्यसयता नेपाल छनोट हुन असफल रहँदै आएको छ । सानदार ब्याटिङपछि नेपाल मंगलबार मलेसियालाई सजिलै पराजित गर्न सफल भयो । कुशल भुर्तेलले २५ बलमा ४३, आसिफ शेखले २३ बलमा ३२ र कुशल मल्लले ३४ बलमा ६५ रन बनाएपछि नेपालले १ सय ६६ रनको लक्ष्य १८ ओभरमा पूरा गरेको थियो । नेपालको यो लगातार दोस्रो जित हो । भुर्तेल र आसिफले ५ ओभरमा ४९ रन जोड्दै नेपाललाई सानदार सुरुआत दिलाए । भुर्तेलले समान ४ चौका र छक्का प्रहार गरे । आसिफ र मल्लले १० ओभरमा नेपालको स्कोरलाई ९५ रनसम्म पुर्याए । मोहम्मद अमिरको बलमा कट एन्ड बोल्ड हुनुपूर्व आसिफले १ चौका र २ छक्का प्रहार गरे ।ट्वान्टी२० अन्तर्राष्ट्रियको छिटो शतकका विश्व कीर्तिमानधारी कुशल मल्लको यो तेस्रो अर्धशतक हो । उनी पनि कट एन्ड बोल्ड भए र खेलमा अमिरको तेस्रो सिकार भए । मल्लले कुल २ चौका र ७ छक्का प्रहार गरे । सन्दीप जोरा १८ र विवेक यादव २ रनमा अविजित रहे ।यसअघि टस जितेको मलेसियाले निर्धारित २० ओभर खेल्दै ९ विकेट गुमाई १ सय ६५ रन बनाएको थियो । ओपनर सैयद अजिजले मलेसियाबाट सर्वाधिक ६८ रन बनाए । गुलशन झाको बलमा आउट हुनुअघि उनले ८ चौका र २ छक्का प्रहार गरे । अजिजले जुबाइदी जुलकिफ्लेसँग मिलेर मलेसियालाई उत्कृष्ट सुरुआत दिलाए । उनीहरूले पावर प्लेमा ५८ रन जोडेका थिए ।छैटौं ओभरको पाँचौं बलमा अविनाश बोहराले जुलकिफ्लेलाई आउट गरी नेपाललाई पहिलो सफलता दिलाए । त्यसपछि मलेसियाको नियमित विकेट झरिरह्यो । कप्तान अहमद फैज ३ रनमा रनआउट भए । वीरनदीप सिंहलाई सन्दीप लामिछानेले ४ रनमा एलबीडब्लू आउट गरे ।कामचलाउ बलर कप्तान रोहित पौडेलले सार्विन मुनिएन्डीलाई १३ रनमा कट एन्ड बोल्ड गरे । अविनाशले मोहम्मद अमिरलाई ८ रनमा बोल्ड गरे । अविनाशले नेपालबाट ४ विकेट लिए । अघिल्लो दिन सिंगापुरविरुद्ध पनि ३ विकेट लिएका अविनाशले ४ ओभरमा २७ रन खर्चेका थिए । ओमानले बिहानको खेलमा सिंगापुरलाई २२ रनले पराजित गरेको थियो । मलेसिया र सिंगापुर दुवै समूह चरणको एक खेलअगावै नकआउट दौडबाट बाहिरिएका छन् ।"
मेसी औं पटक विजेता,"पेरिस (एएफपी) लियोनल मेसीले सोमबार आठौंपल्ट बालोन डेअर जितेका छन् । गत सिजन उनको नेतृत्वमा अर्जेन्टिनाले विश्वकप जितेको थियो । कतारमा सम्पन्न उक्त विश्वकपमा ३६ वर्षीय मेसीले अर्जेन्टिनालाई विश्वकपको उपाधि दिलाउन महत्त्वपूर्ण भूमिका खेलेका थिए । यसपल्ट विश्व फुटबलको सबैभन्दा ठूलो व्यक्तिगत अवार्ड जित्ने क्रममा मेसीले केलियन एमबाप्पे र इर्लिङ हालान्डले तेर्स्याएको बलियो चुनौती उछिनेका थिए ।फेरि एकपल्ट यो अवार्ड जितेकामा खुसी छु । विश्वकप जितेसँगै हामीले त्यो सपना पूरा गरेका थियौं, उनले भने, मैले फुटबल खेलेर यस्तो उपलब्धि हात पार्न सक्ने थिएँ भनेर कहिले पनि कल्पना गरेको थिइनँ । म भाग्यमानी रहें, किनभने मैले खेलेको टिम बलियो रह्यो । उनले अहिले तत्कालका लागि आफू यो उपलब्धिमै रम्न चाहेको र आफ्नो खेल भविष्य तथा यसका योजनाबारे धेरै नसोचिरहेको प्रतिक्रिया पनि दिएका छन् ।मेसीले यसपल्टको अवार्ड विशेष रहेको पनि बताए । उनले थपे, सन् २०२१ मा कोपा अमेरिका जितेपछि मैले यो अवार्ड हात पारेको थिएँ । अहिले विश्वकप जितेपछि यो अवार्ड फेरि जितेको छु र त्यसैले यो विशेष भयो । यो यस्तो अवार्ड हो, जुन फुटबल खेलाडीले बढीभन्दा बढी जित्न चाहन्छ । मेरा लागि पनि यो अवार्ड जित्नु भनेको सपना पूरा हुनु जस्तै हो, यसका लागि आफ्नो टिम र देशका साथी खेलाडीलाई पनि धन्यवाद दिर्नै पर्छ ।उनले एक अर्को बालोन डेअर अवार्डका लागि पनि आफू प्रतीक्षारत रहने संकेत गरे । सन् २०२६ को विश्वकपमा उनी ३९ वर्षका हुनेछन् र त्यतिबेलासम्म पनि आफू सक्रिय हुन सक्ने आशय पोखे । उनले भने, अहिले तत्काल मैले भविष्यबारे धेरै सोचेको छैन, अहिले तत्कालको स्थितिमा रम्न चाहन्छु । अब चाँडै कोपा अमेरिका हुनेछ र त्यसमा अर्जेन्टिना डिफेन्डिङ च्याम्पियनका रूपमा खेल्दै छ । त्यस अगाडि म पूर्णतः तयार हुन चाहन्छु ।अन्तिम मतदानमा हालान्ड दोस्रो, एमबाप्पे तेस्रो तथा केभिन डी ब्रुयना चौथोमा रहे । बार्सिलोनाका पूर्वखेलाडी मेसीले पछिल्लो विश्वकपमा सात गोल गरे । अर्जेन्टिनाले फ्रान्सलाई फाइनलमा टाइब्रेकरमा हराएको थियो । मेसी प्रतियोगिताकै उत्कृष्ट खेलाडी पनि घोषित भएका थिए । महिलातर्फ स्पेन तथा बार्सिलोनाकी आइताना बोनमती उत्कृष्ट घोषित भइन् भने इंग्ल्यान्ड तथा रियल म्याड्रिडका जुड बेलिङ्घम उत्कृष्ट युवा खेलाडी चुनिए ।अर्जेन्टिनाकै इमिलियानो मार्टिनेज उत्कृष्ट गोलरक्षक चुनिए । म्यानचेस्टर सिटी भने वर्षकै उत्कृष्ट क्लब रह्यो । टोलीले गत सिजन च्याम्पियन्स लिग र प्रिमियर लिगसहित तीन उपाधि जितेको थियो ।"
साउदीमा विश्वकप हुने निश्चित जस्तै,"रियाद (एएफपी) साउदी अरेबियाले सन् २०३४ को विश्वकप आयोजना गर्ने निश्चित जस्तै भएको छ । प्रतियोगिता आयोजनाको अर्को दाबेदार रहेको अस्ट्रेलियाले मंगलबार आफ्नो नाम फिर्ता लिएपछि यो स्थिति तयार भएको हो । अन्तर्राष्ट्रिय फुटबल महासंघ (फिफा) मा दाबेदारी प्रस्तुत गर्ने औपचारिक समय सकिन ठीकअगाडि फुटबल अस्ट्रेलियाले आफू पछि हट्ने निर्णय गरेको हो ।यस्तोमा अब साउदी अरेबियामात्र एक्लो दाबेदार भएको छ । फुटबल अस्ट्रेलियाले भनेको छ, सन् २०३४ को विश्वकप आयोजना दाबी नगर्ने अहिले निर्णय गरेका छौं । अस्ट्रेलियाले सन् २०२६ को एएफसी वुमेन्स कप र सन् २०२६ को क्लब वर्ल्डकप आयोजनामा आफू केन्द्रित हुन चाहेको बताएको छ ।एसियाली फुटबल महासंघ (एएफसी) ले पनि साउदी अरेबियाली दाबेदारीको पूर्णतः समर्थन गर्नेछ र विश्वकप आयोजनाका लागि साउदी बलियो एकमात्र विकल्प बनेको छ । अस्ट्रेलियाले यसै वर्षमात्र न्युजिल्यान्डसँग मिलेर महिलाको विश्वकप आयोजना गरेको थियो । फिफा प्रत्येक विश्वकप फरक महादेशमा होस् भन्ने चाहन्छ । २०२६ को विश्वकप अमेरिका, क्यानडा र मेक्सिकोले आयोजना गर्दै छन् । २०३० को विश्वकप भने तीन महादेशको ६ राष्ट्रमा आयोजना हुनेछ । स्पेन, पोर्चुगल र मोरक्को संयुक्त आयोजक हुन् भने प्रतियोगिताको पहिलो तीन खेल अर्जेन्टिना, उरुग्वे र पाराग्वेमा आयोजना हुँदै छ । १ सय वर्ष अगाडि उरुग्वेको मोन्टेभिडियोबाट विश्वकपको सुरुआत भएकाले २०३० को संस्करणको केही खेल दक्षिण अमेरिका क्षेत्रको तीन देशमा आयोजना हुन लागेको हो ।"
झापा एफसीमा सर्बियाका गोलरक्षक,"काठमाडौं (कास) झापा एफसीले सर्बियाका गोलरक्षक स्टेफन कुपिजलाई दोस्रो एनएसएल (नेपाल सुपर लिग) लाई पहिलो विदेशी खेलाडीको रूपमा अनुबन्धित गरेको छ । सर्बियाको विभिन्न उमेर समूहको राष्ट्रिय टोलीबाट खेलिसकेका कुपिजसँग सर्बियन सुपर लिग, अर्मेनियन प्रिमियर लिगका साथै युरोपियन च्याम्पियन्स लिग क्वालिफायर र युरोपा लिग क्वालिफायर खेलेको अनुभव छ । २९ वर्षे सर्बियन गोलकिपर कुपिजको एसियाली फुटबलमा यो पहिलो अनुभव हुनेछ । युरोपियन फुटबलमा लामो समय खेलेर अनुभव बटुलिसकेका स्टेफनलाई अनुबन्ध गर्न पाउँदा र उनको आगमनले टिममा छुट्टै उर्जा मिल्ले झापाको आशा छ । उनको युरोपियन अनुभव हाम्रो टिमका लागि महत्त्वपूर्ण हुनेछ, झापाका प्रवक्ता तथा महासचिव सुजन गौतमले जनाएका छन् । झापाले मुख्य प्रशिक्षकको रूपमा स्पेनिस ओरिओल मोहेडानो सेगुरालाई नियुक्त गरिसकेको छ । झापा दोस्रो संस्करणको एनएसएलमा थपिएको तीन टोलीमध्ये एक हो । एनएसएल मंसिर ८ देखि दशरथ रंगशालामा आयोजना हुँदै छ ।"

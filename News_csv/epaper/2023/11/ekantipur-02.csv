शीर्षक,विवरण
आरती र भारतीको आवाज माइतीघरमा,"दाइजोको निहुँमा आरतीको हत्या भएको दाबी गर्दै परिवार जिल्ला प्रहरी धनुषामा उजुरी गर्न पुग्यो । परिवारले आरतीका श्रीमान् मोती बाबु, ससुरा मदन मोहन, सासू रेनु देवी र देवर रवि साह गरी चार जनाविरुद्ध उजुरी दिन खोजेको थियो । लामो आनाकानीपछि प्रहरीले श्रीमान् र ससुराविरुद्ध मात्रै उजुरी लियो । बाँकीको उजुरी दर्ता नगरेपछि न्यायको माग गर्दै विनोदको परिवार घरै ताला लगाएर काठमाडौं आए । बिरानो सहरमा उनीहरूलाई आश्रय लिने थलो माइतीघर बन्यो । असार १ को रातिदेखि मण्डलमा धर्ना बस्दै आएका उनीहरू अहिलेसम्म उही अवस्थामा छन् । बर्खा, घाम र अब चिसोसमेत सहँदै न्यायको पर्खाइमा छन् । विनोद भन्छन्, छोरी गुमाएँ, न्याय गुमाउँदिनँ । उच्च अदालत जनकपुरले भने आरोपित मोती बाबु र मदन मोहनलाई साधारण तारिखमा छोडेको छ । यसरी हत्या आरोपी खुलेआम हिँड्ने र पीडित परिवार चिसो भुइँमा बस्ने अवस्था लम्बिँदो छ । अझ, न्यायका लागि माइतीघर मण्डलमा निर्मलाले सोच्दै नसोचेको यातना भोगेकी छन् । यहीबीच काठमाडौंमा प्रहरीले लछारपछार पार्दै आमा निर्मलाको सारी च्यातिदियो । माथिको आदेश भन्दै ब्यानर पनि च्यातेर फालिदिए । निर्मला त्यही च्यातिएको सारी लगाएरै सर्वोच्च अदालत पनि धाइरहेकी छन् । उच्च अदालतको आदेश खारेज गर्न माग गर्दै उनीहरूले सर्वोच्चमा रिट हालेका छन् । आरतीको परिवार जस्तै पीडामा छिन् भारती । भारतीको रिटमा मंगलबार सर्वोच्च अदालतमा सुनुवाइ सुरु भएको छ । राज्यले नै दिएको पीडाले छटपटाउँदै उनी न्यायिक उपचार खोज्न काठमाडौं आउन बाध्य भएकी हुन् । कमजोर शरीर लिएर उनी माइतीघरको भुइँमा सुतिरहेकी छन् । छोरी गुमाएकी निर्मला र श्रीमान् गुमाएकी भारती छेउमा छन् । एउटा दुःखीले अर्को दुःखीलाई आश्वासनको मल्हमपट्टी लगाउँदै भन्छन्, नआत्तिनु, सत्यको जित हुन्छ । सुनुवाइ सुन्न भारती पनि सर्वोच्च पुग्छिन् । मंगलबार करिब दुई घण्टाको बहसपछि खाजा समयमा भारती बाहिरिँदा पीडा थाम्न सकिनन् । कस्तो कानुन हो ? मान्छे मारेकालाई बचाउन यति धेरै अध्ययन गर्ने किताब कहाँबाट ल्याउँछन् वकिल ?, भारती बर्बराइरहन्थिन् । उनका समर्थकले सम्झाउँथे । तर, चित्त भने बुझाउन मुस्किल थियो उनलाई । मान्छे मार्नेलाई जोगाउन यति पढ्नेहरूले खै कसरी दिन्छन् न्याय ?, उनी यही दोहोर्याउँदै थिइन् । सरकारबाट माफी मिनाहा पाएका रिगलविरुद्धको रिटमा सर्वोच्चमा मंगलबारदेखि नियमित सुनुवाइ सुरु भएको छ । २०७२ असार २८ मा नेपालगन्जका चेतन मानन्धरलाई खुँडाले हानी हत्या गरेको अभियोगमा रिगलसहित चार जनाले जन्मकैदको सजाय पाएका थिए । जघन्य अपराधमा सजाय पाएका व्यक्तिको ६० प्रतिशत कैद मिनाहा गर्ने सरकारको कदमको विरोध गर्दै भारतीले कसुरदारलाई पुनः कैद गर्न रिट दायर गरेकी हुन् । असोज १९ मा सर्वोच्चका न्यायाधीश मनोज शर्माको इजलासले प्रारम्भिक सुनुवाइ गर्दै असोज २५ देखि पूर्ण इजलास गठन गरी निरन्तर सुनुवाइ गरेर मुद्दाको छिट्टै टुंगो लगाउने आदेश गरेको थियो । भारतीले दसैं पर्वको बीचमा अनशन स्थगित गरे पनि शुक्रबारदेखि पुनः अनशन थालेकी छन् । बहसमा जति ढिलासुस्ती हुन्छ, उति भारतीको ज्यान जोखिममा हुने उनका समर्थक बताउँछन् । गत सोमबार भारती पत्रकार सम्मेलनमा आफ्ना कुरा राख्ने तर्खरमा थिइन् । मानसिक यातना र कमजोर शरीरकै कारण उनी बोल्न त के उभिनसमेत सकिनन् । सर्वोच्च अदालतमा पहिलो पटक रिट दायर गर्न पुग्दा पनि उनी अदालतकै प्रांगणमा ढलेकी थिइन् । ढल्नु, ब्युँतिनु र रुनु उनको नियति जस्तै बनेको छ । दोस्रो विवाह गरेकी भारतीले पहिलो श्रीमान् चेतनको न्यायमा दिलोज्यान दिएर लागेकी छन् । अन्तरजातीय विवाह गर्दाको पीडा उस्तै छ । उनका अनुसार चेतनसँग धेरै संघर्ष गरेर विवाह गरेकी थिइन् । परिवारले स्वीकार गरेका थिएनन् । जातीय व्यवस्थाको थिचोमा लड्दालड्दै बल्लबल्ल बसाएको घरजम अचानक उजाडिएको छ । सबैलाई लाग्छ, मैले लोग्ने मात्रै गुमाएँ, भन्छिन्, तर मैले उहाँसँगै बाँच्ने आधारै गुमाएको छु । त्यसको उपचार गर्ने र न्याय दिने कुन न्यायालय छ ?"
रिगलको रिहाइ कानुनविपरीत,"यति भनिसकेपछि उक्त दफामा कुनै पनि हालतमा कैद कट्टा हुन नसक्ने १० अपराधको सूची छ । जसअनुसार (क) जन्म कैदको सजाय पाएको, (ख) जबरजस्ती करणीसम्बन्धी कसुरमा सजाय पाएको, (ग) भ्रष्टाचारसम्बन्धी कसुरमा सजाय पाएको, (घ) मानव बेचबिखन तथा ओसारपसारसम्बन्धी कसुरमा सजाय पाएको, (ङ) अपहरण तथा शरीर बन्धकसम्बन्धी कसुरमा सजाय पाएको, (छ) लागूऔषधको ओसारपसार तथा कारोबारसम्बन्धी कसुरमा सजाय पाएको, (ज) संगठित अपराधसम्बन्धी कसुरमा सजाय पाएको, (झ) सम्पत्ति शुद्धीकरणसम्बन्धी कसुरमा सजाय पाएको, र (ञ) यातना वा क्रूर, निर्मम, अमानवीय वा अपमानजनक व्यवहारसम्बन्धी कसुरमा सजाय पाएको व्यक्तिको कैद कट्टा हुन नसक्ने भनी ऐनमा स्पष्ट रूपले नै लेखिएको छ । यति प्रस्ट व्यवस्था हुँदाहुँदै खसीबोका काटेझैं खुकुरीले मान्छे काट्नेलाई राष्ट्रपतिले कसरी कैद मिनाह गर्न मिल्छ ? वरिष्ठ अधिवक्ता बालकृष्ण न्यौपाने भन्छन्, रिगलका हकमा उक्त ऐनमा लेखिएको मिनाह दिन नमिल्ने १० अपराधका बुँदामध्ये पहिलो र अन्तिम दुवै आकर्षित हुन्छ, उनलाई कुनै हालतमा पनि कैद भुक्तान नगरी रिहा गर्न मिल्ने देखिँदैन । फौजदारी कसुर कैद कट्टा नियमावली २०७६ को नियम ३, ५ र ७ मा पनि उक्त ऐनको दफा ३७ मा उल्लिखित १० अपराध गरेका मानिसलाई छोड्न मिल्दैन भनी उल्लेख छ । ऐन र नियमावली दुवैमा नभएको व्यवस्था सरकारले कसरी प्रयोग गर्न मिल्छ ? न्यौपानेले भने । रिगलका पक्षमा महान्यायाधिवक्ता दिनमणि पोखरेललगायत सरकारी अधिवक्ता तथा नेपाल बारका पूर्वअध्यक्ष शेरबहादुर केसीलगायतका निजी कानुन व्यवसायीको बहसपछि जवाफी बहस गर्दै निवेदकका तर्फबाट प्रतिउत्तर फिराउने क्रममा न्यौपानले उक्त कानुनी प्रावधान इजलासमा पेस गरेका थिए । न्यायाधीश खतिवडा तथा प्रधानलगायत सर्वोच्चका विभिन्न न्यायाधीशहरूले विगतमा कैद मिनाहसम्बन्धी गरेका फैसला र आदेशमा समेत कानुनको यो पक्षमा कुनै विचार नपुगेको देखिएको भन्दै न्यौपानेले इजलासलाई सुझाव दिए, कानुनले गर्न मिल्दैन भनेको कुरामा सरकारले गरेको निर्णय र त्यसलाई अदालतले गरेको त्रुटिपूर्ण सदरलाई सच्याउने मौका पनि हो श्रीमान्, रिगलको रिहाइलाई बदर गर्दै सर्वोच्चबाट भएका त्रुटिपूर्ण पुराना ओदशहरूलाई पनि सच्याइपाऊँ ।रिगलका पक्षबाट बहस गर्ने सरकारी तथा निजी अधिवक्ताहरूले भने कारागार सुधारगृह पनि भएकाले जीवनभर कसैलाई कैदमा राखिराख्नु युक्तिसंगत नहुने तर्क गरेका थिए । रिगलले खुँडा प्रहार गरी मान्छे मारेको तथ्यलाई भने उनीहरू कसैले पनि चुनौती दिन सकेनन् । कैद सजाय मिनाह कसको हुने र कसको नहुने भनेर स्पष्ट कानुनी प्रावधान भइसकेपछि पनि गोलमटोल तर्क गरेर रिगलको रिहाइको औचित्य पुष्टि हुन नसक्ने मानवअधिकारवादी अधिवक्ता दिनेश त्रिपाठीको तर्क छ ।संविधानको धारा २०७६ ले राष्ट्रपतिलाई कैद माफी गर्न सक्ने अधिकार दिए पनि त्यसलाई कानुनभन्दा माथि गएर प्रयोग गर्न नसक्ने उनको जिकिर छ । विधिको शासन नै पराजित हुने गरी राष्ट्रपतिले कसैको कसुरलाई माफी दिन सक्दैनन्, त्रिपाठीले भने, कारणवस थुनामा नपर्नॅ पर्ने मानिसले प्रमाणको अभावमा कैद सजाय पायो र पछि ऊ निर्दोष हो भन्ने प्रमाण फेला पर्न गयो भने मात्रै राष्ट्रपतिबाट सजाय मिनाह गर्न सकिन्छ, जानाजान खुँडा हानेर मान्छे काट्नेलाई छुटाउन यो संवैधानिक अधिकारको दुरुपयोग गर्न मिल्दैन, यो न्यायको हत्या हो ।बुधबार अपराह्न टुंगिएको जवाफी बहसपछि भोलि निर्णय सुनाउने भन्दै इजलास टुंगिएको थियो । निर्णय सुनाउन एक दिनको समय लिएर इजलासले यो मामिलालाई गम्भीरतापूर्वक लिएको सन्देश दिएको छ, त्रिपाठी भन्छन्, दलहरूले गरेको शक्तिको चरम दुरुपयोगलाई रोक्न सर्वोच्चले केही लिखित पाठसहित आदेश जारी गर्ने अपेक्षा छ ।रिगलले २०७२ असार २८ गते नेपालगन्जका चेतन मानन्धरलाई खुँडाले हानी हत्या गरेबापत् तीनै तहको अदालतबाट सर्वस्वसहित जन्मकैदको सजाय पाएका थिए । घटनामा संलग्न छविलाल बस्नेत, प्रशान्त भन्ने प्रेमध्वज खत्री, मोहनलाल खड्का र नवराज खत्रीलाई जन्मकैद, सोहनसिंह ढकाललाई १० वर्ष, दीपेन्द्र मल्ललाई ५ वर्ष तथा हरि वली, यामबहादुर बुढामगर, मनीष चौलागाईं, विवाद पाठक, केशव रोकाय, माधव परियार, प्रितम थापालाई ३३ वर्ष कैद सजाय भएको थियो । खुँडाले मान्छे काट्नेजस्तो जघन्य अपराधमा सजाय पाएका व्यक्तिको ६० प्रतिशत कैद मिनाह गर्ने राष्ट्रपतिको कदमले संविधान र विधिको शासनको धज्जी उडेको भन्दै रिगलकी पत्नी भारतीले कसुरदारलाई पुनः कैद गरिपाऊँ भनी रिट दायर गरेकी थिइन् । त्यसमाथि सर्वोच्चका न्यायाधीश मनोज शर्माको इजलासले असोज १९ मा प्रारम्भिक सुनुवाइ गर्दै असोज २५ देखि पूर्ण इजलास गठन गरी निरन्तर सुनुवाइ गरेर मुद्दाको शीघ्र टुंगो लगाउनू भनी आदेश गरेको थियो । त्यसअनुसार असोज २५ गते प्रधान न्यायाधीश श्रेष्ठसहितको इजलासमा मुद्दाको पेसी चढेर त्यसमाथि प्रारम्भिक बहस पनि भएको थियो । सरकारले कारागार नियमावली २०२० को दफा २९ को १ र १ (क) बमोजिम रिगललाई कैद मुक्त गर्ने निर्णय गरेको थियो । ऐनमा भएको व्यवस्थालाई नियमावलीले खारेज गर्न नसक्ने कानुनी सिद्धान्त छ । त्यसको विपरीत सरकारले यो निर्णय गरेको थियो । त्यसमाथि, गृह मन्त्रालयले २०७९ मंसिर १२ मा उक्त दफा खारेज गरिसकेको छ । यसरी, कुनै दृष्टिकोणबाट पनि गर्न नमिल्ने निर्णय सरकारले गरेको छ, न्यौपाने भन्छन्, यसलाई सर्वोच्चको आदेशले सच्याउन सक्छ ।"
विपिन जोशी हमासको नियन्त्रणमा : इजरायल,"(काठमाडौं)इजरायलको दक्षिण क्षेत्रस्थित किबुज अलिमिमबाट बेपत्ता पारिएका कञ्चनपुरका विपिन जोशी प्यालेस्टाइनी विद्रोही समूह हमासको नियन्त्रणमा रहेको इजरायलले पुष्टि गरेको छ । जोशी अक्टोबर ७ देखि बेपत्ता थिए । इजरायलको प्रधानमन्त्री कार्यालयले उनी हमासको बन्धकमा रहेको पुष्टि गरेको हो । हमासको बन्धकमा एक नेपाली रहेको हामी स्पष्ट पार्दै छौं, प्रधानमन्त्री कार्यालयका प्रवक्ता इलोन लेवीले कान्तिपुरसँग भने । तर, जोशी गाजापट्टीको कुन क्षेत्रमा राखिएको छ भनेर इजरायलले प्रस्ट बताउन भने सकेको छैन । प्रधानमन्त्री कार्यालयले हमासको बन्धकमा जोशीसहित एक सय २२ विदेशी नागरिक रहेको बताएको छ । तीमध्ये सबैभन्दा बढी थाइल्यान्डका २४ जना छन् । उनीहरूलाई पनि किबुजबाटै बन्धक बनाएर लगिएको हो । उनीहरू कृषि क्षेत्रमा काम गर्थे । हमासले अर्जेन्टिनाका २१, जर्मनीका १८, अमेरिकाका १०, फ्रान्स र रसियाका ७७ जना नागरिकलाई बन्धक बनाएको छ । हंगेरीका ४, पोल्यान्ड र पोर्चुगलका ३३, चीन, फिलिपिन्स, रोमानिया, तान्जिनिया र बेलायतका २२, अस्ट्रिया, ब्राजिल, क्यानडा, डेनमार्क, आयरल्यान्ड, लुथिनिया, मेक्सिको, नेदरल्यान्ड्स, सर्बिया, दक्षिण अफ्रिका, श्रीलंका, युक्रेन र उरुग्वेका एकएक जना हमासको नियन्त्रणमा छन् । थप एक सय १८ जना इजरायली नागरिकलाई पनि हमासले बन्धक बनाएको कार्यालयले जनाएको छ । बन्धकमध्ये ५ जनालाई हमासले मुक्त गरेको छ । गत अक्टोबर २० मा दुई अमेरिकी नागरिक र २३ अक्टोबरमा दुई जना इजरायली वृद्धालाई हमासले छाडिदिएको थियो । २९ अक्टोबरमा एक इजरायली सेना पनि मुक्त भएका हुन् । प्रवक्ता लेवीले बन्धक बनाइकालाई निःसर्त रिहाइ गर्न अन्तर्राष्ट्रिय समुदायसँग सहयोगको अपेक्षा गरिएको बताए । अहिलेको गाजापट्टीमा भइरहेको सेनाको स्थलगत अपरेसनको एउटा उद्देश्य बन्धकलाई मुक्त गर्नु हो, लेवीले भने, हामी अन्तर्राष्ट्रिय समुदायको पनि भूमिका खोजिरहेका छौं । हमासले इजरायली जेलमा रहेका प्यालेस्टिनी कैदीहरूलाई छोड्नुपर्ने सर्त अगाडि सारेको छ । जोशीलाई मुक्त गराउन सरकारले कतारको सहयोग लिनुपर्ने कतारका लागि एक पूर्वराजदूत बताउँछन् । हमाससँग कतारको नजिकको सम्बन्ध भएको सबैसामु छर्लङ्गै छ । यस्तो कठिन अवस्थामा नेपालका परराष्ट्रमन्त्री यो विषयमा पहल गर्न कतार जानुपर्छ, उनले भने, यस्तो संवेदनशील विषयमा चिठीपत्रले मात्रै काम गर्दैन । नेपालसँग बलियो श्रम कूटनीति रहेको कतारका अमिरको नेपाल भ्रमण भने इजरायलहमास युद्धले मध्यपूर्वमा देखिएको बढ्दो तनावले अन्तिम समयमा आएर रद्द भएको छ । बीबीसीले पनि बन्धकहरूको भाग्य केही हदसम्म कतारको हातमा रहेको उल्लेख गरेको छ । कतारले इजरायल र हमासबीचको मुख्य मध्यस्थकर्ताका रूपमा अद्वितीय भूमिका निर्वाह गरिरहेको बीबीसीले उल्लेख गरेको छ । राष्ट्रपति जो बाइडेन र प्रधानमन्त्री ऋषि सुनकले चार बन्धकलाई रिहा गरेकामा कतार र कतारी अमिरलाई धन्यवाद दिएका थिए । कतारले आगामी दिनमा दर्जनौं बन्धकलाई रिहा गर्न वार्ता हुन सक्ने जनाएको थियो । तर, गत शुक्रबार रातिदेखि गाजा क्षेत्रमा इजरायलको प्रवेशले अवस्था थप कठिन बनेको छ ।"
क्यान्सर निको हुनेका जोसिला कुरा,"निको भएको १४ वर्ष पुगे पनि उनी बेलाबेला चिकित्सकलाई देखाउन भरतपुर क्यान्सर अस्पतालमा आउने गर्छिन् । उमेरका कारण हुने केही कमजोरीबाहेक म अहिले पनि तगडै छु, श्रेष्ठले भनिन् । क्यान्सर लाग्यो भनेर चिन्ता नलिन तर राम्रोसँग उपचार गर्न उनले सुझाव दिइन् । क्यान्सर लाग्दैमा डर चिन्ता लिन हुँदैन । तर उपचार सुरु गर्नु पर्यो । औषधि नियमित लिनुपर्यो, भवानीको सल्लाह थियो ।नवलपरासीबाट कार्यक्रममा आएकी डिला ढुंगानाले दुवै स्तनमा क्यान्सर देखिए पनि उपचारपछि निको भएर काममा फर्किएको सुनाइन् । वैदेशिक रोजगारीमा गएका उनका श्रीमान् १५ वर्षअघि बिते । सात वर्ष पहिला उनलाई क्यान्सर भएको पत्ता लाग्यो । एउटामा उपचार गरेपछि अर्कोमा देखियो । मेरा दुई सन्तान विद्युत् प्राधिकरणको ज्यालादारी नोकरीले हुर्काएकी छु । क्यान्सर लाग्दैमा कमजोर भइँदैन, डिला केही भावुक भइन् । जतिबेला स्तन क्यान्सर भएको पत्ता लाग्यो, भरतपुर१० की कमला भण्डारी वैदेशिक रोजगारीको सिलसिलामा दुबईमा थिएन् । उनले त्यहीं परीक्षण गराइन् । सुरुवाती अवस्थाको स्तन क्यान्सर भएको थाहा पाएपछि उपचारका लागि उनी घर आइन् । ०७२ वैशाख १२ गते भूकम्प जाँदै गर्दा भरतपुर क्यान्सर अस्पतालमा उनको शल्यक्रिया हुँदै थियो । सुरुमा क्यान्सर भएको थाहा पाउँदा मनमा एकखालको भूकम्प गएको थियो । तर सम्झाउने बुझाउने धेरै थिए । उपचार गरेर निको भयो । उपचारको पाँच महिनापछि फेरि काम गर्न दुबई नै फर्के, कमलाले क्यान्सर हुँदैमा नआत्तिन अनुरोध गर्दै भनिन् । ६३ वर्षकी सुनिता थापा क्षेत्रीले भरतपुरमा क्यान्सरको उपचार सुरु गरेको ६ महिना मात्रै भएको छ । उपचारपछि निको भएकाको कुरा औषधिझैं लागेको उनले बताइन् । भरतपुरकी पञ्चु लामा ६० वर्षकी भइन् । ४० वर्षकी छँदा ०६१ मा उनलाई स्तन क्यान्सर भएको थियो । त्यसपछि उपचार सुरु गरेर सक्रिय जीवनमा फर्केको उनले बताइन् । उनी आफैं पनि नर्स हुन् । सरकारी अस्पतालमा कार्यरत रहँदा क्यान्सर पत्ता लाग्यो । उपचारपछि निको भएर काममा फर्किएकी उनले हाल अवकाश लिएकी छन् । केमोथेरापी सुरु गरेपछि अति गाह्रो भयो । पानीसमेत खान मन नलाग्ने भयो । १७ दिनसम्म राम्रोसँग पानी पनि नखाइ बिताएँ । तर यो रोगसँग लड्न खानपानमा बल गर्नैपर्ने हुन्छ । पछि आँट निकालेर खान थाले । उपचार पूरा भयो, पञ्चुले भनिन् । केमोथेरापी गर्दा कष्ट सहन नसकेर धेरैले उपचार नै छाड्ने गरेको उनले बताइन् । कष्ट सहेर उपचार जारी राखे पूर्ण रूपमा निको भएको उदाहरण आफैं भएको उनले बताइन् । समयमै उपचार सुरु भए निको हुन्छ । नियमित औषधि र थेरापी लिनुपर्यो । थेरापीको कोर्स पूरा भएपछि पनि बेलाबेला चिकित्सकलाई भेट्न आउनुपर्यो । क्यान्सर भएमा आत्तिने हैन उपचारमा लाग्ने हो, क्यान्सर अस्पतालका विज्ञ चिकित्सक डा विश्वराम पौडेलले भने ।स्तन क्यान्सर भएर उपचारपछि पूर्ण रूपमा निको भएकी भरतपुरकी बन्दना खाँण परिचय नामक संस्था खोलेर सचेतना कार्यक्रममा सक्रिय छिन् । सोही संस्थाले क्यान्सर अस्पतालसँगको साझेदारीमा उक्त अनुभव सुनाउने कार्यक्रम राखेको हो । हामीले एकखाले पीडा व्यहोरेर त्यसलाई जितेर यहाँसम्म आएका हौं । त्यस्तो पीडा नहोस् भनेर हामी स्वयम्सेवी रूपमा अभियानमा लागेका छौं, खाँणले भनिन् । यस्ता स्वयम्सेवी संस्थालाई पनि उचित हौसला नभएको गुनासो उनले राखिन् । नेपालमा पनि विभिन्न प्रकारका क्यानसर रोगमध्ये स्तन क्यान्सर तेस्रो स्थानमा रहेको भरतपुर क्यान्सर अस्पतालको तथ्यांक छ । स्तन क्यान्सरका कुल रोगीमध्ये एक प्रतिशत पुरुष हुने गरेको डा पौडेलले बताए ।"
फेरिँदै गरेको हुम्लाको मुहार,"(सिमकोट, हुम्ला)राष्ट्रिय सडक सञ्जालले नछोएको हुम्लालाई अति दुर्गम सूचीमा समेटिएको छ । भौगोलिक विकटता र आवागमन सहज नभएकै आधारमा सरकारको नीति निर्माण तहमा हुम्लाले दुर्गम क्षेत्रको पहिचान बोकेको हो । केही वर्षयता प्रचुर सम्भावना र विकासको द्वार खुल्दै गएपछि हिमाली जिल्लाका बासिन्दा काठमाडौंले थोपरेको त्यो पहिचान बदल्न चाहन्छन् । काठमाडौंको नजरमा हुम्ला दुर्गम हो भने हामी हुम्लीको नजरमा काठमाडौं पनि दूरीका हिसाबले उत्तिकै दुर्गम हो, स्थानीय खार्पुनाथ गाउँपालिका५ का वडाध्यक्ष भरतजंग शाहीले भने, हुम्ला भन्नेबित्तिकै अभावैअभाव, भोकमरी, गरिबीको जुन तस्बिर बनाउने गरिएको छ, अहिले हुम्लाको जनजीवन काठमाडौंले सोचेजस्तो छैन । उनका अनुसार हुम्लाका जनताले १५ रुपैयाँ पर्ने साबुनलाई १ सय २० रुपैयाँ तिर्न सक्ने हैसियत बनाएका छन् । काठमाडौंमा १ हजारमा पाइने ज्याकेटलाई हुम्लीले ३ हजार तिर्छन् भने हुम्ली कसरी गरिब भए ? शाही भन्छन्, हुम्लामा सयको नोट नै कम देखिन्छ । सयमा पाइने वस्तु कम भएकाले पनि हरेकको खल्तीमा हजारका नोट हुन्छन् । हुन पनि हो, कुनै बेला भोटबाट एक केजी ढिके नुन ल्याउँदा ठूलै युद्ध जितेजस्तो हुन्थ्यो । नुनको हाहाकार थियो । चौंरी र याक हुनेहरूलाई अलि सहज थियो । नहुनेहरू उनीहरूको भर पर्थे । भोटबाट नुन ल्याउँदाको स्मरण गर्दै ७६ वर्षीय फुनछोक लामाले एक केजी नुन अरूसँग लिँदा ४५ दिनसम्म उसको काम गर्नुपरेको अनुभव सुनाउँछन् । दुई दशकअघिसम्म हुम्लाले भोगेको यो नुनको कथा अहिले अतीत बनेको छ र देशमै सबैभन्दा सस्तो नुन हुम्लावासीले पाएका छन् । १ केजी नुनलाई काठमाडौंवासीले २५ रुपैयाँ तिर्नुपर्छ र हुम्लीले ९ रुपैयाँमा किन्न पाउँछन् । सरकारी अनुदानका कारण नुनको मूल्य सस्तो भएको हो । स्थानीय उत्पादन, जडीबुटी, व्यापार व्यवसायका धेरै सम्भावना खुलेकाले कहरलाग्दो जीवनयापनबाट हुम्लीहरू बाहिर निस्के पनि हुम्लीको जीवनयापन भने नुनजस्तो सस्तो अझै बनिसकेको छैन । नुन मात्रै होइन, चामलको अभाव पनि हुम्लामा छैन, ७६ वर्षीय लामाले थपे, एक केजी चामल नपाएर भोकै मर्नुपर्ने अवस्था थियो । सरकारले पठाएको चामल पाउन महिनौं कुर्नु पर्थ्यो । कहिले त कुहिएकै चामल खानु पर्थ्यो । उनका अनुसा एयरपोर्ट थिएन, एयरपोर्ट भयो । पिच थिएन, पिच भयो । जहाज आइरहन्छन् । बाटो आउन लागेको छ । अब आफूहरूको पर्खाइ बस रहेको उनले सुनाए । म जीवित छँदै काठमाडौंदेखि बस आएको हेर्न मन छ, उनले भने ।जहाजको मार्ग अहिले पनि सबै हुम्लीको पहुँचभित्र छैन । राष्ट्रिय ध्वजावाहकले यस दुर्गम हिमाली जिल्लामा उडान रोकेको वर्षौं भइसकेको छ । निजी जहाजले १४ देखि १६ हजार रुपैयाँसम्म भाडा लिन्छन् । एकपटक काठमाडौं गएर फर्कन भाडामा मात्रै करिब ५० हजार रुपैयाँ खर्च गर्नुपर्छ । छिनछिनमा मौसमको उतारचढावले नियमित उडानसमेत हुँदैन । जहाज चढ्नकै लागि भनसुन गर्नुपर्ने अवस्था अझै रोकिएको छैन । केन्द्रीय राजमार्गले सदरमुकाम नछोए पनि हुम्लाका तल्ला बस्तीमा अहिले गाडी चल्न थालेका छन् । अर्कोतर्फ सिमकोटदेखि चीनको बोर्डर हिल्सासम्म मोटर बाटो हुम्लाको लाइभलाइन बनेको छ । बोर्डरमा बेलाबखत चिनियाँ पक्षले दिने हैरानी छँदै छ तर बोर्डरबाट सदरमुकामसम्म मोटर बाटो जोडिँदा यस जिल्लाका उत्पादन, जडीबुटी, उद्योग व्यवसाय, रोजगारी र पर्यटन विकासको सम्भावनाको द्वार खुलेको छ । आहतपूर्ण हुम्लीहरूको जीवनयापनमा यसले राहत दिएको छ । सदरमुकाम सिमकोटसम्म सडक राजमार्गले छुन अब करिब ३ किमि मात्रै रहेको कर्णाली प्रदेशका पूर्वमुख्यमन्त्री एवं प्रदेश सांसद जीवनबहादुर शाहीले बताए । त्यसमध्ये करिब डेढ सय मिटर कडा चट्टानका कारण सदरमुकामसम्म बाटो जोड्न कठिनाइ परिरहेको छ । सदरमुकामसम्म राजमार्गले नछुँदै सिमकोटहिल्सा ९५ किमि, सल्लीदेखि चीनसँगको अर्को बोर्डर लिपी उपत्यकाको लाप्चासम्मको करिब ४५ किमि बाटो निर्माण भइसकेको छ । बाटोको स्तर उन्नति गरेर सिमकोटबाट हिल्सासम्म बस चलाउने तयारी भइरहेको छ । यसै वर्षबाट बस चलाउन स्थानीय प्रशासनले अनुमति दिएको छ । ६ महिना बढी हिउँले ढपक्कै ढाक्ने अग्ला हिमाली पहाड छिचोलेर हिल्सासम्म मोटर चल्ने बाटो निर्माण गर्न हुम्लाले धेरै ठूलो संघर्ष गरेको छ । स्थानीयवासी जयपति रोकायका अनुसार पूर्वमुख्यमन्त्री शाहीले ०५५ असोज ५ गते जिल्ला सभापति भएर जिम्मेवारी सम्हालेकै दिनमा हिल्सासम्म मोटर बाटो पुर्याउने निर्णय भएको थियो । खच्चडसमेत हिँड्न कठिनाइ पर्ने घोडेटो बाटोमा मोटर बाटो पुर्याउँछु भनेर लाग्ने शाही र भीरपाखामा डोरी झुन्ड्याएर सर्भे गर्ने इन्जिनियर भगवान आचार्य (केही समयअघि सवारी दुर्घटनामा उनको निधन भएको थियो) स्थानीयले पागल नेता र बाँधर इन्जिनियरको संज्ञा दिएका थिए । यही बाटोको कथालाई लिएर कान्तिपुरले पागल नेता र बाँधर इन्जिनियर शीर्षकमा समाचार नै प्रकाशित गरेको थियो । सुरुमा कोदालो र खन्तीले बाटो खन्न सुरु भयो । त्यसपछि मात्रै डोजर प्रयोग गरियो । चीनको बोर्डरसम्म बाटो पुर्याउने नेपालको निर्णयमा दक्षिणी छिमेकीले असन्तुष्ट प्रकट गर्यो । उत्तर र दक्षिण बाटो निर्माण गर्दा भारतको अनुमति नै लिनुपर्ने परम्परागत व्यवस्था शाही सम्झन्छन् । ०२८ सालसम्म त भारतले यहीँ आफ्नो चौकीसमेत राखेको थियो, उनले भने, अनुमति नलिईकन बाटो खनेको आरोपमा मैले सिंहदरबार पुगेर गृह मन्त्रालयमा दुई पटकसम्म स्पष्टीकरण दिएको छु । यही बाटोमा गाडी दौडिन सक्ने भएपछि नै हिल्साबाट सदरमुकाम सिमकोटसम्म खाद्यान्नदेखि निर्माण सामग्रीका वस्तुहरू आउने गरेका छन् । सदरमुकाम सिमकोटमा करिब तीन दर्जन साना जिप छन् । ती सबै हेलिकप्टरबाट ल्याइएका हुन् । सरकारीबाहेक करिब दुई दर्जन निजी क्षेत्रले जिप चलाएका छन् । तिनैबाट सामान ढुवानी हुने गर्छ । अब बस नै चल्ने भनेपछि धेरै खुसी लागेको छ, स्थानीय व्यवसायी इन्द्र लामाले भने । नेपालको बाटोबाट खच्चडबाट ल्याउँदा धेरै महँगो पर्छ । बोर्डरबाट ३० किमि टाढा चाइनिज बजारबाट सिमेन्ट, रड ल्याउँदा एक बोरा सिमेन्टको ४ हजारदेखि ४५ सयसम्म पर्छ । नेपालबाट ल्याउँदा त्यसमा तीन हजारजति महँगो पर्न जान्छ । चीनले हुम्लीलाई प्रशासनको परिचयपत्रका आधारमा ३० किमि दूरीको ताक्लाकोट बजारसम्म आउजाउ गर्न दिन्छ । सदरमुकाम सिमकोटसम्म केन्द्रीय राजमार्ग जोडिएपछि हुम्लाले आर्थिक क्षेत्रमा ठूलो फड्को मार्न सक्ने विश्वास स्थानीयवासीको छ । हेलिकोप्टर चार्टर गरेरै यस क्षेत्रमा करोडौं मूल्यमा जडीबुटी निकासी हुने गरेको छ । आलु, फापर, कोदो, सिमी, उवा, जौ हुम्लाका रैथाने बाली हुन् । व्यवसायीहरूले स्याउ खेतीसमेत बढाउँदै लगेका छन् । सदरमुकामसम्म केन्द्रीय राजमार्ग जोडिनासाथ जुम्लाको स्याउ र रैथाने बालीको बजारीकरण सुरु हुने, शिक्षा र स्वास्थ्य उपचारको सुविधा बढ्ने छ । स्थानीय लाम्गेल लामा भन्छन्, अब हाम्रो सपना काठमाडौंलाई जोड्ने राजमार्ग सिमकोटसम्म कहिले जोडिएला भन्नेमा छ । सरकारको यसै वर्ष सदरमुकाम सिमकोटसम्म केन्द्रीय राजमार्गसँग जोड्ने लक्ष्य लिएको छ । सेनाले ९ वर्षअघि कालीकोटको खुलालुदेखि सरिसल्लासम्म १ सय २३ किलोमिटर खण्डको निर्माण जिम्मा लिएको थियो । उक्त खण्डको ट्र्याक खुलेसँगै हुम्लाका ताजाकोट, अदानचुली, चंखेली र सर्केगाड गाउँपालिका सडक सञ्जालसँग जोडिसकेको छ । सदरमुकामसम्म जोड्न छारे भीरको करिब १ सय ५० मिटर कडा चट्टानी खण्ड बाँकी छ । स्थानीय यातायात व्यवसायी कर्णजन शाहीले कडा चट्टान फोरेर यसै वर्ष गाडी चलाउने सपनामा चुनौती बढिरहेको बताए । सडक निर्माणको जिम्मेवारी लिएको नेपाली सेनाका बराहदल गुल्म रानीवन ब्यारेकका गुल्मपति सेनानी दिनेश खड्काले ८३ प्रतिशत काम सम्पन्न भइसकेको बताए । दसैंसम्म सडक छिचोल्ने लक्ष्य सेनाले बनाएको थियो । असारदेखि भएको अविरल वर्षाले काम रोकिएपछि अब चैतसम्म निर्माण पूरा गर्ने लक्ष्य सेनाले लिएको छ । कर्णाली करिडोर कालीकोटको नरहरिनाथ गाउँपालिकाको खुलालुदेखि सुरु हुन्छ । सुदूरपश्चिमको बाजुरा भएर हुम्ला सदरमुकाम सिमकोट हुँदै उत्तरको छिमेकी चीनको स्वाशासित क्षेत्र तिब्बत जोड्ने यो सडक सामरिक र व्यापारिक दृष्टिले निकै महत्त्वपूर्ण मानिन्छ । खार्पु ग्युसीबाहेक अन्य खण्डमा यातायात चल्न सुरु भइसकेका छन् । खार्पुनाथ र सर्केगाड गाउँपालिकाको सिमानामा रहेको छारे भीरको १ सय ५० मिटर कडा चट्टान फोरेर ट्र्याक खुल्नासाथ सदरमुकाम सडक सञ्जालमा जोडिनेछ । पञ्चायतकालदेखि नै कर्णालीमा सडक पुर्याउने सरकारी नारा थियो । कर्णालीका अरू जिल्लामा सडक सञ्जालले छोइसक्दा पनि हुम्लाका लागि सपनाजस्तै बनेको थियो । प्रदेशसभाका सांसदसमेत रहेका पूर्वमुख्यमन्त्री शाहीका अनुसार ०५५ सालदेखि नै राष्ट्रिय योजनामा हरेक वर्ष हुम्लामा सडक सञ्जालले छुने नारा बन्दै आयो । तर, २५ वर्षअघिको हुम्लाको त्यो सपना अब पूरा हुन भने धेरै प्रतीक्षा गर्नु नपर्ने उनी बताउँछन् । सडक सञ्जाल जोडिँदा शिक्षा र स्वास्थ्यको क्षेत्रमा पनि आमूल परिवर्तन आउने विश्वास स्थानीयको छ । दुर्गम क्षेत्रमा चिकित्सिक बस्न नमान्ने, स्वास्थ्य चौकीहरूमा औषधिको अभाव हुने समस्या हुम्लामा सामान्य नै मानिन्छन् । तर, छोराछोरी पढाउने चेतना भने पछिल्लो दशक निकै बढेको छ । पछिल्लो १० वर्षमा हुम्लाबाट मात्रै तीन सय विद्यार्थीले बाहिर गएर इन्जिनियरिङ पढेको सिमकोटस्थित मानसरोवर बहुमुखी क्याम्पसका प्रमुख दीपक भण्डारी बताउँछन् । स्थानीय तहमा भने कलेज पढ्ने विद्यार्थीमा महिलाको संख्या बढी छ । तर, राज्यले अहिलेसम्म जिल्लामा एउटा आंगिक कलेजको मान्यता पनि दिएको छैन । सक्नेहरू काठमाडौं, सुर्खेत, नेपालगन्ज र कति त भारतसम्म पनि पढ्नका लागि जान थालेका छन् । आर्थिक अभाव भएका मात्रै सदरमुकाम बसेर पढ्छन्, भण्डारी भन्छन्, स्रोत अभावले विषय शिक्षकसमेत राखेर पढाउन सकेका छैनौं । कलेजमा पूर्ण अवधि काम गर्ने उनी एक्लै छन् । कलेजमा मानविकी र शिक्षा संकायको पढाइ हुन्छ । विषयगत शिक्षक नहुँदा विद्यार्थी पनि कलेज पढ्न आउँदैनन् । कलेजमा करिब २ सय विद्यार्थी भर्ना छन् । पढ्ने बेलामा ६७ जनादेखि हुँदैनन्, परीक्षा दिनका लागि मात्रै आउँछन्, भण्डारी भन्छन्, सरकारले यो कलेजलाई त्रिविका आंगिक बनाइदिए चलाउन सहज हुन्थ्यो । जिल्लामा तीन वटा कलेज र २३ वटा मावि सञ्चालनमा छन् । चीनसँग सीमा जोडिएकाले हुम्ला सामरिक रूपमा पनि संवेदनशील मानिन्छ । चीनसँग सीमा जोडिएको लिमी उपत्यकाभित्र हेलिकोप्टर चार्टर गरेर ल्याउन पनि गृह मन्त्रालयसँग विशेष अनुमति लिनुपर्छ । प्रमुख जिल्ला अधिकारी श्रीनाथ पौडेलका अनुसार २०२८ सालदेखि नै हुम्लाको त्यो भेगलाई निषेधित क्षेत्र तोकिएको बताउँछन् । वैकल्पिक साधनको विकल्प नभएका बेला आफ्नै भूमिमा हेलिकोप्टर चार्टर गर्न गृह मन्त्रालयको विशेष अनुमति लिनुपर्ने व्यवस्थाले हुम्ला नेपालकै छुट्टै राज्य हो कि भन्ने अनुभव हुने गरेको शाही बताउँछन् । सक्नेले हेलिकोप्टर चार्टर गरेर भए पनि बिरामीलाई काठमाडौं लैजान खोज्छन् । नेपालबाट मानसरोवर दर्शनका लागि भारतीय (भारतलाई चीनले भिसा रोकेकाले लाप्चामा हेलिकोप्टर चार्टर गरेर आउने गरेका छन्) हरू आउन खोज्छन् । तर, गृह मन्त्रालयबाट विशेष अनुमति लिनुपर्ने व्यवस्थाले भारतीय पनि झस्किन्छन्, शाही भन्छन्, राज्यकै यस्तो व्यवहारले हुम्ला छुट्टै राज्य हो कि भन्ने भान जनतामा पर्ने गरेको छ । प्रमुख जिल्ला अधिकारी पौडेलले निषेधित क्षेत्र हटाउने विषयदेखि चीनको बोर्डर जोडिएको क्षेत्रमा बीओपी राख्नेदेखि सीमा सुरक्षाको व्यवस्थापनका लागि सरकारले कूटनीतिक पहल गर्नुपर्न बताउँछन् ।(जनकबहादुर शाहीको सहयोगमा)"
मानवअधिकार आयोगको 'क श्रेणी कायमै,"काठमाडौं (कास) राष्ट्रिय मानवअधिकार आयोगको घटुवा नहुने भएको छ । राष्ट्रिय मानवअधिकार आयोगहरूको संस्था ग्लोबल एलायन्स अफ नेसनल ह्युमन राइट्स इन्स्टिच्युसन (गानरी) को जेनेभा बैठकले नेपालको मानवअधिकार आयोगको क श्रेणीलाई कायमै राख्ने निर्णय गरेको हो । गानरीले बुधबार आयोगलाई पत्र पठाउँदै क श्रेणी कायमै रहेको जानकारी दिएको आयोगकी सहायक सूचना अधिकारी दुर्गा पोखरेलले जानकारी दिइन् । नेपालको राष्ट्रिय मानवअधिकार आयोगको श्रेणी यथावत् राख्ने आधारमा असंवैधानिक तवरमा नियुक्त भएका पदाधिकारीविरुद्धको मुद्दा सर्वोच्च अदालतमा विचाराधीन रहेका, संवैधानिक आयोगसम्बन्धी कानुन निर्माणका लागि मन्त्रिपरिषद्ले सैद्धान्तिक सहमति दिएको र आयोगलाई सोधेका प्रश्नको जवाफ चित्तबुझ्दो दिएको भन्ने उल्लेख गरिएको छ । मन्त्रिपरिषद्ले पेरिस सिद्धान्तअनुसार कानुन निर्माण गर्नका लागि मन्त्रिपरिषद्को बैठकले निर्णय गरिसकेको छ ।"
दलहरूको चिसोपन मेटाउन चियापान,"(काठमाडौं)कांग्रेस संस्थापक नेता बीपी कोइरालाले २०३४ मा कोजाग्रत पूर्णिमाका दिन राजनीतिक सन्देशसहित सुरु गरेको चियापानलाई यस वर्ष कांग्रेसले पनि निरन्तरता दियो । अरू दलले समेत चियापानलाई राजनीतिक सन्देशसहित निरन्तरता दिँदै आएका छन् । कांग्रेस, एमाले, माओवादीलगायत दलले कुनै अवसर पारेर विगतका चियापानमा राजनीतिक सन्देश दिन्थे तर यस वर्ष कांग्रेस र एमालेको चियापान सांस्कृतिक पर्वका रूपमा सीमित रह्यो । दलहरूको स्पष्ट राजनीतिक सन्देश आएन ।कांग्रेसले कोजाग्रत पूर्णिमाका दिन गरेको चियापान दलहरूबीच शुभकामना आदानप्रदानमा सीमित रहेको थियो । एमालेले दसैं, तिहार, छठको शुभकामना आदानप्रदान गर्न बुधबार केन्द्रीय कार्यालय च्यासलमा चियापान गर्यो । जसमा प्रमुख राजनीतिक दलका नेता, नेपालस्थित कूटनीतिज्ञ, कर्मचारी, सर्वसाधारण तथा कार्यकर्ताको सहभागिता थियो । चियापानमा प्रधानमन्त्री पुष्पकमल दाहालले संक्रमणकालीन न्यायका सम्बन्धमा प्रमुख दलहरूबीच समझदारी बनेको सन्देश दिए । कांग्रेस सभापति, एमाले अध्यक्ष र म बसेका थियौं, एउटा अन्डरस्ट्यान्डिङ बनेको छ, यो विषय छिट्टै टुंगिन्छ । हामीले पीडितकेन्द्रित भएर कानुन बन्ने भनेर पटकपटक भन्दै आएका छौं, उनले भने, अस्ति कांग्रेसको शुभकामना र आज भएको कार्यक्रमले पार्टीहरूबीचमा सहमझदारी बनाउन राम्रो वातावरण बनेको छ । एमाले अध्यक्ष केपी शर्मा ओलीले सहमतिका साथ पीडितकेन्द्रित भएर टुंग्याउनुपर्ने बताए । सर्वोच्च अदालतको आदेशलाई मानेर टुंग्याउनुपर्छ । अन्तर्राष्ट्रिय समुदाय खासगरी मानवअधिकार संघहरूमा पनि केही कुरा भएको छ, त्यसलाई पनि ध्यान दिनुपर्छ, उनको भनाइ थियो । चियापानमा सहभागी हुनुअघि बुधबार बिहान प्रधानमन्त्री दाहाल, कांग्रेस सभापति शेरबहादुर देउवा र ओलीबीच संक्रमणकालीन न्यायसम्बन्धी छलफल भएको थियो । दाहालले संक्रमणकालीन न्याय टुंग्याउने विषयमा सहमतिबारे खुलाएनन् । सत्य निरूपण तथा मेलमिलाप आयोग तथा बेपत्ता पारिएका व्यक्तिको छानबिनसम्बन्धी विधेयक संसद्मा विचाराधीन छ । सत्ता गठबन्धनले शान्ति प्रक्रियासम्बन्धी काम टुंग्याउने तत्परता देखाए पनि एमालेले फरक मत राख्दै आएको छ । एमाले उपमहासचिव प्रदीप ज्ञवालीले मुलुकमा सांस्कृतिक, धार्मिक अराजकता उत्पन्न गर्ने चेस्टा भएको बेला धार्मिक र सांस्कृतिक एकताको सन्देश दिएको बताए । बहुभाषी, बहुधार्मिक मुलुकमा चियापानले सांस्कृतिक विविधतालाई एक ठाउँमा बाँध्ने काम गरेको छ, उनले भने । प्रमुख राजनीतिक दलबीच अन्तरविरोध भए पनि चियापान र शुभकामना आदानप्रदानले संवादको ढोका खोल्ने उनको भनाइ छ । लोकतन्त्रमा दलहरूबीच अन्तरविरोध हुनु स्वाभाविक हो, त्यसैले संवाद कायम राख्नुपर्छ, उनले भने, यसले कहिलकाहीं दलहरूबीच चिसोपन भए पनि चियापानले न्यानो सिर्जना गर्छ । एमालेको चियापानले यस पटक धार्मिक, सांस्कृतिक एकताका लागि बलियो सन्देश दिएको उनको भनाइ छ । दलहरूबीच कार्यसम्पादनमा एकअर्काप्रति आलोचक भए पनि राजनीतिक शासन प्रणालीमा एक ठाउँमा उभिएको उनले बताए । कांग्रेस प्रचार विभाग प्रमुख मीन विश्वकर्माले बीपी कोइराला, गणेशमान सिंह, गिरिजाप्रसाद कोइराला र सुशील कोइरालाले प्रजातन्त्रका लागि सुरु गरको चियापानलाई पार्टीले निरन्तरता दिएको र यसले लोकतन्त्रको पक्षमा दलहरूबीच हार्दिकताको वातावरण बनाउन सन्देश दिएको बताए । यस्ता कार्यक्रमले राजनीतिक तिक्ततालाई प्रमुख दलका शीर्ष नेतामा हार्दिकमा बदल्ने काम गरेको छ, उनले भने, पुराना दलमाथि पैदा भएको चुनौतीलाई आआफ्नो ठाउँबाट जवाफ दिने शीर्ष नेताको सन्देश आयो । यो नै मुख्य राजनीतिक सन्देश हो । राजनीतिक विश्लेषक नीलाम्बर आचार्य भने चियापानले मुलुकका लागि साझा सन्देश दिन नसकेको बताउँछन् । सत्तामा रहेका र बाहिर भएका दलबीच मुलुकको साझा हितका लागि सन्देश दिन सक्नुपर्थ्यो, उनले भने, पार्टीका चियापानमा राजनीतिक संस्कार हराएर गयो । कांग्रेसले पञ्चायती व्यवस्थामा प्रजातन्त्रका लागि सुरु गरेको चियापान सत्ताकेन्द्रित हुन पुगेको उनले आरोप लगाए । राजनीतिशास्त्री खगेन्द्र प्रसाईंले दलहरूको मुख्य मुद्दा सरकारमा केन्द्रित भएकाले चियापान पनि त्यसमै केन्द्रित भएको बताए । प्रमुख दलको मुख्य मुद्दा सरकार बनाउने र भत्काउने हो । त्यसकारण चियापानमा नेताहरू त्यसकै वरिपरि रहेर कुरा गरे, उनले भने, दलहरू दिशाहीन भएपछि सरकार नै उनीहरूको प्रमुख प्राथमिकतामा परेको छ । चियापानमा पूर्वप्रधानमन्त्री तथा एकीकृत समाजवादीका नेता झलनाथ खनाल, पूर्वप्रधानमन्त्री खिलराज रेग्मी, राष्ट्रिय स्वतन्त्र पार्टीका सभापति रवि लामिछाने, नेकपाका महासचिव नेत्रविक्रम चन्दसमेत सहभागी थिए ।"
भुक्तानीमा अर्थको किन कन्जुस्याइँ ?,"ठेक्कामा काम गरेबापतको भुक्तानी सरकारसँग माग्दै निर्माण व्यवसायीले हारगुहार गरेको र सडकमै उत्रिएको विडम्बनापूर्ण स्थिति यसपालि देखियो । व्यवसायीले अर्थ मन्त्रालयसँग भुक्तानी माग थालेको असारमै हो तर चार महिनापछि पनि उनीहरू त्यही गुनासो गरिरहेका छन् । दुई साताअघि मात्रै अर्थमन्त्री प्रकाशशरण महतले दसैंअघि नै निर्माण व्यवसायीको ६ अर्ब रुपैयाँ भुक्तानी दिने निर्णय गरेका थिए तर दसैं सकिएर एक साता बित्दा पनि काम गरेबापतको भुक्तानी नपाएको निर्माण व्यवसायीहरूको गुनासो छ । एकातिर पुँजीगत खर्च कम भइरहेको र अर्कातिर बजारमा शिथिलता छाइरहेको बेला सरकारले यसरी अर्बौं भुक्तानी रोकेर राख्नु गलत छ । निर्माण व्यवसायीको भनाइमा काम पूरा भएर गत असारअघि नै काटिसकेको चेकका लागि समेत अर्थ मन्त्रालयले भुक्तानी दिएको छैन । अर्कातिर बजारमा तरलता (अधिक तरलता) पनि कम भएको छ । निर्माण व्यवसायीले काम सम्पन्न भएको करिब ४० अर्ब र बाँकी अरू रकम जोड्दा करिब ६० अर्ब रुपैयाँ भुक्तानी नभएको निर्माण व्यवसायीको भनाइ छ । अर्थ मन्त्रालयले भने करिब ६७ अर्ब मात्र भुक्तानी बाँकी रहेको दाबी गर्दै आएको छ । निर्माण व्यवसायीको भुक्तानी गर्न बाँकी रकम र भुक्तानी नदिनुको कारणबारे अर्थ मन्त्रालय र निर्माण व्यवसायीबीच कुरा बाझिँदै आएको छ । निर्माण व्यवसायीको भुक्तानी रोकेको सम्बन्धमा अर्थ मन्त्रालय निकै आलोचित हुँदै आएको छ । यसलाई प्रस्ट पार्नुपर्ने अर्थ मन्त्रालयले नै हो । चालु आर्थिक वर्षको दोस्रो त्रैमास सुरु भइसकेको छ । यति बेला निर्माणको कामले तीव्रता पाउनुपर्ने हो तर आयोजनाको अवस्था हेर्दा त्यसो देखिँदैन । बजारमा माग अचाक्ली घटेको छ । माग घटेपछि उत्पादन र वितरण प्रणाली प्रभावित बनेको छ । यस्तो अवस्थामा सरकारले वैदेशिक सहायता, ऋण, पुँजीगत खर्चमार्फत विकास निर्माणमा ठूलो रकम खर्चिनुपर्ने हो । यसो हुदाँ सरकारको ढुकुटीमा रहेको पैसा आम नागरिकको हातमा पुग्छ, पैसा पाएपछि बजार माग बढ्छ र त्यसले उत्पादन बढाउँछ र अन्ततः अर्थतन्त्र लयमा फर्कन्छ । अहिले अर्थतन्त्रमा करिब ८१ प्रतिशत योगदान रहेको निजी क्षेत्रले थप लगानी नगरेको, कर्जा प्रवाह न्यून दरले मात्र बढेको जस्ता कारणले अर्थतन्त्रमा आय र खर्चको चक्र नै प्रभावित भएको छ । यसो हुँदा एकातिर माग बढेको छैन, अर्कातिर उत्पादन, उत्पादकत्व र लगानी विस्तार पनि प्रभावित भएको छ । यसबारेमा सरकारले बेलैमा नसोच्नु उदेकलाग्दो छ ।केही महिनादेखि अर्थतन्त्र गहिरो मन्दीमा रहे पनि त्यसलाई चलायमान बनाउनेबारे सरकार र सम्बन्धित निकायबाट पर्याप्त पहल हुन सकेको छैन । बैंकमा ५ खर्ब रुपैयाँभन्दा बढी लगानीयोग्य रकम थुप्रिएको छ, कर्जाको माग अपेक्षित रूपमा बढ्न सकेको छैन । निजी क्षेत्र निरुत्साहित छ । उत्पादन र उत्पादकत्व घटेको छ भने उद्योग व्यवसाय आधाभन्दा कम क्षमतामा मात्र सञ्चालन भएका छन् । यस्तो अवस्थामा राज्यले निजी क्षेत्रको आत्मविश्वास बढाएर लगानी विस्तारका लागि प्रोत्साहन गर्नुपर्ने हो । त्यसका लागि सरकारले निर्माण व्यवसायीले भनेजस्ता कैयन् मुद्दामा समयमै निर्णय गरिदिनुपर्छ । चालु आर्थिक वर्षको पहिलो त्रैमास सकिँदा बजेट खर्चको अवस्था नाजुक छ । बुधबारसम्म सरकारको राजस्व संकलन २ खर्ब ३४ अर्ब रुपैयाँ छ । यो वार्षिक लक्ष्यको १६५ प्रतिशत र गत वर्षको यही अवधिको राजस्व संकलनभन्दा बढी हो । बुधबारसम्म सरकारको पुँजीगत खर्च २६ अर्ब १८ करोड रुपैयाँ छ । यो वार्षिक लक्ष्यको ८६७ प्रतिशत हो । यो वर्षको पुँजीगत खर्च गत आर्थिक वर्षको सोही अवधिको पुँजीगत खर्चभन्दा बढी हो । चालु आर्थिक वर्षको साढे तीन महिनामा सरकारको कुल आम्दानी २ खर्ब ५३ अर्ब र कुल खर्च ३ खर्ब ५ अर्ब रुपैयाँ छ । यसरी हेर्दा अहिले सरकारी वित्त ५२ अर्ब ४३ करोड रुपैयाँले घाटामा छ । यस्तो घाटाको स्थितिमा लगानी बढाउने उपाय र मनसाय नै नहुनु मुलुकको अर्थतन्त्रका लागि विडम्बनापूर्ण छ । पुँजीगत खर्च बढाएर अर्थतन्त्र चलायमान बनाउन अर्थ मन्त्रालय, विकास निर्माणसँग सम्बन्धित मन्त्रालय तथा विभाग र प्रधानमन्त्रीसहित मन्त्रिपरिषद्कै प्राथमिकताको मुद्दा बन्नुपर्छ । अहिले सरकारले वैदेशिक सहायता परिचालन, विकास खर्चमा वृद्धि र सरकारी दायित्व भुक्तानीमार्फत बजारमा पैसा प्रवाह गरेर नागरिकको आय आर्जन वृद्धिमा टेवा पुर्याउनुपर्छ । यसले उपभोग बढेर बजार माग पनि वृद्धि हुन्छ, स्वाभाविक रूपमा कर्जाको माग र निजी क्षेत्रको लगानी पनि उकालो लाग्छ । त्यसैले निर्माण व्यवसायीको अर्बौं भुक्तानी रोक्नु घातक छ । उनीहरूको भुक्तानी समयमै र नियमित रूपमा गर्ने पद्धति बसाल्नुपर्छ ।"
विद्यार्थीको खाजा नखोसियोस्,"गत साउनयता सरकारले सामुदायिक विद्यालयको कक्षा ६ मा अध्ययनरत चार लाख ३४ हजार विद्यार्थीको खाजा खोसेको छ । सामुदायिक विद्यालयमा अध्ययनरत निम्नवर्गीय परिवारका केटाकेटीको खाजा खोसेर सरकारले गलत बाटो अँगालेको छ । बालबालिकालाई अययनमा प्रोत्साहन गर्नुपर्ने सरकारले किन यस्तो निर्णय गरेको हो आम नागरिकले उत्तर खोजिरहेका छन् । अहिले कतिपय सामुदायिक विद्यालयले निःशुल्क शिक्षा भने पनि व्यवहारमा लागू गरेका छैनन् । पनि बरु उल्टै विभिन्न शीर्षकमा पैसा लिइरहेका छन् । सरकारले छुट्याएको बजेट पनि दुरुपयोग गरेका घटनाहरू सार्वजनिक भइरहेको छ । यसप्रति सम्बन्धित निकाएले गम्भीर रूपमा ध्यान दिएको पाइँदैन । सरकारमा प्रधानमन्त्री र मन्त्रीले यसो गरे उसो गरे भन्दै दिनैपिच्छे भाषण गरे पनि परिस्थिति बिग्रिँदै गएको छ । मुलुकको हरेक क्षेत्रमा निराशा छाएको छ । मुलुक प्रधानमन्त्री र मन्त्रीका लागि मात्र बनेको जस्तो भएको छ । प्रधानमन्त्रीले मुलुकको हितमा काम गरेर देखाउने अवसरलाई बिस्तारै भुल्दै गएको पाइन्छ । अर्थ मन्त्राललयले अबदेखि कक्षा ५ सम्मका बालबालिकालाई मात्र खाजा खुवाउन सक्ने बताइरहेको छ । गठबन्धन सरकारको प्रगति जनताको भने अधोगतिको स्थिति बन्दै गएको छ । देश र जनताको बारेमा सोच्न नसक्ने राजनीति नेतृत्व जनप्रेमी हुन सक्दैनन् । नेताहरूले देशलाई राजनीतिक बन्धक बनाए व्यक्तिगत स्वार्थमा रमाएको देखिन्छ । कर्मचारीलाई तलब खुवाउन नसक्ने, शिक्षकको पेन्सन दिन नसक्ने, विद्यार्थीलाई दिँदै आएको खाजा कटौती गर्नेजस्ता निर्णयले राजनीतिक नेतृत्व बिस्तारै अलोकप्रिय बन्दै गएको छ । रेमिट्यान्स र नागरिकले तिरेको कर नेतालाई तलबभत्ता, विदेश भ्रमण र औषधि उपचारमै खर्च भएर सकिने अवस्था बनेको छ । दलका अधिकांश नेताले देशका बारेमा सोचेको देखिँदैन । बरु मात्र आफू र आफन्तलाई कसरी फाइदा दिलाउने त्यसमा तल्लीन भएकाले देशको अर्थतन्त्र धराशायी बन्दै गएको छ । नेताहरूकै कारण अहिले नेपाल एसियाको पहिलो गरिबको सूचीमा परेको छ । गरिब देशको सूचीमा पर्दा पनि नेताहरूमा चेत आएको अभिव्यक्ति सुन्न पाएको छैन । पुरुषोत्तम घिमिरे, जोरपाटी, काठमाडौं"
नारायणघाटबुटवल खण्डको ठेक्का सम्झौता रद्द गर,"बुटवलनारायणगढ सडक विस्तारको काम सुरु भएको चार वर्षमा २५ प्रतिशत काम सकिएको छ । चिनियाँ ठेकेदारले निर्माणको जिम्मेवारी पाएको ठेक्का अन्तर्गत २०७५ देखि जताततै भत्काएर लथालिंग पारिएको छ । चार वर्षदेखि सडक छेउछाउका बासिन्दाको भान्सा र सुत्ने ओछ्यानसमेत धूलाम्मे हुँदै आएको छ । धोएर सुकाएका लुगाहरू एकैछिनमा धूलाम्मे हुन्छन् । बाटोमा हिँड्ने बस तथा मोटरसाइकलयात्रीहरू केहीबेरको यात्रामा नचिनिने गरी धूलोले छोपिने गरेका छन् । सडकको खाल्डाखुल्डीहरूले नयाँ सवारी साधनहरू दुई वर्ष नबित्दै बिग्रेर मर्मत गर्नुपर्छ । छोटो समयमै गाडीका नट बोल्ट, सिट फुक्लिने गरेको छ । सबैभन्दा महत्त्वपूर्ण त नागरिकको स्वास्थ्यमा परेको असर निकै दर्दनाक रहेको छ । तर पटकपटक म्याद थप्दा पनि सडक विस्तारको काम पटक्कै अघि बढेको छैन । समयै काम सम्पन्न गर्न नसकेको सोही चिनियाँ ठेकेदारलाई के कारणले हो आँबुखैरेनीपोखरा सडक विस्तारको ठेक्का पनि दिइएको छ । यति मात्रै होइन पूर्वपश्चिम राजमार्गको ढल्केवरदेखि सय किमि पूर्वतर्फको सडक विस्तारको ठेक्कासमेत सोही कम्पनीलाई किन दिइयो ? त्यसको जवाफ सम्बन्धित निकायले दिएका छैनन् । जनताको स्वास्थ्यसँग खेलबाड गर्ने त तोकिएको समयमा काम पूरा गर्न नसक्ने चिनियाँ कम्पनीलाई ठाउँठाउँका सडक निर्माणको ठेक्का दिनुले कमिसनको चक्कर त होइन भन्ने सन्देश गएको छ । नागरिकले भन्ने गरेका छन्, सरकारी निकायले मोटै रकम हात पारेर ठेक्का दिएको हुनुपर्छ । दैनिक सडक छेउमा रहने र यात्रा गर्ने सर्वसाधारण, स्कुले बालबालिका र कर्मचारीको दैनिकी निकै कष्टकर बनेको छ । व्यापारिक र यातायात क्षेत्रमा यसको नकारात्मक प्रभाव परेको छ । नागरिकले अब त अति भयो भन्दै आवाज उठाए पनि कसैले सुन्दैन । नागरिकको धैर्यको सीमा नाघिसकेको छ । पुनः भन्छौं, सम्बन्धित निकायको ध्यान जाओस् । अन्यथा नागरिकले गर्ने निर्णय अप्रिय पनि हुन सक्छ । काम नगर्ने ठेक्का सम्झौता रद्द गरेर सरकार आफैंले सडक निर्माण गरोस् । सडक बन्द गरेर आन्दोलन गर्ने परिस्थिति नबनोस् । कुसुम न्यौपाने, मध्यविन्दु११, नवलपरासी (पूर्व)"
महासचिवको स्वागतयोग्य भ्रमण,"गत १२ गते आएका संयुक्त राष्ट्र संघका महासचिव एन्टोनियो गुटेरेसले नेपालको चारदिने भ्रमण सकेर मंगलबार अमेरिकाको न्युयोर्कस्थित राष्ट्र संघकै कार्यालयमा फर्केका छन् । राष्ट्रपति, प्रधानमन्त्री, मन्त्री, विपक्षी दलका नेतालगायत उच्च तहका व्यक्तित्वसँग भेटघाट गरेर उनले सकारात्मक सन्देश दिए । नेपालको राजनीतिक परिदृश्य र संक्रमणकालीन अवस्था तथा यहाँको जलवायु परिवर्तनका बारेमा उनले निकै चासो दिए । उनले नेपालको हिमाली क्षेत्रमा परेको जलवायु परिवर्तनको असर र त्यसमा गर्न सकिने सुधार, विश्व शान्ति, प्यालेस्टिनी (हमास) र इजरायल तथा युक्रेन र रुसबीच चलिरहेको युद्धको समाधान प्रयास, नेपालको विकास साझेदारी सहयोगका लागि विश्व संगठनमा उठाउने विषयजस्ता सन्दर्भहरूलाई उनले प्राथमिकतामा राखेर धारणा राखे । उनले नेपालको संघीय संसद्मा आफूले बोलेका सन्दर्भहरूलाई कार्यान्वयनमा लैजान सक्दो प्रयास गर्ने बताए । उनको अभिव्यक्ति अल्पविकसित मुलुकको रूपमा रुमल्लिएका हामी नेपालीका लागि खुसीको सन्देश हो । तिलप्रसाद न्यौपाने, माछापोखरीचोक काठमाडौं"
दलपति संस्कृति र लोकतन्त्र,"संविधानले स्थापित गरेको प्रणाली टिकिरहेको देखिन्छ । यसको यो क्षमता निश्चित रूपले आसलाग्दो छ । तर यो पद्धति गतिशील हुन सकेको छैन, जसोतसो घिस्रिरहेको छ । पद्धतिलाई जीवन्तताभन्दा पनि शिथिलताले गाँजेको छ । उसो त संविधान जन्मिँदैदेखि संकटहरू बेहोर्नुपरिरहेकै हो । यो अल्पायुमै कालकवलित हुन्छ भनी प्रार्थना गर्नेहरू पनि देखिए । यो आफैं मन्दविषको सिकार हुन्छ भनेर राजनीतिक भविष्यवाणी गर्नेहरू पनि उदाए । तर यी संकटहरूको झञ्झावात् करिब स्थायी प्रकृतिकै जस्तो देखिन थालेको छ ।राजनीतिशास्त्रीहरू भन्छन् कुनै पनि राजनीतिक प्रणालीमा समस्या, अवरोध वा अस्वीकार्य गर्ने तत्त्वहरू टुसाइरहेका हुन्छन् नै । समस्याहरू के हुन्, अवरोध छिचोल्न केके गर्नुपर्ने हो, अस्वीकार्य गर्नेहरूले उठान गरिरहेका प्रश्नहरूको तर्कसंगत निकास पद्धतिमार्फत कसरी निकाल्ने हो भन्ने दिशामा प्रयत्नशील इच्छाशक्ति मुखरित भएन भने त्यसले राजनीतिक संकटको रूप लिन थाल्छ । एउटा निश्चित परिस्थितिसम्म संकटलाई व्यवस्थापन गर्न सकिएन भने त्यसले आफ्नो विशिष्ट सन्दर्भमा हल हुनबाट अस्वीकार गरिदिन्छ । तब छुट्टाछुट्टै कुनै प्याकेज मार्फत संकटलाई धकेल्ने सुविधा उपलब्ध रहँदैन । यस्तोमा परालको आगोझैं फैलिँदो संकटले प्रणालीलाई नै आक्रान्त गरिदिन्छ । अहिले भुइँतहमा अँध्यारो कोठाबाट प्रक्षेपित अफवाहहरू यस्तै समस्या, अवरोधमाझ अस्थिरता वा अराजकता निम्त्याउने मनसुबाका परिणाम हुन् । उनीहरू संकट उत्पन्न गर्न चाहन्छन् । पद्धति कार्यान्वयनमा देखा परेको रिक्ततामाझ खेल्न केही निपुण मस्तिष्कहरू त्यसै सलबलाएका होइनन् ।के प्रस्ट छ भने, अहिले भनिएका समस्याअवरोधहरू पहिल्याउने सामर्थ्य यसै पद्धतिमा अन्तर्निहित नभएको होइन । अनेकानेक दिवास्वप्न देख्ने निर्मल निवासमार्गी हरूले समेत आफ्नो छटपटी मात्र देखाउन सक्नु नै यसको प्रमाण हो । लोकतांत्रिक समाजका लागि चाहिने आधारभूत स्वाभिमान र विवेक तिनीहरूसँग छैन । दण्डवत्पन्थीहरू तर्क र तथ्यबाट टाढा भाग्छन् । उनीहरू समस्या त देखाउँछन् तर त्यो समस्या देखाउने स्वतन्त्रता जुन धरातलले उपलब्ध गराइदिएको हो, त्यसप्रति आँखा चिम्लिन्छन् । यो नै उनीहरूको नैतिक हार हो ।निर्मल निवासमार्गी दण्डवत्पन्थीहरूभन्दा खतरनाक हुन् यो पद्धति ल्याउने राजनीतिक दलहरूमा बाक्लिँदै गरेका ती दण्डवत्पन्थीहरू जो आआफ्ना दलपतिहरूका सामुन्ने दण्डबैठक गर्न समर्पित छन् । यिनै दण्डवतपन्थीहरूका कारण जनताका आन्दोलनहरूसँग साइनो भएका दलहरूको वैधता क्षय हुन थालेको छ । बहुदलीय व्यवस्थाका लागि यो साँच्चिकै संकटोन्मुख अवस्था हो । बढ्दै गरेको दलपति संस्कृति नेपालका राजनीतिक दलहरूको आन्तरिक लोकतन्त्रका लागि चुनौती हो । दलपति ती हुन् जसले कुनै पनि राजनीतिक दलको कार्यकारी अधिकार सम्हालेका छन् तर उनीहरूको मानसमा आफू दलविशेषको प्राधिकारप्राप्त भएको अहं हुने गर्छ । दलपतिहरूको भृकुटीभंगिमा हेरेर बिन्ती चढाउने, तर्क फुराउने, निर्णय लिने वा आफ्नै दलभित्रका सहयोगीलाई धक्का दिने कार्यमा आफूलाई सम्पूर्ण रूपमा समर्पित गरिदिएका भक्तहरू दण्डवत्पन्थीहरू हुन् । यस्ता दण्डवतपन्थीहरू भुइँ यथार्थका कुरा आफ्ना दलपतिसमक्ष जानाजान राख्न चाहँदैनन् । जबकि उनीहरूलाई थाहा छ, दलपति जे गर्दै छन् वा जस्तो प्रवृत्तिलाई प्रश्रय दिन रुचाइरहेका छन्, त्यसले तिनलाई मात्र हैन, दललाई नै अँध्यारो गल्लीतिर धकेल्दै छ । तर पनि उनीहरू मुख खोल्दैनन् । कथाको बालकले झैं यो राजा त नांगो छ भन्दै कराउने कार्यकर्ताहरूलाई दण्डवत्पन्थीहरूले आक्षेपित गर्न थाल्छन् अनि दलपतिबाट संरक्षित र पुरस्कृत हुन्छन् । राजनीतिक दलहरूले अनिवार्य रूपमा जनताको, जनताका लागि र जनताद्वारा प्रतिनिधित्व प्राप्त गर्नुपर्छ । तर, यतिखेर दलपतिहरू निष्पक्ष र पारदर्शी आंतरिक कार्यप्रणाली सुनिश्चित गर्न चुकेका छन् । अहिलेका प्रायः दलपतिहरूमा एउटै व्यक्तिमा पार्टीको एजेन्डा, दृष्टि र अधिकार केन्द्रीकृत हुन पुगेको छ । दलपति प्रवृत्तिको अभ्युदय र त्यो प्रवृत्ति दलहरूमा विस्तारित हुँदै जानुले तानाशाहीको मार्गमा लैजान्छ । बुढ्यौली लागेको छ, स्मरणशक्ति कमजोर भएको छ र पनि दल कब्जा गरेर बसेका छन् ! हिजो कसैलाई झ्यालबाट किन छिराइयो र फेरि आज उसैले भेन्टिलेसनबाट भागेर किन उत्पात मच्चाउँदै छ भनेर कुनै प्रतिबद्ध कार्यकर्ताले आफ्ना दलपतिलाई सोध्ने आँट गर्न सक्दैन, आखिर किन ?विश्वेश्वरप्रसाद कोइरालाले छ दशकअघि नै साथीहरूका नाममा पत्र लेख्दै भनेका थिए, जुन प्रदीप गिरिद्वारा सम्पादित राजनीतिक अभिलेख मा संकलित छ, साधारण जीवनमा नैतिकताको स्थान भएजस्तै राजनीति पनि जीवनकै एउटा भाग भएको हुनाले नैतिकताबिनाको राजनीति निरर्थक र अलिनो हुन्छ । त्यसो हुनाले अग्राह्य हुन्छ । हामीले साथीहरूबीच नै असत्यको प्रचार गर्यौं, गैरइमानदार भएर काम गर्यौं र आपसमा अविश्वास गर्यौं भने हामी राजनीतिक कार्यकर्ताहरूको संघर्षमय शुष्क जीवनको सम्बल नै के रहन्छ र ? उनका अनुसार, घोर अन्धकार र निराशाका क्षणमा पनि यसको क्षीण प्रकाशले कार्यकर्ताहरूलाई जीवित र उल्लासमय बनाइराख्नेछ । अहिले कार्यकर्ताहरूमा आशाको दियो निभ्न थालेको छ, यस्तोमा एउटा भीड बन्दै छ जो पद्धतिले आत्मसात् गरेका प्रारूपहरूका विरुद्धमा बरबराउँदै छ । सुनिन्छ नि संघीयता समाप्त गर्नुपर्छ, समावेशिता हरण गर्नुपर्छ । प्रदेशहरूको प्रभावकारिता कमजोर बनाउने वा समावेशितालाई खल्तीको अधिकार ठान्ने दलपतिहरूकै कारण आज ती कार्यकर्ताहरू दिग्भ्रमित भएका छन् । यसलाई थप पुष्ट्याइँ गरिरहनुपर्दैन ।मुलुक प्रादेशिक अभ्यासमा छ । मुख्य दलहरूका प्रादेशिक समितिहरू छन् तर आलंकारिक हैसियतमा मात्रै । प्रदेश समितिले मुख्यमन्त्री को हुने, मन्त्रिमण्डल कस्तो हुने वा मन्त्रिमण्डलको कार्यप्रणाली कस्तो हुने भन्नेबारे स्वयं निर्णय लिन सक्दैन । पद्धतिले प्रादेशिक संरचनालाई स्वीकार गरेको छ तर दलहरू अझै केन्द्रीकृत सोचमा छन् । केन्द्रले प्रदेशलाई कन्ट्रोल मा राख्न चाहन्छ । केन्द्र चाहँदैन कि प्रदेशहरूमा कद्दावर नेता उदाओस् जसले दलपतिको सिंहासनलाई चुनौती देओस् । कैयौं पुराना, प्रतिबद्ध र प्रतिभाशाली नेताहरू दलपतिको वक्रदृष्टिका कारण राजनीतिक भविष्यहरणमा परेका छन् । पुरानो दल छाडेर अन्यत्र भौंतारिन थालेका छन् । आफ्ना कार्यकर्तामाथि प्रभुत्व कायम राख्ने सोचको संक्रमण नयाँ भनिएका दलहरूमा समेत देखिएको छ । कतिपय अवस्थामा यस्तो पनि देखिएको छ कि अमुक दलमा टक्कर दिने व्यक्तित्व उदाउन थाले वा अटेर गर्न थाले भने तिनलाई अनेकौं माकुरो जालोमा अल्झाइदिने गरिन्छ । यस्तोमा त्राहिमाम् प्रभु भनेर शरणागत बन्यो भने दलपति रिझिएर जोगाई पनि दिन्छन् नत्र दलदलमा फस्न छाडिदिन्छन् । अर्थात्, दलपतिहरू साँपसिँढीको खेल खेल्न खप्पिस छन् ।पार्टी फन्डको केन्द्रीकरण यस्तो बाध्यता हो जसले दलपति संस्कृतिको औचित्य पुष्टि गर्छ । प्रदेशहरूबाट आर्जित हुने संसाधनमाथि दलपतिले सीधा नियन्त्रण राख्छन्, ताकि आफ्नो मर्जी अनुसार त्यसलाई वितरण गर्न सकियोस् । दलविशेषमा एउटै व्यक्तिले लामो समयसम्म कब्जा जमाइराख्नु र लाभार्थीहरूको एउटा वर्ग निर्माण गर्नुले दलहरू निष्प्राण एवं निष्प्रभावी भएका हुन् । अहिलेका कतिपय दलपति आफूलाई असुरक्षित ठान्छन् जसले गर्दा जिल्लाहरूमा कलह सल्काउँछन्, प्रदेश सरकारहरूमा रहेकालाई डर देखाइरहन्छन् । यसो गर्दा आफू संगठित आन्तरिक प्रतिरोधबाट जोगिने उनीहरूको आकलन हुने गर्छ । दल भनेको कसैको निजी कम्पनी होइन जहाँ एउटै व्यक्तिले लामो समयसम्म कब्जा जमाइराखोस् । जवाफदेही नतोकिँदा दलपतिहरू आफूलाई छल्न गुट र गिरोह निर्माण गर्छन् । चिन्ताको कुरा के हो भने, दलपतिको आसनमा आँखा लगाएका पात्रहरूको कामकाज पनि पारदर्शी छैन । उनीहरू पनि गिरोहकै भरमा सिँढी उक्लिन खोज्दै छन् ।दलपति विमर्शले लोकतन्त्रको अनिवार्य अंग दलहरूमा आन्तरिक लोकतन्त्र घनीभूत हुनुपर्ने माग राख्छ । जस्तो हुन्छ दल, त्यस्तै हुन्छ बहुदल जस्ता आहानहरू जनजिब्रोमा आउन थाल्नुले दलहरूको चाल सन्तोषजनक नरहेको दर्साउँछ । पद्धतिलाई डिलिट गर्ने अवस्था आउनुपूर्व नै दलपतिहरूले आफूलाई सच्याऊन् भनी प्रतिबद्ध कार्यकर्ताहरूले आआफ्ना दलभित्र हस्तक्षेप गर्नुपर्छ । अहिले आम चुनावका लागि टिकट खोज्ने बेला होइन, दल जोगाउने मौका हो । दलहरूमा आन्तरिक लोकतन्त्र फराकिलो भए लोकतन्त्र सुन्निने अवस्था आउँदैन । दलको सोपानतन्त्रं अनुसार विभिन्न पदानुक्रम हुन्छन् नै, तर दलपतिको मानस राख्ने अधिनायक हुनु हुँदैन । दलहरूमा मुलुकका समस्या, सरोकार र सम्भावनाबारे गहिरो र उन्नत विमर्श भइरहे लोकतन्त्रको विजयोत्सव बाह्रै मास चल्न थाल्छ ।"
क्वान्टम मेकानिक्सको प्रयोजन,"क्वान्टम क्रिप्टोग्राफीको उपयोग क्रिप्टोग्राफी डेटा सुरक्षाको शृंखलामा सबैभन्दा बलियो लिंक हो । यद्यपि, इच्छुक पक्षहरू क्रिप्टोग्राफिक कुञ्जीहरू अनिश्चित कालसम्म सुरक्षित रहनेछन् भनी मान्न तयार छैनन् । क्वान्टम क्रिप्टोग्राफीमा शास्त्रीय क्रिप्टोग्राफीभन्दा लामो अवधिका लागि डेटा इन्क्रिप्ट गर्ने क्षमता छ । शास्त्रीय क्रिप्टोग्राफी प्रयोग गरेर वैज्ञानिकहरूले ३० वर्षभन्दा बढी इन्क्रिप्सनको ग्यारेन्टी गर्न सक्दैनन् तर केही सरोकारवालाले लामो अवधिको सुरक्षा दिन सक्छन्् । उदाहरणका लागि, स्वास्थ्य सेवा उद्योग । सन् २०१७ मा ८५९ प्रतिशत चिकित्सकले बिरामीको डेटा भण्डारण र प्रसारण गर्न इलेक्ट्रोनिक मेडिकल रेकर्ड प्रणाली प्रयोग गरे । स्वास्थ्य बिमा ऐन अन्तर्गत मेडिकल रेकर्ड गोप्य राख्नुपर्छ । क्वान्टम कुञ्जी वितरणले १ सय वर्षसम्मको अवधिका लागि इलेक्ट्रोनिक रेकर्डहरू सुरक्षित गर्न सक्छ । क्वान्टम क्रिप्टोग्राफीसँग सरकार र सेनाका लागि उपयोगी अनुप्रयोगहरू छन् । सरकारले ६० वर्षभन्दा बढी अवधिका लागि सैन्य डेटा गोप्य राखेको हुन्छ । त्यहा पनि क्वान्टम कुञ्जी वितरण लामो दूरीमा एक अशान्त (शोर) च्यानलमार्फत यात्रा गर्न र सुरक्षित हुन सक्छ । यसलाई एक ध्वनिपूर्ण क्वान्टम योजनाबाट शास्त्रीय ध्वनिरहित योजनामा घटाउन सकिन्छ अर्थात् यसलाई शास्त्रीय सम्भाव्यता सिद्धान्तबाट समाधान गर्न सकिन्छ । एक अशान्त च्यानलमा लगातार सुरक्षा भएको यो प्रक्रिया क्वान्टम रिपिटरको कार्यान्वयनमार्फत सम्भव हुन सक्छ । क्वान्टम रिपिटरहरूसँग क्वान्टम कम्युनिकेसनका त्रुटिहरूलाई प्रभावकारी रूपमा समाधान गर्ने क्षमता हुन्छ । क्वान्टम रिपिटरहरू, जुन क्वान्टम कम्प्युटर हुन्, सञ्चारको सुरक्षा सुनिश्चित गर्न कोलाहल च्यानलमा खण्डहरूका रूपमा राख्न सकिन्छ । क्वान्टम रिपिटरहरूले सञ्चारको सुरक्षित लाइन सृजना गर्नुअघि च्यानलका खण्डहरूलाई शुद्ध गरेर यो काम गर्छन् । उपशाखा (सबपार) क्वान्टम रिपिटरहरूले लामो दूरीमा अशान्त च्यानलमार्फत सुरक्षा दिन सक्छन् ।क्वान्टम क्रिप्टोग्राफीका उल्लेखनीय केही अनुप्रयोगहरू क्वान्टम कुञ्जी वितरण, अविश्वासपूर्ण क्वान्टम क्रिप्टोग्राफी, क्वान्टम सिक्का फ्लिपिङ, क्वान्टम प्रतिबद्धता, बाउन्ड क्वान्टम स्टोरेज मोडल (बीक्यूएसएम), स्थितिआधारित क्वान्टम क्रिप्टोग्राफी, उपकरणस्वतन्त्र क्वान्टम क्रिप्टोग्राफी, पोस्टक्वान्टम क्रिप्टोग्राफी आदि हुन् । लामिछाने त्रिभुवन विश्वविद्यालयमा प्राध्यापन गर्छन् ।"
"सरकार अनुदान घोषणा गर्छ, रकम भुक्तानी दिन्न","(काठमाडौं)कोभिड संक्रमणका बेला सरकारले घोषणा गरेको कोरोना बिमाको अनुदान भुक्तानी झन्डै दुई वर्षदेखि ठप्प छ । कोरोना संक्रमण भएकालाई राहत दिने उद्देश्यले कोरोना बिमामा अनुदान दिने नीति ल्याएको थियो । तर सरकारले पैसा नदिँदा एकातिर १ लाखभन्दा बढी बिमितले अझै भुक्तानी पाएका छैनन् भने अर्कोतिर बिमा गरेपछि भुक्तानी पाउनुपर्ने मौलिक अधिकारबाट उनीहरू वञ्चित छन् । यसअनुसार सरकारले झन्डै १० अर्ब रुपैयाँ भुक्तानी दिन बाँकी छ । िउत्पादनशील अर्थतन्त्र निर्माणका लागि उत्पादन अभिवृद्धि, रोजगारी सिर्जना र उद्यमशीलता विकास गर्न नेपाल सरकारले सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि ०७५ जारी गरेको थियो । सोही कार्यविधिअनुसार ०७५ कात्तिक २० मा राष्ट्र बैंकले सहुलियतपूर्ण कर्जासम्बन्धी कार्यविधि कार्यान्वयनका लागि बैंक तथा वित्तीय संस्थालाई निर्देशन जारी भयो । सुरुमा यो कर्जा स्वैच्छिक थियो । बैंक तथा वित्तीय संस्थाले प्रवाह गर्न नमानेपछि राष्ट्र बैंकले संख्या नै तोकिदिएर अनिवार्य रूपमा प्रवाह गर्नुपर्ने व्यवस्था गरेको थियो । यो कार्यक्रमअन्तर्गत सरकारले ब्याज अनुदानबापत दिनुपर्ने झन्डै १० अर्ब रुपैयाँ बैंक तथा वित्तीय संस्थाले पाएका छैनन् । िकृषि उत्पादन र उत्पादकत्व वृद्धि गर्न किसानलाई प्रोत्साहन गर्ने उद्देश्यले कृषि बिमा शुल्कमा अनुदान दिने सरकारको नीति छ । यसअनुसार हाल किसानले कृषि बिमामा शुल्कको ८० प्रतिशत अनुदान पाउँछन् । गत वर्षदेखि सरकारले अनुदान रकम नदिँदा एकातिर बिमा कम्पनीले कृषि बिमा र दायित्व भुक्तानी गर्न छाडेका छन् भने अर्कोतिर किसानले कृषि बिमा गर्नबाट वञ्चित भएका छन् । यो कार्यक्रमअन्तर्गत सरकारले करिब ३ अर्ब रुपैयाँ भुक्तानी गर्न बाँकी छ । यी त केही उदाहरण मात्र हुन् । निश्चित लक्ष्य र उद्देश्यका साथ ल्याइएका यस्ता अनुदानका कार्यक्रमबापत रकम लामो समयदेखि सरकारले भुक्तानी दिइरहेको छैन । यसले एकातिर सरकारको विश्वासनीयतामै प्रश्न उठेको छ भने अर्कोतिर नागरिक सुविधाबाट वञ्चित छन् । आफ्ना कार्यक्रमअनुरूप तिर्नुपर्ने रकम भुक्तानी दिन नसक्दा सरकारको बजेटमा घोषित कार्यक्रम कार्यान्वयनमा जटिलता हुने आशंका बढेको जानकार बताउँछन् । सरकारले घोषणा गरेका नीति बैंक, बिमा कम्पनीलगायत संघसंस्थाले कार्यान्वयन गर्ने हो । यसअघिका अनुदानका कार्यक्रमको पैसा पनि सरकारबाट नआइरहेको अवस्थामा फेरि त्यस्ता कार्यक्रम प्रभावकारी रूपमा लागू हुन नसक्ने जोखिम बढेको उनीहरूको तर्क छ । जुन क्षेत्र र वर्गलाई लक्ष्य गरी अनुदानका कार्यक्रम ल्याइएको हो, सोहीअनुसार कार्यान्वयन हुन नसक्दा तिनको प्रभावकारितामा प्रश्न उठेको अर्थविद् डिल्लीराज खनालले बताए । हाल सञ्चालनमा रहेको त्यस्ता धेरै कार्यक्रम असफल नै भइसकेका छन्, उनले भने, ती कार्यक्रम असफल हुनुका दुई कारण छन्, पहिलो जहाँ जानुपर्ने हो, त्यहाँ नगई दुरुपयोग भएर र दोस्रो स्रोत सीमित भएको अवस्थामा पनि अनुदानका कार्यक्रमको प्राथमिकीकरण गर्न नसकिएर । सरकारका यस्ता गतिविधिले आम रूपमै बजेटप्रतिको विश्वास गुम्दै गएको अर्थविद् खनालको भनाइ छ । सीमित स्रोतका हिसाबले प्राथमिकतामा परेका निश्चित क्षेत्रमा मात्र प्रवाह हुनुपर्ने हो, त्यो हुन सकेन । लक्षित वर्ग वा समुदायसम्म पुग्ने गरी कार्यक्रम सञ्चालन गरियो भने केही उपलब्धि होला अन्यथा त्यस्ता कार्यक्रम सफल हुन सक्दैनन् । त्यो नहुँदा अहिले समस्या भएको हो । कानुनी रूपमा आफ्नो दायित्वअन्तर्गत पर्ने रकम पनि भुक्तानी नहुँदा सरकार जिम्मेवार र जवाफदेही नदेखिएको अर्थविद् एवं नेपाल राष्ट्र बैंकका पूर्वकार्यकारी निर्देशक नरबहादुर थापाले बताए । सरकारप्रतिको विश्वासमा कमी छ । यस्तो अवस्थामा सरकारले ल्याउने कार्यक्रम पनि विश्वासनीय हुँदैनन् । यही समयमा सरकारले सञ्चालन गरेको अनुदानको कार्यक्रम पनि प्रभावकारी हुन नसक्दा यस्तो अवस्था आएको हो, उनले भने, सरकारले जे उद्देश्यसाथ जुन वर्ग र क्षेत्र लक्षित गरी कार्यक्रम लागू गर्न खोजिएको थियो, त्यो नहुँदा समस्या भएको हो । अर्थतन्त्रमा रहेको गरिबी, बेरोजगारी, शिक्षा, स्वास्थ्य, सीमान्तकृत जनसमुदायप्रतिको दायित्व पूरा गर्नुपर्ने दायित्व सरकारको हो । यही दायित्व पूरा गर्न सरकारले विभिन्न अनुदानका कार्यक्रम सञ्चालन गरेको हुन्छ, तिनै कार्यक्रम पनि प्रभावकारी रूपमा सञ्चालन हुन नसक्ने र सरकारले त्यसबापतको दायित्व पनि निभाउन नसक्दा समस्या देखिएको थापाको तर्क छ । जहाँसम्म सरकारले दिनुपर्ने दायित्व पूरा नभएको कुरा छ, पैसा नभएरै सरकारले भुक्तानी ढिलाइ भएको हो भने सरकारले तार्किक कारणसहित आश्वस्त पार्न सक्नुपर्यो, उनले भने, अन्यथा सरकारको जिम्मेवारी र जवाफदेहितामा प्रश्न उठ्छ । सरकारबाट पैसा नपाइएपछि कम्पनीले कसरी भुक्तानी दिने ? ती अधिकारीले प्रश्न गरे, सरकारले कृषि बिमा अनुदानको रकमलाई पनि कोरोना बिमाको भुक्तानी जस्तै नदिने हो कि भन्ने आशंकामा नयाँ बिमा र दाबी भुक्तानी रोकिएको हो । नियामक निकाय र सरकारबाट सकारात्मक प्रतिक्रियासमेत नआएपछि नयाँ कृषि बिमा गर्न र परेका दाबी भुक्तानी गर्न नसकिएको ती अधिकारीको भनाइ छ । सूचना नै निकालेर दाबी भुक्तानी रोक्यौं भन्न पनि भएको छैन । भुक्तानी दिन सक्ने अवस्था पनि छैन, उनले थपे, यसकारण प्रायः सबै कम्पनीले आन्तरिक रूपमै नयाँ कृषि बिमा गर्न र पुरानाको दाबी भुक्तानी रोकेका छन् ।नियामक निकाय नेपाल बिमा प्राधिकरणको तथ्यांकअनुसार गत असारसम्म सरकारले पशुपन्छी बिमा र कृषि बिमाअन्तर्गत १ अर्ब ७७ करोड ८९ लाख रुपैयाँ बिमा शुल्कबापतको अनुदान रकम भुक्तानी दिन बाँकी छ । यसअनुसार पशुपन्छीतर्फ सरकारले माछा बिमालगायतको बिमा शुल्क अनुदान आर्थिक वर्ष ०७७७८ वैशाखदेखि असार र ०७८७९ को कात्तिकदेखि असारसम्मको भुक्तानी दिन बाँकी छ । कृषि बिमाअन्तर्गत ०७९८० को साउनदेखि असारसम्मको बिमा शुल्क अनुदानबापतको रकम भुक्तानी बाँकी रहेको समितिको तथ्यांक छ ।सरकारले अनुदानबापतको रकम नदिएको भन्दै गत जेठ ७ देखि बिमा कम्पनीहरूले कृषि बिमालेखको बिक्री रोकेका थिए । त्यसपछि सरकारले १ अर्ब १५ करोड रुपैयाँ भुक्तानी दिएपछि गत असार ५ देखि कम्पनीहरूले पुनः कृषि बिमालेख बिक्री थालेका थिए । गत जेठ ७ सम्म सरकारले तिर्न बाँकी बिमा अनुदान रकम करिब ३ अर्ब रुपैयाँ थियो । त्यति बेला सरकारले १ अर्ब १५ करोड रुपैयाँ भुक्तानी दिएपछि गत असारसम्म करिब २ अर्ब रुपैयाँ बाँकी रहेको हो ।पटकपटक ताकेता गर्दा पनि सरकारबाट पैसा नआएपछि कृषि बिमा र तिनको दाबी भुक्तानी प्रभावित भएको नेपाल बिमा प्राधिकरणका कार्यकारी निर्देशक एवं प्रवक्ता राजुरमण पौडेलले बताए । कम्पनीहरूलाई पनि कसरी भुक्तानी गर भन्ने ? जब कि सरकारले दिनुपर्ने ठूलो रकम उनीहरूले पाएका छैनन्, उनले भने, सरकारबाट पैसा नआई कम्पनीले भुक्तानी दिन सक्ने अवस्था नरहेकाले रकम छिटो निकासा गरिदिन प्राधिकरणले सम्बन्धित मन्त्रालयहरूमा ताकेता गरिरहेको छ ।गत भदौ १ मा कृषि, सहकारी तथा प्राकृतिक स्रोत समितिले लम्पी स्किन जस्ता संक्रमणबाट सिर्जना हुने संकटको अवस्थामा संघ, प्रदेश र स्थानीय तहबीच समन्वय गर्न अधिकार प्राप्त समन्वयकारी निकाय गठन गरी कार्यसम्पादन गर्न सरकार, कृषि तथा पशुपन्छी विकास मन्त्रालयलाई निर्देशन दिएको थियो । लम्पी स्किनलगायत रोग नियन्त्रणका लागि खोप उत्पादन र अनुसन्धानसँग सम्बन्धित प्रयोगशाला तथा सम्बन्धित निकायका लागि आवश्यक बजेट विनियोजन हुने व्यवस्था गर्न सरकारलाई निर्देशन दिने निर्णय भएको छ, समितिले नेपाल बिमा प्राधिकरणलाई पठाएको पत्रमा भनिएको छ, लम्पी स्किन रोगबाट मृत्यु भएका बिमा गरिएको पशुहरूको क्षतिपूर्ति उपलब्ध गराउने कार्य हालसम्म हुन नसक्दा किसान थप मर्कामा परेकाले उक्त बिमित पशुको क्षतिपूर्ति रकम छिटोभन्दा छिटो उपलब्ध गराउने कार्यका लागि आवश्यक पहल गर्न कृषि तथा पशुपन्छी विकास मन्त्रालय, अर्थ मन्त्रालय र नेपाल बिमा प्राधिकरणलाई निर्देशन दिने निर्णय भएको छ ।हाल कृषि बिमामा शुल्कको ८० प्रतिशत अनुदान पाउने व्यवस्था छ । कुनै किसानले आफूले पालेका पशु वा खेती गरिरहेको बालीको बिमा गर्न चाहे १ लाख रुपैयाँ बिमा शुल्क तोकिएको छ । तर किसानले २० हजार रुपैयाँ मात्रै तिरे पुग्छ । बाँकी ८० हजार रुपैयाँ बिमा शुल्क सरकारबाट अनुदान पाइन्छ । आर्थिक वर्ष ०७८७९ को बजेटमा त्यसअघि कृषि तथा पशुपन्छी बिमामा प्रदान गर्दै आएको अनुदान रकमलाई ८० प्रतिशतबाट ५० प्रतिशत कायम गरिएको थियो । आर्थिक वर्ष ०७८७९ को अर्थसम्बन्धी अध्यादेशलाई प्रतिस्थापन गर्ने विधेयकमार्फत कृषि पशुपन्छी बिमाको अनुदान रकम ८० प्रतिशत कायम गरिएको हो ।कोभिड१९ को संक्रमणका बेला नागरिकलाई राहत दिन भन्दै सरकारले घोषणा गरेको कोरोना बिमामा अनुदानबापतको करिब १० अर्ब रुपैयाँ अझै भुक्तानी दिएको छैन । यही कारण अझै पनि झन्डै १ लाख बिमितको दाबी भुक्तानी बाँकी रहेको नेपाल बिमा प्राधिकरणको तथ्यांक छ । बाँकी रकम भुक्तानी विषयमा न सरकारको औपचारिक धारणा आएको छ, न नियामक निकाय बिमा प्राधिकरणलाई नै जानकारी छ । सरकारसँग शोधभर्ना लिने गरी कम्पनीहरूले आफ्नो दायित्वभन्दा बढी भुक्तानी गरिसकेका छन् । न उनीहरूलाई दायित्वभन्दा बढी भुक्तानी गरेको रकम फिर्ताको टुंगो छ, न बाँकी बिमितको रकम भुक्तानीको नै । सरकारले थप रकम नदिएको र बिमा कम्पनीहरूको क्षमता पनि नभएकाले बाँकी रकमको भुक्तानी कहिले हुन्छ भन्ने अन्योल बढेको छ । कोरोना बिमा मापदण्ड ०७७ अनुसार उक्त रकम सबै सरकारको दायित्वअन्तर्गतको हो । सरकारले पैसा नदिएको भन्दै बिमा कम्पनीहरूले ०७७ चैतदेखि भुक्तानी रोकेका थिए । भुक्तानी रोकेको करिब डेढ वर्षपछि सरकारले आफ्नो दायित्व स्वीकार गर्दै गत असोजमै १ अर्ब रुपैयाँ निकासा गरिदिएको थियो । बाँकी भुक्तानी कहिले हुन्छ भन्नेबारे अर्थ मन्त्रालय, बिमा प्राधिकरण र बिमा कम्पनी कसैसँग जवाफ छैन ।यसरी पर्याप्त नीतिगत आधारबिनै कोरोना बिमाको असीमित दायित्व नेपाल सरकारले बेहोर्ने यस्तो निर्णय उपयुक्त नदेखिएको महालेखाले प्रस्ट्याएको छ । कोरोना बिमा मापदण्डमा बिमा समितिले बेहोर्ने दायित्वको दाबी भुक्तानीको प्रक्रियाबेगर गत वर्ष नेपाल बिमक संघलाई १ अर्ब भुक्तानी गरेको छ, प्रतिवेदनमा भनिएको छ, गैरसरकारी संस्थाका रूपमा रहेको संघलाई यस्तो रकम भुक्तानी गर्नु नियमसम्मत देखिएन । ब्याज अनुदानको सहुलियत कर्जा कार्यक्रमअन्तर्गत सरकारले दिनुपर्ने करिब १० अर्ब रुपैयाँ भुक्तानी भएको छैन । नेपाल राष्ट्र बैंकले अर्थ मन्त्रालयलाई ताकेता गर्न थालेको छ । आफूले लिखित पत्रमार्फत ब्याज अनुदान कर्जा कार्यक्रमबापत सरकारले दिनुपर्ने रकम यथाशीघ्र भुक्तानी दिन अर्थ मन्त्रालयलाई आग्रह गरे पनि मंगलबारसम्म नपाइएको राष्ट्र बैंक स्रोतले बताएको छ । हरेक त्रैमासमा अर्थ मन्त्रालयसँग ब्याज अनुदानबापत सरकारले भुक्तानी दिनुपर्ने रकम माग्दै आएका छौं, राष्ट्र बैंक स्रोतले भन्यो, यस पटक गत आर्थिक वर्षभरकै बाँकी करिब ८ अर्ब रुपैयाँ र चालु आर्थिक वर्षको पहिलो तीन महिनाको करिब ३ अर्ब गरी १० अर्बभन्दा बढी भुक्तानी बाँकी छ । ब्याज अनुदानबापत बैंक तथा वित्तीय संस्था, बिमा कम्पनी र निक्षेप तथा कर्जा सुरक्षण कोषलाई तिर्नुपर्ने ८ अर्ब रुपैयाँभन्दा बढी भुक्तानी गर्न बाँकी रहेको स्रोतको भनाइ छ ।"
नौ महिनाभित्र ठेक्का सम्झौता नभए स्रोत सहमति रद्द हुने,"(काठमाडौं)स्रोत सहमति प्राप्त बहुवर्षीय ठेक्कामा आर्थिक वर्षको नौ महिनाभित्र ठेक्का सम्झौता नभए त्यस्तो सहमति स्वतः रद्द हुने भएको छ । अर्थ मन्त्रालयले तयार पारेको आयोजनाको बहुवर्षीय ठेक्का सहमतिसम्बन्धी मापदण्ड, २०८० अनुसार बहुवर्षीय ठेक्काको स्रोत सहमतिबाट कुनै आर्थिक वर्षका लागि सिर्जना हुने दायित्व बराबरको रकम सोही आवमा सम्बन्धित मन्त्रालय वा निकायलाई प्राप्त बजेट सीमाभित्रबाट विनियोजन गर्नुपर्ने छ । आयोजनाको बहुवर्षीय ठेक्का सहमतिसम्बन्धी मापदण्ड, २०७७ भने खारेज गरिएको अर्थ मन्त्रालयले जनाएको छ । मापदण्डअनुसार राष्ट्रिय गौरवबाहेकका आयोजनाको हकमा यस मापदण्डको अधीनमा रही प्रदान गरिएको बहुवर्षीय ठेक्काको स्रोत सहमतिको अवधि बढीमा तीन वर्षको हुनेछ । बहुवर्षीय स्रोत सहमति असोज मसान्तभित्र लिई सक्नुपर्ने भए पनि आव ०८०८१ को हकमा यस्तो सहमति कात्तिक मसान्तभित्र लिन बाधा नपर्ने जनाइएको छ । त्यस्तै बहुवर्षीय ठेक्काको स्रोत सहमति प्राप्त भएको आयोजनाको खरिद प्रक्रिया कात्तिकभित्र सुरु गरिसक्नुपर्ने छ । तर, आव ०८०८१ को हकमा मंसिर मसान्तसम्म खरिद प्रक्रिया सुरु गर्न बाधा नपर्ने मापदण्डमा भनिएको छ । सहलगानीको आयोजनाका सम्बन्धमा नेपाल सरकारले व्यहोर्ने अंशका लागि मात्र बहुवर्षीय ठेक्काको स्रोत सहमति प्रदान गरिने मापदण्डमा उल्लेख छ । बहुवर्षीय ठेक्काका लागि स्रोत सहमति प्राप्त आयोजना सञ्चालन गर्ने जिम्मेवारी सम्बन्धित मन्त्रालय वा निकायको हुनेछ ।प्रस्ताव पेस गर्ने मन्त्रालय वा निकायको विनियोजित बजेट र नेपाल सरकारको वित्तीय अवस्थाका आधारमा अर्थ मन्त्रालयले बहुवर्षीय ठेक्काको स्रोत सहमति उपलब्ध गराउने जनाइएको छ । मन्त्रालयले बहुवर्षीय ठेक्का स्वीकृति भएका आयोजनाका लागि वार्षिक बजेट प्रस्ताव गर्दा सम्बन्धित आर्थिक वर्षका लागि आवश्यक बजेट अनिवार्य रूपमा प्रस्ताव गर्नुपर्ने पनि मापदण्डमा भनिएको छ । बहुवर्षीय ठेक्काभित्र राष्ट्रिय गौरवका आयोजनाको हकमा आयोजनाको अवधिभर र अन्य आयोजनाको हकमा दुई आर्थिक वर्षभन्दा बढी तीन आर्थिक वर्षसम्मको अवधिको ठेक्का हुनेछ । राष्ट्रिय आयोजना बैंकमा समावेश भएका र कुल लागत अनुमान ५० करोड रुपैयाँभन्दा बढी र सरकारी भवन निर्माण तथा सेवा खरिद आयोजनाको हकमा २० करोडभन्दा बढीको आयोजनालाई राष्ट्रिय योजना आयोगले बहुवर्षीय ठेक्का कार्यान्वयन गर्न सहमति दिन सक्ने मापदण्डमा उल्लेख छ । बहुवर्षीय ठेक्का सडक, हवाई, रेल, जल यातायात, रज्जुमार्ग, सुरुङमार्ग, सडक, पुल तथा अन्य यातायात पूर्वाधार, सिँचाइ, ऊर्जा तथा जलस्रोतलगायत निर्माण आयोजनामा हुनेछ । अर्थमा पेस भएका आयोजनाको सम्बन्धमा मन्त्रालयले आवश्यकता, औचित्य र सम्भावित स्रोत उपलब्धतासमेतका आधारमा बहुवर्षीय ठेक्काको स्रोत उपलब्ध गराउन सक्ने जनाइएको छ । आयोजनाको बहुवर्षीय ठेक्का सहमतिसम्बन्धी मापदण्ड तयार भएर लागू गरिएको अर्थ मन्त्रालयका सहसचिव एवं प्रवक्ता धनीराम शर्माले बताए । बहुवर्षीय आयोजनाले कात्तिक मसान्तभित्र स्रोत सहमति लिइसक्नुपर्नेछ, उनले भने, पहिला आयोजनाको बहुवर्षीय ठेक्का सहमतिसम्बन्धी मापदण्ड२०७७ थियो, अहिले त्यसलाई केही व्यवस्थित गर्ने काम भएको छ । अहिलेको मापदण्डमा बहुवर्षीय ठेक्का लिन पेस गर्नुपर्ने कागजात बढाइएको उनको भनाइ छ ।"
प्रभु बैंकका सीईओ शेरचनविरुद्धको रिट खारेज,"काठमाडौं (कास) बैंकमा पुनः नियुक्ति बदरको माग गर्दै प्रभु बैंकका प्रमुख कार्यकारी अधिकृत अशोक शेरचनविरुद्ध परेको रिट खारेज भएको छ । उच्च अदालतका न्यायाधीशद्वय महेश शर्मा पौडेल र प्रकाश खरेलको इजलासले शेरचनको नियुक्ति कानुनसम्मत ठहर गरी बुधबार रिट खारेजीको फैसला गरेको हो । यद्यपि रिटको पूर्ण फैसला आइसकेको छैन ।शेरचनको नियुक्ति बैंक तथा वित्तीय संस्थासम्बन्धी ऐन, २०७३ को प्रावधानविपरीत रहेको भन्दै अधिवक्ता अनिता थापा केसीले गत वर्ष माघमा उच्च अदालत पाटनमा मुद्दा दायर गरेकी थिइन् । रिटमा नेपाल राष्ट्र बैंक, कम्पनी रजिस्ट्रारको कार्यालय, नेपाल धितोपत्र बोर्ड, नेपाल स्टक एक्सचेन्ज, सीडीएस एन्ड क्लियरिङ र प्रभु बैंकका सञ्चालकलगायतलाई विपक्षी बनाइएको थियो । प्रभु बैंकले सेन्चुरी कमर्सियल बैंकलाई प्राप्ति गरेपछि बैंक सञ्चालक समितिले शेरचनलाई नै प्रमुख कार्यकारी अधिकृतमा नियुक्त गरेको थियो । बैंक तथा वित्तीय संस्थासम्बन्धी ऐनमा बैंकको प्रमुख कार्यकारी अधिकृत एउटै बैंकमा दुई कार्यकालभन्दा बढी नियुक्त हुन नपाउने व्यवस्था छ । ऐन कार्यान्वयनमा आएपछि शेरचनको नियुक्ति दोस्रो कार्यकाल हो । यही आधारमा शेरचनको नियुक्ति कानुनसम्मत रहेको भन्दै रिट खारेज भएको हो । यद्यपि बैंक तथा वित्तीय संस्था मर्जर वा एक्विजिसनमा जाँदा सम्बन्धित पदमा पुनः नियुक्ति दिनलिन कुनै बाधा नपुग्ने गरी राष्ट्र बैंकले सुविधा दिएको छ । प्रभुले ०७९ पुस २६ देखि प्रभु बैंक लिमिटेड को नाममा एकीकृत कारोबार सुरु गरेको थियो ।"
सेमिफाइनल जत्तिकै महत्त्वपूर्ण,"बिहीबारका खेलनेपालविरुद्ध ओमान, बिहान (कीर्तिपुर)मलेसियाविरुद्ध सिंगापुर, दिउँसो (कीर्तिपुर)यूएईविरुद्ध हङकङ, बिहान (मूलपानी)बहराइनविरुद्ध कुवेत, दिउँसो (मूलपानी)"
आयोजक कोहलपुर रेसिङ क्लब बाहिरियो,"(नेपालगन्ज)कोहलपुरमा बुधबार सुरु मुख्यमन्त्री कोहलपुर गोल्डकप फुटबल प्रतियोगिताको उदघाटन खेलमा चर्च ब्वाइज युनाइटेड काठमाडौं विजयी भएको छ । चर्च ब्वाइजले आयोजक कोहलपुर रेसिङ सहारा क्लबविरुद्ध ५४ गोलको नतिजा निकालेको थियो । सहारा क्लबका फैजल , चेतन थारु, डायमन्ड, डिगो जयले गोल गरेका थिए । ए डिभिजन लिग च्याम्पियन चर्च ब्वाइजबाट दिपेश धिमाल, आरुस सिंह, दिवस ओरे, बिक्कु राई र विक्रम तामाङले गोल गरेका थिए । म्यान अफ द म्याच चर्च ब्वाइजका गोलकिपर अभिषेक चौधरी भए । ए डिभिजन क्लबको सहभागितामा आयोजित प्रतियोगितामा ८ टिम प्रतिस्पर्धी छन् । प्रतियोगिता कात्तिक २२ सम्म हुनेछ । विजेताले ८ लाख र उपविजेताले ४ लाख रुपैयाँ नगद पुरस्कार प्राप्त गर्ने आयोजकले जनाएको छ । पश्चिम नेपालका फुटबल गतिविधि बढाउन र खेलाडी उत्पादनमा सहयोग पुर्याउन प्रतियोगिता गरिएको आयोजक क्लबका अध्यक्ष चक्र क्षेत्रीले बताए । आयोजक कोहलपुर र चर्च व्वाइजसहित गोर्खा ब्वाइज बुटवल, सुदूरपश्चिम ११ स्पोर्ट्स क्लब धनगढी, त्रिभुवन आर्मी क्लब, वीएफसी चितवन। एभिनियर एफसी क्यामरुन र दुधौली स्पोर्ट्स क्लब सिन्धुली प्रतिस्पर्धी छन् ।"
दक्षिण अफ्रिका शीर्षमा,पुने (एजेन्सी) दक्षिण अफ्रिकाले विश्वकप क्रिकेटमा बुधबार न्युजिल्यान्डमाथि १ सय ९० रनको ठूलो अन्तरको जित निकालेको छ । यससँगै दक्षिण अफ्रिका अंकतालिकाको शीर्षस्थानमा उक्लेको छ । जितपछि दक्षिण अफ्रिकाको ७ खेलबाट १२ अंक भएको छ । टोलीले भारतलाई उछिनेको हो ।न्युजिल्यान्ड भने लगातार तेस्रो हारपछि ८ अंकमै सीमित रह्यो । यसअघिका न्युजिल्यान्ड दुई खेलमा भारत र अस्ट्रेलियासँग पराजित भएको थियो । जितका लागि ३ सय ५८ रनको लक्ष्य पछ्याएको न्युजिल्यान्डले ३५३ ओभरमा सबै विकेट गुमाउँदा १ सय ६७ रनमात्र बनाउन सक्यो ।त्यसमा ग्लेन फिलिप्सले सर्वाधिक ६० रन बनाए । दक्षिण अफ्रिकाका लागि केशव महाराजले ४६ रन खर्चेर ४ विकेट लिए । मार्को जेसनले पनि ३ विकेट हात पारे । त्यसअघि क्विन्टन डी कक र रसी भान डेर डुसेनको शतक मदतमा दक्षिण अफ्रिकाले पहिले ब्याटिङ गर्दै ४ विकेटमा ३ सय ५७ रनको ठूलो स्कोर खडा गरेको थियो ।ओपनर डी ककले १ सय १६ बलमा १ सय १४ रन बनाए । उनले १० चौका र तीन छक्का प्रहार गरे । यस विश्वकपमा उनको यो चौथो शतक हो । डुसेनले १ सय १८ बलमा १ सय ३३ रन बनाए । यसमा ९ चौका र ५ छक्का सामेल थियो । उनको पनि दोस्रो शतक हो । डेविड मिलरले पनि २ चौका तथा ४ छक्काको मदतमा ३० बल खेल्दै ५३ रन बनाए ।

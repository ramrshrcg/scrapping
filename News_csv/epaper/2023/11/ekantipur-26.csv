शीर्षक,विवरण
महिला तथा बालिकामाथि अनलाइन हिंसाको कहर,"(काठमाडौं)केही महिनाअघि एक दम्पती फेसबुक र टिकटकमा आफ्नी छोरीको चरित्रहत्या भएको उजुरी लिएर भोटाहिटीस्थित नेपाल प्रहरीको साइबर ब्युरो आइपुगे । साथमा थिइन् १६ वर्षीया छोरी । घटना सम्झँदै ब्युरोका प्रहरी निरीक्षक राजकुमार खड्गी भन्छन्, मानसिक रूपमा किशोरी विक्षिप्त थिइन् । पीडकले उनको तस्बिर प्रयोग गरेर फेसबुकमा फेक आईडी बनाएका थिए । त्यो आईडीबाट पीडितका आफन्त र साथीलाई अश्लील सामग्री पठाउँथे, अश्लील कमेन्ट गर्थे । चरित्रहत्या हुने भिडियो पोस्ट गरिदिन्थे । प्रहरीका अनुसार सुरुवातमा पीडित र पीडकले फेसबुकमा चिनजान गरेका थिए । पीडकले किशोरीलाई भेट गरौं भनेर पटकपटक अनुरोध गर्थे । त्यस्तो आग्रहलाई अस्वीकार गरेकी किशोरी मानसिक हिंसाको आक्रमणबाट बच्न सकिनन् । घटनामाथि ब्युरोले प्राविधिक विश्लेषणसहितको अनुसन्धान गर्यो । उक्त गतिविधिमा संखुवासभा स्थायी घर भई ललितपुरको महालक्ष्मी नगरपालिका३ इमाडोल बस्दै आएका १८ वर्षीय अनिश भट्टराई संलग्न रहेको पुष्टि भएपछि काठमाडौं जिल्ला अदालतले विद्युतीय कारोबार ऐन २०६३ बमोजिम गत मंगलबार (मंसिर ५ मा) उनलाई थुनामा पठाएको छ ।यस्तै, अपरिचित व्यक्तिले गरेको फेसबुक मेसेन्जरमा भिडियो कल रिसिभ गर्दा एक महिलाले उल्टै अश्लील सामग्रीसहितको अनलाइन हिंसा झेल्नुपर्यो । भिडियो कलमा एक पुरुषले आपत्तिजनक व्यवहार देखाइरहेका थिए । उनैले अर्को मोबाइलबाट महिलाले कल रिसिभ गरेको अनुहार देखिने गरी भिडियो रेकर्ड गरिरहेका थिए । महिलाले आइन्दा यस्ता गतिविधि नगर्न आग्रह गरिन् । तर, ती पुरुषले तुरुन्तै महिलाको फेसबुकमा गएर अश्लील र अपमानजनक कमेन्ट गर्न थाले । महिलाले साइबर ब्युरोमा उजुरी गर्दै आफ्नो चरित्रहत्या गर्ने व्यक्ति पत्ता लगाई कानुनबमोजिम कारबाही गरिदिन माग गरिन् । ब्युरोले अनुसन्धान गरेपछि अर्घाखाँची स्थायी घर भई ललितपुर बस्ने २९ वर्षका तुफान केसी पीडक रहेको पत्ता लाग्यो । केसीलाई ब्युरोले गत भदौ ४ मा पक्राउ गरी विद्युतीय कारोबार ऐन २०६३ अन्तर्गत कारबाही गर्यो । अनलाइन प्लाटफर्महरूको दुरुपयोगले मानव बेचबिखनको जोखिम पनि उत्तिकै बढेको छ । मानवअधिकार आयोगको प्रतिवेदन २०७९ अनुसार सामाजिक सञ्जालमा साथी बनेर रोजगारीमा लगाइदिने, घुम्न लैजाने, पढाइदिने, मोबाइल किनिदिने, प्रेम तथा अपनत्व देखाउने जस्ता प्रलोभनमा पारेर वयस्कहरूले बालबालिकाको बेचबिखन तथा ओसारपसार गर्ने गरेको पाइएको छ । काठमाडौंकी एक महिलाले फेसबुकबाट चिनजान भएका बालिकाहरूलाई राम्रो कमाइ हुने कामको आस देखाउँथिन् । अनि गेस्टहाउसमा पुर्याएर सञ्चालकको जिम्मा लगाइदिन्थिन् । सञ्चालकले सुरुमा बालिकाहरूलाई वेटरको काम लगाइदिन्थे । पछि बिस्तारै ग्राहकको बिल बढाउन सँगै खाना खान, बस्न र ग्राहकहरूसँग दुई हजारदेखि ३ हजार ५ सय रुपैयाँ लिएर जबर्जस्ती शारीरिक सम्पर्क राख्न पनि लगाए । यसरी भएको कमाइसमेत आफैंसित राखेर श्रम शोषणसमेत गर्थे । एक बालिकाले यसविरुद्ध प्रहरीमा उजुरी दिएपछि ७२ वर्षीय ती सञ्चालकलाई मानव बेचबिखनविरुद्धको कसुरमा कारबाही भएको थियो ।नेपाल जनसांख्यिक तथा स्वास्थ्य सर्वेक्षण २०२२ को प्रतिवेदन अनुसार नेपालमा १५ देखि ५९ वर्ष उमेर समूहका २३ प्रतिशत महिलाले १५ वर्षकै उमेरदेखि शारिरीक हिंसा भोगेका छन् । ६ प्रतिशत महिलाले गर्भावस्थामा हिंसा महसुस गरेका छन् । प्रहरीको मानव बेचबिखन अनुसन्धान ब्युरोमा आएका मानव बेचबिखनसम्बन्धी जाहेरी हेर्दा अधिकांश पीडित महिला नै हुने गरेका छन् । आव २०७९८० मा मानव बेचबिखनसम्बन्धी १ सय ५७ वटा मुद्दा दायर भएकोमा २१० जना महिला र २० जना पुरुष पीडित रहेको ब्युरोको तथ्यांक छ ।इन्टरनेटको बढ्दो पहुँच र दुरुपयोगले नेपाली समाजमा महिला हिंसाको बदलिँदो स्वरूपलाई देखाउँछ । २०७८ को जनगणनाअनुसार देशभर स्मार्टफोन प्रयोग ७३ प्रतिशत परिवारमा, कम्प्युटरल्यापटप प्रयोग १५ प्रतिशत, इन्टरनेट प्रयोग ३७८ प्रतिशत परिवारमा पुगेको छ । इन्टरनेट तथा विद्युतीय साक्षरता नहुँदा अनलाइन हिंसाको जोखिम झनै बढ्ने, महिला, बालिका, किशोरी, अपांगता भएका तथा यौनिक तथा लैंगिक अल्पसंख्यक समुदाय यसको सिकार भइरहको प्रहरी निरीक्षक खड्गीको भनाइ छ । अनलाइन प्लाटफर्मको प्रयोगबारे जहिलेसम्म व्यक्तिव्यक्तिसम्म सचेतना पुग्दैन, सामाजिक सञ्जालका माध्यमबाट हुने हिंसा र दुर्व्यवहार झन् बढिरहन्छन्, ब्युरोका प्रहरी निरीक्षक खड्गी भन्छन्, दैनिक डेढ सयको हाराहारीमा उजुरी हामीकहाँ आइरहेका छन् । नेपाल प्रहरीका पूर्वडीआईजी राजीव सुब्बा सामाजिक सञ्जालको दुरुपयोग गरी हुने चरित्रहत्या, गालीगलौज जस्ता गतिविधिले व्यक्तिको मानसिकतामा ठूलो असर पार्ने भएकाले साइबर सचेतनालाई जोड दिनुपर्ने बताउँछन् । मैले के लेख्दै छु, के च्याट गर्दै छु भन्ने कतिलाई थाहै छैन, भोलि कानुनी झमेलामा फस्छु भन्ने जानकारी नै छैन । पाठ्यक्रममै समावेश गरेर विद्यालय तहबाटै जनचेतना जगाउनुपर्छ, साइबर अपराध पीडितलाई मनोसामाजिक परामर्शको व्यवस्था गर्नॅपर्छ, सुब्बा भन्छन् । ब्युरोमा आएका पछिल्ला चार वर्षका तथ्यांकलाई मात्रै विश्लेषण गर्दासमेत औसत एक हजारका दरले साइबर अपराधअन्तर्गतका उजुरी बर्सेनि वृद्धि भइरहेको देखिन्छ । गत आर्थिक वर्ष २०७९८० मा साइबर अपराधसम्बन्धी ५ हजार ५ सय २८ उजुरी आएका थिए, जसमध्ये महिलाका २ हजार ७०१ महिला र ९० उजुरी बालिकाका तर्फबाट परेको थियो । पुरुषका २ हजार ४४९ र बालकाका ३८ उजुरी थिए । अन्यका ५० वटा उजुरी ब्युरोमा परेको थियो । साइबर ब्युरोका प्रहरी उपरीक्षक पशुपति रायका अनुसार महिला र बालिकाका उजुरीमध्ये अधिकांश अनलाइन हिंसा र दुर्व्यवहारसम्बन्धी हुने गरेका छन् भने पुरुषको उजुरी ठगी र अपराधसम्बन्धी हुने गरेका छन् ।अनलाइन प्लाटफर्ममार्फत डरत्रास, धाकधम्कीका मेसेज पठाउने, प्रापकको सहमतिबिना यौनजन्य सामग्री पठाउने, गोप्य र निजी पहिचानका सामग्री सार्वजनिक गरिदिनेलगायतका गतिविधिबाट अनलाइन हिंसा हुने गरेको छ । विश्वमा प्रत्येक तीन महिलामध्ये एक जनाले यौनजन्य तथा शारीरिक हिंसा भोगिरहेका यूएन वुमनको प्रतिवेदन छ । अनलाइन प्लाटफर्ममा हुने हिंसाले महिला, बालिका तथा किशोरीविरुद्धको हिंसाका विद्यमान स्वरूप र ढाँचालाई उल्लेख्य मात्रामा बढाउने प्रतिवेदनमा उल्लेख छ । अनलाइन वा विद्युतीय उपकरणको पहुँचमा रहेका सबैजसो महिला र युवतीले अनलाइन हिंसाको सामना गर्छन्, तीमध्ये केही चाहिँ बढि नै जोखिममा हुन्छन्, यूएन वुमनको प्रतिवेदन भन्छ । रिपोर्टअनुसार सार्वजनिक छवि बोकेका महिला, पत्रकार, मानवअधिकार रक्षक, राजनीतिज्ञ र नारीवादी अभियन्ता अनलाइन माध्यमका हिंसाबाट सबैभन्दा बढी जोखिममा छन् । द इकोनोमिस्ट इन्टेलिजेन्स युनिट को प्रतिवेदनअनुसार विश्वका ८५ प्रतिशत महिलाले आफू अनलाइन हिंसाको साक्षी बन्नुपरेको र ३८ प्रतिशतले व्यक्तिगत रूपमै अनलाइन हिंसा खेपेको देखिन्छ । महिला, किशोरी, अल्पसंख्यक र सीमान्तकृतको तस्बिर दुरुपयोग हुने, अनलाइन दुर्व्यवहार, अपमान र इच्छाविपरीत यौनजन्य गतिविधिको उच्च जोखिममा हुने यूएनएफपीएको निष्कर्ष छ । पत्रकार एवम् लेखक अमृता लम्साल सार्वजनिक सरोकारका विषयमा तर्कसंगत आलोचना गर्छिन् । विचार र टिप्पणी गरेकै कारण उनीमाथि सामाजिक सञ्जालमा अश्लील गालीगलौज, बलात्कारदेखि ज्यान मार्नेसम्मको धम्की आउँछन् । शुभचिन्तकहरूले ट्वीट कम लेख्न, उनीहरूसित कम प्रतिक्रिया गर्न, बेवास्ता गर्न, ब्लक गर्न, साइबर दुर्व्यवहारको उजुरी गर्न सुझाव दिन्छन् । उनले कतिपय अश्लील गालीगलौज, धम्कीहरूबारे नेपाल प्रहरी र सरकारलाई फेसबुक र ट्वीटरमार्फत जानकारी नगराएकी पनि होइनन् । तर, यसमा सरकारले कस्तो अनुसन्धान गर्यो भन्ने उनले जानकारी पाएकी छैनन् । सामाजिक सञ्जालमा हुने घृणास्पद गालीगलौज, चरित्रहत्या, हिंसा र दुर्व्यवहार डरलाग्दो गरी फैलिरहेको छ, नेपाल प्रहरीको फेसबुक पेजमा गराएको जानकारीबारे जवाफसमेत पाएको अनुभव छैन, उनको भनाइ छ ।"
देउवाको अस्वाभाविक मौनता,"(काठमाडौं)राष्ट्र, राष्ट्रियता, धर्म, संस्कृति र नागरिक बचाउने भन्दै मेडिकल व्यवसायी दुर्गा प्रसाईंले एक्लो प्रयासमा गत बिहीबार काठमाडौंमा सर्वसाधारण उतारेर विरोध प्रदर्शन मात्रै गरेनन्, विद्यमान शासन प्रणाली र व्यवस्था नै उल्टाइदिने हाँक पनि दिए । तर देशको शासकीय सुधार र प्रणालीको पहरेदारी गर्नुपर्नेमा संसद्को सबैभन्दा ठूलो दल कांग्रेसकै सभापति शेरबहादुर देउवा भने सडकमा देखिएका पछिल्ला गतिविधिका विषयमा भने मौन छन् । उनको मौनतालाई लिएर यतिबेला कांग्रेसभित्रकै जिम्मेवार पदाधिकारीले प्रश्न उठाउन थालेका छन् । कांग्रेस नेता शेखर कोइराला यतिबेला सर्वसाधारणको आक्रोश प्रणाली र व्यवस्थाविरुद्धभन्दा पनि राजनीतिक दल र नेतृत्वका क्रियाकलाप तथा शासकीय बेथितिका विरुद्धमा भएको मान्छन् । यस्तो परिस्थितिमा पार्टीको नेतृत्व मौन बस्ने नभई समयमै गम्भीर ढंगले शासकीय सुधारमा जुट्नुपर्नेमा उनी जोड दिन्छन् । गणतन्त्रमा जनताले के पाए भन्ने प्रश्न आज हरेकको मनमा गढेको छ । अर्कोतर्फ संघीयतालाई नेताहरूले अधिकारसम्पन्न हुनै दिएनन्, जसले गर्दा संघीयताप्रति आमधारणा राम्रो बन्न सकेन, कोइरालाले कान्तिपुरसँग भने, अहिले सडकमा जति प्रश्न र आक्रोश उठेका छन्, यसलाई बेलैमा समाधान गर्नेतिर लागेनौं भने यसले अर्को रूप लिन सक्छ । सरकारको मुख्य घटक र ठूलो दलको नेतृत्वले पार्टी र अन्तरपार्टी छलफल चलाएर नागरिकलाई आशा जगाउन सक्नुपर्छ । सरकारमा कांग्रेसले अर्थ मन्त्रालयको नेतृत्व लिएको हैसियतले पनि अहिलेको आर्थिक संकट र सडकमा उठिरहेका आवाजको समाधानका लागि पार्टी नेतृत्व सक्रिय बन्नुपर्ने कोइरालाको तर्क छ । प्रसार्इंका पछाडि धेरैजसो लघु वित्त र सहकारीका ऋणीहरू छन् । बैंकहरू फस्टाउँदै जाने, देश आर्थिक संकटमा पुग्ने अवस्था कसरी आयो ? कतै बैंकर्स र व्यापारीहरू एउटै घरानाभित्रका भएका कारणले त होइन ? सर्वसाधारणलाई कृषि व्यवसाय गर्न ५ लाख रुपैयाँ नदिने बैंकले ठूला व्यापारीलाई ५ अर्ब पनि तुरुन्तै दिइहाल्ने कस्तो मौद्रिक नीति हो ?, कोइरालाले थपे, जुलुसमा धरपकड गरेर वा जुलुस नै गर्न नदिएर व्यवस्था र प्रणाली बलियो हुँदैन । सडकमा पोखिएको जनआक्रोशलाई बुझेर आम नागरिकलाई आशा जगाउने काम राजनीतिक दल र सरकारले गर्नुपर्छ । प्रसार्इंले राजतन्त्र फर्काउने, लघु वित्त र सहकारीका २० लाखसम्मको ऋण मिनाहा गर्नेदेखि विदेशमा रहेका नेपालीलाई फर्काउने आश्वासन दिएर सडकमा मान्छे उतारेका छन् । राजनीतिक दलका नेता र सरकारप्रतिको वितृष्णालाई व्यवस्था र प्रणालीका विरुद्धमा उतार्न खोज्ने प्रसाईंको गतिविधिलाई प्रमुख प्रतिपक्ष एमालेले सडकबाटै प्रतिवाद गरेको छ । एमाले अध्यक्ष केपी ओली अहिलेको परिस्थिति उत्पन्न हुनुमा सरकारलाई दोष दिन्छन् । तर यसको अर्थ लोकतन्त्र, गणतन्त्र खराब भन्ने हुन सक्दैन, शनिबार आयोजित एक कार्यक्रममा उनले भने । कांग्रेसका पदाधिकारी भने प्रसाईंका गतिविधिलाई एमाले र ओली आफैंले दिनहुँ खबरदारी गरिरहँदा कांग्रेस सभापति देउवाले भने मौनता साध्दै आएकोमा आश्चर्य मान्छन् । समस्या समाधानका लािग समयमै पहल नगर्ने हो भने यसको सबैभन्दा ठूलो क्षति कांग्रेसलाई नै पुग्ने कतिपय कांग्रेस पदाधिकारीकै बुझाइ छ । पार्टीका प्रवक्तासमेत रहेका अर्थमन्त्री प्रकाशशरण महत भने पार्टी नेतृत्व प्रसाईंका गतिविधिबाट सजग रहेको दाबी गर्छन् । सत्ता गठबन्धन र प्रमुख प्रतिपक्ष एमाले यस विषयमा एकै ठाउँमा छौं । यस्तो प्रवृत्ति सह्य हुँदैन भनेर नै सामाजिक सञ्जालमार्फत समाजलाई दिग्भ्रमित पार्ने झूटलाई नियमन गर्नेसम्मको नीति लिइएको छ, महतले भने, प्रसाईंका पछि विभिन्न मनसायका मान्छेहरूको गठजोड छ । कसैको राजा ल्याउनुपर्नेछ, कसैको ऋणको समस्या छ । यसलाई चुनौतीका रूपमा हेरेका छैनौं तर सतर्कता हुनुपर्छ भन्ने धारणा छ ।कांग्रेस महामन्त्री गगन थापा भने प्रसाईंका गतिविधिमा पूर्वराजा ज्ञानेन्द्र शाहकै मुख्य हात रहेको मान्छन् । राजतन्त्र र हिन्दु धर्म फर्काउने नाममा भएका गतिविधिप्रति राजनीतिक दलहरू सचेत हुनुपर्ने थापाको भनाइ छ । नागरिकले व्यवस्था बदल्न चाहेका छैनन् तर चेहरा, नेतृत्व र नेतृत्वको चाल बदल्न खोजेका छन् । त्यसको जिम्मा कांग्रेसले लिएर जनचाहनाअनुसार कांग्रेस अघि बढ्नु जरुरी छ, शनिबार गुल्मीमा पार्टीको दोस्रो सम्मेलनलाई सम्बोधन गर्दै थापाले भने, कांग्रेसमा पछिल्लो समय राजा नभए धर्म के हुन्छ भन्ने प्रश्न छ । राजा आएर धर्म बचाउने होइनन् । धर्म बचाउने ठेक्का राजाको होइन । मौका पाउँदाखेरि मन्दिरको मूर्ति बेच्नेहरूले तपाईं र मेरो धर्म बचाइदिन्छ ?कांग्रेसका केन्द्रीय सदस्य प्रदीप पौडेल प्रसाईंका गतिविधिमा बोल्दा आफ्नो कमीकमजोरी सार्वजनिक होला भन्ने भयले नेतृत्व मौन बसेको हुन सक्ने ठान्छन् । संविधान र प्रणालीकै विरुद्ध राजधानीमा त्यत्रो प्रदर्शन हुँदा नेतृत्वले आफ्नो असहमति जनाउनु पर्दैन ? पार्टीको धारणा ल्याउनु पर्दैन ? आफ्नो कमीकमजोरी देखिएला भन्ने डर भएर यस्तो भएको हुन सक्छ, पौडेलले भने, पृष्ठभूमि जस्तोसुकै भए पनि जनताको कुरा उठाइदिने व्यक्ति आज एकाएक हिरो बन्ने अवस्था भयो । यसको पछाडि शासकीय बेथिति मुख्य जिम्मेवार छ । राज्यले डेलिभर गर्न नसकेको आक्रोश जनतामा देखिन्छ । समाजमा उठेका प्रश्नलाई समाधान गर्नेतिर नेतृत्व अझै गम्भीर छैन । व्यक्तिगत लहड र ख्यालख्याल गर्दागर्दै मुलुकको स्थिति अन्तै जाने खतरा बढेको छ । आर्थिक अवस्थामा सुधार हुने संकेत नदेखिएका कारण पनि जनतामा आक्रोश चुलिँदै गएको पौडेलको तर्क छ । अर्थ मन्त्रालयको नेतृत्व गरेका कारणले पनि कांग्रेस नेतृत्वले अहिलेको आर्थिक संकट र वित्तीय समस्याका बारेमा सम्बोधन गर्न तत्काल छलफल चलाउनुपर्ने उनले बताए । तर अर्थमन्त्री महतले भने आर्थिक सूचांकहरू सुधारोन्मुख हुँदै गएको बताउँछन् । राजस्व संकलन, पर्यटन आगमन, रेमिट्यान्स, सेयरबजारलगायत आर्थिक सूचांकहरू सकारात्मक दिशामा अघि बढिरहेको उनले बताए । लिएको ऋण तिर्नुपर्दैन, २० लाखसम्मको मिनाहा हुन्छ भनेर सोझा जनतालाई भ्रममा पारिएको छ । ऋण लिएपछि तिर्नुपर्ने दायित्व स्वयंको हुन्छ, महतले थपे, ऋण मिनाहा गर्न सक्ने अथाह स्रोत राज्यसँग छैन । यसैलाई लिएर पूरै अर्थतन्त्र खत्तम भयो भन्ने भाष्य निर्माण गरी राजाकै पालामा ठीक थियो भनेर भ्रममा पार्ने र व्यवस्था, प्रणालीका विरुद्धमा प्रचार गर्ने काम भएको छ । राजनीतिक दल र सरकारले यस्ता भ्रम चिर्न सक्नुपर्छ । सरकारले गम्भीर भएर सुधारका काम अघि बढाउन खोजिरहेको छ । सरकारले आशयपत्र दिएर पनि झापाको बीएन्डसी अस्पताललाई चिकित्सा शिक्षा अध्ययनको अनुमति नदिएकै कारण मेडिकल व्यवसायी प्रसाईंले सामाजिक विद्रोहको बाटो रोजेको हुन सक्ने अधिकांश राजनीतिक दलका नेताहरूको बुझाइ छ । कांग्रेसका प्रचार विभाग प्रमुख मीन विश्वकर्माले सरकारले ३ सयभन्दा बढी बेड भएको अस्पताललाई चिकित्सा शिक्षा अध्ययनको अनुमति दिनेदेखि एक सय बेड भएका अस्पताललाई नर्सिङ पढाउन दिने सम्बन्धमा सरकारले नीतिगत निर्णय लिएको दाबी गरे । उनले सहकारी र लघु वित्तको ऋणमा फसेका नागरिकको लगानी डुब्न नदिन सरकार विशेष संयन्त्र बनाउने तयारीमा रहेको बताए । संविधानविपरीत सामाजिक सद्भाव, धार्मिक, विद्वेष र नागरिकमा त्रास फैलाउने कदमको पक्षमा कांग्रेस छैन । पार्टी सरकारमा भएकाले शान्ति सुरक्षा, अमनचयन कायम गर्ने कुरामा सरकार प्रभावकारी होस् भनेर पार्टी नेतृत्वले प्रधानमन्त्रीलाई सुझाव र सल्लाह दिने काम गरिरहनुभएको छ, विश्वकर्माले भने, भीडलाई अनियन्त्रित र अराजकतातिर जान नदिन संयमतापूर्वक अघि बढ्नुपर्छ भन्ने धारणा नेतृत्वमा छ । महतले पनि चिकित्सा शिक्षा र नर्सिङ अध्ययनका लागि सरकार नीतिगत सुधारमा जुटिरहेको बताए । मन्त्रिपरिषद्बाटै निर्णय भएको कुरा मलाई थाहा छैन । तर, नीतिगत समस्या हुँदा विद्यार्थीहरू बाहिर पढ्न गए । त्यसले पैसा धेरै बाहिरियो भनेर सरकारले नीतिगत विषयमा छलफल गरिरहेको हो ।"
"गैंडा मरेपछि बन्छ समिति, तर सुधार न संरक्षण","(चितवन)कात्तिक मसान्तमा चितवन राष्ट्रिय निकुञ्जको पूर्वी क्षेत्रमा तस्करहरूले खाल्डो खनेर दुई गैंडालाई पासोमा पारेर मारे । तस्करले गैंडाको खाग लगेको उक्त घटनामा सरकारले यसअघिझैं म ंसिर १ मा छानबिन समिति गठन गरेको छ । कालगतिले होस् वा तस्करले मारेका बेला होस्, सरकारले गैंडा मरेको घटनामा छानबिन समिति बनाइरहेको छ । तर समितिका प्रतिवेदन न कार्यान्वयन हुन्छन्, न त गैंडाको चोरी सिकारीमा नै कमी आएको छ । संरक्षणकर्मीका अनुसार प्रत्येक छानबिन समितिले सुझावहरू दिए पनि कार्यान्वयनमा चुक्दा गैंडा प्राकृतिक रूपमा मर्ने र खागको चोरी सिकारी हुने क्रम निरन्तर छ । पछिल्लो घटनामा राष्ट्रिय निकुञ्ज तथा वन्यजन्तु संरक्षण विभागका उपमहानिर्देशक वेदकुमार ढकालको संयोजकत्वमा छानबिन समिति बनेको छ । जसलाई १० दिनभित्र प्रतिवेदन तयार पार्ने जिम्मा दिइएको छ । संयोजक ढकाल प्रतिवेदन तयार पार्न स्थलगत अध्ययनमा छन् । सरकारले यसअघि उनै ढकालको नेतृत्वमा २०७९ साउन २ मा पनि एउटा समिति बनाएको थियो । त्यतिबेला गैंडाको प्राकृतिक मृत्युका साथै चोरी सिकारी पनि सक्रिय भएको अवस्थाबारे समिति बनाइएको थियो । त्यो बेला बनेको समितिले दिएका सुझाव र सिफारिसहरू के के हुन्, हेर्नका लागि प्रतिवेदन नै फेरि पल्टाउनुपर्ला । अहिले त हामी यही नयाँ घटनाको सत्यतथ्य बुझ्दै छौं, ढकालले भने । गत वर्ष ढकाल नेतृृत्वको समितिले अध्ययन गरी चितवनबाट फर्केको ६ महिना पुग्दा नपुग्दै माघ ६ मा चितवन निकुञ्जको पश्चिम क्षेत्रमा पर्ने नवलपरासीको मध्यबिन्दु नगरपालिका२ को नारायणी नदी किनारमा तस्करहरूले करेन्ट लगाएर दुईवटा गैंडा मारी खाग लिएर गए । करेन्ट लगाएर गैंडा मार्ने नौलो तरिका सुरु भएपछि संरक्षण क्षेत्रमा चुनौती थपिएको भन्दै सरकारले यसबारे अध्ययन गर्न माघ ११ मा निकुञ्ज विभागका तत्कालीन उपमहानिर्देशक अजय कार्कीको नेतृत्वमा अध्ययन समिति बनाएको थियो । हाल विभागको प्रवक्ता पनि रहेका कार्कीले भने, त्यो बेला घटना हुँदा पूर्वानुमान नगरेको अवस्था थियो । हामीले सुराकी संयन्त्रको प्रयोग बढाउने, समुदायलाई साथ लिएर चोरी सिकार नियन्त्रणमा लाग्ने जस्ता सुझाव दिएका थियौं । उनले तस्करहरूले नयाँ पुराना सबै खाले विधि अपनाएर सिकार गर्न तम्सने कुरा गत वर्षकै घटनाले देखाएको भन्दै चनाखो भएर निकुञ्ज कार्यालयले निगरानी राख्नुपर्ने सुझाव दिएको बताए । प्रायःजसो घटनामा खाग तस्करहरूले सिकारी परिचालन गरेर गैंडा मार्न लगाउने भन्दै उनले गत वर्षको घटनामा सिकारीले गैंडा मारेर खाग बेच्न तस्कर खोज्दै गरेको सुनाए । उनले भने, गैंडा सिकारको तौरतरिका फरक हुँदै गएको घटनाक्रमहरूले देखाएको हुँदा त्यही अनुसारको सजगता बढ्नुपर्ने हुन्छ । यो पटक सिकारीले गैंडा मार्न निकै वर्ष पहिला प्रयोग हुँदै आएको खाल्डोको पासोको सहारा लिएको देखियो । गत वर्ष जस्तै यो पटक पनि गैंडा मरेपछि मात्रै निकुञ्ज प्रशासनले चाल पायो । गत वर्ष चार महिनापछि आरोपित समातिएका थिए । यो पटक पनि मृत गैंडा मात्रै भेटिए, अरू केही फेला परेन । चोरी सिकार सक्रिय हुँदा मात्रै हैन, अन्य कारणले गैंडाको मृत्यु अस्वाभाविक रूपमा बढ्दा पनि सरकारले अध्ययन समिति बनाएको विगत छ । आर्थिक वर्ष ०७५७६ मा चोरी सिकार शून्य भए पनि कालगति र अन्य कारणले वार्षिक रूपमा हालसम्मकै सबैभन्दा धेरै ४३ गैंडा मरे । त्यो घटनापछि सरकारले निकुञ्ज विभागका तत्कालीन उपमहानिर्देशक रामचन्द्र कँडेलको नेतृत्वमा ०७६ सालको फागुनमा अध्ययन समिति बनायो । कँडेलको नेतृत्वमा त्योभन्दा अघि ०७५ माघमा पनि समिति बनेको थियो । त्यसपछि स्थानीयस्तरमा ०७७ सालको कात्तिकमा पनि चितवन निकुञ्जले विज्ञ टोली बनाएको थियो । हाल वन मन्त्रालयका सहसचिव कँडेलले भने, हाम्रो समितिले कालगतिले मरेका गैंडाको अध्ययन गर्दै त्यस्ता मृत्यु रोक्न मात्रै हैन, सम्भावित चोरी सिकारीबारे पनि सुझावहरू दिएको थियो । कँडेल नेतृत्वको समितिले बासस्थान सुधार र व्यवस्थापनका साथै सुरक्षा प्रबन्ध र चोरी सिकारीबारे विभिन्न सुझाव दिएको थियो । सुझावहरू केही कार्यान्वयनमा आएका हुन् । अरू के कति आए आएनन्, यसबारे गम्भीर समीक्षा गरौं, उनले भने । उक्त समितिले निकुञ्जको पश्चिम क्षेत्रमा गैंडाको चाप धेरै बढेको हुँदा पूर्वी क्षेत्रमा आन्तरिक स्थानान्तरण गर्न सुझाव दिएको थियो । समितिले पश्चिमी इलाकाहरू नारायणी नदीको बाढी प्रभावित क्षेत्रमा पर्ने भएकाले ठाउँठाउँमा उच्च स्थान बनाउन पनि सुझाव दिएको थियो । बाढी आए गैंडाहरू अग्लो ठाउँमा गएर बस्ने र नबग्ने भएका कारण समितिले उच्च ढिकहरू बनाउन भनेको थियो । तर निकुञ्जभित्र न अहिलेसम्म यस्ता ढिक नै बनेका छन् न आन्तरिक स्थानान्तरण नै भयो । विभागका प्रवक्ता कार्की भने केही सुझावहरू कार्यान्वयन भएको दाबी गर्छन् । तर शतप्रतिशत कार्यान्वयन हुन सकेका छैनन्, उनले भने । कार्कीले पूर्वी क्षेत्रमा गैंडा स्थानान्तरण अपरिहार्य रहेको र यसै वर्ष कार्यान्वयन हुने बताए । तर निकुञ्जकै पूर्वी क्षेत्रमा यो पटक चोरी सिकारी पनि सुरु भएको छ । गैंडा गणनाको पछिल्लो नतिजाअनुसार देशभरका राष्ट्रिय वन र निकुञ्ज आरक्षमा ७ सय ५२ गैंडा रहेकोमा चितवन निकुञ्ज र यस आसपासमा मात्रै ६ सय ९४ गैंडा छन् । आर्थिक वर्ष ०७२७३ मा चितवन निकुञ्जमा विविध कारणले जम्मा १४ गैंडा मरेका थिए । यो संख्या बढ्दै गएर ४३ सम्म पुग्यो । त्यसपछि घट्दै गए पनि गत वर्षसम्म २० भन्दा तल झरेको छैन । यो वर्ष हालसम्म कुल आठ गैंडा मरिसकेका छन् । त्यसै गरी आर्थिक वर्ष ०७२७३ देखि ०७६७७ अर्थात् पाँच वर्षसम्म चोरी सिकारीले जम्मा एउटा गैंडा मरेको निकुञ्जको तथ्यांक छ । तर आर्थिक वर्ष ०७७७८ पछि सलबलाएका चोरी सिकारीले त्यसयता साढे तीन वर्ष पुग्दा नपुग्दै ११ वटा गैंडा मरिसकेको निकुञ्जको तथ्यांक छ । राष्ट्रिय निकुञ्ज तथा वन्यजन्तु संरक्षण ऐनले गैंडा मारेमा वा यसको अंगको कारोबार या ओसारपसार गरेमा १० लाख रुपैयाँसम्म जरिवाना र १५ वर्षसम्म कैद हुने व्यवस्था गरेको छ ।"
चिसो बढेसँगै त्रिपालमा मुस्किल,"(जाजरकोट)भूकम्पबाट घर भत्किएपछि कुशे गाउँपालिका९ मोताई गाउँका ५३ वर्षीय रामसिलम गिरीको परिवार त्रिपालमा बस्दै आएको थियो । रामसिलम दमका बिरामी थिए । वडाध्यक्ष शिवराज गिरीका अनुसार चिसोले गर्दा रामसिलमको दम बढिरहेको थियो । स्वास्थ्य अवस्था कमजोर हुन थालेपछि उपचारका लागि जिल्ला अस्पताल लैजाने तयारी गरियो । तर, अस्पताल पुर्याउन नपाउँदै गत बुधबार उनको ज्यान गयो । पालमा बस्दै आएका दीर्घरोगी, शिशु, गर्भवती, सुत्केरी र ज्येष्ठ नागरिक बिरामी परिरहेका छन्, वडाध्यक्ष गिरीले भने, हामीले सामान्य कम्बल र त्रिपाल वितरण गरेका छौं । यत्तिले मात्रै भूकम्पपीडितलाई चिसोबाट बचाउन मुस्किल छ । हिमपातपछि भूकम्पपीडितको अझ बिचल्ली हुने उनले सुनाए । भेरी नगरपालिका२ स्थित पुरानो रिसाङका हुकुमबहादुर पुनकी एक महिनाकी छोरी निरुताको चिसोका कारण निमोनिया हुँदा गएको मंगलबार मृत्यु भयो । उपचारका क्रममा जिल्ला अस्पतालमा उनको मृत्यु भएको हो । भूकम्पले घर भत्किएपछि हाम्रो परिवार पालमा बस्दै आएको थियो । अत्यधिक चिसोले छोरी बिरामी भइन् । उनलाई खोकी लाग्ने, श्वासप्रश्वाससँगै पेट फुल्ने समस्या देखियो, हुकुमले भने, सञ्चो नभएपछि केही दिनपछि अस्पताल लिएर गयौं । बिहान अस्पताल पुर्याएको साँझ उनको मृत्यु भयो । अस्पतालले जिल्लामा उपचार सम्भव नभएपछि जिल्लाबाहिर रेफर गरेको थियो । उनले अहिले २ वटा कम्बल र एक त्रिपालको भरमा ७ जनाको परिवार बस्दै आएको बताए । उनका ४ वर्षका छोरा पनि छन् । छोरीलाई चिसोले लग्यो, उनले भने, छोरालाई कसरी जोगाउने भन्ने चिन्ता छ ।खलंगास्थित थाप्लेमा त्रिपालमा बसिरहेका अमरबहादुर परियारले एक महिनाको बच्चा अस्पताल भर्ना गरेका छन् । चिसोले गर्दा निमोनिया भएपछि ३ दिनदेखि अस्पताल भर्ना गरिरहेको उनले बताए । घरमा बस्न नमिल्ने भएपछि पालमा बसेका छौं । पालमा बसेपछि बच्चा बिरामी भएको हो । दिनप्रतिदिन चिसो बढिरहेको छ, उनले भने, बच्चालाई कसरी हेरविचार गर्ने भन्ने तनाव छ । उनको ४ वर्षको छोरालाई पनि वान्ता हुने समस्या थियो । अस्पताल लगेर उपचार गरेपछि अहिले सञ्चो भएको उनले बताए । थाप्लेमै पालमा बसिरहेकी माया शाहीको २ महिनाको बच्चालाई पनि चिसोले गर्दा पखाला लाग्ने समस्या देखिएको छ । उनी र उनका श्रीमान् आफ्ना ३ र देवरका २ छोराछोरीसहित पालमा बसेका छन् । देवरको भूकम्पमा परी मृत्यु भएको र उनकी एक छोरीको खुट्टा भाँचिएको छ । नेपालगन्जमा उपचार गरी केही दिनअघि मात्र उनलाई जाजरकोट ल्याइएको हो । आफूलाई पनि कम्मर दुख्ने, शरीर दुख्ने र हातखुट्टा दुख्ने समस्याले सताइरहेको उनले बताइन् । अप्रेसन गरेर बच्चा जन्माएकी हुँ, उनले भनिन्, चिसोले गर्दा ज्यानलाई गाह्रो भएको छ । पालमा शीत चुहिन्छ । ज्यान जोगाउनै मुस्किल भएको छ ।पहिल्यैबाट मुटु दुख्ने, खोकी लाग्ने समस्या झेलिरहेकी ४२ वर्षीया सीता परियारलाई चिसोले झनै मार पारेको छ । पहिल्यैबाट म बिरामी छु । पालमा बस्न थालेपछि अझै समस्या झेलिरहेकी छु, उनले भनिन्, स्वास्थ्य दिनप्रतिदिन बिग्रिरहेको छ । जाजरकोटमा भूकम्पपश्चात् चिसोले मृत्यु हुनेको संख्या १० पुगेको छ । मृत्यु हुनेमा वृद्धवृद्धा, शिशु र दीर्घरोगी बढी रहेको जाजरकोटका सहायक प्रमुख जिल्ला अधिकारी हरिश्चन्द्र शर्माले बताए । केहीलाई पहिल्यैबाट समस्या थियो, कोही उमेर बढी भएकाहरू पनि हुनुहुन्थ्यो, उनले भने, पालमा बस्दा चिसोले बढी असर गर्यो, त्यसैले मृत्यु भयो ।छेडागाडस्थित आधारभूत अस्पतालका डा प्रिय शाहीले चिसोका कारण अस्पतालमा बिरामीको संख्या बढिरहेको बताए । उनका अनुसार चिसोकै कारण दैनिक ३० जनाभन्दा बढी बालबालिका, वृद्धवृद्धा र दीर्घरोगी उपचारका लागि पुग्ने गरेका छन् । निमोनिया, दम बढ्ने, रुघाखोकीलगायतको समस्या भूकम्पपीडितमा देखिएको उनको भनाइ छ । भूकम्पले सबैभन्दा बढी क्षति पुर्याएको नलगाड नगरपालिकामा पनि दैनिक १ सय ५० जनासम्म बिरामी उपचारका लागि आउने गरेको नलगाड आधारभूत अस्पतालका डा विशाल उप्रेतीले बताए । बिरामीको चाप बढेपछि बिहानदेखि रातिसम्म उपचार गर्नुपरेको छ, उनले भने, औषधिको मौज्दात पनि सकिँदै छ, पर्याप्त उपकरण र बेड अभावमा उपचारमा समस्या भइरहेको छ ।स्वास्थ्य सेवा कार्यालय जाजरकोटकी प्रमुख डा प्रतीक्षा भारतीका अनुसार भूकम्पबाट बढी प्रभावित जाजरकोटमा बारेकोट र कुशे गाउँपालिका, नलगाड र भेरी नगरपालिकामा ५ वर्षमुनिका १० हजार ५ सय ६० बालबालिका प्रभावित छन् । यस्तै १३ सय ६० जना गर्भवती भूकम्पबाट प्रभावित भएका छन् भने ९ सय सुत्केरी छन् । अन्य पालिकाको तथ्यांक संकलनकै क्रममा छ । रुकुम पश्चिममा ५ वर्षमुनिका बालबालिका ५ हजार ५ सय ६७ जना प्रभावित भएको स्वास्थ्य सेवा कार्यालय रुकुम पश्चिमले जनाएको छ । गर्भवती १ हजार ६८ जना, सुत्केरी ७ सय ३९ जना भूकम्पका कारण प्रभावित भएको कार्यालयका सूचना अधिकारी कालीबहादुर ओलीले बताए । उनका अनुसार जिल्लाभर ३ हजार ७ सय ८१ जना ज्येष्ठ नागरिक भूकम्पबाट प्रभावित छन् । ५ सय ९६ दीर्घरोगी र ५ सय १६अपांगता भएका पनि समस्यामा देखिएको उनले बताए । भूकम्पमा परी जाजरकोट र रुकुम पश्चिममा डेढ सय बढीको मृत्यु भएको थियो ।"
अरिजितको घण्टौंको प्रस्तुतिमा झुमे दर्शक,"काठमाडौं (कास) पियानोमा आशिकी फिल्मको धुनलाई बजाएसँगै दर्शकले गुनगुनाए, तुम हि हो, अनि सुरु भयो अरिजित सिंह लाइभ इन नेपाल । भारतका लोकप्रिय गायक अरिजित सिंहले यही गीत गाएसँगै हायत रिजेन्सीको चौरमा उपस्थित दर्शक झुम्न थाले । यो मेरो पहिलो नेपाल भ्रमण हो । यहाँ उपस्थित सबैलाई धन्यवाद, अरिजितले दर्शकलाई सम्बोधन गर्दै प्रस्तुति दिन थाले । त्यसपछि केसरिया तेरा, जो तुम ना हो बेखयाली, प्यार झुठा था तो, केहेते हे खुदा ने इस, अगर तुम साथ हो, ए दिल हे मुस्किल, तेरा प्यार मे, घुंगरु टुट गए लगायतका चर्चित गीत गाए । अरिजितले गीत गाउँदै गर्दा बीचबीचमा दर्शकदीर्घामा भएकाहरूलाई अटोग्राफ दिन पनि समय निकाले । अटोग्राफ लिनेको लर्को बढेसँगै जनरल क्षेत्रका दर्शकलाई इंगित गर्दै अरिजितले भने, एकै क्षण पर्खनुस् म सबैलाई पक्का अटोग्राफ दिन्छु । तर त्यहाँका दर्शक मेरो गीत सुन्न आएका छन् । म उहाँहरूका लागि पहिला गाउन चाहन्छु ।त्यसपछि फेरि चर्चित गीतहरूको प्रस्तुतिलाई निरन्तरता दिए । दुई घण्टाको प्रस्तुतिपछि उनले दर्शकले स्टेजसम्म पुर्याएका लुगामा फेरि अटोग्राफ दिन थाले । लुगाको थुप्रो बढ्दै जाँदा ठट्यौली शैलीमा भने, लागिरहेको छ, यो कुनै कपडा पसल हो । प्रस्तुतिकै बीच अरिजितले नेपाली गीत गाउँदै दर्शकलाई चकित पारे । आऊ न आऊ, यो मनलाई बोलको नेपाली शब्दलाई गाइरहँदा उनी भन्दै थिए, मलाई थाहा छ मेरो शब्द उच्चारण मिलिरहेको छैन । उक्त गीत चर्चामा नरहे पनि आफूलाई गीतको मेलोडीले तानेको समेत उनले बताए । करिब ४ घण्टाको प्रस्तुतिपछि अब घर जाने समय भयो भन्दै अरिजितले फेरि गाए, अच्छा चलता हुँ, दुवाओमे याद रखना । गराज इन्टरटेन्टमेन्ट र एमएन प्रोडक्सनको संयुक्त आयोजनामा भएको कार्यक्रममा उपस्थित दर्शकले हायत रिजेन्सीको चौर भरिएको थियो ।"
सापकोटाको अडिएका पाइला,"काठमाडौं (कास) राजनीतिक विश्लेषक तथा लेखक विष्णु सापकोटाले अडिएका पाइला उपन्यास सार्वजनिक गरेका छन् । उपन्यासमा विश्वविद्यालयका विद्यार्थीहरूको प्रेमकथालाई सूक्ष्म रूपमा बुनिएको छ । उपन्यासमा अनसूया, अस्तित्व र बन्दना गरी तीन मुख्य पात्र छन् । अनसूया र अस्तित्वको प्रेम सम्बन्धमा उत्कर्षमा पुगेका बेला थाहै नपाई सामाजिक रूपमा टाढा हुन्छन् । यसैबीचमा बन्दनाको प्रवेश हुन्छ । प्रमुख जिल्ला अधिकारी रहेका उनका बुबा माओवादी द्वन्द्वकालमा मारिएका हुन्छन् । अनसूया र अस्तित्वको समस्या बुझ्दाबुझ्दै बन्दना स्वयं उनीहरूको जटिलताको अंश बन्न पुग्छिन् । क्याम्पस पढ्दै गरेको वा पढेर भर्खरै सकेका युवाहरूमा देखिने दोधारेपनालाई उपन्यासमा प्रस्तुत गरिएको सापकोटाले बताए । यस विषयमा लेख्नैपर्ने आवश्यकताको महसुस गरेर उपन्यास ल्याएको उनको भनाइ छ । उपन्यास फाइन प्रिन्टले प्रकाशन गरेको हो ।"
आफैंले हुर्काएको प्रवृत्ति एमालेमाओवादीलाई भारी,"(काठमाडौं)सरकारको नेतृत्व गरिरहेको माओवादी र प्रमुख प्रतिपक्ष एमालेलाई उनैले हुर्काएका दुर्गा प्रसाईं काँडा बनेर च्वास्सच्वास्स घोचिरहेका छन् । एमालेमाओवादीको काखमा हुर्किएका प्रसाईंले संघीयता, गणतन्त्र र धर्मनिरपेक्षता उल्ट्याउने भन्दै राजधानी केन्द्रित गतिविधि तीव्र पारेका छन् । उनले पुराना दलविरुद्ध खुलेआम मोर्चाबन्दीसमेत गरेका छन् । अराजनीतिक भाषाशैलीमार्फत एमाले र माओवादीको अस्तित्वमाथि बोल्ने आँट जुटाइदिने श्रेय एमाले र माओवादीका शीर्ष नेतालाई नै जान्छ । शान्ति प्रक्रियापछि माओवादी अध्यक्ष पुष्पकमल दाहालको छहारी पाएका प्रसाईंले २०७४ को निर्वाचनपछि एमाले अध्यक्ष केपी शर्मा ओलीको आडभरोसा पाए । एमालेमाओवादी एकीकरण भई नेकपा बनेपछि उनी दुई नेताका साझा भए । राजनीतिक विश्लेषक झलक सुवेदी कम्युनिस्ट पार्टीमा विचारधारा कमजोर भएपछि स्वार्थी व्यक्तिको प्रवेश हुने बताउँछन् । पार्टीहरूमा विचारधारा सकिएपछि कसको के लाग्छ ? उनले भने, कम्युनिस्ट पार्टीमा विचार सकिएपछि स्वार्थी समूह प्रवेश गर्छन्, स्वार्थ पूरा नभएपछि बाहिएर चर्को आलोचक बन्छन् । दुर्गा प्रसाईं यस्तै उदाहरण हुन् । माओवादी नेताहरूले प्रसाईंलाई आफैंले रोपेको काँडा भन्न थालेका छन् । प्रसाईंको सार्वजनिक रूपमा टिप्पणी गर्न नचाहने एक माओवादी नेताले भने, आफैंले रोपेको काँडाले च्वास्सच्वास्स घोचिरहेको छ । माओवादी नेता लेखनाथ न्यौपानेले कम्युनिस्ट पार्टी मूल्य, मान्यता र विधिमा नचल्दा प्रसाईं प्रवृत्तिले प्रश्रय पाउने बताए । कम्युनिस्टमा गैरवामपन्थी मान्छेलाई प्रवेश गराउने सीमाहीन अवस्था छ, उनले भने, एमाले र माओवादीमा प्रसाईं प्रवेश मूल्यहीनताको उदाहरण थियो ।प्रसाईंको गतिविधिप्रति लक्षित गर्दै एमाले महासचिव शंकर पोखरेलले अराजकताको विरोध गर्दा एमाले कमजोर नहुने टिप्पणी गरेका छन् । युवा र विद्यार्थीहरूले बढ्दो अराजकताको विरोध गर्दा एमाले कमजोर हुँदैन, उनले सामाजिक सञ्जालमा भनेका छन्, जातीय र धार्मिक अतिवादको विरोध गर्दा एमाले कमजोर हुँदैन । दलाल नोकरशाहहरूको विरोध गर्दा एमाले कमजोर हुँदैन । असोजमा एमाले निकट युवा संघका कार्यकर्ताले प्रसाईंलाई काठमाडौंमा मोसो दलेपछि उनी एमालेप्रति आक्रोशित मात्र बनेनन्, एमाले नेता महेश बस्नेतसँग भिड्न अघि सरे । झापाको अर्जुनधारामा असोज २७ मा भएको युवा संघको कार्यक्रममा बस्नेत समर्थकका गाडीमाथि उनका समर्थकले तोडफोड गरे ।एमाले र माओवादीले ०७४ को चुनावमा गठबन्धन गरेपछि प्रसाईं दाहाल र ओलीनिकट बन्न पुगे । ०७४ फागुन ६ मा दुई नेतालाई आफ्नै निवासमा मार्सी चामलको भात खुवाएपछि प्रसाईं चर्चामा आएका हुन् । यतिसम्म कि उनले आफूले एमाले र माओवादी एकता गराउन भूमिका खेलेको समेत दाबी गर्न भ्याए । दुई नेतालाई मार्सीको खाना खुवाउनुअघि उनी झापा बिर्तामोडमा रहेको मेडिकल कलेजको सम्बन्धनका लागि नेताको दैलोदैलो पुग्ने गरेका थिए । माओवादीको साधारण सदस्य भए पनि प्रसाईंले पार्टी हेडक्वार्टरमा सिधा पहुँच बनाउन सफल भए । मेडिकल कलेजलाई सम्बन्धन नपाएपछि दाहालमाथि उनले टिप्पणी गर्न सुरु गरे । दाहाल परिवारका लागि आर्थिक सहयोग गरेको प्रसाईंले खुला रूपमा बताउँदै आएका छन् । दाहाल झापा जाँदा अधिकांश समय प्रसाईंको व्यवस्थापनमा बस्थे । ओली र दाहालबीच संघर्ष चर्किएपछि प्रसाईंले दाहालको चर्को आलोचना गर्न थाले, जसका कारण उनी ओली निकट हुन पुगे । ओलीको ४० महिने प्रधानमन्त्रीकालमा उनले मेडिकल कलेजको सम्बन्धन लिने कसरत गरे तर सफल भएनन् । ०७७ फागुनमा सर्वोच्च अदालतको फैसलापछि उनी एमालेमै रहे । एमाले अध्यक्ष ओलीसँग उनले हजुरबा साइनो गाँसे । एमालेको ०७८ असोजमा ललितपुर गोदावरीमा भएको विधान महाधिवेशनमा साधारण सदस्य नभई उनी प्रतिनिधि बनेर हलमा पसेपछि चर्चामा आए । विधान महाधिवेशन सकिएपछि झापामा औपचारिक कार्यक्रम गरी एमाले प्रवेश गरे । ०७८ मंसिरमा चितवनको सौराहामा भएको दसौं महाधिवेशनमा केन्द्रीय सदस्य हुने दौडमा लागे । उनले एमालेको क्रान्तिकारी नेताका रूपमा दाबी गर्न सहयोगी परिचालन गरी जयजयकार गराएका थिए । महाधिवेशनको हलबाटै उनी केन्द्रीय सदस्य बन्न चाहे पनि सूचीमा परेनन् । मंसिर अन्तिम साता केन्द्रीय सदस्यमा मनोनीत प्रसाईंले अध्यक्ष ओलीकै चाहनामा उद्योग, वाणिज्य तथा आपूर्ति विभाग उपप्रमुखसमेतको जिम्मेवारी पाए । सशस्त्र युद्धको उत्तरार्धमा प्रसाईं माओवादीका लागि आवश्यक बन्दोबस्तीको सामान सप्लाई गर्ने एक सदस्य थिए । त्यसबेला प्रसाईंको परिवारमा सम्पत्ति विवाद भएका कारण उनी आफैं माओवादीनिकट भएको झापा माओवादीको भनाइ छ । युद्धको बलमा आफन्तलाई तह लगाउने उद्देश्यले उनी माओवादी भएका थिए । माओवादी शान्ति प्रक्रियामा आइसकेपछि उनी वाईसीएल कार्यकर्ता बने । वाईसीएल कार्यकर्ताले भाटे कारबाही गरी ससुराली पक्षको सम्पत्ति साला र श्रीमतीको नाममा ल्याउन सफल भएको झापाका एक माओवादी नेताको भनाइ छ । संविधानसभापछि माओवादीको नेतृत्वमा सरकार बनेपछि वाईसीएल कार्यकर्ताको मुद्दा फिर्ता लिइएको थियो, ती नेताले भने । माओवादी सत्तामा आएपछि प्रसाईं हेडक्वाटर निकट हुन थाले । अध्यक्ष पुष्पकमल दाहालका निजी सचिवालयका सदस्यसँग हिमचिम बढाउँदै लगे । शक्तिका पुजारी प्रसाईं झापामा टन्न सम्पत्ति भए पनि सर्वहारा भनेर परिचय दिन्थे । माओवादी हेडक्वाटरलाई आवश्यक गाडी र उपहार पुर्याउन थालेपछि उनी झन् पुलपुलिए । झापाका माओवादी नेताको विरोधका कारण उनी माओवादीको माथिल्लो समितिमा उक्लिन त सकेनन् तर सत्ता र शक्तिको पूजा गर्न छाडेनन् । अध्यक्ष दाहाललाई भेट्न उनलाई सचिवालयका सदस्यको अनुमति लिनु नपर्ने अवस्था बन्यो । पूर्वी नेपालतिर दाहाल जाँदा खानेबस्ने व्यवस्थापनको काम उनैले गर्थे । झापाका एक माओवादी नेताका अनुसार उनको कार्यशैली मन नपरे पनि दाहाल निकट भएकाले विरोध जनाउन सक्ने अवस्था थिएन । सियो बनेर छिरेका दुर्गा फाली बनेर निस्किए, झापाका एक माओवादी नेताले भने । सर्वोच्चले एमाले र माओवादी अलग गरिदिएपछि माओवादी वरिष्ठ उपाध्यक्ष नारायणकाजी श्रेष्ठ र तत्कालीन शिक्षामन्त्री एवं उपमहासचिव गिरिराज पोख्रेलका कारण मेडिकल कलेजले सम्बन्धन नपाएको भन्दै उनले मोटो रकम मागेको आरोपसमेत लगाए । हाल उनी प्रधानमन्त्री दाहाल र एमाले अध्यक्ष ओलीले देश बर्बाद गरेको भन्दै राजतन्त्र, हिन्दु राष्ट्र ब्युँताउने अभियानमा लागेका छन् ।"
रिजालका कानुन व्यवसायीको तर्क मानव तस्करलाई असहयोग गर्दा फसाइयो,"(ललितपुर)पाटन उच्च अदालतमा जारी नक्कली भुटानी शरणार्थी मुद्दाको बहसमा शुक्रबार भुटानी शरणार्थी नेता टेकनाथ रिजालको पक्षका कानुन व्यवसायीले मानव तस्करीमा असहयोग गरेका कारण रिजाललाई फसाइएको तर्क गरेका छन् । नक्कली शरणार्थीका नाममा भइरहेको मानव तस्करी तहको किर्तेबारे अवगत गराउने नेतालाई नै असहयोगी व्यवहार गरिएको उनका कानुन व्यवसायीको भनाइ थियो । भुटानी शरणार्थी बनाएर अमेरिका लाने भन्दै करोडौं असुली शीर्षकमा २०७९ जेठ ३१ मा कान्तिपुरमा प्रकाशित समाचारमा रिजालले दिएको सूचना र प्रमाण पनि बहसको विषय बन्यो । रिजालले गैरशरणार्थीलाई भुटानी शरणार्थी बनाएर अमेरिका लगिने भन्दै करोडौं असुल्ने क्रम जारी रहेको र यस्तो मानव तस्करीबारे तत्कालीन राजनीतिक उच्च पदस्थ सबैलाई लिखित र मौखिक जानकारी दिएकोबारे कान्तिपुरलाई बताएका थिए । गत जेठ ४ मा पक्राउ परेका नेता रिजाल ६ महिनादेखि पुर्पक्ष थुनामा छन् । इजलासमा रिजाललाई नेपाल सरकारले दिँदै आएको भत्ता र अन्य सुविधाको विषयले पनि प्रवेश पायो । रिजालले जीविकोपार्जनका लागि सरकारका तर्फबाट मासिक १ लाख रुपैयाँ र एउटा गाडी तथा सुरक्षा निकायकै चालक पाउने गरेका छन् । भुटानमा लोकतन्त्र र मानवअधिकारका पक्षधर भएर १० वर्ष जेल सजाय बेहोरेपछि २०६० सालमा (पछिल्लो पटक) नेपाल छिरेका उनलाई तत्कालीन कांग्रेस नेता गिरिजाप्रसाद कोइरालाको प्रस्तावमा सर्वदलीय सहमतिमा यो सुविधा २०६५ यता दिइएको थियो । नक्कली शरणार्थी बनाएर अमेरिका उडाउने भन्दै गिरोह चलाउनेका नाइके केशव दुलाल, सानु भण्डारीसहितका प्रतिवादीले तत्कालीन गृह सचिव टेकनारायण पाण्डे र अरू निकायमा पुगेरसमेत रिजालको त्यही सेवासुविधा खोस्नका लागि पहल गरेका थिए । तर पार नलागेरै यो गिरोहले आफ्नो साझेदार बनाएको अधिवक्ता सुवालको जिकिर थियो । यही सरोकारमा जोडिएर सम्पत्ति शुद्धीकरण विभागले दुई महिनाअघि नेता रिजालमाथि छानबिन गर्दा उनको खाताको हिसाबमा त्यही पुरानो राज्य सुविधाको विवरण मात्रै फेला परेको थियो । अधिवक्ता सुवाललाई न्यायाधीश पाण्डेले जिज्ञासा राखिहाले, टेकनाथजीले मानवअधिकारका नाममा केही परिचयपत्रमा हस्ताक्षर गरिदिएको आरोप पनि छ नि ? हो श्रीमान्, भुटान ह्युमन राइट्स अर्गनाइजेसन नाममा रिजालको आफ्नै अनौपचारिक र दर्ताविहीन संस्था छँदै थियो । भुटानमा मानवअधिकारका पक्षमा उभिने र समर्थन गर्ने जोकोही यसमा सदस्य बन्न सक्थे नै । त्यसमाथि भुटानी शरणार्थी समस्या समाधानमा बनेको बालकृष्ण पन्थी कार्यदलमा म भुटानी शरणार्थी हुँ भनेर निवेदन दिनेको निवेदनप्रमाण आधारमै नेता रिजालले परिचयपत्रमा हस्ताक्षर गरेको देखिन्छ । यत्रो गिरोह सञ्चालन र करोडौंको चलखेल भइरहेका बेला यसरी मानवअधिकारको पक्षधर भएर त्यही आधारमा परिचयपत्रमा हस्ताक्षर गरेकै आधारमा यो गिरोहमै संलग्न छ भनिनु के मनासिब हो र श्रीमान् ? सुवालले जवाफमा भने । रिजालले २०७६ जेठमा झापामोरङका शिविरका ६ हजारभन्दा बढी शरणार्थीको गाँसबासकपासको समस्या सम्बोधन गर्न तत्कालीन गृहमन्त्रीसहितको ध्यानाकर्षण गराएपछि पन्थी कार्यदल बनेको सन्दर्भ पनि अधिवक्ता सुवालले उठाए । नक्कली शरणार्थी बनाएर पैसा उठाउने काम भइरहेको छ र, यो काममा आफूले साथ सहयोग दिन नसक्ने भन्दै आपत्ति जनाएपछि यो गिरोहका भागीदार प्रेमराज पन्थी (कास्की) र रामशरण केसी (हाल प्रतिवादी) का विरुद्धमा रिजालले २०७९ साउन २१ मा गौशाला प्रहरीमा उजुरी दिएका थिए, तर यसबारे कहींकतै छानबिन गरिएन, सुवालले इजलासमा भने, शरणार्थी शिविरभित्रैबाट पनि गिरोहले लाखौं रुपैयाँ उठाइएको र त्यही कारण रिजाललाई साक्षीसाझेदार राख्न चाहनेको गिरोहले उनकै विरुद्ध प्रमाण जुटाउन नसक्ने हचुवा उजुरी दिएको हो । अधिवक्ता सुवालले पन्थी प्रतिवेदन स्वयम्कै आधिकारिकता नपहिल्याई र फेला परेका ४ प्रतिवेदनमध्ये कुन सक्कलीनक्कली प्रमाणित नभईकन दोषी करार गर्ने काम भइरहेको समेत अनुसन्धानकर्तालाई आरोप लगाए । रिजालअघि अर्का प्रतिवादी सन्दीप रायमाझीका पक्षमा अवतार न्यौपाने, वरिष्ठ अधिवक्ता ईश्वरी भट्टराई र बाबुराम दाहालले बहस गरेका थिए । पूर्वउपप्रधानमन्त्री एवं सांसद टोपबहादुर रायमाझीका छोरासमेत रहेका सन्दीपले नक्कली शरणार्थी गिरोहका नाइके सानु भण्डारीसँग मिलेर एउटै कम्पनी (लियोन ट्रेडर्स) मा गरेको व्यापारिक कारबाहीबारे न्यायाधीशले जिज्ञासा राखेका थिए । साझा कम्पनीमा लगानी गर्दैमा त्यो गिरोहको रकम हुन नसक्ने जिकिर कानुन व्यवसायीको थियो ।शरणार्थी मुद्दामा गिरोहका नाइके केशव दुलाल, टंक गुरुङ, तत्कालीन गृहमन्त्री बालकृष्ण खाँडसहितका पक्षमा कानुन व्यवसायीले आइतबार बहस गर्नेछन् ।"
'डिपफेक' र सञ्जालको सास्ती,ट्वीटरः
इजरायलहमास युद्धविरामले जगाएको आशा,"इजरायल र हमासबीच अक्टोबर ७ (असोज २०) देखि जारी युद्ध हजारौं मानिसको हताहती र लाखौंको विस्थापनपछि शुक्रबारबाट थामिएको छ । युद्धले क्षतिग्रस्त गाजाको उत्तरी क्षेत्रमा मानवीय सहायताका सामग्री पुग्न थालेका छन् । इजरायली जेलमा रहेका प्यालेस्टाइनी र हमासको नियन्त्रणमा रहेका इजरायल तथा अन्य मुलुकका नागरिक रिहा हुन थालेका छन् । यो युद्धविराम केही दिनका लागि मात्र भनिए पनि कैयौं नागरिकमा जीवनको आशा सञ्चार भएको छ । त्यस्तो सञ्चार नेपालसम्म पनि आइपुगेको छ । असोज २० देखि हमासको नियन्त्रणमा रहेका नेपाली विद्यार्थी विपिन जोशी यही मेसोमा छुटेर घर आइपुग्लान् कि भन्ने आशा बढेको छ । युद्धविरामका बेला इजरायलले आफ्नो जेलमा रहेका १ सय ५० प्यालेस्टाइनी र हमासले गत अक्टोबार ७ मा बन्धक बनाइएका ५० जनालाई छाड्ने सहमति छ । युद्धविरामको पहिलो दिन शुक्रबार इजरायलको जेलबाट ३९ प्यालेस्टाइनी रिहा भएका छन् । उता, हमासले १३ इजरायलीका साथै १० थाई र एक फिलिपिनीलाई मुक्त गरेको छ । यद्यपी, थाई र फिलिपिनीको रिहाइ भने इजरायलहमास सहमतिले नभई छुट्टै पहलबाट सम्भव भएको हो । आफ्ना नागरिक हमासको नियन्त्रणमा परेदेखि नै रिहाइका लागि थाइल्यान्ड र फिलिपिन्सका सरकारले कूटनीतिक पहल तीव्र बनाएका थिए । थाई अधिकारीले एक महिनाअघि तेहरान (इरान) पुगेर हमास प्रतिनिधिलाई भेटेको र उपयुक्त समयमा रिहा गर्ने आश्वासन पाएको सञ्चारमाध्यमहरूले उल्लेख गरेका थिए । आफ्ना १० नागरिक छुटेपछि थाइल्यान्डका विदेशमन्त्रीले एक्स (ट्विटर) मा कतार, इजरायल, इजिप्ट, इरान, मलेसिया र अन्तर्राष्ट्रिय रेडक्रस समितिप्रति कृतज्ञता व्यक्त गर्नुले पनि बहुपक्षिय कूटनीतिक पहलको परिणामस्वरूप सम्भव भएको देखिन्छ । आफ्ना नागरिक छुटेपछि फिलिफिन्सका राष्ट्रपतिले पनि एक्समार्फत नै कतारको सहयोगप्रति आभार व्यक्त गरेका छन् । थाइल्यान्ड र फिलिपिन्सको कूटनीतिक पहल सफल भएकाले नेपालको पहल पनि थप गम्भीर हुनुपर्ने देखिएको छ । किनकि नेपाली विद्यार्थी विपिन हमासको बन्धनमा छन् । इजरायलको दक्षिणी क्षेत्रमा अक्टोबर ७ मा हमासले गरेको हमलामा १० नेपाली विद्यार्थीको ज्यान गएको थियो । त्यति बेलै विपिनलाई हमासले बन्धक बनाएको हो । सुदूरपश्चिम विश्वविद्यालयका कृषिसम्बन्धी विषयका विद्यार्थी उनीहरू सिक्दै कमाउने कार्यक्रमअन्तर्गत भदौ अन्तिम साता मात्र इजरायल पुगेका थिए । विपिन अहिले कहाँ र कुन अवस्थामा छन् भन्नेबारे केही खुलेको छैन । युद्ध थामिएका बेला विपिनको रिहाइका लागि नेपाल सरकारले सम्भव सबै प्रयास गर्नुपर्छ । इजरायलहमासबीच युद्धविराम गराउन कतारलगायतका मुलुकको मध्यस्थताले सम्भव भएको हो । नेपालको बलियो श्रम कूटनीति रहेको कतार सरकारलाई विशेष आग्रह गर्न सक्दा विपिन छिटै छुट्न सक्छन् । इजरायलसँगको सहमतिअनुसार हमासले सोमबारसम्ममा नियन्त्रणमुक्त गर्ने भनिएकाको संख्या ५० मात्रै हो । अक्टोबर ७ मा हमासले एक सय १८ इजरायली र एक सय २२ विदेशी नागरिक गरी दुई सय ४० जनालाई बन्धक बनाएको थियो । हमासले थप बन्धक छाडे युद्धविराम लम्ब्याउने संकेत इजरायलले गरेकाले विपिन रिहाइका लागि नेपाल सरकारले कूटनीतिक सक्रियता अघि बढाइहाले सफल हुन सक्छ । अहिले कुनै पक्षको हार वा जितका कारण युद्धविराम भएको होइन । मानवीय मूल्यका आधारमा युद्धविराम गरिएकोगराइएको हो । तर चार दिन मात्र भए पनि युद्धविराम सम्भव हुनुले दीर्घकालीन युद्धविराम पनि सम्भव छ भन्ने संकेत गर्छ । यद्यपि, इजरायलले युद्ध अन्त्य भइनसकेको प्रतिक्रिया दिइरहेको छ । तर ज्यान हमास लडाकुको मात्र गएको छैन, ज्यान गुमाउनेमा धेरै महिला, बालबालिका, वृद्धवृद्धालगायत युद्धमा सामेल नै नभएका निहत्था नागरिक छन् । पछिल्लो युद्धमा करिब १६ हजारको मृत्यु भएको भनिएको छ । घाइतेको संख्या ३८ हजारभन्दा बढी छ । यो युद्ध इजरायल र गाजामा सीमित भएन । प्यालेस्टाइनी भूमि वेस्ट बेङ्कमा पनि मानवीय क्षति भएको छ । लेबनानमा रहेको हिजबुल्लाह र इजरायली सेनाबीच पनि गोलाबारी चल्यो । विद्यालय, अस्पताल, धार्मिक स्थलसमेत ध्वस्त भए । युद्ध सुरु भएयता गाजाको उत्तरी क्षेत्रबाट करिब १५ लाख विस्थापित भएका छन् । नाकामा गरिएको कडाइका कारण उनीहरूले अर्को मुलुकको शरण लिन पनि पाएका छैनन् । मानवीय सहायता सामग्रीको आपूर्तिमा समेत गरिएको कडाइले विस्थापितको जनजीवन कष्टप्रद छ । आवासीय भवनहरू क्षतिग्रस्त भएकाले पुनःस्थापना हुनै वर्षौं लाग्ने देखिन्छ । ७५ वर्षअघि स्वतन्त्र मुलुकका रूपमा इजरायल स्थापित भएदेखि नै प्यालेस्टाइनसँग संघर्ष चल्दै आएको छ । त्यस क्रममा धेरै पटक युद्ध भइसकेका छन्, त्यसैको अर्को शृंखला हो अहिलेको युद्ध । युद्धलाई फेरि निरन्तरता दिनु भनेको थप मानवीय र भौतिक क्षति निम्त्याउनु हो । अहिलेको समयमा कुनै पनि मुद्दा युद्धबाट वारपार हुन सक्दैन । त्यसैले यस युद्धविरामलाई निरन्तरता दिँदै दुवै पक्षले थप वार्तासंवादबाट दीर्घकालीन समाधान खोज्नुपर्छ । यसका लागि अहिले मध्यस्थता गरिरहेका कतार, इजिप्टलगायत मुलुक र संयुक्त राष्ट्रसंघ, अन्तर्राष्ट्रिय रेडक्रस समिति लगायत निकायले दबाब र सहजीकरण गर्न जरुरी छ । यसमा इजरायललाई प्रत्यक्ष साथ दिइरहेका अमेरिका, बेलायत, फ्रान्सलगायतका पश्चिमा मुलुक र हमासको साथमा देखिएका इरानलगायत मुलुकको भूमिका महत्त्वपूर्ण रहन सक्छ ।"
महेश बस्नेत र दुर्गा प्रसाईंलाई खुला पत्र,"कृष्णप्रसाद शर्मा, नयाँबानेश्वर, काठमाडौं"
कर्णालीलाई पाखा,"कर्णाली प्रदेशमा पाँचवटा हिमाली जिल्ला हुम्ला, जुम्ला, मुगु, कालिकोट र डोल्पाले प्रदेशको मात्र नभएर मुलुककै गरिमा बढाइरहेका छन् । तल्लो भेगमा अवस्थित रुकुम, सल्यानलगायत जिल्लामा कृषि र पशुपालनमा विशिष्ट पहिचान बढाएको भए पनि सरकारी उदासीनताका कारण केही वर्षदेखि ती पेसा क्षीण बन्दै गएका छन् । राजनीतिको विषय उठाउने हो भने रुकुम र अहिले लुम्बिनीस्थित रोल्पाबाट माओवादीको उदय भएको, त्यहाँका जनताको साथ पाएको हुनाले १० वर्षे सशस्त्र द्वन्द्व सफल भएको यथार्थ कसैबाट लुकेको छैन । तर जनतालाई भर्याङ बनाएर सत्तामा त्यहाँका नेताले जनताको घोर उपेक्षा गरिरहेका छन् । कर्णाली त्यस्तो प्रदेश हो, जहाँका हिमाली जिल्लाको जस्तो विशेषता अरू प्रदेशमा छैन । तर तीन तहका सरकारले वास्ता नगरेका कारण जनताको दैनिकी अत्यन्त कष्टकर बनिरहेको छ । अहिले मुगु, कालिकोट र हुम्ला जिल्लाको गरिबी उच्च देखिन्छ भने त्यसपछिको गरिबी जाजरकोटमा छ । गरिबीले थिचिएका जाजरकोट र रुकुम पश्चिमका भूकम्पपीडितले चिसोका कारण प्रत्येक दिनजसो ज्यान गुमाइरहँदा सरकारले खासै चासो लिएको पाइँदैन, राहतको राम्रो व्यवस्था गरेको देखिँदैन । उता रारा, फोक्सुन्डो ताल, कर्णाली, भेरी नदीलगायत अनगिन्ती मनोरम दृश्यको सदुपयोग गर्दै पर्यटन व्यवसाय प्रवर्द्धन गर्ने सोच पनि सरकारमा छैन । सुर्खेतको सहरी क्षेत्रमा बसोबास गर्नेबाहेक अरूले भारतमा मजदुरी गरेर परिवारको प्राण धानेका छन् । स्वार्थी संस्कारले घेरिएका नेता, सत्ताधारी जनताको दुःखकष्ट बुझेर कर्णालीको समृद्धिमा अग्रसर देखिएलान् भन्ने विश्वास कसैमा छैन । भुवनेश्वर शर्मा, चन्द्रागिरि२, काठमाडौं"
शान्तिपूर्ण माग राख्ने अधिकार सबैलाई,"पञ्चायतकालमा राजाको विरोधमा, पञ्चको विरोधमा बोल्नलेख्न पाइँदैन थियो । विरोधमा लेख्यो, बोल्यो भने प्रहरीले धरपकड गरेर जेलनेल हाल्थ्यो । अहिले गणतन्त्र नेपालमा नेताको विरोधमा बोल्न पाइँदैन । नेताले जे गर्दा पनि चुप लागेर बस्नुपर्छ भनेपछि हिजो र आजमा फरकचाहिँ के भयो ? जनताको आवाज बन्द गर्न सरकार लाग्छ, त्यसको समर्थन दलका नेताहरूले गर्छन् । मेडिकल व्यवसायी दुर्गा प्रसाईंसँग किन डराएका छन् नेताहरू ? नेताहरूले जे गर्दा पनि चुप लाग्नुपर्ने हो ? हिजो एमाले, कांग्रेस र माओवादी केन्द्रका लागि दुर्गा प्रसाईं ठीक थिए आज किन गलत भए ? हिजो उनीहरूको मान्छे हुँदा ठीक, आज स्वतन्त्र रूपमा उभिँदा चाहिँ गलत ? उनको गलत कार्यप्रति नजर लगाउन सकिन्छ, त्यसो भन्दैमा उनलाई घरमै नजरबन्द राख्न मिल्छ ? शुक्रबार प्रहरीले प्रसाईंलाई घरमै नजरबन्द राखेको छ भने उनका समर्थकलाई प्रहरी धरपकड गरेको छ । यस्तो गलत कार्य तत्काल बन्द गर्नुपर्यो । प्रसाईंको कार्यक्रममा सहभागी हुन आएका महिलालाई एमाले समर्थक युवा संघका कार्यकर्ताले रातको समयमा गएर धम्काउने तर्साउने काम गरेको भन्ने समाचार आएको छ । यस्तो हरकत लोकतन्त्रमा सुहाउँदैन । यस्तो गलत कार्य रोक्नुपर्छ । जनता नेताप्रति निराश छन् । जनचाहनाविपरीत दलहरू हिँडेकाले जनताले प्रसाईं जस्तो व्यक्तिलाई समर्थन गरेका हुन् । यसप्रति दलहरूको ध्यान किन जाँदैन ? जनताले नेतालाई विश्वास नगरेका होइनन् तर नेताले नै जनतालाई धोका दिँदै हिँडे । शान्तिपूर्ण माग राख्न सबैको अधिकार छ, अधिकारको उपभोग गर्न सबैले पाउनुपर्छ । पुरुषोत्तम घिमिरे, जोरपाटी, काठमाडौं"
'सामाजिक सञ्जालमा हुने गालीबेइज्जतीलाई सरकारीवादी मुद्दा बनाउन सकिन्छ',"वाक् स्वतन्त्रता निरपेक्ष हुन्न र राज्यले व्यक्तिको अभिव्यक्ति स्वतन्त्रतामा लगाम लगाउन मिल्दैन भन्नुभयो । तर, प्रविधिको सहयोगमा अचेल एउटाको शरीरमा अर्कैको टाउको जोडिदिने, भिडियो डिप फेक गर्ने, अडियो डक्टर्ड गरिदिने जस्ता गतिविधिमार्फत एउटा नागरिकले अर्को नागरिकको मानमर्दन गरेको पनि देखिन्छ । यस्तोमा चाहिँ राज्यको भूमिका के हुनुपर्छ ?सजिलो गरी बुझाउन म एउटा उदाहरण दिन्छु । मानौं नेपालको एउटा ख्यातिप्राप्त पत्रिकाले मेराविरुद्ध पूर्ण रूपमा झूटो अभियोग लगाएर समाचार प्रकाशित गर्यो । यो मान्छेले चाहिँ कुनै महिलालाई यौन दुर्व्यवहार गर्यो भनेर लेखिदियो । त्यति बेला मैले कानुनी उपचार पाउँछु कि पाउँदिनँ ? पक्कै पाउँछु । गालीबेइज्जती ऐनअन्तर्गत सो पत्रिकाविरुद्ध मैले मुद्दा हाल्न सक्छु । त्यही चिज कसैले फेसबुक वा टिकटकमा राख्यो भने म मुद्दा गर्न सक्छु । त्यो मुद्दाको प्रकृति भएन, व्यक्ति त्यसरी लड्न सक्दैन भन्ने लाग्छ भने सामाजिक सञ्जालको गालीबेइज्जती मुद्दालाई सरकारवादी बनाऔं न, अनुसन्धानका लागि नयाँ एउटा निकाय सिर्जना गर्नुस् न । त्यसका लागि राज्यलाई कसले रोक्छ ? सामाजिक सञ्जालको कन्टेन्टमाथि मोडरेसन कत्तिको सहज कुरा हो ? नेपालमा कन्टेन्ट मोडरेसन वा कन्टेन्ट फिल्टरिङ गर्नु भाषाका कारणले पनि जटिल हुने भन्ने सुनिएको छ । प्रतिसेकेन्ड हजारौं कन्टेन्ट पोस्ट हुने प्लाटफर्ममा म्यानुअल मोडरेसन गर्नु अर्को जटिलता होला । प्राविधिक रूपमा यो विषयलाई कसरी सम्बोधन गर्न सकिएला ?म कन्टेन्ट फिल्टरिङ गर्नै हुँदैन भन्छु । पत्रिकाको हकमा अभिव्यक्ति स्वतन्त्रतामा प्रिसेन्सरसिप लगाउन मिल्दैन भन्ने हो भने सामाजिक सञ्जालमा कन्टेन्ट फिल्टरिङ पनि गर्न मिल्दैन । सरकारले गर्नुपर्ने पहिलो कुरा के हो भने, तिमी यो कन्टेन्ट राख्छौ भने तिमी कारबाहीमा पर्छौ भनेर दण्डात्मक व्यवस्था राख्नुपर्छ । दोस्रो कुरा, जुनसुकै मुलुकमा पनि प्रविधिसँगै जनतालाई सामञ्जस्यका साथ हिँडाउन शिक्षा र सचेतना सबैभन्दा महत्त्वपूर्ण हुन्छ । राज्यले विद्यालय, क्याम्पसका पाठ्यक्रममा वा आम सञ्चारमाध्यममार्फत ल है तिमीले सामाजिक सञ्जाल प्रयोग गर्दा विचार गर्नुपर्ने कुरा यी हुन् भन्ने चेतना दिन हामीकहाँ कति पैसा खर्च गरेको छ र कहाँकहाँ यस्ता कार्यक्रम गरेको छ ? त्यसैले, सामाजिक सञ्जालको व्यवस्थित प्रयोगका लागि सरकारले शिक्षाबाट अभियान सुरु गर्नुपर्छ । कक्षा ६ को विद्यार्थीदेखि प्रौढसम्मलाई सामाजिक सञ्जाल प्रयोग गर्दा विचार पुर्याउनुपर्ने विषयबारे जानकारी दिनुस् । यसको परिणाम १२ वर्षपछि देखिन थाल्छ र एउटा सुसंस्कृत पुस्ता तयार हुन्छ । केटाकेटीमा मेरो पुस्ताका मानिसहरू दिनभरिमा कति वटा भँगेरा मारियो भनेर वीरताको तुलना गर्थ्यौं । मैले आज २५ वटा भँगेरा मारें भनेर सुनाइन्थ्यो । मपछिको पुस्ताका छोराछोरीले भँगेरा मार्ने कल्पना गर्न सक्दैनन् । शिक्षाले ल्याएको परिवर्तन हो यो । रूखप्रतिको संवेदनशीलता पहिलेको तुलनामा अहिले धेरै बढेको छ । कुनै पनि चीज परिवर्तन गर्नु छ वा संस्कृति विकास गर्नु छ भने त्यसबारे पाठ्यक्रममा समावेश गर्नुपर्छ र आमाहरूलाई बुझाउनुपर्छ । विद्यालय र आमाबाट दिइएको ज्ञानको नतिजा समाजमा १२ वर्षपछि देखा पर्छ । हिजो आयो, हामीले थाम्न सकेनौं, त्यसैले बन्द गर्छौं भन्न मिल्दैन । राज्यको जिम्मेवारी सचेतना वृद्धि गर्नु, त्यसले नभए दण्डित गर्नु र त्यसपछि पनि नभए समाधानका थप उपाय खोज्नु हो ।सामाजिक सञ्जालमा पोस्ट गरेका कुराहरूमा हरेक व्यक्ति जवाफदेह हुनुपर्छ, सामाजिक र कानुनी रूपमा पनि, तर प्रयोगर्कताहरू किन गम्भीर नभएका होलान् ? यसका लागि कमजोरी कानुनमा छ कि कार्यान्वयनमा ? कानुन बनाएर मात्रै हुँदैन ! हामीकहाँ भिक्षा माग्न निषेध गर्ने कानुन २०२० सालअघि नै बनेको हो । तर त्यो ऐनअन्तर्गत कारबाही गरिएको वा प्रहरीले समातेको मान्छे एउटा पनि छैन । ऐन बन्यो तर कार्यान्वयन हुन सकेन । राज्य कति कमजोर भयो भने, जति पनि गालीबेइज्जतीका कानुनहरू छन्, ती सबै व्यक्तिका टाउकामा हालिदिएको छ, व्यक्ति आफैंले मुद्दा लड्नुपर्छ । म एउटा सामान्य मान्छे, फलानोले मेरा मानमर्दन गर्दा कुन अदालतमा गएर कसरी मुद्दा हालुँ, यो झन्झट किन बेहोरूँ भन्ने मनस्थित मान्छेको हुन्छ । सरकार संवेदनशील हो भने यसलाई सरकारवादी मुद्दा बनाइदिनुपर्छ । सरकारविरुद्ध बोलेको कुरालाई चाहिँ राजद्रोह भनेर सरकारवादी बनाएर मुद्दा चलाउने, तर कुनै प्राइभेटइन्डिभिजुअल वा एउटी निरीह महिलाविरुद्ध कसैले वेश्यावृत्तिको झूटो अभियोग लगायो भने पनि ऊ त्यो फिराद बोकेर जिल्ला अदालत जानुपर्ने न्याय प्रणाली बनाउन मिल्छ ? तपाईं कानुन सरकारवादी बनाउनुस् न ! साधनस्रोत अपर्याप्त भयो भने नयाँ सिर्जना गर्नुपर्यो । त्यसका लागि सार्वजनिक बहसमा आउनुस्, के गर्दा हुन्छ भनेर छलफल गर्नुस् । सामाजिक सञ्जालका विषयमा बहस हुँदा पहिलेदेखि नै उठ्ने प्रश्न र गुनासो के हो भने, फेसबुक, मेसेन्जरबाट सम्बन्ध बनाएर ब्ल्याकमेल गर्ने, फिरौती माग्ने, सार्वजनिक गालीबेइज्जती गर्ने गरिन्छ । कसैले कसैको चरित्रहत्या गरेर स्टाटस लेख्यो भने पनि त्यसलाई विद्युतीय कारोबार ऐन लगाएर कारबाही गर्ने राज्यको शैली छ । त्यसलाई सम्बोधन गर्न हाम्रो संसद् र राजनीतिक दल र सरकारले के गर्नुपर्थ्यो ?पहिलो त आफ्नो सामाजिक सन्दर्भमा समस्या पहिचान गर्नुपर्यो । सामाजिक सञ्जालले नेपालमा पारेका दुष्प्रभावहरू केके छन् ? त्यसको पहिचान धेरै तरिकाबाट हुन सक्छ । चीनले सामाजिक सञ्जाल निश्चित उमेरभन्दा कमको बच्चालाई दिनको निश्चित घण्टाभन्दा बढी चलाउन दिने बाबुआमालाई दण्डित गर्ने कानुन बनायो । कम उमेरको बच्चालाई इन्टरनेटको पहुँच अधिक समय दिँदाखेरि एडिक्सन सुरु हुन्छ र हानि हुन्छ भनेर त्यहाँ समस्या पहिचान गरियो । बच्चालाई त जिम्मेवार बनाउन सकिँदैन । त्यही भएको हुनाले बाबुआमालाई जिम्मेवार बनाउने भनेर उनीहरूले मापदण्ड निर्धारण गरे । त्यो समस्या उनीहरूले आफ्नो लागि पहिचान गरेका हुन्, नेपालको लागि होइन ।नेपालमा यसले पारेका दुष्प्रभावहरूको पहिचानको प्रयत्न औपचारिकअनौपचारिक रूपमा राज्य संयन्त्रले आजसम्म गरेको देखिँदैन । आम नागरिकको हिसाबले भन्दाखेरि, दुष्प्रभाव पारेको एउटा क्षेत्र कन्टेन्ट हुन सक्छ । कन्टेन्टमा अश्लील कुरा सामाजिक रूपमा पाच्य नहुने प्रकृतिका कुरा, अपराध भनेको पेडोफेल चाइल्ड पोर्नोग्राफीलगायत हुन् जसका लागि अरू कानुनले पनि दण्डित गरेका छन् । तर, त्यो सामाजिक सञ्जाल र इन्टरनेटका माध्यमबाट हुन्छ भने बढी गम्भीर मान्नुपर्ने प्रकृतिको कन्टेन्ट हो । त्यस्तै धार्मिक सद्भाव, सामाजिक सद्भावलाई खलल पुर्याउने विषयहरू छन् । अहिले पनि छापाखाना ऐनमा त्यो शब्दावली छ, राज्यविरुद्धको ऐनमा, फौजदारी संहितामा छ । त्यो कुरा इन्टरनेटको लागि लागू हुने गरी कानुन बनाउन किन नसकिने ? त्यसका निम्ति मापदण्ड निर्धारण गर्न किन नसकिने ? छापाखाना तथा प्रकाशनसम्बन्धी धेरैजसो ऐन हुँदाहुँदै प्रेस काउन्सिलले पनि एउटा किसिमको नियमन त गर्छ नि, गल्ती छ भने भन्ने बाटो त्यहाँ पनि छ, मुद्दामा जानुभन्दा बाहेक । कन्टेन्टको बारेमा मिडिया कमिसन भन्ने बेग्लै संयन्त्र जरुरी हुन्छ । मिडिया कमिसन राख्नुपर्छ कि पर्दैन, त्यो छलफलको विषय होला । हामीकहाँ पत्रिका दर्ता गर्नुपर्छ भन्ने कुरा सुन्दा जापानका साथीहरू छक्क पर्थे, तिमीहरूकहाँ पत्रिका पनि दर्ता गर्नुपर्ने ? तिमीहरूको फ्रिडम अफ एक्सप्रेसन कस्तो हो ? हामीकहाँ त दर्ता गर्नुपर्दैन, कम्पनी दर्ता गरेको भोलिपल्टदेखि पत्रिका चलाउन सकिन्छ भन्थे । मैले कान्तिपुर भनेरै अर्को पत्रिका चलाएँ भने कान्तिपुरले मुद्दा हालिहाल्छ नि ! गलत समाचार छापियो भने पीडितले मुद्दा हालिहाल्छ नि ! तर जापानमा पत्रिका दर्ता गर्ने भन्ने अवधारणा नै छैन जापानमा । कम्पनी दर्ता गर्नुस्, व्यक्तिगत रूपमा छाप्नुस् र मैले यो पत्रिका चलाएँ भनेर चलाउन सक्नुहुन्छ, ग्राहकसँगको सम्झौताका आधारमा । तर हामीकहाँ पत्रिका दर्ता गर्नुपर्छ, अझ अनलाइन मिडियाका लागि एउटा मार्गदर्शन जारी गरिएको छ । सामाजिक सञ्जालको निम्ति मार्गदर्शन जारी गरिएको छ । ती सबैलाई संवैधानिक रूपमा चुनौती दिन सकिन्छ, कानुनी आधारबेगरका छन् । ती सबैका पछाडि कानुनी आधार केही पनि छैन । कुन कानुनी आधारमा सामाजिक सञ्जाललाई दर्ता गर भन्ने ? ऐन बनाउनुपर्यो नि संसद्ले ! जसरी पत्रिकाको लागि छापाखाना तथा प्रकाशन ऐन बनाइएको छ, त्यसरी नै सामाजिक सञ्जाल दर्ता ऐन भनेर संसद्ले बनाउनुपर्यो । त्यसबाट लाभ कति भएको छ, हानि कति भएको छ, पैसा बाहिर कति गएको छ, भित्र कति आएको छ भनेर हेर्नुपर्ने हुन्छ । र, नियन्त्रण गर्ने हो भने गर्न सकिन्छ । राजनीतिक र कमर्सियल विज्ञापन जान्छ भने त्यसमा सरकारले सोझै हिर्काउनुपर्ने हुन्छ । त्यहाँ गर्नुस् न नियन्त्रण, त्यो त अभिव्यक्तिको विषय होइन !जस्तै ?मानौं, म चुनाव लडेको छु, मेरो विज्ञापन युट्युबमा र फेसबुकमा आउँछ ! मैले त्यसका लागि पैसा हुन्डीबाट पठाएँ ! वैदेशिक मुद्रा आय गर्न मेरो वैधानिक स्रोत देखिनुपर्यो नि ! त्यस्तो विषय बढी संवेदनशील हो । राजनीतिक र कमर्सियल विज्ञापनमा हिर्काउनुस् न, कसले रोक्छ ? तर, मैले अभिव्यक्त गरेका कुरालाई चाहिँ रोक्ने ? सरकार अथवा राष्ट्र बैंकको स्वीकृति नलिईकन कमर्सियल र राजनीतिक विज्ञापन गर्नेलाई १० वर्ष जेल हाल्छु भन्दा पनि समस्या भएन । तर मैले कुनै लगानीबेगर कुनै कुरा अभिव्यक्त गरेको छु र पब्लिकले हेरिराख्या छन्, कसैलाई हानि पुर्याएको छैन भने सामाजिक सद्भाव र सहिष्णुता खलबलियो भन्ने अर्थ गरेर रोक्न पाइँदैन । पछिल्लो समय धरान, मलंगवा र नेपालगन्जमा धार्मिक सद्भाव भड्काउन टिकटकलगायतका सामाजिक सञ्जालको दुरुपयोग भएको भनिरहेका थिए राज्यका निकायहरूले । यसलाई कसरी विश्लेषण गर्ने ?त्यो पत्रिका, ह्वाट्सएप, एसएमएसले पनि भएको छ । सामाजिक सञ्जालको अर्को पाटो पनि हेर्नुस्, सुसूचित गर्न र शिक्षा दिनका लागि योभन्दा अर्को राम्रो साधन के हुने रहेछ ? त्यस्ता कुराको नियमनको लागि कानुन बनाउनुस् । दण्डात्मक कानुन बनाउनुस् । अहिले पनि गालीबेइज्जती राज्यविरुद्धको अपराधको कानुन छैन र ? मैले राजद्रोह फैलाउन खोजें भने, पत्रिकाले सेन्सरसिप नहुने भाषण गरेकोमा टिकटकमा राख्यो भने म इम्युन त हैन नि, त्यहाँ पनि दण्डको व्यवस्था त छ । त्यसको निम्ति राज्य सक्रिय भएर लाग्न नसक्ने, आफ्नो क्षमताको प्रयोग गर्न नसक्ने अनि अभिव्यक्ति स्वतन्त्रतालाई सम्पूर्ण रूपमा रोक्ने ? कन्टेन्टमा बन्देज लगाएर कानुन बनाउनुस् न ! टिकटक, फेसबुकमा योयो प्रकृतिको अभिव्यक्ति दियो भने यति वर्ष कैद बस्नुपर्छ भनेर ऐन बनाउनुस् ।संविधानले सूचना तथा सञ्चारको हकको सुनिश्चित गरेको छ । प्रविधिको विकाससँगै टिकटक, युट्युबजस्ता एप, फोरम आइरहेका हुन्छन् । सैद्धान्तिक रूपमा संविधानले यी माध्यमलाई कसरी अभिव्यक्ति स्वतन्त्रताका माध्यम भनेर संरक्षण प्रदान गर्छ ?तपाईंले कुनै एपलाई आधार मानेर कानुन बनाउनुभयो भने त्यसलाई टेक्नोलजिकल लकिङ भनिन्छ । उदाहरण, छापाखाना तथा प्रेससम्बन्धी ऐन बनायौं । त्यसले टीभीलाई पनि छोएन, त्यो ऐन त कागजमा छापिएको कुरालाई मात्रै भन्ने प्रकृतिको बन्यो । त्यसको होराइजन नै त्यति थियो । तर अहिले बनेको सञ्चारको हकले जुनसुकै माध्यमबाट होस्, विद्युतीय वा प्रिन्ट, विद्युतीय माध्यमभित्र जुनसुकै नयाँ एप आओस्, त्यो स्वतः पर्छ भन्यो । त्यसैले कानुन बनाउँदाखेरि अब निषेध गर्ने ऐन बनाउने हो भने त्यसमा विद्युतीय माध्यमका अभिव्यक्ति उल्लंघन केलाई मान्ने भनेर स्पष्टसँग खुलाइयो भने त्यसको सम्बोधन हुन्छ । अर्को कुरा, ऐन बनाउँदाखेरि पृष्ठभूमिमा संविधानले प्रदान गरेको सञ्चारको हकलाई प्रवर्द्धन गर्न भनेर प्रस्तावनामा राख्ने अनि भित्रको कन्टेन्टमा जति प्रावधान राखिन्छ ती प्रवर्द्धन गर्न हैन कि नियन्त्रणमुखी राख्ने ! के गर्नुपर्छ भन्ने बारेमा एउटा शब्द उल्लेख नहुने, के गर्न हुँदैन भन्ने बारेमा मात्रै राख्ने गरेर प्रवर्द्धनात्मक कानुन नभई आपराधिक कानुन बनाउने प्रयत्न गरिन्छ अनि ती विवादीत हुन्छन् । त्यसैले राज्यले पहिला खुला रूपमा छलफल गर्नुपर्छ । नियन्त्रण कहाँकहाँ आवश्यक छ भन्ने कुरा संवैधानिक दायराभित्र स्पष्ट चित्रण गर्नुपर्छ । त्यसको निम्ति अनुसन्धान र दण्ड बढी आवश्यक छ भने बनाउनुस् कानुन । युनेस्कोले ६ नोभेम्बरमा एउटा एक्सन प्लान जारी गरेको रहेछ । सामाजिक सञ्जालले मानिसहरूलाई कसरी सशक्तीकरण र सँगसँगै फेक न्युज र हेट स्पिचले कसरी थ्रेट गरिरहेको छ भन्ने विषयमा १३४ देशमा अनुसन्धान गरिएको रहेछ । त्यस्तै, सन् २०२३ मा चुनाव हुने १६ देशमा उसले मत सर्वेक्षण पनि गरेको रहेछ जहाँ ८५ प्रतिशत मानिसले सामाजिक सञ्जालमा आएका फेक न्युजले चुनावलाई प्रभावित पारिरहेको छ, ८७ प्रतिशत मानिसले आउने चुनावलाई पनि यसले प्रभावित गर्छ भनेका छन् । ८८ प्रतिशत मानिसले यसलाई नियमन गर्नुपर्छ भनेका छन् । यो अनुसन्धान बाहिर गरिएको भए पनि नेपालको अवस्था फरक नहोला । यसप्रति संसारभरि जस्तो सार्वजिनक चिन्ता छ, त्यसलाई कसरी सम्बोधन गर्ने होला ?सामाजिक सञ्जालको प्रारम्भ समाचार दिने हिसाबले भएको होइन । टिकटक, फेसबुक, एक्स समाचारका लागि होइनन्, छोटो सन्देशका लागि हुन् । तर तिनीहरूको भूमिका समाचार सम्प्रेषण गर्ने भएको छ । तिनीहरूका ९९ प्रतिशत सामग्री अरुहरूले प्रकाशित गरेका समाचारका लिंक हुन्छन् । छापा, टीभीलगायतका सञ्चारमाध्यमलाई विश्वसनीय र स्वतन्त्र बनाउन नसके समस्या केही गरी समाधान गर्न सकिन्न । सामाजिक संजालको जिम्मेवारी सञ्चारमाध्यमको विश्वसनीयतासँग जोडिएको हुन्छ । सञ्चारमाध्यमको विश्वसनियता बढाउने नियम बनाउनुभयो भने सामाजिक सञ्जाल आफैं नियन्त्रित हुन्छ, त्यो बनाउनुभएन भने कसैले पनि बचाउन सक्दैन । भारतकै उदाहरण हेर्नुस्, लोकतान्त्रिक देश हो, यद्यपि लोकतन्त्र र अभिव्यक्ति स्वतन्त्रतामा धेरै तल पर्छ भारत, आर्टिकल १९ लगायतको रेटिङ हेर्नुभयो भने त तल मात्रै परेको होइन कि भारतमा लोकतन्त्र नै छैन कि भन्ने प्रश्न उठ्छ । जम्मै मिडिया कसको कन्ट्रोलमा छ ? नेपालमा सञ्चारमाध्यमलाई व्यावसायिक स्वतन्त्रता छ तर भारतको कुनै समाचार पढ्नुभयो वा टीभी हेर्नुभयो, अमेरिकाको फक्स न्युज हेर्नुभयो, अस्ट्रेलियाको स्काई न्युज अस्ट्रेलिया हेर्नुभयो भने अवस्था बेलायतको भन्दा खराब छ । तिनीहरूले तपाईंलाई विश्वसनीय सूचना दिन्छन् ? फेक न्युजको सबैभन्दा ठूलो स्रोत तिनीहरू हुन् जस्तो लाग्छ । अहिले विश्वसनीय न्युज हेर्यो भने अलजजिरा रोजाइमा हुन्छ, बीबीसीभन्दा । यो हाँसउठ्दो होइन अहिलेको समयमा ? जुन मुलुक (कतार) मा लोकतन्त्र छैन, त्यहीँको हो अलजजिरा । आफ्नै मुलुककै समाचारमा होला उसको त्रुटि, तर अन्तर्राष्ट्रिय समाचार हेर्ने हो भने स्वतन्त्र भनेर बुझ्नुपर्यो । अलजजिराले केही कुरा दियो कि भन्या जस्तो अनुभव हुन्छ । त्यसैले अहिले सम्पूर्ण रूपमा सामाजिक सञ्जालमाथिको दोषारोपण सञ्चारमाध्यमको असफलताको काउन्टर प्रोडक्ट हो । संसारभर सञ्चारमाध्यमलाई विश्वसनीय र बलियो बनाउन सके त्यसको प्रभाव रहँदैन । मैले देखेको समाधानचाहिँ यो हो ।सामाजिक सञ्जालका हामी उपभोक्ता पनि हौं । तर उनीहरू पनि हाम्रा उपभोक्ता हुन् । हाम्रा डेटाहरू उनीहरूले लिइरहेका छन् । तिनको सुरक्षालाई लिएर संसारभरि बहस भइरहेको छ । फेसबुकले भारतलगायत विभिन्न देशमा राजनीतिक प्रयोजनका लागि बेलायतको क्याम्ब्रिज एनालिटिकालाई दसौं लाख व्यक्तिका डेटा बेचेको भन्ने आयो । यस्तो अवस्थामा सामाजिक सञ्जालमा जाने डेटाको सुरक्षालाई कसरी सुनिश्चित गर्न सकिन्छ ? सामाजिक सञ्जालका प्लाटफर्महरूलाई कसरी जवाफदेह र जिम्मेवार बनाउन सकिन्छ ?यसको समाधान भनेको राष्ट्रिय रूपमा दर्ता गर्नु हो । पोटेन्सियल बिजनेस सबै मुलुकमा छ भने त्यो मुलुकको कानुनलाई उसले स्वीकार गर्नुपर्यो । त्यो भनेको रजिष्ट्रेसन गर्नु र गाइडलाइन फलो गर्नु हो । मैले थाहा पाएसम्म, अहिले सबैभन्दा बढी जिम्मेवारीपूर्वक त्यस्तो फलो गर्नेमा टिकटक छ रे, संसारभर । जुनसुकै मुलुकमा पनि । अमेरिकाले टिकटकलाई हाम्रोजस्तो प्रतिबन्ध किन गर्न सकेन भन्दा, चीनपछिको ठूलो कन्टेन्ट उत्पादक अमेरिका छ टिकटकमा । चीनविरुद्ध निकै कन्जरभेटिभ सरकार छ अमेरिकामा । चीनविरुद्ध उनीहरू एकमुख हुन्छन् । अरू कुरामा काटाकाट गरे पनि चीनसँगको सम्बन्धको बारेमा डेमोक्रेट र रिपब्लिकन एकै ठाउँमा हुन्छन् । त्यति हुँदाहुँदै पनि उसले टिकटकलाई आजदेखि बन्द गर्छु भन्न सकेन । संसद्मा बोलाएर टिकटकको सीईओसँग छलफल गरे, ग्रिल गरेर प्रश्न सोधे, त्यसको बाबजुद बन्द गर्न सकेनन् । डेटा सेक्युरिटीको इस्यु हो, त्यसलाई रोक्नका लागि गर्ने भनेको मुलुकमा रजिस्ट्रेसन गराउने र उनीहरूसँग सेक्युरिटीको ग्यारेन्टी लिने हो । कन्फिडेन्सियल एग्रिमेन्ट गराएपछि बाहिर बाँड्दिनँ भन्न लगाउने हो । यहाँ त दुर्भाग्य के छ भने, बैंकले डेटा बेचिरहेको छ ! संस्थाले होइन, स्टाफले बेचिरहेका छन् बैंकका डेटा । मैले केवाईसी फारम भरें, मेरो डेटा बैंकको स्टाफले थर्डपार्टीलाई बेचिरहेको छ । त्यो क्रिमिनल अब्लिगेसन भएको छैन । त्यो राम्रोसँग राख्नुपर्छ भनेर राष्ट्र बैंकले अरु बैंकलाई आचारसंहिता लगाएको पनि छैन ।"
दसैंलाई ल्याइएका च्यांग्रा तिहार र छठमा पनि बिकेनन्,"(काठमाडौं)विगतका वर्षमा झैं सरकारले यसपालि पनि दसैंमा खसीबोका र च्यांग्रा किनेर सर्वसाधारणलाई बेच्यो । यसको एउटै उद्देश्य थियो सर्वसाधारणलाई सहुलियत दरमा बिक्री गर्ने । सरकारी निर्णयअनुसार खाद्य व्यवस्था तथा व्यापार कम्पनीले २ हजार २ सय १२ वटा खसीबोका र च्यांग्रा गरी किनेर उपत्यका ल्यायो । त्यसमध्ये रसुवाबाट ल्याइएका ५ सय ४२ वटा च्यांग्रा थिए । तर यस वर्ष सहज रूपमा च्यांग्रा बिक्री भएनन् । विगतमा बिक्री खुला भएको ३४ दिनमै सकिने गरे पनि यस पटक छठसम्म पनि बिकेनन् ।सहुलियत दरमा बिक्री गर्ने उद्देश्यले खरिद गरिएका च्यांग्रा बिक्री नभएपछि खाद्यलाई टाउको दुखाइ बनेको छ । पटकपटक मूल्य घटाउँदासमेत बिक्री सन्तोषजनक रूपमा बिक्री नभएपछि निःशुल्क होम डेलिभरीको समेत व्यवस्था गरेको छ । पछिल्लो पटक एकमुस्ट (बल्क) मै बिक्री गर्ने तयारी थालेको छ । आर्थिक मन्दीसँगै बिक्रीका लागि ज्ञानको पनि अभाव भयो । व्यापारीहरूले मूल्य तलमाथि गर्दै बिक्री गरे । तर खाद्यमा निर्णय गराउन (प्रक्रिया पूरा गर्न) ढिलाइ हुन्छ, एक कमर्चारीले भने, फलस्वरूप खरिद भएका सबै च्यांग्रा बिक्री भएनन् । अब जति ढिलो गर्यो, खाद्यलाई त्यति नै समस्या हुन्छ । खाद्यले छुटसहित खसी प्रतिकिलो ६ सय ७० र च्यांग्रा १२ सय ५० रुपैयाँ बिक्री मूल्य राखेको थियो । मूल्य पोहोरकै निर्धारण गरेको थियो । तर भनेअनुसार बिक्री नभएपछि मूल्य घटाएर खसीबोका ६ सय ५० रुपैयाँ र च्यांग्रा १२ सय २५ रुपैयाँ तोकियो । तर पनि सोचेजस्तो बिक्री भएन । त्यसपछि खाद्यले फेरि तेस्रो पटक मूल्य घटाउँदै खसीबोका प्रतिकिलो ५९० रुपैयाँ र च्यांग्रा ११५० रुपैयाँ निर्धारण गरेर बित्रक्री गर्दै आएको छ । दसैंपछि खसीबोका बिक्री भए पनि च्यांग्रा बाँकी रह्यो । सोमबारसम्म १ सय ४ वटा च्यांग्रा बाँकी छन्, ती कर्मचारीले भने, अब फेरि मूल्य घटाउनुको विकल्प छैन । ती कर्मचारीका अनुसार खरिदभन्दा मुनाफा बढी राख्न खोज्दा पनि बिक्रीमा कमी आएको छ । सुरुमा च्यांग्रामा किलोकै १ सय ३५ रुपैयाँसम्म नाफा राखिएको थियो । अहिले बल्ल मूल्य धेरै घटाएको ती अधिकारीले बताए ।खसीबोको मूल्य ठीकै भए पनि च्यांग्राको मूल्य बढी निर्धारण भयो । दसैंअघि नै च्यांग्राको मूल्य ११८५ रुपैयाँ हुनुपथ्यो । त्यो मूल्यमा सहजै बिक्री गर्न सकिन्थ्यो । प्रतिकिलो १२५० रुपैयाँ हुँदा किलोमै १ सय ३५ रुपैयाँसम्म मुनाफा थियो, खाद्यका अर्कार् एक कर्मचारीले भने, अहिले बिक्री गर्न अनेक उपाय अपनाउनुपरेको छ । खाद्यमा रहेको च्यांग्राको तौल २८ देखि ३८ किलो छ । धेरैजसो च्याांग्रा ३० देखि ३२ किलोका छन् । प्रतिकिलो ११५० रुपैयाँको दरले ३५ हजार रुपैयाँसम्म लाग्छ । मन्दीको अवस्थामा एउटै परिवारले किन्न गाह्रो हुन्छ । उपत्यकामा चिसो बढ्न थालेकाले बिक्री नभए थप समस्या हुने ती कर्मचारी बताउँछन् । जति ढिलाइ भयो च्यांग्रालाई चाहिने दानापानी र प्रशासनिक खर्च बढ्छ । त्यसैले पनि बल्कमै बिक्रीको तयारी गरिएको बताइएको छ । एक सय हाराहारीमा च्यांग्रा बिक्री गर्न बाँकी रहेको कम्पनीकी सूचना अधिकारी शर्मिला न्यौपाने सुवेदीले पुष्टि गरिन् । शिथिल अर्थतन्त्रको असर च्यांग्रामा देखियो, निजी क्षेत्रमा पनि त्यति चाप देखिएन । सहुलियत दरमा बिक्री गर्दा पनि सय हाराहारी च्यांग्रा बाँकी नै रहे, उनले भनिन्, सरकारको उद्देश्य घाटा, नाफाभन्दा सर्वसाधारणलाई सहुलियतमा उपलब्ध गराउनु थियो । त्यो लक्ष्य पूरा भएको छ ।"
बैंकिङ क्षेत्रमा 'इन्साइडर थ्रेट' मुख्य चुनौती डेटा सुरक्षामा गम्भीर हुन जरुरी,"(काठमाडौं)साइबर सुरक्षाका मामिलामा नेपालका बैंक तथा वित्तीय संस्थाका लागि पछिल्लो समय ह्याकिङ, डिडस, मालबेयर जस्ता बाह्य आक्रमणभन्दा पनि आन्तरिक सुरक्षा जोखिम (इन्साइडर थ्रेट) मूल चुनौती रहेको सरोकारवाला एवं विज्ञहरूले औंल्याएका छन् । प्रणालीमा पहुँच भएका संस्थाका कर्मचारीको बदनियत र सेवाग्राहीको अनभिज्ञताका कारण इन्टर्नल थ्रेट हुने गर्छ । फिनटेक अलायन्स नेपालले आयोजना गरेको सेक्योरिङ नेपाल्स डिजिटल फ्युचर अन्तर्क्रियामा बैंकिङ एवं साइबर सुरक्षा क्षेत्रका जानकारले इन्टर्नल थ्रेट र डेटा सुरक्षामा गम्भीर हुने बेला आएको धारणा साझा गरेका छन् । नेपालको फिनटेक क्षेत्र विस्तारित हुँदै गर्दा कम्पनीहरूले मुनाफा र मूल्यांकन बढाउने विषयमा बढी जोड दिएको र साइबर थ्रेटबाट ग्राहकको डेटा कसरी सुरक्षित राख्ने भन्ने विषय ओझेलमा परेको देखिन्छ, एनएमबी बैंकको रिटेल बैंकिङ प्रमुख रोशन रेग्मीले भने, यसबारे राष्ट्र बैंकको निर्देशिकाले केही सम्बोधन गर्ने प्रयास त गरेको छ । तर सबैभन्दा मुख्य कुरा संस्थाभित्रको सुशासन नै हो । बोर्ड बैठकमा वर्षको कति घण्टा साइबर सुरक्षाबारे कुरा हुन्छ, साइबर आक्रमणका घटनाको विश्लेषणलाई कति समय छुट्याइन्छ भन्ने महत्त्वपूर्ण हुन्छन् । अहिले यी विषय छुटिरहेको देखिन्छ । बैंक तथा वित्तीय संस्थाका सूचना प्रविधि प्रणालीमा बाह्य साइबर आक्रमणका घटना कमै हुने गरेको र नेपालको मुद्रा परिवर्त्य नभएकाले भएकाले पनि ह्याकरले कम चासो दिएको हुन सक्ने रेग्मीको बुझाइ छ । सिस्टम ह्याक गरेर अर्काको पैसा आफ्नो खातामा ल्याए नै पनि त्यो नगद विदेश लैजान पैसा झिक्नैपर्छ, उनले भने, नेपाली मुद्रा परिवर्त्य नभएकाले यसमा ह्याकरहरूले कमै ध्यान दिएका होलान् । यद्यपि, पछिल्लो समय डलर कार्ड, अन्तरदेशीय भुक्तानी सेवा, केन्द्रीय बैंक डिजिटल मुद्रा (सीबीडीसी) जस्ता अवधारणा आइरहँदा यीमार्फत नेपाली मुद्रा सिधै बिदेसिने भएकाले अब बैंकिङ क्षेत्रको साइबर सुरक्षामा गम्भीर हुनैपर्ने बेला आएको उनले औंल्याए । बैंक तथा वित्तीय क्षेत्रको नियामक नेपाल राष्ट्र बैंकको भुक्तानी प्रणाली विभागका कृष्णराम धुँजुले पनि नेपालको बैंकिङ क्षेत्रमा साइबर जोखिमसम्बन्धी अहिले जति पनि गतिविधि भइरहेका छन्, तिनमा साइबर अट्याक नभई साइबर फ्रडका घटना बढी हुने गरेको धारणा व्यक्त गरे । कतिपय सेवाग्राहीले आफ्ना पासवर्ड, ओटीपी, पिन नम्बर अन्य व्यक्तिलाई सेयर गर्दा खाताबाट पैसा हराउने, चोरी हुने जस्ता समस्या भइरहेको धुँजुको अनुभव छ । साइबर अट्याक भनेको हामीले रोक्दारोक्दै पनि वा हामीले बनाएको संरचना भत्काएर दुःख दिनु हो भने फ्रड गर्नेले हामीले बनाएको संरचनामा वैध रूपले पहुँच स्थापित गरेर दुःख दिन्छन्, राष्ट्र बैंकको सीबीडीसी डिभिजन प्रमुखसमेत रहेका धुँजुले भने, साइबर अट्याक र साइबर फ्रड जस्ता जोखिम व्यवस्थापनका लागि हामीले विभिन्न नीतिगत पहल गरेका छौं । कारोबार संख्या र सीमा तोकिदिएका छौं । मोबाइल बैंकिङमा दिनमा ३ लाखभन्दा बढी कारोबार गर्न पाइँदैन । कसैले सिस्टम ह्याक गरिहाले पनि धेरै क्षति नहोस् भनेर यस्तो सीमा तोकिएको हो । विद्युतीय कारोबारको संख्या उल्लेख्य बढिरहँदा साइबर जोखिमका घटना पनि वृद्धि भइरहेकाले त्यसको व्यवस्थापनका लागि राष्ट्र बैंकले केही महिनाअघि मात्रै साइबर रेजिलियन्स गाइडलाइन्स २०८० तर्जुमा गरी लागु गरिएको धुँजुले अवगत गराए । यसअघि साइबर आक्रमणका घटना हुनै नदिने गरी रोकथामका पहलमा बढी केन्द्रित भइरहेको र घटना भइसकेपछि त्यसलाई कसरी व्यवस्थापन गर्ने भन्नेबारे पनि निर्देशिकामा औंल्याइएको धुँजुको भनाइ छ । बैंक तथा वित्तीय संस्थाहरूमा साइबर सुरक्षासम्बन्धी सुशासन कायम गर्न सकियोस् भनेर निर्देशिकामा हामीले साइबर सुरक्षासम्बन्धी रणनीति, फ्रेमवर्क र आन्तरिक समिति बनाउनेजस्ता विषय समेटेका छौं, उनले भने । सञ्चार तथा सूचना प्रविधि मन्त्रालयले पनि राष्ट्रिय साइबर सुरक्षा नीति ०८० लागू गर्दै विश्वव्यापी साइबर सुरक्षा सूचकांकमा नेपालको स्कोर १० वर्षमा ७० प्रतिशत पुर्याउने लक्ष्य राखेको मन्त्रालयका साबइर सुरक्षा शाखाका प्रमुख राजकुमार महर्जनले बताए । हाल ४४९९ प्रतिशत रहेको स्करोर आगामी पाँच वर्षभित्र ६० प्रतिशत पुर्याउन नीतिमा समेटिएका रणनीति कार्यान्वयनका लागि पहल थालिएको उनको भनाइ छ । राष्ट्रिय साइबर सुरक्षा ऐनका लागि मस्यौदा तयार गर्दै छौं, त्यसमा नेपालका क्रिटिकल इन्फर्मेसन इन्फ्रास्ट्रक्चर (सीआईआई) पहिल्याउनेदेखि यहाँ प्रयोग हुने सम्पूर्ण हार्डवेयर तथा सफ्टवेयरको दर्ता, परीक्षण र सूचीकरणका विषय समावेश हुनेछन्, उपसचिव महर्जनले भने, सरकारी डाटा सेन्टरमा होस्ट भएका प्रणालीको निगरानी गरिरहेको सेक्युरिटी अपरेसन सेन्टर जस्ता संस्थालाई विकास गरेर हामी राष्ट्रिय साइबर सेक्युरिटी सेन्टर स्थापना गर्न खोज्दै छौं । उक्त सेन्टरले सरकारी र निजी दुवै संस्थाका संवेदनशील सूचना प्रविधि पूर्वाधारको मनिटरिङ गर्नेछ । साइबर सुरक्षा केन्द्र कसरी सञ्चालन गर्ने भन्नेबारे प्रतिवेदन तयार भइसकेको र आगामी आर्थिक वर्षदेखि नै केन्द्र सञ्चालनका लागि बजेट तर्जुमा गरिने पनि उनले जनाए ।"
तिहारमा बिक्यो २४ करोडको माला,"काठमाडौं (कास) यस वर्षको तिहारमा स्वदेशी सयपत्री फूलको कारोबार ३० प्रतिशत मात्रै भएको छ । भारतीय सयपत्री फूलमालाको कारोबार भने ७० प्रतिशत भएको नेपाल फ्लोरिकल्चर एसोसिएसनले जनाएको छ । तिहारमा ५ करोड ८५ लाख रुपैयाँको स्वदेशी सयपत्री फूलको माला खपत हुँदा १३ करोड ६५ लाख रुपैयाँको भारतीय माला खपत भएको हो । स्वदेशी फूलले बजारसँगै मूल्य नपाउँदा समग्र फूलको कारोबार घटेको एसोसिएसनका अध्यक्ष मीनबहादुर तामाङ बताउँछन् । तिहारमा नेपाली र भारतीय गरी १९ करोड ५० लाख रुपैयाँ बराबरको सयपत्री फूलमालाको कारोबार भएको छ । मखमली फूल स्वदेश र निर्यात गरी १ करोड ८१ लाख २५ हजार रुपैयाँ बराबरको ४ लाख २५ हजार थान खपत भएको एसोसिएसनले जनाएको छ । मखमली माला १ करोड ४६ लाख २५ हजार रुपैयाँ बराबरको खपत भएको छ ।अस्ट्रेलिया, अमेरिका र खाडी मुलुकमा ३ लाख ५० हजार रुपैयाँ बराबरको १ लाख थान मखमली माला निर्यात भएको एसोसिएसनको भनाइ छ । गोदावरी माला २ करोड रुपैयाँ बराबरको २० हजार थान स्वदेशमै खपत भएको हो । मिक्स माला भने ९ लाख रुपैयाँ बराबरको ३० हजार थान खपत भएको हो । यस वर्षको तिहारमा २४ करोड रुपैयाँ मूल्य बराबरको फूलको कारोबार भएको छ । अघिल्लो वर्षको तिहारमा २६ करोडको कारोबार भएको थियो । गत वर्षको तिहारमा प्रतिमाला सय रुपैयाँमा बिक्री भएको थियो, तामाङले भने, यस वर्ष औसत प्रतिमाला ६५ रुपैयाँमा बिक्री भएको छ । फूलको मूल्यमा कमी आउँदा कारोबार रकम पनि घट्यो । एसोसिएसनले यस वर्ष ३१ करोड २८ लाख रुपैयाँ बराबरको फूलको कारोबार हुने अनुमान गरेको थियो । कोल्ड स्टोरमा राखिएको भारतीय माला सस्तो भएपछि नेपाली फूलले समेत मूल्य नपाएको उनको गुनासो छ ।"
गोपी र सन्तोषी च्याम्पियन,"(नेपालगन्ज) नेपाल एपीएफ क्लबका धावक गोपीचन्द्र पार्कीले शनिबार नवौं धारा नेपालगन्ज म्याराथनको उपाधि जितेका छन् । गोपीले यसअघि छैटौं संस्करणमा पनि यो सफलता पाएका छन् ।नेपालगन्जमा गोपीले दोस्रोपल्ट म्याराथन उपाधि जित्दा धादिङकी सन्तोषी श्रेष्ठ महिला हाफ म्याराथनमा तेस्रो पटक च्याम्पियन भएकी छन् । गोपी र सन्तोषीले १३ औं साग खेलकुदमा मध्यम दुरीमा स्वर्ण पदक जितेका थिए । गोपीले ५ हजार र सन्तोषीले १० हजार मिटरमा नेपाललाई स्वर्ण दिलाएका थिए ।गोपीले निर्धारित दुरी २ घण्टा २१ मिनेट ३९ सेकेन्डमा पूरा गर्दै उपाधि जिते । उनले गत वर्षका विजेता खडकबहादुर खड्कालाई पछाडि पारेका थिए । त्रिभुवन आर्मी क्लबका खडकले २ घण्टा २२ मिनेट ९ सेकेन्डमा दूरी पूरा गरेका थिए । गत वर्ष खडकले उपाधि जित्दा २ घण्टा २० मिनेट २८ सेकेन्डको टाइमिङ निकालेका थिए । किरणसिंह बोगटीले २ घण्टा २५ मिनेट ४४ सेकेन्डबाट तेस्रो स्थान हात पारे । उनी पनि १३ औं सागका स्वर्ण विजेता हुन् । उनले म्याराथनमा स्वर्ण जितेका थिए । च्याम्पियन गोपीले २ लाख रुपैयाँ पुरस्कार पाए । खडकले १ लाख र किरणले ५० हजार पुरस्कार पाए । सन्तोषविक्रम विष्टले २ घण्टा ३० मिनेट १८ सेकेन्डबाट चौथो बने । मोहनदेव जिसीले २ घण्टा ३९ मिनेट १०५२ सेकेन्डबाट पाँचौं स्थानमा रहे । प्रेम बस्नेतले २ घण्टा ३९ मिनेट १०८८ सेकेन्डबाट छैटौं स्थानमा रहे । शेरबहादुर बुढा २ घण्टा ४५ मिनेट २४ सेकेन्डबाट सातौं, अजय विक २ घण्टा ५४ मिनेट १७ सेकेन्डबाट आठौं स्थानमा रहेर दुरी पूरा गर्न सफल भए । चौथोले २५ हजार, पाँचौंले १५ हजार, छैटौंले १० हजार, सातौं र आठौंले समान ५ हजार रुपैयाँ पुरस्कार पाए । हाफ म्याराथनको उपाधि जितेकी सन्तोषीले तेस्रो पटक च्याम्पियन बन्नेक्रममा १ घण्टा २० मिनेट ५२ सेकेन्ड लगाइन् । एपीएफकी फुलमती राना १ घण्टा २१ मिनेट ९ सेकेन्डबाट दोस्रो भइन् । ढाका म्याराथन विजेता तथा सागकी म्याराथन रजत विजेता पुष्पा भण्डारीले १ घण्टा २३ मिनेट ३५ सेकेन्डबाट तेस्रो स्थान हात पारिन् । पुष्पा छैटौं संस्करणकी विजेता हुन् ।विन्द्राधन्के श्रेष्ठले चौथो भइन् । नवौं राष्ट्रिय खेलकुदमा म्याराथनको स्वर्ण जितेकी उनले १ घण्टा २४ मिनेट २० सेकेन्डमा नेपालगन्जको हाफ म्याराथन पूरा गरिन् ।हाफ म्याराथन विजेता सन्तोषीले ७५ हजार, दोस्रो भएकी फुलमतीले ५० हजार, तेस्रो भएकी पुष्पाले २५ हजार र चौथो भएकी विन्द्राधन्केले १५ हजार रुपैयाँ पुरस्कार पाए । पाँचौं स्थानमा राज्यलक्ष्मी रावल र छैटौं स्थानमा गणना भण्डारी रहे । राज्यलक्ष्मीले १० हजार र गणनाले ५ हजार पुरस्कार पाए । १० किलोमिटर पुरुषतर्फ दुर्गाबहादुर बुढाले ३१ मिनेट १५ः३६ सेकेन्डबाट स्वर्ण पदक जिते । आर्मीका नरेन्द्रसिंह रावतले ३१ मिनेट २४३२ सेकेन्डबाट दोस्रो र धर्म महर्जनले ३४ मिनेट १११८ सेकेन्डबाट तेस्रो स्थान हासिल गरे । सोही दुरीमा महिलातर्फ राममाया बुढा विजेता बनिन् । उनले ३७ मिनेट ४९७७ सेकेन्डमा दौड पूरा गरिन् । आशा रावतले ३९ मिनेट ५४२७ सेकेन्डबाट दोस्रो र सारा बुढाले ४६ मिनेट १०५४ सेकेन्डबाट तेस्रो स्थान हात पारेका थिए । दुवैका विजेताले ३० हजार, दोस्रो हुनेले १५ हजार र तेस्रो हुनेले १० हजार रुपैयाँ पाएका थिए ।स्कुलतर्फ ५ किमि ब्वाइजतर्फ दीपेन्द्र बोहरा पहिलो, अजय पाण्डे दोस्रो र सरोजसिंह तेस्रो बने । गर्ल्सतर्फ कल्पना बुढा पहिलो, विमला कार्की दोस्रो र मोतीकला डाँगी तेस्रो भए ।५ किमि कर्पोरेट रनमा योगेश मल्ल पहिलो भएका थिए । ५ किमि ह्विलचेयर पुरुषतर्फ यज्ञबहादुर खत्री पहिलो, रोहितकुमार तमोली दोस्रो र शमशेर अली बेहाना तेस्रो भए । महिलातर्फ देउकुमारी थारु विजेता र श्यामकली थारु दोस्रो भए । पहिलोले ५, दोस्रोले ३ र तेस्रोले २ हजार पुरस्कार पाए । किड्स रनमा छात्रतर्फ अभिषेक खड्का पहिलो, आयुश रावल दोस्रो र प्रवीण राना तेस्रो तथा छात्रातर्फ कृति परियार पहिलो र हिमानी बटाला दोस्रो भए । क्रियटिभ ह्यान्ड्सको आयोजना एवं क्रियटिभगन्ज मिडिया एन्ड इभेन्ट म्यानेजमेन्टको व्यवस्थापन रहेको नवौं धारा नेपालगन्ज म्याराथनमा इलेक्ट्रोनिक टाइमिङ चिप्स प्रयोग गरिएको थियो । यो म्याराथन रुले गत वर्ष एसोसिएसन अफ इन्टरनेसनल म्याराथन एन्ड डिस्टेन्स रेस (एम्स) बाट मान्यता पाएको थियो ।"
नेपाली टिमले जित्यो माउन्टेन क्रसकन्ट्री,"पोखरा (कास) चिनियाँलाई पछि पार्दै नेपाली टिमले वार हर्स नेपालपोखरा अन्तर्राष्ट्रिय माउन्टेन क्रसकन्ट्री प्रतियोगिताको उपाधि जितेको छ । पोखरामा शनिबार प्रतियोगितामा सुमन कुलुङ, रमेश लिम्बू र इन्द्रकला नेम्बाङको टिम पोखरा ए ले उपाधि जितेको हो । नेपाली टिमले २२ किमि दौड, १७ किमि साइक्लिङ र १ किमि रोइङ ३ घण्टा ४२ मिनेट ५० सेकेन्डमा पूरा गर्यो । नेपाल ट्रायथलन संघको टिम दोस्रो भयो । वसन्त थारु, मुकेश थारु र श्रेबी महर्जनले ३ घण्टा ५२ मिनेट ४६ सेकेन्डमा दुरी पूरा गरे । आर्मीका श्रीकास राई, तिलक सुनुवार र केशरी थापा मगरको टिमले उक्त दूरी ३ घण्टा ५७ मिनेट ३५ सेकेन्डमा पूरा गरेर तेस्रो स्थान हात पार्यो । चिनियाँ खेलाडी लिन साइछी, याङ छुनझेङ र झाउ किङको टोलीले चौथो स्थान भेट्टायो । टोलीले ४ घण्टा २५ सेकेन्डमा दूरी पार गर्यो । टिम इभेन्टतर्फ नेपालको ११ र चीनको ३ टोली सहभागी थिए । टिम इभेन्टमा विजेताले ३ लाख ६० हजार, दोस्रोले २ लाख ८८ हजार, तेस्रोले २ लाख १६ हजार, चौथोले १ लाख ४४ हजार रुपैयाँ प्राप्त गरे । एकलतर्फ ३८ किमि दौडमा आर्मीका होमलाल श्रेष्ठ र जुम्लाकी मञ्जु रावतले उपाधि जिते ।"
र्याफ्टिङमा राजीव,"काठमाडौं (कास) नेपाल र्याफ्टिङ एन्ड क्यानोइङ संघको पाँचौं चुनावी साधारणसभाले राजीव श्रेष्ठलाई अध्यक्षमा चुनेको छ । शनिबार सम्पन्न सभाले १३ सदस्यीय कार्यसमिति चयन गर्दा वरिष्ठ उपाध्यक्षमा सूर्यप्रसाद जोशी, उपाध्यक्ष गोविन्द्र थपलिया र महेन्द्रसिंह थापा, महासचिव सुदीपराज गौतम, सचिव सुनील अर्याल र कोषाध्यक्ष महेश थापा तथा सदस्यमा रीता अधिकारी, दीपक भुजेल, नीमबहादुर मगर, कुमार श्रेष्ठ, रुनिका डंगोल र कौशिला प्रधान चुनिए ।"
ललितपुर र पोखराको सफल सुरुआत,"(काठमाडौं)के यो संकेत हो, नेपाल सुपर लिगले गतिलो फुटबल खेल पस्कने छ त ? सायद । यसको फरक उत्तर हो, फुटबलमात्र हुनुपर्छ, रोमाञ्चक खेल त दशरथ रंगशालामा पनि सम्भव हुन्छ । समस्या त फुटबल नभएर नै हो । ललितपुर सिटी एफसी र बुटवललुम्बिनीबीच दशरथ रंगशालामा शनिबार भएको खेल धेरै अर्थमा मीठो रह्यो । तीव्र गति, बलमाथि मीठो नियन्त्रण, आक्रामक सोच, आक्रमण, फेरि प्रत्याक्रमण अनि अरू धेरै विविधता रह्यो यो खेलमा ।विश्वास गरौं, यसपालि दोस्रो संस्करणको नेपाल सुपर लिग भर्खर सुरु भएको छ । यसले दिने रोमाञ्च अझ धेरै बाँकी छ । कम्तीमा कागजमा ललितपुर यसपल्ट प्रतियोगिताको सबैभन्दा बलियो टिम हो । त्यस अर्थमा उपाधिका लागि बलियो प्रत्याशी । पहिलो हाफको खेलले यही संकेत देखायो । ललितपुरले २६ औं मिनेटमा दिनेश हेमजनको गोलमा अग्रता लिएको थियो । दोस्रो गोलका लागि लामो समय पनि कुर्नुपरेन । कप्तान अनन्त तामाङले ३१ औं मिनेटमा दोस्रो गोल थपे ।दिनेश र अनन्त गोल गर्ने खेलाडीको सूचीमा हुनु राष्ट्रिय टिमका लागि सुखद पक्ष नै रह्यो । ढंगले क्लियर नभएको बलमा दिनेशले गोलको खाता खोले । अनन्तले गोलका लागि लामो दूरीबाट हेड गरेका थिए । यो कति धेरै शक्तिशाली रह्यो भने बुटवलका गोलरक्षक महामोदुसामु अवसर नै बनेन । पहिलो हाफका यी दुई गोलपछि अनुमान थियो, कतै ललितपुर अझै धेरै ठूलो अन्तरले जित्ने त होइन ? तर त्यस्तो भएन ।उल्टै दोस्रो हाफमा ललितपुर दबाबमा रह्यो । किनभने दोस्रो हाफको ४५ मिनेटमा बुटवल हाबी रह्यो । भलै, टोलीले कुनै गोल निकाल्न सकेन । तर, अवसर भने शृंखला सिर्जना गरेको थियो । यसले देखाएको छ, जत्तिकै राम्रो भने पनि ललितपुर पूर्ण टिम भने होइन, यसलाई दबाबमा राख्न सकिनेछ । त्यो पनि मज्जाले । त्यही क्रममा ललितपुरका प्रशिक्षक इयान एन्ड्र्यु गिलान दबाबमा पनि रहे । त्यसैले उनी दोहोरो पहेँलो कार्डसँगै मैदान छाड्न बाध्य रहे ।घटना थियो दोस्रो हाफको इन्ज्युरी समय । उनलाई रातो कार्ड देखाउने अरू कोही थिएनन् । भारतीय रेफ्री नै थिए । उनको नाम हो, राम दास । यो पनि थियो, यसपल्ट प्रतियोगितामा नयाँ प्रयोग । यो यस्तो प्रयोग हो, जसको धेरै अर्थ हुनेछ । शनिबार डबल हेडर को पहिलो खेलमा भने पोखरा थन्डर्सले पनि विजयी सुरुआत लियो । खेलमा एक गोलमात्र देख्न पाइयो । यो रह्यो, मोसेस ग्याबाहको नाममा । उनले ७१ औं मिनेटमा गोल गरेका थिए ।गोलरहित बराबरीपछि पेनाल्टी एरियामा पाएको सुन्दर पास सदुपयोग गर्दै उनले निर्णायक गोल गरे । जितपछि पोखराको पहिलो खेलबाट ३ अंक भएको छ । चितवन भने शून्यमै रह्यो । टोलीसामु चुनौतीको चाङ लागेको छ । चितवनले धेरै मिहिनेत गर्नुपर्नेछ । कुरा के भन्दा चितवन यस्तो एक्लो अभाग्यशाली टिम हो, जसले अहिलेसम्म यो फ्रेन्चाइज फुटबलमा कुनै जित निकाल्न सकेको छैन । टोलीले पहिलो संस्करणमा एउटै खेल जितेन ।चितवनको समग्रमा सातौं खेल हो । यसमा कुनै जित छैन । छ त खालि बराबरी र हार । चितवन पछिल्ला ५ खेलमा लगातार पराजित छ । यस प्रतियोगिताको छोटो इतिहासमा चितवनको नाममा लगातार सबैभन्दा खराब प्रदर्शनको रेकर्ड जोडिएको छ । पहिलो संस्करणका सुरुआती दुई खेलमा बराबरी खेलेपछि चितवन लगातार पराजित भएको थियो । तय छ, यो तथ्यांकले टिमका भारतीय प्रशिक्षक मेहराज उद्दिनलाई दबाबमा राख्नेछ ।दोस्रो नेपाल सुपर लिग ललितपुर २० बुटवललुम्बिनीपोखरा १० चितवन"

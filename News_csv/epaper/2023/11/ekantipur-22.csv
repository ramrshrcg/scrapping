शीर्षक,विवरण
सर्वोच्चमा ६ न्यायाधीश सिफारिस,"समावेशी कोटामा छानिएका उनी २०८७ चैत ११ सम्म सर्वोच्चमा रहनेछन् । हाल उच्च अदालत जनकपुरअन्तर्गत राजविराज इजलासको मुख्य न्यायाधीश भई काम गरिरहेका हरिप्रसाद भण्डारीको छवि वेदाग न्यायाधीशका रूपमा रहे पनि उनलाई परिषद्ले सर्वोच्च ल्याउनबाट पन्छाएको छ । त्यसपछिको वरीयताक्रममा रहेका लोहित चन्द सुर्खेतमा मुख्य न्यायाधीश बनाइएका छन् । मुख्य रजिस्ट्रार हुँदाहुँदै न्यायाधीश बनाइएका उनी विराटनगर उच्च अदालतअन्तर्गत इलाम इजलासको मुख्य भई काम गर्दै आएका थिए । सर्वोच्चका आकांक्षी न्याय परिषद्का पूर्वसचिव कृष्ण गिरीलाई बागलुङ इजलासबाट उच्च अदालत दिपायलमा सरुवा गरिएको छ । गिरीपछि रोलक्रममा रहेका विशेष अदालतका अध्यक्ष श्रीकान्त पौडेललाई पनि सर्वोच्च नलगी जनकपुर उच्च अदालतको मुख्य न्यायाधीश बनाइएको छ । पौडेलपछि रोलक्रममा रहेका महेश शर्मा पौडेल र उनीपछिका टेकप्रसाद ढुंगानालाई भने परिषद्ले सर्वोच्चका लागि सिफारिस गरेको छ । पौडेल र ढुंगाना दुवै योग्यतम न्यायाधीशमध्येमा चिनिए तापनि धेरैलाई पन्छाएर उनीहरूलाई सर्वोच्चमा तानिएको भन्दै परिषद्को न्यायिक वृत्तबाट आलोचना भएको छ । विशेषगरी, निरौलालाई पाखा लगाइएकामा परिषद्को आलोचना भएको हो । त्यस्तै, दुई दशकदेखि सर्वोच्च अदालतको रणनीतिक योजनाहरूको नेतृत्व गर्दै आएका मुख्य रजिस्ट्रार लालबहादुर कुँवरलाई पाखा लगाएकामा पनि परिषद्ले आलोचना खेपेको छ । सर्वोच्च अदालतमा न्यायाधीश हुन उच्चमा कम्तीमा पाँच वर्ष काम गरेको हुनुपर्ने भन्ने छ, त्यसमा निरौलाको समय पुगेन, परिषद्का एक सदस्यले भने, क्षमतावान् भए तापनि कुँवरलाई उच्चको मुख्य न्यायाधीश होइन, न्यायाधीश हुनुस् भन्दा मान्नु भएन, त्यसैले उहाँहरू छुट्नुभएको हो । उनले यसो भने तापनि परिषद्ले विगतमा भने मुख्य रजिस्ट्रार नहकुल सुवेदी र नृपध्वज निरौलालाई मुख्य न्यायाधीशमा नियुक्त गरिसकिएको नजिर छ । त्यस्तै, सुवेदीलाई पाँच वर्ष नपुग्दै सर्वोच्चमा नियुक्त गरिएको थियो जो प्रधानन्यायाधीश हुने रोलक्रममा समेत छन् । धेरैलाई पन्छाएर सर्वोच्च तानिएका ढुंगाना मंगलबार नियुक्त भएका ६ मध्ये प्रधानन्यायाधीश हुने एक मात्र न्यायाधीश हुन् । २०२९ पुस ६ मा स्याङ्जामा जन्मिएका ढुंगाना पूर्वकानुन सचिव पनि हुन् । २०५१ असोजमा न्याय सेवामा प्रवेश गरेका उनी सर्वोच्च अदालतमा १० वर्ष इजलास अधिकृत भएपछि २०६२ मा कानुन मन्त्रालयमा सहसचिव भएका थिए । २०७२ मा कानुन सचिव भएका उनी २०७३ मा उच्च अदालत पाटनको न्यायाधीशमा नियुक्त भएका थिए । रोलक्रममा सबभन्दा पछाडि भए पनि क्षमता र छवि दुवै राम्रो बनाएका ढुंगाना २०९३ असारदेखि ६ महिना प्रधानन्यायाधीश हुने रोलक्रममा छन् । उनीभन्दा अघिल्लो रोलक्रममा सर्वोच्चका लागि सिफारिस भएका महेश शर्मा पौडेलले भने २०८७ जेठ १२ गते अवकाश पाउनेछन् । अघिल्लो वर्ष वरिष्ठ अधिवक्ता भएका पोखरेल र ढकालले भने क्रमशः २०९१ कात्तिक र असारमा अवकाश पाउनेछन् । यसअघि कायममुकायम प्रधानन्यायाधीश दीपक कार्कीको पालामा २१ भदौ २०७९ मा विनोद शर्मा, डीएन पराजुली र नीता गौतम दीक्षित न्यायाधीशका लागि सिफारिस भएका थिए । तर, संसद् नभएका कारण उनीहरूको सिफारिस अनुमोदन हुन सकेन । यसबीचमा दीक्षितको अवकाश भइसकेको छ भने शर्मालाई परिषद्ले केही अघि पुनः सिफारिस गरी उनी सर्वोच्चमा न्यायाधीश भइसकेका छन् । पराजुलीलाई परिषद्ले पुनः सिफारिस नगर्ने निर्णय गरेको छ । सारंगा सर्वोच्चको आठौं महिला न्यायाधीश२०२३ माघ २१ गते काठमाडौं बागबजारमा जन्मिएकी सारंगा सुवेदी सर्वोच्च अदालतमा न्यायाधीश हुने आठौं महिला हुने भएकी छन् । दुई दशक वकालत गरेपछि २०६६ भदौ २१ गते पुनरावेदन अदालत बुटवलका लागि अतिरिक्त न्यायाधीशको दरबन्दीमा नियुक्त भएकी उनी २०७० जेठमा पुरावेदन तहमै स्थायी नियुक्त भएकी थिइन् । उमेर हदका कारण प्रधानन्यायाधीश हुनु अगावै २०८८ माघ २१ गते अवकाश पाउने गरी नियुक्तिको सिफारिस पाएकी सुवेदीले आफू सर्वोच्चको आठौं महिला न्यायाधीश हुने खबरले हर्ष लागेको बताइन् । उनी देवानी, फौजदारी र वाणिज्य गरी सबैखाले मुद्दा छिन्न सक्ने पारखी न्यायाधीशका रूपमा परिचित छिन् । २०५८ मा नियुक्त भएकी सिलु सिंह सर्वोच्चको न्यायाधीश हुने पहिलो महिला थिइन् ।"
चिसोले भूकम्पपीडित शिशुको मृत्यु,"(सुर्खेत) अत्यधिक चिसोका कारण जाजरकोटको भेरी नगरपालिका२ मा एक शिशुको मृत्यु भएको छ । जिल्ला अस्पतालका अनुसार भेरी नगरपालिका२ पुरानोरिसाङका हुकुमबहादुर पुनकी एक महिनाकी छोरी निरुताको चिसोका कारण निमोनिया हुँदा मृत्यु भएको हो । भूकम्पले घर भत्किएपछि उनीहरूको ८ जनाको परिवार त्रिपालमा बस्दै आएको भेरी२ का वडाध्यक्ष भीमबहादुर कार्कीले बताए । यो घटनासँगै चिसोका कारण मृत्यु हुने भूकम्पपीडितको संख्या ८ पुगेको छ । कार्कीका छिमेकी एवं विष्णु आधारभूत विद्यालय नेटाका शिक्षक लोकेन्द्रबहादुर पुनका अनुसार मृतक शिशु हुकुमबहादुरकी दोस्रो सन्तान हुन् । ३ दिनअघि नै शिशु बिरामी भएकी थिइन्, परिवारको आर्थिक अवस्था कमजोर भएका कारण अस्पताल लग्न मानेका थिएनन्, हामी छरछिमेकीबाट सरसापट लिएर बालिकालाई उपचारका लागि जिल्ला अस्पताल लगिएको थियो, उनले भने, तर, जिल्लामा उपचार सम्भव नभएपछि बालिकाको ज्यान गयो । निमोनियाले ग्रस्त शिशुलाई ढिलो गरी अस्पताल पुर्याइएको जिल्ला अस्पताल प्रमुख डा प्रतीक्षा भारतीले बताइन् । आमाको दूध पनि राम्ररी नचुस्ने, दिसापिसाब पनि हुन सकेको रहेनछ, उनले भनिन्, पेट फुलेको थियो, श्वासप्रश्वासमा पनि समस्या आएपछि हामीले सुर्खेत वा नेपालगन्ज लिएर उपचार गर्न रेफर गरेका थियौं, सुरुमा पैसाको अभाव देखाउँदै अभिभावकले बाहिर लैजान मानेका थिएनन्, पछि हामीले धेरै कर गरेपछि एम्बुलेन्समा सुर्खेत लैजाँदै गर्दा बोहरागाउँ नजिकै बाटैमा ज्यान गएछ । उनले अस्पतालमा भेन्टिलेटर र विशेषज्ञ चिकित्सक नहुँदा पनि बालिकाको उपचार सम्भव नभएको बताइन् । अस्पतालमा ६ जना मेडिकल अधिकृत कार्यरत भए पनि एक जना पनि विशेषज्ञ छैनन् । उनका अनुसार दैनिक १ सय जनासम्म चिसोका बिरामी उपचारका लागि जिल्ला अस्पताल आउने गरेका छन् । अस्पतालमा ३ बालबालिकासहित १५ बिरामीको इमरजेन्सीमा उपचार भइरहेको छ भने सामान्य अवस्थाका बिरामीलाई औषधि दिएर पठाइने गरिएको अस्पतालले जनाएको छ । छेडागाडस्थित आधारभूत अस्पतालका डा प्रिय शाहीले चिसोका कारण दैनिक ५० देखि १ सय बिरामीको उपचार गर्ने गरेको बताए । उनका अनुसार अस्पताल आउनेमा झन्डै ६० प्रतिशत बालबालिका छन् । उनीहरू झाडापखाला, निमोनिया, ज्वरो, रुघाखोकीलगायत समस्याबाट पीडित छन् । भूकम्पले सबैभन्दा क्षति पुर्याएको नलगाड नगरपालिकामा पनि दैनिक १ सय ५० जनासम्म बिरामी उपचारका लागि आउने गरेको नलगाड आधारभूत अस्पतालका डा विशाल उप्रेतीले बताए । बिरामीको चाप अत्यधिक बढेपछि बिहानदेखि रातिसम्म बिरामीको उपचार गर्नुपरेको छ, उनले भने, औषधिको मौज्दात पनि सकिँदै गएको छ, पर्याप्त उपकरण र बेड अभावमा उपचारमा पनि समस्या भइरहेको छ । भूकम्पमा परी जाजरकोट र रुकुम पश्चिममा १ सय ५६ जनाको मृत्यु भएको थियो । भूकम्पबाट २६ हजार ५ सय ५७ घर पूर्ण तथा ३५ हजार ४ सय ५५ घरमा आंशिक क्षति भएको जिल्ला प्रहरी कार्यालयले जनाएको छ ।"
पञ्चायतदेखि गणतन्त्रसम्मको दस्ताबेज राष्ट्रपरराष्ट्र,"काठमाडौं (कास) पूर्वपरराष्ट्रमन्त्री भेषबहादुर थापाको आत्मवृत्तान्त राष्ट्रपरराष्ट्र ः एकतन्त्रदेखि गणतन्त्रसम्म पुस्तक मंगलबार काठमाडौंमा लोकार्पण भएको छ । पञ्चायती व्यवस्थादेखि गणतन्त्रसम्म आइपुग्दा भोगेबेहोरेका अनुभव र यो अवधिको शासन सत्तासँग जोडिएका विषय थापाको पुस्तकमा समेटिएका छन् । लेखकसहित पुस्तकका सहलेखक पत्रकार हरिबहादुर थापा, पत्रकारलेखक सुधीर शर्मा, सांसदद्वय स्वर्णिम वाग्ले र सुमना श्रेष्ठले संयुक्त रूपमा पुस्तक लोकार्पण गरे । पुस्तकमा २०१७ सालको पञ्चायती व्यवस्थादेखि २०४६ सालको जनआन्दोलन, २०६२६३ को दोस्रो जनआन्दोलन, संविधानसभा र नयाँ संविधान जारी भएपछिका शासन व्यवस्था तथा यो अवधिका कूटनीतिक घटनाक्रम केलाइएको छ । पुस्तकमाथि टिप्पणी गर्दै सांसद वाग्लेले पुस्तकलाई परिवेश, पेसा र पात्रहरूको आधारमा हेर्नुपर्ने बताए । लेखक थापाले आधुनिक अर्थतन्त्रको जग हाल्ने काम गरेको भन्दै उनले थपे, उहाँमा आफ्नो जिम्मेवारी र व्यक्तिगत इच्छालाई कसरी मिलाउने भन्ने कुरा देखिन्छ । अन्तर्राष्ट्रिय सञ्जाललाई नेपालको हितमा कसरी प्रयोग गर्ने भावना उहाँमा छ । आफू छँदै यो दस्ताबेज लेखेर उहाँले महत्त्वपूर्ण योगदान गर्नुभएको छ । सांसद श्रेष्ठले थापाको किताबको अर्को भाग पनि निकाल्न अनुरोध गरिन् । यो किताबबाट मेरो पुस्ताले सिक्ने धेरै कुरा पाएको छु, उनले भनिन् । लेखक शर्माले थापालाई अर्थशास्त्री भनिए पनि उनको सार्वजनिक छवि कूटनीतिज्ञकै रहेको भनाइ राखे । थापाले नेपालमा काम थाल्दा नै कुनै न कुनै हिसाबमा वैदेशिक मामिलासँग समन्वय गर्ने जिम्मेवारी पाएको बताए । उहाँ ६५ वर्षदेखि नै कूटनीतिक क्षेत्रमा सक्रिय हुनुहुन्छ । अहिले पनि ईपीजी प्रतिवेदन बुझाउन बाँकी छ, उनले भने, उहाँलाई महेन्द्रले लिएर आएका हुन् । तर उहाँलाई त्यसपछि विभिन्न शासन व्यवस्था र नेताहरूले पनि विश्वास गरेका छन् । किनकि उहाँले सधैं राज्यका लागि काम गर्दै आएकाले होला । यस्तो पुस्तकले इतिहासको खाडल पुर्न योगदान गर्ने उनले बताए ।परिवार र सद्भाव राख्ने मित्रहरूको निरन्तर प्रेरणाले पुस्तक जन्मिएको लेखक थापाले बताए । पुस्तकमा राजनीतिक आरोहअवरोह, आर्थिक मामिला, परराष्ट्र नीति तथा कूटनीतिक अभ्यासको अनुभव उल्लेख गरिएको उनको भनाइ थियो । पुस्तकमा व्यक्तिगत धारणा नभई व्यावहारिक जीवनमा राष्ट्रका लागि महत्त्वपूर्ण घटना र मुद्दासमेत समेट्ने प्रयास गरेको छु । हाम्रो पुस्ताले गरेका यी प्रयासले नेपालको भविष्य निर्माण गर्न आधार सिर्जना गरेको छ भन्ने मेरो मान्यता छ, थापाले भने । थापा तत्कालीन योजना परिषद्को सदस्यसचिव, नेपाल राष्ट्र बैंकको गभर्नर, अर्थ सचिव, भारत र अमेरिकाका लागि राजदूत हुँदै पछि परराष्ट्रमन्त्री पनि बने । साथै, नयाँ संविधान जारी भएपछि नेपालभारत प्रबुद्ध व्यक्तिहरूको समूह (ईपीजी) को नेपालतर्फका संयोजकसमेत रहे । उनले करिब २० वर्ष आन्तरिक प्रशासन र व्यवस्थामा काम गरे भने थप २० वर्ष नेपालको कूटनीतिक क्षेत्रमा राजदूतदेखि परराष्ट्रमन्त्रीसम्म रहेर काम गरे । अमेरिकाको क्यालिफोर्निया राज्यमा पढिरहेका २४ वर्षीय थापालाई तत्कालीन राजा महेन्द्रले २०१७ सालको पुसमा योजना परिषद्को सदस्यसचिव नियुक्त गर्दै नेपालमा बोलाएका थिए । सहलेखक थापाले २०७० साउनमा पुस्तक लेखन सुरु गरे पनि बीचमा केही समय अघि बढ्न नसकेको बताए । उनले भने, बीचमा पारिवारिक वियोगका कारण रोकियो । पछि मञ्जुश्री (लेखक थापाकी छोरी) को सक्रियतामा लेखनलाई अघि बढाइयो । पुस्तक फाइन प्रिन्टले बजारमा ल्याएको हो ।"
आर्थिक स्रोतबिना जहाज खरिदमा हतारो किन ?,"राष्ट्रिय ध्वजावाहक नेपाल वायुसेवा निगमले करिब ३ अर्ब रुपैयाँमा तीन वटा साना जहाज खरिदका लागि प्रक्रिया अघि बढाएको छ । नयाँ विमानबाट मुलुकका दुर्गम गन्तव्यमा सेवा दिने भनिएको छ, जुन सकारात्मक नै सुनिन्छ । तर ४८ अर्ब रुपैयाँ ऋणमा रहेको निगमले खरिद प्रक्रिया निकै नाजुक आर्थिक धरातलमा अघि बढाएकाले नयाँ विमान साँच्चिकै आइपुग्नेमा संशय गर्नुपर्ने अवस्था छ । नयाँ विमान खरिदका लागि सरकारले बजेट व्यवस्था नगरेको, त्यसमाथि अर्थ मन्त्रालयले लिखित असहमति जनाएको अवस्थामा स्रोत सुनिश्चित नगरी निगमले बोलपत्र नै आह्वान गरिसकेको छ । पर्याप्त अध्ययनविश्लेषण नगरी अपारदर्शी ढंगबाट विमान खरिद प्रक्रिया अघि बढाउँदा अर्बौं अनियमितता भएका दृष्टान्त थुप्रै छन् । आर्थिक स्रोत सुनिश्चित नहुँदै हतारहतार बोलपत्र आह्वान गरिँदा अनियमितताको अर्को शृंखला सुरु हुने जोखिम पनि छ । निगमले जहाजलगायतका सम्पत्ति जोड्न पाउँछ । आर्थिक स्रोत भए मन्त्रालय वा मन्त्रिपरिषद्लाई सोधिरहनुपर्दैन । तर विमान खरिदका लागि बोलपत्र आह्वान भइसक्दा पनि स्रोत सुनिश्चित छैन । निगम सञ्चालक समिति बैठकमा अर्थ मन्त्रालयबाट प्रतिनिधित्व गरेका सहसचिव धनीराम शर्माले निगमको संस्थागत पुनःसंरचना नभई जहाज थप्न नमिल्ने भन्दै नोट अफ डिसेन्ट नै लेखेका छन् । चालु आर्थिक वर्षको बजेट व्यक्तव्यले निगमको पुनःसंरचना गर्ने भनेको र विभिन्न अध्ययनले पनि त्यही सुझाव दिएकाले पहिले पुनःसंरचनाबाट व्यवस्थापन सुधार गर्नुपर्ने उनको तर्क छ । लाउडा, धमिजा, चेज एअर, वाइडबडीजस्ता प्रकरण सर्वसाधारणले बिर्सिएका छैनन् । सरकारको अनुदान र ऋण गरी ७ अर्ब ४६ करोड रुपैयाँमा नौ वर्षअघि खरिद गरिएका ६ चिनियाँ जहाजले बढाएको आर्थिक भारको समस्या पनि चर्को छ । ०७७ साउनसम्म निगमलाई साढे दुई अर्ब हाराहारी थप नोक्सानी दिलाएपछि ती चिनियाँ जहाज सदाका लागि ग्राउन्डेड छन् । चिनियाँ जहाजको दैनिक बिमा खर्च मात्रै कम्तीमा ४ लाख रुपैयाँ छ । एउटा विमान त दुर्घटनामा परेर क्षतिग्रस्त भइसकेको छ । संसद्को अन्तर्राष्ट्रिय सम्बन्ध तथा पर्यटन समितिले निगमसँग चिनियाँ जहाजको व्यवस्थापनसहित व्यावसायिक योजना मागेको छ । यी जहाजले थुपारेको आर्थिक दायित्व व्यवस्थापन कसरी गर्ने भन्ने टुंगो लगाउन निगमले सकेको छैन । त्यसबाहेक निगमका लागि यसअघि खरिद गरिएका १० जहाजका मुद्दामध्ये कुनै अख्तियार दुरुपयोग अनुसन्धान आयोगमा र कुनै संसदीय समितिमा अध्ययनअनुसन्धानका क्रममा रहिरहेकै बेला निगमले फेरि नयाँ जहाज खरिद प्रक्रिया अघि बढाएको हो । न्यारोबडी र वाइडबडी एयरबस दुईदुई वटा खरिद गर्दा कर्मचारी सञ्चय कोष, नागरिक लगानी कोषलगायतका वित्तीय निकायबाट लिएको झन्डै ३४ अर्ब ऋणको साँवाब्याज नै निगमले नियमित रूपमा तिर्न सकेको छैन । ब्याजसमेत थपिँदै जाँदा निगमको ऋण चालु वर्षको पहिलो चौमासिकको हिसाब आउँदा झन्डै ५० अर्ब पुग्ने प्रक्षेपण छ । ऋणको मात्रा बर्सेनि बढिरहेको अवस्थामा अहिलेकै संरचना र व्यवस्थापनबाट निगम सञ्चालन हुन नसक्ने प्रस्टै छ । तर निगमको समग्र व्यवस्थापकीय सुधारमा चासो नदिई जहाज खरिदमा हतारो देखाइएको छ । व्यवस्थापन सुधारका नाममा संस्कृति, पर्यटन तथा नागरिक उड्डयनमन्त्री सुदन किरातीले जसरी पृष्ठभूमि ख्याल नगरी प्रक्रिया अघि बढाउन निर्देशन दिएका छन्, यसले पनि जहाज खरिद प्रक्रियालाई संशय गर्ने अवस्था बनेको छ । सुरुमा ट्विन अटर विमान निर्माता कम्पनीबाट बिनाप्रतिस्पर्धा सोझै खरिद गर्न पहल गरिएको थियो । मन्त्रालयका कर्मचारी हच्किएपछि मात्र निगमले बोलपत्र आह्वान गरेको हो । जहाज खरिदमा मन्त्रालयका कर्मचारी हच्किनुको मुख्य कारण यसअघि भएका अपारदर्शी प्रक्रिया र कमिसन प्रकरण हुन् । निगमले नयाँ विमान खरिदका लागि सरकारबाट उठाउनुपर्ने चार्टर भाडा, कोभिड महामारीका बेला स्वास्थ्य सामग्री ढुवानीबापत लिनुपर्ने भाडा, बिमालगायतको बक्यौता गरी डेढ अर्ब रुपैयाँ हाराहारी जोहो हुने दाबी गरिरहेको छ । बाँकी रकमका लागि सोल्टी होटलमा रहेको सेयर बेच्ने भनिएको छ । निगमका सुधारका लागि भन्दै राजनीतिक कार्यकर्ता र निकटस्थ समावेश गरेर बनाइएको समितिले सेयर बिक्रीको सुझाव दिएको हो । तर यस विषयमा निगमभित्रैबाट विरोध भइरहेको छ । निगमको कसरतले नयाँ विमान खरिदका लागि स्रोत जुट्न सक्यो भने पनि सुदपयोग हुने सुनिश्चित छैन । त्यसैले अहिलेको प्राथमिकता विमान खरिदमा भन्दा पनि पुनःसंरचना गरेर होस् या अन्य कुनै विधिबाट, निगमको व्यवस्थापकीय पक्ष सुधारका लागि हुनुपर्छ । राजनीतिक निकटताका आधारमा गलत प्रक्रियाबाट निगममा पदाधिकारी नियुक्त गर्ने प्रवृत्ति अन्त्य गर्नुपर्छ । बजेट सदुपयोग र विमान सही रूपमा सञ्चालन हुने सुनिश्चित नगरी अपारदर्शी ढंगले विमान खरिदमा हतारिँदा निगमलाई नै क्षति हुन्छ ।"
कक्षाकोठामा सीसीटीभी कि रमाइलो वातावरण ?,"कतिपय विद्यालयले बालबालिकालाई अनुशासित बनाउने र निरन्तर तिनको पढाइको अनुगमन गर्ने नाममा विद्यालय परिसरमा मात्र नभएर कक्षाकोठा भित्रै सीसीटीभी क्यामेरा जडान गर्ने गरेका छन् । आजभोलिका बालबालिका हर्दम विद्यालयले दिएको गृहकार्य र अभिभावकको दबाबमा रहन्छन् भने विद्यालयमा सीसीटीभी क्यामेरा र घोकन्ते विद्याको दबाबमा राखिन्छन् । तिनलाई ढुक्कसँग खेल्न र रचनात्मक ढंगले सिक्नका लागि अनुकूल वातावरण बनाइँदैन । असल र गुणात्मक सिकाइका लागि रमाइलो तथा मायालु परिवेश आवश्यक हुन्छ । त्यसविपरीत घरमा होस् या विद्यालयमा तिनलाई विभिन्न किसिमले दबाबमा राखेर किताब घोकाउनु नै शिक्षा हो भन्ने बुझाइका कारण बालबालिकामा पढाइलेखाइप्रति वितृष्णा जागेको देखिन्छ । आफू सधैंभरि कसै न कसैको नियन्त्रणमा बसिरहनुपर्दा उत्पन्न हुने त्रासका कारण मनौवैज्ञानिक हिसाबले बौद्धिक तथा शारीरिक विकासमा बाधा पुग्ने हुन्छ । विद्यार्थी तथा शिक्षकहरूकै सुरक्षाका दृष्टिले विद्यालय परिसरमा सीसीटीभी क्यामेरा जडान गरिनु ठिकै भए पनि हरेक कक्षाकोठामा जडान गरिएको क्यामेराले शिक्षामा गुणस्तर ल्याउन सक्दैन । शिक्षामा गुणस्तर ल्याउन र असल सिकाइ गर्न गराउन त विद्यालयभित्र स्वतन्त्र ढंगले शिक्षक र विद्यार्थी सँगसँगै खेल्दै रमाउँदै, उफ्रिँदै, नाच्दै, गाउँदै सिक्ने अवस्था निर्माण गरिनुपर्छ । सीसीटीभी क्यामेराले शिक्षामा गुणस्तर ल्याउने भए त दक्ष, परिश्रमी असल शिक्षकको आवश्यकता नै पर्दैन ।कृष्ण कुम्पुरे, आदमटार, धादिङ"
अस्ट्रेलिया विश्वकप क्रिकेटमा अब्बल,"भारतको गुजरातस्थित नरेन्द्र मोदी रंगशालामा आइतबार आयोजित एकदिवसीय विश्वकप क्रिकेटको फाइनल खेलमा भारत अस्ट्रेलियासँग ६ विकेटले पराजित हुन पुग्यो । टस हारेर पहिले ब्याटिङ गरेको भारतले ५० ओभरमा सबै विकेट गुमाएर २ सय ४० रन बनाएको थियो । केएल राहुल र विराट कोहलीले क्रमशः ६६ र ५४ रनको अर्धशतक पूरा गर्दा ओपनर तथा कप्तान रोहित शर्मा ४७ रनमै समेटिए । अरू ब्याटरको योगदान खासै उल्लेख्य हुन सकेन । उता ओपनर ट्रेभिस हेडले १ सय ३७ रनको उत्कृष्ट इनिङ्स खेलेपछि त्यसैको आडमा टिकेर अस्ट्रेलिया छैटौंपटक विश्वकप क्रिकेट ट्रफी उचाल्न सफल भएको हो । सुरुको पावर प्ले चल्दा ४७ रनमा अस्ट्रेलियाले ३ विकेट गुमाइसकेको थियो । त्यसपछि हेड र मार्नस लाबुस्यानले चौथो विकेट नगुम्दै १ सय ९२ रनको साझेदारी गरेका थिए । उनीहरूको साझेदारीबाट २ सय ३९ रन पुगेपछि हेड आउट भई ग्लेन म्याक्सवेल क्रिजमा आएर २ रन बटुलेसँगै अस्ट्रेलिया विजयी हुन सफल भयो । अस्ट्रेलियाले जित हासिल गर्दा अझै ७ ओभरको खेल बाँकी थियो । यसबाट के आकलन गर्न सकिन्छ भने भारतले ३०० को हाराहारीमा रन जोडेको भए पनि जितको सम्भावना अस्ट्रेलियाकै थियो । भारतको पराजयका कारक तत्त्व पनि अनगिन्ती छन् । हालको विश्वकप प्रतियोगिताअन्तर्गत भारतले सबै लिग खेल जितेको, सुरुमा अस्ट्रेलियालाई सजिलै परास्त गरेपछि भारतीय खेलाडीको घमण्ड बढेको, त्यहाँका खेल विश्लेषक तथा मिडियाहरूले भारतलाई क्रिकेटको वादशाहजस्तो गरी प्रस्तुत गर्ने गरेको यथार्थ कसैबाट लुकेको छैन । पावर प्लेमा ८० रन बनाएपछि सुरिएर छक्का, चौका प्रहार गर्न खोज्दा भारतका ब्याटरहरू एकपछि अर्को गर्दै ढल्न पुगे । यता पावर प्लेमा अस्ट्रेलियाले ६० रन मात्र बनाए पनि संयमित र योजनाबद्ध भई खेलेका कारण लक्ष्यमा पुग्न सफल भयो । नेपालका क्रिकेट खेलाडीका लागि पनि यो सन्दर्भ गतिलो पाठ बन्न सक्छ ।भुवनेश्वर शर्मा, चन्द्रागिरि२, काठमाडौं"
के नेपालले जहाज किन्नै नहुने ?,"कान्तिपुरको मंगलबार प्रकाशित समाचार अर्थको असहमति बीच ३ जहाज किन्न टेन्डर ले घेरै प्रश्न एक साथ उठाएको छ । समाचारको सारांश के भने, ४८ अर्ब ऋणमा डुबेको नेपाल एयरलाइन्सले व्यवस्थापन सुधार नगरेसम्म सानाठूला कुनै पनि जहाज किन्नै हुन्न भन्ने रहेको छ, जुन गलत हो । साना जहाजहरू आन्तरिक पर्यटन वृद्धि र दुर्गमका जनतालाई सेवा दिने उद्देश्यले किन्न खोजिएका हुन् । ठूला जहाज विदेशी पर्यटक सस्तो मूल्यमा नेपालमा ल्याउन चाहिन्छ । नेपाललाई साना मात्र होइन, ठूला जहाजहरू पनि उत्तिकै खाँचो छ । एकातिर हामी १० लाख, २० लाख विदेशी पर्यटक भित्र्याउने कुरा गर्छौं भने अर्कोतिर नेपाल एयरलाइन्सले विमान किन्नै हुन्न भनेर विरोध पनि गर्छौं । यो कस्तो खाले सोच हो ? ठूला स्वदेशी विमानहरू यथेष्ट नहुँदा हामीले अपेक्षाकृत पर्यटक सस्तो टिकटमा नेपाल ल्याउन सकेका छैनौं । विमान अभावकै कारण नेपाल महँगो गन्तव्यमा परेको छ । यसले नेपालको पर्यटन विकासमै असर पारिरहेको छ । जहाजहरू किन्नु भनेको पर्यटन उद्यमलाई टेवा दिनु हो । होटल उद्योगमा लागेका हजारौं नेपालीलाई रोजगारी दिनु हो । यसपालि पर्यटन केही चल्दा होटलहरूको अकुपेन्सी रेट ६७ प्रतिशत पुगेको तथ्यांक आएको छ, जुन खुसीको कुरा हो । नेपालको विकास गर्ने माध्यम भनेकै जलविद्युत् र पर्यटन हो । तर सरकारमा बसेका कर्मचारी र दीर्घकालीन हितमा सोच्न नसक्ने नेताहरूका कारण जहिले पनि नयाँ जहाज थप्न खोज्दा विरोधको आवाज चर्काइन्छ । त्यसैको पछिल्लो उदाहरण हो, जहाज किन्ने निणर्यमा अर्थ मन्त्रालयको असहमति र अर्थ मन्त्रालयको सहसचिव धनीराम शर्माको नोट अफ डिसेन्ट । के सहसचिवहरूको काम घाम तापेर बदाम खाने मात्र हो ? कर्मचारीले नेपाललाई थप जहाज चाहिन्छ चाहिँदैन, त्यसको विकल्प के छ भन्नेबारे सोच्नु पर्दैन ? व्यवस्थापन सुधार गर्ने दायित्व कसको हो ?गोपाल देवकोटा, गोकर्णेश्वर, काठमाडौंभएजति सबै बुद्धि लगाऔंअझै बोलौं, अझै बोलौंके के बोल्नु छ, अझै बोलौंअझै ढाँटौं, अझै ढाँटौंके के ढाँट्नु छ अझै ढाँटौंअझै गरौं, अझै गरौंगर्न बाँकीमा भ्रष्टाचार गरौंअझै नांगिऔं, अझै नांगिऔंकति नांगिनु छ अझै नांगिऔंअझै मिलौं, अझै मिलौंखान र जोगिन सबै मिलौंबुद्धि लगाऔं बुद्धि लगाऔं भएजति सबै बुद्धि लगाऔंनिषेध गरौं, निषेध गरौंसकिने यही छ निषेध गरौंइन्द्रकुमार श्रेष्ठ, ओखलढुंगा"
पुस्तक पढ्ने बानीले निखार्छ बालबालिकालाई,"बोजु, नयाँ किताब पढ्ने ! छसात कक्षा पढ्दाताका नाति पर्ने एक जनाले हरेक साता मलाई यसरी सोध्ने गर्थ्यो । तिनताक हामी दुई पुस्तक भाडामा लिएर पढ्ने गर्थ्यौं । दुई जना मिलेर पढ्दा भाडाको पैसा पनि आधाआधा तिर्नुपर्थ्यो । स्कुले जीवनमा बेलाबखत पाहुना र आमाले दिने खाजाखर्च जोगाएर राखेको पैसाले म ती पुस्तक पढ्थें । यसरी अतिरिक्त पुस्तकप्रति रुचि जगाइदिने नातिले भने स्कुले शिक्षा पनि पूरा गर्न पाएन र दुई दशकअघि नै यो संसार छाड्यो, लालाबालालाई बिचल्ली पारेर । कक्षा छसम्म मलाई उत्तीर्णाङ्क प्राप्त गर्नसमेत हम्मेहम्मे पर्थ्यो । अतिरिक्त पुस्तक पढ्ने बानीले मेरो पढाइ मात्र सप्रिएन, कक्षा सातदेखि म पहिलो तीनमा पर्न थालें । विषयगत गुरुहरूले कक्षामा उत्तरपुस्तिका देखाउने क्रममा मलाई सधैंजसो अगाडि बोलाएर अतिरिक्त पुस्तक पढ्ने मेरो बानीको प्रशंसा गर्दै स्याबासी दिनुहुन्थ्यो । हुन पनि हो, प्रवासमा नेपालीभाषी भएर पनि हिन्दी माध्यममा स्कुले शिक्षा हासिल गर्ने म जस्ता विद्यार्थीको हिन्दी भाषा सुधार्न ती अतिरिक्त पुस्तकले निकै सघाएका थिए ।स्कुले जीवनमा त्यस्तो अवसर नपाए पनि अतिरिक्त पुस्तक पढ्ने बानीले मलाई चौतर्फी र दूरगामी फाइदा पुर्याएको छ । नेपाल आएपछि झन्डै दस वर्ष स्वाध्ययनबाट नेपाली सिकें । मेरो पुस्तक पढ्ने बानी झाँगिएर छोराछोरीसम्म पुग्यो । उच्च शिक्षा हासिल गर्न अमेरिकासम्म पुगेका छोराछोरीले आज अनलाइनबाट पुस्तक मगाएर पढ्छन् भने म पनि स्थानीय बजारमा नपाएका नयाँ पुस्तक काठमाडौंबाट मगाएर पढ्छु । यात्रामा निस्कँदा पुस्तक बोक्ने मेरो पुरानो बानी उस्तै छ, नयाँ ठाउँमा किनमेलको सूचीमा पुस्तक पहिलो प्राथमिकतामा पर्छ । पछिल्लो समय सूचना र प्रविधिको विकाससँगै मानिसमा पुस्तक पढ्ने बानी हराउँदै गएको भान हुन्छ तथापि मजस्ता कतिपय पाठकको रुचि भने उस्तै छ । खासमा स्कुले जीवनमा अतिरिक्त पुस्तक पढ्ने बानीको विकास गराउन वर्तमान शिक्षा असफल जस्तै देखिएको छ । शिक्षक, अभिभावकलगायत सरोकारवालाले पनि यस्ता विषयमा त्यति चासो लिएको देखिँदैन । यसो हुनुमा शिक्षक र अभिभावकहरूको पृष्ठभूमिले महत्त्वपूर्ण भूमिका खेल्दै आएको छ । अतिरिक्त पुस्तक नपढ्ने शिक्षक तथा अभिभावक स्वयंले यसको महत्त्व बुझेका हुँदैनन् । कथंकदाचित् विद्यार्थीले पढ्ने गरे पनि उनीहरूलाई प्रोत्साहित हैन, हतोत्साहित गरिन्छ । केही वर्षअघि, प्रावि तहदेखि नै अतिरिक्त पुस्तक पढ्ने मेरी छोरीले ठूलाले पढ्ने वेभ म्यागजिन पढ्न थालेको कुरा लिएर एक शिक्षिकाले मसँग गुनासो गरिन् । मैले उनलाई अतिरिक्त पुस्तक पढ्दा भाषा र पढाइ सप्रन्छ भनेर उल्टै सम्झाउनुपर्यो । विडम्बना, स्कुले शिक्षा हासिल गरिरहेका अधिकांश विद्यार्थी घरमा पढ्दैनन् भनेर अभिभावकले सधैँजसो गुनासो गरेको सुनिन्छ । यसो हुनुमा शिक्षकभन्दा पनि अभिभावकको दैनिकी र जीवनशैलीको महत्त्वपूर्ण भूमिका हुन्छ । घरका ठूलाबडा सबैजसोको अधिकांश समय मोबाइल हेर्दैमा बित्ने गरेको छ । यस अर्थमा यस्ता अभिभावकले स्वयं आफ्ना छोराछोरीलाई दिग्भ्रमित गरिरहेका छन् । आफ्ना अभिभावकलाई जति बेला पनि मोबाइलमा देखेपछि छोराछोरीमा पनि मोबाइल तथा टीभीप्रति आकर्षण बढ्नु स्वाभाविक हो ।के शिक्षित के साक्षर, के हुनेखाने के हुँदा खाने, पछिल्लो समय प्रायः सबैको पहुँचमा यस्ता आधुनिक उपकरण पुगेका छन् । यसो हुँदा पनि अधिकांशको समय सामाजिक सञ्जाल चहार्दै बित्ने गरेको छ भने यस्ता उपकरणले पनि अतिरिक्त पुस्तकहरूप्रतिको चासो मानिसमा घट्दै गएको देखिन्छ । त्यसो त पहिलेका तुलनामा स्कुले बालबालिकाका लागि उमेर अनुसारका पुस्तकहरू प्रशस्तै प्रकाशित हुन थालेका छन् तथापि तिनलाई बालबालिकासम्म पुर्याउन प्रकाशक र बिक्रेताहरू असफलजस्तै देखिएका छन् । यसो हुँदा पनि बालपुस्तकप्रतिको चासोचिन्ता ठूलाहरूले लिएको देखिँदैन । कतिपय निजी विद्यालयले आफ्ना विद्यार्थीका लागि पुस्तकालयको सुविधा दिएका छन् । यस्ता पुस्तकालयमा विद्यार्थीको रुचि र उमेरअनुसारका पुस्तक विरलै भेटिन्छन् । यस्ता विद्यालयले आफ्ना विद्यार्थीमा पुस्तक पढ्ने बानीको विकास गराउन अतिरिक्त क्रियाकलाप गराउने गरेको देखिँदैन । अझ भनौं, उमेरअनुसारको अतिरिक्त बालपुस्तक पढ्न पाउनुपर्छ वा पढाउनुपर्छ भन्ने सोच नभएका अभिभावक र शिक्षकले यस्ता विषयमा त्यति चासै राख्दैनन् । अभिभावकको चासोचिन्तामा अतिरिक्त पुस्तक र पुस्तकालय नपरेपछि विद्यालय र शिक्षकहरूलाई पनि हाइसन्चोजस्तै भएको छ । नयाँनयाँ पुस्तकको विज्ञापन सामाजिक सञ्जालहरूमा बग्रेल्ती भेटिन्छन् तथापि बालपुस्तकहरूको प्रचारप्रसार त्यति हुन सकेको देखिँदैन । यसो हुनुको एउटा कारण हो शिक्षक र अभिभावकको यस्ता पुस्तकप्रतिको उदासीनता । अधिकांश हुनेखाने अभिभावकले आफ्ना छोराछोरीलाई महँगा ग्याजेट, खेलौना, खानेकुरा र लुगाफाटा किनिदिए पनि बालपुस्तक किनिदिने गरेका छैनन् । यसो हुनुमा अभिभावक र बालबालिकाको भन्दा पनि विद्यालय तथा शिक्षकहरू दोषी देखिन्छन् । किनभने बालपुस्तक पढ्नुपर्छ भनेर चासो जगाइदिने पहिलो कर्तव्य विद्यालय र शिक्षकहरूको हो । पछिल्लो समय ठूलाले पढ्ने पुस्तकहरूको प्रचारप्रसारका लागि लेखकसहितको टोली विभिन्न सहर पुग्ने गरेको देखिन्छ । यससम्बन्धी अन्तरक्रियालगायत पाठकमञ्चमा लेखकहरू स्वयं उपस्थित हुने गरेका छन् । यस्तै, पुस्तकमेलामा लेखकसँग साक्षात्कार गर्न तथा हस्ताक्षरसहितको पुस्तक किन्न पाठकको घुइँचो लाग्ने गरेको छ । बालपुस्तक लेखकहरूप्रति प्रकाशन गृहहरूले सौतेनी व्यवहार गरेको देखिन्छ । किनभने ठूलाहरूका लागि भनेर आयोजना गरिने यस्ता पुस्तक मेलामा बालपुस्तकका लेखकहरू विरलै उपस्थित हुन्छन् । यस अर्थमा बालपुस्तक लेखक तथा पाठकहरू निरीहजस्तै देखिन्छन् । संघीय राजधानी काठमाडौंलगायतका ठूला सहरमा बालबालिकाका लागि पुस्तकमेला विरलै हुने गर्छन् । यसो हुँदा पनि बालबालिकासम्म यस्ता पुस्तक पुग्न सकेका छैनन् । केही समययता विभिन्न क्षेत्रमा नाम कमाएका कतिपय लेखक आफैं पनि आफ्नो पुस्तकको प्रचारप्रसारमा जुटेका छन् । यस्ता लेखकहरूमा मुटुरोग विशेषज्ञ डा ओममूर्ति अनिल र वैज्ञानिक महावीर पुन अग्रपंक्तिमा पर्छन् । मुटुरोग विशेषज्ञ डा अनिलले आफ्नो दोस्रो पुस्तक जीवन्त सम्बन्ध प्रकाशित भएपछि यससम्बन्धी आफ्ना कुरा सामाजिक सञ्जालमार्फत् व्यक्त गरिरहेका छन् भने उनले विभिन्न सञ्चारमाध्यमहरूमा दिएको आफ्नो अन्तर्वार्तासमेत पोस्ट गरिरहेका छन् । राष्ट्रिय आविष्कार केन्द्रका संस्थापकसमेत रहेका महावीर पुनले आफ्नो जीवनी समेटिएका पुस्तक आफैं बिक्रीवितरण गरिहेका दृश्यहरू सामाजिक सञ्जालमा असरल्ल भेटिन्छन् । बजारीकरणको नौलानौला अभ्यास थालेका डा अनिल र पुनजस्ता नवप्रवेशी लेखकहरू स्वयंले आफ्ना पुस्तकहरू पाठकसम्म पुर्याउन गरेका अनुकरणीय कार्य प्रकाशन गृहहरूले गर्न सकेका छैनन् ।विकसित मुलुकहरूमध्ये अमेरिका, बेलायत तथा फिनल्यान्डमा दुई वर्षदेखिका बालबालिकाका लागि बालचित्र कथाका पुस्तकहरू पाइन्छन् । सानो उमेरदेखि पुस्तक हेर्नेपढ्ने बानीको विकास गराउन अभिभावकले पनि भरमग्दुर प्रयास गर्छन् भन्ने कुरा रुम टु रिडका संस्थापक अमेरिकी नागरिक जोन उडले आफ्नो दोस्रो पुस्तक साक्षर संसारतिर मा उल्लेख गरेका छन् । सानोछँदा आमा र हजुरआमाले सधैं बालचित्र कथाका पुस्तकहरू पढेर सुनाएकै कारण आफू पुस्तकप्रेमी बन्न पुगेको उनले पुस्तकमा उल्लेख गरेका छन् ।जोन उडले भनेजस्तै स्कुले बालबालिकालाई पुस्तकप्रेमी बनाउन तीनै तहका सरकारले, विशेष गरी स्थानीय सरकारले विद्यालयमा पुस्तकालय कार्यक्रम सुरु गर्नुपर्छ । त्यसअघि शिक्षक र अभिभावकहरूलाई अभिमुखीकरण गर्न जरुरी छ । स्थानीय सरकारले वार्षिक रूपमा पुस्तकालय कार्यक्रमलाई प्रभावकारी बनाउन सरोकारवालासँग समन्वय र सहकार्य गरी आवश्यक बजेटसहित रणनीति बनाउनुपर्छ ।"
अर्थतन्त्रको अवरोध हटाउन संवाद परिषद् गठन,"(काठमाडौं)शिथिल अर्थतन्त्रलाई चलायमान बनाउने विकल्प खोज्न सरकारले निजी क्षेत्र सम्मिलित उच्चस्तरीय संवाद परिषद् गठन गरेको छ । अर्थतन्त्रको विद्यमान अवस्था र आगामी कार्यदिशा सम्बन्धमा मंगलबार भएको छलफलका आधारमा निजी क्षेत्रसँग निरन्तर संवादमा रहन र आर्थिक गतिरोधको निकास खोज्न सरकारले परिषद् गठन गरेको हो । उद्योग वाणिज्य प्रवर्द्धन संवाद परिषद् नाम दिइएको परिषदको अध्यक्ष प्रधानमन्त्री रहनेछन् । मुलुकका बाह्य सूचक सबल रहेको, तरलता सहज रहेको र ब्याजदर घटिरहेका बेला पनि आर्थिक गतिविधि चलायमान नभएकाले सरकारले छुट्टै आयोग गठन गरेर अर्थतन्त्रको अवरोध हटाउनुपर्ने निजी क्षेत्रको माग छ । उसकै आग्रहमा सरकारले आयोग गठन गरेको हो । परिषद्मार्फत निजी क्षेत्रसँग निरन्तर संवाद गर्ने सरकारको योजना छ । सरकारले संवाद परिषद्सँगै शासकीय सुधार एवम् सुशासन प्रवर्द्धनका लागि एक उच्चस्तरीय आयोग गठन गर्ने पनि जनाएको छ । आयोगबाट जनताको मनोबल उकास्न आर्थिक तथा वित्तीय सुशासन कायम गरिने छलफलमा प्रधानमन्त्री पुष्पकमल दाहालले बताए । लघुवित्तसहितका बैंक तथा वित्तीय संस्थाबाट लिइएको ऋण नतिर्नेमाथि सरकार कडा रुपमा प्र्रस्तुत हुने उनको चेतावनीसमेत छ । ऋण लिए जबर्जस्ती ऋण नतिर्ने विषयले संविधान, ऐन, कानुन, मूल्य, मान्यता तोड्ने भएकाले पनि त्यसलाई राज्यले कुनै अर्थमा छुट दिन नसक्ने उनको भनाइ छ । अर्थतन्त्रको शिथिलताका कारण कसैले ऋण तिर्न नसके त्यसको सहजीकरणको काम नेपाल राष्ट्र बैंकले गर्ने निष्कर्ष पनि छलफलले सुझाएको प्रधानमन्त्री दाहालले जनाए । आर्थिक शिथिलताका कारण ऋण भुक्तानी गर्न नसक्ने ऋणीहरूका लागि सहजीकरण गर्ने काम नेपाल राष्ट्र बैकलाई दिइएको उनको भनाइ छ । बैंक तथा वित्तीय संस्थाबाट ऋण लिई सदुपयोग गरेका तर आर्थिक शिथिलताका कारण ऋण भुक्तानी गर्न समस्या भएका ऋणीहरूको हकमा नेपाल राष्ट्र बैंकले अध्ययन गरी ऋण भुक्तानीमा सहजीकरण गर्नेछ, उनले भने, यो निर्णयले ऋणीहरूलाई धेरै ठूलो राहत दिनेछ । केही महिनायता बैंकको ब्याजदर क्रमशः घटदै गएको छ । तर पनि यो उच्च नै भएकाले नेपाल राष्ट्र बैंकले ब्याजदरको सम्बन्धमा अध्ययन गरी पुनरावलोकन गर्नेछ । कर प्रणालीमा सुधारका लागि गठित आयोगले दिएको सुझावका आधारमा लगानी र उत्पादनमैत्री राजस्व संरचनामा सुधार गरिने उनले जनाए । ऋण लिएर तिर्दिनँ भन्नेका विषयमा राज्यले कुनै सुनवाइ नगर्ने अर्थमन्त्री प्रकाशशरण महतले प्रस्ट्याए । समग्रमा दीर्घकालीन सोचका साथ जलविद्युत्, कृषि, पर्यटन, आईटी, साना उद्योग व्यवसायको प्रवर्द्धन गर्ने क्षेत्रमा तदारुकतासाथ सरकारले काम गर्छ, उनले भने, अप्ठ्यारामा परेका व्यवसायीलाई सहजीकरण गर्ने विषयमा पनि छलफल भयो । तर ऋण लिएर तिर्दिनँ भनेर जो लाग्छ, त्यसको सुनवाइ हुँदैन । ऋण तिर्नैपर्छ । अप्ठ्यारामा परेकालाई केही समय दिएर सहजीकरण गर्न सरकार तयार छ । अर्थतन्त्रमा संरचनागत समस्या रहेको र थप गतिशील बनाउन अझ धेरै काम गर्न बाँकी रहेको अर्थमन्त्री महतले बताए । हाम्रो खर्च गर्ने पद्धतिलाई गति दिएर पुँजी प्रवाह गर्ने र आवश्यक ठाउँमा राष्ट्र बैंकले सहजीकरण गर्नेछ, उनले भने । मुलुकको वर्तमान अर्थतन्त्रका विषयमा सरकारका सबै पक्षसँगको छलफलले निजी क्षेत्रको मनोबल बढाउने आशा जगाएको निजी क्षेत्रले जनाएको छ । सरकारले अर्थतन्त्रलाई चलायमान बनाएर गति दिने विषयमा निजी क्षेत्रसहित सरकारका विभिन्न निकायसँगको छलफलले अर्थतन्त्रमा सुधार ल्याउने संकेत गरेको निजी क्षेत्रको भनाइ छ । सरकारका सबै निकायमा रहेका नीतिगत कमजोरी समन्वयात्मक हिसाबले समाधान गरी अर्थतन्त्र चलायमान बनाउने विषयमा सकारात्मक छलफल भएको नेपाल उद्योग वाणिज्य महासंघका अध्यक्ष चन्द्रप्रसाद ढकालले बताए । सरकारसँगको छलफलले आगामी दिन आम नागरिक र निजी क्षेत्रको मनोबल बढाउने काम गर्ने उनको विश्वास छ । सरकारले अर्थतन्त्र चलायमान बनाउन पुँजीगत खर्च वृद्धि र निर्माण सकिएका आयोजनाको भुक्तानी दिन आवश्यक रहेको उनको भनाइ छ । बैंकको कर्जा लिएर कर्जाको किस्ता तिर्न अप्ठ्यारो भएको भए सरकारले सहुलियत दिने विश्वास रहेको उनले जनाए । सरकारले नीतिगत स्थिरता ल्याउन सके अर्थतन्त्र चलायमान हुने नेपाल चेम्बर अफ कमर्सका अध्यक्ष राजेन्द्र मल्लको भनाइ छ । निजी क्षेत्रसहित सरकारी निकायबीचको छलफल सकारात्मक रहेको र अब अर्थतन्त्र चलायमान बन्ने विश्वास जागेको उनको धारणा छ । हामीले मुलुकको अर्थतन्त्र सुधारका लागि सरकारले नीति सुधार गर्न सकिने बतायौं, उनले भने, सरकारले यस्तो खालको संवाद निरन्तर गर्नुपर्छ । अर्थतन्त्रमा अहिले जुन परिस्थिति देखापरेको छ । त्यो हल्ला भए जस्तो डराउनुपर्ने अवस्था छैन । त्यसैले सरकारले अर्थतन्त्र चलायमान बनाउन देशमा भएको प्राकृतिक स्रोत साधन र सरकारी सेवा चुस्त दुरुस्त बनाएर अघि बढ्नुपर्छ ।आर्थिक एजेन्डामा जुनसुकै राजनीतिक दलका नेताको धारणा एउटै आउनुपर्छ भन्ने माग राखिएको उनले जानकारी दिए । नेपालको अर्थतन्त्र जुन किसिमको संकुचित बनेको छ, त्यसलाई तीव्र गतिमा लैजान सकिन्छ । त्यस विषयमा छलफल गरेर अर्थतन्त्र सुधारका लागि सरकारले केही न केही काम गर्नेछ भन्नेमा विश्वस्त छौं, उनले भने, अर्थतन्त्रलाई गति दिन नीतिगत स्थिरता हुनुपर्छ । एकदुई महिनामा परिवर्तन गर्ने खालको हुनुभएन ।स्वतन्त्र ऊर्जा उत्पादकहरूको संस्था, नेपाल (इप्पान) का अध्यक्ष गणेश कार्कीले सबै जलविद्युत् आयोजनाको विद्युत खरीद बिक्री सम्झौता (पीपीए) गर्नुपर्ने बताए । सरकारले १५ हजार मेगावाट विद्युत् निर्यात गर्ने गरी ऊर्जा विकास दशक घोषणा गरेर समग्रमा १० वर्षमा २८ हजार मेगावाट विद्युत् उत्पादन गर्ने महत्त्वाकांक्षी लक्ष्य निर्धारण गर्दा ४६ खर्ब रुपैयाँ लगानी आवश्यक हुन्छ । त्यसैले एकल अंकको ब्याजदर कायम गरी ऊर्जा क्षेत्रमा गरिने लगानीको सीमा वार्षिक २ प्रतिशतका दरले बढाउँदै लग्नुपर्ने उनले सुनाए ।"
४ महिनामा साढे १२ अर्बको बिजुली निर्यात,"काठमाडौं (कास) नेपाल विद्युत् प्राधिकरणले चालु आर्थिक वर्षको चार महिनामा १२ अर्ब ३७ करोड रुपैयाँ बराबरको बिजुली निर्यात गरेको छ । गएका साउन, भदौ, असोज र कात्तिकमा उक्त परिमाणको विद्युत् भारततर्फ निर्यात गरिएको हो । साउनमा २ अर्ब १५ करोड, भदौमा ३ अर्ब ४८ करोड, असोजमा ४ अर्ब ४ करोड र कात्तिकमा २ अर्ब ७० करोड रुपैयाँको बिजुली भारतीय बजारमा बिक्री भएको प्राधिकरणले जनाएको छ । विद्युत् निर्यातले नेपाल र भारतबीचको व्यापार घाटा कम गर्न र देशको विदेशी मुद्रा सञ्चितिमा योगदान पुग्ने प्राधिकरणको भनाइ छ । प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ । प्राधिकरणले आईएक्सको डेअहेड बजारमा प्रतिस्पर्धामार्फत र केही समयअघिबाट मध्यकालीन विद्युत् सम्झौताबमोजिम करिब ११० मेगावाट बिजुली भारतीय कम्पनी एनटीपीसी विद्युत् व्यापार निगम लिएनभीभीएनलाई विद्युत् बिक्री गरिरहेको छ । भारतको केन्द्रीय विद्युत् प्राधिकरणले प्रतिस्पर्धी बजारमा निर्यातका लागि स्वीकृति दिइएकै ५२२ मेगावाटमध्ये पहिलो चरणमा करिब ४४ मेगावाट विद्युत् रियल टाइम मार्केटमा बिक्रीलाई पनि अनुमति दिएको छ । प्राधिकरणले प्रतिस्पर्धी बजारमा ५२२ मेगावाट र एनभीभीएनलाई ११० मेगावाट गरी ६३२ मेगावाट विद्युत् निर्यातका लागि स्वीकृति पाएको छ । यसमध्ये ५६२ मेगावाट विद्युत् ढल्केबरमुजफ्फरपुर ४०० केभी अन्तरदेशीय प्रसारण लाइन र ७० मेगावाट महेन्द्रनगरटनकपुर १३२ केभी प्रसारण लाइनबाट निर्यात भइरहेको छ । प्रतिस्पर्धी बजारमा मात्रै बिजुली बेचेको नेपालले भदौमा मध्यकालीन सम्झौतामा समेत अनुमति पाएपछि प्रतिस्पर्धी र मध्यकालीन बजारमा समेत बिजुली बिक्रीको बाटो खुलेको थियो ।"
भूकम्पपीडितलाई युनिलिभरको १ करोड,"काठमाडौं (कास) जाजरकोट केन्द्रबिन्दु बनाएर गएको भूकम्पमा परी ज्यान गुमाएकाहरूका लागि युनिलिभर नेपाल लिमिटेडले एक करोड रुपैयाँ सहयोग गरेको छ । भूकम्प प्रभावित क्षेत्रमा पुनर्निर्माण र पुनःस्थापनाको कामलाई सहयोग पुग्ने हेतुले युनिलिभर नेपालले प्रधानमन्त्री दैवी प्रकोप उद्धार कोषका लागि उक्त रकम प्रदान गरिएको उल्लेख गरेको छ ।युनिलिभरले भूकम्पलगत्तै प्रभावित जिल्लाहरूमा पाल, कम्बल, औषधि, ड्राई फुड, हर्लिक्स, सुपलगायतका तात्कालिक राहत सामग्रीसमेत वितरण गरेको थियो । युनिलिभर नेपालले विगतमा पनि विपद्को क्षणमा सहयोग गर्दै आएको उल्लेख गर्दै भूकम्पपीडित परिवारलाई राहत पुग्ने गरी सरकारको उद्धार कार्यमा ऐक्यबद्धता जनाउँदै अघि बढ्ने जनाएको छ । कम्पनीका सञ्चालक तथा वरिष्ठ अधिकारीहरूको प्रतिनिधिमण्डलले प्रधानमन्त्री पुष्पकमल दाहाललाई एक करोडको चेक हस्तान्तरण गरेका थिए ।"
यमनसामु नेपाल फिक्का,"(काठमाडौं)दुई प्रशिक्षकको भनाइ नै पर्याप्त छ, विश्वकप छनोटअन्तर्गत एसियाली दोस्रो चरणको खेलमा नेपालले मंगलबार यमनको आतिथ्यता गर्दाको खेल कस्तो रह्यो भनेर सार बुझ्न । यमनी टिमका अनुभवी प्रशिक्षक हुन्, चेक गणतन्त्रका मिलोस्लाभ सुकुप । उनी भन्थे, हामी असाध्यै खुसी छौं । नेपाल सजिलो प्रतिद्वन्द्वी थिएन । तर हामी जितसँगै घर फर्कदै छौं । हामी नेपाललाई धन्यवाद दिन चाहन्छौं अनि नेपाली दर्शकप्रति आभार प्रकट गर्न चाहन्छौं ।त्यहीं नेपाली टोलीका प्रशिक्षक भिन्सेन्जो अल्बर्टो एनिसले भने, हाम्रो प्रदर्शन रहेन । हामी लगभग सबै पक्षमा चुक्यौं । यो हारको जिम्मेवारी म लिन चाहन्छु र नेपाली फुटबल समर्थकमाझ माफी माग्न चाहन्छु । खेलका क्रममा हाम्रा खेलाडीको प्रदर्शन कमजोर रह्यो, विशेषत शारीरिक पक्षमा हामी असाध्यै पछाडि रह्यौं । अहिलेको आधुनिक फुटबल फेरिएको छ । यो प्राविधिक खेलमात्र होइन, शारीरिक रूपमा बलिया र ९० मिनेट खटेर खेल्ने खेलाडी चाहिन्छ ।इटालीका यी प्रशिक्षकले नेपाली टिम सम्हालेयता विश्वकप छनोटको यो खेल १२ औं रह्यो । उनी आएयता दशरथ रंगशालामा भएको यो खेलमा नेपालको सम्भवतः सबैभन्दा खराब प्रदर्शन रह्यो । नेपाल कसरी हार्यो त ? यसका लागि उनले अनेक कारण भने । खेलाडी शारीरिक रूपमा अरूको तुलनामा पछाडि रहेको मात्र भनेनन्, विश्वकप छनोटजस्तो प्रतियोगिताका लागि तयारी नै कमजोर रहेको सुनाए । अनि नेपालको लिग फुटबल नै कमजोर भएको पनि दोहोर्याराए । उनले थपे, तर म यो हारमा बहानामात्र बनाउने पक्षमा छैन । मैले नेपाली टिमबाट जस्तो प्रदर्शन अपेक्षा गरेको थिएँ, त्यो हुँदै भएन । घरेलु मैदानमा यमनविरुद्ध नेपाली फुटबल टिमबाट धेरै आस गरिएको थियो, तर मैदानमा त्यस्तो केही देखिएन । त्यसको ठीक विपरीत यमनको प्रदर्शन व्यावसायिक त रह्यो नै । जितका लागि टोली पूर्ण हकदार थियो । फेरि यमनले गरेका दुवै गोल उत्कृष्ट रह्यो । विशेषतः ओमार अब्दुल्लाहले गरेको पहिलो गोल । पहिलो हाफको गोलरहित बराबरीपछि उनी सब्स्टिच्युटको रूपमा मैदानमा छिरेका थिए । यसक्रममा उनले ७३ औं मिनेटमा गोल गरे । बहराइनको लिग खेल्ने ओमार भर्खरै चोटमुक्त हुँदै मैदान फर्केका हुन् । उनले नेपालका तीन डिफेन्डर बिट गर्दै अगाडि बढाएको बलमा शक्तिशाली प्रहारबाट गोलको खाता खोले । यमनका लागि दोस्रो गोल मोहम्मद अब्दुल्लाहले ९० औं मिनेटमा गरे । यो पनि आफैंमा चलाखीपूर्ण गोल रह्यो । उनले आफ्नो अगाडि नेपाली गोलरक्षक किरण लिम्बू मात्र हुँदा बललाई हल्का उचाइ दिए र बलले पोस्टको दिशा लियो । पूरा खेल अवधिमा जहाँ यमनले अन्य अवसरमा पनि केही राम्रो गरेको थियो, त्यहीं नेपालले पूरा खेल अवधिमा एउटै मात्र राम्रो आक्रमण बुन्न सक्यो । हिसुब थपलियाले ६१ औं मिनेटमा यमनी गोलरक्षक अब्दुल्लाह अब्दुल एक्लै हुँदा वान भर्सेस वानमा गोल गर्न सकेनन् । सम्भवतः त्यो गोल भएको भए पूरा खेलको कथा बेग्लै हुन्थ्यो ।"
युवा गल्फर सदभाव अगाडि,काठमाडौ (कास) सूर्य नेपाल सेन्ट्रल ओपनको दोस्रो दिन मंगलबार एमेच्योर गल्फर सदभाव आचार्य ३ स्ट्रोकको अग्रतासहित शीर्षस्थानमा पुगेका छन् । राष्ट्रिय गल्फ टोलीका सदस्य सदभावले गोकर्ण गल्फ क्लबमा ४ अन्डर ६८ स्कोर गर्दै समग्रमा १० अन्डर १ सय ३४ सहित प्रोफेसनल गल्फर दिनेश प्रजापतिलाई ३ स्ट्रोकले पछि पारे । दिनको उत्कृष्ट कार्ड बनाउने क्रममा दिनेशले ७ अन्डर ६५ खेले । उनी समग्रमा ७ अन्डर १ सय ३७ सहित दोस्रो स्थानमा उक्लिए । ५ अन्डर १ सय ३९ स्कोरसहित तेस्रो स्थानमा उक्लिएका जयराम श्रेष्ठले मंगलबार ३ अन्डर ६९ खेलेका थिए । पहिलो दिन अगाडि रहेका एमेच्योर टासी छिरिङ २ अन्डर १ सय ४२ सहित चौथो स्थान झरे । उनले ५ ओभर ७७ को बिर्सनलायक प्रदर्शन गरे । ३ अन्डर ६९ स्कोर गरेका धनबहादुर थापा समग्रमा १ अन्डर १ सय ४३ सहित पाँचौ स्थानमा रहे । समग्रमा इभन पार १ सय ४४ सहित भुवन नगरकोटी छैटौं स्थानमा छन् । उनले १ अन्डर ७१ मा दिनको खेल टुंग्याए । समग्रमा १ ओभर १ सय ४५ स्कोरसहित सञ्जय लामा र नीरज तामाङले संयुक्त सातौं स्थान बाँडे । नीरजले ३ अन्डर ६९ मा र ४ ओभर ७६ मा खेल सके । कुमार कामी र प्रदीपकुमार लामा समग्रमा २ ओभर १ सय ४६ सहित संयुक्त नवौं स्थानमा रहे । कुमारले १ अन्डर ७१ र २ ओभर ७४ मा खेल टुंग्याए । १४ ओभर १ सय ५८ सम्म स्कोर गरेका २१ प्रो कट बनाए ।

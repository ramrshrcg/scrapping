शीर्षक,विवरण
तिहारलाई ४० लाख माला,"(काठमाडौं)तिहारको भाइटीका आउन केही दिन बाँकी छ । त्यसैले सयपत्री, मखमली फूल किसानलाई यतिबेला भ्याइनभ्याइ छ । मखमली फूल नबिग्रने हुँदा किसान यति बेला फूल टिप्न र माला बनाउन व्यस्त छन् । सयपत्री फूल दिउँसै टिपेर माला बनाई भोलिपल्ट बिहानै बजार पुर्याउँछन् । सयपत्री फूलको माला, गुच्छा र खुला रूपमा बेच्ने गरिन्छ । मखमली भने माला नै बनाएर बेच्ने गरिएको छ । नागार्जुनस्थित पोखरीडाँडाका रामशरण तामाङले एकान्ते (सयपत्री फूलभन्दा सानो साइजको फूल) फूल २ सय ढ्वाङ बेचिसकेका छन् । प्रतिढ्वाङ ५ सय रुपैयाँमा बेचिरहेको उनले जनाए । फुलेका सबै फूल बेच्न सके मात्र पनि धेरै हुने उनको भनाइ छ । अझै पनि २ देखि ३ सय ढ्वाङ एकान्ते फूल छन्, सयपत्री र गोदावरी फूल प्रतिगुच्छा २० रुपैयाँमा बेच्छौं, उनले भने, अब सबै फूल बेच्न सक्यौं भने लगानी उठ्थ्यो । अलिअलि भए पनि नाफा हुन्थ्यो । हाम्रो स्रोत नै फूल हो । अन्य अन्नबाली जगंली जनावरले खाने हुँदा फूल र रायो, तोरीको साग नै आयस्रोत रहेको उनले सुनाए ।भक्तपुरकै ताथलीका रामेश्वर बासीले पनि ३ रोपनी जग्गामा सयपत्री फूल खेती गरेका छन् । भूकम्पपछि फूलको व्यावसायिक खेती सुरु गरे पनि सयपत्री फुलाएको गत वर्षदेखि मात्रै हो । गुलाब, जर्बेरालगायत फूलको व्यावसायिक खेती गरेका उनले सयपत्री फूल खेती पनि सुरु गरेका हुन् । तामाङ र बासी मात्र होइन, गुन्डु क्षेत्रका अन्य किसान पनि यति बेला फूलका माला बनाउने र बेच्नेसम्मका काममा व्यस्त छन् । गुन्डुसँगै काठमाडौं, ललितपुर, धादिङ, चितवन, काभ्रे, सिन्धुपाल्चोक, नुवाकोट, गोरखा, मकवानपुर, रामेछाप, झापा, इलाम, धनकुटा, मोरङ, धनुषा, सर्लाही, सप्तरी, कास्की, स्याङ्जा, बाँके, पाल्पा, तनहुँ, दाङ र कैलालीमा सयपत्री फूलको व्यावसायिक खेती हुने गरेको छ । मखमली फूलको व्यावसायिक खेती भने विशेषगरी काठमाडौंको इचंगुनारायण, भक्तपुरको गुन्डु, ललितपुरको गोदावरी र बडिखेल, कैलाली, पाल्पा, धादिङ र इलाममा भइरहेको छ ।यस वर्ष तिहारका लागि मखमली, गोदावारी, सयपत्री र मिक्स माला गरी ४० लाख थान माला खपत हुने अनुमान गरिएको नेपाल फ्लोरीकल्चर एसोसिएसन नेपालका अध्यक्ष मीनबहादुर लामाले बताए । यस वर्ष तिहारमा सयपत्री माला ३५ लाख, मखमली माला ४ लाख ५० हजार, गोदावरी माला २० हजार थान, मिक्स माला ३० हजार थान खपत हुने उनको अनुमान छ । पछिल्ला वर्षमा १० देखि १५ प्रतिशतले फूलको माग बढ्दै गएको छ । मखमली र गोदावरी फूलमा आत्मनिर्भर भइसके पनि सयपत्री फूल आयात गर्नुपर्ने अवस्था रहेको र सरकारले यस वर्ष सयपत्री फूल आयातका लागि आवश्यकताभन्दा बढी अनुमति दिएको लामाले जनाए । सयपत्री फूलको मालामा ८० प्रतिशत आत्मनिर्भर छौं, तर सरकारले कात्तिक १४ र १५ मा मात्रै २८ लाख थान माला ल्याउन अनुमति दिएको रहेछ । त्यसैले सरकारले स्वदेशीलाई भन्दा आयातलाई प्रोत्साहन गरेको देखियो, उनले भने, भारतीय फूलको दबदबा बढ्यो भने स्वदेशी फूलले बजार पाउँदैन ।"
फूल फुलाउँदै बेच्दै विद्यार्थी,"(काभ्रे)नेपालीहरूले उल्लासपूर्वक मनाउने पर्व तिहार सुरुभइसकेको छ । चाडपर्वका अवसरमा दसैंको घटस्थापनादेखि नै शैक्षिक संस्था बन्द छन् । तर ढकमक्क फक्रिएका सयपत्रीका फूलले काभ्रेको नमोबुद्ध नगरपालिका४ स्थित जनक माध्यमिक विद्यालय परिसरको माहोल भने केही फरक छ । विद्यालय बन्द भए पनि बिहानबेलुकाको समयमा विद्यार्थीहरू फूलको स्याहारसुसारमा जुटिरहेका भेटिन्छन् । काभ्रेको नमोबुद्ध नगरपालिका३ स्थित भकुण्डेकी प्रिती श्रेष्ठ जनक माविमै कक्षा १२ मा अध्ययनरत छिन् । उनी पनि यतिबेला फूल स्याहार्न दिनहुँ विद्यालय गइरहन्छिन् । विद्यालय परिसरको दुई रोपनी जग्गामा १५ सय बोट सयपत्री फूल रोपिएका छन् । फुलिसकेका फूल बजार लैजाने हतारो छ भने केहीमा भर्खरै कोपिला लाग्दै छन् । प्रितीसहितका साथीहरू अहिले फूल टिप्न व्यस्त छन् ।यसअघि फूलको स्याहार सुसारको काम उनलेनगरेको भने होइन । विद्यालयमा सञ्चालन भएको पढ्दै कमाउँदै कार्यक्रम सहभागी भएपछि उनलाई फूलको स्याहारसुसारमा मोह बढेको हो । विद्यालयमा भदौयता सुरु पुष्प खेती मा प्रितीसँगै १५ जना विद्यार्थी सहभागी छन् । बिदाको समयमा पनि उनीहरू विद्यालय पुगेरै फूलहरू गोडमेल तथा स्याहारसुसार गर्दै आएका थिए । एक डालो फूल टिपेर बिक्रीका लागि बजार लैजाने तयारीमा रहेकी प्रिती पढ्दै कमाउँदै कार्यक्रममा सहभागी भएर फूलसँग रमाउन पाउँदा खुसी लागेको बताउँछिन् । घरबारीमा पनि अलिअलि फूलहरू लगाउने त गरिन्थ्यो, उनले भनिन्, तर, त्यति वास्ता हुँदैनथ्यो, विद्यालयको यो कार्यक्रममा सहभागी भएपछि साथीहरूसँग मिलेर फूल लगायौं, गोडमेलसँगै स्याहारसुसार गर्यौं । आफ्नै मिहिनेतका फूल हेर्दा अपनत्व महसुस हुने रहेछ । विद्यालयले हामीलाई पैसा दिन्छ, पढ्दा पढ्दै आम्दानी पनि जुट्ने भएपछि निकै खुसी छु । उनका अनुसार विद्यालयबाट प्राप्त भएको रकमले उनी साथीहरूसँग मुस्ताङ घुम्न जाने योजनामा छिन् । जनक माविकी कक्षा ८ मा अध्ययनरत १३ वर्षीया सुजिता तोलांगे विद्यालय परिसरमा फुलेका फूलहरूमा पानी हाल्दै थिइन् । उनलाई सहपाठी अरुणा तामाङले साथ दिइरहेकी थिइन् । विद्यालयले सैद्धान्तिक ज्ञानका अतिरिक्त व्यावहारिक ज्ञान सिकाउँदै आम्दानीका स्रोतहरू जुटाउने काम गरिरहेको उनले बताइन् । आफूले पढेको कुरा खेतबारीमै गएर काम गरेर सिक्दै कमाउने अवसर पाएकामा खुसी छिन् । एकातिर पढाइ अनि अर्कोतिर कमाइ पनि हुने हुँदा यो कार्यक्रम विद्यार्थीहरूका लागि निकै प्रभावकारी हुने उनले बताइन् । भकुण्डेका गणेश सापकोटा सामान्यतया विद्यालय लाग्ने समयभन्दा एक घण्टाअघि नै विद्यालय पुग्ने गर्छन् । एक घण्टा छिटो पुग्नुको कारण, विद्यालय परिसरमा आफूले लगाएका फूलहरूको हेरचाह गर्न हो । भदौ १९ मा विद्यालय परिसरमा सयपत्रीका बिरुवा लगाएदेखि उनले बिहानको एक घण्टा र साँझको एक घण्टा फूलको हेरचाहका लागिछुट्याएका हुन् । घरमा त पहिलेदेखि नै सयपत्रीका बिरुवा लगाउने गरिन्थ्यो, उनले भने, तर, त्यसको कसरी गोडमेल गर्ने, कति समयको अन्तरालमा गर्ने, पानी कुन समयमा कति हाल्ने भन्ने कुराको ज्ञान नै थिएन, अहिले विद्यालयको पुष्प खेती कार्यक्रममा सहभागी भएपछि धेरै कुराको ज्ञान भएको छ, अब हामीले यसैबाट आम्दानीको स्रोत पनि जुटाउन सक्ने भएका छौं ।कक्षा ८ मा अध्ययनरत १३ वर्षीय उदेश तामाङ विद्यालयकै होस्टलमा बस्छन् । होस्टल विद्यालय परिसरमै भएकाले आफ्नो फुर्सदको समय उनी फूलको स्याहारसुसारमा सदुपयोग गर्छन् । उनले व्यावसायिक पुष्प खेती गर्ने सोच भएका विद्यार्थीलाई यो सिकाइ धेरै प्रभावकारी भएको बताए । पुष्प खेतीबाट पनि राम्रो आम्दानी गर्न सकिने रहेछ भन्ने कुरा यस कार्यक्रममा सहभागी भएपछि आफूले थाहा पाएको उनले बताए । पुष्प खेतीप्रति छोराको आकर्षण देखेर उदेशका बुबा मनोराज पनि दंग छन् । विद्यालयले पढाइसँगै विद्यार्थीलाई आयआर्जनको बाटो पनि देखाइरहेको उनले बताए । पहिले त छोराले फूल रोप्ने, गोडमेल गर्ने गरेको थिएन, उनले भने, अहिले सबै काम गर्छ, यसमा आफूले राम्रो भविष्य देखेको छु पनि भन्ने गरेको छ । विद्यालयमा यस वर्ष नमुना कार्यक्रमअन्तर्गत पुष्प खेती गरिएको जनक माविका कार्यक्रम संयोजक हरिहर अधिकारीले बताए । उनका अनुसार विद्यालय परिसरमा पहिलो पटक ठूलो क्षेत्रफलमा व्यावसायिक रूपमा पुष्प खेती सुरु गरिएको हो । पढ्दै कमाउँदै कार्यक्रमले दोस्रो वर्ष पनि निरन्तरता पाएको उनले जनाए । उनका अनुसार पुष्प खेतीमा यस विद्यालयका कक्षा ८ देखि कक्षा १२ सम्मका १५ जना विद्यार्थी सहभागी छन् । पुष्प खेती कार्यक्रमअन्तर्गत विद्यार्थीहरूले भारतीय र नेपाली गरी दुई जातका सयपत्रीका १५ सय बिरुवा लगाएका छन् । अहिले यहाँको फूलको बजार भकुण्डे, बनेपा, धुलिखेल नै हो । सयपत्रीका बिरुवा खरिदका लागि विद्यालयले ३० हजार रुपैयाँ लगानी गरेको छ । विद्यालयको लागत कटाएर बाँकी रकम विद्यार्थीलाई नै दिइन्छ । पुष्प खेतीका बारेमा सबै ठाउँबाट प्रतिक्रिया राम्रो आइरहनुका साथै बजार पनि राम्रो भएकाले यसलाई थप विस्तार गर्ने योजना बनाइएको विद्यालय संयोजक अधिकारीले बताए । राष्ट्रपति शैक्षिक सुधार कार्यक्रमअन्तर्गत सामुदायिक विद्यालयमा प्राविधिक विधामा अध्ययन गर्ने कक्षा १२ सम्मका विद्यार्थीलाई लक्षित गर्दै सरकारले पढ्दै कमाउँदै कार्यक्रम लागू गर्ने गरी कार्यविधि तयार गरेको हो । स्वआर्जन गरी अध्ययन गर्न चाहने र गरिबीको कारणबाट आय आर्जन गरी पढ्नुपर्ने अवस्थाका विद्यार्थीलाई लक्षित गर्दै शिक्षा, विज्ञान तथा प्रविधि मन्त्रालयले राष्ट्रपति शैक्षिक सुधार कार्यक्रमअन्तर्गत पढ्दै कमाउँदै कार्यक्रम सञ्चालन कार्यविधि, २०७८ तयार पारिएको थियो । जसअन्तर्गत जनक मावि कृषि व्यवसायी विधामा २०७८ चैतमा छनोट भएको थियो । कार्यक्रमको कार्यान्वयनका लागि विद्यालयमा अहिले पढ्दै कमाउँदै कार्यक्रम सुरु भएको छ । विद्यालयमा अहिले पढ्दै कमाउँदै कार्यक्रमअन्तर्गत बाख्रा पालनमा २२ जना, कुखुरा पालनमा २२ जना, पुष्प खेतीमा १५ जना, तरकारी खेतीमा ३० जना विद्यार्थी सहभागी रहेको विद्यालयका प्रधानाध्यापक प्रदीप पोख्रेलले जानकारी दिए । उनका अनुसार दोस्रो वर्षका लागि विद्यालयले उक्त कार्यक्रमको निरन्तरता पाएको छ । जुन कार्यक्रमका लागि केन्द्रीय सरकारबाट १० लाख रुपैयाँ बजेट विनियोजन भएको विद्यालय संयोजक अधिकारीले जानकारी दिए । उनका अनुसार यो वर्षको कार्यक्रममा गाईभैंसी पालनलाई प्राथमिकतामा राखिएको छ । जसअन्तर्गत संरचना बनाउने तयारी भइरहेको उनले बताए ।"
फूलमाला बिक्री गर्न काठमाडौंका ४ ठाउँ,"काठमाडौं (कास) काठमाडौं महानगरपालिकाले फूलमाला बिक्रीका लागि ४ स्थान तोकेको छ । तिहारलाई लक्ष्य गरी महानगरपालिकाले भृकुटीमण्डप, भ्याली कोल्डस्टोर प्रांगण बालाजु, कोटेश्वर तीनकुने चौर र हाँडीगाउँ, कृष्ण मन्दिर परिसरमा मात्रै फूलमाला बिक्री गर्न पाइने जनाएको छ । शनिबार काठमाडौंमा पत्रकार सम्मेलन गर्दै महानगरले नेपाली उत्पादनको प्रवर्द्धन गर्न ४ स्थान तोकेको हो ।विगतमा बाटोको दायाँबायाँ किनारामा राखी फूलमाला बिक्रीवितरण गरिँदै आएको थियो । यस वर्ष महानगरले फुटपाथमा राखी बिक्रीवितरण गर्न पूर्ण रूपमा प्रतिबन्ध लगाएको हो । तोकिएको स्थानभन्दा अन्यत्र बिक्री गरेको पाइए नगर प्रहरीले फूलमाला जफत गर्ने जनाएको छ ।"
"फूल फुलाउँछन्, बेच्दैनन्","(पाँचथर)ढुंगामाटोले बनाइएको घर चित्राले छाएर चिटिक्क पारिएको छ । घर वरपर ढकमक्क फुलिरहेका विभिन्न थरीका सयपत्री फूल छन् । फूल स्याहार्न व्यस्त देखिन्छन्, ८६ वर्षीय लक्षुमन राई र उनकी ८३ वर्षीया पत्नी मिर्चिमाया । फूलको दृश्य र तस्बिर कैद गर्दै आँगननेर पुग्दा वरिपरि बारीका पाटा, कान्ला र भित्तामा सयपत्री फूलकै बगान देखियो । यत्ति धेरै फूल बिक्रीका लागि रोप्नुभएको हो ? होइन, हामीलाई फूल बेच्न राम्रो लाग्दैन, लक्षुमन हाँसे, तिहार मान्ने, तीर्थव्रत गर्ने र पूजा लगाउन चाहनेलाई निःशुल्क दिन्छौं, तपार्इं पनि चाहिएजति लान सक्नुहुन्छ । लक्षुमन मात्रै होइन, पाँचथरको फाल्गुनन्द गाउँपालिका३ पौवासारताप क्षेत्रमा वर्षौंदेखि सयौं रोपनी जग्गामा फूल रोप्दै आएका स्थानीय फूल बेच्दैनन् । परम्परादेखि नै बगैंचा र करेसाबारीमा पर्याप्त फूल रोपे पनि फूल बेच्दा धर्म नष्ट हुन्छ भन्ने विश्वासले बिक्री नगरेको उनीहरूको भनाइ छ । मेची राजमार्गको दायाँबायाँ ढकमक्क सयपत्री फुलाउने उनीहरूको घरमा फूल किन्न दैनिक ८१० जना ग्राहक आउँछन् । यहाँका राई परिवार फूल बेच्दैनन् । फूल नबेचे पनि किन्न आउनेलाई खाली हात फर्काएका छैनौं, स्थानीय नन्दकुमार राईले भने, फूल बेच्न कुनै मुन्धुम र शास्त्रले नरोके पनि पैसा लिएर दिन मन मान्दैन । यसरी फूल रोपिएको क्षेत्र मेची राजमार्ग भएर दैनिक सयौं नागरिक ताप्लेजुङमा अवस्थित पाथीभरा देवीको दर्शन गर्न आउजाउ गर्छन् । फूल देखेर लोभ्याउने तीर्थयात्रीले किन्न माग्छन् । यसरी माग्नेलाई पुग्दो दिएर पठाउँछौं, लक्षुमनले थपे । सोही ठाउँका नन्दकुमार र रमेश राईले ३३ हलको बारीका पाटामा सयपत्री फूल रोपेका छन् । ती बोटमा प्रशस्त फूल फुलेका छन् । लक्षुमन र नन्दकुमारजस्तै स्थानीय पदम तामाङ, रमेश राई र धनबहादुर राईसहित टोलभरका २५ भन्दा धेरैले रोपेका फूलका बोट नै नुहाएर अहिले फुलिरहेका छन् ।"
बोलेरो दुर्घटनामा सातको मृत्यु,"पूर्वी नवलपरासी (कास) पूर्वी नवलपरासीअन्तर्गत देवचुली नगरपालिकाको गोरे घुम्तीमा आइतबार बोलेरो जिप दुर्घटना हुँदा तीन महिलासहित सात जनाको मृत्यु भएको छ । ६ जनाको घटनास्थल र एक जनाको उपचारका क्रममा जिल्ला अस्पतालमा मृत्यु भएको हो । जिल्ला प्रहरी प्रमुख एसपी बेदबहादुर पौडेलका अनुसार मध्यबिन्दु नगरपालिका२ मदनपुरका १८ वर्षीय चिरन अर्यालको उपचारका क्रममा मृत्यु भएको हो । जिप चालक बौदीकाली गाउँपालिका६ का २९ वर्षीय छनबहादुर आलेमगर, कुमारी रानामगर, टेकमान बाटकी मगर र बुलिंटार गाउँपालिकाकी १२ वर्षीया करिस्मा ठाडाको घटनास्थलमै मृत्यु भएको एसपी पौडेलले बताए । अन्य दुई जनाको आइतबार दिउँसो ३ बजेसम्म सनाखत हुन सकेको छैन । बौदीकालीको माझडाँडाबाट महेन्द्र राजमार्गको दल्दले बजारतर्फ आउँदै गरेको लु१ज ३२७० नम्बरको बलेरो जिप दुर्घटनामा परेको एसपी पौडेलले बताए । दुर्घटनास्थल भन्दा ४२ किलोमिटर उत्तरपश्चिम बौदीकालीको माझडाँडाबाट स्थानीय चढेका थिए ।"
अस्थायी आवास बनाउन ५० हजार दिइने,"काठमाडौं (कास) सरकारले भूकम्पबाट प्रभावितहरूको अस्थायी आवास निर्माणका लागि प्रतिपरिवार ५० हजार रुपैयाँ उपलब्ध गराउने भएको छ । स्थायी आवास निर्माण नभएसम्मका लागि प्रभावित प्रतिघर ५० हजारका दरले रकम दिन लागिएको हो । यसका लागि स्थानीय तह, प्रहरी र रेडक्रससहितको संयन्त्रबाट सिफारिसपछि जिल्ला विपद् व्यवस्थापन समितिले प्रभावित परिवारलाई अस्थायी आवास निर्माण गर्न यो रकम दिइनेछ । विपद् जोखिम न्यूनीकरण तथा व्यवस्थापन प्राधिकरणमार्फत सरकारले अस्थायी आवास र अन्य राहतका लागि भूकम्पको केन्द्रबिन्दु जाजरकोट र अर्को प्रभावित जिल्ला रुकुम पश्चिम प्रशासनलाई ५५ करोड रुपैयाँ निकासा दिइसकेको छ । आइतबार उपप्रधानमन्त्री एवं गृहमन्त्री नारायणकाजी श्रेष्ठको अध्यक्षतामा बसेको विपद् जोखिम न्यूनीकरण तथा व्यवस्थापन कार्यकारी समितिको बैठकले रकम उपलब्ध गराउने निर्णय गरेको हो । उक्त रकम २५२५ हजार रुपैयाँका दरले दुई किस्तामा उपलब्ध गराइने जनाइएको छ । त्यस्तै बैठकले बझाङ केन्द्रबिन्दु बनाई गएको भूकम्पबाट प्रभावितहरूलाई अस्थायी आवासका लागि प्रतिपरिवार ५० हजार रुपैयाँ उपलब्ध गराउने यसअघिको उपप्रधानमन्त्री एवं गृहमन्त्रीस्तरीय निर्णयलाई अनुमोदनसमेत गरेको छ ।साथै जाजरकोट, रुकुम पश्चिम र सल्यानमा प्रमुख जिल्ला अधिकारीले विपद् व्यवस्थापन कोष सञ्चालन कार्यविधि २०७९ बमोजिम रकम खर्च गर्ने सम्बन्धमा प्रतिकार्यका लागि गर्न सक्ने खर्च र सीमा तोकेको छ ।"
पोखरा नियमित उडानका लागि प्राविधिक टोली पठाउने चीनको प्रतिबद्धता,"(काठमाडौं)पोखरा अन्तर्राष्ट्रिय विमानस्थल निर्माणका लागि आर्थिक सहयोग गरेको चीनले अब आफ्ना सहरदेखि नियमित अन्तर्राष्ट्रिय उडानका लागि समेत पहल गरेको छ । चीनका विभिन्न सहरदेखि पोखरासम्मको उडानका लागि अध्ययन गर्न चीन सरकारले प्राविधिक टोली पठाउने प्रतिबद्धता जनाएको छ । नेपालको ५ दिने भ्रमणका क्रममा चिनियाँ कम्युनिस्ट पार्टी (सीपीसी) तिब्बतका सचिव वाङ चुनचङले शुक्रबार गण्डकी प्रदेशका मुख्यमन्त्री सुरेन्द्र पाण्डेसँग पोखरामा भएको भेटवार्तामा चीनले पोखरा विमानस्थलमा चीनदेखि अन्तर्राष्ट्रिय उडान सञ्चालनमा ल्याउन चिनियाँ प्राविधिक टोली पठाउने बताएका हुन् । विमानस्थल निर्माणमा सहयोग गरेपछि गण्डकी प्रदेशमा चीनको सक्रियता बढिरहँदा चीनपोखरा नियमित सिधा उडानले प्रदेश र चीन दुवै पक्षलाई लाभ हुने गण्डकी प्रदेश मुख्यमन्त्री पाण्डेले बताए । बैठकमा सहभागी प्रदेश नीति तथा योजना आयोगका उपाध्यक्ष कृष्ण देवकोटाका अनुसार मुख्यमन्त्री पाण्डेले हवाई सेवामा पोखरा विमानस्थलमा चीनका तीन सहरबाट नियमित अन्तर्राष्ट्रिय उडान सञ्चालनका लागि अनुरोध गरेका थिए । पाण्डेले तिब्बतको ल्हासा, छेन्दु र गोन्जाउबाट पोखरामा उडान भए राम्रो हुने बताएका थिए । जवाफमा सीपीसी तिब्बतका सचिव वाङले पोखरा अन्तर्राष्ट्रिय विमानस्थलमा नियमित हवाई सेवा गर्न चिनियाँ पक्ष सकारात्मक रहेको र त्यसको लागि आवश्यक अध्ययन गर्न प्राविधिक टोली पठाउने बताएका हुन् । उद्घाटनकै दिन चिनियाँ राजदूतले उक्त विमानस्थल बेल्ट एन्ड रोड इनिसिएटिभ (बीआरआई) अन्तर्गत रहेको बताएपछि विवाद सिर्जना भएको थियो ।सन् २०१६ मा चीनको एक्जिम बैंकबाट २१५९६५ मिलियन अमेरिकी डलर ऋण लिएर निर्माण गरिएको पोखरा अन्तर्राष्ट्रिय विमानस्थलको २०७९ पुस १७ मा उद्घाटन गरिएको थियो । उद्घाटन भए पनि नियमित रूपमा अन्तर्राष्ट्रिय उडान भने हुन सकेको छैन । चीनले १७५ देखि २ प्रतिशतसम्म ब्याज तिर्ने गरी ऋण दिएको थियो । ऋण सम्झौताअनुसार सात वर्षसम्म साँवाब्याज तिर्नुपर्दैन । तर त्यसपछि २० वर्षमा सबै रकम भुक्तानी गरिसक्नुपर्नेछ । आफूले अन्तर्राष्ट्रिय रूपमा बनाइदिएका पूर्वाधारमाथि प्रश्नहरू उठिरहेपछि चीनले थप सक्रियता देखाउन थालेको छ । त्यसैलाई मध्यनजर गरेर सीपीसी तिब्बतका सचिव वाङले चीनका तर्फबाट पोखरा अन्तर्राष्ट्रिय विमानस्थलमा चीनदेखि सिधा उडानका लागि चिनियाँ प्राविधिक टोली पठाउने प्रतिबद्धता व्यक्त गरेका हुन् । वाङ चिनियाँ राष्ट्रपति सी चिनफिङका निकट मानिन्छन् । मुख्यमन्त्रीको कार्यालय पोखरामा भएको भेटवार्तामा मुख्यमन्त्री पाण्डे, प्रदेश नीति तथा योजना आयोगका उपाध्यक्ष कृष्ण देवकोटा, प्रमुख सचिव लक्ष्मीकुमारी बस्नेत, ल्हासाका लागि नेपालका वाणिज्यदूत नवराज ढकाल र मुख्यमन्त्री कार्यालयका सचिव विनोद कुँवर सहभागी थिए । चिनियाँ टोलीमा वाङसहित नेपालका लागि चिनियाँ राजदूत छन सोङसहित अन्य अधिकारीहरू सामेल थिए । २०७९ पुस १७ मा उद्घाटन गरेको उक्त विमानस्थलमा पहिलो अन्तर्राष्ट्रिय उडान भने ६ महिनापछि गत असार ६ मा भएको थियो । त्यतिबेला चीनको सिचुवानबाट पोखरामा आयोजना गरिएको ड्रागन बोट रेस फेस्टिभलमा सहभागिता जनाउन चिनियाँ सहभागीहरू चीनदेखि चार्टर्ड विमानमा आएका थिए । त्यसपछि भदौ २३ मा भुटानको विमान ड्रुक एयरले पोखरा अन्तर्राष्ट्रिय विमानस्थलबाट चार्टर्ड उडान गरेको थियो । पोखरा अन्तर्राष्ट्रिय विमानस्थलमा दोस्रो अन्तर्राष्ट्रिय उडानका रूपमा ड्रुक एयर अवतरण भएको हो । नेपालको पश्चिमी क्षेत्रमा गएको भूकम्पपीडितहरूलाई राहत र उद्धारको सामग्री लिएर चीनबाट यही कात्तिक २२ मा दुई वाई२० विमानमा ५० टन उद्धार सामग्री लिएर छेन्दुबाट नेपाल आएको थियो । उक्त चार्टर्ड विमान चिनियाँ जनमुक्ति सेना (पीएलए) को थियो । स्रोतका अनुसार नेपाल सरकारले पीएलएलाई उक्त विमानस्थलभन्दा त्रिभुवन अन्तर्राष्ट्रिय विमानस्थल काठमाडौं वा सम्भव भए नेपालगन्ज विमानस्थलमा अवतरणका लागि आग्रह गरेको थियो । किनकि ती दुई क्षेत्रबाट जाजरकोट र रुकुममा सामग्री लानका लागि सहज हुन्थ्यो । तर चीनले भने आफैंले बनाइदिएको विमानस्थलमा राहत सामग्रीसहितको विमान अवतरण गराएको हो । विमानस्थललाई सञ्चालनका लागि गण्डकी प्रदेशको कोरोला नाकालाई कात्तिक २७ बाट खुला गर्ने पनि सहमति भएको छ । विगत ३ वर्षदेखि उक्त नाका बन्द थियो । कोरोना नाकाको नेपालतर्फ अस्थायी संरचनाहरू छन् । स्थायी संरचना निर्माण गर्न चीनले सहयोग गर्ने पनि प्रतिबद्धता व्यक्त गरेको हो, आयोगका उपाध्यक्ष देवकोटाले भने, हाम्रो प्रदेशमा आवश्यक भौतिक पूर्वाधार संरचना निर्माणका लागि चीनले सहयोग गर्ने र त्यसका लागि नेपालले संघीय सरकारमार्फत चीनलाई आग्रहचाहिँ गर्नुपर्ने कुरा भेटवार्तामा भएको थियो । पोखरामा पर्यटक भित्र्याउने सम्बन्धमा पनि चीनले सहयोग गर्ने विषयमा छलफल भएको थियो । मुख्यमन्त्री पाण्डेले मुग्लिनपोखरा चिनियाँ ठेकेदारले बनाइरहेको र काममा भइरहेको ढिलाइको सम्बन्धमा पनि चिनियाँ पक्षलाई जानकारी गराएका थिए । त्यसमा पनि चिनियाँ पक्षले आफ्नोतर्फबाट आवश्यक पहल गर्ने उल्लेख गरे । सीपीसी तिब्बत सचिव वाङले आफ्नो नेपाल भ्रमणलाई नेपालचीनबीचको सहमति र सम्झौतालाई कार्यान्वयनमा जोड दिन पनि आग्रह गरे । उनले नेपाल भ्रमणका क्रममा राष्ट्रपति रामचन्द्र पौडेल, उपराष्ट्रपति रामसहायप्रसाद यादव, प्रधानमन्त्री पुष्पकमल दाहाल, उपप्रधानमन्त्री नारायणकाजी श्रेष्ठ, एमाले अध्यक्ष केपी शर्मा ओलीलगायतलाई भेटे । त्यस अवसरमा दुईपक्षीय मुलुकबीच भएका सहमति र सम्झौता कार्यान्वयनलाई जोड दिएका हुन् ।"
प्रेम र एकताको सन्देश बोकेको तिहार,"शरद ऋतुको जीवन्त रंगले अहिले त्यसै पनि वातावरण मधुर छ । त्यसमाथि रंगीचंगी फूल र झिलीमिली बत्तीको पर्व तिहारको न्यानोपनले घर र बस्तीहरू सजिएका छन् । पर्वहरूले सांस्कृतिक र सामाजिक मात्रै नभएर मनोवैज्ञानिक प्रभाव पनि पार्छन् । पर्व नै यस्तो समय हो जसमा एकै पटक सबैले उत्सव मनाउने अवसर पाउँछन् । कामकाजी जीवनबाट फुत्केर आपसमा सद्भाव बाँड्ने उपयुक्त क्षण नै पर्वको उत्सव हो । त्यसैले पर्वहरूले विशेष अर्थ राख्छन्, मानव जीवनमा । त्यसमाथि फूल र बत्तीको, रंग र उज्यालोको पर्व भनेर चिनिने तिहारका पाँच दिनले सामाजिकसांस्कृतिक र पर्यावरणीय तहमा गहिरो सन्देश प्रवाह गर्छन् । त्यसैले यसको विशेष उल्लास छ । यमपञ्चक पनि भनिने तिहार पाँच दिनसम्म मनाइन्छ । बहिनी यमुनाको घरमा यमराज आएको पौराणिक कथाको मधुर पृष्ठभूमि छ, यी पाँच दिनमा । पहिलो दिनको तिहार व्यष्टिमा काग र समष्टिमा चराहरूप्रतिको सम्मान हो । शास्त्रमा कागलाई शुभ समाचार दिने ठानिन्छ, जो मृत्युका देवता यमराजसँग जोडिएको पुरातन विश्वास छ । काग एक संकेत हो । यो पर्वले मनोवैज्ञानिक रूपमा पुस्तादरपुस्तालाई चराहरू पर्यावरणीय सन्तुलनका लागि अत्यावश्यक छन् भन्ने सन्देश दिएको छ । दोस्रो दिनको कुकुर पूजा, तेस्रो दिनको गाई पूजा र चौथो दिनको गोरु पूजाले सन्तुलित जीवनका लागि जनावरहरूको पनि ठूलो महत्त्व भएको प्रतीकात्मक रूपले दर्शाउँछन् । गाईमार्फत गरिने लक्ष्मीपूजामा साँझ दीपावली गर्ने चलनको पनि आफ्नै पौराणिक पृष्ठभूमि छ । धन्वन्तरिको जन्म भएको मानिने हुनाले यो दिनलाई धन्वन्तरि जयन्ती पनि भनिन्छ । समानान्तर रूपमा धन्तेरसले पनि यो दिन प्रसिद्ध छ । धन्तेरसको रात घरमा दीप जगाउनाले अमरत्व प्राप्त हुन्छ भन्ने विश्वास छ । यो विश्वासमा पूर्वीय दर्शनको गहिरो रहस्य पनि लुकेको छ । अँध्यारो मृत्युको प्रतीक हो भने ज्योति जीवनको । अँध्यारोलाई परास्त गर्न दीप प्रज्वलन गर्नुले मृत्युलाई परास्त गरुन्जेल जीवन रहन्छ भन्ने सत्यलाई मौन रूपमा व्यक्त गर्छ । दीपावलीमा घरघरमा चम्किरहेको बत्ती र रंगीन सजावट जीवनको उत्सव हो ।राम रावणको वध गरी लंकाबाट अयोध्या फर्केपछि प्रजाहरू खुसी भएर घरघरमा दियो बालेका थिए भन्ने पौराणिक कथा छ । त्यसै बेलादेखि प्रत्येक वर्ष कार्तिक कृष्ण औंसीको दिन दीपावली गर्ने चलन चलिआएको जनविश्वास छ । दीपावलीका साथै देउसीभैलो खेल्ने र सेलरोटी खाने चलनले तिहारलाई बिछट्टै रमाइलो चाड बनाएको छ । आनन्द र समृद्धिको कामनाका साथ लक्ष्मीको विशेष आराधना गर्ने समय पनि हो तिहार । कार्तिक शुक्ल प्रतिपदाको दिन हुने गोवर्धन पूजाको पनि बेग्लै अर्थ छ । कृषिप्रधान समाजमा हलोको आविष्कार भएपछि गोरुको महत्त्व अरू बढ्यो । खनजोतदेखि दाइँसम्ममा प्रयोग गरिने गोरुको सम्मानमा हुने पूजाको समाजशास्त्रीय पक्ष यहाँ प्रकट हुन्छ । यस दिन गोबरले पर्वतको आकृति बनाई त्यसलाई रातो माटोले लिपी पूजा गर्ने विधान छ, जसलाई गोवर्धन पूजा भनिन्छ । भोगविलासी स्वर्गका राज इन्द्रको पूजा गर्नुभन्दा दैनिक जीवनसँग जोडिएको पर्वतको पूजा गर्नु उत्तम हो भनी कृष्णले गोपालहरूलाई उपदेश दिएको कथा यहाँ जोडिन आइपुग्छ । नेवार संस्कृतिको म्हःपूजा र नेपाल संवत् पनि यही दिन पर्छ । शंखधर साख्वाले सर्वसाधारणको ऋण मोचन गरेको सम्झनामा नयाँ युगकै प्रतीकस्वरूप सन् ८८० देखि सुरु भएको नेपाल संवत् हाम्रो आफ्नै संवत् हो । दानवीर बलि राजाको उदारताको प्रतीकस्वरूप घरघरमा यो रात देउसी खेल्ने परम्परा पनि छ । भोलिपल्ट यमपञ्चकको अन्तिम दिन दिदीबहिनीले दाजुभाइको दीर्घायुको कामना गर्दै पूजा गर्ने चलन छ । धर्मराज नमस्तुभ्यं नमस्ते यमुनाग्रज, पाहि मां किङ्करैः सार्द्धं सूर्यपुत्र नमोऽस्तुते को मन्त्रोच्चारणसहित युगदेखि दाजुभाइ र दिदीबहिनीबीच लगाइने सप्तरंगी टीका र कहिल्यै नओइलाउने मखमली फूलको माला तिहार उत्सवको उत्कर्ष हो । यसरी, तिहार बहुसांस्कृतिक र बहुआयामिक पर्व हो जसमा जीवनका धेरै पक्ष प्रतीक, फूल, बत्ती, रंग र ज्योतिका रूपमा उजागर हुन पुग्छन् । त्यसलाई गीत, नृत्य र उत्सवका माध्यमबाट हामी अभिव्यक्त गर्छौं भने फलफूल, मिठाई र अनेक व्यञ्जनका साथ यसको रसास्वादन गर्छौं । यस शुभ अवसरमा मखमली फूलझैं हाम्रा खुसीहरू कहिल्यै नओइलाऊन्, सप्तरंगी टीकाझैं विविधताबीचको आत्मीयता रहिरहोस्, दाजुभाइ र दिदीबहिनीबीचको हार्दिकता परिवार र समाजका अरू सदस्यबीच पनि कायम रहोस् । शुभ तिहार !"
भूकम्पपीडितलाई चिसोको जोखिम कहिलेसम्म ?,"चिसोको मारमा भूकम्पपीडित, २ को मृत्यु शीर्षकको खबरले हामीले सबैलाई दुःखित तुल्याएको छ । भूकम्प प्रभावित क्षेत्रमा पर्याप्त सामग्री वितरण हुन नसक्दा जाजरकोट र रुकुम पश्चिमका पीडितले ज्यान गुमाउनुपर्ने अवस्था सिर्जना भएको छ । दैनिक चिसोका कारण कष्टकर बनेको पीडितको जीवन सहज बनाउनु राज्यको कर्तव्य हो । जाडो बढ्दै जाँदा श्वासप्रश्वास प्रणालीमा बढी असर पर्न थालेको छ । बिहीबार र शुक्रबार मृत्यु हुने नलगाड नगरपालिका४ का महिला र पुरुष पनि निमोनिया र दमका रोगी भएको समाचार सार्वजनिक भएको छ । उनीहरू एकसरो कपडाको भरमा त्रिपालमा बस्नुपरेको थियो । अन्य पीडितलाई पनि पर्याप्त न्यानो कपडा छैन । यस्तो परिस्थितिमा चिसोको जोखिम बढ्नु स्वाभाविक हो । चिसोबाट बढी प्रभावित लहँ गाउँ समुद्र सतहदेखि झन्डै १५ सय मिटरको उचाइमा रहेको छ । असोजदेखि नै त्यहाँ तुषारो पर्न थालिसकेको छ । पातलो बस्तीसमेतका कारण विशेषतः उक्त गाउँका सबैलाई अत्यधिक ठण्डीबाट बच्न मुस्किल परेको देखिन्छ । अन्य ठाउँमा पनि जाडोको असरले विभिन्न रोग देखा पर्न थालेको छ । राहत वितरणमा कमजोरी हुन नदिने भन्दै पीडितलाई आवश्यक राहतका सबै सामग्री छिटो उपलब्ध गराउने प्रचार सरकारले गर्दै आएको छ । प्रभावित क्षेत्रमा भने प्रचारप्रचार गरेको जस्तो सहजता नभएको गुनासो पीडितको रहेको छ । भूकम्प गएको साता बित्दा पनि प्रभावित क्षेत्रमा अति आवश्यक राहत सामग्री पुग्न नसक्नुलाई विडम्बना नै भन्नुपर्छ । एकएक थान राहतका त्रिपाल र कम्बलकै भरमा रात काट्दा बढेको ठण्डीले अधिकांश वयोवृद्ध, अशक्त, बालबालिका, सुत्केरीलगायतलाई रुघाखोकी, ज्वरो, झाडाबान्ताजस्ता स्वास्थ्य समस्याले च्यापेको देखिन्छ । स्वास्थ्य सेवा र खाद्य सामग्री पनि पर्याप्त मात्रामा पुगेको छैन । संसदीय समितिको टोलीले भूकम्प प्रभावित क्षेत्रको निरीक्षणपछि जनशक्तिको अभाव, भौगोलिक विकटता, ढुवानी खर्च र समन्वयको अभाव, कामभन्दा कुरा र छलफल धेरै भएको निष्कर्ष निकालेको छ । समितिले हजारौं घर भत्केको र धनजनको ठूलो क्षति भएको प्रारम्भिक तथ्यांक सार्वजनिक गरेको छ । जाजरकोट र रुकुम पश्चिममा करोडौं रुपैयाँ बराबरको पशुपक्षी मरेका छन् । यसले पीडित थप आर्थिक मारमा परेका छन् । यस्ता तथ्यहरूले सरकारद्वारा राहतका कार्यक्रमलाई अझ बढी चुस्तदुरुस्त बनाउनु अपरिहार्य देखिन्छ । भुवनेश्वर शर्मा, चन्द्रागिरि२, काठमाडौं"
रेमिट्यान्सले देश कहिलेसम्म चलाउने ?,"राजनीति दलका शीर्ष नेताहरूलाई मेरो प्रश्न के छ भने रेमिट्यान्सले मुलुक कहिलेसम्म चलाउने ? युवालाई विदेश जाने परिस्थिति निर्माण गरेर उनीहरूले पठाएको रकमबाट मुलुक चलाउनु गलत हो । राजनीति दलका नेता, प्रधानमन्त्री, मन्त्री बन्न मरिहत्ते गर्ने तर युवालाई देशभित्रै रोजगारी दिने कार्यक्रम ल्याउन विचारविमर्श कहिल्यै नगर्ने परिपाटीको अन्त्य गर्नु जरुरी छ । मुलुकमा अधिकांश वस्तु विदेशबाट आयात नगरी सुखै छैन । युवाहरू विदेश पलायन भएका कारण गाउँका जमिन बाँझो छ । तराईका खेतीयोग्य जमिनबाट पनि उब्जनी गरिएको छैन । सरकारले कृषकका लागि आवश्यक समयमा मल, बीउबिजन र सिँचाइ जस्ता अपरिहार्य वस्तु उपलब्ध गराउन सकेको छैन । कुनै बेला धान निर्यात गर्ने हाम्रो मुलुक आज बर्सेनि करोडौंको चामल आयात गरिरहेको छ । मुलुकको नेतृत्वमा बसेका नेताहरूको ध्यान कृषि उत्पादन बढाउनेतिर गएको देखिएको छैन । कृषि प्रधान देश भनिन्छ, यसमा सरकारले छुट्याएको बजेट कसरी खर्च भइरहेको छ, यकिन गर्न कठिन हुने गरेको छ । धेरैले कार्यकर्ता पोस्ने नीति ल्याएकाले कृषिको बजेट जताततै खर्च भएको अनुमान गरेका छन् । केही महिनायता रेमिट््यान्स आप्रवाहमा वृृद्धि भएसँगै अर्थतन्त्रका बाह्य सूचक बलियो बन्दै गएको छ । आन्तरिक अर्थतन्त्रमा पनि सुधारको संकेत देखिएको राष्ट्र बैंकको मासिक प्रतिवेदनले देखाएको छ । अहिले बैंकमा मौज्दात पनि बढेको समचार आएको छ । तर बैंकमा पैसा थुपारेर देशको अर्थतन्त्र बलियो हुँदैन । पैसालाई लगानीमा लैजानुपर्यो । पैसा रोजगारी सिर्जना गर्ने र बजारमा जाने हुनुपर्छ । पैसालाई जति चलायो त्यति मुलुक बलियो बन्दै जान्छ । अहिले दसैंतिहार भएकाले पनि आफन्तलाई विदेशबाट पैसा पठाउँदा रेमिट्यान्स बढेको हुन सक्छ । तर के रेमिट्यान्स बढेर आर्थिक समस्या हल हुन्छ त ? रेमिट्यान्सको विकल्प खोज्नुपर्छ । नेपालमा रेमिट्यान्स त भित्रियो तर नेपाली पैसा विदेश पनि त्यही मात्रामा गएको छ । त्यतातिर ध्यान दिनु आवश्यक छ । अध्ययन गर्न जाने विद्यार्थीले करोडौं रुपैयाँ विदेश लगेका छन् । तर त्यसलाई रोक्ने खालको नीति सरकारले ल्याउन सकेको छैन । अध्ययन गर्न जानेहरूलाई रोक्न सक्ने अवस्था छैन । यद्यपि नीति बनाएर केही कम गर्न सकिन्छ । नागरिकको नजरमा नेताहरू कुर्सीका लागि मात्र लड्छन् भन्ने सन्देश गरेको छ । पुरुषोत्तम घिमिरे, जोरपाटी, काठमाडौं"
राहतमा राजनीतिको दुर्गन्ध,"भूकम्पको राहतमा राजनीतिक दलका नेताहरूकै संवेदनहीन राजनीति सुनेर अचम्म लागेको छ । एक प्रकारले त्यस्ता समाचारले दुःखी पनि बनायो । भूकम्पपीडित जाजरकोटेलीहरू अर्कै देशका नागरिकको व्यवहार गर्नुलाई राजनीति फोहोरी खेल र दाउपेच हो । राहत वितरणमा देखिएको पक्षपातले यो अवस्था प्रमाणित भएको छ । आफ्नो भोट बैंक जोगाउन राहत सामग्री हाइज्जाक गर्ने र समस्या एकातिर छाडेर राहत अन्यत्र लैजाने काम गर्नु नितान्त ठूलो कमजोरी हो । यसले राहतमा राजनीति भएको छ भन्ने सन्देश पनि दिएको छ । जाजरकोटेको र रुकम पश्चिमेलीको पीडा पक्कै एउटै होइन र ? त्यो सामग्री राजनीतिक दलहरूको पेवा होइन । सरकारी सम्पत्तिमा पीडित सबैको एउटै हक हो । एउटै हक होइन, भूकम्पपीडितको पीडामा यस्तो हर्कत हुनु राजनीतिक चरित्रको पर्दाफास हुनु हो । राजनीतिको यस्तो फोहोरी खेल जनतालाई कदापि स्वीकार्य हुँदैन । प्रधानमन्त्री, गृहमन्त्रीलगायतका नेताहरूलाई आफ्नो प्रभावमा पारेर गरिने यस्ता गतिविधिले स्वयं राजनीतिक दलहरूलाई पनि भलाई गर्दैन । नेपाली जनताले र भूकम्पपीडितले सरकार निष्पक्ष होस् भन्ने चाहेका छन् । भूकम्पपीडितको माग पनि यही हो । सुन्दर तिवारी, मध्यबिन्दु१,नवलपुर"
किन चाहियो यस्तो लघुवित्त 'प्रणाली ?,"के गर्नुपर्छ ?राजनीतिक नेतृत्व र नीतिनिर्माणको तहमा लघुवित्तप्रतिको अर्थहीन मोह अन्त्य हुनु जरुरी छ । प्रचार गरिएजस्तो यसले लघुउद्यम, गरिबी निवारण, वित्तीय पहुँच आदि कुनै पक्षमा पनि उल्लेख गर्न लायक योगदान गरेको छैन । यो सम्भवै थिएन । किनभने, कोषको लागत नै २० प्रतिशतभन्दा बढी पर्ने ऋण लिएर व्यावसायिक क्षमता र तालिम नभएका विपन्नले गर्ने व्यावसायिक लगानीले कुनै चामत्कारिक नाफा दिन कदापि सक्दैन । तसर्थ, नेपाल राष्ट्र बैंकजस्तो नियमनकारी संस्थाले यसको सुपरिवेक्षकीय क्षमतामा विस्तार, संस्थागत सुशासन, ब्याजदर सहुलियत आदि औजारबाट यसलाई सुधार्ने अवधारणा नै सबभन्दा पहिले त्याग्नुपर्छ । त्यसको विकल्पमा योजना बनाउनुपर्छ ।दोस्रो, अहिले सबै स्थानीय तहमा वाणिज्य बैंककै शाखाहरू पुगिसकेकाले ती क्षेत्र र जिल्लामा सक्रिय लघुवित्त संस्थाहरूले दिइरहेको सेवालाई वाणिज्य बैंकका ती शाखाहरूमार्फत नै दिने पद्धतिमा समाहित गर्नु आवश्यक छ । यसले लघुवित्तहरूलाई वाणिज्य बैंकहरूको ऋणदाता एजेन्टका रूपमा काम गरेर नाफा कमाउनुपर्ने र त्यसको भार अचाक्ली चर्को ब्याजदरका रूपमा ग्राहकले बेहोर्नुपर्ने अनुचित अभ्यासको अन्त्य गर्छ । यस्तो समायोजना वा मर्जर स्वाभाविक किन पनि छ भने ५७ वटा क्रियाशील लघुवित्तमध्ये ४६ वटामा तिनै वाणिज्य बैंकको लगानी छ । कतिपय ती बैंकका सहायक कम्पनीकै रूपमा खडा भएका छन् । १ अर्बभन्दा ठूलो पुँजी भएका २० वटा लघुवित्तका हकमा ख वा ग वर्गका वित्तीय संस्थासरह हैसियत दिएर नियमन गर्ने वा मर्जर वा एक्विजिसनमा जान त्यहीअनुसार प्रोत्साहन गर्न सकिन्छ । तेस्रो, लघुवित्तका नाममा संस्था नचलाई नहुने राज्यको बाध्यता वा राजनीतिक संवेदनशीलता हो भने त्यसका लागि कोषको लागत कम गर्न राज्यले उदारतापूर्वक लगानी गर्नु आवश्यक छ । अहिले विपन्न वर्ग कर्जाका नाममा बैंकहरूले गर्नैपर्ने निर्देशित लगानीलाई उद्यमशीलतातर्फ फर्काउन सक्ने हो भने तुलनात्मक रूपले अर्थतन्त्रले बढी लाभ पाउँछ । नियमन प्रणाली स्वतः सबल हुन्छ ।चौथो, यदि राज्य सञ्चालकहरू लघुवित्तको मोहबाट तत्काल मुक्त हुन र त्यसैअनुरूप गम्भीर निर्णय लिने सामर्थ्य प्रदर्शन गर्न अक्षम भएका हुन् भने नेपालका लघुवित्तलाई प्रस्ट रूपको कानुनी परिभाषा र त्यसैअनुरूपको सञ्चालन स्कोप तोकिदिनुपर्छ । खास गरी, स्रोत परिचालन एवम् स्वामित्वको मोडल किटान गर्न र ग्राहकलाई पर्ने कोषमाथिको लागतको माथिल्लो सीमा ८ प्रतिशतभन्दा बढी नहुने सुनिश्चित वित्त नीतिले नै गर्नुपर्छ ।पाँचौं, नेपालको अर्थतन्त्रको मेरुदण्ड मानिएका घरेलु, साना तथा मझौला उद्यमव्यवसायलाई राष्ट्रिय मूल्य शृंखला (भ्यालु चेन) र आपूर्ति शृंखला (सप्लाई चेन) सँग जोड्न आवश्यक पर्ने व्यावसायिक लगानीमा केन्द्रित हुन सके मात्र लघुवित्त संस्थाहरूको औचित्य स्थापित हुन्छ । वित्तीय प्रणालीका कमजोरीलाई दोहन गरेर मौलाएका दलालहरू र घरखर्चका लागि ऋण लिएर उठ्नै नसक्ने गरी कर्जाको बोझ थपिरहने ग्राहकलाई ऋण प्रवाह गर्ने अभ्यासलाई राज्य नै लागेर टिकाइरहनुपर्ने कारण छैन । अहिले लघुवित्तका नाममा यस्तै विकृत अभ्यास सनातन बन्दै गएका कारण नै यति खोटपूर्ण तर बैंकिङ प्रणालीको समानान्तर ऋण प्रवाह प्रणाली किन चाहियो भन्ने प्रश्न उब्जेको हो ।"
सामाजिक सञ्जालको संक्रमणले सरकार र समाज निरीह,"विकल्प सामाजिक सञ्जालहरूले आफू सत्य भएको प्रोपगान्डा फैलाउन संसारभर परम्परागत सञ्चारमाध्यमलाई नै पहिलो निसाना बनाइरहेका छन् । नागरिकको दैनन्दिन समस्या, चासो र मुद्दासँग आफूलाई एकाकार गर्नुपर्ने राजनीतिक दलहरू र तिनका नेताहरू परम्परागत कथित सैद्धान्तिक सुगारटाइमा अड्किरहने तर लोकरिझ्याइँवालाहरूले त्यसैलाई मुख्य रणनीति बनाउनेजस्तो परस्पर विरोधी अवस्थाबाट मुक्ति भनेको टिकटक जस्ता सञ्जाल सामाजिक सांस्कृतिक प्रदूषण फैलाउनमा अब्बल सिद्ध भइसकेको अवस्थामा नेपालजस्ता भूराजनीतिक रूपले संवेदनशील देशमा अनावश्यक भइसकेको बुझ्न ढिला गर्नु हुँदैन । भरोसा सामाजिक र राजनीतिक पुँजीको आधारभूत तत्त्व हो, जसका लागि तथ्यमा उभिएको सत्य आवश्यक हुन्छ । तथ्यबिना सत्य स्थापित हुन सक्दैन । अहिले सञ्जालले हामीमाझ अनेकौं सत्य को दाबी गरिरहेको छ, जसको निहितार्थ टर्कीकी साहित्यकार शफाकले भनेझैं तथ्यभन्दा मिथ्या, क्रोध, घृणा र ध्रुवीकरण छ । स्वाभाविक हो, झूट, सत्यभन्दा हजारौं गुणा बढीको वेगमा फैलन्छÙ असंख्य स्वरूपमा प्रकट हुन्छ । सञ्जालको कृत्रिम बुद्धिमत्ताले भरिएको यान्त्रिक सत्य हावी भएर भरोसाविहीन समाज निर्माण हुनुपूर्व नै यस्तो दुईधारे तरबारलाई निस्तेज पार्न राज्यले कानुनी तथा प्राविधिक बाटो अपनाउन ढिला गर्नु हुँदैन । पछिल्लो समय कुनै पनि व्यक्तिको लेखपढ गर्ने धैर्यलाई आश्चर्यजनक रूपमा भत्काइरहेको टिकटक अमेरिका, अस्ट्रेलिया, न्युजिल्यान्ड, फ्रान्स, नेदरल्यान्ड लगायतका देशमा आंशिक प्रतिबन्ध र नियमन गरिएको छ भने भारत, इरान लगायतका एक दर्जन देशमा पूर्णतः निषेध नै गरिएको छ । अब त्यसमा नेपाल थपिनुको विकल्प छैन ।"
गाजा क्षेत्रमा मात्रै ११ हजार मारिए,"(काठमाडौं)हमास र इजरायलबीच युद्ध सुरु भएको ३७ औं दिनसम्म पुग्दा गाजा क्षेत्रमा मात्रै ११ हजार ७८ जना प्यालेस्टिनीको मृत्यु भएको दाबी गरिएको छ । उक्त अवधिमा युद्धग्रस्त गाजाबाट १५ लाख प्यालेस्टिनी नागरिक विस्थापित भएका छन् । गत असोज २० (अक्टोबर ७) मा इजरायलको दक्षिण क्षेत्रमा प्रवेश गरी हमासको आक्रमणमा १० नेपालीसहित १२ सय जना मारिएपछि इजरायलले युद्धको घोषणा गरेको थियो । हमास नियन्त्रित स्वास्थ्य मन्त्रालयका अनुसार इजरायलको हवाई र स्थल आक्रमणमा परी शनिबारसम्म चार हजार चार सय बालबालिकासहित ११ हजार जना मारिएका छन् । इजरायली सेनाको आक्रमणमा परेको अल रफा अस्पतालसँग शनिबारदेखि सम्पर्क विच्छेद भएकाले मृत्यु भएकाहरूको थप विवरण आउन नसकेको विश्व स्वास्थ्य संगठन (डब्लूएचओ) ले जनाएको छ । इजरायलले भने गाजा क्षेत्रमा मारिएको संख्या तथ्यपरक नभएको दाबी गरेको छ । इजरायलका एक सैन्य अधिकारीले हमाससँग भएका चार हजार लडाकुको १० प्रतिशत मारिएको बीबीसीसँग दाबी गरेका छन् ।इजरायलले हमासलाई सैन्य र राजनीतिक रूपमा अन्त्य गर्ने र बन्धक बनाइएका नेपाली विपिन जोशीसहित २ सय ४० जनालाई फिर्ता ल्याउन भन्दै दुई साताअघि गाजा क्षेत्रमा युद्ध गर्न इजरायली सेना पठाएको बताउँदै आएको छ । बन्धकहरूलाई छुटाउन दबाब दिन हजारौं इजरायली नागरिकले शनिबार राति तेल अभिभमा बृहत् र्याली निकालेका थिए । इजरायली सेनाले उत्तर र दक्षिण गाजालाई विभाजित गरेर गाजा सहरलाई घेरेको दाबी गरेको छ । हामी गाजा सहरको मुटुमै तैनाथ छौं, इजरायली सेनाले भनेको छ, हामीले उत्तरी गाजा क्षेत्रलाई घेरामा पार्न सफल भएका छौं ।संसारको सबैभन्दा घना बस्ती भएको क्षेत्रमध्येको एक गाजामा २३ लाख मानिस बस्छन् । भूमध्यसागरको तटमा इजरायल र इजिप्टको बीचमा रहेको यो क्षेत्रलाई ७ अक्टोबरदेखि नै इजरायलले हवाई, स्थल र जलमार्फत कडा नियन्त्रणमा राखेको छ । गाजाभित्र र बाहिर सामान र मानिसको आवतजावतमा प्रतिबन्ध लगाएको छ । संयुक्त राष्ट्रसंघले गाजाका १० लाख बालबालिकाको जीवन धागोमा झुन्डिएको बताएको छ । यहाँका अस्पतालहरूमा एकपछि अर्को आक्रमणपछि त्यहाँ आश्रय लिएकाहरू दक्षिण गाजातर्फ लागेका हुन् । हमास नियन्त्रित स्वास्थ्य मन्त्रालयका अनुसार ३५ ठूला अस्पतालमध्ये २१ वटामा उपचार बन्द भएको छ । सबैभन्दा ठूलो अलसिफा अस्पतालले इन्धन अभाव भएको भन्दै शनिबारदेखि बमबारीमा परी गम्भीर घाइते भएकाको उपचार बन्द गरेको घोषणा गरेको छ । जहाँ ३९ शिशुहरू जीवनमरणको दोसाँधमा पुगेको अस्पतालको दाबी छ । बिजुली छैन । मेडिकल उपकरणहरू रोकिए । विशेष गरी सघन कक्षमा उपचार भइरहेका बिरामीहरू मर्न थाले, सिफाका निर्देशक मोहम्मद अबु सेलमियाले समाचार संस्था एपीलाई भने, अस्पतालमा गोली प्रहार भइरहेको छ । यो अस्पताल परिसरभित्र आश्रय लिएका, स्वास्थ्य कर्मचारी र घाइते गरी २० हजार जना रहेको अस्पतालको भनाइ छ । इजरायलले सिफा अस्पताल हमासको मुख्य कमान्ड पोस्ट भएको बताएको छ । आतंककारीहरूले त्यहाँका नागरिकहरूलाई मानव ढालका रूपमा प्रयोग गरिरहेका थिए । यसको मुनि बृहत् बंकरहरू स्थापना गरिएको छ । हमाससँग इन्धनको विशाल भण्डार छ । जुन उसले सुरुङहरूभित्र उज्यालो दिन भण्डार गरिरहेको छ, इजरायली सेनाले भनेको छ, सिफा अस्पतालमा मानव ढाल बनाएकाहरूले शुक्रबार छोडिसकेका छन् । आक्रमणपछि इजरायली सेनाले सिफा अस्पताल बन्द गरेको छ । अस्पतालको वरपरको क्षेत्रमा भारी लडाइँ जारी छ । हालसम्म इजरायलले २३ हजारभन्दा बढी हतियार प्रयोग गरी १४ हजारभन्दा बढी पटक आक्रमण गरिसकेको छ । जसमा हमासका वरिष्ठ कमान्डरहरूसहित दर्जनौं उच्च अधिकारीहरू मारिएको दाबी छ । यो युद्ध कति लामो समयसम्म चल्ने हो भनेर कसैले पनि बताउन सकिरहेको छैन । हमासको आक्रमणपछि इजरायलका प्रधानमन्त्री बेन्जामिन नेतान्याहुले गाजालाई उजाड टापु मा परिणत गर्ने धम्की दिएका थिए । गाजा क्षेत्रमा सर्वसाधारण र बालबालिकाको मृत्यु बढ्नुका साथै मानवीय संकट बढेपछि इजरायलको आलोचना भइरहेको छ । विश्वका नेताहरूले इजरायलको होइन, हमासलाई निन्दा गर्नुपर्छ । त्यो आतंकवादी संगठनले सयौं इजरायलीको निर्मम हत्या र दुई सयभन्दा बढी इजरायलीलाई बन्धक बनाएकाले इजरायल युद्धमा प्रवेश गरेको सम्झनुपर्छ, प्रधानमन्त्री नेतान्याहुले फ्रान्सका राष्ट्रपति इमानुएल म्याक्रोंलसमक्ष भनेका थिए, गाजा क्षेत्रका नागरिकलाई परेको हानिको जिम्मेवारी हमासको हो । इजरायलले आफ्ना नागरिकलाई बचाउन आफूसँग भएको सबै शक्ति प्रयोग गर्छ । फ्रान्सेली राष्ट्रपति म्याक्रोंलले गाजामा भइरहेको बमबारी र सर्वसाधारणको हत्या रोक्न इजरायललाई आग्रह गरेका थिए । बच्चा, महिला, वृद्धहरू बम विस्फोट गरी मारिएका छन्, उनले बीबीसीसमक्ष भनेका छन्, हामी इजरायललाई युद्ध रोक्न आग्रह गर्छौं । युद्धविरामले इजरायललाई फाइदा पुर्याउँछ ।हमासका प्रवक्ता ओसामा हमदानले प्यालेस्टिनीविरुद्ध इजरायली आक्रमण र नरसंहार रोक्नका लागि मुस्लिम देशलाई इजरायलसँग सम्बन्ध तोड्न आह्वान गरे । गाजामा मानवीय र चिकित्सा सहायता र इन्धन पठाउनुपर्छ, शनिबार साउदी अरबको राजधानीमा आपत्कालीन रूपमा आयोजित इस्लामिक सहयोग संगठन (ओआईसी) र अरब लिगको संयुक्त शिखर सम्मेलनमा हमदानको भनाइ उद्धृत गर्दै अलजजिराले लेखेको छ, प्यालेस्टिनी मुद्दालाई प्यालेस्टिनी अधिकारका आधारमा हल गरिनुपर्छ भन्ने एउटै स्वरमा उठाइनुपर्छ ।अरबइस्लामिक शिखर सम्मेलनले गाजा युद्धलाई इजरायली आत्मरक्षाका रूपमा औचित्य दिन अस्वीकार गर्दै युद्ध अन्त्य गर्न आह्वान गरेको छ । अरबका नेताहरूले इजरायललाई हतियार निर्यात बन्द गर्न आह्वान गर्नुका साथै गाजा प्रवेश गर्न सहायताको माग गरेको छ । सम्मेलनले गाजामा इजरायलको आक्रमण रोक्नका लागि संयुक्त राष्ट्र सुरक्षा परिषद्ले निर्णायक र बाध्यकारी प्रस्ताव ल्याउनुपर्ने माग राखेको छ ।"
ग्रामीण महिलाको स्वास्थ्य जोखिममा,"(काठमाडौं)दिनभरिको घमाइलो टेम्के डाँडा हुँदै अस्ताउने तरखरमा थियो । भोजपुरको हतुवागढी गाउँपालिकाकी रामप्यारी (परिवर्तित नाम) करेसाबारीमा आलुको बीउ रोपिसकेर घर आइपुगिन् । कामले लखतरान उनी पिँढीमा थचक्क बसिन् र हातमा कटुसको सुकेको पातमा पटुकीको सुर्ती झिकेर बेरिन् अनि लामो खोक्दै बिँडीको सर्को लिइन् ।गत कात्तिक दोस्रो साताको एक साँझको दृश्य हो यो । विद्यालय पढ्न नपाए पनि ४२ वर्षीया रामप्यारी सुर्ती र जाँडरक्सी सेवन स्वास्थ्यका लागि हानिकारक छ भन्नेमा बालकैदेखि सचेत थिइन् । छोराछोरीले आफूले जसरी दुःख नझेलून् भनेर बनिबुतो गरेरै भए पनि पढ्न पठाउँथिन् । खर्च जोहो गर्न उनका श्रीमान्ले पनि दिनरात नभनी मजदुरी गर्थे । जब १० कक्षा पढ्दै गरेकी १५ वर्षकी छोरीले अचानक भागी विवाह गरिन्, छोराछोरीलाई पढाएर जागिर खान सक्ने बनाउने रामप्यारी दम्पतीको सपना चकनाचुर भयो । यही कुराले परिवारमा कलह बढ्यो । सात कक्षा पढ्दै गरेको छोरोले पनि पढाइ बिगार्यो । बुझकी श्रीमान् एकाएक हिंस्रक भएर निस्के । त्यसपछि रामप्यारीले कुटाइ नखाएको दिनै भएन । पारिवारिक कलहको पीडा भुल्न लट्ठ पर्ने गरी जाँडरक्सी र बिँडी खान थालें, उनले भनिन् ।आफन्त, इष्टमित्रको निरन्तरको सम्झाइबुझाइले रामप्यारी दम्पतीबीचको कलह पछिल्लो समय केही मत्थर भएको छ । तर, उनका लागि पाँच वर्षयता जाडरक्सी र बिडी नशा बनेको छ । आफ्नै बारीमा फलाएको मकै र कोदो सकिएपछि छरछिमेकबाट किनेर भए पनि जाँडरक्सी पार्छिन् ।शनिबारे हटियाबाट सुर्तीका पात किनेर ल्याएर उनी घरमै बिँडी बनाउँछिन् । बेलाबखत तरकारी बेचेर र बनिबुतो गरेर कमाएको पैसा जाँडरक्सी बनाउन र सुर्ती किन्नमै सकिने उनले बताइन् । अब त नखाउँ भनेर पनि सक्दिनँ, साह्रै तलतल पो लाग्छ त , उनले भनिन्, मासुभात बरु रुच्दैन, यो त जत्ति खायो, उति मीठो लाग्छ । पिँढीमा बसेकी उनले बिँडीको सर्को तान्दै निद्रा नपरेको रातमा यो भएन भने सासै रोकिएलाजस्तो हुने बताइन् । मदिरा र बिँडी नियमित खान थालेयता उनमा खोकी लाग्ने र शरीर सुन्निने समस्या थपिएको बताइन् ।उनकी छिमेकी नन्दा (नाम परिवर्तित) पनि जाँडरक्सी र सुर्तीचुरोट खाएकै कारण जीवनमरणको दोसाँधमा छिन् । ५० वर्षीया नन्दाले जाँडरक्सी र सुर्ती चुरोट खान सानैमा सिकेकी थिइन् । विवाहपछि जिम्मेवारी थपिए । खेतबारीको कमाइले मात्रै वर्षभरि खान नपुग्ने हुँदा उनका पति कमाउनका लागि ६ महिना भारतको कोइलाखात जान्थे । पतिबिनै घरव्यवहार धान्न र लालाबालाको पालनपोषण गर्न हम्मे पर्थ्यो । दिनभर मेलापातमा हुन्थिन् । खाना पकाएर खान, आराम गर्ने समय मिल्दैन थियो । भोक, थकान, तनाव मेटाउन जाँडरक्सी र सुर्तीचुरोट सेवन छिटो र सजिलो लाग्थ्यो । खाना पकाएर खाऊँ भने कहिले चामल हुँदैन थियो, कहिले तरकारी हुँदैन थियो, भात र तरकारी पकाए पनि पहिले त छोराछोरीलाई खुवाउनुपर्यो, सबै खाना बच्छ भन्ने पनि हुँदैनथ्यो, उनले भनिन्, जाँडरक्सी पकाउने खाने हाम्रो पहिल्यैदेखिको संस्कार, भोकले रन्थनिएर घर आयो एक डबका जाँड खायो, सुर्ती बेरेर बिँडी खायो, साथीभाइले चुरोट ल्याइदिएका हुन्थे, त्यो खायो काममा गयो, त्यही त हो नि गाउँमा दुःखी गरिबको स्थिति ।पतिको अनुपस्थितिमा बालक छोराछोरी हुर्काउँदै घर सम्हाल्दा जाँडरक्सी र सुर्तीचुरोट खानु बाध्यता बनेको उनले सुनाइन् । लत नै परेपछि छोड्न सकिनन् । दम, खोकीको रोगी भइन् । छोराछोरी हुर्किसकेकाले उनको स्वास्थ्यमा ख्याल राख्न र जाँडरक्सी, सुर्तीचुरोट छोड्न बारम्बार सुझाउँथे । उनी लुकीछिपी खान छोड्थिनन् । यसकारण परिवारमा झैंझगडा हुन्थ्यो । शरीर सुन्निने, एकोहोरो खोकिरहने, कमजोरी हुने भएपछि उनकी छोरीले सुनसरीस्थित एक अस्पताल लगेर उपचार गराइरहेकी छन् । उनको उपचारमा संलग्न चिकित्सकहरूले नन्दाको फोक्सो, मुटु र कलेजोमा खराबी भइसकेकाले उपचार सम्भव नहुने संकेत दिइसकेका छन् । पहिले हामी साना थियौं, घरमा अभाव थियो, जाँडरक्सी, सुर्तीचुरोटले भोकतिर्खा मेटाउनु आमाको बाध्यता थियो होला, शुक्रबार साँझ निराश हुँदै छोरीले मेसेन्जरमा दुखेसो सुनाइन्, त्यो नशाले उमेर बढ्दै गएपछि धानेन, छाड्न सक्नु भएन, अब त उपचारले पनि पार लाग्लाजस्तो छैन ।सुर्तीजन्य पदार्थको सेवनले रामप्यारी र नन्दाको जस्तै मानिसको स्वास्थ्यमा मात्रै नभएर समग्र सामाजिक तथा आर्थिक स्थितिलाई हानि पुर्याउने गरेको गत भदौ २६ मा स्वास्थ्य अधिकार तथा सुर्ती नियन्त्रण सञ्जाल नेपालद्वारा प्रकाशित सुर्ती नियन्त्रणमा उद्योगको हस्तक्षेप सम्बन्धी देशव्यापी अध्ययन प्रतिवेदनले देखाएको छ । नेपाल जनसांख्यिक स्वास्थ्य सर्वेक्षण, २०२२ ले देशव्यायी रूपमा सुर्तीजन्य पदार्थको सेवन गर्नेमा महिलाको तुलनामा पुरुषको संख्या बढी देखाए पनि बसोबासका हिसाबले ग्रामीण क्षेत्रका महिलामा यसको प्रयोग बढी देखिन्छ । सहरी क्षेत्रमा बसोबास गर्ने महिलाको तुलनामा ग्रामीण क्षेत्रमा बसोबास गर्ने महिला २३ प्रतिशत बढीले सुर्तीजन्य पदार्थ सेवन गर्छन् । सुर्तीजन्य पदार्थ सेवन गर्ने महिला सहरी क्षेत्रका ४१ प्रतिशत र ग्रामीण क्षेत्रमा ६४ प्रतिशत छन् भने सुर्तीजन्य पदार्थ सेवन गर्ने पुरुष सहरी क्षेत्रमा २७५ प्रतिशत र ग्रामीण क्षेत्रमा २७६ प्रतिशत छन् । धूमपान गर्ने व्यक्तिका कारण नगर्नेलाई पनि उत्तिकै असर पार्ने गरेको छ ।जनसांख्यिक स्वास्थ्य सर्वेक्षणअघिको दुई हप्तामा १२ प्रतिशत ५ वर्षमुनिका बच्चामा तीव्र श्वासप्रश्वास संक्रमणको लक्षण देखिएको थियो, जसका आमाहरू धूमपान गर्ने वा सुर्तीजन्य पदार्थ सेवन गर्ने गर्थे । स्वास्थ्य मन्त्रालयका अनुसार सुर्तीमा मात्रै नेपालीले बर्सेनि १ खर्ब २१ अर्ब बराबरको खर्च गर्ने गरेको र कुल जनसंख्याको करिब ९० लाखले सुर्ती सेवन गर्ने गरेका छन् । नेपाल विकास अनुसन्धान प्रतिष्ठान र स्वास्थ्य मन्त्रालयको सहकार्यमा सन् २०२० मा गरेको देशव्यापी सर्भेले बर्सेनि २७ हजार १ सय ३७ जनाले अर्थात् प्रतिघण्टा तीन जनाले सुर्तीजन्य पदार्थको सेवनबाट ज्यान गुमाइरहेको देखाएको छ ।सुर्तीजन्य पदार्थको हानिबारे उल्लेख गर्दै यसको प्रतिबन्ध गर्नुपर्ने स्वास्थ्य क्षेत्रका विज्ञहरूको भनाइ छ । स्वास्थ्य अधिकार तथा सुर्ती नियन्त्रण सञ्जालका राष्ट्रिय संयोजक शान्तलाल मुल्मीले सुर्तीजन्य पदार्थ सेवनले नेपालीको स्वास्थ्य, सामाजिकलगायत बहुआयामिक असर पार्ने गरेकाले सुर्तीजन्यमा कर बढाएर भए पनि यसको प्रयोगलाई रोकथाम गर्नुपर्ने सुझाउँछन् । मानिसको स्वास्थ्य र समग्र जीवन नै खराब पार्ने सुर्तीजन्य पदार्थलाई राज्यको कर बढ्ने लोभ नगरी प्रतिबन्ध नै लगाउनुपर्ने जनस्वास्थ्यविद् शरदराज वन्तले बताए । गरिब परिवारले सुर्ती र मदिरामा गर्ने खर्च आम्दानीको ५० प्रतिशतभन्दा बढी छ, विश्व स्वास्थ्य संगठनकी डा लोनिम प्रसाईं भन्छिन्, उनीहरूले शिक्षा, स्वास्थ्यलाई भन्दा नशालाई प्राथमिकता दिने गरेका कारण यसलाई प्रतिबन्ध नै गरिनुपर्छ ।"
भूकम्प प्रभावित क्षेत्रमा अस्थायी टहरा बनाउँदै सेना,"सल्यान (कास) भूकम्पले क्षति पुर्याएको दार्मा गाउँपालिकामा नेपाली सेनाले अस्थायी टहरा बनाउन सुरु गरेको छ । भूकम्पले घर पूर्ण रूपमा क्षति भएका परिवारलाई सुरक्षित रूपमा बसाउन, विद्यालय तथा स्वास्थ्यचौकी सञ्चालन गर्न अस्थायी टहरा बनाउन सुरु गरेको हो । गृह मन्त्रालयले सामग्री उपलब्ध गराएपछि अहिले ७० वटा अस्थायी टहरा बनाउन थालिएको पालिका अध्यक्ष निमबहादुर केसीले बताए । उनका अनुसार अस्थायी टहरा विद्यालय, स्वास्थ्यचौकी आसपास र खुला स्थानमा बनाउन थालिएको छ । आइतबारसम्म सेनाले १२ वटा अस्थायी टहरा निर्माण गरिसकेको केसीले जानकारी दिए । भूकम्पले घर भत्किएर त्रिपाल टाँगेर बसेका पीडितहरू चिसोका कारण बिरामी पर्न थालेका छन् । चिसोबाट वृद्धवृद्धा, बालबालिका र सुत्केरीलाई असहज भइरहेको छ । अस्थायी टहरामा सामूहिक रूपमा राख्न सके चिसोबाट बचाउन सहज हुने अध्यक्ष केसीले बताए । भूकम्पबाट दार्माका विभिन्न वडामा ९ सय ४७ घर, आठ विद्यालय र एक स्वास्थ्यचौकी भवन पूर्ण रूपमा क्षति भएको छ । जिल्लाभर विस्थापित भएका २ हजार ६ सय जना त्रिपाल टाँगेर बस्न बाध्य छन् । भूकम्पले क्षति पुगेका आठवटा विद्यालयमा तिहारपछि कक्षा सञ्चालन गर्न र स्वास्थ्यचौकीको सेवा व्यवस्थित गर्न तत्काल अस्थायी टहरा बनाउन आवश्यक रहेको दार्माका प्रमुख प्रशासकीय अधिकृत रेशम ओलीले बताए । विस्थापितको व्यवस्थापनसँगै तिहारलगत्तै विद्यालय खुल्ने भएकाले कक्षा सञ्चालनका लागि पनि अस्थायी टहरा चाँडै बनाउनुपरेको छ, ओलीले भने ।"
बजार र मूल्य पाउादा धनगढीमा फूलखेती गर्ने बढे,"घरआँगन अनि बगानमा ढकमक्क फुलेका सयपत्रीसँग मितेरी गाँस्दै अनि रमाउँदै यति बेला भिडियो खिच्नेहरूको ताँती छ । भाइतिहारको मर्मलाई घतलाग्दा शब्दले बुन्दै कालीकोटकी लोकगायिका इब्सल सञ्ज्याल र बाजुराका लोकगायक विनोद बाजुरेलीको सुरिलो स्वरले भरिएको फूल फुलेर ढकमक आँगन वरपर, नसुकेई हजारी फूल बोलको गीत सुदूरपश्चिम र कर्णालीमा यति बेला चर्चित छ । हुन पनि सयपत्री फूलको दृश्यले चाडपर्वको माहोललाई थप उल्लासमय बनाइरहेको छ । सयपत्री र मखमलीका बोटमा ढकमक्क फुलेका फूलसँगै यसपालिको तिहार घरआँगनमै आइसकेको छ । फूलैफूलको पर्व तिहारले गाउँघरमा उल्लासको वातावरण छँदै छ, त्यसैमा धनगढी र आसपासमा प्लटका प्लट फुलेका सयपत्री फूलको आकर्षणले यहाँको माहोल थप बेग्लै बनेको छ । धनगढी मटियारिकी सुशीला बिष्टले डेढ बिघा क्षेत्रफलमा फूल खेती गरेकी छन् । तीन वर्षयता एक कट्ठामा फूल लगाउँदै आएकी उनले यसपालादेखि खेती विस्तार गरेकी हुन् । वार्षिक एक लाख भाडा दिने गरी जग्गा लिएर पुष्प व्यवसाय गरेकी सुशीला आम्दानीबाट उत्साहित छिन् । प्रतिकिलो पाँच सय रुपैयाँमा बिक्री भइरहेको छ, उनले भनिन् अहिले त भ्याइनभ्याइ नै छ । धनगढीकै जुगेडा घर भएकी कृतिका सिंहले पनि पाँच कट्ठा जमिनमा सयपत्री रोपेकी छन् । पोहोरसम्म त्यस जग्गामा धान खेती गर्दै आएकी उनले पहिलो पटक पुष्प खेती गरेकी हुन् । धानभन्दा पुष्प खेतीको आम्दानी कैयौं गुणा बढी भएपछि उनी पनि दंग छिन् । धान लाउँदा बढीमा तीन बोरा फल्थ्यो । त्यसको मूल्य धेरैमा पनि १२ हजार हो । अहिले फूल खेती गर्दा तिहारअघि नै ४० हजार रुपैयाँ बराबरको बेचिसकें, कृतिकाले भनिन्, तिहारमा त डेढ क्विन्टल जति बिक्री हुने र कम्तीमा एक लाख आम्दानी हुने अनुमान छ ।सुशीला र कृतिका मात्र होइनन्, धनगढीकै मोतीचोकमा सनराइज मल्टी एग्रो सञ्चालन गरेका जोगेन्द्र सेट्ठीले पनि उपमहानगरपालिकाबाट तालिम पाएपछि डेढ बिघा जग्गामा पुष्पखेती गरेका छन् । धनगढी१२ जुगेडाका प्रतापसिंह बिष्ट, जुगेडा डी गाउँकी आशा पन्त मिश्र, धनगढी१३ अम्बिका टोलका पुष्करसिंह बिष्टलगायत किसान अहिले फूल खेतीमा रमाइरहेका छन् ।अहिले धनगढी क्षेत्रमै २८ भन्दा बढी किसानले व्यावसायिक पुष्प खेती गरिरहेका छन् । धनगढी क्षेत्रमा पहिलो पटक पुष्प खेती गर्ने लहर देखिएको छ । धनगढीमै विभिन्न किसानको गरी एक सय कट्ठा जग्गामा पुष्पखेती गरिएको छ, धनगढी उपमहानगरपालिका कृषि शाखाका कृषि प्राविधिक लोकेन्द्र सिंहले भने । तिहारमै २० टन हाराहारीमा फूल फुल्ने सिंहले बताए । अहिले खुद्रा प्रतिकिलो ५ सय ५० र थोक ४ सय ५० रुपैयाँमा बिक्री भइरहेको उनको भनाइ छ । पुष्प खेतीमा यति धेरै किसानको आकर्षण बढ्नुमा धनगढी उपमहानगरपालिकाको नीतिले प्रोत्साहन गरेको किसान बताउँछन् । उपमहानगरले धनगढीमा पुष्प खेतीलाई प्रोत्साहन गर्न भारतबाट सयपत्री र प्लास्टिकका माला र बुके आयात गर्न नपाइने नियम लगाएको छ । धनगढी उपमहानगरपालिकाले ०७९ असोजदेखि प्लास्टिकका झोलाको प्रयोगमा निषेध गरिसकेको छ । उपमहानगरपालिकाले धनगढीलाई फूलको हब बनाउने नीति लिएको छ । किसानलाई आठ दिनको तालिम दियौं । पुष्प व्यवसायको सम्भावना र आम्दानीबारे बुझायौं, कृषि प्राविधिक सिंहले भने, भारतबाट सयपत्री र प्लास्टिकका फूल आयात तथा बिक्री गर्न नपाइने नियम लगाएपछि पनि यसप्रति आकर्षण बढेको हो । धनगढी उपमहानगरपालिका आफैंले पुष्प खेतीको प्रवर्द्धनका लागि १५ कट्ठा जग्गामा सयपत्री फूलको खेती गरेको उनले जनाए । किसानलाई व्यावसायिक उत्पादन गरे बजारको संकट नहुनेमा उपमहानगरपालिकाले आश्वस्त तुल्याएको छ । त्यसका लागि दोस्रो चरणमा फूलबाट सजावटका सामग्री तयार गर्ने तालिम पनि किसानलाई दिइएको सिंह बताउँछन् । धनगढीमै खपत हुन नसके के गर्ने भन्ने उपायका लागि उपमहानगरले आफ्नै कर्मचारीलाई काठमाडौं पठाएर फ्लोरिकल्चर एसोसिएसनसँग पनि समन्वय गरिसकेको छ, सिंहले भने, त्यसैले अब बजारको समस्या होला जस्तो लाग्दैन ।विगतमा घाँस खेती र भैंसीपालन गरिरहेकी मटियारीकी बिष्टले उपमहानगपालिकाबाट आठ दिनको तालिम पाएपछि व्यावसायिक पुष्प खेती सुरु गरेको बताइन् । पुर्ख्यौली घर दार्चुलाबाट आएको नौ वर्ष भयो । सुरुमा मैले भैंसी पालें, तर मिहिनेतको तुलनामा खासै आम्दानी नभएपछि यतातिर लागेकी हुँ, उनले भनिन् । सुशीलाले अहिले आफ्नै लगानीमा शीतभण्डारसमेत निर्माण गरेकी छन् । १० देखि १६ डिग्री तापक्रम कायम हुने उपकरणसहित फूल राख्न मिल्ने कोल्ड स्टोर पनि बनाएकी छु, उनले भनिन्, यहाँ एक महिना जति फूल राख्न मिल्छ । कोल्ड स्टोमा करिब पाँच लाख खर्च भएको छ । छाटो समयमा राम्रो आम्दानी गर्न सकिने भएकाले यस खेतीतर्फ किसानको आकर्षण बढिरहेको उनको भनाइ छ । रोपेको ८० देखि ९० दिनमा फुल्ने र पूजाआजा, घर सजावट र विवाह व्रतबन्ध आदि शुभकार्यमा फूलकै आवश्यकता हुने भएकाले मिहिनेत खेत नजाने उनको विश्वास छ ।"
भूकम्पमा परे ९७३ पशु,"(काठमाडौं)भूकम्पका कारण जाजरकोट र रुकुम पश्चिममा करिब एक हजार पशु मरेका छन् । कात्तिक १७ मा जाजरकोटको बारेकोट रामीडाँडालाई केन्द्र बनाएर ६४ म्याग्निच्युडको भूकम्प गएपछि दुई जिल्लामा गरी ९ सय ७४ पशु मरेको कृषि तथा पशुपन्छी विकास मन्त्रालयले जनाएको छ । भूकम्पबाट ६७ खोरगोठको संरचनामा क्षति पुगेको छ । मरेका पशुपन्छी र खोरगोठसहित साढे २ करोडभन्दा बढीको क्षति भएको मन्त्रालयका सहप्रवक्ता तपेन्द्रप्रसाद बोहराले बताए । भूकम्प गएपछि पशुपन्छीको अवस्थाबारे अध्ययन गर्न संघीय मन्त्रालयबाट ३ वटा टोली खटाएका थियौं । भत्केका घरहरूको संरचना र मान्छेको मृत्युअनुसार धेरै पशु मरेको हुन सक्ने आकलन गरेका थियौं, सहप्रवक्ता बोहराले भने, पशुपन्छी क्षेत्रमा प्रक्षेपण गरिएको भन्दा कम क्षति देखिन्छ । दुई जिल्लामा गरी ९ सय ७४ पशु परेका छन् । खोरगोठ भत्किएको संरचनासहित २ करोड ५१ लाख २३ हजारको क्षति भएको छ । सबैभन्दा बढी जाजरकोटमा ६ सय २२ पशुपन्छी मरेको मन्त्रालयको तथ्यांक छ । भूकम्पमा परी ११ वटा गाईगोरु, १९ वटा राँगाभैंसी, १ सय ६८ भेडाबाख्रा र ४ सय ५९ पन्छी मरेको मन्त्रालयले जनाएको छ । जाजरकोटमा मात्रै ५९ लाख ७७ हजारका पशुपन्छी मरेको देखिन्छ, उनले भने, घाइते भएका करिब ६ सय पशुको उपचारसमेत गरिएको छ । मन्त्रालयको विवरणअनुसार भूकम्पले ५ सय ९२ पशुपन्छी घाइते भएका छन् । यसमध्ये ८६ गाईगोरु, १४ वटा राँगाभैंसी, ४ सय ९२ भेंडाबाख्रा छन् । भूकम्पले जाजरकोटमा १ करोड ५८ लाख २७ हजार बराबरका ६७ खोरगोठमा क्षति पुर्याएको छ । भूकम्पबाट रुकुम पश्चिममा १७ लाख १८ हजार बराबरका ३ सय ५१ पशुपन्छी मरेका छन् । तीमध्ये ६ गाईगोरु, ८ राँगाभैंसी, २८ भेडाबाख्रा र ३ सय ९ वटा पन्छी मरेका छन् । रुकुम पश्चिममा १६ लाख रुपैयाँ बराबरका ४ खोरगोठमा क्षति पुगेको छ । भूकम्पका कारण गोठमा बाँधिएका पशुपन्छीमा बढी क्षति देखिएको नेपाल पशु चिकित्सा परिषद्का रजिस्ट्रार मनोजकुमार शाहीले बताए । जाजरकोट र रुकुम क्षेत्रमा सामान्यतः सर्वसाधारण माथिल्लो तल्लामा बस्ने र पशुपन्छीलाई तल्लो तल्लामा राख्छन् । चिसो नबढेकाले धेरैजसो पशुपन्छी गोठबाहिरै थिए, जसले गर्दा क्षति कम देखियो, शाहीले भने, अब चिसो बढ्न थालेको छ । सर्वसाधारणसँगै पशुका लागि पनि टेन्टगोठको व्यवस्था आवश्यक छ ।कृषि गणना ०७८ अनुसार नेपालमा ३४ लाख ५ हजार किसान परिवारले पशुचौपाया पालेका छन् । १७ लाख ८ हजार किसान परिवारले ४५ लाख ५९ हजार गाईगोरु पालेका छन् । १४ लाख १७ हजार किसान परिवारले २९ लाख २३ हजार राँगाभैंसी पालेका छन् । बाख्रा, च्यांग्राको संख्या भने १ करोड ४२ लाख ४२ हजार रहेको मन्त्रालयको तथ्यांक छ ।व्यावसायिक पशुपालन एकीकृत सर्वेक्षण ०७८ अनुसार मध्यम तथा ठूला किसानले पालेका पशुमध्ये बर्सेनि साढे ५ हजार पशु मर्ने गरेका छन् । प्राकृतिक विपद् एवं प्रकोपका कारण १० वर्षमा ३ हजार ६ सय ३६ पशुको मरेको सर्वेक्षणमा उल्लेख छ । १० वर्षमा सबैभन्दा बढी बाख्रा १९ हजार ८ सय ८०, सुँगुरबंगुर १३ हजार १ सय ८९, भेडाभेडी १० हजार ७ सय ६१, गाईगोरु ४ हजार ९ सय ६०, च्यांग्रा ४ हजार ४३ र राँगाभैंसी ३ हजार २ सय ६८ वटा मरेका छन् । तर किसानलाई दिइने राहत, क्षतिपूर्ति भने नगण्य हुन्छ । पछिल्लो समय लम्पी स्किन रोगका कारण हजारौं गाईगोरु, राँगाभैंसी मरे । तर, किसानले क्षतिपूर्ति पाएनन् । साताअघि भूकम्पबाट मरेका पशुपन्छीको हकमा पनि किसानले राहत पाउनेनपाउने अन्योल नै छ । विगतमा थोरैथोरै राहत दिने गरिएको सहप्रवक्ता बोहरा बताउँछन् । चालु आर्थिक वर्षको बजेटमा कृषि मन्त्रालयले राहतकै लागि करिब १ करोड रुपैयाँ विनियोजन गरेको छ । तर वितरण गर्न कार्यविधि बनेको छैन । सरकारको पहिलो प्राथमिकता मान्छे नै हो, मरेको पशुपन्छीको राहतक्षतिपूर्तिका विषयमा अहिले नै भन्न गाह्रो छ, सहप्रवक्ता बोहराले भने, गैरसरकारी संस्थाबाट पनि कस्तो प्रकारको सहयोग रहन्छ, त्यहीअनुसार हुन्छ । यद्यपि कृषि मन्त्रालय केही न केही गर्ने सोचमा छ ।संघीय सरकार, प्रदेश र स्थानीय तहले केही न केही घोषणा गर्नुपर्ने परिषद्का रजिस्ट्रार शाहीले बताए । भूकम्प प्रभावित क्षेत्रमा पर्याप्त भेटेरिनरी डाक्टर पठाउनुपर्ने उनको भनाइ छ । ९५ प्रतिशत पालिकामा भेटेरिनरी डाक्टर छैनन् । भूकम्प प्रभावित क्षेत्रमा सुर्खेत भेटेरिनरी ल्याबको टोली खटिएको छ । तर पर्याप्त छैन, शाहीले भने, समयमै यसको व्यवस्थापन गर्न नसके महामारी फैलिन सक्छ ।"
गौरिकाको तिहार,"(लन्डन)नेपाली चाडपर्व चलिरहँदा निकै उत्साहित हुन्छिन् गौरिका सिंह । उनी तिहारको रमझममा मस्त छन् । कुकुर पूजा र भाई सौरेनलाई टीका लगाइदिन उनले सामग्री जोरजाम गरिसकेकी छन् ।मलाई कुकुर निकै मन पर्छ । यसपटक पनि छिमेकी घरको कुकुरलाई पूजा गरिदिन्छु, उनले कान्तिपुरसँग भनिन्, भाइटीका पनि छ । बरु कलेज भएकाले समय मिलाउनुपर्नेछ । परिवारका साथ मिठाई, सेलरोटी खाएर तिहार मनाउँछु । लन्डनवासी गौरिकाको व्यस्त छ दिनचर्या । कलेजको पढाइ र खेल प्रशिक्षणमा अधिकांश समय जान्छ । साताको ६ दिन हरेक दिन दुईदेखि चार घण्टासम्म प्रशिक्षण चल्ने उनले बताइन् । गत महिना चीनमा आयोजित १९ औं एसियाली खेलकुद उनले गुमाइनुको कारण थियो, भर्खर सुरु भएको कलेज । एसियन गेम्स हुँदा मेरो नयाँ कलेज सुरु भइसकेको थिएन । मैले खेल्छु भनेर ओके गर्दा यता कलेजले अनुमति दिएन भने म मात्र होइन मेरो सट्टा जाने अरूको पनि मौका गुम्ने भएकाले यसपटक नजाने निर्णय नै गरेकी हुँ, उनले एसियन गेम्सबाट नाम फिर्ता लिनुपरेको बाध्यता सुनाइन् ।गौरिकाले टफ्ट्स युनिभर्सिटी, बस्टन, अमेरिकामा ४ वर्षे ब्याचलर्स कोर्स गरिरहेकी छन् । दुई वर्ष सकिसकेको छ । तेस्रो वर्षमा सम्बन्धन रहेको विदेशी युनिभर्सिटीमा समेत अध्ययन गर्न मिल्ने हुँदा उनले गत सेप्टेम्बरबाट लन्डन स्कुल अफ इकनमिक्समा अध्ययन सुचारु गरेकी छन् । चौथो वर्षमा फेरि बस्टन नै जानुपर्छ उनी । जापानको फुकुओकामा केही महिनाअघि सम्पन्न २० औं विश्व एक्वाटिक च्याम्पियनसिप२०२३ मा व्यक्तिगत स्पर्धामा नयाँ चार राष्ट्रिय कीर्तिमान कायम गरेपछि फेरि चर्चामा आएकी थिइन् गौरिका । दक्षिण एसियाली खेलकुद (साग) की चार स्वर्णधारी गौरिकाले ५० मिटर ब्याकस्ट्रोकमा आफ्नै नामको ३१ दशमलव ८७ सेकेन्डमा सुधार गर्दै ३१ दशमलव ४४ सेकेन्ड खर्चेर नयाँ राष्ट्रिय कीर्तिमान बनाएकी थिइन् । गौरिकाले उक्त कीर्तिमान सन् २०१६ मा भारतमा भएको १२ औं दक्षिण एसियाली खेलकुदमा बनाएकी हुन् । जापानमा बनाएको राष्ट्रिय कीर्तिमानबारे गौरिकाले लन्डनमा कान्तिपुरसँग भनिन्, मैले जापानमा दुइटा नयाँ राष्ट्रिय कीर्तिमान बनाउन सफल भएकोमा धेरै नै खुसी लागेको छ । मलाई प्रशिक्षण दिने टिम र मेरो मिहिनेतको फल हो यो ।यसले आगामी दिनमा अझै राम्रो गर्ने हौसला मिलेको उनी बताउँछिन् । म हरेक प्रतियोगितामा सकेसम्म राम्रो गर्ने प्रयास गर्छु । हाल पौडीमा मेरो नाममा लङकोर्समा १० वटा र सर्टकोर्समा ११ राष्ट्रिय कीर्तिमान छन् भने अहिलेसम्म मैले ६९ पटक राष्ट्रिय कीर्तिमान भंग गरिसकेको छु, उनले सुनाइन् । राष्ट्रिय कीर्तिमान बन्दा सन्तुष्टि मिल्ने भए पनि राष्ट्रिय कीर्तिमान नबन्दा वा आफ्नो प्रदर्शन सोचे जस्तो नहुँदा पनि सामान्य रूपमा लिने गर्छिन् उनी ।जापानमा खेल्न जानु अघि उनलाई अलिक धपेडी परेको थियो । किनभने पहिले क्वालिफाइङ खेल्न अमेरिकाबाट नेपाल जानुपर्यो । यसको केही सातापछि परीक्षा भएकाले प्रशिक्षण लिन केही समय कटौती गर्नुपरेको उनी स्मरण गर्छिन् । बोस्टनबाट परीक्षा सकेर लन्डन फर्केपछि लगभग ६ हप्ता जति कडा प्रशिक्षण लिन पाएकी थिएँ, उनले सुनाइन् । सन् २०१६ को रियो ओलम्पिकमा सबैभन्दा कान्छी खेलाडी हुँदा उनको विश्वमाझ खुबै चर्चा बढेको थियो । अचेल उनको खेलाडी जीवन अलि सुस्त भएको हो त ? जवाफमा उनले प्रस्ट्याइन्, अमेरिकाबाट नेपाल जान समय, खर्च समेत बढी लाग्ने हुँदा पहिले जति नेपालमा गइरहन सम्भव हुन्न । फेरि पढाइको तह पनि बढ्दै जाँदा भनेको समयमा पढाइ छोड्न मिल्दैन । बिदा मिलेको समयमा मात्र नेपालमा हुने एवं अन्य प्रतियोगिताहरूमा भाग लिन सकिन्छ । बीचमा कोभिड महामारीले पनि प्रतियोगिताहरू हुन सकेन । साउथ एसियन गेम्स पनि हुन सकेको छैन । विविध कारण खेलाडी जीवन सुस्त भएको जस्तो देखिनु स्वाभाविक हो । अहिले अध्ययन उनको पहिलो प्राथमिकता छ । अध्ययनकै बीचमा आवश्यक ट्रेनिङ गरी सम्भव भएसम्म पौडी प्रतियोगितामा भाग लिने अठोट गौरिकाले गरेकी छन् । म नेपाललाई प्रतिनिधित्व गर्ने सबै प्रतियोगितामा आफ्नो उत्कृष्ट प्रदर्शन दिने प्रयास गर्नेछु । अध्ययन सकेर आफू क्षमतावान भएपछि मात्र नेपाललाई किटानीसाथ के गर्ने भनी सोच्न सकिन्छ । केही गर्छॅ भनेर मात्रै हुने होइन, उनले भनिन् । हो, नेपाल सम्पन्न छैन । स्रोतसाधनका अभावबीच नेपाल सरकारले खेलाडीलाई के गर्छ भन्ने कुरामा आफूले बढी ध्यान नदिने उनले बताइन् । आफ्नो देश नेपाललाई प्रतिनिधित्व गर्न पाएकोमा मलाई ठूलो गर्व लाग्छ, उनले सुनाइन् । प्रशिक्षण साथै पढाइमा पनि सक्दो राम्रो गर्ने प्रयास उनले जारी राखेकी छन् । मैले परिश्रमअनुसारको फल पनि प्राप्त गरेकी छु । हरेक टर्ममा मेरिट लिस्टमा आफ्नो नाम निकाल्न सफल भएकी छु, उनले अर्को सफलता सुनाइन् । गौरिकाका पिता डा पारसबहादुर सिंह युरोलोजिस्ट हुन् भने आमा गरिमा राणा सन् १९९५ को एसएलसी बोर्ड परीक्षा टपर । गौरिकाका एक भाइ छन् १४ वर्षका सौरेनबहादुर सिंह । सौरेन पनि दिदीजस्तै पौडी खेल्छन् । नेपालमा दुईपटक राष्ट्रिय गेम्समा सहभागी भइसकेका छन् उनी । पोखरामा भएको राष्ट्रिय गेम्समा उनले सशस्त्र प्रहरीलाई प्रतिनिधित्व गर्दै तीन कांस्य पदक जितेका थिए । बुवा पारसले छोरीलाई आफ्नै पेसामा जान जोड दिएनन् ? गौरिका भन्छिन्, पेसा भनेको आफ्नो रुचिअनुसार हुन्छ । म हुर्केको समाजमा बाबुआमाले छोराछोरीलाई पढ्न प्रोत्साहन गरे पनि पेसा रोज्न स्वतन्त्र रूपमा छाडेका हुन्छन् । मेरो पिताले मलाई डाक्टर बन्न कहिले पनि दबाब दिनुभएन । गौरिका सानो छँदा पौडीमात्र होइन टेनिस, नेटबलसमेत खेल्ने गर्थिन् । ठूलो उमेर, प्रगति हुँदै गएपछि र एउटै खेल रोज्नुपर्ने भएकाले मैले पौडी खेल रोजेकी हुँ, उनले भनिन् । खेलकुदबाट मानसिक एवं शारीरिक स्वास्थ्य तन्दुरुस्त रहने हुँदा आफ्नो चयनको खेलमा लाग्नु अपरिहार्य रहेको उनको भनाइ छ । खेलकुदमार्फत कुलतबाट पनि बचिने जनाउँदै गौरिकाले स्वस्थ रहन नियमित व्यायाम र स्वस्थकर खाना आवश्यक पर्नेमा जोड दिन्छिन् ।"
इंग्ल्यान्डले छाडेको यादगार सम्झना,"(मुम्बई)डेविड विलीले विश्वकप खेल्न भारत उड्न लागेको विमान नै झन्डै झन्डै छुटाएका थिए । वास्तविक इंग्लिस क्रिकेट टिम भारत आएकै थिएन् । जति बेला टिमले रंग देखाउन सुरु गरेको थियो, घर जाने समय आइसकेको थियो । इंग्ल्यान्डको पूरा भारत भ्रमणमा खालि अन्योलता मात्रै रहे ।मूल प्रश्न त त्यही रह्यो, डिफेन्डिङ च्याम्पियनका रूपमा इंग्ल्यान्ड भारत त आएको थियो, तर यही टिमले आफ्ना सुरुआती सातमध्ये छ खेल किन गुमायो त ? खेल सकिएपछि त्यसका कारण अनेक हुन सक्छन् भनेर भन्न सजिलो छ । अनेक सिद्धान्त निस्कन सक्छ, हारका कारणमा । सामान्य भाषामा भन्दा टिमको तयारी नै पुगेको थिएन अनि निर्णायक मौकामा खेलाडीले लय गुमाए । अझ विश्वकप अगाडि द हन्ड्रेज को आयोजना नै गलत थियो । दुविधा त त्यति बेला पनि हुन्छ, घर फर्कन एक दिन मात्र बाँकी छँदा इंग्ल्यान्डले पाकिस्तानविरुद्ध भने किन र कसरी उत्कृष्ट प्रदर्शन गर्यो त ? इंग्ल्यान्डको चोखो समर्थक हो भने त रिसै उठ्न सक्छ । तर यो जितले कम्तीमा यस विश्वकपमा इंग्ल्यान्डले खराब मात्रै खेल्यो भन्ने पनि रहेन् । कम्तीमा अन्त्य त सुखद भयो । साँच्चै, हामी साह्रै निराश छौं, इंग्लिस टिमका प्रशिक्षक म्याथ्यु मोटले पनि माने, हामीलाई थाहा थियो, हाम्रो टिम राम्रो छ । तर जति बेला निर्णायक प्रदर्शन चाहिएको थियो, त्यही बेला हामी नराम्रोसँग चुक्यौं । हामीले जस्तो सोचेका थियौं, अथवा भनौं, जति हामी खेल्न सक्थ्यौं, त्यति पनि हामीले मैदानमा गर्न सकेनौं ।अहिले दिवालीको मौसम छ, इंग्ल्यान्ड घर जाने बेला बत्ति त बाल्न सक्यो । तर यहाँनिर यही प्रसन्नतामा प्रश्न गर्ने पनि हुन्छन् । क्रिकेट भनेको खासमा दबाबमै खेलिने खेल न हो । इंग्ल्यान्डसामु अन्तिम खेलमा दबाबनै थिएन् । टिम सेमिफाइनल नपुग्ने निश्चित भइसकेको थियो । यस्तोमा त्यस्तो जितको पनि के अर्थ, जसको आफैंमा खास अर्थ छैन । क्रिकेट भनेको त जति बेला चाहिएको हो, त्यही बेला खेल्ने त हो । त्यस्तै परिस्थितिमा जित निकाल्ने हो ।इंग्ल्यान्ड खासमा यसमै नराम्रोसँग चुक्यो । साँच्चै पछिल्लो विश्वकपमा तेस्रो स्थानका लागि भएको खेलमा कसले गोल गर्यो भनेर याद छ त ? छैन नै । गोल गर्नेहरू मिस्लाभ ओरिसिच र जास्को गभारडिल को थिए को । बरू ठ्याक्कै मुखमै झुन्डिएको छ भने त्यही विश्वकपको फाइनलमा लियोनल मेसी, एन्जेल डि मारियो र केयलिन एमबापेले गोल गरेका थिए । खेललाई राम्रो माने पनि हुन्छ, नराम्रो माने पनि हुन्छ, तर हुने यस्तै नै हो ।हाम्रो निराशाको त सीमा नै छैन, फेरि एकपल्ट प्रशिक्षक मोटले भने, हामी केके नै गर्ने मिसनमा थियौं, त्यो सिमन असफल रह्यो । तर उनी पनि यति भन्न चुकेनन्, प्रतियोगितामा हाम्रो चुनौती सकेपछि भने इंग्ल्यान्डको प्रदर्शन राम्रो रह्यो । पछिल्लो एक साता हाम्रो खेल राम्रो रह्यो । यसमा भने मलाई गर्व नै छ । टिमको छनोटमै पनि केही प्रश्न रहे, जस्तो तिनै उडान छुटाउन लागेका विलीलाई लिएर । विलीको उडान त्यसै छुट्न लागेको होइन ।उनी विश्वकप खेल्न १५ सदस्यीय टिमका त्यस्ता एक्ला खेलाडी थिए, जसलाई सेन्ट्रल कन्ट्राक्ट दिइएको थिएन् । उनै यस विश्वकपमा अरू इंग्लिस खेलाडीभन्दा राम्रो खेले । तर अन्त्यमा उनले पाकिस्तानविरुद्धको खेलसँग अन्तर्राष्ट्रिय क्रिकेटबाट संन्यास पनि त लिए । संन्यास त लिए, तर उनको मनमा चोट पनि रहेको छ भनेर ठ्याक्कै देखियो । उनले आखिरमा मन दुखाएर खेलेका रहेछन्, यस विश्वकप । प्रश्न उठ्छ, विलीले किन उडान छुटाउन लागेका थिए त ?किनभने, उनी भारत जान ११ घण्टा अगाडिसम्म पनि आफू इंग्लिस टिममा परेको छु भन्नेमा शंका थियो । टिम भारत जाने भइसकेको थियो, म बल्लतल्ल त्यस टिममा आबद्ध भएँ । विश्वकप खेल्न भारत झरेयता इंग्ल्यान्डका दुवै अभ्यास खेल वर्षाले नराम्रोसँग प्रभावित रह्यो । विश्वकप अगाडि तयारी खेल पनि कमजोर नै रह्यो । इंग्ल्यान्डले न्युजिल्यान्डसँग केही खेल खेलेका थिए र यी चुपचाप खेलिए । हल्लै भएन् । मोट पनि मान्छन्, तयारी केही राम्रो भएको भए, कुरा अर्कै हुन्थ्यो ।क्रिकेटमा सिक्ने भनेको पनि यस्तै बेला हो । मोट के विश्वास राख्छन् भने मौका पाउने हो र अबको चार वर्षपछि विश्वकपमा आफूहरू कायमै रहने हो भने टिममा कसरी सुधार गर्नु पर्छ, त्यसबारे पर्याप्त ज्ञान भने प्राप्त भएको छ । उनले जे सुकै भने पनि सार हो, इंग्ल्यान्डले आफूले यसअघि जितेको विश्वकप उपाधिको रक्षा गर्न सकेन् । रक्षा गर्न सकेन मात्र होइन, उसले राम्रो खेल्न पनि सकेन । विपक्षी टिमसामु इंग्ल्यान्ड रंग उडेको टिम रह्यो ।टिम बल्लतल्ल च्याम्पियन्स ट्रफीका लागि छनोट हुन सक्यो, त्यो पनि आफ्नो अन्तिम खेलमा पाकिस्तानलाई हराए । अन्तिम खेलसम्म इंग्ल्यान्डको टिमलाई लिएर दुविधा नै थियो । धेरै आश गरेर पनि फिस्स हुने खेल प्रदर्शन गर्ने टिम रह्यो, यो इंग्ल्यान्ड । तर पनि इंग्ल्यान्डलाई धन्यवाद भने दिर्नै पर्छ । किनभने इंग्ल्यान्डले छाडेको सम्झना यादगार छ, यसमा भने कुनै प्रकारको संकोच छैन । पछिल्लो विश्वकप उसले जसरी जित्यो, त्यो अद्वितीय थियो । त्यति मात्र होइन, इंग्ल्यान्डले ट्वान्टी२० क्रिकेटको विश्वकप पनि जित्यो । एकै समय क्रिकेटका दुई ठूला प्रतियोगिता जित्नु भनेको संयोग मात्र थिएन । यसबीच उसले सीमित ओभरको क्रिकेटमा पस्केको खेल नै गज्जबको थियो । अझ इंग्ल्यान्डले खेलेको टेस्ट क्रिकेट पनि उत्तिकै उच्च दर्जाको रह्यो । क्रिकेटका पारखीले इंग्ल्यान्डले खेलेको यही समयको क्रिकेटका लागि उनीहरूलाई सम्झिरहनेछन् । त्यसका लागि इंग्लिस टिमलाई धन्यवाद ।"
युनाइटेडलाई राहत,जर्मनीम्युनिख इंग्लिस कप्तान ह्यारी केनले गोलमा आफ्नो लय कायम राख्दै शनिबार जर्मन बुंडेसलिगामा हिडेनहेमलाई ४२ ले हराउन मदत गरे । त्यस खेलमा केनले १४ र ४४ मिनेटमा दुई गोल गरे । यो सिजन केनले लिगमा गरेको गोल संख्या १७ पुगेको छ र यो उनले ११ खेलमा गरेको हो ।यससँगै उनले गोलको नयाँ कीर्तिमान बनाएको हो । लिगको ११ चरणसम्म पुग्दा कोही एक खेलाडीले यति धेरै गोल गरेको यो पहिलो पटक हो । यो जितपछि बायर्न अंक तालिकाको शीर्ष स्थानमा उक्लिन पनि सफल रह्यो । बायर्नको ११ खेलबाट २९ अंक छ । अर्को प्रमुख खेलमा बोरुसिया डर्टमन्ड स्टुटगार्टको हातबाट २१ ले पराजित रह्यो ।

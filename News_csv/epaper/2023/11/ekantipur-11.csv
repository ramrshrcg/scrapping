शीर्षक,विवरण
"चिसोको मारमा भूकम्पपीडित, २ को मृत्यु","चिसोका कारण फोक्सो र मुटुका बिरामीलाई बढी समस्या देखिएको थियो, झन्डै ४ दिन भूकम्प प्रभावित क्षेत्रमा उपचारमा खटिएर बुधबार फर्किएका उनले भने, नियमित औषधि सेवनकर्ताको भूकम्पका कारण घरभित्रै औषधि पुरिएपछि कतिपय दीर्घरोगीले औषधि खान पाएनन्, जसले गर्दा पनि उनीहरूलाई छिटो चिसोले असर गर्यो ।नलगाड नगरपालिका प्रमुख डम्बरबहादुर रावतले चिसोका कारण अधिकांश भूकम्पपीडितमा विभिन्न स्वास्थ्य समस्या देखिरहेको बताए । अहिलेसम्म एउटा परिवारका लागि एउटा त्रिपाल र एउटा कम्बल मात्र दिन सकेका छौं, त्यसले रातभरि चुहिने शीत र सिरेठोको चिसोका कारण स्वास्थ्य समस्या बढिरहेको छ, उनले भने, सबैजसो वडामा कम्तीमा १५२० जना बिरामी भएका छन्, नगर अस्पतालमा पनि बिरामीको चाप उच्च छ । नगर अस्पतालका डा विशाल उप्रेतीले चिसोका कारण झाडापखाला, ज्वरो, रुघा, चिसोले मुटुरोगी, दमका बिरामी बढिरहेको बताए । उनका अनुसार अस्पतालमा दैनिक १ सयदेखि १ सय ५० जनासम्म बिरामी उपचारका लागि आइरहेका छन् ।नगरप्रमुख रावतका अनुसार तिपतिपेऔल खानेपानी योजना, बाग्मारेकल्लेरी खानेपानी, चतुलाइनाकोठीगाउँ खानेपानीलगायत झन्डै ५० योजनामा क्षति पुग्दा खानेपानीको समस्या पनि चुलिएको छ । स्थानीयहरू मुहानमै गएर र भेरी नदीको पानी खान बाध्य छन् । अधिकांश स्थानीयहरू शौचालय भत्किएपछि खुला शौच गर्न बाध्य छन् । दूषित पानी र खुला शौचका कारण झाडापखालाको प्रकोप फैलिने जोखिम पनि छ, उनले भने, सबैजसो गाउँहरूमा पशुचौपाया मरेका कारण दुर्गन्ध फैलिरहेको छ । नगलाडमा भूकम्पले ४ हजार घर भत्किएका छन् भने करिब २ हजार १ सय घरमा क्षति पुगेको छ । त्यसमध्ये झन्डै ३ हजार परिवारलाई प्रतिपरिवार एकएक थान त्रिपाल र कम्बल तथा एक बोरा चामल पहिलो चरणमा वितरण गरिएको नगरप्रमुख रावतले बताए ।"
सांसदकै विरोधका बीच स्टक एक्सचेञ्जको लाइसेन्स खोल्न अर्थ समितिको निर्देशन,"अध्यक्ष हमालको कार्यकाल पनि आउँदो पुसमा सकिँदै छ । उनकै कार्यकालमा लाइसेन्स दिलाएरै छोड्नका लागि अर्थ समितिलाई समेत प्रभावमा पारियो, उनले बताए । समितिको उक्त निर्णयमा रास्वपाका सांसद वाग्लेले अर्थ समितिको यो निर्णयप्रति असहमति जनाउँदै फरक मत राखेका छन् । विधि पुर्याएर आर्थिक सुशासनका आधारभूत सिद्धान्तप्रति कटिबद्ध भई विशुद्ध प्रतिस्पर्धाको कोणबाट दोस्रो स्टक एक्सचेञ्ज स्थापनाको प्रक्रिया छिट्टै अगाडि बढाउन सिद्धान्ततः मेरो असहमति छैन, फरक मतमा उनले लेखेका छन्, तर, अर्थ समितिको ०८० जेठ २९ को निर्णयप्रति न्याय नहुने, आवश्यक सहजीकरण गरिदिन नेपाल धितोपत्र बोर्डले ०८० कात्तिक १६ मा पठाएको पत्र समितिमा अग्रिम पेस नगरी, छलफल नगराई, हतारहतार ०८० को दीपावली सुरु हुनुअघि साँझको सात बजे खोटपूर्ण नियतका साथ संगठित तवरले हठात् निर्णय गरेको देखिने भएको र चाडपर्वपछि सार्थक छलफल गरी निर्णय लिँदा अर्थ समिति सन्देहको घेराबाट बाहिर हुने महसुस गरेकाले मेरो फरक मत (नोट अफ डिसेन्ट) दर्ज गरेको छु । यसअघि क्षमता र अनुभवले सक्षम रहेका र यसअघि अर्थमन्त्री भइसकेका व्यक्तिहरूले पनि यो प्रक्रिया ठीक छैन भनिरहेका बेला अर्थ समितिले हतारमा यो निर्णय गरेर ठीक काम नगरेको सांसद वाग्लेले बताए । अनुमति दिनु नै थियो भने तिहारको बिदापछि थप छलफल गरेर दिन सकिन्थ्यो, उनले थपे, सार्वजनिक बिदा सुरु हुनु अघिल्लो दिन, साँझको साढे ७ बजे उक्त निर्णय गरिहाल्नुले आशंका जन्माएको छ ।अहिले बजारको अवस्था, पुँजीकरण, सूचीकृत कम्पनीलगायत सूचक हेर्दा दोस्रो स्टक एक्सचेञ्ज आवश्यक नरहेको पूर्वअर्थमन्त्री युवराज खतिवडाले बताए । अहिले धितोपत्र बोर्डले अघि बढाएको लाइसेन्स वितरण प्रक्रिया प्रिपेड भएकाले त्यो ठीक नभएको उनको भनाइ छ । मैले पहिले नै भनिसकेको छु, अहिलेको लाइसेन्स वितरण प्रिपेड हो । यद्यपि हाम्रो रणनीति भनेको नेप्सेमा विदेशी रणनीतिक साझेदार ल्याएर वा यहीभित्रका गैरवित्तीय संस्थाहरू जस्तै कर्मचारी सञ्चय कोष जस्ता कम्पनी र निजी क्षेत्रलाई सेयर बिक्री गरेर नेप्सेमा सरकारले न्यून सेयर राखेर सञ्चालन गर्नुपर्छ, उनले भने, पहिलोमा सुधार भएन, गतिलो काम गरेन, सक्षम भएन भनेर दोस्रो ल्याउन खोजेजस्तो देखिन्छ । तर, भोलिका दिन न अहिलेकाले राम्रो गर्ने न नयाँले गर्ने अवस्था आउन सक्छ ।सुनियोजित तरिकाले स्टक एक्सचेञ्जको लाइसेन्स वितरण गर्न नहुने पारदर्शी पुँजी बजारका विज्ञ एवं राष्ट्र बैंकका पूर्वकार्यकारी निर्देशक गोपाल भट्टले बताए । बजारको हितमा पारदर्शी प्रक्रियाबाट हो भने सबैलाई मान्य हुन्छ, तर निश्चित समूहको हित हुने गरी अपारदर्शी तरिकाले निर्णय गरेर लाइसेन्स वितरणको निर्णय आउनु हुँदैन, उनले भने, अहिले धितोपत्र बोर्डले अघि बढाएको प्रक्रिया पारदर्शी र बजारको हितमा देखिँदैन ।निजी स्टक एक्सचेञ्जको लाइसेन्स वितरणका लागि धितोपत्र बोर्डले नीतिगत व्यवस्था गरेर अनुमतिपत्र वितरण प्रक्रिया अघि बढाएको थियो । नयाँ लाइसेन्स वितरणका लागि प्रक्रिया शेरबहादुर देउवा प्रधानमन्त्री र जनार्दन शर्मा अर्थमन्त्री भएकै बेला सुरु भएको हो । लाइसेन्स वितरण प्रक्रियामा संस्थागत रूपमै भ्रष्टाचार भएको दाबी गर्दै सांसदहरूले त्यसलाई रोक्न माग गर्दै आएका थिए । प्रतिनिधिसभा बैठक र सार्वजनिक समारोहमा उनीहरूले नयाँ लाइसेन्स दिनुको साटो सरकारी स्वामित्वको नेपाल स्टक एक्सचेञ्ज (नेप्से) लाई आधुनिकीकरण गर्दै त्यसमा निजी क्षेत्र भित्र्याउनुपर्ने धारणा राखेका थिए । सोहीअनुसार नेप्सेले पुँजी संरचनाको माग राख्दै अर्थ मन्त्रालयमा फाइल पेस गरेको छ । सरकारले त्यसबारेमा कुनै निर्णय नगरेको अर्थ समितिले नयाँ स्टक एक्सचेञ्जको विषयमा विवादित निर्णय गरेको हो ।धितोपत्र बोर्डले साविकको नीति र अन्तर्राष्ट्रिय अभ्यासविपरीत धितोपत्र बजार सञ्चालन नियमावली, ०६४ संशोधन गरेको थियो, जसमा प्राइभेट लिमिटेड कम्पनीले पनि स्टक एक्सचेञ्जमा लगानी गर्न सक्ने व्यवस्था छ । यसअघि बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारमा लगानी गर्न पाउँथे । प्राइभेट लिमिटेड कम्पनीले स्टक एक्सचेञ्जमा लगानी गर्न पाउँदैनथे । साविकको व्यवस्थाअनुसार कुनै एक कम्पनी वा संगठित संस्थाले धितोपत्र बजारको कुल सेयर पुँजीको १० प्रतिशतभन्दा बढी अंश ग्रहण गर्न पाउँदैनन् । विश्वका प्रायः सबै मुलुकका स्टक एक्सचेञ्जमा एउटा कम्पनीले बढीमा ७ प्रतिशतसम्म मात्र लगानी गर्न पाउने व्यवस्था छ । नेपालमा स्टक एक्सचेञ्जका हकमा लगानी सीमा बढाइएको विषयमा चर्को विवाद हुँदै आएको छ ।"
उपरथी पाण्डेको राजीनामा,"(काठमाडौं)नेपाली सेनाले उमेरको विषयमा छानबिन थालेपछि वरिष्ठ उपरथी ताराध्वज पाण्डेले राजीनामा दिएका छन् । रथी बढुवा हुने प्रक्रियामा रहेका पाण्डेको उमेरलाई लिएर प्रश्न उठेपछि प्रधानसेनापति प्रभुराम शर्माको निर्देशनमा सैनिक मुख्यालयभित्रै बलाधिकृत रथी सीताराम खड्काको नेतृत्वमा छानबिन समिति गठन भएको छ । छानबिनकै क्रममा रहेको अवस्थामा उपरथी पाण्डेले राजीनामा दिएका हुन् । उपरथी पाण्डेले दिएको राजीनामा सैनिक मुख्यालय जंगी अड्डाले शुक्रबार दिउँसो रक्षा मन्त्रालयमा पुर्याएको छ । उहाँ (पाण्डे) ले राजीनामा दिनुभएको हो, सैनिक प्रवक्ता कृष्णप्रसाद भण्डारीले भने । बलाध्यक्ष रथी सरोजप्रताप राणा कात्तिक दोस्रो साता अवकाशमा गएसँगै एक वर्षपछि नेपाली सेनामा नयाँ प्रधानसेनापति को बन्ने भन्ने टुंगो लागेको थिएन । वरिष्ठताका आधारमा उपरथी पाण्डे नयाँ प्रधानसेनापतिको दाबेदार थिए । तर उमेरमाथि प्रश्न उठेपछि सेनाभित्रै छानबिन अघि बढ्यो । यहीबेला पाण्डेले राजीनामा दिएपछि अब नयाँ बन्ने प्रधानसेनापतिको लाइनमा उपरथी अशोक सिग्देल रहेका छन् । पाण्डेले राजीनामा दिएपछि उपरथी सिग्देल अब सेनाका वरिष्ठ उपरथी भएका छन् । अब रथीमा बढुवा भएमा एक वर्षपछि उनी प्रधानसेनापति बन्नेछन् । सैनिक सेवा नियमावली अनुसार नेपाली सेनामा वरिष्ठ उपरथीलाई रथीमा सिफारिस गरिन्छ ।जंगी अड्डाले पाण्डेविरुद्ध ७ दिने उजुरी आह्वान गरेको थियो । उजुरी दिने समय आइतबार सकिए पनि कुनै पनि निवेदन प्राप्त भएन । तर पाण्डेको जन्ममिति फरकफरक भएको नागरिकता र शैक्षिक प्रमाणपत्रसहितको फोटोकपी रक्षा मन्त्रालय र अन्य निकायमा पुगेको थियो । उनको जन्ममिति २०२१ र २०२३ साल उल्लेख गरिएका दस्ताबेज बाहिर आएका छन् । सैनिक स्रोतका अनुसार आफूमाथि उठेका प्रश्नलाई लिएर पाण्डेले सेनाभित्र आफ्नो दस्ताबेजमा २०२३ सालकै जन्म रहेको र सबै दस्ताबेजमा एउटा उमेर रहेको दाबी गरेका छन् ।प्रधानसेनापति शर्माको ३ वर्षे कार्यकाल अर्को वर्षको भदौ २४ मा सकिँदै छ । त्यसपछि वरिष्ठताका आधारमा अब सिग्देल नै प्रधानसेनापति बन्ने लाइनमा हुनेछन् । रथी राणाको म्याद थपेको भए उनी सैनिक मुख्यालयमा थप ४ महिना काम गर्ने अवसर मिल्थ्यो । तर सेनामा एक महिनाकै लागि भनेर यसभन्दा अघि एक पटकमात्र म्याद थपिएको थियो । तत्कालीन प्रधानसेनापति राजेन्द्र क्षत्रीले आफूपछि पूर्णचन्द्र थापालाई प्रधानसेनापति बनाउनका लागि रथीमा एक वर्ष म्याद अवधि थप्नुपर्ने थियो । सेनाको इतिहासमै कसैलाई पनि प्रधानसेनापति बनाउन रथीमा म्याद नथपिएको पृष्ठभूमि रहेको अवस्थामा विवादबाट बच्नका लागि क्षत्रीले थापा र अर्का वरिष्ठ रथी बलदेव महतलाई ४ महिना म्याद थपेका थिए । चार महिनापछि महतले अवकाश पाए भने एक वर्षपछि थापा प्रधानसेनापति बनेका थिए ।"
सहरमा काग नै काग,"कागभन्दा कोइली बाठोकागलाई चुतर पक्षी मानिए पनि यसलाई कोइलीले सजिलै झुक्याउँछ । त्यही भएर कागभन्दा कोइली बाठो भन्ने आहान प्रचलनमा आएको हो । चराविद्हरूका अनुसार वसन्त ऋतुको आगमनसँगै कोइलीका सुमधुर आवाज सुनिन थाल्छ । कुहुकुहु, काफल पाक्यो र बीउ कुहियोको आवाज सुन्नासाथ कोइलीको आगमन भएको मानिन्छ । ५ हजार किमि बढी यात्रा गर्दै जुरे कोइली गृष्म याममा अफ्रिकाको सबसाहरन क्षेत्रबाट नेपाल आइपुग्छन् । सुरिलो स्वर, लामो दूरीको यात्रा गर्दै बसाइँ सर्ने र गुँड नबनाउने स्वभावका कोइलीले जुरेलीको गुँडमा अन्डा पारेर बचेरा हुर्काउँछन् ।चराविद् डा तुल्सीराम सुवेदीले नेपालमा पाइने १९ प्रजातिका कोइलीमध्ये १५ प्रजातिले आफ्नो गुँड नबनाउने गरेको बताए । कुहु कोइलीले चलाखी गरेर कागको गुँडमा अन्डा पार्ने गरेको बताउँदै चलाख कागले कोइलीकै अन्डामा ओथारो बस्ने, चल्ला कोरल्ने र हुर्काउने गर्ने गरेको उनले बताए । चराविद् सुवेदीका अनुसार काग प्रायः रुखको टुप्पोमा गुँड बनाएर ओथारो बस्छ । कोइलीका भालेपोथी गुँडनजिक गएर कागलाई जिस्काउँछन् । कागका भालेपोथी मिलेर कोइलीको जोडालाई परपरसम्म लेखेट्दै पुर्याउँछन् । त्यहीबीच कागलाई छलेर कोइलीको पोथीले कागको गुँडमा अन्डा पार्छ । सुवेदीले सुनाए, अब कोइली आउँदैन भनेर काग गुँडमा पुग्दा कोइलीले अन्डा पारिसकेको हुन्छ । कागकै अन्डासँग मिल्दोजुल्दो भएकाले काग झुक्किने उनले बताए । आफ्नै ठानेर ओथारो बसेर कागले कोइलीका बचेरा हुर्काइदिन्छ, चराविद् सुवेदीले भने, बाठो कागलाई कोइलीले बचेरा हुर्काउन लगाउँछे । हुर्केपछि कोइलीले आफ्ना बच्चा आफैं लैजान्छे ।अन्य प्रजातिका कोइलीले भने अन्डा पार्ने बेला जुरेली, धोबिनी, चिबे, फिस्टा, भ्याकुर र तोरीगाडाजस्ता साना चराको गुँडमा गएर अन्डा पार्छन् । कतिपय अवस्थामा कोइलीले गुँडमा भएको अन्डा खसालेर फुटाई आफ्नो अन्डा कोरल्छन् । एउटा गुँडमा एकदेखि दुईवटा मात्रै अन्डा पार्ने कोइलीले एउटै प्रजनन समयमा फरकफरक गुँडमा गएर दर्जनजति अन्डा पार्छन् । साना चराले आफूभन्दा दोब्बरतेब्बर ठूलो कोइलीका बचेरा सकीनसकी हुर्काउँछन् ।"
सामाजिक विकासमन्त्रीले श्रीमतीलाई घरबाट निकालेपछि,"शान्तिसुरक्षा र कारबाही मागबिहीबार आयोगमा पठाइएको निवेदनमा पालनपोषण र शिक्षादीक्षाको साटो कुटपिट र हिंसा गरिएको उल्लेख छ । निवेदनको अन्तिम निर्णय नभएसम्म आफ्नै घरमा बसोबास व्यवस्था, खानेलाउने व्यवस्था, कुटपिट हिंसा नगर्ने, शिष्ट र सभ्य व्यवहारका साथै गाली र अपशब्द प्रयोग गर्न नपाइने आदेश गरेर बाँच्न पाउने अधिकारको संरक्षण गर्न माग गरिएको छ । मुख्यमन्त्री तथा मन्त्रिपरिषद्को कार्यालय दाङ, जिल्ला प्रहरी रूपन्देही, इलाका प्रहरी लुम्बिनी, लुम्बिनी सांस्कृतिक नगरपालिकालाई जानकारी गराउन माग गरिएको छ । यसबाहेक घरेलु हिंसा कानुनअनुसार सजाय ऐन, २०६६ को दफा ६ नम्बरअनुसार आन्तरिक संरक्षणात्मक आदेश माग गरिएको छ । साथै विपक्षीले पत्नी, नाबालक छोराछोरीमाथि घरेलु हिंसा गरेका कारण सो कार्य गरेतर्फ घरेलु हिंसा (कसुरसजाय) ऐन, २०६६ को दफा १३ नम्बर बमोजिम हदैसम्मको सजायसमेत गरी घरेलु हिंसा (कसुरसजाय) ऐन २०६६ को दफा १० नम्बरबमोजिम क्षतिपूर्तिसमेत दिलाई न्याय गरिपाउँ भनेर उजुरीमा उल्लेख गरिएको छ ।कान्तिले कारबाही र सुरक्षा माग गरेर महिला आयोगमा उजुरी गरेको जानकारीपछि मन्त्री गुप्ताले शुक्रबार ससुरालीमा पुगेर अबदेखि आफू र परिवारले कुनै किसिमको दुःख नदिने भन्दै सम्झाइबुझाइ गरेर पत्नीलाई फकाएर घरमा ल्याएका छन् । शुक्रबार साँझ लुम्बिनी आएपछि कान्तिले सञ्चारकर्मीको सहयोगले घर फर्किने मौका मिलेको बताइन् । उनले आयोगमा दिएको उजुरी भने फिर्ता नलिएको बताइन् । कान्तिका बाबु प्रेमचन्द्र गुप्ताले मन्त्री गुप्ताले आगामी दिनमा कुनै किसिमको दुर्व्यवहार नगर्ने प्रतिबद्धता जनाएर ५६ घण्टा घरमै बसेपछि छोरीलाई पठाएको बताए । उनले अझै विश्वासको वातावरण नबनेकाले आयोगमा बुझाएको उजुरी फिर्ता नलिने बताए ।"
न्यायाधीशको तलब भूकम्पपीडितलाई,"(काठमाडौं)सर्वोच्च अदालतका न्यायाधीशहरूको पूर्ण बैठकले जाजरकोट र रुकुमका भूकम्पपीडितलाई तीनै तहका न्यायाधीशहरूको केही दिनको स्वैच्छिक तलब काटेर सहयोग गर्ने निर्णय गरेको छ । फुलकोर्टले प्रधानन्यायाधीश तथा सर्वोच्चका न्यायाधीशहरूको ७ दिन, उच्चका न्यायाधीशहरूको ५ दिन र जिल्लाका न्यायाधीशहरूको तीन दिनको तलब भूकम्पपीडितका लागि दिने निर्णय गरेको हो । त्यस्तै, अदालतका राजपत्रांकित विशिष्ट तथा प्रथम श्रेणीका कर्मचारीबाट ३ दिन, अधिकृतस्तरका कर्मचारीको दुई दिन र अन्य कर्मचारीको एक दिनको तलब स्वैच्छिक रूपमा उठाएर पीडितलाई दिने निर्णय भएको सर्वोच्चले जनाएको छ । गत १७ गते शुक्रबार जाजरकोट केन्द्रबिन्दु भएर ६४ म्याग्निच्युडको भूकम्प गएको थियो । भूकम्पमा परी दुई जिल्लामा ठूलो धनजनको क्षति भएको छ । भूकम्पमा परी १ सय ५३ जनाको मृत्यु भएको छ ।"
भारतीय प्रहरीले लखेट्दा नदीमा डुबेर एकको मृत्यु,बर्दिया (कास) भारतीय प्रहरी नेपालभित्र अनधिकृत रूपमा प्रवेश गरी तटबन्धका लागि तारजाली बुन्दै गरेका एक जनालाई पक्रन खोज्दा भाग्ने क्रममा बबई नदीमा डुबेर मृत्यु भएको छ । भारतीय प्रहरीले उनलाई पक्राउ गर्न लखेट्ने क्रममा बबई नदीमा डुबेर मृत्यु भएको स्थानीय समाजसेवी मनोज बर्माले बताए । गुलरिया नगरपालिका१० स्थित लटकनियामा बिहीबार अपराह्न साढे ४ बजे भारतको लौकाहीबाट दुईवटा मोटरसाइकलमा सादा पोसाकका भारतीय प्रहरी प्रवेश गरेपछि डरले भाग्ने क्रममा २४ वर्षीय साहिद अन्सारीको मृत्यु भएको हो । प्रहरीले बबईमा डुबेर मृत्यु भएको पुष्टि गरे पनि भारतीय प्रहरी आएको जानकारी नभएको जनाएको छ । जिल्ला प्रहरी कार्यालय बर्दियाका सूचना अधिकारी एवं डीएसपी तुलसीराम अर्यालले बबईमा डुबेर मृत्यु हुनेमा गुलरिया१० रत्नापुरका २४ वर्षीय साहिद अन्सारी भएको बताए ।
गण्डकमा सम्झौताभन्दा बढी पानी,"(पर्सा)गण्डक नहरको इतिहासमा यस वर्ष भारतीय पक्षले सम्झौताभन्दा पनि बढी पानी नेपाललाई दिएको छ । नारायणी सिँचाइ व्यवस्थापन कार्यालयका सूचना अधिकृत एवम् इन्जिनियर सुरेश साहका अनुसार धान बाली सिजनका लागि यस वर्ष भारतीय पक्षले भदौको दोस्रो सातादेखि निरन्तर करिब ३ सातासम्म नहरमा ८ सय ५७ क्युसेक पानी दिएको थियो । गण्डक नहरको इतिहासमा यसरी भारतीय पक्षले सम्झौताभन्दा पनि बढी पानी दिएको मेरो जागिरे जीवनमा मलाई जानकारी छैन, उनले भने, यो कार्यालयको लबिइङ र नेपाली सञ्चारमाध्यमको निरन्तर दबाबकै परिणाम हो । भारतसँगको गण्डक नहर सम्झौताअनुसार भारतले नहरमा ८ सय ५० क्युसेक पानी दिनुपर्छ । तर उसले यस वर्ष सम्झौताभन्दा बढी पानी दिएको हो । यस वर्ष सम्झौताअनुरूप नै अक्टोबर २५ सम्म भारतीय पक्षले नहरमा पानी दिएको थियो । यस वर्ष नहरमा सरदर ७ सयदेखि ७ सय ५० क्युसेक पानी भारतीय पक्षले दिएकामा भदौ दोस्रो सातादेखि ३ सातासम्म ८ सय ५७ क्युसेक पानी नेपालतर्फ दिएको थियो । त्यति बेला पर्साको जगरनाथपुर गाउँपालिकाको जानकीटोला गाउँसँग सीमा जोडिएको भारतीय गाउँ इनर्वा बजारमा गण्डक नहरको घोडासहन केनालको गेट बन्द गरेर भारतीय पक्षले पानी दिएको इन्जिनियर साहले बताए । इनर्वाबाट गण्डक नहर भारतको घोडासहन र नेपालको पर्सा जिल्लातर्फ गरी २ शाखामा विभाजित भएको छ । घोडासहन केनालमा भने भारतले १ हजार क्युसेक पानी लग्ने गर्छ । गण्डक ब्यारेजको निर्माण र सञ्चालन दुवै भारतले गरेकाले नहर निर्माण भएदेखि नै भारतीय पक्षले ब्यारेजबाट नेपालभन्दा भारतीय भूमिमा बढी पानी लगेको छ । घोडासहन नहरमा केही प्राविधिक समस्या देखिएपछि त्यसको फाइदा नेपालतर्फको गण्डक नहरलाई भएको हुन सक्ने साहको अनुमान छ । हामीले घोडासहन नहरमा केही प्राविधिक समस्या भएर भारतले नेपालतर्फ सबै पानी दिएको कुरा अनौपचारिक रूपमा सुनेका हौं, उनले भने, तर भारतीय पक्षले हामीलाई यसबारे औपचारिक रूपमा कुनै जानकारी दिएन । सन् १९७५ र ७६ मा दुई चरणमा भारत सरकारले नेपाल सरकारलाई गण्डक नहर हस्तान्तरण गरेको थियो । नवलपरासीको भैंसालोटनस्थित नेपालभारत सीमामा निर्मित ब्यारेजबाट भारतीय पक्षले गण्डक नहरमा पानी छोड्ने गर्छ । भारतमै ९२ किमि यात्रा गरेर यो नहर पर्साको जगरनाथपुर गाउँपालिकाको जानकीटोलाबाट नेपालमा प्रवेश गर्छ । पर्सा, बारा र रौतहटमा गरी १५ ब्लकमा विभाजित गण्डक नहरको लम्बाइ नेपालतर्फ ८१ किमि रहेको छ । गण्डक नहरबाट पर्सा, बारा र रौतहट गरी तीनवटा जिल्लामा गरी ३७ हजार ४ सय हेक्टर जग्गा सिञ्चित गर्ने लक्ष्य छ । तर बर्सेनि कुनै न कुनै समस्या देखाउँदै भारतले सम्झौता अनुरूपको ८ सय ५० क्युसेक पानी नेपाललाई दिने गरेको थिएन । जसको कारण नहरमा आश्रित पूर्वी भेग अर्थात् बाराको पूर्वी तथा रौतहटको पश्चिमी भेगका किसानले नहरको पानी उपयोग गर्न पाउँथेनन् । तर यस वर्ष नहरमा पानीको पर्याप्त भएपछि नहरको १४ नम्बर ब्लक अर्थात् गौरचन्द्रनिगाहपुर सडक खण्डको बम नहरसम्मै पानी पुगेको साहले बताए । नहरको कुल १५ ब्लकमध्ये यस वर्ष एउटाबाहेक सबै ब्लकमा नहरमा पानी पुगेको हो । यसरी झन्डै ३ दशकपछि नहरको १४ नम्बर ब्लकसम्म यस वर्ष पानी पुगेको उनले बताए । यसअघि पानी कम आउँदा नहरको १० नम्बर ब्लक अर्थात् बाराको पिपरपाती क्षेत्रसम्म मात्र पानी पुग्ने गर्थ्यो । रौतहटका किसानको पहुँचमा नहरको पानी नै पुग्दैनथ्यो ।"
"महिनामै १ खर्ब ३७ अर्ब रेमिट्यान्स, विदेशी मुद्रा सञ्चिति साढे १६ खर्ब","शोधनान्तर ९९ अर्ब ७ करोड बचतमागत असोजमा मुलुकको शोधनान्तर स्थिति ९९ अर्ब ७ करोड रुपैयाँले बचतमा छ । मुलुक भित्रिने र बाहिरिने विदेशी मुद्राको अवस्था जनाउने सूचक शोधनान्तर स्थितिमा पछिल्ला महिनामा बढ्दो रेमिट्यान्स र घट्दो आयातका कारण निरन्तर बचतको अवस्थामा रहेको हो । पछिल्ला महिनामा यस्तो बचत निरन्तर बढ्दै गएको छ । अघिल्लो वर्षको सोही अवधिमा शोधनान्तर स्थिति १२ अर्ब ४३ करोडले बचतमा थियो । अमेरिकी डलरमा अघिल्लो वर्षको सोही अवधिमा ९ करोड १८ लाखले बचतमा रहेको शोधनान्तर स्थिति समीक्षा अवधिमा ७४ करोड ७२ लाखले बचतमा रहेको प्रतिवेदनले देखाएको छ । ०७९ असोजअघि १४ महिनासम्म शोधनान्तर स्थिति घाटामा थियो । रेमिट्यान्समा सुधार, आयातमा कमी र विदेशी सहायतामा वृद्धि भएकै कारण १४ महिनापछि ०७९ असोजमा पहिलो पटक शोधनान्तर स्थिति बचतमा थियो । त्यसयता हरेक महिना शोधनान्तर बचतको रकम बढ्दै गएको प्रतिवेदनले देखाएको छ ।गत असोजमा चालु खाता ५९ अर्ब ९ करोड रुपैयाँले बचतमा छ । अघिल्लो वर्षको सोही अवधिमा चालु खाता ३५ अर्ब २४ करोडले घाटामा थियो । अमेरिकी डलरमा अघिल्लो वर्षको सोही अवधिमा २७ करोड ६७ लाखले घाटामा रहेको चालु खाता समीक्षा अवधिमा ४४ करोड ५२ लाखले बचतमा रहेको राष्ट्र बैंकले जनाएको छ ।"
८ वर्षमा नसकिएको पुनर्निर्माणमा ६४३३ संरचना थप,"३२ जिल्लामा १४ बढी प्रभावित र १८ कम प्रभावित भनेर ती जिल्लामा भूकम्पप्रतिरोधी संरचना बनाइयो, त्यहीअनुसारका कार्यक्रम सञ्चालन भए, उनले भने, कालिगड तालिम, सचेतना कार्यक्रम सबै त्यहीं भयो, त्यो ३२ जिल्लाको अनुभव अरू जिल्लामा लग्न सकिएन । यसमा न स्थानीय तह, प्रदेशले प्रयास गरे, न संघ सरकारले नै केही गर्न सक्यो । विज्ञहरूले कर्णाली र सुदूरपश्चिम प्रदेश भूकम्पीय दृष्टिले एकदमै जोखिममा रहेको औंल्याए पनि त्यसअनुसार केही काम हुन नसकेको उनको भनाइ छ । त्यसका लागि गर्नुपर्ने तयारीको काम हुन सकेका छैनन्, जसले गर्दा अहिले धेरै ठूलो धनजनको क्षति हुन पुग्यो, थापाले भने, ०७२ को भूकम्पबाट अरू जिल्लाले सिक्नुपर्थ्यो, त्यो सिक्न चाहेनन् । राष्ट्रिय पुनर्निर्माण प्राधिकरण पनि ३२ जिल्लाभन्दा बाहिर जान सकेन, प्राधिकरणको अनुभव सरकारका अन्य निकायले सबैतिर लग्न सकेनन् । ०७२ को भूकम्पले धेरै पाठ सिकाए पनि त्यो व्यवहारमा लागू हुन नसकेको उनले सुनाए । भूकम्पबाट सुरक्षित रहन र भौतिक संरचनामा ठूलो क्षति हुन नदिन के गर्न हुने के गर्न नहुने, कस्तो संरचना बनाउने भन्ने सिकाइ भयो । तर भूकम्पको खतरा अझै टरेको छैन, उनले भने, तीन तहका सरकार मिलेर भूकम्पप्रतिरोधी संरचना बनाउन जरुरी छ । तयारीका काम गर्न सकिए धनजनको क्षति कम हुने थियो ।"
तनहुँ जलविद्युत्को मुख्य बाँध निर्माण थालिँदै,"(तनहुँ)तनहुँ जलविद्युत् आयोजनाको मुख्य बाँध निर्माण अगाडि बढाइएको छ । १४० मेगावाट क्षमताको जलविद्युत् आयोजनाको मुख्य बाँध निर्माणका लागि नदी फर्काउने काम सकिएको छ । तीन प्याकेजमा विभाजन गरी आयोजना निर्माण तीव्र पारिएको छ । तनहुँको ऋषिङ गाउँपालिका१ र व्यास नगरपालिका५ को सिमाना भएर बग्ने सेती नदीमा मुख्य बाँध निर्माणस्थलभन्दा माथिल्लो तटीय क्षेत्रबाट ६२६९२ मिटर लामो सुरुङ निर्माण गरी नदीको पानी फर्काइएको छ । डाइभर्सन सुरुङमार्फत फर्काइएको पानीलाई मुख्य बाँध निर्माणस्थलबाट तल्लो तटीय क्षेत्रबाट पुनः सेती नदीमा खसालिएको छ । निर्माणाधीन १४० मेगावाट क्षमताको तनहुँ जलविद्युत् आयोजनाको बाँध आगामी मनसुनअगावै सक्ने गरी निर्माण सुरु गरिएको आयोजना प्रमुख राजभाइ शिल्पकारले बताए । आगामी मनसुन सुरु हुनुअघि नै बाँध निर्माण सक्ने गरी काम अगाडि बढाइएको छ, शिल्पकारले भने, नदी फर्काइएपछि बाँध निर्माणका लागि जग खन्ने काम सुरु हुन्छ । सन् २०२१ देखि निर्माण सुरु भएको डाइभर्सन टनेल हालै निर्माण सकिएपछि नदी फर्काउने काम गरिएको हो । सेती नदी अब सोही डाइभर्सन टनेल भएर बग्नेछ । मुख्य बाँध निर्माण अवधिसम्मका लागि नदी फर्काउन करिब ४० मिटर अग्लो अस्थायी कंक्रिट बाँध (कफर ड्याम) निर्माण गरिने आयोजना प्रमुख शिल्पकारले बताए । प्याकेज१ अन्तर्गत १४० मिटर अग्लो बाँध निर्माणका लागि सोङ्दा कर्पोरेसन, भियतनामकालिका कन्स्ट्रक्सन (प्रालि) नेपाल जेभीसँग ०७८ भदौ १४ मा ठेक्का सम्झौता गरी कार्यान्वयनमा आएको थियो । निर्माण व्यवसायीले अहिले अर्को डाइसर्भन सुरुङ र मुख्य बाँध निर्माणका लागि सेती नदीको दायाँ तथा बायाँतर्फबाट पहाड (स्लोप) काट्ने कार्य गरिरहेका छन् । उक्त कार्यको प्रगति करिब ५४ प्रतिशत छ । प्याकेज२ अन्तर्गत आयोजनाको सुरुङ, विद्युत् गृह निर्माण र हाइड्रोमेकालिन तथा इलेक्ट्रोमेकानिकल उपकरण आपूर्ति, जडान तथा सञ्चालनलगायत निर्माणका लागि चीनको सिनो हाइड्रो कर्पोरेसनसँग ०७५ असोज १५ मा खरिद सम्झौता गरिएको थियो । निर्माण सुपरिवेक्षण परामर्शदाताले खरिद सम्झौताबमोजिम निर्माण सुरु गर्न कार्यादेश जारी गरेपछि सिनो हाइड्रोले ०७५ माघ ६ देखि आयोजनास्थलमा निर्माण कार्य गरिरहेको छ ।भूमिगत विद्युत् गृह खनेर कंक्रिट राख्ने तथा टर्बाइनलगायत उपकरण जडान गर्ने काम भइरहेको छ । टेलरेस सुरुङ निर्माण सकिएको र मुख्य सुरुङ खन्ने काम पनि भइरहेको छ । यस प्याकेजको सिभिलतर्फको निर्माण प्रगति ७० प्रतिशत भएको छ । आयोजनाको समग्र प्रगति पनि करिब ४७ प्रतिशत रहेको तनहुँ हाइड्रोपावर कम्पनीका प्रबन्ध निर्देशक किरणकुमार श्रेष्ठले बताए । कुलेखानीपछि बन्न लागेको जलाशययुक्त तनहुँ जलविद्युत् आयोजनालाई तोकिएकै समयमा सक्न सम्पूर्ण ध्यान केन्द्रित गरिएको उनले बताए । आयोजना निर्माणमा स्थानीय तह, प्रशासन, स्थानीय बासिन्दालगायत सबैको साथ र सहयोग रहेको समेत उनले जनाए । प्याकेज३ अन्तर्गत दमौलीबाट चितवनको भरतपुरसम्म २२० केभीको डबल सर्किट प्रसारण लाइन निर्माणका लागि भारतको केईसी इन्टरनेसनल लिमिटेडले काम गरिरहेको छ । ३४७ किमि प्रसारण लाइनमा पर्ने ९४ टावरमध्ये ६९ वटा टावरको जग हालिएको छ भने ३३ वटा टावर खडा गरिएको छ । यस प्याकेजको समग्र निर्माण प्रगति ६९ प्रतिशत भएको आयोजनाले जनाएको छ । तनहुँ ग्रामीण विद्युतीकरण तथा वितरण प्रणाली सुदृढीकरण परियोजनाअन्तर्गत स्थानीय रूपमा विद्युत् आपूर्तिका लागि घिरिङ गाउँपालिका४ र बन्दीपुर गाउँपालिका६ मा ३३११ केभीका दुई सबस्टेसन निर्माण गरी सञ्चालनमा ल्याइएको छ । उक्त सबस्टेसनसम्म विद्युत् पुर्याउन ३३ केभी लाइन निर्माण गरिएको छ । तनहुँको विद्युत् आपूर्तिलाई पर्याप्त, भरपर्दो र गुणस्तरीय बनाउन विभिन्न ठाउँमा विभिन्न क्षमताका वितरण ट्रान्सफर्मर जडान र ११ केभी लाइन निर्माण गरिएको छ ।कम्पनीको पुँजी संरचना तथा वित्तीय व्यवस्थापन आयोजनाको कुल लागत (प्रसारण लाइन, ग्रामीण विद्युतीकरण तथा निर्माण अवधिको ब्याजसमेत) ५० करोड ५० लाख अमेरिकी डलर लाग्ने भएकामा एसियाली विकास बैंकले १५ करोड, जापान अन्तर्राष्ट्रिय सहयोग नियोग (जाइका) ले १८ करोड ४० लाख, युरोपियन लगानी बैंकले आठ करोड ५० लाख र नेपाल सरकार तथा नेपाल विद्युत् प्राधिकरणले ८ करोड ६० लाख डलर बेहोर्ने गरी वित्तीय व्यवस्थापन गरिएको छ ।"
वैकल्पिक लगानी प्रवर्द्धन गर्न एनपीईएको एगोरा,"(काठमाडौं)नेपाल प्राइभेट इक्विटी एसोसिएसन (एनपीईए) ले संयुक्त राष्ट्रसंघीय पुँजी विकास कोष (यूएनसीडीएफ) को सहयोगमा उदीयमान र सीमावर्ती बजारका उद्यमीलाई लगानीकर्ता र विज्ञसँग जोडेर आर्थिक विकासलाई गति दिन वेब प्लेटफर्म एगोरा सार्वजनिक गर्ने घोषणा गरेको छ ।एनपीईएले नवप्रवर्तन, रोजगारी सिर्जना र उद्यमशीलता समर्थनमा नेपालका साना र मझौला उद्यमका लागि वित्तमा पहुँच प्रवर्द्धन गर्ने संस्थाको मिसन अगाडि बढाउन एगोरा प्लेटफर्मको लाभ उठाउने कम्पनीले जारी गरेको विज्ञप्तिमा जनाइएको छ ।एनपीईएको घोषणाले आफ्ना सदस्यबीच कलटुएक्सन सुरु गर्नेछ, जसमा संस्थाको रणनीतिक उद्देश्य अगाडि बढाई एगोरा प्लेटफर्मको लाभ उठाउन लगानी फर्म, कोष प्रबन्धक तथा वित्तीय सेवा प्रदायक समावेश छन् । एनपीईए र यूएनसीडीएफले अक्टोबरमा लाइभ हुनुअघि जुलाईमै एगोरा सार्वजनिक गर्न सहमति जनाएका थिए । हामी यूएनसीडीएफसँग साझेदारी गर्न पाउँदा खुसी छौं । एगोरा हाम्रो डिल सेयरिङ प्लेटफर्मको पूरक हुने र हाम्रा उद्यमी तथा लगानीकर्तालाई धेरै फराकिलो पहुँच प्रदान गर्ने विश्वास छ, एनपीईएका अध्यक्ष सिद्धान्तराज पाण्डेले भने, एनपीईएले नेपालको साझेदारीमा वैकल्पिक लगानी इकोसिस्टम अभिवृद्धि गर्ने प्रयास गरेका कारण यसले नवप्रवर्तनलाई तीव्रता दिन मद्दत गर्छ ।एगोरा एउटा वैश्विक सार्वजनिक वस्तु भएकाले आकारमा जतिसुकै ठूलो एसएमई भए पनि यसलाई नेपाली उद्यम इकोसिस्टममा उत्कृष्ट सेवा प्रदान गर्न प्रयोग गर्न सकिने यूएनसीडीएफका डेपुटी कार्यकारी सचिव जेभियर मिचोनले जनाए । एगोराले संसारका उदीयमान र सीमावर्ती अर्थतन्त्रहरूका आशाजनक परियोजनामा पुग्ने वित्त लगानीसम्बन्धी सूचनाको अन्तर नियन्त्रण गर्न मद्दत गर्छ, मिचोनले भने, यस्तो खाडल पूरा गरेर एगोराले विश्वव्यापी वित्तीय संरचना सेवाबाट वञ्चित नेपालका व्यवसाय, उद्यमी र समुदायलाई पुँजीको महत्त्वपूर्ण जीवनरेखा प्रदान गर्न मद्दत गर्नेछ ।समान विचारधाराका साझेदारको सञ्जालसँगको सहकार्यमा यूएनसीडीएफले सन् २०२३ अन्त्यसम्ममा करिब २० देश पुग्ने लक्ष्यसाथ एगोरालाई विश्वव्यापी सार्वजनिक हितका रूपमा प्रयोग गर्ने बताइएको छ ।"
अपेक्षित विदेशी लगानी भित्र्याउन सकिएन,"काठमाडौं (कास) नेपाल उद्योग परिसंघ (सीएनआई) ले गरेको बजेट वाचअन्तर्गत लगानी प्रवर्द्धनसम्बन्धी बुँदामा आधारित रहेर गरिएको बजेट समीक्षा कार्यक्रमका सहभागीले नेपालमा अपेक्षित वैदेशिक लगानी भित्रिन नसकेको बताएका छन् । नेपालमा लगानी गरिरहेका विदेशी लगानीकर्ताको भिसा सहज बनाउन कानुनी रूपमा काम भइरहेको उद्योग वाणिज्य तथा आपूर्ति मन्त्रालयका सहसचिव गोविन्द कार्कीले जनाए । विदेशी लगानी सहजीकरण सरकारको प्राथमिकतामा रहेको उनको भनाइ छ । दिगो विकास लक्ष्यका लागि चाहिने वार्षिक २० खर्ब २५ अर्ब रुपैयाँ आन्तरिक क्षमताले नभ्याउने भएकाले विदेशी लगानी चाहिएको सीएनआईका अध्यक्ष राजेश अग्रवालले उल्लेख गरे । यस वर्षको बजेटमा लगानी प्रवर्द्धनसँग सम्बन्धित ८ वटा बुँदा रहेको र तिनको कार्यान्वयन हुनुपर्ने उनको भनाइ छ । बजेटमा घोषित नीति तथा कार्यक्रमको प्रभावकारी कार्यान्वयनबाट विद्यमान अर्थतन्त्रले भोगिरहेको मन्दीको असर, समग्र बजार मागमा आएको कमी, निजी क्षेत्रको घट्दो मनोबलमा सुधार ल्याउन सकिने हाम्रो विश्वास छ, उनले भने । नेपालमा झन्झटिलो प्रक्रियाकै कारण विदेशी लगानी आकर्षित हुन नसकेको नेपाल धितोपत्र बोर्डका अध्यक्ष रमेश हमालले बताए । गैरआवासीय नेपालीलाई नेपालको स्टक मार्केटको दोस्रो बजारमा लगानी गर्ने बाटो बनाउन आफू प्रयासरत रहे पनि यसमा समेत कानुनी अड्चन रहेको उनको भनाइ छ ।विदेशी लगानी आकर्षित गर्ने सम्बन्धमा रहेका झन्झट हटाउने विषयमा राष्ट्र बैंकले काम गरिरहेको नेपाल राष्ट्र बैंककी डेपुटी गभर्नर नीलम ढुंगानाले बताइन् । सुधार हामीबीचबाटै हुनुपर्छ, हामी त्यसमै काम गरिरहेका छौं, उनले भनिन्, गत आर्थिक वर्षमा ७ अर्ब रुपैयाँ मात्रै विदेशी लगानी भित्रिएको छ । यो सन्तोषजनक छैन ।लगानीसम्बन्धी पोर्टललाई अपडेट गरिराख्न पूर्वसचिव शिशिरकुमार ढुंगानाले सुझाए । ती पोर्टलबाटै विदेशी लगानीकर्ताले धेरै सूचना लिने र त्यसमा ध्यान दिन सरकारलाई उनको सुझाव छ । ऐनकानुनमा समसामयिक सुधारको आवश्यकतासमेत उनले औंल्याए ।सीएनआईको बजेट वाचअन्तर्गत आर्थिक वर्ष ०७९८० को अध्ययनले निजी क्षेत्र र अर्थतन्त्रसँग सम्बन्धित बुँदाका ६२ बुँदे घोषणामध्ये ३५ प्रतिशत (२२ बुँदा) मा शून्य प्रगति देखिएको सीएनआईका उपाध्यक्ष हेमराज ढकालले बताए । पूर्ण कार्यान्वयन भएका बुँदा मात्र ११ (१८ प्रतिशत) छ । २९ बुँदा भने आंशिक मात्र कार्यान्वयन भएको बजेट वाचको अध्ययनमा देखिएको छ । चालु आर्थिक वर्ष ०८०८१ का लागि भने सीएनआईएले बजेटका कुल ७३ वटा बुँदामा बजेट वाच गर्दै छ ।"
अर्थ संक्षेप,"डिजिटल कारोबार गर्दा ग्लोबल आईएमई बैंकका ग्राहकलाई क्यासब्याक काठमाडौं (कास) ग्लोबल आईएमई बैंक लिमिटेडका ग्राहकले तिहारमा डिजिटल कारोबारबाट सामान किन्दा क्यासब्याक पाइने भएको छ । बैंकका डेबिट वा क्रेडिट कार्डवाहक ग्राहकले नेपालभरका पस (पीओएस) मेसिनमा एक हजार वा त्यसभन्दा बढी कम्तीमा ३ वटा कारोबार गर्दा ३ सय रुपैयाँ वा ५ वटा कारोबारमा ५ सय रुपैयाँ क्यासब्याक पाइनेछ । पस (पीओएस) मेसिनमार्फतको कारोबारमा कागतिहारदेखि कात्तिक २९ भाइटीकासम्म क्यासब्याक पाइनेछ । दराजसँग नबिल बैंकको ईएमआई अभियानकाठमाडौं (कास) नबिल बैंकले क्रेडिट कार्ड होल्डर ग्राहकलाई लक्ष्य गरी निःशुल्क ईएमआई अभियानका लागि दराजसँग सहकार्य गरेको छ । नबिल क्रेडिट कार्ड प्रयोगकर्ताले दराजबाट वस्तुहरू खरिद गर्दा कुनै अतिरिक्त शुल्कबिनै खरिदको रकमलाई ६ महिने मासिक किस्तामा रूपान्तरण गर्न सक्नेछन् । ग्राहकले नबिल बैंकको क्रेडिट कार्ड प्रयोग गरी दराजमा खरिद गरेर सहजै यो अभियानको फाइदा लिन सक्नेछन् । यो सुविधाका लिन आफ्नो क्रेडिट कार्ड बिलिङअघि नै बैंकमा दर्ता भएको इमेलबाट आवेदन दिनुपर्नेछ । ईएमआई रूपान्तरणका लागि तोकिएको अवधि खुलाई नबिल बैंकमा आवेदन दिनुपर्नेछ । तत्कालका लागि ५ हजारदेखि दुई लाखसम्मको सामान खरिदमा यस्तो सुविधा दिइएको छ । नबिलका ग्राहकले डेबिट कार्ड प्रयोग गरी दराजको ११ः११ योजनामा सामान खरिद गर्दा १५ प्रतिशत नगद छुट र क्रेडिट कार्ड प्रयोग गर्दा २० प्रतिशत नगद छुट पाइने भएको छ ।दराजको ११११ अभियानमा सिटिजन्स्का ग्राहकलाई छुटकाठमाडौं (कास) सिटिजन्स् बैंक र दराजले बैंकका कार्डबाहक ग्राहकलाई दराजको ११११ अभियानमा छुट दिने गरी सम्झौता गरेको छ । यो योजना कातिक २५ देखि लागु हुनेछ । सिटिजन्स् बैंकका ग्राहकले अनलाइन सामान खरिद गरी डेबिट कार्डमार्फत अग्रिम भुक्तानी गर्दा १५ प्रतिशत वा दुई हजारसम्म छुट पाइनेछ । ग्राहकले क्रेडिट कार्डमार्फत अग्रिम भुक्तानी गर्दा २० प्रतिशत वा २५ सय रुपैयाँसम्म छुट पाइनेछ । अग्रिम भुक्तानी छुट सीमित अवधिको लागि मात्र लागु हुनेछ ।प्रभु क्यापिटल र एस इन्स्टिच्युट अफ म्यानेजमेन्ट कलेजबीच समझदारी काठमाडौं (कास) प्रभु क्यापिटल लिमिटेड र एस इन्स्टिच्युट अफ म्यानेजमेन्ट कलेजबीच विद्यार्थीलाई पुँजी बजारको सैद्धान्तिक तथा व्यावहारिक ज्ञान प्रदान गर्नेबारे समझदारी भएको छ । प्रभु क्यापिटल लिमिटेडका प्रमुख कार्यकारी अधिकृत आशिष गौचन र एस इन्स्टिच्युट अफ म्यानेजमेन्ट कलेजका सञ्चालक अभिषेक के कार्कीले समझदारीपत्रमा हस्ताक्षर गरे । सम्झौताअनुसार प्रभु क्यापिटलले कलेजका विद्यार्थी र कर्मचारीलाई आफ्नो सेवामा सहुलियतसँगै विद्यार्थीको आवश्यकताबमोजिम पुँजीबजार सम्बन्धी सामान्य, आधारभूत तथा प्राविधिक विश्लेषणसम्बन्धी ज्ञान तथा तालिम प्रदान गर्नुपर्नेछ । काठमाडौंमा केनी रोजर रोस्टर्स काठमाडौं (कास) विश्वप्रसिद्ध फास्टफुड ब्रान्ड केनी रोजर रोस्टर्स (केआरआर) ले दरबारमार्गस्थित दरबार मलमा पहिलो आउटलेट सञ्चालनमा ल्याएको छ । विश्वभर २०० भन्दा बढी आउटलेट भएको फास्टफुड ब्रान्ड केनी रोजर रोस्टर्सले नेपालमा पनि पहिलो आउटलेट सञ्चालनमा ल्याएको हो । चिकेन पारखीहरूलाई उत्कृष्ट स्वाद पस्कने उद्देश्यसाथ केआरआर फुड एन्ड बेभरेजको उक्त आउटलेट एक पटकमा ६५ जनासम्म बस्न सकिनेछ । फेमिली ग्रुप मिलमा २५ सय ८५ रुपैयाँमा होल रोस्टेड चिकेन, ४ साइड डिस र ४ वटा कोल्ड ड्रिंक्स उपलब्ध गराउँदै आएको जनाएको छ । विश्वभर लोकप्रियता कमाएका केआरआरका परिकार ग्रिल्ड चिकेन, ओएमजी चिकेन, बर्गर तथा स्यान्डविच, मफिनजस्ता लोकप्रिय परिकारको स्वाद लिन पाउनेछन् । ग्राहक वर्गको सुविधा हेरी निकट भविष्यमा काठमाडौंका अन्य स्थानमा पनि आउटलेट सञ्चालन गर्ने जनाइएको छ ।गोकुल लामिछानेले जिते होन्डाको १० लाखकाठमाडौं (कास) होन्डाको मोटरसाइकल तथा स्कुटरको दसैँतिहारको आकर्षक उपहार योजना दसैँमा १० लाख अन्तर्गत ठिमीका गोकुल लामिछानेले १० लाख रुपैयाँ जितेका छन् । गठ्ठाघरस्थित मेट्रो अटो सेन्टरबाट ग्राजिया एसटीडी बीएस ६ किनेका लामिछानेले स्क्र्याच कुपनमार्फत १० लाख रुपैयाँ जितेका हुन् । होन्डा टु ह्विलर्सको आधिकारिक बिक्रेता स्याकार ट्रेडिङ कम्पनीले ग्राहकको उत्साहजनक सहभागिताका कारण यो योजना अवधिलाई छठसम्म थपेको छ । दसैँमा १० लाख उपहार योजनाअन्तर्गत अन्य थुप्रै ग्राहकले २५ हजार रुपैयाँदेखि २ लाखसम्म पुरस्कार जितिसकेको कम्पनीले जनाएको छ । भूकम्पपीडितलाई एसबीआईको २० लाखकाठमाडौं (कास) नेपाल एसबीआई बैंकले संस्थागत सामाजिक उत्तरदायित्वअन्तर्गत भूकम्प प्रभावितलाई राहत वितरण गर्ने उद्देश्यले प्रधानमन्त्री दैवी प्रकोप सहायता कोषमा २० लाख रुपैयाँ सहयोग गरेको छ । नेपाल एसबीआई बैंकका प्रबन्ध निर्देशक तथा प्रमुख कार्यकारी अधिकृत दीपककुमार देले प्रधानमन्त्री पुष्पकमल दाहालका प्रेस सल्लाहकार गोविन्द आचार्यलाई चेक हस्तान्तरण गरे । यसअघि नै बैंकले जाजरकोट र रुकुमका भूकम्पपीडितका लागि कात्तिक १८ मा आवश्वयक खाद्यान्न खरिद गरी सघाएको थियो । एभरेस्ट सञ्चालक समिति अध्यक्षमा वैद्यकाठमाडौं (कास) एभरेस्ट बैंकको सञ्चालक समिति अध्यक्षमा बालगोपाल वैद्य नियुक्त भएका छन् । एभरेस्ट बैंकको ३६०औं सञ्चालक समिति बैठकले सञ्चालक समिति सदस्य डा बालगोपाल वैद्यलाई सञ्चालक समितिको अध्यक्षमा नियुक्त गरेको हो । वैद्यले नेपाल राष्ट्र बैंकका गभर्नरसमक्ष शुक्रबार पद तथा गोपनीयताको शपथ लिएका हुन् । विगत २० वर्षदेखि बैंकको सञ्चालक समिति सदस्य रहेका वैद्य लामो समयदेखि अर्थविज्ञका रूपमा समेत परिचित छन् । विराटनगरमा पनि बाजेको सेकुवा काठमाडौं (कास) बाजेको सेकुवाले विराटनगरमा १९औं आउटलेट सञ्चालनमा ल्याएको छ । नेपाली बार्बिक्यू स्वाद र अन्तर्राष्ट्रिय खानाको लागि प्रसिद्ध बाजेको सेकुवा ४७ वर्षदेखि उत्कृष्ट छ । विराटनगर आउटलेटले अमेरिकामा बाजेको सकेुवाद हिमालयन ग्रिल को सफलताबाट प्रेरित छ । विराटनगर आउटलेटमा शाकाहारी र मांसाहारी छुट्टाछुट्टै खण्ड छन् । एक पटकमा १५० जना ग्राहकलाई सेवा दिन सकिने कम्पनीले जनाएको छ । कुसोमको डिनमा केसीकाठमाडौं (कास) काठमाडौं विश्वविद्यालय स्कुल अफ म्यानेजमेन्ट (कुसोम) को डिनमा प्राध्यापक विजय केसी पुनः नियुक्त भएका छन् । नेपालमै पहिलो पटक मास्टर्स अफ बिजनेस एड्मिनिस्ट्रेसन (एमबीए) भित्र्याएका केसी तेस्रो पटक डिन नियुक्त भएका हुन् । पहिलो पटक केसी सन् १९९२ मा डिन बनेका थिए । डिन बनेर केसीले १४ वर्ष कुसोमको नेतृत्व गरेका थिए । त्यसपछि उनी पुनः दोस्रो पटक सन् २०१७ मा डिन बने । काठमाडौं विश्व विद्यालयको सञ्चालक समितिले केसीले तेस्रो पटक डिन नियुक्त गरेको हो । एनसेलका ७ भाग्यशाली ग्राहकलाई स्कुटर काठमाडौं (कास) एनसेल आजियाटा लिमिटेडले हरेक दिन सरप्राइज सबैलाई स्योरप्राइज योजनाका विजेता ७ जना ग्राहकलाई स्कुटर हस्तान्तरण गरेको छ । एनसेलको १८औं वार्षिकोत्सवका अवसरमा सञ्चालित हरेक दिन सरप्राइज सबैलाई स्योरप्राइज योजनाअन्तर्गत बम्पर पुरस्कारस्वरूप ७ जना विजयी ग्राहकले ११ स्कुटर जितेका थिए । एनसेलका प्रमुख कार्यकारी अधिकृत तथा प्रबन्ध निर्देशक जाब्बोर कायुमोभले नयाँ बानेश्वर एनसेल सेन्टरबाट एक बम्पर पुरस्कार स्कुटर हस्तान्तरण गरे । बिहीबार कास्कीका अशेष पालिखेलाई एनसेल सेन्टर पोखरा, मंगलबार र बुधबार विराटनगर, जनकपुर, धनगढी र भैरहवास्थित एनसेल सेन्टरमा बम्पर पुरस्कार विजेतालाई स्कुटर हस्तान्तरण गरिएको थियो । विराटनगर, जनकपुर, भैरहवा र हेटौंडाका बम्पर पुरस्कार हस्तान्तरण गरेको थियो । यो योजना भदौ ३१ बाट सुरु भई २८ सम्म चलेको थियो ।इलेक्ट्रिक सवारी एप ॅईड्राइभ नेपाल काठमाडौं (कास) नेपालमा पहिलो पटक इलेक्ट्रिक सवारी साधनलाई समेटेको राइड सेयरिङ एप ईड्राइभ नेपाल सञ्चालनमा आएको छ । ईड्राइभ नेपाल कम्पनी प्रालिले १४ करोड रुपैयाँ लगानीमा इलेक्ट्रिक ट्याक्सी र स्कुटरबाट सेवा सुरु गरेको हो । अन्य सेवाभन्दा सस्तो, नयाँ गाडी, दुर्घटना बिमा, ओपीटी प्रणाली र जीपीएस प्रणाली जडान गरी निकै सुरक्षित प्रविधिका साथ सञ्चालनमा ल्याइएकाले ईड्राइभ नेपाल एप सेवाग्राहीको आकर्षण हुने कम्पनीले जनाएको छ । हाल कम्पनी आफैले २० वटा ट्याक्सी सञ्चालनमा ल्याइसकेको छ । थप सय वटा ट्याक्सी सञ्चालन गर्ने तयारी गरिसकेको र त्यो खरिद प्रक्रिया अन्तिम चरणमा पुगिसकेको कम्पनीले बताएको छ । वार्षिकोत्सवमा फुडमान्डुको छुट अफर काठमाडौं (कास) फुड डेलिभरी कम्पनी फुडमान्डुले आफ्नो सेवा थालेको १३औं वर्ष पूरा गरेको छ । यसअन्तर्गत कम्पनीले विभिन्न अफर सार्वजनिक गरेको छ । यसअन्तर्गत कम्बोमा ५१ प्रतिशतसम्म छुट, बाई वान गेट वान फ्री र अन्य थुप्रै रेस्टुरेन्टमा २५ प्रतिशतसम्म फ्ल्याट छुट हुने फुडमान्डुका संस्थापक तथा म्यानेजिङ डाइरेक्टर मनोहर अधिकारीले जनाए । फुडमान्डुका ९५ प्रतिशत अर्डर मोबाइल एपमार्फत आउने गरेको कम्पनीले बताएको छ । सुरुवातमा १० वटा रेस्टुरेन्टबाट सुरु भएकामा अहिले १४ सय रेस्टुरेन्टहरू जोडिसकेको उनको भनाइ छ । सेल्सबेरीमा सामान किन्दा ३० प्रतिशतसम्म छुट काठमाडौं (कास) सेवा सुरु गरेको ३०औं वर्षका अवसरमा सेल्सबेरी डिपार्टमेन्ट स्टोरले हरेक सामान खरिदमा भारी छुटको अफर ल्याएको छ । सेल्सबेरीले हरेक सामान खरिदमा १० देखि ३० प्रतिशतसम्म छुट अफर ल्याएको हो । यो अफर शनिबार र आइतबार लागू हुने कम्पनीले जारी गरेको विज्ञप्तिमा बताइएको छ । खाद्यान्नलगायत घरायसी प्रयोजनका सम्पूर्ण सामानमा छुटबहारको अफर ल्याइएको संस्थाले जनाएको छ । संस्थाका अनुसार यो छुट काठमाडौं र पोखराका सम्पूर्ण शाखामा उपलब्ध हुनेछ । साथै ५ हजार रुपैयाँभन्दा माथिको हरेक सामान खरिदमा विशेष उपहारको समेत व्यवस्था छ ।"
मुटुरोग विशेषज्ञ डाक्टर अनिलको विश्व रेकर्ड,"(काठमाडौं)वरिष्ठ मुटुरोग विशेषज्ञ तथा लेखक डा ओममूर्ति अनिलले मुटुरोग रोकथामसम्बन्धी जनचेतनामूलक सामग्री प्रस्तुति गरेर दुई प्रतिष्ठित विश्व रेकर्ड कायम गरेका छन् । शुक्रबार पत्रकार सम्मेलन गरेर गिनिज वर्ल्ड रेकर्डस् र वर्ल्ड बुक अफ रेकर्डस् लन्डन मा दुई विश्व रेकर्ड कायम गरेको उनले जानकारी गराए । फेसबुक लाइभमा कार्डियोभास्कुलर स्वास्थ्य सचेतनाका लागि सबैभन्दा बढी दर्शक विधाअन्तर्गत गिनिज वर्ल्ड रेकर्ड कायम गरेको अनिलको भनाइ छ । उनले गत सेप्टेम्बर २९ मा विश्व मुटु दिवसका अवसर पारेर आफ्नो फेसबुक पेजबाट मुटुरोग रोकथामसम्बन्धी जनचेतनामूलक लाइभ प्रस्तुति गरेका थिए । साँझ ७ बजेर १५ मिनेटदेखि सुरु भएको आधा घण्टा लामो उक्त वैज्ञानिक प्रस्तुतिमा एकै पटक ११ हजार २ सय १२ जनाले लाइभ हेरेका थिए । उक्त प्रस्तुतिलाई ९ हजार जनाले सेयर गरेका थिए । त्यस क्रममा २० हजार लाइक र १८ हजार कमेन्ट आएका थिए । फेसबुक लाइभ सकिँदासम्म १ लाख ५० जनाले हेरेका थिए । आधा घण्टा लामो वैज्ञानिक प्रस्तुतिलाई त्यति ठूलो संख्यामा नेपाली नागरिकले अन्त्यसम्म हेरेर विश्व रेकर्ड कायम गर्न साथ दिएका थिए, पत्रकार सम्मेलनमा उनले भने, व्यक्तिगत क्षमता, सीप र पहिचानभन्दा भिन्न उद्देश्य बोकेको यस रेकर्डले संसारभरका मानिसका लागि प्रेरणाको स्रोत सावित हुनेछ, सामाजिक उत्थान र समाजप्रतिको जिम्मेवारीबोध गराउने यस्तो कार्यले आममानिसलाई मार्गदर्शनसमेत हुने विश्वास छ । अनिलले मुटुरोग रोकथामका विषयमा लामो समयदेखि फेसबुकमार्फत जनचेतनामूलक अभियान सञ्चालन गर्दै आएका छन् । अतिथि वक्ता भएर लगातार ४४ हप्ताको एपिसोडमा मुटुरोग रोकथामसम्बन्धी अन्तर्वार्ता दिएबापत उनले गत मार्चमा दोस्रो विश्व रेकर्ड कायम गरेका थिए । उनले सन् २०१३१४ मा इमेज एफएममा अतिथि वक्ता भएर मुटुरोग रोकथामसम्बन्धी अन्तर्वार्ता दिएबापत वर्ल्ड बुक अफ रेकर्ड लन्डन कायम गरेका हुन् । अनिल सामाजिक सञ्जाललाई सदुपयोग गर्न सके सकारात्मक परिवर्तन ल्याउन सकिन्छ भन्ने उदाहरण बनेका छन् । मेरो विचार र सन्देश प्रवाहका निम्ति सामाजिक सञ्जाल प्रभावकारी भएको छ, उनी भन्छन्, यसले स्वास्थ्य चेतनाका क्षेत्रमा नयाँ आयाम पनि थपेको छ । स्वस्थ जीवनशैली र मुटुरोगसम्बन्धी उनका प्रस्तुतिहरूलाई सामाजिक सञ्जालमा अत्यधिक रुचाइन्छन् । यसबारे उनले सन् २०१७१८ मा हरेक शनिबार एक वर्षसम्म लगातार फेसबुक लाइभ सञ्चालन गरेका थिए । उक्त अवधिमा हजारौं मानिसका विभिन्न समस्या, जिज्ञासालाई प्रत्यक्ष प्रसारणमै सम्बोधन गरेको उनको भनाइ छ । उनले कोभिड महामारीका बेला जनचेतनामूलक भिडियो तथा जानकारीहरू पोस्ट गरेर मानिसहरूलाई स्वास्थ्य सतर्कताबारे सुसूचित गरेका थिए । मुटुरोगसँगै उच्च रक्तचाप, मधुमेहलगायतका विभिन्न दीर्घरोगीका समस्यालाई प्रस्तुत गर्दै आएका छन् । लकडाउनको समयमा सर्वसाधारणको स्वास्थ्य सेवाको पहुँच खुम्चिएको थियो । उनले फेसबुकलगायत सामाजिक सञ्जालमा सचेतनामूलक सामग्री पस्केर लाखौं मानिससमक्ष सहायता पुर्याएका थिए । यसको अलावा उनले दूरदराजका मानिसलाई निःशुल्क टेलिमेडिसिन, फेसबुक, ह्वाट्सएप र भाइबरमार्फत निःशुल्क स्वास्थ्य परामर्श प्रदान गर्दै आएका छन् । मुटुरोग विशेषज्ञ भएर काम गर्दै जाँदा उनी मुटुरोगबारे चेतनाको अभावमा हृदयघात भई ज्यान गुमाइरहेका मानिसहरूको प्रत्यक्षदर्शी बने । यसपछि उनले सचेतना जगाउने उद्देश्यले सन् २०१३ मा म पनि डाक्टर नामक पुस्तक पाठकमाझ ल्याए । यसमा हृदयघात, मुटुरोगका लक्षण, यसको रोकथामका उपाय तथा स्वस्थ जीवनशैलीलगायत विषयलाई प्रस्तुत गरिएको छ । समुदायमा चिकित्सा ज्ञान र स्वास्थ्य सेवा सुधार गर्ने प्रतिबद्धताअनुरूप उनले पाँच हजार प्रति उक्त पुस्तक स्वास्थ्यकर्मीलाई निःशुल्क रूपमा वितरणसमेत गरेका थिए । हालै उनले जीवन्त सम्बन्ध नामक पुस्तक ल्याएका छन् । सामाजिक रूपान्तरणका विषयमा लेखिएको पुस्तकलाई छोटो समयमै पाठकहरूबाट रुचाइएको उनको भनाइ छ । अनिलको नेतृत्वमा सन् २०१४ मा काठमाडौंमा मुटुरोगसम्बन्धी स्वास्थ्य शिविर भएको थियो । उक्त शिविर दुई सय जना स्वयंसेवकको सहयोगमा ११ दिनसम्म सञ्चालन भएको थियो । ५ हजार ६ सय जनाभन्दा बढी व्यक्ति प्रत्यक्ष लाभान्वित भएका थिए । करिब ५० लाख रुपैयाँ खर्च भएको उक्त शिविरको अधिकांश खर्च अनिलले व्यक्तिगत रूपमा व्यहोरेका थिए । शिविरमा सहरी क्षेत्रमा बसोबास गर्ने वयस्क मानिसमा मुटुरोगको जोखिमका बारेमा अध्ययन गर्ने उद्देश्य राखिएको थियो । यसबाट सहरी युवाहरूमा मुटुरोगको जोखिमका बारेमा स्पष्ट खाका तयार भएको थियो । यसबापत उनी सन् २०१८ मा नेपाल स्वास्थ्य अनुसन्धान परिषद्बाट प्रतिष्ठित उत्कृष्ट अनुसन्धान पत्र पुरस्कारबाट पुरस्कृत भएका थिए । स्वास्थ्य सचेतनाका विषयमा उनले लेख, तस्बिर, भिडियो, रेडियोटेलिभिजन अन्तर्वार्ताको माध्यमबाट योगदान दिन थालेको १२ वर्ष भइसकेको छ ।उनले त्रिभुवन विश्वविद्यालय शिक्षण अस्पताल महाराजगन्जबाट एमडीमा स्वर्णपदक जितेका छन् । एसियाको प्रतिष्ठित स्वास्थ्य शिक्षण संस्था अखिल भारतीय चिकित्सा विज्ञान संस्थान (एम्स) बाट डीएम कार्डियोलोजी तथा अमेरिकन कलेज अफ कार्डियोलोजीबाट (एफएसीसी) र विश्वस्तरको सोसाइटी फर कार्डियोभास्कुलर एन्जियोग्राफी एन्ड इन्टरभेन्सन (एफएससीएआई) बाट फेलोसिप प्राप्त गरिसकेका छन् । सन् २०११ देखि २०१५ सम्म उनले त्रिभुवन विश्वविद्यालय शिक्षण अस्पतालस्थित मनमोहन कार्डियोथोरासिक भास्कुलर एन्ड ट्रान्सप्लान्ट सेन्टरमा डीएम कार्डियोलोजी प्रोग्राम तथा क्याथ ल्याब सेवा स्थापना र व्यवस्थापन गर्नका लागि महत्त्वपूर्ण भूमिका खेलेका थिए । यसबाट मुटुरोगसम्बन्धी उच्च शिक्षा अध्ययन तथा स्वास्थ्य सेवाको पूर्वाधार र शैक्षिक अवसरलाई सुदृढ गर्न योगदान पुगेको उनको दाबी छ ।"
रुकुम र जाजरकोटमा भूकम्प मापन प्र्रविधि जडान,"(रामीडाँडा, जाजरकोट)जाजरकोटको बारेकोट रामीडाँडामा ६४ म्याग्निच्युडको भूकम्प गएयता ४ सय ८३ पटक परकम्प आएका छन् । गत शुक्रबार मध्यरातमा गएको भूकम्पपछि विज्ञहरूले स्थलगत निरीक्षण गरी सूक्ष्म अध्ययन सुरु गरेका छन् । नेपाल विज्ञान तथा प्रज्ञा प्रतिष्ठान (नास्ट) र नेपाल भूकम्प मापन तथा अनुसन्धानको विज्ञ टोलीे भूकम्प केन्द्र (इपिसेन्टर) र आसपास क्षेत्रको प्रारम्भिक अध्ययन गरी फर्केको छ । भूकम्प अध्ययनका लागि नास्ट र भूकम्प अनुसन्धान केन्द्रले रुकुम र जाजरकोटको दुईदुई ठाउँमा भूकम्प मापन प्र्रविधि संयन्त्र (सिस्मोमिटर) जडान गरेको छ । नास्टले बारेकोट रामीडाँडा केन्द्रबिन्दु सीमा जोडिएको कुशे गाउँपालिका, रुकुम पश्चिमको खलंगा र गोतमकोट र भूकम्प मापन केन्द्रले बारेकोटमा २ भूकम्प मापन यन्त्र जडान गरिएको नास्ट र भूकम्प अनुसन्धान केन्द्रले जनाएका छन् । यो क्षेत्रमा परकम्पन अझै पनि गइरहेको जाजरकोट र रुकुम पश्चिमको स्थलगत अध्ययन गरेका भूकम्प मापन केन्द्र तथा अनुसन्धान केन्द्रका लोकविजय अधिकारीले बताए । उनले यो क्षेत्रमा अझै जोखिम भएको बताए ।नेपालमा हरेक दिन १० भूकम्प गएको रेकर्ड भइरहेको छ । गत शुक्रबारदेखि यो शुक्रबारसम्म ४ सय ८३ भूकम्पका झट्का गइसकेकाले जोखिम अझै छ भन्न सकिन्छ, उनले भने, हालसम्म अनुसन्धानले भूकम्पबाट जोखिम क्षेत्र पत्ता लगाउन सकिन्छ । जमिनमुनि भूकम्पको शक्ति कति छ जान्न सकिन्छ, उनले भने, तर कहिले जान्छ भन्न सकिँदैन । कुनै एक दिन निश्चिम रूपमा जान्छ । उनले भूकम्प प्रतिरोधी संरचना बनाए मात्र जोगिन सकिने बताए । नेपाल जहिले पनि भूकम्पको जोखिम क्षेत्रमा पर्छ, त्यसबाट जोगिन बलियो संरचना बनाउनुपर्छ, उनले भने ।नास्टका भूकम्पविद् शिव सुवेदीले नयाँ जडान भएका भूकम्प यन्त्रको माध्यमबाट थप अनुसन्धान गर्न सजिलो हुने बताए ।भूकम्प केन्द्र रामीडाँडा वरपरको क्षेत्रमा तीनवटा यन्त्र जडान भएकाले अब जाने प्रत्येक भूकम्पको रेकर्ड हुनेछ, उनले भने, यन्त्र जडान गरेपछि त्यसले निरन्तर भूकम्प गएको जानकारी दिइरहेको छ । अब जाजरकोट, रुकुममा जाने भूकम्पका साना, ठूला झट्काको रेकर्ड हुनेछ । विज्ञका अनुसार भूकम्प मापन यन्त्र टाढा हुँदा कहिलेकाहीं केन्द्रबिन्दु फरक पर्न सक्छ । यन्त्र जडान भएपछि अब भूकम्प गएकै ठाउँमा केन्द्र रेकर्ड हुनेछ, उनले भने, हाल राखिएका तीन यन्त्रले राम्रोसँग नापिरहेका छन् । हाल आइरहेका परकम्पलाई विश्लेषण गरिनेछ । अधिकारीले ठूलो भूकम्पले क्षति पुर्याउने भए पनि साना झट्काको अध्ययन उत्तिनै महत्त्वपूर्ण हुने बताए । ससाना भूकम्पको सूक्ष्म अध्ययनबाट त्यो क्षेत्र कति जोखिम छ भन्ने थाहा हुन्छ, उनले भने, अब जाजरकोट भूकम्पको पनि त्यसरी नै अध्ययन हुनेछ । भूकम्प अध्ययन केन्द्रका भूकम्पविद् अधिकारीले यो क्षेत्रमा भूकम्पीय जोखिमबारे थप अध्ययन हुने बताए । प्रारम्भिक अध्ययनले रामीडाँडापूर्व ठूलीभेरी र सानीभेरी करिडोर र थम्कमा पहाड भएका क्षेत्रमा बढी क्षति पुर्याएको उनले बताए । भूकम्पले केन्द्रबिन्दु वरपर टोपोग्राफिकल (भौगोलिक बनावट) का आधारमा बढी क्षति गरेको देखियो, उनले प्रारम्भिक अध्ययनपछि भने, ठूली र सानोभेरी किनारामा बलौटे माटो छ । जाजरकोट थाप्ले, नलगाड चिउरी, रुकुम पश्चिम आठबिसकोट ज्यामिरे अलि माथि थुम्कोमा छन् । यस्तो भूबनोटमा धेरैबेर भूकम्पको झट्का रहने भएकाले क्षति पनि बढी भयो, उनले भने, अर्को चट्टान भएको भूबनोटबाट भूकम्पको तरंग छिटो जान्छ । त्यहाँ तुलनात्मक रूपमा कम क्षति हुन सक्छ । उनले यो भूकम्पले भूकम्पीय दृष्टिकोणले कमजोर संरचनाका कारण मानवीय र भौतिक क्षति भएको बताए ।विज्ञका अनुसार ५ म्याग्निच्युडका ३२ वटा भूकम्प गयो भने ६ म्याग्निच्युडका भूकम्प बराबरको इनर्जी बाहिरिन्छ । त्यसैगरी ७ म्याग्निच्युड बराबरको इनर्जी बाहिरिन ५ म्याग्निच्युडका हजार वटा भूकम्प जानुपर्दछ । शुक्रबार राति जाजरकोटको रामीडाँडालाई केन्द्र बनाएको भूकम्पले जाजरकोटका चार र रुकुमका तीन पालिकामा बढी क्षति पुर्याएको छ । १ सय ५३ को मत्यु भएको छ भने दुई सयभन्दा बढी घाइते भएका छन् । भूकम्पले ३५ हजार परिवार घरबारविहीन बनेका छन् । जाजरकोट र रुकुम पश्चिमलगायत १३ जिल्लामा १७ हजार ७ सय ९२ घर पूर्ण रूपमा भत्किएका छन् । त्यस्तै १७ हजार ५ सय २९ कच्ची घर चर्किएकाले बस्न नमिल्ने अवस्थामा छन् ।"
रहस्यमयी सविता,"कठोर तेक्वान्दो, मनकारी खेलाडीबाहिरबाट हेर्दा जस्तो म छु, भित्रबाट त्यस्तो छैन । तेक्वान्दो कठोर खेल त हो, तर मेरो स्वभाव त्यसको ठीक विपरीत छ, सविताले भनिन् । हद त त्यतिबेला भएको थियो, जतिबेला आफ्ना मनका कुरा खोल्दा पनि कम्तीमा दुई तीनपल्ट उनले आफूलाई रोकिन् झन्डै झन्डै रुनबाट । तर एकथोक भने निश्चित छ, यो त्यही कठोर तेक्वान्दो हो, जसले उनलाई सबथोक दियो र श्रीमान पनि ।त्यही बैंकक एसियाली खेलकुदमा फर्कने हो भने त्यसमा नेपालले एक रजतमात्र होइन, दुई कांस्य पनि जितेको थियो । त्यसमध्ये एक कांस्य अरू कसैले जितेका थिएनन्, किशोरले नै जितेका थिए । केही दिनको हेराहेर, केही क्षणको सामीप्यले उनीहरू नजिक भए र अन्ततः त्यसले विवाहको रूप लियो । सविता थिइन् सर्लाहीको । किशोर भने पक्का काठमाडौंको । पहिलो पटक त्रिपुरेश्वरको उकालोको भेट भएको रहेछ । विवाह भने अमेरिकामै भएको थियो ।सविताकै भाषामा यो विवाहसम्मको यात्रा सिनेमा जस्तै छ रे । त्यसमा अनेक उतारचढाव छन् । अहिले सबथोक मिलेको छ, सिनेमामा देख्न पाइने सुखद अन्त्य जस्तै । खेल्दै जाँदा संन्यास लिने दिन आएको थियो । त्यही बेला उनीहरू एकाएक अमेरिकातिर जाने निर्णयमा पुगे । अहिले उनीहरूको त्यहीं बस्ने कुनै योजना छैन । एकाएक त्यस्तो दिन आउने छ, जतिबेला उनीहरू नेपाल फर्कनेछन् । प्रश्न हो त्यो कुन समय होला भनेर मात्रै ।अमेरिकामै रहेर पनि उनीहरू नेपाली तेक्वान्दोलाई नजिकबाट नियालिरहन्छन् । तेक्वान्दोले केही जित्दा खुसी लाग्थ्यो भने केही नजित्दा दुःख । अलिकति कमाउने भएपछि सविता र किशोरले नेपाली तेक्वान्दो खेलाडीलाई दोहोर्याएर सहगोग गरिरहेकै छन् । हाम्रो समयमा एकजोर राम्रो ट्र्याकसुट पनि हुँदैनथ्यो । त्यसैले अहिलेका खेलाडीलाई अलिक राम्रो ट्र्याकसुट उपहार दिँदा पनि खुसी लाग्छ, सविता भावुक हुन्छिन् । साँच्चै मनकारी छिन् सविता ।"
बंगलादेशमा सुनीरालाई रजत पदक,"काठमाडौं (कास) नेपाली टेनिस खेलाडी सुनीरा थापाले बंगलादेशको ढाकामा भएको वर्ल्ड टेनिस टुर जुनियर, जीआर५ को सर्किट१ मा रजत पदक जितेकी छन् । ढाकास्थित शेख जमाल नेसनल टेनिस कम्प्लेक्समा गर्ल्स सिंगल्स फाइनलमा सुनीरा भारतकी एलिना फरिदासँग ६३, ६४ ले पराजित भएपछि रजतमा सीमित भएकी हुन् ।बंगलादेश टेनिस संघको आयोजनामा भएको प्रतियोगितामा २७ खेलाडी प्रतिस्पर्धी थिए । सुनीरा पहिलो चरणमा बाई पाएर प्रिक्वाटरफाइनल पुगेकी थिइन् । त्यहाँ उनले भारतकी गारुगुट्टी भेनेला रेड्डीलाई ७५, ७६ ले हराइन् । क्वाटरफाइनलमा पनि भारतकै प्रिन्सी मन्दागाल्लालाई ६४, ६४ ले हराएकी सुनीराले सेमिफाइनलमा देवान्सी गोहिलमाथि ६३, ६० को सहज जित दर्ता गरिन् ।प्रतियोगितामा नेपालबाट आइसा डोल्कर गुरुङ, राजवीर प्रधान र प्रणव मानन्धरले पनि प्रतिस्पर्धा गरेका थिए । उनीहरू पदकविहीन बने । नेपाली टोलीले सोमबार सुरु हुने प्रतियोगिताको सर्किट२ मा पनि भाग लिनेछ ।"
श्रीलंका निलम्बनमा,"कोलम्बो (एएफपी) अन्तर्राष्ट्रिय क्रिकेट परिषद् (आईसीसी) ले शुक्रबार श्रीलंका क्रिकेट बोर्डलाई निलम्बन गरेको छ । श्रीलंका बोर्डमाथि सरकारी हस्तक्षेप भएपछि विश्व क्रिकेटको सर्वोच्च संस्थाले यस्तो निर्णय गरेको हो । श्रीलंकाको संसद्ले आर्थिक हिनामिनाको आरोप लगाउँदै श्रीलंका क्रिकेट बोर्डलाई राजीनामा दिन दबाब दिएको एक दिनपछि नै आईसीसीले यो निर्णय गरेको हो । आईसीसीले भनेको छ, श्रीलंका क्रिकेटमा सदस्यको रूपमा आफ्नो दायित्वको गम्भीर उल्लंघन गरिएको पाइएको छ, विशेष गरी आफ्नो मामिलाहरू स्वायत्त रूपमा व्यवस्थापन गर्ने र सरकारी हस्तक्षेप नभएको सुनिश्चित गर्ने विषयमा । श्रीलंका क्रिकेटलाई कस्तो खाले निलम्बन गर्ने विषयमा आईसीसीले पछि निर्णय गर्ने जनाएको छ । श्रीलंका क्रिकेटमाथि कस्तो किसिमको निलम्बन गरेको केही खुलाइएको छैन, जसका कारण जनवरीमा श्रीलंकाले आयोजना गर्ने यू१९ विश्वकप पनि अन्योल बनेको छ । आर्थिक हिसाबमा टाट पल्टिएको श्रीलंकामा क्रिकेट बोर्ड सवैभन्दा धनी खेलसंस्था हो । गत साता विश्वकपमा भारतसँग लज्जास्पद हार बेहोरेपछि श्रीलंका क्रिकेट बोर्ड संकटमा परेको थियो । श्रीलंकाको संसद्ले बिहीबार सर्वसम्मत रूपमा बोर्डका पदाधिकारीहरूलाई राजीनामा दिन भनेको थियो । बोर्डका पदाधिकारीमाथि करोडौंको भ्रष्टाचार आरोप लगाइएको छ । बोर्डले संसदको गैरबाध्यकारी अहिलेसम्म कुनै प्रतिक्रिया दिएको छैन । आईसीसीले आफ्ना सदस्य राष्ट्रमाथि भएको राजनीतिक हस्तक्षेपविरुद्धमा छ र यसअघि पनि श्रीलंकालाई निलम्बन गरेको छ । सरकारी हस्तक्षेपकै कारण आईसीसीले २०१९ मा जिम्बावे क्रिकेट बोर्डलाई पनि निलम्बन गरेको थियो ।"
दक्षिण अफ्रिकाको तयारी,अहमदाबाद (एएफपी) दक्षिण अफ्रिकाले शुक्रबार विश्वकप क्रिकेटमा आफ्नो अन्तिम लिग खेलमा अफगानिस्तानलाई ५ विकेटले पराजित गरेको छ । दक्षिण अफ्रिकाले यसअघि नै सेमिफाइनल स्थान सुरक्षित गरेको थियो । टोलीले अर्को साता हुने सेमिफाइनलमा अस्ट्रेलियाको सामना गर्नेछ । रसी भान डेर डुसेनले अविजित ७६ रन बनाएपछि दक्षिण अफ्रिकाले २ सय ४५ रनको लक्ष्य १५ बलअगाडि नै पार गर्दै अस्ट्रेलियासँग हुने सेमिफाइनल तयारी पूरा गरेको छ । उनले ९५ बल खेल्दै ६ चौका र १ छक्का प्रहार गरे । अर्का अविजित ब्याटर एन्डिले फेहलुकवायोले ३७ बल खेल्दै ३ छक्का र १ चौकासहित ३९ रन बनाए । यसअघि अजमतुल्लाह ओमारजाईको अविजित ९७ रनमा अफगानिस्तानले २ सय ४४ रनमा अलआउट हुनुपूर्व ५० ओभर खेलेको थियो । ओमारजाईले १ सय ७ बल खेल्दै ७ चौका र ३ छक्का प्रहार गरे । दक्षिण अफ्रिकासँगको हारपछि अफगानिस्तानको सेमिफाइनल पुग्ने झिनो आस समाप्त भएको छ । अफगानिस्तानले यो खेल ४ सय ३८ रनले जितेको भएमात्र न्युजिल्यान्डलाई उछिन्ने थियो । अफगानिस्तानले ९ मध्ये ५ खेल जित्यो । भारतले सबै ८ खेल जितेको छ भने दक्षिण अफ्रिकाले ९ खेलमा ७ र अस्ट्रेलियाले ८ मध्ये ६ खेल जितेर सेमिफाइनल निश्चित गरेका थिए । न्युजिल्यान्डको ९ खेलमा १० अंक छ । टोलीलाई ८ अंक बोकेको पाकिस्तानले रनरेटका आधारमा उछिन्ने सम्भावना कम छ ।
वीरगन्ज गोल्डकपमा पुलिस र आर्मी भिड्दै,"(वीरगन्ज)मधेश प्रदेशकै उच्च धनराशिको प्रथम वीरगन्ज गोल्डकप फुटबल उपाधिका लागि शनिबार फाइनलमा नेपाल पुलिस क्लब र त्रिभुवन आर्मी फुटबल क्लब भिड्ने भएका छन् । दुवै विभागीय टोलीका प्रशिक्षकले आदर्शनगर रंगशालामा फाइनल प्रतिस्पर्धात्मक हुने बताएका छन् । आर्मीका प्रशिक्षक विकास मल्लले वीरगन्ज गोल्डकप जित्नका लागि राम्रो तयारी भइरहेको बताए । नयाँ र पुरानो खेलाडीले गर्दा हाम्रो टिमले राम्रो प्रदर्शन गरिरहेको छ, प्रशिक्षक मल्लले भने, गर या मरको अवस्था हो, तर पनि उपाधि जित्ने सक्षम छौं । उनले दर्शकले प्रतिस्पर्धात्मक फाइनल खेलेको मज्जा लिने बताए ।प्रतिस्पर्धी नेपाल पुलिस प्रशिक्षक चेतन घिमिरेले दुई खेल जितेपछि टिमवर्क र प्रदर्शन राम्रो भएको बताए । फाइनलमा उपाधि जित्ने लक्ष्यका साथ मैदानमा उत्रन्छौं, उनले भने, अर्को हाम्रो निकट प्रतिद्वन्द्वी हो, कडा प्रतिस्पर्धा गर्छौं । विजेता हुने टिमले ११ लाख ११ हजार र उपविजेताले ५ लाख ५५ हजार रुपैयाँ पुरस्कार पाउनेछन् । वीरगन्जको आदर्शनगर रंगशाला जीर्ण भएकाले अस्थायी प्यारापिट निर्माण गरी गोल्डकप गरिएको हो । भेट्रान्स सिटी क्लबले आयोजना गरेको गोल्डकपमा नेपालका ६ र भारतका २ टिमले प्रतिस्पर्धा गरेका थिए ।"
छोटकरी,"शिभाली यू१४ च्याम्पियनकाठमाडौं (कास) शिभाली गुरुङले तेस्रो वीर गणेशमान सिंह राष्ट्रिय टेनिस प्रतियोगिताको यू१४ गर्ल्स सिंगल्समा स्वर्ण पदक जितेकी छन् । सातदोबाटोस्थित टेनिस कोर्टमा शुक्रबार फाइनलमा शिभालीले स्वस्तिका विष्टलाई ६३, ६१ को सोझो सेटमा हराइन् । भेट्रान ३५ वर्षमाथि पुरुष डबल्समा सन्तोष खत्री र सुवास बस्नेतको जोडी विजेता भयो । उनीहरूले महेश श्रेष्ठ र अनिल साहीको जोडीलाई ६३, ६४ ले हराए । प्रतियोगितामा समावेश २३ स्पर्धा मध्ये २० स्वर्णको छिनोफानो भइसकेको छ । बाँकी ३ स्पर्धाको फाइनल शनिबार हुनेछ । पुरुष सिंगल्समा प्रदीप खड्काले ऋतिक रानासँग खेल्नेछन् । महिला सिंगल्समा अभिलाषा विष्टले प्रकृति श्रेष्ठविरुद्ध प्रतिस्पर्धा गर्नेछन् । भेट्रान ३५ वर्षमाथि सिंगल्समा कमलबहादुर भण्डारी र जितेन्द्र परियारबीच प्रतिस्पर्धा हुनेछ ।हुप्सेकोटमा कभर्डहल निर्माणपूर्वी नवलपरासी (कास) पूर्वी नवलपरासीको हुप्सेकोट गाउँपालिकामा नयाँ कभर्डहल निर्माण भएको छ । हुप्सेकोट गाउँपालिकाकी अध्यक्ष लक्ष्मीदेवी पाण्डेले शुक्रबार एक समारोहबीच कभर्डहलको उद्घाटन गरेकी छन । बेलहानीमा निर्माण सम्पन्न भएको कभर्डहल निर्माणमा गाउँपालिकाले ४३ लाख आर्थिक सहयोग गरेको हो । यसमा दुइटा ब्याडमिन्टन कोर्ट छ । उद्घाटनमा अध्यक्ष पाण्डेले कभर्डहलको निर्माणले खेलाडीलाई प्रत्यक्ष सुविधा पुग्ने सुनाइन् । उनले आफ्नो अबको चारवर्षे कार्यकालमा अर्को एउटा सुविधासम्पन्न र अन्तराष्ट्रिय स्तरको कभर्डहल निर्माण गर्ने प्रतिबद्धता जनाइन् । कर्भडहल सदुपयोगका लागि महिला खेलाडीहरू उत्पादन गर्न र प्रतिस्पर्धी बनाउन उनले सुझाव दिइन् । नया कर्भडहलमा शुक्रबारै दुईदिने जिल्लास्तरीय ब्याडमिन्टन प्रतियोगिता सुरु भएको छ । प्रतियोगितामा ४६ टिम सहभागी रहेको आयोजक हुप्सेकोट ब्याडमिन्टन क्लबका अध्यक्ष वीरबहाद्र कुमालले जानकारी गराए । पूर्वी नवलपरासीका ८ गाउँपालिकामा नौवटा कभर्डहल निर्माण भइसकेका छन् ।"

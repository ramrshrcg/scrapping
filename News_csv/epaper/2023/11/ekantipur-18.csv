शीर्षक,विवरण
चिसोले सातामै ५ भूकम्पपीडितको मृत्यु,"कृष्णप्रसाद गौतम (सुर्खेत), विप्लव महर्जन (सल्यान) र महेश केसी (रुकुम पश्चिम)"
सिमलामा स्याउ टिप्न जाने बढे,"चाडपर्व र खेतीपातीको काम सकिएपछि कामको खोजीमा भारत पस्नेको लर्को नै लाग्छ । हिउँदको सुरुवातसँगै गड्डाचौकी र गौरीफन्टा नाकामा यो लर्को देखिन्छ । दसैंतिहारका बेला घर फर्किएकाहरू अब बिस्तारै भारत पस्न थालेका हुन् । अब खेतीपातीको काम सकेपछि भारत जानेको भीड बढ्न थाल्छ, सुदूरपश्चिम प्रदेश सरकारले गड्डाचौकीमा स्थापना गरेका नागरिक सहायता कक्षका नायब सुब्बा दानसिंह बोहराले भने, दिनमा हजारपन्ध्र सयभन्दा बढी भारत पस्छन् । उनका अनुसार खेतीपाती लगाउने काम सकेर बालबालिकासमेत बोकेर भारत पस्ने गरेका छन् । नागरिक सहायता कक्षको रेकर्डअनुसार अहिले पनि एक वर्षमा गड्डाचौकी नाकाबाट एक लाखको हाराहारीमा नेपाली कामको खोजीमा भारत जाने गरेका छन् । खासगरी असारसाउनमा स्याउ टिप्न सिमला जाने र हिउँदमा बाटोघाटो तथा अन्य निर्माण कार्यका लागि उत्तराखण्डका पहाडी जिल्लातर्फ जाने गरेका छन् । नागरिक सहायता कक्षका अनुसार गत आर्थिक वर्षमा १ लाख ३ हजार ५ सय ४६ जना नेपाली भारतबाट फर्किएका छन् भने ७६ हजार ७ सय ९८ जना भारत पसेका छन् । अघिल्लो आर्थिक वर्षमा ९७ हजार ९ सय ७ जना भारत पसेका थिए । अदक्ष कामदारका रूपमा पटके रोजगारीका लागि जानेहरू असारसाउनमा भारत पस्ने र दसैं तिहारमा घर फर्किने गर्छन् । यसैगरी मंसिरपुसमा फेरि भारत पसेर नयाँ वर्षमा घर फर्किन्छन् । बाह्रै महिना रोजगारी गर्नेहरू भने फाट्टफुट्ट रूपमा आउजाउ गरिरहन्छन् । कामका लागि भारत जानेको संख्या अहिले पनि घटेको छैन । पछिल्लो समय युवापुस्ता कामका लागि तेस्रो मुलुक जान थालेको छ । तर, आर्थिक रूपमा विपन्न समुदायका युवादेखि वृद्धहरूसमेत उत्तराखण्ड र हिमाचलका पहाड चहारिरहेका छन् । रोजगारीका लागि भारत जानेको संख्या अहिले पनि उस्तै छ, लामो समयदेखि सुरक्षित आप्रवासनका क्षेत्रमा कार्यरत प्रकाश मडैले भने, कोरोना महामारी र पछिल्लो समय आर्थिक मन्दीका कारणसमेत अहिले काम खोज्दै जानेको संख्या निकै बढेको छ ।"
टिकटक प्रतिबन्धविरुद्ध सर्वोच्चमा १० रिट,"(काठमाडौं)सामाजिक सञ्जाल टिकटक बन्द गर्ने सरकारको निर्णयविरुद्ध सर्वोच्च अदालतमा १० वटा रिट परेका छन् ।सामाजिक सद्भाव बिगार्न खोजेको भन्दै मन्त्रिपरिषद्को गत सोमबारको बैठकले टिकटक प्रतिबन्ध लगाउने निर्णय गरेको थियो । टिकटक बन्दले अभिव्यक्ति स्वतन्त्रताको संवैधानिक हक उल्लंघन भएको लगायत दाबी गर्दै निवेदकहरूले निर्णय बदरको आदेश मागेका छन् । सर्वोच्चका प्रवक्ता भद्रकाली पोखरेलका अनुसार रिट निवेदनहरू अहिले अध्ययनका क्रममा छन् । उक्त निवेदनहरूको सुनुवाइ आगामी सोमबारका लागि तय गरिएको छ । यता दूरसञ्चार नियामक निकाय नेपाल दूरसञ्चार प्राधिकरणले भने प्रतिबन्ध प्रभावकारी रूपमा लागू गर्न भन्दै एक समिति गठन गरेको छ । प्राधिकरण, सञ्चार तथा सूचना प्रविधि मन्त्रालय र इन्टरनेट सेवा प्रदायकका प्रतिनिधिसँगै एक विज्ञसहितको चार सदस्यीय समिति गठन गर्नेबारे बिहीबार बसेको प्राधिकरण बोर्ड बैठकमा निर्णय भएको अध्यक्ष पुरुषोत्तम खनालले बताए । प्राधिकरणले टिकटकलाई पनि प्रतिबन्ध लागू गर्न सहयोग गर्नु भन्दै जवाफी पत्रसमेत पठाएको उनले बताए । मन्त्रिपरिषद्ले टिकटक प्रतिबन्धको निर्णय गरेपछि हामीले यसबारे टिकटकलाई सोमबार पत्राचार गरेका थियौं, खनालले भने, टिकटकले आफ्ना भनाइसहित प्राधिकरणलाई पत्र पठाएको थियो । त्यसको जवाफमा आज (बिहीबार) हामीले नेपाल सरकारको निर्णय हो यो, हामीले त्यो पालना गर्नैपर्छ, तपाईंहरूले नेपालमा टिकटक नचल्ने बनाउन सहयोग गरिदिनुस् भन्ने व्यहोरासहित पुनः इमेल पठाएका छौं ।प्रतिबन्ध कार्यान्वयन गर्न प्राविधिक निर्देशकको नेतृत्वमा अध्ययन समिति पनि बनाएको बताए । समितिले टिकटक प्रतिबन्ध कसरी प्रभावकारी रूपमा कार्यान्वयन गर्न सकिन्छ, यस विषयमा सम्बोधन गर्नुपर्ने अन्य विषय के हुन् भन्नेबारे अध्ययन गरेर सात दिनभित्र प्रतिवेदन सार्वजनिक गर्ने तय भएको छ, उनले भने । टिकटकसहितका विभिन्न एपको स्वामित्व भएको चिनियाँ प्रविधि कम्पनी, बाइटडान्सले नेपाल सरकारको डिजिटल सेवा करदाताका रूपमा दर्ता हुने, इन्टरनेट तथा साइबर सुरक्षा कायम गराउन नेपाल सरकारसँग सहमतिपत्रमा हस्ताक्षर गर्ने र इन्टरनेट साक्षरतासम्बन्धी विभिन्न क्रियाकलाप अगाडि बढाउने पहल भएकै बेला आफ्नो एपमा प्रतिबन्ध लगाइएकोमा आश्चर्य व्यक्त गर्दै प्राधिकरणलाई पत्राचार गरेको छ । दक्षिण एसियाका लागि कम्पनीका सार्वजनिक नीति तथा सरकारी सम्बन्ध विभागका प्रमुख फेर्दोस मोत्ताकिनद्वारा हस्ताक्षरित पत्रमा आफूहरूले नेपाल सरकारको आग्रहअनुरूप झन्डै ३० लाख भिडियो टिकटकबाट हटाउँदा पनि नेपाल सरकारले यस्तो कदम चालेकोमा ध्यानाकर्षण भएको उल्लेख गरिएको छ ।हामी टिकटकलाई इन्टरनेटमा एक सुरक्षित प्लाटफर्मका रूपमा विकास गर्दै लान केही महत्त्वपूर्ण कदम चालिरहेका छौं र यसमा उल्लेख्य लगानी पनि वृद्धि गरेका छौं, पत्रमा भनिएको छ, एकतर्फी रूपमा यस्तो खाले प्रतिबन्ध लगाउनुको साटो नेपाल सरकारबाट रचनात्मक सहयोग प्राप्त हुन सके सो लक्ष्य हासिल गर्न हामीलाई सहयोग पुग्ने थियो । प्राधिकरणले नेपालमा ९५ प्रतिशत टिकटक बन्द भइसकेको जनाएको छ । भीपीएन प्रयोग गरेर चलाउनेलाई रोक्न सकिँदैन तर इन्टरनेट सेवा प्रदायकहरूमार्फत ९५ प्रतिशतभन्दा बढी डिभाइसमा टिकटक बन्द भइसकेको छ, प्राधिकरण अध्यक्ष खनाल भन्छन्, टिकटक बन्द गर्नेबारे प्राधिकरणको आफ्नो कुनै तयारी थिएन । टिकटकले सामाजिक सद्भावमा असर पुर्याएको भनेर मन्त्रिपरिषद्ले बन्द गर्ने निर्णय गरेपछि त्यसको कार्यान्वयन गर्नु हाम्रो दायित्व हो । इन्टरनेट सेवा प्रदायकहरूको छाता संगठन इन्टरनेट सेवा प्रदायक संघ नेपाल (आईस्पान) का अध्यक्ष सुधीर पराजुलीका अनुसार प्रतिबन्ध प्रभावकारी रूपमा कार्यान्वयनमा लगिएको छ । यसअघि नियामक प्राधिकरणले टिकटकको प्रयोगमा तत्काल रोक लगाउने मन्त्रिपरिषद्को निर्णय कार्यावन्यनका लागि सबै इन्टरनेट सेवा प्रदायक र मोबाइल सेवा प्रदायकलाई निर्देशन दिएको थियो । सरकारले तिहार बिदाको मौकामा टिकटकमाथि प्रतिबन्ध लगाउने घोषणा गरेपछि प्रयोगकर्ता र अन्य सर्वसाधारणले सरकारको कदमको पक्ष र विपक्षमा आफ्ना विचार राखिरहेका छन् । केहीले यो कदमलाई ठीकै मानेका छन् भने डिजिटल राइट्स अभियन्ता र नागरिक समाजका विभिन्न व्यक्तिले यसलाई सरकारले अभिव्यक्ति स्वतन्त्रतामाथि नियन्त्रण गर्न खोजेको रूपमा लिएका छन् । इन्टरनेट स्वतन्त्रता र साइबर सुरक्षालगायत अभिव्यक्ति अधिकारको क्षेत्रमा कार्यरत ३० संस्थाले टिकटक प्रतिबन्धको सो कदमले संविधान प्रदत्त स्वतन्त्रताको गम्भीर उल्लंघन भएको भन्दै विज्ञप्तिसमेत जारी गरेका छन् । सरकारको निर्णयमा प्रमुख भूमिका खेलेका व्यक्तिहरू भने आफूहरूले यस्तो प्रतिबन्ध लामो अध्ययन र छलफलपछि कार्यान्वयनमा ल्याएको दाबी गर्छन् । सरकारले हचुवाका भरमा वा एक्कासि यस्तो निर्णय गरेको नभई हामीले पाँच महिना अध्ययनपश्चात टिकटकका प्रतिनिधिसँग पनि छलफल गरेपछि यो निष्कर्षमा पुगिएको हो, प्रधानमन्त्रीका सूचना प्रविधि विज्ञ प्रकाश रायमाझी भन्छन्, हामीले सुरुमा नियमन नै गर्न खोजेका थियौं । त्यसका लागि गृह मन्त्रालयमा टिकटक प्रतिनिधिसँग छलफल पनि गरेको हो । तर नियमन सम्भव नभएपछि हाललाई अस्थायी रूपमा प्रतिबन्ध गरिएको हो ।आफूहरूले टिकटकका अधिकारीहरूसँग छलफल गर्दा भाषाका कारण उनीहरूले कन्टेन्ट फिल्टरिङ मा समस्या हुने बताएको रायमाझीको भनाइ छ । साथै, टिकटकले नेपाललाई कन्टेन्ट रिपोर्टका लागि एक्सेस दिने बताए पनि सो कार्य अनगिन्ती पोस्टका कारण सम्भव नहुने भएपछि हाललाई यस्तो कदम उठाइएको उनको दाबी छ । टिकटक प्रतिबन्धको असरका रूपमा सर्वसाधारणले निःशुल्क भर्चुअल पोइन्ट नेटवर्क (भीपीएन) प्रयोग गर्न खोज्दा निम्तिने जोखिम देखापरेको कम्प्युटर एसोसिएन नेपाल महासंघ (क्यान) का महासचिव चिरञ्जीवी अधिकारी बताउँछन् । सबै जना यस्ता भीपीएन किनेर प्रयोग गर्न सक्दैनन् र अधिकांशसँग व्यक्तिगत र व्यावसायिक प्रयोजनका लागि छुट्टै डिभाइसहरू हुँदैनन्, उनी भन्छन्, निःशुल्क भीपीएन इन्स्टल गर्दा र चलाउँदा आउन सक्ने मालवेयर र भाइरसहरूले ल्याउने डेटा चोरीलगायत साइबर जोखिम सरकारको पछिल्लो कदमले झनै बढेर जाने हाम्रो आकलन छ ।"
गिडीदहमा पर्यटक ल्याउन पदमार्ग,"(जुम्ला) पर्यटकीय हिसाबले निकै सम्भावना बोकेको जुम्लाको तातोपानी४ स्थित गिडीदह पुग्न पर्यटकीय पदमार्ग निर्माण सुरु भएको छ । गिडीदहलाई आकर्षक पर्यटकीय गन्तव्य बनाउन पदमार्ग निर्माणदेखि दहको सौन्दर्य र महत्त्वबारे पनि स्थानीयले विशेष पहल थालेका छन् । अप्ठ्यारो बाटो, उचित बासस्थानको अभाव आदि कारणले गिडीदहमा पर्यटक जान कठिन छ । तर यहाँका सुन्दर पाटन, भेडीखर्क, तालतलैया र मगमग बास्ना छर्ने विविध जडीबुटी र फूलको अवलोकनले पर्यटकलाई मोहित पार्ने स्थानीय बताउँछन् । यही विषयलाई दृष्टिगत गरी पर्यटकीय पदमार्ग बनाउन सुरु भएको हो । भविष्यमा सक्दो धेरै पर्यटक भित्र्याएर आर्थिक रूपमा समृद्ध बनाउने लक्ष्यसहित पदमार्गलगायत पर्यटन प्रवर्द्धनका काम अघि बढाइएको वडाध्यक्ष अमर रोकायाले जनाए । सुन्दर पाटनहरूको अवलोकन गर्दै गिडीदहको काखमा सयौं पर्यटक एकसाथ आनन्द लिइरहेको कल्पना गर्दै छौं, उनले भने, त्यसका लागि पर्यटनमैत्री संरचना निर्माणदेखि पर्यटनमैत्री व्यवहार अघि बढाउन लागिपरेका छौं ।गिडीदह जाँदा हराउने, बाटो बिराएर अलमल हुनेलगायत समस्या पदमार्ग बनेपछि समाधान हुने उनको भनाइ छ । दह किनारमा निर्मित धर्मशालादेखि ३५ सय मिटर पदमार्ग निर्माण गरिएपछि सहज भएको वडाध्यक्ष रोकायाले बताए । गाउॅपालिकाले सहयोग गरेपछि स्थानीय युवाहरूले उपभोक्ता समिति बनाएर पदमार्गको काम गरेका छन्, उनले थपे, १० दिन लगातार काम गरेपछि पदमार्ग निर्माण भएको हो । अब आन्तरिक र बाह्य पर्यटक गिडीदह पुग्न कुनै समस्या छैन ।स्थानीय युवा कौरव पाण्डेको नेतृत्वमा गिडीदहमा धर्मशालादेखि पाटनसम्म पर्यटन पदमार्ग निर्माण गरिएको हो । पालिकाले आन्तरिक स्रोतबाट सात लाख २५ हजार रकम पदमार्ग निर्माणका लागि विनियोजन गरेको थियो । कात्तिक १६ देखि २६ सम्म पदमार्ग निर्माण गरिएको हो । वर्षौंदेखि केही सीमित मान्छे मात्र पुग्ने गरेको गिडीदह अब सबैले अवलोकन गर्न पाउँछन्, रोकायाले भने, यो आकर्षक पर्यटकीय गन्तव्यका साथै साहसिक यात्रा पनि हुनेछ । यसअघि तातोपानी गाउँपालिकाको टीम पर्यटनकर्मीहरू लिएर गिडीदह पुगेको थियो । तातोपानी४ को आग्रहमा ताल विकास बोर्डको टोली आएर पनि गिडीदहरूको अवस्था अध्ययन गरेर गएको छ । टोलीले तालमै र्याफ्टिङ गरेको थियो । लम्बाइ, चौडाइ र उचाइ नाप्ने कामसमेत सकिएको छ । टोलीले गिडीदहमा पाइने जीवदेखि तालवरिपरि भेटिएका हरेक वस्तुको अध्ययन गरेको जनाइएको छ । तर अध्ययनपछिको प्रतिवेदन टोलीले सार्वजनिक गरेको छैन । तालमा नयाँ प्रजातिको जीव भेटिएकाले ल्याब टेस्ट गर्न देशबाहिर पठाइएको छ । त्यसैले प्रतिवेदन सार्वजनिक गर्न ढिलाइ भइरहेको छ, वडाध्यक्ष रोकायाले भने । पदमार्गको बीचमा आवासदेखि खानपानको व्यवस्था गर्नसमेत पहल भइरहेको उनले बताए ।"
कफीको समर्थन मूल्य तोकियो,"(काठमाडौं)राष्ट्रिय चिया तथा कफी विकास बोर्डले चालु आर्थिक वर्षका लागि कफीको समर्थन मूल्य तोकेको छ । बोर्डले १९औं राष्ट्रिय कफी दिवसका अवसरमा समर्थन मूल्य तोकेको हो । फ्रेस चेरी (ग्रेड ए) को १ सय रुपैयाँ र फ्रेस चेरी (ग्रेड बी) कफीको मूल्य प्रतिकिलो ९० रुपैयाँ तोकिएको बोर्डले जनाएको छ । प्रतिकिलो पार्चमेन्ट (ग्रेड ए) को ५ सय र पार्चमेन्ट (ग्रेड बी) कफीको मूल्य ४५० रुपैयाँ छ । बोर्डले ड्राई कफी चेरी (ग्रेड ए) को २ सय र ड्राई कफी चेरी (ग्रेड बी) को मूल्य प्रतिकिलो १५० रुपैयाँ तोकेको छ । देशको बढ्दो व्यापार घाटा कम गर्न कफी निर्यातलाई प्रोत्साहन गर्नुपर्नेमा बोर्डले जोड दिएको छ । ०७२ सालबाट कफीको समर्थन मूल्य तोक्न थालिएको बोर्डका प्रवक्ता दीपक खनालले बताए । त्यसअघि व्यापारी र किसानले नै आफ्नै किसिमले खरिदबिक्री गर्ने गरेको उनले सुनाए । १० वर्षदेखि कफीको उत्पादन र क्षेत्र विस्तार बढ्दै गएको उनको भनाइ छ । कफीको समर्थन मूल्य तोकिए पनि बिक्री नभएको अवस्थामा सरकार आफैंले खरिद गर्ने अवस्था नरहेको उनले जानकारी दिए । यद्यपि बोर्डले विभिन्न पालिकासँग समन्वय गरी किसानको कफी खरिदबिक्री गर्ने वातावरण भने निर्माण गरिदिने खनालको भनाइ छ । १९९५ सालमा हीरा गिरीले बर्माबाट ल्याएको कफीको बीउ गुल्मीको आँपचौरमा रोपेपछि नेपालमा कफी खेती सुरु भएको बोर्डले जनाएको छ । कफी क्षेत्रको प्रवर्द्धन र संरक्षण, दिगो उत्पादनमा महिला र युवालाई प्रोत्साहन भन्ने नाराका साथ यस वर्षको कफी दिवस मनाइएको बोर्डले बताएको छ । गत आर्थिक वर्ष ३९४४ टन ग्रिन विन कफी उत्पादन भएको बोर्डको तथ्यांक छ । नेपालबाट कुल उत्पादनको झन्डै २० प्रतिशत कफी निर्यात हुने गरेको छ । नेपाली कफी निर्यात हुँदा प्रतिकिलो औसत १६ अमेरिकी डलरमा कारोबार हुनेगरेको बोर्डका प्रवक्ता खनालले जानकारी दिए ।"
"पुल निर्माणको म्याद थप्दै, काम अलपत्र पार्दै","(रौतहट)चन्द्रनिगाहपुरगैंडाटार जाने चाँदी नदीमा पुल निर्माण सुरु भएको ६ वर्ष बित्यो । निर्माणको ठेक्का लिएको कम्पनीले भने सम्झौता गरेको समयमा काम गर्न सकेको छैन । काम अघि नबढेपछि र ठेकेदारले पुल अलपत्र छाडेपछि स्थानीयले आन्दोलन पनि गरे । तर तीनतीन पटक म्याद थपेको ठेकेदारले अझै काम सुस्त पारिरहेको छ । पप्पु शिवशंकर जेभीले २५ करोड ३६ लाखमा पुलको ठेक्का लिएको हो । ०७४ असार ३१ मा गरिएको सम्झौताअनुसार ०७६ असार ३१ मा पुल निर्माणको काम सकिनुपर्ने थियो । तर ६ वर्ष बित्दा पनि प्रभावकारी रूपमा काम अघि बढेको छैन । पुलको तेस्रो पटक म्याद गएको असार मसान्तमा सक्ने गरी थपिएको थियो । उक्त समयमा पनि निर्माण सकिएन । गैंडाटार पुलको काम सम्झौताअनुसार ठेकेदारले काम नसकेको सडक डिभिजन कार्यालय चन्द्रनिगाहपुरका इन्जिनियर शिवनारायण साहले जनाए । ६ वर्षमा ७० प्रतिशत मात्र काम भएको छ, उनले भने । सडक डिभिजन कार्यालयका अनुसार पुलका ३ वटा स्पान ढलानको काम बाँकी छ । अहिले साइटको काम बन्द भएको छ । समयमा पुल निर्माण नसकेको भन्दै स्थानीयले ठेक्का रद्द र सडक डिभिजनका तत्कालीन प्रमुख दरोगाप्रसाद साहको सरुवाको माग राख्दै दुई महिनाअघि अलपत्र छाडिएको पुलमुनि अनशन थालेका थिए । त्यही बेला अनशनस्थल पुगेका डिभिजन सडक प्रमुख साहमाथि स्थानीयले हातपातसमेत गरेका थिए । एक महिनाअघि साहको सरुवा भइसकेको छ । ठेकेदार कम्पनीले समयमै काम सकेको भए गैंडाटार गाउँका स्थानीयलाई आवतजावतमा सुविधा हुने वडाध्यक्ष रवि देवकोटा बताउँछन् । पुल नबन्दा यहाँका सर्वसाधारणले धेरै सास्ती भोग्नुपरेको छ । बर्खाका बेला न यता आउन सकिन्छ । न उता जानै, उनले भने, समयमा पुल निर्माणको काम सक्नुस् भनेर बारम्बार दबाब दिँदा पनि ठेकेदार चुप बस्यो ।सम्झौताअनुसार निर्माण नसकिएपछि पहिलो पटक साधारण खरिद नियमावली (नवौं संशोधन) अनुसार डेढ वर्षका लागि म्याद थपिएको सडक डिभिजन कार्यालय चन्द्रनिगाहपुरले जनाएको छ । थपिएको म्यादअनुसार ०७७ पुस १४ मा निर्माण सक्नुपर्ने थियो । तर ठेकेदारले कोरोना, लकडाउनलगायत बहाना गर्दै काम सकेन । कोभिड१९ को कारण देखाई दोस्रो पटक ०७७ माघ ११ मा ०७८ असार १३ सम्म काम सक्ने गरी ६ महिना म्याद थपियो । ठेकेदारले त्यस अवधिमा पनि काम गरेन । त्यसपछि तेस्रो पटक ०८० असार मसान्तको समय पनि ठेकेदारले गुजार्यो । सडक डिभिजन कार्यालयले पटकपटक निर्माण कम्पनीसँग स्पष्टीकरण पनि सोधेको थियो । ठेकेदार कम्पनीले भने आर्थिक अभाव, बर्खा, निर्माण सामग्रीको अभाव तथा विभिन्न कारणले सम्झौताअनुसार निर्माण नसकिएको बताउँदै आएको छ । विभिन्न कारण र आर्थिक समस्याले समयमै निर्माणको काम सकिएन, साहले भने, अब भने सक्दो छिटो काम सक्छौं । समय खेर जान दिन्नौं । सडक डिभिजनले रौतहट र सर्लाहीमा ठेक्का लागेका पुल र सडक गरी १३ वटा ठेक्का रद्द गरिसकेको छ । पप्पु कन्स्ट्रक्सनले सकारेको लालबकैया नदी गौर टिकुलिया पुल, नीलगिरि नेसनल क्यानोन जेभीले सकारेको झाझ दिन पुल, गौरपिपरा सडक, गीताञ्जलिसिंहखुसी जेभीले ठेक्का लिएको ब्रह्मपुरी चोक पडरिया सडकको ठेक्का रद्द गरिसकिएको सडक डिभिजनले जनाएको छ । उक्त ठेक्काको कामको दुई पटक म्याद थपे पनि ५० प्रतिशत पनि काम नगरेकाले ठेक्का तोडिएको हो । अब नयाँ ठेक्का लगाउन थालिएको बताइएको छ । टिकुलिया पुलेको ठेक्का लागिसकेको छ । ठेकेदारले सम्झौताबमोजिम तोकिएको समयमा काम नगरेको र पटकपटक ताकेता गर्दा पनि अटेर गरेको भन्दै सडक डिभिजनले रौतहट र सर्लाहीभित्रका थप २१ आयोजनाको ठेक्का लिएका कम्पनीसँग स्पष्टीकरण सोधिसकेको छ ।"
आरक्षणमा किनेको धितोपत्र ६ महिना बिक्री निषेध,"काठमाडौं (कास) सामूहिक लगानी कोषले आरक्षणअन्तर्गत किनेको धितोपत्र कम्तीमा ६ महिना बिक्री गर्न नपाउने भएको छ । नेपाल धितोपत्र बोर्ड सञ्चालक समिति बैठकले हालै यस्तो निर्णय गरेको हो । सामूहिक लगानी कोष नियमावली ०६७ को दफा ४६ मा संगठित संस्थाले प्राथमिक सेयर (आईपीओ) निष्कासन गर्दा सामूहिक लगानी कोषलाई कुल धितोपत्रको कम्तीमा पाँच प्रतिशत छुट्याउनुपर्ने व्यवस्था छ । सार्वजनिक रूपमा धितोपत्र निष्कासन गर्ने संगठित संस्थाले धितोपत्र सार्वजनिक निष्कासन गर्नुअगावै कुल धितोपत्रको कम्तीमा पाँच प्रतिशत सामूहिक लगानी कोषका लागि छुट्याउनुपर्नेछ, नियमावलीमा भनिएको छ । यही व्यवस्थामा टेकेर खरिद गरेकोसेयर ६ महिना बिक्री गर्न नपाउने व्यवस्था बोर्डले गरेको हो । सामूहिक लगानी कोषहरूले आरक्षणमा धितोपत्र किनेपछि छिट्टै बिक्री गरेर बजारबाट पैसा संकलन गरी बाहिरिने प्रवृत्ति बढेपछि त्यसलाई रोक्न लकिङ पिरियडको व्यवस्था गरिएको बोर्डका प्रवक्ता मुक्ति श्रेष्ठले जनाए । संगठित संस्थाको सार्वजनिक रूपमा निष्कासन गरिने धितोपत्रको कम्तीमा पाँच प्रतिशत धितोपत्र सामूहिक लगानी कोषका लागि छुट्याउनुपर्ने व्यवस्थाबमोजिम त्यस्ता कोषले खरिद गरेका धितोपत्र संगठित संस्थाले सर्वसाधारणलाई सार्वजनिक निष्कासन गरी बाँडफाँट भएको मितिले ६ महिना पूरा नभएसम्म बिक्री वा हस्तान्तरण गर्न पाउनेछैन, बोर्डको निर्देशनमा भनिएको छ ।"
अर्थ संक्षेप,"वर्ल्डलिंकलाई ॅडिजिटल ट्रान्सफर्मेसन अवार्डकाठमाडौं (कास) वर्ल्डलिंक कम्युनिकेसन्सले डिजिटल ट्रान्सफर्मेसन अवार्ड पाएको छ । एसियनओसियन कम्प्युटिङ इन्डस्ट्री अर्गनाइजेसनले दक्षिण कोरियाको सियोलमा आयोजित एक कार्यक्रममा वर्ल्डलिंकलाई अवार्ड दिएको हो । अर्गनाइजेसनका अध्यक्ष ब्रेन सेनले मंगलबार वर्ल्डलिंकका निर्देशक लक्ष्मण यादवलाई अवार्ड प्रदान गरे । देशका विभिन्न दुर्गम क्षेत्रमा इन्टरनेट पुर्याउन महत्त्वपूर्ण पूर्वाधार विकास गरी देशको डिजिटल रूपान्तरणमा योगदान पुर्याएको भन्दै कम्पनीलाई अवार्ड दिइएको बताइएको छ । वर्ल्डलिंकले यसअघि सन् २०१८ मा समेत इन्टरनेसनल आउटस्ट्यान्डिङ युजर अर्गनाइजेसन अवार्ड पाएको थियो । देशका आठ लाखभन्दा बढी घरधुरीलाई इन्टरनेट सेवामा जोडेको वर्ल्डलिंकको सेवा देशका हिमाली, पहाडी र तराई क्षेत्रसम्म फैलिएको कम्पनीको दाबी छ । अर्गनाइजेसनमा न्युजिल्यान्ड, जापान, अस्ट्रेलिया, भारत, सिंगापुर, चीन नेपाललगायतका विभिन्न २४ देशका सूचना प्रविधि क्षेत्रका संघसंस्था सदस्य छन् ।यो अवार्ड हरेक वर्ष प्रत्येक सदस्य मुलुकका सेवा प्रदायकहरूलाई प्रदान गरिँदै आएको छ ।नगरकोटमा ॅसोल्टी वेस्टेन्ड रिसोर्ट्सकाठमाडौं (कास) सोल्टी होटल्सले नगरकोटमा सोल्टी वेस्टेन्ड रिसोर्ट्स को ब्रान्ड व्यवस्थापन गरेको छ । सोल्टी होटल्स तथा रिसोटर््सको व्यवस्थापनमा सञ्चालनमा आएको तायो इको रिसोर्ट, नगरकोटलाई सोल्टी वेस्टेन्ड रिसोर्ट्स नगरकोटका नाम तथा ब्रान्डमा व्यवस्थापन गरिएको होटल्सले जारी गरेको विज्ञप्तिमा उल्लेख छ । नेवारी शैलीमा निर्माण भएको तायो इको रिसोर्ट पुसदेखि परीक्षण सञ्चालनमा थियो । तायो इको रिसोर्टका नामबाट परीक्षण सञ्चालनमा रहेको उक्त रिसोटर््स सोल्टी वेस्टेन्ड रिसोर्ट्स नगरकोट सोल्टीको ब्रान्ड विस्तारको यात्रा हो, विज्ञप्तिमा भनिएको छ, सोल्टी वेस्टेन्ड रिसोर्ट्स नगरकोट शान्ति डाँडामा अवस्थित सुन्दर विश्रामस्थल हो । सोल्टी वेस्टेन्ड रिसोर्ट्स नगरकोट रिसोर्टमा १२ वटा मनमोहक दुईतले साना तथा चिटिक्कका भवन छन्, जसमा कुल ४२ विलासी, १० वटा लक्जरी भिल्ला र २ सुइट समावेश छन् ।भूकम्पपीडितका लागि गोल्डस्टारको जुत्ताचप्पल काठमाडौं (कास) गोल्डस्टार सुज कम्पनीले भूकम्पपीडितलाई १० हजार २२ थान जुत्ता तथा चप्पल सहयोग गरेको छ । किरण सुज म्यानुफ्याक्चर कम्पनीअन्तर्गत गोल्डस्टार सुजले पीडितका लागि ३५ लाख ६८ हजार १५० रुपैयाँ बराबरका जुत्ता तथा चप्पल सहयोग गरेको हो । जाजरकोट र रुकुम पश्चिमका भूकम्पपीडितहरूलाई आफूहरूको यो सानो सहयोग रहेको गोल्डस्टार सुजकी कार्यकारी निर्देशक विदुषी राणाले बताइन् । भूकम्पपीडितहरूको कल्याणका लागि आफूहरू प्रतिबद्ध र थप सहयोग गर्न तयार रहेको उनको भनाइ छ । भूकम्पप्रभावितलाईनेपाल लाइफ इन्स्योरेन्सको राहत काठमाडौं (कास) नेपाल लाइफ इन्स्योरेन्स कम्पनीले जाजरकोट र रुकुम पश्चिममा गएको भूकम्पपीडितका लागि १० लाख रुपैयाँ बराबरको राहत सामग्री वितरण गरेको छ । नलगाड नगरपालिकालाई २ सय थान, भेरी नगरपालिकालाई २ सय थान र आठबिसकोट नगरपालिका रुकुम पश्चिमलाई ३ सय थान कम्बल कम्पनीका कर्णाली प्रदेश प्रमुख अन्नत अधिकारीले हस्तान्तरण गरेका हुन् । कम्पनीले सामाजिक उत्तरदायित्व कार्यक्रमअन्तर्गत न्यानो कपडाको अभावमा कष्टकर जीवनयापन गरिरहेका भूकम्प प्रभावितलाई ७ सय थान कम्बल दिएको हो ।"
कहाँ छन् राष्ट्रिय टिमका यी फुटबलर ?,"(काठमाडौं) धेरै आए । थोरैले खेलिरहे । बाँकी कता गए कता । यो कथा हो, नेपाली राष्ट्रिय फुटबल टोलीको । एसियाली विश्वकप छनोट दोस्रो चरणको आफ्नो पहिलो खेलमा नेपालले बिहीबार यूएईको सामना गरेको थियो । दुबईमा भएको यो खेलमा नेपाल ४० ले पराजित रह्यो । सायद यो भन्दा ठूलो अन्तरको हारको डर थियो । दोस्रो हाफमा नेपालले बलियो यूएईलाई जसो तसो रोकेको थियो । त्यसैले मुख्य प्रशिक्षक भिन्सेन्जो अल्बर्टो एनिसले पनि भन्न सके, टिमको प्रदर्शनप्रति गर्व छ ।उनको के दाबी रह्यो भने नेपाली टिम नयाँ र युवा छ । त्यही खेलमा पनि तीन नयाँ खेलाडीले पहिलोपल्ट खेल्ने मौका पाए । प्रश्न हो, नेपाली राष्ट्रिय टिममा आउने र जानेक्रम कहिलेसम्म हो त ? नयाँ खेलाडीमा एकपछि अर्को परीक्षण मात्र गरिरहने ? कि यस्तो प्रवृत्ति बाध्यता पनि हो । पछिल्ला केही वर्षको तथ्यांक आधार मान्ने हो भने पनि लगातार नयाँ खेलाडीलाई खेलाउनुपर्ने बाध्यताले कतै नेपाली फुटबलको ठूलो लगानी खेर गइरहेको त छैन ?हामी यहाँनिर हाम्रा खेलाडी किन कसरी कतै पलायन भइरहेका छन्, त्यसबारे खोजी गर्न खोजेका होइनौं । तर फुटबल टिममा केही हदसम्म स्थायित्व भन्ने पनि चाहिन्छ नै । एकपछि अर्को धेरै परिवर्तनले टिमलाई फाइदा गर्दैन । सम्भवतः राष्ट्रिय टिममा अत्यधिक आउने जाने क्रमले बेफाइदा नै गरिरहेको छ । पछिल्ला केही खेलमा खेलाडीबीच तालमेलमा समस्या देखिन थालेको छ । सबैभन्दा ठूलो राष्ट्रिय टिममा लगानीको अर्थ हुन छाडेको छ ।यूएईविरुद्ध डेब्युको अवसर पाएका तीन नयाँ खेलाडी हुन् छिरिङ लामा, योगेश गुरुङ र अञ्जन राई । यससँगै एनिसले एकथोकमा यसअघिका मुख्य प्रशिक्षक अब्दुल्लाह अल्मुताइरीसँग बराबरी गरे । त्यो भनेको नयाँ खेलाडीलाई मौका । जहाँ अल्मुताइरीले १५ खेलाडीलाई डेब्यु अवसर दिए, त्यहीं एनिसले त्यत्तिकै संख्यामा नयाँ खेलाडीलाई मौका दिइसकेका छन् । त्यो भनेको १५ नै । अनौपचारिक कुराकानीमै सही एनिसले यसलाई समस्या नै मानेका छन् ।भारतको बेंगलोरमा भएको साफ च्याम्पियनसिपमा नेपालको चुनौती सकेयता उनको भनाइ थियो, कम तयारी हुने स्थिति अनि लगातार खेलाडी आउने जाने गरिरह्यो भने जस्तै प्रशिक्षक आए पनि केही गर्न सक्दैनन् । प्रशिक्षक चाहे पेप ग्वार्डिओला वा योर्गन क्लोप नै किन नहोस् । तर, अल्मुताइरी भने यसलाई फरक दृष्टिकोणले हेर्थे, जुन धेरै हदसम्म स्वार्थी नै थियो । उनका लागि को कस्तो खेलाडीभन्दा पनि एक समय आफूअनुकूल खेलाडी भए हुन्थ्यो भन्ने लाग्थ्यो ।सायद एनिस त्यस्तै प्रकारका प्रशिक्षक होइनन् । अब एउटा सूची बनाऔं न । उनले डेब्युको अवसर दिएका तीन खेलाडीको नाम न आइहाल्यो । अरू १२ जना को हुन् त ? राष्ट्रिय टिममा सबैभन्दा पहिला खेलेको आधारमा यी नाम हुन् सनिश श्रेष्ठ, मणिकुमार लामा, दीपकराज सिंह ठकुरी, सुमित श्रेष्ठ, विमल पाण्डे, लाकेन लिम्बू, सीमान्त थापा, जिलेप्सीजंग कार्की, हिसुब थपलिया, दिनेश हेम्जन, उत्सव राई र अमृत श्रेष्ठ ।यसबीच एनिसको नेतृत्वमा नेपालले जम्मा ११ खेल खेलेको छ । अल्मुताइरी र एनिसबीच थप दुई प्रशिक्षक आए प्रदीप हुमागाई र प्रवेश कटुवाल । प्रदीपले बंगलादेशविरुद्धको मैत्रीपूर्ण खेलमा रितिक खड्का र आशिष चौधरीलाई डेब्यु गराए । लगत्तै प्रवेशले आभाष लामिछानेलाई पाकिस्तानविरुद्धको मैत्रीपूर्ण खेलमा पहिलोपल्ट खेलाए । यसरी यी तीन खेलमा तीन खेलाडीले डेब्यु गरे । अल्मुताइरीको पालामा डेब्यु गर्ने १५ खेलाडी कोको हुन् त ?यसको सूची छ ः गौतम श्रेष्ठ, मनीष डाँगी, कमल थापा, सुरज ठकुरी, आयुष घलान, नितिन थापा, विशाल श्रेष्ठ, राजन गुरुङ, सुदीप गुरुङ, आकाश बुढामगर, प्रशान्त अवस्थी, विकास तामाङ, दीप कार्की, शिव गुरुङ र नीरकुमार राई । अल्मुताइरीअगाडि नेपाली राष्ट्रिय टिमका प्रशिक्षक थिए, बालगोपाल महर्जन । उनी पनि के कम ? उनी कोरोना महामारी केही सुस्ताइसकेपछि नेपाली टिम लिएर बंगलादेश गएका थिए । त्यसयता मात्रै उनले ९ खेलाडीलाई अवसर दिए ।यी खेलाडीको नाम यस्तो छ विकास खवास, एरिक विष्ट, दर्शन गुरुङ, छिरिङ गुरुङ, पुजन उपरकोटी, सेसेहाङ आङ्दम्बे, त्रिदेव गुरुङ, सन्जोक राई र निशान खड्का । यसरी सन् २०२० को नोभेम्बरयता मात्रै ३३ खेलमा ४२ खेलाडीले राष्ट्रिय टोलीको ढोका खोलिसकेका छन् । त्यसमध्ये अधिकांश खेलाडी कता छन्, खोज्नुपर्ने भएको छ । समयका आधारमा तीन वर्षकै अन्तररालमा । आजीवन प्रतिबन्धमा पर्नु अगाडि कप्तानका रूपमा सागर थापाले सन् २०१५ को अगस्टमा भारतविरुद्ध पुनेमा मैत्रीपूर्ण खेल खेलेका थिए ।त्यसयता त्यही वर्षको डिसेम्बरमा नेपाली टिमका नयाँ मुख्य प्रशिक्षकका रूपमा प्याट्रिक ओजेम्स आए । त्यसयता नेपाली टिममा एउटा नयाँ अध्याय सुरु भएको मानिन्छ । ओजेम्सले सक्दो नयाँ खेलाडीलाई मौका दिने रणनीति बनाए । उनको नेतृत्वमा नेपालले तीनै खेल मात्र खेल्यो । यसबीच उनले चार नयाँ खेलाडीलाई मौका दिएका थिए । ती हुन् विकेश कुथु, हेमन गुरुङ, नवीन लामा र योगेश गुरुङ । सन् २०१६ मा बालागोपालले पहिलोपल्ट टिम हेरेका थिए ।उनको नेतृत्वमा नेपालले बंगबन्धु गोल्डकप खेलेको थियो । त्यस प्रतियोगितामा सुमन लामा, रञ्जन विष्ट र कमल श्रेष्ठ पहिलो पटक राष्ट्रिय टिमबाट खेले । त्यसपछि आगमन भयो, जापानी प्रशिक्षक ग्योतुके कोजु । उनले राष्ट्रिय टिममा ६ नयाँ अनुहार भित्र्याए । ती थिए सुनील बल, हेमन्त थापामगर, विमल बस्नेत, देवेन्द्र तामाङ, जर्जप्रिन्स कार्की र दिनेश राजवंशी । त्यसपछि फेरि एकपल्ट बालगोपाल नै प्रशिक्षक भए । ढाकामा भएको साफ च्याम्पियनसिपमा सुमन अर्याललाई पहिलोपल्ट अवसर दिए ।त्यसपछि सुरु हुन्छ योहान कालिनको युग । उनले ठ्याक्कै एक दर्जन खेलाडीलाई अवसर दिए । उनले राष्ट्रिय टिमबाट पहिलोपल्ट खेलाएका खेलाडी थिए अजित भण्डारी, रवि पासवान, सन्तोष तामाङ, विमल राना, सुरज विश्वकर्मा, आशिष लामा, रवि सिलवाल, तेज तामाङ, अभिषेक रिजाल, सरोज दाहाल, मिक्छेन तामाङ र सुभाष गुरुङ । यसरी सन् २०१५ यता आठ वर्षमा ठ्याक्कै ६८ खेलाडी राष्ट्रिय टिममा आए । प्रश्नहरू हुन्, कहाँ छन् होला यी सबै खेलाडी ? खेलिरहेकै छन् कि खेल्न छाडे ? देशमै छन् कि विदेशमा ?"
दक्षिण अफ्रिकाको चुक्ने बानी,"सन् २०१५ ः इडेन पार्कको पीडायो वर्षको सेमिफाइनल पनि वर्षाले प्रभावित रह्यो । अकल्यान्डको इडेन पार्कमा भएको खेलमा दक्षिण अफ्रिकाले पहिले ब्याटिङ गर्दै ४३ ओभरमा ५ विकेट गुमाएर २ सय ८१ रन बनाएको थियो । पछि न्युजिल्यान्डले नयाँ लक्ष्य पायो २ सय ९८ रनको । न्युजिल्यान्डलाई यसलाई आत्मसात् पनि गर्यो । त्यो पनि नाटकीय स्थितिमा ।ग्रान्ड इलियटले नटआउट ८४ रन बनाए । अनि ब्रेन्डन म्याककलम र कोरे एन्डरसनले पनि व्यक्तिगत अर्धशतक बनाए । न्युजिल्यान्ड एक बलको खेल बाँकी छँदा ४ विकेटले विजयी रह्यो । दक्षिण अफ्रिकामा जन्मेर न्युजिल्यान्डका लागि खेलका इलियटले डेल स्टेयनको पाँचौं बलमा छक्का प्रहार गरे । साह्रै नमज्जा लागेको थियो, दक्षिण अफ्रिकी कप्तान एबी डी भिलियर्सले पछि भनेका थिए ।"
दक्षिण एसियाली कराते यसै महिना,"काठमाडौं (कास) नेपाल कराते महासंघले सातौं दक्षिण एसियाली कराते च्याम्पियनसिप मंसिर १६ देखि आयोजना गर्ने भएको छ । प्रतियोगितामा दक्षिण एसियाका ६ राष्ट्रको सहभागिता रहने शुक्रबार पत्रकार सम्मेलनमा नेपाल कराते महासंघका अध्यक्ष युवराज लामाले जानकारी गराए । नेपालसहित बंगलादेश, भुटान, भारत, पाकिस्तान र श्रीलंकाका खेलाडीले दुईदिने प्रतियोगितामा प्रतिस्पर्धा गर्नेछन् । प्रतिबन्धमा रहेकाले श्रीलंकाको भने एनओसी टिम सहभागी हुने जनाइएको राखेपका पूर्वसदस्यसचिव रहेका लामाले बताए ।क्याडेट, जुनियर, यू२१ र सिनियरमा गरी ४ विधामा ६२ स्वर्णका लागि प्रतिस्पर्धा गराइने महासंघका महासचिव दावा गुरुङले बताए । क्याडेटमा १२, जुनियरमा १५, यू२१ मा १६ र सिनियरमा १९ स्पर्धामा खेल हुनेछ । कुल ३ सय ५३ खेलाडीको सहभागिता रहनेछ । सबै स्पर्धामा गरी नेपालका ६८ खेलाडीले चुनौती प्रस्तुत गर्नेछन् । नेपाली खेलाडीको प्रशिक्षणका लागि ६ प्रशिक्षक र २ व्यवस्थापकको व्यवस्था गरिएको जनाइएको छ । कुमुते टोली गोकर्णेश्वरस्थित शंखडोल कराते एकेडेमी तथा काता टोली बौद्ध डोजामा प्रशिक्षणरत छन् ।अध्यक्ष लामाले यस्तो प्रतियोगिता नेपालले २५ वर्षपछि आयोजना गर्न लागेको बताउँदै प्रतियोगिताले करातेको गरिमा बढाउन मदत पुग्ने विश्वास व्यक्त गरे । लामाले प्राविधिक रूमा यो प्रतियोगिता बंगलादेशले आयोजना गर्नुपर्नेमा उसले प्रस्ताव नै नगरेकाले नेपालले प्रस्ताव गर्दा एसियाली कराते महासंघ (एकेएफ) ले स्वीकृति दिएको जानकारी गराए ।एकेएफ र राखेपबाट स्वीकृति पाएको प्रतियोगितालाई विश्व कराते महासंघ (डब्लूकेएफ) र नेपाल ओलम्पिक कमिटीले पनि मान्यता दिएको महासंघले जनाएको छ ।त्रिपुरेश्वरस्थित राखेप कभर्डहलमा हुने प्रतियोगिता सञ्चालन गर्न करिब १ करोड १० लाख रुपैयाँ खर्च हुने जनाइएको छ ।"
डबल्समा सुनीरालाई रजत,"काठमाडौं (कास) नेपाली टेनिस खेलाडी सुनीरा थापाले विमान २९ औं राजशाही अन्तर्राष्ट्रिय यू१८ जुनियर टेनिस प्रतियोगिताको महिला डबल्समा शुक्रबार रजत पदक जितेकी छन् ।बंगलादेशको राजशाही भएको फाइनलमा भारतका साइजयनी बनर्जी र पाल उपाध्यायको जोडीले सुनिरा र श्रीलंकाकी दिनेथ्या धर्मरत्नेको जोडीलाई ७५, ७६ को सेटमा हरायो । प्रतियोगिता अब्दुस सलाम टेनिस कम्प्लेक्स राजशाहीले आयोजना गरेको हो । यसअघि बंगलादेशको ढाकामा गत साता सम्पन्न वर्ल्ड टेनिस टुर जुनियर जीआर५ को महिला सिंगल्समा पनि सुनीराले नेपाललाई रजत दिलाएकी थिइन् ।"

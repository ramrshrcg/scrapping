शीर्षक,विवरण
भूकम्पपीडितको आँगनमा चेली न भैली,"रुकुम पश्चिम जाजरकोट,रुकुम पश्चिमको सानीभेरी गाउँपालिका१ चाइना बगरमा भत्किएका घरछेउमा लहरै राखिएका त्रिपाल छेउछाउ कोही पारिलो घाममा यत्तिकै बसिरहेका छन् त कोही कामकाज गर्दै छन् । एउटा त्रिपाल नजिकै रेडियोमा बजिरहेको छ, भैलिनी आइन् आँगन, गुनियो चोली मागन हे औंसी बार गाईतिहार भैलो । तिहार सुरु भएसँगै रेडियोमा बजेको यो गीतअनुसारको कुनै माहोल छैन यस ठाउँमा । स्थानीय आइती पुन भन्छिन्, रेडियोमा तिहारका गीत बज्छन् । मन धुरुधुरु रुन्छ । हामीलाई त यो बेला के तिहार, के चाडबाड ? तिहार सुरु भइसके पनि रुकुम पश्चिमका भूकम्पपीडितहरूमा चाडको कुनै रौनक छैन । आफन्त र घरबास गुमाएकाहरू कसरी दिन कटाउने र प्राण जोगाउने भन्ने पीरमा छन् । आठबिसकोट नगरपालिका१४ की मनकला महतराले सुनाइन्, दसैंपछि तिहारको पर्खाइ त थियो तर त्योभन्दा अघि नै भूकम्पले केही बाँकी राखेन ।झन्डै ५ वर्षपछि असोज अन्तिम साता जाजरकोटको नलगाड नगरपालिका१ च्युरीगाउँका भीमसेन विक दसैं मान्न घर फर्किए । भारतमा एक्स्काभेटर चलाउने उनी परिवारसहित उतै बस्थे । तिहार मानेर फर्किने योजनासहित पत्नी कमला र ४ वर्षीय छोरा सञ्जय लिएर गाउँ आएका भीमसेनको परिवार नै गत शुक्रबारको भूकम्पमा अस्तायो । परिवारको सहारा नै उही थियो, तिहार मानेर फर्किन्छु भन्यो, दसैं मात्र मानेर फर्किएको भए परिवार बच्ने रहेछ, उनका ५० वर्षीय बाबु हस्तबहादुर विकले भने, न परिवार रह्यो, न सम्पत्ति नै । पूरै गाउँले एकसरो त्रिपाल र कम्बलको भरमा रात बिताउन बाध्य छौं । छोरा, बुहारी र नाति एकै झमटमा गुमाएका हस्तबहादुर अहिले पत्नी महिमीसँग छन् । भूकम्पमा परी च्युरीगाउँका मात्रै १३ जनाको ज्यान गयो । सबैको सामूहिक अन्त्येष्टि गरिएयता गाउँ पूरै शोकमा डुबेको छ । यहाँ कोही पनि तिहार मनाउने अवस्थामा छैनौं, स्थानीय अगुवा सुरेश विकले भने, १०१५ परिवारका दरले सामूहिक रूपमा बारीमा बसिरहेका छौं, पुरिएका सामान काम नलाग्ने भएपछि राहतको त्रिपाल र कम्बलले चिसो रात थेग्नै मुस्किल भइरहेको छ । झन्डै ८० घरधुरी रहेको च्युरीगाउँमा तिहारको सुरसार त छैन नै, खेतीपातीको काम पनि ठप्प छ । दसैंपछि अधिकांश स्थानीय खेत जोत्ने र गहुँ छर्ने तयारीमा थिए । यहीबेला भूकम्प आएपछि खेतबारीको काम त्यसै लथालिंग भएको अर्का युवा बलवीर विकले बताए । पोहोरसम्म यतिबेला तिहारको रौनक सुरु भइसक्थ्यो, देउसीभैलोको तयारीमा हुन्थ्यौं, पकाउने र घर सफाइको चटारो हुन्थ्यो । अहिले घर वरिपरि फूलहरू फुलेका त छन्, तर घर भत्किएका छन्, उनले भने । छिमेकमा शोक छ, कतिपय घाइते छन्, कोही चिसोले बिरामी भइरहेका छन्, यस्तोमा कसरी तिहार मनाउने ?, उनले बताए । च्युरीगाउँभन्दा झन्डै डेढ घण्टा पैदल दूरीको भेरी नगरपालिका१ रावत गाउँ पनि शोकमा डुबेको छ । भूकम्पका कारण यहाँ मात्रै १६ जनाको ज्यान गएको छ । पारि रुकुमतिरका गाउँमा मादल बजेको सुनिन्छ, तर हाम्रोतिर भने मन भत्भती पोलिरहेको छ, स्थानीय अंगबहादुर नेपालीले भने, यो तिहार त हाम्रा लागि दशाजस्तै भयो । भूकम्पमा परी उनको घर पूरै भत्किएको छ भने ८ जनाको परिवार एउटा त्रिपालको भरमा ओत लागेको छ, चिसोले सुत्नै सकिन्न, तपतपी शीत चुहिन्छ, दिनहुँजसो कोही न कोही बिरामी परिरहेका छौं । वडा १ का स्थायी बासिन्दासमेत रहेका भेरी नगर कार्यपालिका सदस्य डोटे नेपालीले झन्डै ९० घर रहेको गाउँमा कसैले पनि तिहारको तयारी नगरेको बताए । हाम्रा दिदीबहिनीका घर पनि भूकम्पले ढलेका छन्, बारीमा त्रिपाल टाँगेर बसिरहेका छौं, उनले भने, हामीसँग न तिहार मनाउने खर्च छ न पर्याप्त खाद्यान्न नै, दिदीबहिनीको अवस्था पनि उस्तै हुँदा तिहारका लागि आफन्तलाई निम्ता गर्न पनि सकिएन । यस्तो अवस्थामा घर वरिपरि फुलेका सयपत्री, मखमलीलगायत फूलले पनि गिज्याइरहेको जस्तो लाग्ने उनले बताए । सदरमुकाममा पनि भूकम्पपीडितका लागि राहत लिएर आउने र भूकम्पको अनुगमन गर्नेको मात्र चहलपहल देखिएको स्थानीय वासुदेव शर्माले बताए । चाडबाडको चहलपहल त छुट्टै हुन्थ्यो, किनमेल गर्ने, धनतेरसमा नयाँ सामान खरिद गर्नेको भीड हुन्थ्यो, उनले भने, काग तिहारकै १२ दिनअघि घर लिप्ने, रंगरोगन गर्ने, सेलफिनी पकाउने, भैली खेल्नेलगायतका रौनक हुन्थ्यो, सबै पीडितले एकसरो त्रिपाल पनि पाएका छैनन्, पीडितको घरमा खाने अन्नसमेत छैन । भेरी नगरपालिका प्रमुख चन्द्रप्रकाश घर्तीले चाडबाडकै समयमा नसोचेको विपद् हुँदा सबैतिर निराशा छाएको बताए । भूकम्पका कारण जाजरकोटका झन्डै ३४ हजार र रुकुम पश्चिममा पनि १० हजार परिवार घरबाहिरै छन् । त्यसमध्ये आधाजसोलाई राहत गए पनि पुग्दो छैन । एउटा त्रिपाल र कम्बलको भरमा ९ जनाको परिवार छ, पुरिएका लुगा निकालेर जसोतसो चिसो रात काटिरहेका छौं, भेरी२ का अहिभान केसीले भने, राहतको एक बोरा चामल पनि सकिन थाल्यो, अरू राहत नआए तिहारमा भातै खान नपाइएलाजस्तो छ । भूकम्पमा मानवीय क्षति नबेहोरे पनि बाहुनथानमा तिहारको रौनक नभएको उनले बताए । अघिल्लो वर्षको तिहारमा सपरिवार भेला भएर रमाइलो गरेको मिठो सम्झना छ । यसपालि भूकम्पले आफन्त बितेपछि गाउँ शोकमा भएको बताउँदै मनकलाले थपिन्, आँगन छेउमा हजारी फुलेका छन् । तर के गर्नु फूलहरूसँग हेराहेर मात्रै भइरहेको छ । यसपल्टको तिहार यस्तै भयो । आठबिसकोट ज्यामिरेका रमेश मल्लले देउँसीभैलो खेलेर रमाइलो गर्ने भनेर बनाएको दसैं लगत्तैको योजना त्यसै तुहिएको बताए । गाउँकै युवा क्लबबाट देउसी खेल्ने भनेर साथीभाइ जुट्दै थियौं । एक्कासि भूकम्प आएपछि सबै योजना सिसा झैं फुट्यो, उनले भने । रुकुम पश्चिमका भूकम्पपीडित आँखैअघि अस्ताएका आफन्त र भत्किएको घर हेरेर बसिरहेका छन् । छेउछाउ कतै पनि तिहारको छनक नभएको भन्दै सानीभेरी४ गोलचौरकी सावित्री चन्द भन्छिन्, सबैतिर सुनसान छ । सबैको अनुहार मलिन छ । यस्तो बेलामा के तिहार, के चाडबाड ।"
विपिनको प्रतीक्षामा बहिनी ओइलाउँदै पुष्पाले लगाएका फूल,"(कञ्चनपुर)अघिल्ला वर्षहरूमा तिहार नजिकिँदै गर्दा र आँगनमा ढकमक्क फुलेका सयपत्री देख्दा भीमदत्त नगरपालिका३ की पुष्पा जोशीलाई औधी खुसी लाग्थ्यो । घर कसरी झिलिमिली पार्ने भनेर उनी आफैं कस्सिन्थिन् । दाइ विपिनले उनलाई सबै काममा सघाउँथे । तर, यसपालि उनको घरको दृश्य फरक छ । नजिकिँदो तिहारसँगै उनको आँगनभरि सयपत्री त फुलेको छ तर उनको मन निराशाको बादलभित्र हराएजस्तो भइरहेको छ । छरछिमेकले घरभरि झिलिमिली बत्ती बालिसक्दा पनि उनले घर सजाउन सकेकी छैनन् । घरि दाइ विपिनको तस्बिर हेरेर टोलाउँछिन् । घरि मोबाइलमा दाइसँग म्यासेन्जरमा भएका कुराकानीका शब्द हेरेर झोक्राउँछिन् ।अर्न एन्ड लर्न कार्यक्रमअन्तर्गत दुई महिनाअघि इजरायल गएका दाइ विपिन हमासइजरायल द्वन्द्वसँगै सम्पर्कविहीन छन् । एक साताअघि मात्रै इजरायली सरकारले विपिन हमासको नियन्त्रणमा रहेको पुष्टि गरे पनि हालसम्म उनको अवस्थाबारे कुनै जानकारी प्राप्त भएको छैन । विपिन कस्तो अवस्थामा कहाँ छन् र उनी कहिले छुट्छन् भन्ने कुनै निश्चित खबर नहुँदा पुष्पाको मन आत्तिएको छ । तिहार नजिकिएसँगै उनलाई दाइको यादले झन् सताइरहेको छ । १७ वर्षीया पुष्पाले भनिन्, अहिलेसम्म कुनै वर्ष पनि दाइलाई टीका लगाउन छुटाएकी छैन । यसपाला के हुने हो, कुनै टुंगो छैन । तिहारको आगमनसँगै छरछिमेकका दाइभाइहरू घर फर्किरहेका छन् । बिहे गरेका दिदीबहिनी बोलाउन दाइभाइ कस्सिएका छन् । तर पुष्पाको मन भने बेचैन छ । घर फर्किंदा तिम्रा लागि राम्रो गिफ्ट ल्याइदिन्छु भन्नुभएको छ, पुष्पा सम्झिन्छिन्, मलाई गिफ्ट चाहिएन, दाइ सकुशल घर आए पुग्छ, दाइको आशीर्वाद पाए पुग्छ । पुष्पा र विपिन दाजु बहिनीमात्र थिएनन्, ससाना कुरा पनि एकअर्कासँग साट्ने साथीजस्ता थिए । एकअर्कालाई नसोधी उनीहरू कुनै काम सुरु गर्दैनथे । इजरायल जाने विषयमा पनि सबैभन्दा पहिले विपिनले पुष्पालाई नै सोधेका थिए । पुष्पाले सहमति जनाएपछि मात्रै उनले घर परिवारमा कुरा गरेका थिए । हामी दुई बेस्ट फ्रेन्ड पनि हौं, एकअर्काका कुरा र समस्या मिलेर समाधान गर्दै आएका छौं, पुष्पाले भनिन्, इजरायल गएपछि पनि दिनमा तीनचार पटक कुरा नगरेको दिन छैन ।पुष्पाले घरआँगनमा सयपत्री, मखमलीदेखि विभिन्न किसिमका फूल रोपेकी छन् । तर, ती फूलको स्याहार गर्न सकेकी छैनन् । दाइ अपहरणमा परेदेखि उनी फूलको स्याहार गर्न त के खुलेर बोल्न पनि सक्दिनन् । तिहार नजिकिँदै गर्दा उनको मनमा विगतका वर्षमा भाइलाई लगाएको टीका र एकआपसमा रमाएको कुरा खेल्न थाल्छ । त्यसपछि उनी एकोहोरो टोलाउँछिन् । गत वर्षको तिहारमा विपिनले पुष्पालाई दुवै जनाको सानो छँदाको फोटो फ्रेमिङ गरेर दिएका थिए । पुष्पाले जहिल्यै घरमा माला बनाएर पहिर्याउँथिन् । विपिन पनि माला बनाउन सहयोग गर्थे । जसरी भए पनि मेरो दाइलाई तिहारअगाडि नै घर पुर्याइदिनु पर्यो, दाइको फोटो नियाल्दै पुष्पाले भनिन्, मेरो एक्लो दाइ हुन्, म पनि एक्लै बहिनी हुँ, तिहार आउँदै छ, मलाई नियास्रो लाग्दै छ । सुदूरपश्चिम विश्वविद्यालयअन्तर्गतको टीकापुर बहुमुखी क्याम्पसमा कृषि संकायमा अध्ययनरत विपिन भदौ २६ मा अर्न एन्ड लर्न कार्यक्रमअन्तर्गत इजरायल गएका थिए । इजरायल जानुअघि उनी भदौ १४ मै घरबाट काठमाडौं गएका थिए । जाने बेला विपिनले बहिनीलाई काम र पढाइ दुवै राम्रो भएकाले छिट्टै घर फर्किने वाचा गरेका थिए । इजरायलमा काम सिकेर आएपछि यहाँ पनि कृषि व्यवसाय गर्नॅपर्ने विषयमा कुरा भएको उनले बताइन् । असोज २० मा प्यालेस्टाइनको विद्रोही समूह हमासको आक्रमणमा परी सुदूरपश्चिम विश्वविद्यालयकै १० जना विद्यार्थी मारिएका थिए । अन्य केही विद्यार्थी घाइते भए । बाँकीलाई सरकारले उद्धार गरेर ल्यायो । तर, विपिन हमासको अपहरणमा परेको जानकारी पाएर पनि सरकारले खासै पहल नगरेको जोशी परिवारको गुनासो छ । अपहरणमा परेको भन्ने थाहा भइसक्यो, उद्धारका लागि पहल भइरहेको छ भन्न थालेको पनि एक महिना भयो, विपिनका बुवा महानन्दले भने, अब हामीलाई पहल होइन, छोराको सुकशल उद्धार चाहिएको छ ।जोशी बझाङमा शिक्षण पेसामा छन् । उनकी श्रीमती पद्मा पनि कञ्चनपुरमै शिक्षण पेसामा छिन् । छोरा बेपत्ता भएको सुनेपछि जोशी घर फर्किएका हुन् । उनकी श्रीमती अहिले पनि जेनतेन स्कुल गइरहेकी छन् । पठनपाठनको काम गर्न भने निकै समस्या भइरहेको छ । सरकार, मानवअधिकारवादी संघसंस्था र संयुक्त राष्ट्रसंघले हाम्रो छोराको उद्धार गर्न पहल गर्न ढिलाइ गर्नॅ हँॅदैन, महानन्दले भने, विभिन्न देशले अपहरणमा परेका आफ्ना नागरिकको उद्धार गरेको सुनियो तर हाम्रो सरकार भने निरीह देखियो ।"
चौरजहारीमा भूकम्पप्रतिरोधी नमुना घर निर्माण सुरु,"(रुकुम पश्चिम) भूकम्पले प्रभावित चौरजहारी नगरपालिका६ फारुलामा भूकम्प प्रतिरोधी नमुना घर निर्माण सुरु भएको छ । भूकम्पले पूर्ण रूपमा भत्किएका चार घरपरिवारलाई भूकम्प प्रतिरोधी नमुना घर निर्माण गरेर दिन लागिएको हो ।पालिकाका पूर्वप्रमुख विशाल शर्माको नेतृत्वमा चार घरको पुनर्निर्माण सुरु भएको छ । पहिलो चरणमा स्थानीय स्रोतसाधन परिचालन गरी चार घर नमुनाका रूपमा अघि बढाइने उनले बताए । यो पुनर्निर्माण अभियानलाई नगरपालिकाभरि सञ्चालन गर्ने तयारी छ, उनले भने, सरकारको मुख ताक्नुभन्दा स्थानीय स्रोतसाधन प्रयोग गरी भूकम्प प्रतिरोधी घर बनाउने अभियानको सुरु गरेका हौं । उनले यो अभियानमा माओवादी नगर कमिटी, वाईसीएल, स्थानीय व्यक्तिलाई जोडेको बताए । एउटा त्रिपाल वितरण गर्न तीन जना उभिनुभन्दा दीर्घकालीन हिसाबले बस्न मिल्ने घर बनाउनुपर्छ भनेर यो अभियान सुरु गरिएको हो, उनले भने, यसमा अरू पार्टीले प्रत्येक वडामा यो अभियान सुरु गरे भूकम्पपीडित चिसोमा कठ्यांग्रिनु पर्दैन । उनले एक स्थानीय काठ, ढुंगा, बालुवाका साथै सिमेन्ट, जस्तापाता र छड प्रयोग गरी भूकम्प प्रतिरोधी घर बनाउने बताए । हामीले अहिले हरेक दिन ५० व्यक्ति सहभागी भएर काम थालेका छौं, उनले भने । पहिलो चरणमा कालो कामी, कमल विक, चन्द्री बोहरा र चन्द्रबहादुर बुढाथोकीको घर निर्माण सुरु भएको छ । यो अभियानलाई नगरपालिकाले पनि अघि बढाउने कार्यकारी अधिकृत शेरप्रसाद ढकालले बताए । स्थानीयस्तरमा पनि पुनर्निर्माण अभियान चलाउने तयारी हुँदै छ, उनले भने, किनभने, करिब चार हजार घर बस्नै नमिल्ने गरी क्षति पुगेकाले स्थानीय सहभागितालाई पुनर्निर्माणमा जोड्ने योजना बन्दै छ ।कात्तिक १७ मा आएको भूकम्पले चौरजहारी नगरपालिकाका ६, ७, १०, १२, १३, १४ मा सबैभन्दा बढी क्षति भएको छ । भूकम्पबाट यो नगरपालिकामा २३ घाइते र एक जनाको मृत्यु भएको थियो । नगरपालिकाले दिएको विवरणअनुसार १ हजार ८ सय ९५ घर अति जोखिममा र ४ हजार ५ सय घर जोखिमयुक्त रहेका छन् । ७ हजार घरधुरीमध्ये करिब तीन हजार घरमात्र कम जोखिममा छन् । नगरपालिकाले भूकम्प प्रभावितलाई उद्धार र उपचारपछि पहिलो चरणमा त्रिपाल र ब्ल्यांकेट वितरण गरिसकेको जनाएको छ । त्रिपाल र कम्बल पुर्याउने अभियान सकिएको छ, कार्यकारी अधिकृत ढकालले भने, स्थानीय साधन र स्रोत परिचालन गरी न्यानो अस्थायी बास बनाउने योजना बनेको छ । पराल, मकैको ढोड, खर प्रयोग गरेर बसोबास बनाउन सहयोग गर्छौं । उनले संयुक्त परिवारका लागि सानो त्रिपाल अपुग हुन सक्ने भएकाले थप दिनेबारे छलफल चलिरहेको बताए । अरू पालिकाको तुलनामा कम भौतिक क्षति भएकाले राहत अपेक्षाअनुसार संकलन नभएको पालिकाले जनाएको छ ।नगरपालिकाले हालसम्म ५ हजार १ सय ४८ त्रिपाल, ३ हजार ५ सय ४० ब्ल्यांकेट, ७ सय ९२ बोरा चामल प्राप्त भएकामा ५ हजार ७८ त्रिपाल, ३ हजार २ सय ७० ब्ल्यांकेट र १ सय ३६ बोरा चामल वितरण भइसकेको जनाएको छ । चौरजहारी नगरपालिका प्रमुख पुष्प वादी आफैं भूकम्पपीडित हुन् । चौरजहारी४ मनकोट टाकुराका उनका दुवै घर बस्नै नमिल्ने गरी भत्किएपछि उनको त्रिपालमुनिको बास भएको छ ।"
नाच जगेर्नाको हुटहुटी,"(काठमाडौं)ललितपुर थेच्वका रोशन माली र हिरोज माली हस्तकलाकर्मी हुन् । नवदुर्गा नाच लोप हुनबाट बचाउन दुवै जना अहिले गुठीमा सक्रिय छन् । कुमारी र ब्रह्मायणी देवता बनाइएका व्यक्तिको सहयोगीको भूमिका निर्वाह गर्न गएको वर्षदेखि आफूहरू सक्रिय भएको १९ वर्षीय यी युवाले बताए । रमेश माली र रत्नमान माली १७ वर्षदेखि गुठीमा आबद्ध छन् । रमेश पुजावारी र रत्नमान कुमारी देवगणको भूमिका निर्वाह गरिरहेका छन् । नवदुर्गा गुठीमा करिब २० वर्षदेखि पूजावारीको पद रिक्त थियो । केही वर्षदेखि कुमारी देवगण र देवता समाउने गुठियारको पद सम्हाल्ने व्यक्ति पनि कोही थिएनन् ।धार्मिक परम्पराअनुसार गुठीमा आबद्ध कसैको मृत्यु भएमा त्यस पदमा बस्ने पहिलो अधिकार गुठियारका छोरा र आफन्तलाई हुन्छ । तर, देवगण भइसकेपछि नवदुर्गाका विशेष पर्वहरूमा रात बस्ने गरी अन्यत्र जान मिल्दैन । अझ पुजारी भइसकेपछि दैनिक नवदुर्गा मन्दिरमा नित्य पूजा र बेलुका आरती गर्नुपर्छ । नवदुर्गा नाचमा वर्षभरि पर्वपूजा चलाउनुपर्छ । कठोर नियममा बस्नुपर्ने भएकाले कोही पनि व्यक्ति हत्तपत्त गुठीमा प्रवेश गर्न मान्दैन । गुठीमा माली, मालाकारबाहेक अन्य जातिको प्रवेश निषेध गरिएको छ । संस्कृति संरक्षण गर्न थेच्वकै सूर्जमान माली र महेन्द्र मालीले अहिले चिराग समाएका छन् । सुजन र किरण माली वाद्यवादक हुन् । नवदुर्गा गुठीमा १० वर्षदेखि चिराग समाउने र वाद्यवादक बन्न कोही तयार थिएन ।नवदुर्गा नाच एक ठाउँबाट अर्को ठाउँ पुर्याउँदा, नाच प्रदर्शन गर्दा चिराग अनिवार्य बाल्नुपर्ने परम्परा छ । यस्तो नाच जोगाउन अमृत माली, बुद्धिबहादुर, मनोज, राजन, विशाल माली अहिले सक्रिय छन् । उनीहरू यही कामका लागि २०७९ सालमा गुठीमा प्रवेश गरेका हुन् । गुठीमा बघिनी, सिंघिनी, बाराही, महालक्ष्मी, काली देवगण समात्ने गुठियार पाउन नसक्दा वर्षौंदेखि यी पद पनि खाली नै थिए ।हरेक वर्ष आयोजना गरिने नवदुर्गा नाच १२ वर्षमा विशेष किसिमले मनाइन्छ । गत वर्ष यस नाचका लागि गोदावरी नगरपालिकाले ५० लाख रुपैयाँ सहयोग गरेको थियो । ललितपुर महानगरपालिकाले नवदुर्गा नाच सञ्चालनार्थ अक्षयकोष स्थापनाका लागि २५ लाख रुपैयाँ र गुठी संस्थानले मन्दिरमा चढाउन उपयुक्त मानिएका राँगा र भेडा दिएको थियो । यसअघि बेचोखो अर्थात् कम तौल र चढाउन उपयुक्त नमानिएका राँगा र भेडा दिएकाले गुठी संस्थानको आलोचना हुँदै आएको थियो । पाटन संग्रहालयका कार्यकारी अधिकृत सुरेश लाखेले नाच सञ्चालनार्थ संग्रहालयबाट खड्गका लागि बजेट व्यवस्थापन गरिएको बताए । यसले नवदुर्गा गुठियारमा हौसला थपेको गुठियारहरूले बताए ।नवदुर्गा नाच प्रत्येक वर्ष दसैंका अवसरमा पाटन दरबार क्षेत्रमा निकालिने लिच्छविकालीन पायो (खड्ग) जात्रा, मल्लकालीन तलेजु देवी पूजाविधि पर्वसँग सम्बन्धित छ । यसबाहेक नाच सुनाकोठी, चापागाउँ, थेच्वमा देखाउने प्रचलन छ । १२ वर्षे नवदुर्गा जात्रामा विभिन्न २८ वटा पर्व सञ्चालन गर्नुपर्छ ।काठमाडौंको पचली भैरवको १२ वर्षे खड्ग सिद्धि नाच चलाउन पनि युवाहरू अहिले कस्सिएका छन् । १२ वर्षमा हुने यस नाचमा पनि माली, मालाकारबाहेक अन्य जातिलाई प्रवेश निषेध छ । यस नाचमा देवगण बनिसकेपछि वर्षभरि नै भोजभतेरमा सहभागी हुन, जुठोपुरो खान, शक्तिपीठहरूमा देवताको दर्शन गर्न, घरबाट कतै पूजा सामग्री पठाउन, हनुमान र नाथगुरुबाहेक अन्य देवता मान्न एवं विदेश भ्रमणमा जान मनाही हुने चलन छ ।पुस्तौंदेखि चल्दै आएको यस किसिमको परम्परालाई निरन्तरता दिन अहिले भैरव, अजिमा, बाराही, कुमारी, गणेश, ब्रह्मायणी, रुद्रायणी, वैष्णवी, महालक्ष्मी, सिंघिनी, बघिनीको भूमिकामा राकेश, डिगम्बर, मुकेश, रविन, सनिस, सुमन, सरोज, सुजित, सम्य्क, कुशल, मःल मालाकारले भूमिका निर्वाह गर्दै आएका छन् । पचली भैरवको १२ वर्षे जात्रा पनि यस वर्ष धुमधामका साथ सञ्चालन भइरहेको छ ।नवदुर्गा गुठियार रत्नबहादुर मालीले पुर्खाले जगेर्ना गर्दै आइरहेको नाचको संरक्षण र प्रवर्द्धन गर्ने दायित्व अब युवा पुस्तामा आएको बताए । युवाले नगरे कसले गर्ने ? उनले भने, वृद्धवृद्धाले मात्रै कहिलेसम्म थेग्ने ? हामीले नगरे कसले गर्ने त ? २१ औं शताब्दीमा यस किसिमका नाच संरक्षण गर्न गुठीयारले मात्रै सम्भव नहुने उनले सुनाए । यसमा सरकारको मात्रै मुख ताक्ने होइन तर उसको समन्वयकारी भूमिका भने जरुरी रहने उनको तर्क छ । अर्का गुठीयार सूर्जमान मालीले भने राज्यले गुठीको सबै सम्पत्ति हड्पेको आरोप लगाए । धार्मिक परम्परा संरक्षण गर्नेतर्फ केन्द्र सरकारले बेवास्ता गरेको छ, उनले भने, स्थानीय सरकारले यिनको संरक्षण गर्नेतर्फ सामान्य पहल लिए पनि त्यो पनि पर्याप्त भने छैन ।काठमाडौं, ललितपुर, भक्तपुर र कीर्तिपुरका विभिन्न डबलीमा वर्षभरिमा ३३ पटक यस्ता नृत्य देखाउनुपर्ने पचली भैरव नाचका गुरु भरत मालाकार बताउँछन् । यस्ता नाचमा संलग्न युवाहरू कोही जागिरे त कोही विद्यार्थी छन्, उनले भने, तैपनि, पुर्खाको नासो सम्झेर यसलाई जोगाउन सबै लागिपरेका छन् । थेच्वको नवदुर्गा र पचली भैरव लिच्छविकालीन नाच हो । अहिले पनि पचलीको नाच सञ्चालन गर्नुअघि हनुमान ढोका दरबार क्षेत्रस्थित लिच्छवि राजा गुणकामदेवको खड्गमा सुपारी र दाम चढाउने चलन छ । थेच्वको नाचबारे भाषा वंशावलीमा उल्लेख भएअनुसार पाटन दरबार क्षेत्र केन्द्रित लिच्छविकालीन खड्ग जात्रा सञ्चालन गर्ने श्रेय लिच्छवि राजा गुणकामदेवलाई दिइएको पाइन्छ । वंशावलीमा यिनै राजाका पालामा मनमानेश्वरी देवीको प्रसादले मागल देशमा खड्गी टोल बनाई मुःस्वाँ नामक पुष्पका निमित्त माली जात प्रख्यात रहेको उल्लेख छ । राजा मानदेवको पालामा मू छेँ आँगम घर स्थापना गरी खड्ग जात्रा चलाएको कुरा वंशावलीमा उल्लेख छ । पचली भैरव नाच नेपाल सम्वत् ६१६ मा अमर मल्लले थप व्यवस्थित गरेका हुन् ।नवदुर्गा नाचमा भैरव, काली, बाराही, कुमारी, गणेश, ब्रह्मायणी, महादेव, महालक्ष्मी, विष्णुदेवी, सिंहिनी, बघिनी, इन्द्रायणी र श्वेत भैरव गरी १३ देवगण रहन्छन् । नाचमा गणेश बन्ने देवगणले तन्त्रसाधना गरिएको तिलक लगाइदिएपछि सबै देवगणमा देवता चढेको विश्वास गरिन्छ । तिलक लगाइसकेपछि जुठो खान, महिलाले छुन, मुख धुन, घरमा सुत्न नहुने धार्मिक मान्यता छ । देवगणको तान्त्रिक र यान्त्रिक तवरबाट छुट्टाछुट्टै नृत्य हुन्छ । इन्द्रायणी देवीको भने नृत्य गराइँदैन । १२ वर्षमा एक पटक मात्रै श्वेतभैरवको नृत्य गराइन्छ । नाच प्रदर्शन गर्न नवदुर्गा देवगणहरूलाई मन्दिरबाट मू द्यः (मुख्य देवता), मुकुन्डो, कलेवर पोसाक, गरगहना खर्पनमा बोकेर गन्तव्यसम्म पुर्याउने गरिन्छ ।"
अलमलमा प्रदेश सरकार,"(सुर्खेत)जाजरकोट केन्द्रबिन्दु भएर भूकम्प गएको साता दिन बितिसक्दा पनि कर्णाली प्रदेश सरकारले ठोस योजना बनाउन नसक्दा भूकम्पपीडितको राहत व्यवस्थापनमा समस्या भएको छ । संघीय सरकारसहित विभिन्न दाताले दिएको राहतको भरमा जाजरकोट, रुकुम पश्चिम र सल्यानका ६२ हजार ४ सय ५७ घरका भूकम्पपीडित समस्यासँग जुधिरहेका छन् ।सरकारले एकद्वार प्रणालीबाट राहत वितरण गर्ने भने पनि वितरणमा एकरूपता र समन्वय देखिँदैन । संघीय सरकार, प्रदेश सरकार र सरकारी तथा गैरसरकारी निकायले मनमौजी तरिकाले राहत बाँडिरहेका छन् । नेकपा एमालेका प्रदेश अध्यक्ष गुलावजंग शाहले प्रभावित क्षेत्रमा प्रदेश सरकारको भूमिका शून्यजस्तै रहेको आरोप लगाए । उनले प्रभावित क्षेत्रमा प्रदेश सरकारका प्रतिनिधिहरू नपुग्नु र प्रदेश सरकारको ठोस योजना नबन्नु दुःखको कुरा भएको बताए । भने, दातृ निकायले ल्याइदिएको सामानसमेत प्रभावित क्षेत्रमा पुगेको देखिएन ।मध्यपश्चिम विश्वविद्यालयका पूर्वडिन पीताम्बर ढकालले प्रदेश सरकार योजनाबिना हिँडेको बताए । भीआईपीहरूको सवार गराउने सरकारी रकमबाट प्रभावित क्षेत्रको पहिचान गरेर वडावडामा राहत सामग्री पठाउनुपर्नेमा त्यसो हुन नसकेको उनले बताए । एकद्वार प्रणाली कागजमा गरियो, व्यवहारमा आएन, पूर्वडिन ढकालले भने, राहत सदरमुकाम केन्द्रित भयो, पहुँचवालाको पोल्टो भरियो, पीडित पालमै भए ।आन्तरिक मामिला तथा कानुनमन्त्री कृष्णबहादुर जीसीले गृह मन्त्रालयले प्रदेश सरकारलाई बेवास्ता गरेकाले यस्तो अवस्था आएको बताए । उनले गृहले कुनै कुराको समन्वय र सहकार्य नगरेको र समन्वयको प्रयास गर्दासमेत प्रतिक्रिया नपाएको बताए । भने, गृह मन्त्रालयबाट के कस्तो राहतको सामग्री आयो, हामीसँग तथ्यांक छैन, आएको सामानको बोधार्थसमेत दिन कन्जुस्याइँ भयो । मन्त्री जीसीले प्रदेश सरकारले हालसम्म जाजरकोट र रुकुम पश्चिमा ४९ हजार त्रिपाल पठाइएको बताउँदै भने, राहत वितरणमा जिल्लागत हिसाबले समानुपातिक तरिकाले गरेको भए सहज हुने थियो । तर गृह मन्त्रालयले हामीलाई चिनेन ।सामाजिक विकास मन्त्रालयका सचिव भोजराज शर्मा काफ्लेले तिहारपछि त्रिपालबाट अस्थायी सेन्टर बनाएर सार्ने तयारी अनुसार काम भइरहेको बताए । उनले कार्यविधि अनुसार प्रभावित क्षेत्रमा प्रदेश सरकारले काम गर्ने भएको बताउँदै तत्काल अस्थायी आवास निर्माण र विद्यालय निर्माण गर्ने काम सुरु हुने बताए । उनले अस्थायी संरचना गराउन झन्डै डेढ अर्ब लाग्ने अनुमान प्रदेश सरकारले गरेको बताए ।मुख्यमन्त्री राजकुमार शर्माले संघ सरकारका केही निकायले प्रदेश सरकारसँग समन्वयकारी भूमिका निर्वाह नगरेको बताए । उनले भने, गृह मन्त्रालय र हामीबीच तालमेल मिलेन । उनले कर्णाली प्रदेश सरकारले प्रभावित क्षेत्रका स्थानीय तहमा २ अर्ब ५० करोड रुपैयाँ पठाइसकेको बताउँदै प्रदेश सरकारले विपत् कोषमा झन्डै १६ करोड रुपैयाँ जम्मा गरेको बताए ।"
जनप्रतिनिधि एक सातादेखि उद्धारमै,"(जाजरकोट)जाजरकोट केन्द्रबिन्दु भएर भूकम्प जाँदा ९ जनाको परिवारसहित आफ्नै घरको माथिल्लो तलामा सुतिरहेका थिए, नलगाड१ का वडाध्यक्ष ३४ वर्षीय धनबहादुर महर । एक्कासि बेस्सरी घर थर्कियो, म सुतेको तलै खस्यो, उनले भने, हत्तपत्त हाम फालेर बाँच्न सफल भइयो । उनका परिवारका सबै सदस्य पुरिएका थिए । उनले सबैलाई निकाले । भूकम्पमा परी १४ वर्षीया छोरी बिमाको टाउकामा गहिरो चोट लागेको छ । घरवरिपरिका सबैजसो घर धमाधम ढल्न थालेपछि उनी घाइते छोरीलाई अस्पताल लैजानु भन्दै छिमेकीको उद्धारमा जुटे । म एक्लैले मात्रै १० जना मृतकलाई र ५० जनाभन्दा बढी घाइतेलाई पुरिएको घरबाट निकाले हुँला, उनले भने, त्यसयता नियमित उद्धार र राहतको काममै छु । त्यस रात जुन लुगामा थिए, अहिले पनि त्यही लुगामै रहेको उनले सुनाए । मुख धुनसमेत पाएको छैन, उनले भने, खाना जहाँ पाइन्छ त्यहीं खान्छु । रात जहाँ पर्छ, त्यहीं सुत्छु । उनकी छोरी बिमाको प्राथमिक स्वास्थ्य केन्द्र दल्लीमा उपचारपछि ४ वटा टाँका लगाइएको छ । भूकम्पको केन्द्रबिन्दु बारेकोट गाउँपालिका१ का वडाध्यक्ष ऐनबहादुर गिरी भूकम्प गएको दिन रामीडाँडास्थित ५ जनाको परिवारसहित आफ्नै घरमा सुतिरहेका थिए । एक्कासि घर थर्कियो, धन्न उठेर ज्यान बचाउन सफल भयौं, उनले भने, उठेर बाहिर हेर्दा त जताततै घर ढलिरहेका, त्यो रातदेखि झन्डै ३६ घण्टा त सुत्नै पाइएन । अहिले पनि उनको परिवार बारीमै बसिरहेको छ । भूकम्पले रामीडाँडा र सिल्पाचौरका झन्डै डेढ सय घर पूर्ण रूपमा चर्किएका छन् । भूकम्प गएदेखि नै न खानाको टुंगो छ, न सुत्ने । अहिले पनि फिल्डमै छु, उनले भने, जनताकै राहत र उद्धारको काममा खटिएको छु । शुक्रबार मध्यरातको भूकम्पमा जाजरकोटमा मात्रै करिब ९ हजार घर पूर्ण रूपमा भत्किए भने झन्डै २४ हजार घर बस्नै नमिल्ने गरी चर्किएका छन् । यसमा सबैभन्दा धेरै सक्रियता देखाइरहेका छन् स्थानीय जनप्रतिनिधिले । भूकम्पमा परी नलगाड नगरपालिकाकी उपप्रमुख सरिता सिंहको मृत्युसमेत भयो भने अधिकांश जनप्रतिनिधि घरबारविहीन भए पनि पीडितसँगै छन् । एकाएक आइलागेको विपत्तिमा मानवीय खोजी र उद्धार निकै कठिन थियो तर हामी निरन्तर खटिएका कारण उज्यालो हुँदासम्म सबै घाइते र मृतकलाई बाहिर निकाल्न सकियो, नलगाड१ का वडाध्यक्ष महरले भने, सबै परिवारलाई पहिलो चरणको राहत नदिँदासम्म म घर जान्नँ, सायद यसपालि तिहार पनि मनाउन्नँ । उनको वडामा भूकम्पमा परी २७ जनाको ज्यान गएको छ भने १९ जना घाइते छन् । वडाभरि ८ सय ५० घर पूर्ण रूपमा क्षति भएकामा अझै पनि १ सय ६७ परिवारले एकसरो पाल, कम्बल र चामलसमेत पाउन सकेका छैनन् । अरू परिवारलाई प्रतिपरिवार १ थान पाल, १ थान कम्बल, १ बोरा चामल र ५ किलो दाल वितरण गरिएको उनले जानकारी दिए । भूकम्पमा जनप्रतिनिधिले निर्वाह गरेको भूमिकाले गाउँमा सिंहदरबार पुगेको अनुभूति भएको भेरी१ रावगाउँका भीमसेन विकले बताए । जनप्रतिनिधि नहुँदा हुन् त अधिकांश घाइतेको ज्यान जान्थ्यो, उनले भने, संकटका बेला नजिकको सरकारकै भर हुने रहेछ । रावतगाउँका डन्डबहादुर नेपालीले जनप्रतिनिधिको सहानुभूति र सक्रियताले विपद्को घाउ मेट्न सहयोग पुगेको बताए । दुई घर भत्किएका उनको ५ जनाको परिवार अहिले एकसरो पाल र कम्बलको भरमा चौरमा बसिरहेको छ ।भूकम्प गएदेखि वडाका झन्डै १ सय ५० घरमा राहतको काममै छन्, भेरी नगरपालिका४ का वडाध्यक्ष वसन्तप्रसाद शर्मा पनि । भूकम्पमा मैले त जसोतसो ज्यान जोगाएँ, गाउँभर कोलाहल थियो, घरहरू गर्ल्याम्गर्लुम ढलिरहेका थिए, उनले भने, पुरिएका घरबाट गुहार मागिरहेका घाइतेलाई निकालियो । उनका अनुसार ३ घण्टामा सबै घाइतेलाई उद्धार गरिसकिएको थियो । त्यसपछि पालिकासँग समन्वय गर्दै राहतको काममा जुटेको उनले बताए । सुरक्षा निकाय र स्थानीयको निरन्तरको खटाइले उद्धार र राहतको पहिलो चरणको काम सकिएको उनको भनाइ छ । अब राहतको चरणमा पनि स्थानीय सरकारले यसरी नै समन्वय गरेर भूकम्प प्रभावितलाई पुनःस्थापित गर्नेछ, उनले भने, पुनःस्थापनाको काम नसकिँदासम्म पीडितसँगै हुनेछु ।बारेकोटका अध्यक्ष वीरबहादुर गिरीको ६ जनाको परिवार पनि त्रिपालमै छ । भूकम्पको केन्द्रबिन्दुसमेत रहेको बारेकोटमा झन्डै ४३ सय स्थानीय घरबाहिरै छन् । अहिलेसम्म २७ सय परिवारलाई राहत दिइएको र आफू भूकम्प गएदेखि नै पीडितसँगै रहेको उनले बताए । म सुतिरहेको विपरीत दिशाबाट भित्ता भत्कियो, नत्र ज्यान बाँच्ने रहेनछ, भूकम्प जाँदा टेलिफोन थिएन, बिहान हुँदासम्म एक्लै ९ वटै वडामा मोटरसाइकलमा घुमें, उनले भने, त्यो रात मैले मात्रै झन्डै ३० घाइतेको उद्धार गरें, भत्किएका घरबाट सामान निकाल्ने काम पनि सकिएको छ, राहतको काममा सबै जनप्रतिनिधि निरन्तर खटिएका छौं । भेरी नगरप्रमुख चन्द्रप्रकाश घर्ती तीनवटै तहका सरकारको प्रभावकारी सहकार्यले उद्धार र राहत व्यवस्थापनको काम पनि प्रभावकारी भइरहेको बताए । जाजरकोटमा भूकम्पबाट प्रभावित भएका ३३ हजार परिवारमध्ये २० हजार परिवारका लागि राहत वितरण भएको प्रमुख जिल्ला अधिकारी सुरेश सुनारले बताए । उनका अनुसार भूकम्पमा परी जाजरकोटमा मात्रै १ सय १ जनाको मृत्यु भएको छ भने झन्डै ३ सय घाइते भएका छन् । पीडितको राहत र उद्धारमा ४ सय ५० जनप्रतिनिधि, ५ सय हाराहारीमा कर्मचारी र २ हजार सुरक्षाकर्मीलाई जिल्लाभरि परिचालन गरिएको उनले जानकारी दिए । सबै संयन्त्र यही काममै परिचालित छ, उनले भने, जतिसक्दो छिटो पहिलो चरणको राहतको काम सक्ने प्रयासमा छौं, त्यसपछि पुनःस्थापना र पुनर्निर्माणका काम सुरु हुनेछन् ।"
सरकारलाई कांग्रेस महामन्त्रीद्वयको सुझाव 'तत्काल अस्थायी आवास निर्माण थालौं',"कांग्रेसको ११ बुँदे सुझाव  राहत वितरणलाई थप व्यवस्थित बनाउने  मंसिर मसान्तसम्म सबैका लागि अस्थायी आवास निर्माण गर्ने  अस्थायी आवास बनाउन प्रत्येक प्रभावित परिवारलाई न्यूनतम ४० हजार उपलब्ध गराउने  अस्थायी आवास निर्माण गर्न स्वयंसेवी परिचालन गर्ने  कम्तीमा एउटा जाडो र बर्खा झेल्न सक्ने गरी निश्चित मापदण्डका आधारमा अस्थायी आवास बनाउने  पुनर्निर्माणका लागि ०७२ मा झैं निश्चित रकम उपलब्ध गराउने, आफ्नो रुचिको आकारमा घर बनाउन चाहनेलाई बैंकिङ प्रक्रियामार्फत सफ्ट लोनको सहजीकरण गर्ने  सांसद विकास कोषका लागि छुट्याइएको बजेट भूकम्प प्रभावित क्षेत्रको पुनर्निर्माणमा लगाउने  प्रादेशिक योजना आयोगमार्फत पुनर्निर्माण र पुनःस्थापनाको आवश्यकता पहिचान गरी कर्णालीमा पुनर्निर्माण बृहत् सम्मेलन आयोजना गर्ने  प्रभावित बस्तीमा घुम्ती स्वास्थ्य शिविर सञ्चालन गर्ने, स्वास्थ्य सेवाका लागि विशेष संयन्त्र निर्माण गर्ने  विद्यालय पुनर्निर्माण नहुादासम्म विद्यार्थीको सिकाइ प्रभावित हुन नदिन अस्थायी सिकाइ केन्द्र सञ्चालन गर्ने  क्षति व्यहोरेका व्यवसायीलाई पुनःस्थापनामा सघाउन सहज ऋणको व्यवस्था गर्ने, आर्थिक उत्प्रेरणा कार्यक्रम ल्याउने"
मुलुकको राजनीति र कार्यभार,"समकालीन नेपाली राजनीतिसामु केही महत्त्वपूर्ण कार्यभार छन् । खासगरी २०६२६३ को जनक्रान्तिपश्चात् संविधान जारी गरेर कार्यान्वयनमा देखिएका जटिलतालाई समेत सामना गर्दै अगाडि बढेको परिप्रेक्ष्यमा मुलुकको अबको राजनीति कुन विषयमा केन्द्रित हुनुपर्दछ भन्ने कुरा हाम्रा लागि महत्त्वपूर्ण छ । सही दिशा, कार्यक्रम र गन्तव्य लिन नसकेर बाटो अलमलिने र राजनीति फेरि पुरानै बाटोमा जाने अवस्था आयो भने त्योभन्दा दुर्भाग्य केही हुने छैन । लोकतान्त्रिक गणतन्त्रको रक्षा र विकास गर्नु अहिलेको राजनीतिक नेतृत्वको मूल कर्तव्य र दायित्व हो । यति बेला राजा र राजतन्त्रलाई दोष देखाएर राजनीति खपत गर्ने समय सकिएको छ । राजनीतिक दलहरूले आफ्नै पौरख देखाएर बाँच्नुपर्ने बेला हो यो । यो राजाबिनाको बहुदलीय व्यवस्था हो । दलहरूले नै देश र जनताको सम्पूर्ण जिम्मेवारी लिनुपर्ने हुन्छ । देशको संस्थापन संस्थाका रूपमा दलहरूले भूमिका खेल्न सक्नुपर्दछ । अन्यथा दलहरूमाथि प्रश्न जन्मिन्छ र व्यवस्था कमजोर हुन पुग्दछ । आजको चिन्ता कतै यस्तै हुन थालेको त होइन भन्ने हो । देशमा देखिएको अव्यवस्था, अराजकता र संकटले त्यही संकेत गर्न खोजेको छ ।बदलिएको राजनीतिक परिस्थितिमा सही कार्यक्रम र कार्यदिशा समातेर हिँडेका खण्डमा दलहरूले अवश्यमेव आफूलाई सफल तुल्याउन सक्नेछन् ।विकास र समृद्धिमा केन्द्रित राजनीति नै अबको मुलुकको राजनीतिको सही मार्गचित्र हो । अधिकारकेन्द्रित राजनीतिको बाटो सकिएर हामी यहाँसम्म आइपुग्यौं । त्यस कारण अब राजनीतिको मुख्य विषय विकास हो । अब कसरी मुलुकको विकास बजेटमा वृद्धि गर्न सकिन्छ ? र, कसरी विनियोजन भएको विकास बजेट सही ढंगले खर्च गर्न सकिन्छ ? पहिचान गर्ने बेला भयो । तर वर्तमानको अवस्था भने दयनीय छ । ३ खर्बवरिपरिको सानो आकारको विकास बजेट पनि खर्च हुन सकेको छैन । र, विकासनिर्माण ठप्पप्रायः भएको छ । कटु सत्य के हो भने, विकासका स्रोतहरूको परिचालन नगरी मुलुकको विकास र समृद्धि सम्भव छैन । कृषि, पर्यटन, जलस्रोत, शिक्षा, स्वास्थ्य र अरू भौतिक पूर्वाधारका क्षेत्रमा क्रान्तिबिना मुलुकको विकासले फड्को मार्न सक्दैन । त्यसैले एउटा नयाँ क्रान्ति चाहिएको छ देशलाई । त्यो हो आर्थिक क्रान्ति, विकासको क्रान्ति । विडम्बना, उत्पादन बढाउने र आयात घटाउनेतिर सरकारको ध्यान गएन । कृषि प्रमुख पेसा भएको र उत्पादनशील जमिन भएको मुलुकले खाद्यान्नमा हरेक वर्ष खर्बौं खर्च गर्ने लज्जास्पद अवस्थाको अन्त्य भएन ।विकासका निम्ति राजनीति, विकासका निम्ति कानुन र संरचनाहरू, विकासका निम्ति प्रशासन, विकासका निम्ति सुरक्षा, विकासका निम्ति नीति, योजना र कार्यक्रम, विकासकै निम्ति जनसहभागिता, विकासका निम्ति वैदेशिक सम्बन्ध अर्थात् राज्यका सम्पूर्ण अवयवको ध्यान र परिचालन विकासमा हुनुपर्दछÙ विकासमा केन्द्रित हुने भनेको यही हो । सिंगो देशलाई विकासतर्फ अभिमुख गर्न जरुरी छ । खोइ त यतातिर सरकारको ध्यान ?उपयुक्त कानुन नबनेर विकास रोकिने, प्रशासनले अल्झाएर काममा ढिलासुस्ती हुने, सुरक्षा नभएर भाग्नुपर्ने, बजेट रोकिदिने, निर्माण सामग्रीको अभाव भएर काममा अवरोध आउने, ठेकेदारले समयमा काम नगर्ने, मुनाफा कमाउन गुणस्तर कमजोर गर्ने, योजनाको कमी, योजनामा डुप्लिकेसनजस्ता अनगिन्ती समस्याहरूबाट देश कहिले मुक्त हुने ? यस वास्तविकतातर्फ सरकार र राजनीतिक दलहरूको ध्यान जान जरुरी छ ।अर्को कुरा, केही राम्रो हुन्छ र हुँदै छ भनेर जनतामा आशा र विश्वास जागृत गर्ने जिम्मेवारी पनि मूलतः सरकारको हुन्छ । अरू राजनीतिक दलले पनि आफ्नो ठाउँबाट भूमिका खेल्नुपर्ने हुन्छ । तथ्यले देखाइरहेको छ, दैनिक हजारौं युवा विदेशगमनमा छन् । देशमा बसेर केही हुँदैन, जीविका चलाउन सकिँदैन भन्ने सोचाइले युवाहरू विदेश पलायन हुँदै छन् । युवाहरूमा देशभित्रै केही हुन्छ भन्ने आशा र भरोसा मर्दै गएको छ । यस्तो अवस्था आउनु मुलुकका लागि असाध्यै चिन्ताको विषय हो । राम्रो शिक्षा र कमाउँदै पढ्ने उद्देश्यका निम्ति विदेश जाने युवा र रोजगारीका निम्ति श्रम बेच्न बिदेसिने युवाहरूको संख्याले भारतसहित हेर्दा करोड नाघिसक्यो । गाउँघर उजाड भइसके । जनशक्तिको संकटकाल घोषणा गर्नुपर्ने अवस्थामा मुलुक पुग्दै छ । यस किसिमको दुरुह अवस्थाबाट मुलुकलाई कसरी जोगाउने भनी सोच्ने कसले ? सरकार मूकदर्शक बनेर बस्न मिल्छ र ? जनताका मनमा आशाको दियो निभ्न नदिन सरकारले केही त गर्नुपर्यो !कुनै पनि राजनीतिक प्रणालीको स्वास्थ्यका लागि सुशासन अपरिहार्य तत्त्व बनिरहेको हुन्छ । यो मौखिक रूपमा बकेर हुने कुरा होइन, व्यवहारमा प्रकट हुनुपर्ने विषय हो । यति बेला मुलुकका राजनीतिक र प्रशासनिक अंगहरू सुशासनका प्रश्नमा बदनाम छन् । घूस र कमिसन नदिई र नलिई कुनै पनि फाइल अगाडि बढ्दैन । जनताको आवाज हो यो । अपवादमा कसैले असल काम गरेको छ भने ऊ पनि घुनपिसाइमा पर्ने अवस्था छ ।पछिल्लो समय सरकारले भ्रष्टाचारका फाइलहरू खोल्छु भनेर चर्को स्वर गर्यो । अलिकति अपराधका कसुरमा योजनाबद्ध वा बाध्यताले सरकारले हात मात्रै के हालेको थियो, आफैंतिर तीर सोझिन थालेपछि अहिले मुख पनि बन्द गर्न थालेको छ सरकारले । टेलर र फिल्मका कुरा आए तर सुन तस्करी, नक्कली भुटानी शरणार्थी र ललिता निवास जुन फाइल खोले पनि आफ्नै गठबन्धन दलका नेता र परिवारको अनुहार देखिन थालेपछि लाजले सरकारको मुख र काम दुवै बन्द हुन थालेको छ ।घूस, कमिसनलगायतका सबै भ्रष्टाचारसम्बन्धी क्रियाकलाप हाम्रो मुलुकका महारोग बनेका छन् । यसको अन्त्यबिना सुशासनको कल्पना गर्न सकिन्न । साधारण प्रतिबद्धताले यो हुन सक्ने कुरा पनि होइन । सर्वत्र मौलाएको यो क्रोनिक डिजिजलाई समाप्त गर्ने संकल्प, कानुन र कार्यसूची पनि आजको राजनीतिको मुख्य कार्यभारभित्र पर्दछ । बलियो लोकतन्त्रको अपेक्षा गर्दछौं भने सुशासनप्रतिको संकल्प राजनीतिक दलहरू र तिनले बनाउने सरकारमा चाहियो । वैदेशिक सम्बन्ध पनि राष्ट्रहित र सन्तुलनमा आधारित हुन जरुरी छ । छिमेकी देशहरूसँगको सम्बन्ध र अरू विश्वसँगको सम्बन्धलाई सुमधुर बनाउनु पनि वर्तमान राजनीतिको कार्यभारभित्र पर्न आउँछ । यसको विपरीत हुन जाँदा मुलुकले धेरै प्रकारका संकट बेहोर्नुपर्ने, विकासका योजनाहरू कार्यान्वयन गर्न कठिनाइ हुने र व्यवस्था नै कमजोर हुनेसम्मको अवस्था आउन सक्छ । विदेश नीतिका मामिलामा सिंगो मुलुकको एउटै रायको आवश्यकता पर्दछ । हाम्रो मुलुक जस्तो भूराजनीतिक परिवेशमा छ, यसले विदेश सम्बन्धमा असाध्यै स्पष्ट नीति, अडान र व्यवहारको माग गर्दछ । नेपालले कसैको अहितमा काम गर्दैन । नेपाल कसैको विरोधमा छैन । नेपालले आफ्नो राष्ट्रिय हित र स्वार्थका पक्षमा काम गर्दछ । नेपालले एकका विरुद्ध अर्कोसँग साँठगाँठ गर्दैन । यस्ता सवालहरूमा नेपालले छिमेकीसहित सबै मुलुकको विश्वास आर्जन गर्न जरुरी छ । यद्यपि अहिलेको अवस्थामा भन्ने हो भने हाम्रो मुलुकको सरकारले यस किसिमको विश्वसनीयता आर्जन गर्न सकेको छैन, न त सीमा समस्यालगायतका राष्ट्रिय हितका प्रश्नमा आवाज नै उठाउन सकेको छ ।नेपालले द्वन्द्व व्यवस्थापनका सवालमा विश्वसामु अनुकरणीय उदाहरण पेस गरेको भए पनि शान्ति प्रक्रियाको अन्तिम टुंगो भने लाग्न सकेको छैन । यसका लागि आवश्यक कानुन अहिलेसम्म बन्न सकेको छैन । राजनीतिक दलहरूबीचको आपसी सहमतिबिना यो विषयले वास्तविक निष्कर्ष प्राप्त गर्न सक्दैन । त्यसैले दलहरूबीचको सहमतिका निम्ति सरकारले विशेष पहलकदमी लिनुपर्दछ । यस सन्दर्भमा संयुक्त राष्ट्रसंघका महासचिव एन्टोनियो गुटेरेसले पनि नेपाल भ्रमणका क्रममा संसद्लाई सम्बोधन गर्दै अन्तर्राष्ट्रिय मापदण्ड, केन्द्रपीडित पक्ष र सर्वोच्च अदालतको निर्णयलाई आधार मानेर शान्ति प्रक्रियालाई टुंगोमा पुर्याउनुपर्ने भनी सुझाएका छन् । अहिलेसम्म ओझेलमा परेको शान्ति प्रक्रियालाई गुटेरेसले देखाएको बाटोबाटै अविलम्ब टुंग्याउनु वाञ्छनीय छ । सरकारको ध्यान जाओस् ।माथि उल्लिखित कार्यहरूका अतिरिक्त यति बेला मुलुकको राजनीतिले सुल्झाउनुपर्ने अर्को विषय हो संघीयताको कार्यान्वयन । सरकारले यससम्बन्धमा यथेष्ट काम गर्न सकेको छैन जसका कारण संघीयता जनताको वितृष्णाको विषय बन्न पुगेको छ । संघीयताको कार्यान्वयनका निम्ति आवश्यक पर्ने सम्पूर्ण कानुनको निर्माणको अगुवाइ संघीय सरकारले गर्न जरुरी छ । अन्य संरचना निर्माण, वित्तीय, प्रशासनिक र सुरक्षा अंगहरूको व्यवस्थापनसम्बन्धी उल्झनहरूको शीघ्र समाधान गर्दै सरकार र संसद्का सबै तहको समुचित परिचालनको प्रबन्ध गर्न जरुरी छ । मुलुकका अहिलेका राजनीतिक एजेन्डा यिनै हुन् । यिनको उचित सम्पादनमा राजनीतिक दलहरूले भूमिका खेलून् । सरकार निकम्मा नबनोस् ।भट्टराई एमाले पोलिटब्युरो सदस्य हुन् ।"
नेपाली क्रिकेटलाई चाहिएको हौसला,"नेपालले त्यस्तो एउटा खेल पाएको छ, जसमा ढुक्क भएर लगानी गरे हुन्छ । अनि लगानी गरेपछि त्यसले प्रतिफल पनि दिनेछ । हामी कुरा गरिरहेका छौं, क्रिकेटको । लामै समय एक प्रकारको अन्योल रह्यो, नेपालका लागि कुन खेल ठीक छ भनेर, कुन खेलमा नेपालले विश्वस्तरमै राम्रो गर्न सक्छ भनेर । जोकोहीसँग यसको उत्तर थिएन । क्रिकेट अब यसको उत्तर हो । समय र परिस्थितिले प्रमाणित गरेको छ यो खेल देशको प्रतिष्ठा राख्न सक्षम छ ।विश्व क्रिकेटमा नेपाल त्यहाँ पुगेको छ, जहाँ लगातार ठुल्ठूला अन्तर्राष्ट्रिय प्रतियोगिता खेल्न सक्नेछ । अरू एसोसिएट देशका तुलनामा हामी केही पाइला अगाडि छौं नै । यी दाबी त्यसै बनेका होइनन् । नेपालमै भएको ट्वान्टी२० विश्वकपको छनोट सकिएको पनि केही दिन भयो । त्यसको ठ्याक्कै अगाडि नेपालले त्रिकोणात्मक ट्वान्टी२० शृंखला पनि खेलेको थियो । भलै यी दुइटै प्रतियोगितामा नेपाल च्याम्पियन रहेन । दुवै अवसरमा नेपाल फाइनलमै रोकियो ।तर नेपाली राष्ट्रिय पुरुष क्रिकेट टिमले जस्तो खेल प्रस्तुत गरेको थियो, त्यसमा टिकेर भन्न सकिन्छ, साँच्चै अब यो देशले क्रिकेटमा आत्मविश्वासपूर्वक लगानी गरे हुन्छ । यो लगानी पनि एक निश्चित समयका लागि हुनेछ । जति बेला यसको प्रतिफल आउन सुरु हुनेछ, त्यति बेला यसको प्रभाव पूरा नेपाली खेलकुद क्षेत्रमा त हुनेछ नै, यसको उत्तिकै सकारात्मक प्रभाव समाज, आर्थिक क्षेत्रमा समेत हुनेछ । यसबीच सरकारका तर्फबाट एउटा असल निर्णयको समाचार आएको छ मूलपानीसहित क्रिकेटका तीन रंगशालाको निर्माण राष्ट्रिय गौरवको आयोजनाका हैसियतले अगाडि बढाउने । कुनै पनि खेलको वास्तविक विकासका लागि चाहिने सबैभन्दा प्रमुख र मूलभूत आवश्यकता भनेको भौतिक पूर्वाधार नै हो, खेलकुदका सन्दर्भमा रंगशाला नै हो । यसको अभावमा खेलको समग्र विकासको कल्पनै गर्न सकिन्न । त्यही ट्वान्टी२० विश्वकप छनोटकै बेला टड्कारो रूपमा अनुभव गरिएको थियो, हामी भौतिक पूर्वाधारमा धेरै पछाडि छौं भनेर ।नेपालले सेमिफाइनलमा यूएईलाई हराएको थियो र यससँगै नेपाल अबको ट्वान्टी२० विश्वकपका लागि छनोट भयो । त्यो खेल मूलपानीको माथिल्लो मैदानमा भएको थियो । त्यस खेलअगाडि नेपाल क्रिकेट संघ (क्यान) ले सार्वजनिक रूपमा आह्वान गर्नुपरेको थियो, नेपाली दर्शकहरू हौं, तपाईंहरू रंगशालमै आएर खेल हेर्नुपर्दैन । हाम्रो क्षमता ३ हजार दर्शक मात्रै हो । तपाईंहरूले क्रिकेट घरमै बसेर हेर्नू । मूलपानी रंगशालाको क्षमता ५० हजार दर्शक हुँदो हो त त्यत्ति पनि सजिलै आउँथे, त्यो पनि खुसी र उत्साहसँगै पैसा तिरेर ।क्रिकेटको साहित्यमा दर्शकलाई बाह्रौं खेलाडीको दर्जा दिने गरिन्छ । यी दर्शक मैदानमा त उत्रँदैनन्, तर दर्शकदीर्घामै रहेर पनि खेल जित्न खेलाडीलाई हरदम प्रोत्साहन गरिरहन सक्छन् । फेरि टिकटबाट उठ्ने रकमको छुट्टै महत्त्व छ, जुन सीधासीधा लगानी उठ्ने पहिलो ठूलो स्रोत हो । नेपाली क्रिकेट आफ्ना समर्थक दर्शकलाई लिएर असाध्यै धनी छ । कति धेरै धनी भने, यस्तो प्रवृत्ति टेस्ट खेल्ने केही ठूला देशमा मात्र पाइन्छ ।गौरवको आयोजनामा परेका मूलपानीको तल्लो मैदान, मोरङको वैजनाथपुरमा निर्माणाधीन गिरिजाप्रसाद कोइराला क्रिकेट रंगशाला र चितवनको भरतपुरमा अलपत्र परेको गौतम बुद्ध अन्तर्राष्ट्रिय क्रिकेट रंगशालालाई तीनचार वर्षको अन्तरमा बनिसक्ने गरी सरकारले निर्माण प्रक्रिया अगाडि बढाउने भनेको छ । यी तीनै रंगशालाको निर्माण प्रक्रियाको विगत भने आफैंमा दिक्कलाग्दो छ र अब पनि यस्तै शैली अवलम्बन गर्ने हो भने राष्ट्रिय गौरवका आयोजना भनिरहनुको अर्थ हुन्न । सँगै, क्यानले पनि अब बृहत् योजनासहित घरेलु क्रिकेटको ठोस संरचना अगाडि ल्याइहाल्नुपर्छ ।अबको एक वर्ष नेपाली क्रिकेट साँच्चै व्यस्त रहनेछ । महिला क्रिकेटका पनि उत्तिकै कार्यक्रम अगाडि आइरहेका छन् । तीमध्ये अधिकांश प्रतियोगिता अन्तर्राष्ट्रिय नै छन् । विश्वास गरौं, क्यानले घरेलु क्रिकेट प्रतियोगिताको ढाँचालाई पनि बलियो बनाउनेछ । सबल भौतिक पूर्वाधार, लगातार व्यस्त रहने घरेलु प्रतियोगिता अनि क्यानको चुस्त सञ्चालनको संयोजनले मात्र नेपाली क्रिकेटलाई दिगो उपलब्धि दिलाउन सक्ने वास्तविकतालाई सरोकारवालाहरूले बिर्सन मिल्दैन ।"
सयपत्री फूल आयातमा रोक लगाउनुपर्छ,"तिहारमा विदेशबाट सयपत्री आयात रोक्ने विषयमा एउटै मन्त्रालयअन्तर्गतका दुई सरकारी संस्था अन्योलमा परेको देखियो । सरकारले देशमा नै पुष्पमा आत्मनिर्भर हुन विगत केही वर्ष पालिका, जिल्ला र प्रदेशस्तरीय कार्यक्रमहरू सञ्चालन गर्दै आएको छ । त्यसको परिणाम अहिले नेपाली किसानहरूले विभिन्न प्रजातिका फूलहरू गुलाब, जरबेरा, कारनेसन, सयपत्री उत्पादन गर्दै आइरहेको छ । पछिल्लो समय साना किसानहरूको जीविकोपार्जनका लागि समेत फूल खेती सहयोगी बनेको देखिन्छ । पुष्प व्यवसायीहरूको छाता संगठन फ्लोरिकल्चर एसोसिएसन नेपालले फूल आयात, निर्यात, उत्पादनमा आवद्ध व्यवसायीहरूको पक्षमा पैरवी गर्दै आइरहेको छ । एसोसिएसनले फूल व्यवसायीको अभिलेख राख्ने र मुद्दाहरू उठाउने काम गरिरहेको छ । पुष्प खेतीसँग सम्बन्धित सरकारी निकाय पुष्प विकास केन्द्र गोदावरीले बजारको मागअनुसार आयातकर्ताका लागि सिफारिस अनुमतिपत्र जारी गर्दै आएको छ । आयातित फूल भन्सार प्लान क्वारेन्टाइनबाट पास भएर नेपाल भित्रने गरेको छ । तर केन्द्रले यो वर्ष आफ्नै मुलुकमा सयपत्री फूल उत्पादन बढेको भन्दै कात्तिक एक महिनामा लागि आयातमा प्रतिबन्ध लगाएको छ । यसबाट नेपाली किसानले उत्पादन गरेको फूलको बजार समस्या नहुने अनुमान गर्न सकिन्छ । खासगरी फूलको मालाको माग र उत्पादनलाई ध्यानमा राखेर केन्द्रले यस्तो निर्णय गरेको हो । तर सरकारकै अर्को निकाय प्लान्ट क्वारेन्टाइनले आयातलाई रोक्न नमिल्ने बताएको छ । यसबाट सरकारको दुई निकायबीच नै समन्वय देखिएको छैन । उनीहरू नै अन्योलमा छन् । विशेषतः व्यापारीहरूले भारतबाट हरेक वर्ष तिहारभन्दा दुई साताअघि नै सयपत्री माला ल्याएर काठमाडौंका शीत भण्डारमा राख्ने गरेको छ । औषधि हालेर शीत भण्डारमा राखेको र यसको मानिसको स्वास्थ्यमा असर गर्ने भन्दै आयातमा कडाइ रहेको थियो । यद्यपि यो वा त्यो बहानमा काठमाडौं उपत्यकामा भारतीय सयपत्री आएकै छ । विदेशी फूलको आयातले नेपाली किसान भने मर्कामा परेका छन् । रामेश्वर बासी, चाँगुनारायण९, भक्तपुर"
पीडितले छानो र मानो खोज्न नपरोस्,"जाजरकोटको भग्नावशेषको चौखरा भूकम्पको पीडा बिसाउने चौतारी बनेको छ । भूकम्मका कारण धनजनको ठूलो क्षति भएको छ । तर राहत सामग्री वितरणमा देखिएको राजनीतीकरणले त्यहाँका पीडितको घाउ बल्झिएको छ । उनीहरूको पीडाको घोउलाई कोट्याउनेभन्दा पनि मल्हम लगाउने काम गर्नुपर्छ । एकातिर अन्तिम संस्कारका लागि बिदेसिएका आफन्तको प्रतीक्षामा शव कुरेर बस्नुपर्ने अवस्था छ । घाइतेहरूको अवस्था पनि उपचार र ओतका लागि संघर्ष गरिरहेका छन् । समग्रमा बाँचेकाहरू ओतका लागि छानो र पेटेका लागि मानोको खोजीमा छन् । सरकारी मान्छे र दलका कतिपय नेताहरू भने भूकम्पपीडितको आवश्यकताभन्दा पनि राजनीतिक फाइदाका लागि दाउपेच गरेका घटना सार्वजनिक भइरहेको छ । पूर्वमन्त्रीले नै अपहरणको शैलीमा एकातिरका लागि लगेको राहतका सामग्री अन्यत्र लगेको समाचार पनि आइरहेको छ । त्यस्तै भूकम्पपीडित एक महिलाले घरमा लास कुरेर बसेका छौं, विदेशबाट आफन्तको पर्खाइमा यतिका दिन बित्यो तैपनि आयाका छैनन् भन्ने प्रतिक्रिया दिएकी छन् । कतिपय पीडितले अझैं खाने बस्ने समस्या रहेको बताइरहेका छन् । प्राकृतिक प्रकोपको यस्ता घटना कसैलाई सूचना दिएर आउने होइन न त सुनियोजित नै हुन्छ ? तैपनि विगतका घटनाबाट सिकेर सरकारले क्षति न्यूनीकरणका लागि पूर्वतयारी गरेको पाइँदैन । आखिर पीडितको घाउमा मलम लगाउनुपर्नेमा उल्टै भोट बैंकको हिसाबकिताबमा सरकारका निकटहरू अल्झिनु दुःखद कुरा हो । यस्तो व्यवहारले सर्वसाधारणले सरकार आफ्नो साथमा छन् भन्ने विश्वास कसरी गर्न सक्छन् ? कुनै अमुक दलको मान्छे भएपछि मात्र सहयोग पाउने अवस्था बन्नु हुँदैन । तत्कालीन आवश्यकता भनेको सबै पीडितलाई गाँस र बास हो । तसर्थ आपत्विपद्मा सरकारले सावधानीपूर्व होस् पुर्याउनुपर्छ । खिमराज गिरी, काठमाडौं"
सुशासनबिनाको जनआक्रोश,"दुर्गा प्रसाईलगायत केही राजावादीले आगामी मंसिर ७ गते काठमाडौंमा जुलुस र आमसभा गर्ने घोषणा गरेका छन् । यो कार्यक्रम घोषणा गर्नुअघि प्रधानमन्त्री पुष्पकमल दाहालले गणतन्त्र पक्षघर पार्टीहरूको सर्वदलीय बैठक बसाएका थिए । यो बैठकले ठूला दलका नेताहरूले लोकतान्त्रिक गणतन्त्रको पक्षमा आफूहरू एक भएको सार्वजनिक घोषणा गरे । उनीहरूको घोषणालाई प्रतिकारात्मक रूपमा बुझेर कतिपयले कामबाट सुधारिएको सन्देश दिन सल्लाह दिए । राजावादीहरूको सार्वजनिक अभव्यिक्तिलाई सरकारले नागरिकको पक्षमा सुशासन दिएर सकारात्मक सन्देश दिनुपर्ने सुझाव धेरैले दिएका छन् । शान्तिसुरक्षा, ढिलासुस्ती, महँगी, तीव्र विकासजस्ता अनगिन्ती पक्ष समेट्दै सुशासन दिन सरकार चुक्दै गएको भनाइ नागरिकको छ । यही कमजोरीको फाइदा उठाएर व्यवस्थाविरोधी हुन् या जोसुकैले पनि सर्वसाधारणको ध्यान केन्द्रित गरेका छन् । यदि जनचाहनालाई सम्बोधन गर्दै जाने हो भने सर्वसाधारण कसैले आह्वान गरेको जुलुसमा पक्कै जाँदैनन् । राजावादीले पनि आफूले रचनात्मक काम गरेरभन्दा पनि दलहरूको कमजोरीमाथि खेल्ने गरेका छन् । जनमतका आधारमा साँच्चै भन्ने हो ने अहिलेसम्म नेपालमा राजावादीहरू भने २०७९ को निर्वाचनमा राप्रपाले पाएको ५ प्रतिशत मत हो । तर सरकारको डेलिभरी क्षमता कमजोर भएका कारण गणतन्त्रवादीहरू रक्षात्मकजस्तै देखिएका छन् । यस्तो अवस्था किन र कसको कारणले भएको हो त्यसको समीक्षा ठूला दलको नेतृत्वले गर्नु जरुरी छ । प्रतिकारात्मक भाषण अब नागरिकले पत्याउन छाडेका छन् । जनमत र जनलहर कता त्यो एक दिनको जुलुस र भेलाले मात्र निर्धारण गर्दैन । जनमत एउटा भीडबाट होइन, १० महिनाअघि भएको जनमतबाट आँकलन गर्नुपर्छ । त्यसको आधारमा भन्ने हो भने राजावादीहरूको अवस्था निकै कमजोर आँकलन गर्न सकिन्छ । हातामा निराशाबाहेक केही देखिँदैन । स्याल हुइयाँ गरेर केही हुँदैन, ताजा जनमतबाटै जनता कसको पक्षमा छन् भनेर हेरिन्छ । कांग्रेस सभापति शेरबहादुर देउवालाई छैटौँ पटक प्रधानमन्त्री हुनुहुन्छ । दुईपटक प्रधानमन्त्री भइसकेका ओलीलाई ७० वर्षे उमेर हद हटाएर भए पनि नेतृत्वमा जानुछ । त्यसैले अहिलेको आक्रोश मत्थर गर्न नेतृत्व परिवर्तनको सम्भावना नजिक देखाउनु पनि हो । तर त्यो अवस्था देखिएको छैन । २०४६ सालअघि शक्तिशाली राजतन्त्र भएका बेला विकास गर्न केले रोकेको थियो ? राजाहरू पनि केवल मोजमस्तीमा लागेको उदाहरण धेरै छ । राजसंस्था राजाकै कारणले गएको हो । आफ्नो संस्था आफैंले जोगाउन नसकेर दरबार छाड्नुपरेको हो । त्यसको हेक्का सबैले राख्नुपर्छ । गोपाल देवकोटा, गोकर्णेश्वर८, जोरपाटी, काठमाठौं"
राहत वितरणबारे मेरो भनाइ,"कान्तिपुर दैनिकको गत बिहीबारको अंकमा भ्कूम्प राहतमा प्र्वूअर्थमन्त्री शर्माको संवेदनहीन राजनीति शीर्षकमा प्रकाशित समाचारले मेरो सामाजिक र राजनीतिक प्रतिष्ठामा आँच पुगेकाले खण्डन प्रस्तुत गरेको छु जाजरकोटका लागि आएको राहत सामग्री मेरो दबाबमा कब्जा गरी रुकुम पश्चिम लगिएको भन्नु भ्रामक र तथ्यहीन भएको कुरा जिल्ला प्रशासन कार्यालय रुकुम पश्चिमले कात्तिक २३ गते प्रकाशन गरेको प्रेस विज्ञप्तिबाट समेत स्पष्ट भएको छ । समाचारलाई पुष्टि गर्न जाजरकोटका भेरी नगरप्रमुख चन्द्रप्रकाश घर्तीको भनाइसमेत कोट गरिएको रहेछ । नगरप्रमुखले आफ्लूे बोल्दै नबोलेको विषय कान्तिपुरले मेरो भनाइ भन्दै कसरी प्रकाशित गरेको हो भन्नुले उक्त समाचार कुन नियतका साथ प्रकाशित भएको छ भनी सजिलै अनुमान गर्न सकिन्छ । राष्ट्रिय विपत्तिको अत्यन्त कठिन परिस्थितिमा प्रत्येक नागरिकको जीवनको रक्षा उच्च महत्त्वको जिम्मेवारी हुन्छ । यो जिम्मेवारी अति संवेदनशील र जोखिमयुक्त पनि हुने गर्दछ । यस्तो मानवीय संवेदनाको समयमा जनताको जीवनरक्षाका लागि खटिरहेको जनप्रतिनिधिलाई नै लक्षित गर्दै आएको समाचार आपत्तिजनक छ । यस क्षेत्रको जिम्मेवार जनप्रतिनिधिका रूपमा स्थानीय निकायलगायत सरोकारवाला सबैसँग हातेमालो गर्दै अहोरात्र खटिरहेको संवेदनशील घडीमा जिम्मेवार प्रकाशन गृहले तथ्य र यथार्थलाई तोडमोड गरेकाले तत्काल महत्त्वका साथ खण्डन गरी गलत समाचार प्रकाशन भएकामा भ्लू स्वीकार गरी क्षमायाचना गर्नसमेत अनुरोध छ । जनार्दन शर्मा, पूर्वअर्थमन्त्री एवं उपमहासचिव माओवादी केन्द्र"
कान्तिपुरको टिप्पणी:,"जाजरकोटको भेरी नगरपालिकाका प्रमुख चन्द्रप्रकाश घर्तीले काठमाडौंबाट जाजरकोटका लागि आएका तीन ट्रक सामानको अर्को खेप पनि बाटोबाटै हाइज्याक गरेर रुकुम पश्चिमतिर लगिएको बताएका छन्, उनले कान्तिपुरसँग आफ्नो भनाइ खण्डन गरेका छैनन् । व्यक्तिगत रूपमा कोसँग के भन्ने विषय कान्तिपुरको सरोकारको विषय होइन । राहत वितरणमा सत्ताको दुरुपयोग भइरहेको छ । पीडितलाई आवश्यकताका आधारमा होइन, आफ्नो मतदाता पहिचान गर्दै राहत वितरण भइरहेको छ । जाजरकोटमै पनि भेरीमा क्षति ठ्लूो हुँदा राहत कम आएको छ, उता नलगाडमा क्षति कम भए पनि धेरै सामग्री पुर्याइएको छ, उनको प्रस्ट भनाइ कान्तिपुरले प्रकाशित गरेको हो । स्थलगत अनुगमनमा रहेको राज्य व्यवस्था तथा सुशासन समितिको टोलीले पनि राहत वितरणमा विभेद रहेको गुनासो संकलन गरेको छ । समितिका सभापति रामहरि खतिवडाले काठमाडौंबाट हिँडेको राहत सामग्री बीचमै कहाँ हरायो ? भन्ने प्रश्न गर्दै यसले ठ्लूो रहस्य खडा गरेको बताएका छन् । यसको खोजबिन गरेर सत्यतथ्य बाहिर ल्याउनुपर्छ । काठमाडौंबाट पठाइएका सामान बीचबाटै गायब हुन थाले भने झनै ठ्लूो समस्या निम्त्याउँछ । यसको जानकारी सरकारले छिटो दिनुपर्छ भन्दै राहतमा विभेदबारे उनले उठाएको प्रश्न कान्तिपुरले प्रकाशित गरेको छ । शर्मा वा कुनै पनि व्यक्तिसँग सञ्चारगृहको प्र्वूाग्रह छैन, हुन सक्दैन । तर, नागरिक, जनप्रतिनिधि र संसदीय समितिले समेत औंल्याएको प्रश्नलाई स्थान दिनु सञ्चारमाध्यमको आधारभ्तू दायित्व हो । प्रधान सम्पादक"
'सरकारले जाजरकोटमा २०७२ को सिकाइ प्रयोग गर्न सकेन',"जाजरकोटको रामीडााडा केन्द्रबिन्दु बनाएर भूकम्प गएको एक हप्ता बितिसक्दा पनि पर्याप्त र उचित राहत सामग्री पुर्याउनमा भएको ढिलासुस्तीले गर्दा विपन्न, गरिब, सीमान्तकृत परिवारका मानिसहरू चिसोले बिरामी हुने, मृत्यु हुने क्रम बढेको छ । भूकम्प प्रभावितहरूलाई तत्काल राहत सामग्री वितरणमा राजनीतिक पूर्वाग्रह देखिएका, पहुाचवालाले मात्रै पाएका र पाएकालाई पनि पर्याप्त नभएका गुनासाहरू आइरहेका छन् । अर्कातर्फ, सरकारले तत्कालै अस्थायी टहरा बनाउनेदेखि दीर्घकालीन पुनर्निर्माणको काम थाल्न पनि ढिलाइ भइसकेको टिप्पणी छ । यसै सन्दर्भमा राहत वितरणको अबको मोडालिटी, अस्थायी तथा स्थायी पुनर्निर्माणका योजना र भूकम्पप्रतिरोधी पूर्वाधारमा केन्द्रित रहेर जाजरकोट भूकम्पको स्थलगत अध्ययन गरी फर्किएका राष्ट्रिय योजना आयोगका पूर्वउपाध्यक्ष तथा २०७२ सालको भूकम्पपछिको पुनर्निर्माण प्राधिकरणका पूर्वसीईओ गोविन्दराज पोखरेलसँग कान्तिपुरका लागि कृष्ण आचार्य, कुलचन्द्र न्यौपाने र विद्या राईले गरेको कुराकानीको सम्पादित अंश:तपाईंले २०७२ सालको भूकम्प, पुनर्निर्माण र पुनःस्थापनालाई नजिकबाट नियाल्नुभएको थियो । कात्तिक १७ गते जाजरकोटमा गएको भूकम्पको असरलाई पनि स्थलगत रूपमा हेरेर फर्कनुभएको छ । त्यहाँ भूकम्प प्रभाव कस्तो पाउनुभयो ?भूकम्पमा जति मान्छे गुमाउनुपर्यो, त्योभन्दा बढी व्यक्तिका घरहरू नष्ट भएका छन् । किनभने त्यहाँको घर बनाउने प्रविधि एकदमै कच्चा छ, ढुंगा र माटो मात्रै प्रयोग गरेर बनाइन्छ । २०७२ सालको भूकम्पपछि तालिम दिएर उत्पादन गरिएको दक्ष जनशक्तिको प्रयोग भएको र मापदण्ड अपनाएको देखिएन । भर्खरै बनाइएका घरहरू पनि भत्किएका छन् । त्यसकारण निजी तथा सरकारी पूर्वाधारहरूको बढी क्षति भएको छ । जाजरकोटमा करिबकरिब ३४ हजार घर चर्किएका या भत्किएका छन्, करिब १० हजार घर त बस्न नसकिने छन् । सल्यान, रुकुम, डोटी, बझाङ र त्यो क्षेत्रमा करिब ७५ हजार घर पुनर्निर्माण गर्नुपर्ने अवस्थामा छन् । राम्रा घरहरू पनि ढुंगाको छानाको बोझले भत्किएका छन् । राहतका सन्दर्भमा, एकद्वार प्रणालीको कार्यान्वयन राम्रो छ । परकम्प गइरहेको छ, पक्की घर भएका मान्छेहरू पनि घरभित्र सुत्न सकेका छैनन् । बस्न मिल्ने घर भए पनि मान्छेहरूलाई मनोवैज्ञानिक रूपले डर छ । घर भत्केकानभत्केका सबै मान्छे पालमुनि छन्, तर आवश्यकताअनुसार त्रिपालहरू पुगिसकेका छैनन् । बिहीबार र शुक्रबार रातिसम्म थप १५ हजार पाल प्रभावित क्षेत्रमा गएका छन् । हेलिकोप्टर पनि बस्न नसक्ने ठाउँहरू छन् । त्यसकारण एकद्वार प्रणालीबाट राहत वितरण हुँदा राम्रो देखिन्छ तर राहत आवश्यक ठाउँमा पुग्न सकेको छैन । एकदुई ठाउँचाहिँ राजनीतिक भेदभाव हुने, टाठाबाठाले पाउने, निमुखाहरूले नपाउने भएको छ । हामीले २०७२ सालको भूकम्पबाट सिकेका केही कुरा लागू गरिएको देख्यौं । यही हिसाबले गुनासाहरूलाई सम्बोधन गर्दै गयौं र राजनीतिक दलहरूले एकआपसमा समन्वय गर्दै गयौं भने राहत वितरणमा चाहिँ २०७२ सालको भन्दा अलि राम्रो होला । तर पनि अति दुर्गमका निमुखा मान्छेहरूले राहत पाउन बाँकी छ ।राहत वितरणमा एकदुई ठाउँमा राजनीतिक भेदभाव भयो भन्नुभयो । कस्तो खालको भेदभाव भएको हो र कसले गरेका हुन् ?भूकम्पपछि सर्वदलीय समिति पनि बनाइएको छ । राहत वितरणमा जनप्रतिनिधिहरूले प्राथमिकता निर्धारण गर्न सक्नुभएको छैन । स्थानीय तहमा राजनीतिक प्रभावले केही मात्रामा लुकीछिपी गरियो भन्ने छ । कुनै वडामा सय घर प्रभावित भएका छन्, तर त्रिपाल ६५ वटा आए भने नबाँडीकन बसेका छन् । कसलाई दिने, कसलाई नदिनेÙ विवाद आउँछ भनेर सबैलाई पुग्ने त्रिपाल आओस् अनि बाडौंला भनेर कुरिरहेका छ । यसकारण पनि मान्छेहरूले समयमा पाल पाएका छैनन् । पाउनेले एउटा पाल पाए पनि त्यहाँ मान्छे मात्रै छैनन्, पशु चौपाया पनि छन् । ती पनि त शीतले मर्छन् नि ! घरहरू भत्केका छन्, खाद्यान्न सबै पुरिएको छ, त्यसलाई पनि ढाक्नुपर्नेछ । त्यसकारण एउटा पालले नपुगेर पनि गुनासाहरू बढी आएका छन् । एउटा घरलाई एउटा पाल दिने प्रणालीले व्यापक गुनासो निम्त्याएको छ ।स्थलगत रिपोर्टिङमा पुग्दा जाजरकोटमा दलित समुदायका भूकम्पपीडितले जनप्रतिनिधिसँग पाल माग्न जाँदा 'माग्ने जात' भनेर जवाफ दिनेसम्मको व्यवहार देखाइएका गुनासाहरू सुन्नमा आए । स्थानीय जनप्रतिनिधिबाट यस्तो गल्तीकमजोरी नहोस् भन्नका लागि राज्यको भूमिका कस्तो हुनुपर्छ ?यसमा समन्वय र अनुगमनका लागि केन्द्रीय, प्रदेश र जिल्लाको संयन्त्र चाहिन्छ । र, अन्तिममा गएर सबै राम्रा र नराम्रा कामको नेतृत्व गर्ने राजनीतिक दलहरू नै हुन्छन् । र, त्यहाँ पनि राजनीतिक दलको एउटा संयन्त्र हुनुपर्छ । हामी सौभाग्यशाली छौं, प्रत्येक वडामा एक जना दलित महिला सदस्य पनि हुनुहुन्छÙ उहाँहरूलाई पनि सशक्तीकरण गर्नुपर्यो, विभेद हुन नदिन उहाँले पनि आवाज उठाउनुपर्यो । सुखद पक्ष अर्को के छ भने, जाजरकोटमा सीडीओ त्यहाँकै दलित समुदायकै हुनुहुन्छ । विभेद हुन नदिन उहाँले पनि त्यो किसिमको क्षमता वृद्धि गर्नुपर्यो । यस्ता घटनाहरूका सन्दर्भमा विभिन्न ठाउँमा अनुगमन गरेर सार्वजनिक गरियो भने भने अरु ठाउँमा यी नदोहोरिन सक्छन् । अहिले राहतका नाउँमा एउटा त्रिपाल र ब्लांकेट दिइँदा ठूलो संख्याका परिवारलाई त अपुग हुने देखियो । पालकै बासले भविष्यमा अरू हिंसाको जोखिम पनि निम्त्याउने भएन र ? यस्तो हुन नदिन कस्तो तयारी गर्नुपर्ला ?२०७२ सालको भूकम्पपछि राष्ट्रिय विपद् जोखिम न्यूनीकरण तथा व्यवस्थापन प्राधिकरणको स्थापना गर्यौं । संस्था त स्थापना गर्यौं, तर त्यसलाई नीतिगत औजार र साधनस्रोतले सुसज्जित बनाएनौं । त्यो गृह मन्त्रालयको एउटा सानो शाखाजस्तो बन्यो । हाम्रो कर्मचारीतन्त्र, राजनीतिक खिचातानीले गर्दा प्राधिकरणले आवश्यकताअनुसार काम नगरेको देखियो । किनभने ऊसँग नीतिगत औजार छैन, आफैंसँग साधनस्रोत छैन, आफैं खट्न सक्दैन । २०७२ सालको भूकम्पको सिकाइबाट संस्था जन्मायौं तर क्रियाशील बनाउन सकेनौंÙ नीतिगत औजार, स्रोतसाधन, जनशक्ति दिएनौं ।अर्कोचाहिँ, पालत्रिपाल भनेर हिँडिराखेका छौं, तर यसमै मात्र ध्यान दिनुहुन्न । जाजरकोटबाट फर्केपछि मैले प्रधानमन्त्रीलाई भेटेर भनिसकेको छु अब अस्थायी टहरा बनाउन थालौं । हामी आफैं गएर दुईटा अस्थायी टहरा पनि बनाएर देखायौं । किनभने अब पुनर्निर्माणको चरणमा लाग्नुपर्छ । पहिलो काम उद्धार हो, राम्रो भयो । राहत पनि निरन्तर बाँड्नुपर्छ । एक हप्ताकै लागि भए पनि पाल दिनुपर्छ । किनभने मान्छे एक रात पनि शीतमा सुत्न सक्दैन । पुनर्निर्माणको पूरै काम सक्न करिबकरिब एक वर्षदेखि तीन वर्षसम्म लाग्छ । यो कुरा हामीले अहिल्यै जनतालाई पारदर्शी रूपमा भन्नुपर्छ । तर चार वर्षसम्म भूकम्प प्रभावितहरू पालमा बस्न सक्दैनन् । त्यसकारण अहिले अस्थायी, कम्तीमा दुइटा कोठाको टहरा बनाउनुपर्छ । जस्ता, त्यहाँ उपलब्ध हुने बाँस र काठजस्ता सामग्री प्रयोग गरेर अस्थायी टहरा बनाउन सरकार नै लाग्नुपर्छ । अस्थायी टहरामा भएपछि हिंसा र चोरीको जोखिम हुँदैन । सुरक्षा पनि हुन्छ । बर्खामा पनि मान्छेहरू सहजै बस्न सक्छन् ।जसको घर भत्केको छ, उसको भर्खरै भित्र्याएको अन्नबाली नष्ट भएको छ । पशुचौपाया पनि मरेका छन् । त्यसैले ऊ आर्थिक रूपमा झन् गरिब भएको छ । उसलाई भोलि राम्रो घर भएर मात्रै भएन, खान पनि त पाउनुपर्यो । त्यसकारण राहतभित्र ती कुराहरूलाई पनि समावेश गर्नुपर्छ । हामी भौतिक निर्माण मात्रै हेर्छौं, जबकि आर्थिकसामाजिक पुनर्निर्माण, पारिवारिकमनोवैज्ञानिक परामर्शको उत्ति नै खाँचो छ । जाजरकोट भूकम्पमा प्रदेश र स्थानीय सरकारले पुरानो अनुभवलाई प्रयोग गर्न अलि नसकेको देखियो । २०७२ सालको भूकम्पको सिकाइ त केन्द्र सरकारसँग मात्रै रह्यो, स्थानीय तह र प्रदेश सरकार २०७४ सालमा आएका हुन् । पछिल्लो भूकम्प प्रभावित क्षेत्रमा पुनर्निर्माण कार्यमा स्थानीय तह र प्रदेश सरकारलाई जिम्मेवार बनाउन पहिले त संघीय सरकारले नै ज्ञान, सीप, क्षमता अनुभव उनीहरूलाई हस्तान्तरण गर्नुपर्ने होइन र ?हामीले बनाएको प्राधिरकणले प्रदेशमा पनि समन्वय गर्न सक्ने, सम्पर्क ठाउँ हुन सक्ने भनिएको छ, तर हामी जाजरकोट जानुभन्दा अगाडि नै प्रधानमन्त्रीलाई भेटेर भनेका थियौं प्रदेशमा योजना आयोग छ, उसलाई पुनर्निर्माणमा स्थानीय सरकारहरूलाई समन्वय गराउनेÙ केन्द्र सरकारसँग भएका मापदण्ड, कार्यविधि, अनुभवहरूलाई कार्यान्वयन गर्ने अधिकार र साधनस्रोत प्रदेश सरकारको मन्त्रिपरिषद्बाट निर्णय गराएर त्यो संरचनालाई दिऔं । विपद्पछिको आवश्यकता आकलन र अध्ययनको काम पनि प्रदेश योजना आयोगलाई दिऔं भनेरसमेत सुझाएका थियौं । फर्केर आएपछि पनि हामीले कर्णाली प्रदेशका मुख्यमन्त्रीलाई भेटेर त्यही भन्यौं । यसमा काम गर्न सके प्रदेशको औचित्य साबित हुन्छ भन्यौं । प्रदेशको नेतृत्वमा विपद्सम्बन्धी ज्ञान नहुन सक्छ, तर २०७२ सालको भूकम्पमा काम गर्ने राष्ट्रसेवक कर्मचारीहरूलाई प्रभावित क्षेत्रमा काजमा पठाउन सकिन्छ । उनीहरूमा भएको संस्थागत अनुभव र सिकाइलाई हस्तान्तरण गर्न सकिन्छ । बजेटमा विनियोजन भएको तर सर्वोच्च अदालतको आदेशले रोकिएको सांसद विकास कोषको ८ अर्ब रुपैयाँलाई त्यहाँ पुनर्निर्माण कोष बनाएर विनियोजन गर्न सकिन्छ । क्षति भएका ७५ हजार घर निर्माण गर्नका लागि करिब ३५ अर्ब लाग्न सक्छ । वैदेशिक सहयोग पनि आउन सक्ला । प्रधानमन्त्रीलाई मैले पहिला हामीले पुनर्निर्माण प्राधिकरणमा काम गर्यौं, अब भूकम्प प्रभावित क्षेत्रमा गएर छ महिना स्वयंसेवा गर्न तयार छौं भनिसकेको छु । यसको उद्देश्य काम होस् र भविष्यमा केन्द्र सरकारको सिकाइ स्थानीय तहसम्म हस्तान्तरण होस् भन्ने हो ।भूकम्पले धेरै ठाउँमा जमिन चिरा परेको छ, धाँजा फाटेका छन् । आउने मनसुनमा ती गाउँहरूमा पहिरोको जोखिम उत्तिकै छ । अझ जाजरकोटको नलगाड नगरपालिकाको चिउरी गाउँ त पहिल्यै पहिरोको जोखिममा भएकाले स्थानान्तरण गर्नुपर्छ भन्ने अध्ययनहरू भएका थिए, स्थानान्तरण नगर्दा पुनः भूकम्पले क्षति पुर्यायो । अबको पुनर्निर्माणमा चिउरी गाउँजस्ता बस्तीहरूलाई स्थानान्तरण गर्नु जरुरी देखिएन र ? पहिला त हामीले सबैका लागि अस्थायी टहराहरू बनाउनुपर्यो ताकि मान्छेहरू दुईतीन वर्ष त्यहाँ बस्न सकून् । त्यसपछि हामीले प्रदेश योजना आयोगको नेतृत्वमा क्षतिको आकलन गर्नुपर्यो । कुनकुन बस्तीहरू सार्नुपर्ने छ, त्यसका लागि कति जनशक्ति चाहिन्छ भन्ने पहिचान हुनुपर्छ । विद्यालय, सार्वजनिक पूर्वाधार, खानेपानी, सडक सबैमा विपद्ले पुर्याएको क्षति र पुनर्निर्माणको आकलन गर्ने एउटा दस्ताबेज तयार गराउनुपर्यो । यसको नेतृत्व प्रदेश सरकारले गर्नुपर्यो । हामीले २०७२ सालको भूकम्पमा २ लाख रुपैयाँ जमिन किन्नलाई दिने, ३ लाख रुपैयाँ घर बनाउन दिने गर्यौं । त्यो पाउने मान्छेहरूले त्यही जिल्लाको अरू सुगमसुरक्षित ठाउँमा आफैंले घर बनाए । यस्तो कार्यविधि पनि बनाएका छौं । यो हिसाबले अहिले पनि काम गरे दुर्गमका धेरै बस्ती सुरक्षित र सुगम ठाउँमा ल्याउन सकिन्छ । स्थानान्तरण गर्नुपर्नेलाई अलि थप राहत अनुदान दिनुपर्छ । सजिलो ठाउँमा आएर, बजारको ठाउँमा अझ आर्थिक गतिविधमा संलग्न भएर उसको आर्थिक हैसियत पनि माथि जान सक्छ । त्यस कारण ती दुर्गमका मान्छेहरूलाई, जोखिममा भएका मान्छेहरूलाई सुरक्षित स्थानमा स्थानान्तरण गर्ने मौका पनि हो यो । तर, जिल्ला विपद् व्यवस्थापन समिति, जनप्रतिनिधि र सरोकारवालाहरूले राहत अपर्याप्त भयो भनिरहेका छन् । पश्चिम नेपालमा शक्तिशाली भूकम्प आउनै बाँकी छ भन्ने प्रक्षेपण पनि छ । यति जान्दाजान्दै पनि जाजरकोटका भूकम्प प्रभावितलाई राहत पुग्न ढिलाइ हुनुले राज्यसंयन्त्र पूर्वतयारीमै चुकेको देखियो । तपाईंले भनेजस्तो दीर्घकालीन काम होला र ?एउटा त हामीले विपद् प्राधिकरणको क्षमता नै वृद्धि गरेनौं । आफैं निर्णय लिन सक्नेÙ भूकम्प, आगलागी, बाढीपहिरो हुँदा पाल तथा त्रिपाल, खानेकुराजस्ता सामान आफैं खरिद गर्न सक्ने र हरेक जिल्लामा जम्मा गरेर राख्ने जुन माहोल बनाउनुपर्थ्यो, त्यो गरेनौं । प्राधिकरणलाई त्यो बनाउने अधिकार र स्रोतसाधन दिइएन । प्रदेश र स्थानीय सरकारको प्राथमिकता बाटो खन्ने, डोजर लगाउने मात्रै भयो । तुरुन्तै अगाडि नतिजा देखिने काममा मात्रै स्थानीय जनप्रतिनिधिहरू देखिए । प्रदेश सरकार पनि एकडेढ लाख बाँडेर बाटो बनाउनेतिर मात्रै लाग्यो, सामुदायिक भवन र मन्दिर बनाउनेतिर मात्रै लाग्यो । २०७२ सालको भूकम्पको सिकाइ तलसम्म पुर्याउन सकिएन । त्यो सिकाइअनुसारको साधनस्रोत छुट्याउनुपर्छ भनेर हाम्रो केन्द्रको प्राकृतिक स्रोत तथा वित्त आयोगले विचार गर्नुपर्छ । अब सर्तहरू राखेर मात्रै स्रोतको बाँडफाँट गर्नुपर्छ । विपद् पूर्वतयारीमा यति रकम छुट्याउनुपर्छ भन्नुपर्छ, जुन संघीयताको बर्खिलाफ होइन । किनभने यस्ता विपद्हरूलाई सम्बोधन गर्न विभिन्न स्थानीय सरकार र प्रदेश सरकारलाई स्रोतसाधन दिन्छ, जसमा केही सर्त राख्ने चलन छ । हाम्रा हिमनदीहरू फुट्न सक्ने, अझै विपद्का घटना हुन सक्ने भएकाले विपद् पूवर्तयारीका विषयमा शैक्षिक पाठ्यक्रममार्फत विद्यालय तहबाटै जनचेतनालाई व्यापक बनाउँदै ल्याउनुपर्छ । किनकि संसारमा विपद् पर्दा सबैभन्दा पहिले काम गर्ने समुदायले नै हो । उद्धारका लागि सुरक्षा निकायहरू जान्छन्, राहत र अन्य व्यवस्थापनका लागि स्थानीय सरकारहरू जान्छन् । २०७२ सालको भूकम्प, तराईमा बाढी र डुबान, पहाडमा पहिरो, बीचबीचमा आइरहने भूकम्पहरूको प्रभावलाई हेर्दा पूर्वतयारीमा स्थानीय र प्रदेश सरकारले गम्भीरता लिन नसकेको देखिन्छ । त्रिपाल ढुवानीका लागि लाग्ने खर्च जुटाउनसमेत संघीय सरकारको निर्णय पर्खनुपर्ने अवस्था रहेकाले समेत राहत वितरणमा ढिलाइ भएको भन्ने गुनासो आयो । सबै कुरामा केन्द्रको मुख ताक्ने गरिएको देखिन्छ । यस्तो अवस्थामा प्रदेश वा स्थानीय तहले आफ्नो भूमिका कसरी प्रभावकारी बनाउन सक्छन् ? माथि नै भनें, अहिले करिब ७५ हजारमा घर क्षति पुगेको आँकडा छ । अस्थायी आवास बन्न एक महिना लाग्छ । त्यस कारण अझै तत्काल पाल पुर्याउनैपर्ने अवस्था छ । जाजरकोटमा एउटा पाल पुर्याउँदा करिब १ हजार रुपैयाँ लाग्दो रहेछ । राज्यले १ हजारमा पाउने त्रिपाल ५० हजारलाई बाँड्नुपरे पनि जम्मा ५ करोड रुपैयाँको कुरा हो । पीडितहरू शीतमा बसिरहेका छन्, केहीको ज्यान गयो, अझै जोखिम छ । ५ करोड रुपैयाँ खर्च गर्नु राज्य र प्रदेश सरकारलाई ठूलो कुरा होइन । २४ घण्टाभित्रै पुर्याउन सकिन्छ । तर, प्रदेश सरकारले यस्ता कुराको निर्णय गर्ने हैसियत राख्दो रहेनछ । विभिन्न उल्झन हुने रहेछन् । केन्द्र सरकारले पनि प्रदेश सरकारले पनि सहजीकरण गरेनन् । अहिले हामी भारत र चीनबाट आउने त्रिपाल कुरेर बसेका छौं, जबकि ५ करोड रुपैयाँ खर्च गरेर ५० हजार पाल आफैं समयमै पुर्याउन सकिन्छ । हाम्रो कर्मचारी संयन्त्रले कति सहज ढंगले सहजीकरण गर्छ, त्यसमा धेरै कुरा निर्भर गर्दो रहेछ भन्ने उदाहरण हो यो । यो विपत्बाट प्रभावित जनशक्तिको राहत र उद्धारका लागि एक जना नेतृत्व र कुनै एक कर्मचारी नभएर सबै संयन्त्र परिचालित हुनुपर्छ । अस्थायी आवास निर्माण गर्नका लागि एउटा घरलाई ३५ हजार दिइए र प्रधानमन्त्रीबाटै निजी क्षेत्रलाई जस्तापाता जाजरकोट र रुकुम पश्चिममा अस्थायी टहरा बनाउन लैजानुस् भनिए त्यहाँ प्रतिस्पर्धा पनि हुन्छ । जस्तापाताको मूल्य पनि घट्छ, जनता आफैंले खरिद गर्छन् । तर अहिले गाउँपालिकाले खरिद गरेर दिने कुरा भइरहेको छ, जुन उल्टो प्रक्रिया हो । गाउँपालिकाले खरिद प्रक्रियामा जाने, टेन्डर आह्वान गर्नेजस्तो लामो प्रक्रियामा जानुपर्छÙ त्यति बेलासम्म धेरै भूकम्पपीडितको ज्यान जान सक्छ । त्यसैले सरकारले स्थानीय निकायलाई पैसा पठाइदिने, स्थानीय निकायले सीधै प्रभावित व्यक्तिको पहिचान गरेर आधा पैसा सुरुमा दिने र बनाइसकेपछि बाँकी पैसा दिने गर्ने हो भने पीडितहरूले आफू बस्ने अस्थायी टहरा आफैं बनाउँछन् । तर त्यसका लागि समानान्तर रूपमा जनशक्ति पनि बढाउनुपर्छ । किनकि जाजरकोट र रुकुमको जनशक्तिले मात्रै अस्थायी आवास बनाउन सक्दैनन् । छिमेकी जिल्लाहरूमा आह्वान गर्नुपर्यो, राजनीतिक दलहरूका स्वयंसेवकलाई पनि परिचालन गर्नुपर्यो । अस्थायी आवास कस्तो बनाउने भन्नेबारे हामीसँग पहिल्यैका मोडलहरू छन्, तिनैलाई आधार मानेर बनाउन सकिन्छ । सरकारको संयन्त्र प्रयोग गरेर राहत र अनुदान कति दिने हो दिने, त्यसलाई आवश्यक पर्ने जनशक्ति पनि प्रदेश र सरकारले उपलब्ध गराउने, क्षमता वृद्धिसमेत साथसाथै गर्ने भयो भने प्रभावितहरूलाई एक महिनाभित्रै अस्थायी आवासमा राख्न सकिन्छ । बजार पनि चलायमान हुन्छ ।राहत तथा पुनर्निर्माणका लागि राज्यको आन्तरिक क्षमताबाट मात्रै धान्न सकिन्छ कि सकिँदैन ? करिब ३०३५ अर्ब राहत अनुदान चाहिन्छ । क्षमता अभिवृद्धि, अनुगमन, भौतिक पूर्वाधार सबैका लागि थप रकम चाहिन सक्छ । अहिले नै यति पैसा आवश्यक हुन्छ भनेर निश्चित भइसकेको छैन । पुनर्निर्माण तत्कालै सबै हुने होइन । त्यसैले विदेशी राष्ट्र र संघसंस्थाहरूसँग गुहार माग्नुपर्दैन, आफ्नै स्रोतबाट जुटाउन सकिन्छ । आवश्यकताको आकलन गरेर कर्णाली प्रदेश सरकारको नेतृत्वमा एउटा प्रतिवेदन बनाऔं, पैसा छुट्याऔं, कोष बनाऔं, त्यो कोषमा कुनै विदेशी राष्ट्र वा अन्तर्राष्ट्रिय संघसंस्थाले दिन्छौं भने लिऔं । २०७२ सालमा जस्तो दातृ निकायको सम्मेलन गरेरै माग्नुपर्ने अवस्था छैन । हामीले एउटा परिवारलाई ४ लाखका दरले दियौं भने भूकम्पप्रतिरोधी घर बनाउन कम्तीमा १० लाख रुपैयाँ लाग्छ । बाँकी ६ लाख रुपैयाँ त घरपरिवारले जोहो गर्नुपर्यो । बाँकी ६ लाखको स्रोत जुटाउन ऋण लिनुपर्ने हुन सक्छ, त्यसका लागि मौद्रिक नीति संशोधन गर्नुपर्छ । २०७२ सालमा २ प्रतिशत व्याजमा घर बनाउन ऋण दिने भनेका थियौं । अहिले पनि सहुलियत दरमा २०२५ लाखसम्म ऋण दिने नीति बनाउनुपर्ला । व्यक्तिले ऋण लिने र अपुग पैसा जोहो गर्ने गर्दा पनि तीनचार वर्ष लागिहाल्छ । रेडिमेट घर नेपालगन्जमा छ, हेलिकोप्टरबाट लगेर राख्ने होइन । त्यहीँको ढुंगामाटो, त्यहीँको जनशक्ति, सरकारको अनुदान, राहत, ऋणबाट पुनर्निर्माणको काम गर्नुपर्छ । राहत अनुदान कसरी वितरण गर्ने भनेर पहिलाको मापदण्ड र कार्यविधि, अनुगमनको कार्यविधिलाई अनुसरण गर्न सक्छौं । संघीय सरकारलाई बलियो बनाउने, प्रदेश सरकारको हैसियत देखाउने र स्थानीय सरकारले स्वामित्वका साथ काम गर्ने एउटा अवसर यही हो । तपाईंले भनेजस्तै २०७२ सालमा संघीयता थिएन, कतिपय संरचना पनि थिएनन्, अनुभव पनि थिएन । त्यति हुँदा पनि निजी आवास तीन वर्षमा सक्ने भनिएको थियो, सकिएन । तर, अहिले मुख्य दुई जिल्लामा त राज्यका सबै संयन्त्र लाग्दा पनि पुनर्निर्माणको काम सक्न तीनचार वर्ष लाग्छ र ?सरकारले सबै भूकम्पपीडितका लागि सबै पैसा तिरेर घर बनाइदिने भए चाँडै पनि सकिन सक्छ । तर, सरकारले सबै घर बनाउँदैन । पीडितले पनि बनाउनुपर्ने भएपछि घरपरिवारको क्रयशक्ति पनि हेर्नुपर्ने हुन्छ । हामीले भूकम्पप्रतिरोधी घर बनाउनुपर्छ भनेर चेतेकै छैनौं । जाजरकोटमा १५ लाख खर्च गरेर बनाइएको घर पनि भूकम्पले भत्काइदियो । भूकम्पप्रतिरोधी प्रविधि नै प्रयोग नगरी घर बनाइएको रहेछ । त्यहाँको दक्ष जनशक्ति, हाम्रो सहरी विकास, प्रदेश, गाउँपालिकाले भूकम्पप्रतिरोधी घर बनाउने प्रविधिको विकास गरेर डकर्मी, सिकर्मीजस्ता जनशक्ति उत्पादन गरिदिएका भए धेरै जोगिन सक्थ्यो । भूकम्पप्रतिरोधी घर भनेको सरकारको पहल एउटा हो, तर घरधनीको साधनस्रोत व्यवस्थापन हुनुपर्छ । सरकारले गर्न नसकेर होइन कि, जनताले आफ्नो घर बनाउन अघि सार्दा सरकारले दिने राहत अनुदानबाहेक अरू स्रोत जुटाउन जाजरकोट र रुकुमजस्ता क्षेत्रका जनताले एकै पटक सबै गर्न सक्दैनन् । त्यसैले समानान्तर आयस्रोत बढाउने दिशामा पनि लाग्नुपर्छ । जस्तो, कोही गरिब छ भने उसलाई मिस्त्रीको तालिम दिन सकिन्छ । मिस्त्रीमा दक्ष भयो भने उसले अरूका घर बनाएर आय बढाउन सक्छ । पैसा जम्मा गरेर आफ्नो घर बनाउन सक्छ । यो अवसरमा भौतिक पूर्वाधारसँगै आयस्रोत बढाउने दिशामा पनि सरकारले हेर्नुपर्छ । त्यसकारण समय लाग्छ । जाजरकोट र रुकुम पश्चिम मानव विकास सूचकांकमा पछि परेका जिल्ला हुन् । युवाहरू घरमा छैनन्, रोजगारीका लागि बिदेसिएका छन् । त्यहाँका धेरै बस्ती जोखिमयुक्त छन् । त्यहाँका बासिन्दाले आफैं घर बनाउँदा भूकम्पप्रतिरोधी बनाउन सक्छन् कि सक्दैनन् भन्ने संशय छ । तपाईं राष्ट्रिय योजना आयोगको उपाध्यक्ष हुँदा बाजुराको एउटा बस्ती नै सार्ने अवधारणा ल्याउनुभएको थियो । अहिले जाजरकोट र रुकुम पश्चिममा बस्ती नै सार्ने, त्यसको लगानी पूरै सरकारले गर्ने गरी पुनर्निर्माणको काम गर्न सकिँदैन र ?डाँडामा बस्ती छÙ बढी दलित, जनजाति र गरिब छन् । तिनीहरूलाई पनि उत्पादन र रोजगारीका अवसर बढी हुने सहरनजिक ल्याउने अवसर यही हो । २०७२ सालको भूकम्पमा पनि यो नीति अपनाएका थियौं । त्यस क्रममा केही हजार घर सरेका छन् । त्यति बेला घर निर्माणका लागि छुट्टै रकम पाउनुहुन्छ, तर सहरनजिक अन्यत्र सुगम स्थानमा जग्गा लिनका लागि २ लाख रुपैयाँ दिन्छौं भनेर रकम दिएका थियौं । माथिको आफ्नो जग्गा पनि आफ्नै हुन्छ, त्यहाँ फलफूल र खेती लगाउन सक्नुहुन्छ, तर बस्नु भएन । भोलिका दिनमा त्यहाँ बिजुली, बाटो, खानेपानी केही पनि जाँदैन भनेर सुगममा घर बनाउने जग्गा किन्न पैसा दिन सकिन्छ । यसले सार्वजनिक पूर्वाधारमा लाग्ने खर्च कम हुन्छ । सरकार समग्रमा नाफामा हुन्छ । यसमा प्रदेशले पनि अध्ययन गर्नुपर्छ । तर, हाम्रो जस्तो देशमा जबरजस्ती गर्न सकिन्न । एकीकृत बस्तीको योजना सरकारले गरिदिनुपर्छ र बस्ती सार्ने कुरा जबरजस्तीभन्दा पनि आफैं गर्न दिनुपर्छ । एकीकृत बस्तीमा गाईवस्तु पाल्ने ठाउँ हुनुपर्छ । भकारी राख्ने, पूजा गर्ने ठाउँ हुनुपर्छ । सामाजिकआर्थिक गतिविधिमा असर नहुने गरी एकीकृत बस्तीको विकास गर्नुपर्छ । र त्यो भूकम्पप्रतिरोधी हुनुपर्छ ।किनभने मान्छेहरू भूकम्पले मरेका होइनन्, हामीले बनाएको पूर्वाधारले मारेको हो । जथाभावी घर बनाएर फेरि अर्को भूकम्पको जोखिममा धकेल्नुभन्दा अहिल्यै सतर्क हुनुपर्छ । राम्रो र दरिलो घर बनाउने माहोल बनाउनुपर्छ । एकीकृत बस्तीकै सन्दर्भमा २०७२ सालको भूकम्पपछि विभिन्न संघसंस्थाले ठाउँठाउँमा घर बनाइदिएका थिए । तर, यस्तो मोडालिटी सफल भएको देखिएन नि ?संघसंस्थाले भौतिक पूर्वाधारको पाटो मात्रै हेरे, जुन काठमाडौंमा बस्ने मानिसका लागि त ठीक हुन्थ्यो होला, तर गाउँमा एउटा घरले मात्रै हुँदैन । ग्रामीण परिवेशमा आर्थिक गतिविधि घरसँग जोडिएर हुन्छ । गाईवस्तु पाल्ने, अन्नपात भित्र्याउने पूर्वाधार सबै हुनुपर्छ । गाउँ र सहरको जीवनचक्र नै फरक छ । त्यसलाई ख्यालै नगरी सहरमा बसेका मान्छेहरूबाट लादिएको योजना हो त्यो । म नै पुनर्निर्माण प्राधिकरणमा हुँदा जनतालाई आफैं योजना बनाएको ठाउँमा राज्यले पूर्वाधारको विकास गरिदिन्छ भनेका थियौं । यो मोडालिटीमा गयौं भने जनताले आफ्नो आवश्यकताअनुसार आफैं गर्छन् । तर, सहरको मोडालिटी गाउँमा कपी गर्दा असफल होइन्छ । कतिपय संघसंस्थाले जाजरकोट र रुकुम पश्चिममा अहिले पनि एकीकृत बस्ती बनाउने घोषणा गरिरहेका छन् । जाजरकोट र रुकुमका सन्दर्भमा अब त्यस्तो योजना अघि बढाउन दिने कि नदिने ?सरकारले अपनाएको यो नीतिमा संघसंस्थालाई जोड्नुपर्छ । उनीहरूले कति घरलाई कहाँ सार्ने हो भन्ने निश्चित गरेर अनुदान तोकिदने र यो क्षेत्रमा तपाईंहरूले किन्नुहोस् भन्नुपर्यो । जजसले एकीकृत बस्ती बनाउने घोषणा गर्नुभएको छ उहाँहरूले सबैभन्दा राम्रो जस्तापाता र दक्ष जनशक्तिको पैसा दिनु, स्थानीय आफैंले बनाउँछन् भन्नुपर्छ । टेन्डर गरेर सहरमा जस्तो बस्ती बनाउने मोडालिटी गाउँमा सफल हुँदैन । २०७२ सालमा आफैंले पुनर्निर्माणको नेतृत्व गरेको भएर त्यो मोडालिटीको कुरा गर्नुभएको हो कि, सफल भएरै त्यसको वकालत गर्नुभएको हो ?संसारभर सफल भएको मोडालिटी हो त्यो । त्यति बेलाको तुलनामा अहिले अतिरिक्त सेवा, सुविधा र अधिकारसहितका प्रदेश र स्थानीय सरकार पनि छन् । समग्र विषयको परिचालनको पाटो पहिलाको भन्दा अझै सजिलो छ । केन्द्रले साधन, स्रोत र विज्ञता मात्रै दिने हो । नेतृत्वमा स्थानीय सरकार राख्नुपर्छ । व्यक्तिले आफ्नो घर बनाउने नेतृत्व आफैं लिनेÙ सरकारले सहुलियत ऋण, राहत र अनुदानको व्यवस्था गरिदिने हो । त्यही क्षेत्रका मान्छेलाई सीपमूलक तालिम दिएर सिकर्मी, डकर्मी उत्पादन गर्ने हो । यस्तो भयो भने आफैंले बनाएको घर भन्ने स्वामित्व हुन्छ, बलियो पनि हुन्छ । २०७२ सालमा हामीले गरेका कामको पनि केही समीक्षा छ । केही सुधार गर्नुपर्छ । त्यती बेला हामीले भौतिक पुनर्निर्माणमा मात्रै बढ्ता जोड दियौं । त्यसले गर्दा सामाजिक र आर्थिक पाटो पछाडि पर्यो । राम्रो घर भएर राम्रो आम्दानी भएन भने फेरि पनि मान्छेहरू गाउँमा बस्दैनन् । यो मुद्दालाई कसरी सम्बोधन गर्ने भन्ने विषयमा समानान्तर रूपमा अघि बढ्नुपर्छ । जाजरकोटमा ३०३५ हजार घर बनाउँदा १०१२ अर्ब लाग्ला । त्यसको कम्तीमा २५ प्रतिशत क्षमता अभिवृद्धि र आर्थिक विकासमा खर्च गर्न सकियो भने त्यसले अर्थतन्त्र पनि तंग्रिन्छ । ऋण लिएर घर बनाएका जनतालाई ऋण तिरिदिने हैसियत पनि बनाइदिनुपर्छ ।अहिले जाजरकोट र रुकुम पश्चिममा भूकम्प गएका कारण यी मुद्दाहरूको उठान भइरहेको छ । तर हामी भूकम्पीय जोखिममा छौं । राज्यको नीति नै जति बेला भूकम्प आउला, त्यति बेलै गरौंला भन्ने खालको देखियो । पूर्वतयारीको पाटोमा त राज्यको पनि ध्यान केन्द्रित हुन सकेन नि ?हामीले स्थानीय तहदेखि केन्द्रसम्म राजनीतिक नेतृत्व तयार पार्यौं, तर त्यही सोचमा परिवर्तन हुन सकेनौं । डोजर लगाएर बाटो बनाउने, सभाहल बनाउने, भ्युटावर बनाउने होडबाजी चलाउनुभन्दा दक्ष जनशक्ति तयार पार्ने दिशामा काम गरेका भए धेरै फरक हुन्थ्यो । भूकम्प गएका ठाउँका स्थानीय र प्रदेश सरकारले मात्रै होइन, देशभरकै पालिका वा प्रदेश सरकारले विपद्बाट जोगाउने खालको पूर्वाधार बनाउनुपर्नेछ । तराई वा पहाडमा होस्, सबैतिर क्षमता अभिवृद्धि गर्ने काम व्यापक रूपमा अघि बढाऔं । घर बनाउने मापदण्ड नगरपालिकामा मात्रै होइन, गाउँपालिकामा पनि लागू गर्नुपर्छ । राजनीतिक नेतृत्वले यसमा ध्यान दिनुपर्छ । नेपालभरि जति घर बन्छन्, ती सबै मापदण्ड पूरा गरेर मात्रै बनाउनुपर्छ । स्थानीय सरकारहरू बढी सक्रिय हुनुपर्छ ।निजी आवास निर्माणका लागि २०७२ सालमा प्रतिपरिवार ३ लाख रुपैयाँ दिइएको थियो । त्यति बेला र अहिलेको पैसाको मूल्य हेर्दा जाजरकोट र रुकुम पश्चिममा पुनर्निर्माणका लागि प्रतिपरिवार कम्तीमा कति अनुदान दिनुपर्ला ?त्यस क्षेत्रको आर्थिक हैसियत, जीवन निर्वाहको अवस्था हेर्दा अहिले राहत प्रतिपरिवार कम्तीमा ५ लाख रुपैयाँ दिनुपर्छ ।"
जाजरकोट भूकम्पको 'डाइरेक्सनल इफेक्ट' दक्षिण पूर्वी दिशामा,"(काठमाडौं)जाजरकोट भूकम्पको डाइरेक्सनल इफेक्ट दक्षिण पूर्वी दिशामा देखिएको छ । त्यस क्षेत्रमा पुगेको वैज्ञानिकको टोलीले क्षतिको अवस्थाको अध्ययन गरेर डाइरेक्सनल इफेक्ट दक्षिणपूर्वमा देखिएको निष्कर्ष निकालेका हुन् । भूकम्पको केन्द्रबिन्दुबाट तरंग जुन दिशामा प्रवाहित हुन्छ, त्यस क्षेत्रमा बढी क्षति गर्ने गरेको छ । भौगोलिक अवस्थिति, भौगर्भिक अवस्था र भूकम्प प्रतिरोधी संरचनाको निर्माणजस्ता विषय क्षतिको अवस्थामा तलमाथि हुने भए पनि त्यसमा महत्त्वपूर्ण भूमिका डाइरेक्सनल इफेक्ट नै क्षतिको कारण देखिन्छ । क्षति बढी हुनमा विभिन्न कारण हुन्छन् । भौगोलिक, भौगर्भिक अवस्था र भूकम्प प्रतिरोधी निर्माण विषयले पनि भूकम्पको क्षति बढी र कम हुने हुन्छ भूकम्प मापन तथा अनुसन्धान केन्द्रका भूकम्पविद् मुकुन्द भट्टराई भने, अर्को भनेको डाइरेक्सनल इफेक्ट पनि हो । भूकम्पको केन्द्रबिन्दुभन्दा जुन दिशामा बढी क्षति पुगेको छ, त्यो भूकम्पको डाइरेक्सन इफेक्टले गर्दा भएको प्रारम्भिक अध्ययनले देखाएको छ ।खानी तथा भूर्गभ विभागको भूकम्प मापन तथा अनुसन्धान केन्द्र र नेपाल विज्ञान तथा प्रविधि प्रज्ञा प्रतिष्ठान (नास्ट) का फरकफरक टोलीले भूकम्प केन्द्रबिन्दु आसपासको क्षेत्रको स्थलगत अध्ययन गरेका छन् । भूकम्पको अध्ययन गरी फर्किएको वैज्ञानिक टोलीले केन्द्रबिन्दुभन्दा दक्षिण पूर्वी दिशामा ५० किलोमिटर परसम्म बढी क्षति भन्दै त्यसको डाइरेक्सन इफेक्ट दक्षिण पूर्वतर्फ भएको बताएका छन् ।उत्तर पश्चिम क्षेत्रमा घरहरू क्षति पुगेको छ तर मानवीय क्षति भएको छैन । केन्द्रबिन्दुबाट दक्षिण पूर्वी क्षेत्रमा लाग्दा भने त्यसमा पूर्ण रूपमा क्षति भएको देख्छौं । त्यसको कारण के हो भन्ने विषयमा वैज्ञानिक रूपले हामी हेर्छौं । भूकम्पको रप्चर (भँगालो) कुन दिशामा थियो, रप्चर कहाँसम्म पुगेर ठोकिएको थियो र यहाँबाट तथ्यहरूको अध्ययन गरेपछि विस्तृत रूपमा भन्न सक्छौं । तीव्रता नक्साबाटै रप्चर दक्षिण पूर्वी दिशामा थियो भन्न सकिन्छ । त्यसलाई क्षतिको आधारमा गर्ने गरिन्छ । उनले भूकम्पको केन्द्रबिन्दु रहेको स्थानको भौगोलिक अवस्थिति र घरसहितको संरचना निर्माण उस्तै भए पनि क्षति दक्षिण पूर्वी दिशामा बढी भएकाले डाइरेक्सनल इफेक्ट त्यसको कारण भएको बताए । सुवेदीसहितको टोली शनिबार काठमाडौं फर्किएको छ । आगामी एक सातामा अध्ययनको थप विवरणहरू सार्वजनिक गर्ने छौं, सुवेदीले भने । भूकम्पले जाजरकोटको भेरी नगरपालिकामा ३८, नलगाड ५५, कुशे नगरपालिकामा ७, बारेकोट गाउँपालिमा ४ जनाको मृत्यु भएको छ । रुकुमको आठबिसकोट ४२, सानीभेरी १० र चौरजहारीमा १ गरी ५३ जनाको मृत्यु भएको छ । भेरीमा क्षति पुगेको १ हजार ३२ घरमध्ये ३ सय ४४ पूर्ण रूपमा क्षति भएको छ, नगलाडको ८ सयमध्ये २०० घर पूर्ण रूपमा क्षति भएको छ, छेडागाडमा क्षति पुगेका ६ सय घरमध्ये १०० मा पूर्ण रूपमा क्षति भएको छ, कुशेमा क्षति भएको ३ सय ९६ घर मध्ये ९५ वटामा पूर्ण क्षति भएको छ । शिवालय ३८ घरमध्ये एउटा पूर्ण रूपमा क्षति भएको छ । जुनिचाँदे गाउँपालिकामा ४० घरमध्ये ५ वटामा पूर्ण रूपमा क्षति पुगेको छ । जाजरकोट र रुकुमका भूकम्प प्रभावित पालिकाहरूको ९० देखि ९७ प्रतिशत घरहरू ढुंगा माटोबाट निर्माण भएको २०७८ को जनगणनाले देखाउँछ ।भूकम्पको केन्द्रबिन्दु रामीडाँडा बारेकोटको पूर्वी भाग रहेको छ । केन्द्रबिन्दुको दक्षिणमा रहेको कुशेमा पनि भूकम्पले धेरै क्षति पुर्याएको छैन । केन्द्रबिन्दुभन्दा पश्चिम दक्षिणमा रहेका शिवालय र जुनिचाँदे गाउँपालिका पनि क्षति देखिँदैन । भूकम्पको केन्द्रबिन्दुबाट भेरी नगरपालिकामा दक्षिण पूर्व र नलगाड पूर्वमा पर्छ । बारपाक भूकम्पपछि गोर्खासँग जोडिएको लमजुङमा तुलनात्मक रूपमा कम क्षति भएको थियो । त्यसको केन्द्रबिन्दुबाट पूर्वतर्फ रप्चर निर्माण भएको थियो, सुवेदीले भने । ९ हजारको ज्यान लिएको २०७२ सालको गोर्खा भूकम्पको केन्द्रबिन्दुभन्दा पूर्वतर्फ धादिङ, नुवाकोट, रसुवा, काठमाडौं, ललितपुर, भक्तपुर, सिन्धुपाल्चोक, काभ्रे, दोलखामा मानवीय र भौतिक क्षति बढी गरेको थियो । भूकम्पको केन्द्रबिन्दु नजिकै अस्थायी भूकम्प मापन केन्द्र स्थापना गरिएको छ । सानो भेरी र ठूलो भेरीको बलौटो माटो भएको क्षेत्रमा भूकम्पको तीव्रता अति नै बढेको छ । त्यसले त्यस क्षेत्रमा क्षति बढी भएको छ, भट्टराईले भने । भूकम्प गएको स्थानबाट मानप केन्द्र निकै दूरीमा रहेको कारण भूकम्पको विषयमा बृहत् अध्ययनका लागि भूकम्पको केन्द्रबिन्दु नजिकै अस्थायी मापन केन्द्र निर्माण गरिएको छ । जति धेरै भूकम्पको रेकर्ड गर्न सकिन्छ त्यसको विषयमा त्यति धेरै जानकारी गराउन सकिन्छ । भूकम्प भएको एक दुई दिनमा जति परकम्प जान्छ त्यति अहिले हुँदैन तर कहिले गएर अन्त्य हुन्छ भन्ने पनि थाहा हुँदैन, सुवेदीले भने, जाजरकोटमा जुन स्तरको भूकम्प गयो, त्यसको केही साता वा हप्तासम्म परकम्प हुन्छ सक्छ । एक सातामा हेर्यो भने यो रेटमा घट्यो सामान्य अवस्थामा आइपुग्नका लागि यति समय लाग्ला ।भूकम्प मापन केन्द्रले कात्तिक १७ गते यता भएको निरन्तर परकम्प भए पनि त्यसको दरमा कमी भएको जनाएको छ । हालसम्म सो क्षेत्रमा ४ म्याग्निच्युडभन्दा ठूलो १० वटासहित करिब ५ सय परकम्प गइसकेका छन् । भूकम्प अध्ययनका लागि नास्ट र भूकम्प अनुसन्धान केन्द्रले रुकुम र जाजरकोटको दुईदुई ठाउँमा भूकम्प मापन प्रविधि संयन्त्र (सिस्मोमिटर) जडान गरेको छ । नास्टले बारेकोट रामीडाँडा केन्द्रबिन्दु सीमा जोडिएको कुशे गाउँपालिका, रुकुम पश्चिमको खलंगा र गौतमकोट र भूकम्प मापन केन्द्रले बारेकोटमा २ भूकम्प मापन यन्त्र जडान गरिएको नास्ट र भूकम्प अनुसन्धान केन्द्रले जनाएका छन् । भट्टराईले अहिले फल्टको लम्बाइ पनि निकालिसकेको बताए । हामीले अहिलेसम्म रप्चर क्षेत्र कति हो भन्ने विषयलाई निर्धारण गरेका छैनौं । इरेक्सन इफेक्ट यति किलोमिटरसम्म पर्यो भन्ने विषयमा अझै बाँकी छ, भट्टराईले भने ।"
'मानसिक स्वास्थ्यबारे सचेत रहन आवश्यक',"भक्तपुर (कास) नसा तथा मनोरोग विशेषज्ञ प्रा डा धनरत्न शाक्यबाट रोटरी क्लब अफ भक्तपुरका पदाधिकारीहरू सहितको समूहलाई मानसिक स्वास्थ्यबारे चेतनामूलक अन्तर्क्रिया कार्यक्रम सञ्चालन भएको छ । मानिसको आनीबानी, बोलीब्यवहार, भावना, सोच, इन्द्रिय ज्ञान, होस, चेतना, स्मृति, बुद्धि, निर्णय र अन्तरज्ञान आदिमा देखिएका बदलाव, परिवर्तनहरू मानसिक रोगका लक्षण नै हुन् कि भन्ने कुरा स्वयंले, परिवार, साथीभाइ, इष्टमित्रहरूले कसरी बुझ्ने ? मानसिक स्वास्थ्य के हो ? कसरी मानसिक समस्या उत्पन्न हुन्छ ? मानसिक रोगहरूका लक्षणहरू र उपचारका केकस्ता विधिहरू छन् ? आदि सवालहरूमा सहभागीहरूलाई प्राध्यापक डा शाक्यले अन्तर्क्रियात्मक प्रशिक्षण दिएका हुन् ।डा शाक्यले व्यस्त जनजीवनमा मानसिक स्वास्थ्यका समस्याहरू जटिल बन्दै गएकोप्रति सचेत पार्दै कोही कसैका आफ्ना नियमित र सामान्य व्यवहारमा परिवर्तन वा अन्य मनोवैज्ञानिक बदलाव सहितका लक्षणहरू लामो समय रही जीवनका विविध पाटामा समस्या पैदा भएमा, बेचैनी भएमा मानसिक रोग वा मानसिक स्वास्थ्यका समस्या हुन सक्ने औंल्याउँदै, लक्षण देखिनेबित्तिकै आवश्यक उपचार र परामर्शका लागि हिच्किचाउन नहुने, सचेत हुनुपर्नेमा जोड दिए । रोटरी क्लब अफ भक्तपुरका अध्यक्ष गंगालक्ष्मी अवालले सहजीकरण गरेको उक्त कार्यक्रममा पूर्वअध्यक्ष सुन्दरप्रताप राणाले धन्यवाद ज्ञापन गरे ।"
मागेको सबै बचत आउँदो चैतभित्र फिर्ता गर्न सहकारीलाई निर्देशन,"(काठमाडौं)सहकारी संघसंस्थाले बचतकर्ताले फिर्ता मागेको सम्पूर्ण बचत ०८० चैतभित्र फिर्ता गरिसक्नुपर्ने भएको छ । सहकारी विभागले आफ्नो नियमनभित्र रहेका बचत तथा ऋणको मुख्य कारोबार गर्ने सबै सहकारी संघसंस्थालाई यस्तो निर्देशन दिएको हो । यसका लागि हरेक सहकारी संघसंस्थाले बचत फिर्ता कार्ययोजना निर्माण गरी ०८० मंसिरभित्र आफूसमक्ष पेस गर्न पनि विभागले निर्देशन दिएको छ । बचत तथा ऋणको मुख्य कारोबार गर्ने सबै सहकारी संघसंस्थाले ०८० चैत मसान्तभित्र मागअनुसारको सम्पूर्ण बचत रकम फिर्ता गर्ने गरी बचत फिर्ता कार्ययोजना ०८० साल मंसिर मसान्तभित्र पेस गर्ने, विभागको निर्देशनमा भनिएको छ ।सहकारी संघसंस्थाले समग्र वित्तीय अवस्था, सम्पत्ति तथा दायित्व यथार्थ वस्तुस्थिति समेटिएको श्वेतपत्र जारी गर्नुपर्ने भएको छ । सदस्यहरूलाई संस्थाको वित्तीय अवस्थाबारे पूर्ण जानकारी दिने उद्देश्यले सहकारी संघसंस्थालाई ०८० मंसिरभित्र श्वेतपत्र जारी गर्न पनि विभागले निर्देशन दिएको हो । सबै सहकारी संघसंस्थाले ०८० मंसिर मसान्तभित्र संस्थाको बचत दायित्व, लगानी तथा सम्पत्तीलगायतका वित्तीय विवरण समेटिएको श्वेतपत्र जारी गरी विभागमा पेस गर्ने, निर्देशनमा उल्लेख छ । अब सहकारी संघसंस्थाका सञ्चालक समिति तथा लेखा सुपरिवेक्षण समिति सदस्य र व्यवस्थापकले आफ्नो सम्पत्ति विवरण सहकारी विभागमा पेस गर्नुपर्ने भएको छ । सबै सहकारी संघसंस्थाका सञ्चालक समिति तथा लेखा सुपरिवेक्षण समितिका सदस्य र व्यवस्थापकको सम्पत्ति विवरण संकलन गरी त्यसलाई पुष्टि गर्ने कागजातसहित ०८० साल मंसिर मसान्तभित्र विभागमा पेस गर्ने विभागले निर्देशन दिएको हो । कोपोमिस प्रणालीमा तोकिएको विवरण अद्यावधिक (प्रविष्टि) गर्ने पनि विभागले सहकारी संघसंस्थालाई यस्तो निर्देशन दिएको हो । सहकारी क्षेत्रमा हाल देखापरेको समस्या समाधानका लागि राष्ट्रिय योजना आयोगका माननीय सदस्य जयकान्त राउतको संयोजकत्वमा गठित सहकारी क्षेत्र सुधार सुझाव कार्यदल, ०८० ले सरकारलाई सुझाव प्रतिवेदन बुझाएको थियो । उक्त प्रतिवेदनले दिएको सुझाव कार्यान्वयन गरी सहकारी क्षेत्रमा सुशासनका कायम गर्न विभागले आफ्नो नियमन क्षेत्राधिकारभित्र पर्ने सहकारी संस्थालाई उल्लिखित निर्देशन दिएको हो ।सरकारसमक्ष पेस भएको कार्यदलको सुझाव प्रतिवेदनमा समस्याग्रस्त सहकारी संघसंस्थाको निक्षेप फिर्ता गराउने अधिकार प्रमुख जिल्ला अधिकारी (सीडीओ) लाई दिन सहकारी क्षेत्र सुधार सुझाव कार्यदलले सुझाएको थियो । समस्यामा रहेका झन्डै पाँचभन्दा बढी सहकारी संघसंस्थाका बचतकर्ताको अर्बौं रकम फिर्ता हुन नसकेका बेला कार्यदलले उक्त सुझाव दिएको हो । तत्काल पैसा फिर्ताको व्यवस्था गर्न एक वर्षका लागि मात्र सीडीओलाई उक्त अधिकार दिन कार्यदलले सुझाएको हो । जिल्लागत रूपमा समस्या पहिचान, विश्लेषण, बचतकर्ताको बचत फिर्ता गरी सहकारी क्षेत्रमा सुशासन कायम गर्न एक वर्षसम्मका लागि प्रमुख जिल्ला अधिकारीहरूलाई सहकारीका समस्याबारे जाँचबुझ गरी बचत फिर्ता गराउन स्थानीय जनप्रतिनिधिसमेतको सहभागितामा पहल गर्ने, प्रतिवेदनमा भनिएको छ, जिल्ला तहबाट समस्या समाधान हुन नसक्ने तथा समस्याग्रस्त संस्थाका रूपमा घोषणा गर्नुपर्ने अवस्थामा संघीय सहकारी विभाग र सम्बन्धित नियामक निकायमा पठाउने प्रबन्ध गरी समस्याको द्रुत समाधानको प्रक्रिया अविलम्ब थालनी गर्ने । यो सुझाव पनि अझै कार्यान्वयनमा आएको छैन । उक्त प्रतिवेदनमा सञ्चालकबाट ०८० चैतभित्रै निक्षेप फिर्ताको प्रतिबद्धता लिने, छुट्टै नियामक निकाय स्थापनालगायत सहकारी क्षेत्र सुधारका लागि तत्काल, अल्पकाल र दीर्घकालमा गर्नुपर्ने विभिन्न सुझाव समेटिएको छ । नेपाल सरकारले निर्णय गरी अर्को व्यवस्था नभएसम्मका लागि कम्तीमा एक वर्ष महानगरपालिका, उपमहानगरपालिका र नगरपालिकामा बचत तथा ऋण कारोबार गर्ने सहकारी संस्था दर्ता, कार्यक्षेत्र विस्तार अनुमति तथा सेवा केन्द्र स्वीकृतिको काम तत्काल स्थगित गर्ने, प्रतिवेदनमा उल्लेख छ, देशभरिका सहकारी संस्थाका सञ्चालक तथा पदाधिकारी एवं व्यवस्थापन तहका कर्मचारीको सम्पत्ति विवरण संकलन गरी अभिलेखीकरण गर्न संघीय सहकारी विभाग, प्रदेश सरकार र स्थानीय तहलाई नेपाल सरकारबाट निर्देशन जारी गर्ने । यद्यपि उल्लिखित सुझाव अझै कार्यान्वयनमा आएको छैन ।"
नेपाल टेलिकमको आय र मुनाफा दुवै घट्यो,"काठमाडौं (कास) सरकारी स्वामित्वको दूरसञ्चार सेवाप्रदायक नेपाल टेलिकमको कुल आम्दानी, सञ्चालन आय र मुनाफासमेत घटेको छ । टेलिकमले शनिबार सार्वजनिक गरेको चालु आर्थिक वर्षको प्रथम त्रैमासिक (२०८० असोज मसान्त) सम्मको वित्तीय विवरणअनुसार कम्पनीको आय ३९ करोड १२ लाख ९७ हजार रुपैयाँले घटेको हो ।साउन, भदौ र असोजमा कम्पनीको कुल आर्जन १० अर्ब ६४ करोड ८७ लाख ९३ हजार रुपैयाँ छ । गत आर्थिक वर्षको यही अवधिमा कम्पनीको कुल आय ११ अर्ब ४ करोड ९० हजार थियो । यसपालि ३५४ प्रतिशतले आय तल झरेको नेपाल टेलिकमले जनाएको छ । यति मात्रै होइन, कम्पनीको कुल सञ्चालन आय र मुनाफासमेत घटेको वित्तीय विवरणमा देखिन्छ ।गत आर्थिक वर्षको प्रथम त्रैमासिक अवधिको तुलनामा चालु आर्थिक वर्षको सोही अवधिमा कम्पनीको राजस्व र खुद मुनाफा दुवै घट्नुका प्रमुख कारणमध्ये आर्थिक मन्दी, ओटीटी सेवाको बढ्दो प्रयोगलगायत रहेको टेलिकमको दाबी छ । आर्थिक मन्दीका कारण कम्पनीको सेवा प्रयोगमा तुलनात्मक रूपमा कमी आएको हो, वित्तीय विवरण प्रतिवेदनमा भनिएको छ, ओटीटी सेवाको बढ्दो प्रयोगका कारण अन्तरआबद्धता आयमा गत आवको प्रथम त्रैमासिक अवधिको तुलनामा करिब ४९ करोड १४ लाख ८५ हजार रुपैयाँले कमी भएको हो । चालु आर्थिक वर्षको प्रथम त्रैमासिक अवधिमा कम्पनीको कुल सञ्चालन आय ८ अर्ब ५८ करोड ५० लाख ६३ हजार रहेकामा गत आर्थिक वर्षको यही अवधिमा कम्पनीको कुल सञ्चालन आय ९ अर्ब ७ करोड ७५ लाख ८४ हजार थियो । यसपटक ४९ करोड २५ लाख २१ हजार रुपैयाँले कुल सञ्चालन आयमा कमी आएको हो, यो भनेको ५४३ प्रतिशतको गिरावट हो ।कम्पनीको खुद मुनाफा गत आर्थिक वर्षको तुलनामा यसपालि ८९० प्रतिशतले तल झरेको छ । वित्तीय विवरणअनुसार असोज मसान्तसम्म कम्पनीले २ अर्ब २ करोड ७४ लाख ३२ हजार रुपैयाँ मुनाफा आर्जन गरेको थियो । उक्त रकम गत आर्थिक वर्षको सोही अवधि (०७९ असोज मसान्त) को खुद मुनाफा २ अर्ब २२ करोड ५५ लाख ६ हजारको तुलनामा १९ करोड ८० लाख ७४ हजार रुपैयाँले कमी भएको हो । त्रैमासिक अवधिमा कम्पनीको प्रतिसेयर आम्दानी ४५०५ रुपैयाँ रहेको टेलिकमले जनाएको छ । विदेशी विनिमय दरमा भएको परिवर्तनका कारण कम्पनीले ५ करोड ९९ लाख रुपैयाँ विदेशी विनिमय प्राप्त भएको समेत उल्लेख गरिएको छ । राष्ट्रको सञ्चार भएकाले बढी लागत तथा कम प्रतिफल प्राप्त हुने विकट तथा दुर्गम स्थानमा समेत सेवा विस्तार र गुणस्तर सुधारको कार्यमा निरन्तर लागिरहेको र लागतसमेत बढिरहेको छ, कम्पनीले जारी गरेको प्रतिवेदनमा भनिएको छ, बैंक ब्याजदरमा भएको परिवर्तनका कारण वित्तीय आम्दानी करिब १४ करोड ८१ लाखले कमी भएको हो ।सेवा प्रदायकको आम्दानी र मुनाफा निरन्तर घट्नुको कारण पहिल्याउन भन्दै नियामक नेपाल दूरसञ्चार प्राधिकरणले लामो समयदेखि टेलिकम्युनिकेसन ट्राफिक मनिटरिङ एन्ड फ्रड कन्ट्रोल सिस्टम (टेरामक्स) कार्यान्वयनमा ल्याउन खोजिरहेको छ । प्राधिकरणको तथ्यांकअनुसार आर्थिक वर्ष ०७४७५ को आम्दानीको तुलनामा ०७८७९ मा करिब २१ अर्ब वार्षिक रूपमा कमी आएको थियो । भ्वाइस एवं मोबाइल डेटाका प्रयोगकर्ताको संख्या बढिरहँदा र कम्पनीहरू सेवा विस्तारमा लागिरहेको परिप्रेक्ष्यमा आम्दानी र नाफा घट्नुलाई नियामकले सन्देहपूर्ण ठानेको छ । अपरेटरको आम्दानीमा केकति कारणले कमी आएको हो भन्ने सत्यतथ्य पत्ता लगाउन पनि टेरामक्स प्रविधिको जडान अत्यावश्यक देखिएको छ, प्राधिकरणले केही समयअघि जारी गरेको टेरामक्ससम्बन्धी जानकारीमूलक सूचनामा भनिएको छ, गुणस्तरीय सेवा पाउने ग्राहकको अधिकार तथा सरकारले गुमाइरहेको अर्बौंको राजस्वको रोकथाम गर्नुका साथै भविष्यमा राज्यले अपनाउनुपर्ने नीतिनियम तर्जुमा गर्न टेरामक्स सिस्टम जडान गर्न लागिएको हो ।यद्यपि टेरामक्समार्फत नागरिकको कल डिटेल, एसएमएसलगायत गोप्य व्यक्तिगत विवरण संकलन हुन सक्ने र त्यसो नहुने सुनिश्चितताका लागि डेटा प्रोटेक्सनसम्बन्धी स्पष्ट कानुनसमेत नबनेको अवस्थामा यस्तो प्रविधि लागू गर्ने विषयमा प्रश्न उठ्ने गरेको छ । गत साउनमा प्रधानमन्त्री पुष्पकमल दाहालको निर्देशनमा टेरामक्स जडान कार्य रोकिएको छ । नेपाल टेलिकम र निजी स्वामित्वको एनसेल आजियाटा दुवैले टेरामक्स लागू गर्ने विषयमा खुला रूपमै अनिच्छा प्रकट गरेका थिए ।"
अमेरिकी डलरमा एकपछि अर्को उचाइ,"काठमाडौं (कास) नेपाल राष्ट्र बैंकले शनिबारका लागि एक अमेरिकी डलरको विनिमय दर (भाउ) १ सय ३३६५ रुपैयाँ (बिक्री दर) तोकेको छ । यो हालसम्मकै उच्च हो । केही दिनयता अमेरिकी डलरको तुलनामा नेपाली मुद्रा निरन्तर कमजोर बन्दै गएको छ । केही महिनाअघिसम्म स्थिर रहेको अमेरिकी डलरको भाउ गत साउन दोस्रो सातातिर बढ्न सुरु गरेको थियो । सोही क्रममा गत भदौ १ मा डलरको भाउ बढेर १ सय ३३३४ रुपैयाँ पुगेको थियो । त्यसपछिका दुई साता डलरको भाउ १ सय ३३ रुपैयाँ वरिपरि नै थियो । तर गत भदौ २२ पछि डलरको भाउ झिनो रूपमै भए पनि निरन्तर बढ्न थालेको हो । तर, पछिल्ला तीन महिना (भदौ, असोज र कात्तिक) मा डलरको भाउ १ सय ३३ रुपैयाँकै हाराहारी घुमिरहेको देखिन्छ । पछिल्ला दिनमा विश्वबजारमा डलरको माग बढेपछि भाउ पनि निरन्तर वृद्धि हुन थालेको हो । अन्तर्राष्ट्रिय सञ्चार माध्यम रोयटर्सले अहिले डलरको भाउ पछिल्लो ६ महिनायताकै उच्च बिन्दुमा पुगेको बताएको छ । पछिल्ला महिनामा अमेरिकी अर्थतन्त्रका सूचक अनुमान गरिएभन्दा बढी बलिया भएका छन् । सोही अवधिमा खुद्रा व्यापार अनुमान गरिएभन्दा धेरैले बढेको छ भने बेरोजगारी अनुमान गरिएभन्दा कम छ । ब्याजदर बढ्दा विश्वका लगानीकर्ता अमेरिकामा लगानीका लागि आकर्षित हुन्छन्, यसले स्वतः डलरको माग बढ्छ । त्यसै पनि अहिले फेडले तोकेको सन्दर्भ ब्याजदर २२ वर्षयताकै उच्च हो । पछिल्ला केही महिनायता विश्वबजारमा माग बढ्न थालेपछि डलरको मूल्य पनि उकालो लागेको हो । त्यसको असर भारतीय मुद्रा (भारु) हुँदै नेपाली मुद्रासम्म आइपुगेको जानकार बताउँछन् । पछिल्ला दिनमा अमेरिकी डलरको तुलनामा भारु कमजोर भएपछि नेरु पनि कमजोर बनेको हो । नेरु र भारुबीच स्थिर विनिमय दर छ । स्थिर विनिमय दरसँगै कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो । शनिबार साँझसम्म एक अमेरिकी डलरको विनिमय दर भारु ८३३० छ । पछिल्ला महिनामा भारतीय अर्थतन्त्र अपेक्षित रूपमा सुधार हुन सकेको छैन । यही कारण अमेरिकी डलरको तुलनामा भारु कमजोर बन्दै गएको हो । त्यसको प्रत्यक्ष असर नेपाली मुद्रामा परेको हो ।०८० असार मसान्तको तुलनामा गत असोजसम्ममा अमेरिकी डलरसँग नेपाली रुपैयाँ १३४ प्रतिशतले अवमूल्यन भएको छ । अघिल्लो वर्षको सोही अवधिमा नेपाली रुपैयाँ ३०१ प्रतिशतले अवमूल्यन भएको थियो । ०८० असोज मसान्तमा अमेरिकी डलर एकको खरिद विनिमय दर १३२९५ पुगेको थियो । अन्तर्राष्ट्रिय बजारमा ०७९ असोज मसान्तमा प्रतिब्यारेल अमेरिकी डलर ९१०४ रहेको कच्चा पेट्रोलियमको मूल्य गत असोज मसान्तमा १६ प्रतिशतले वृद्धि भई अमेरिकी डलर ९२५२ कायम भएको छ ।"
इंग्ल्यान्डसँग पाकिस्तानको हार,"कोलकाता (एएफपी) इंग्ल्यान्डले एकदिवसीय विश्वकप क्रिकेटमा शनिबार पाकिस्तानलाई ९३ रनले पराजित गरेको छ । यससँगै पाकिस्तानको सेमिफाइनल पुग्ने सम्भावना सकिएको छ । डिफेन्डिङ च्याम्पियन इंग्ल्यान्ड यसअघि नै सेमिफाइनल दौडबाट बाहिरिइसकेको थियो । पाकिस्तानको हारले न्युजिल्यान्डले औपचारिक रूपमै सेमिफाइनलमा स्थान सुरक्षित गरेको छ । इंग्ल्यान्डको ९ खेलमा यो तेस्रो विजय हो । टोलीले पहिला ब्याटिङ गर्दै निर्धारित ५० ओभरमा ९ विकेट गुमाई ३ सय ३७ रन बनायो । पाकिस्तानले यो लक्ष्य ४० बलमा पूरा गरेको भएमात्र सेमिफाइनल पुग्थ्यो । तर पाकिस्तान ४४ औं ओभरमा २ सय ४४ रनमा अलआउट भयो । बेन स्टोक्सले ८४, जो रुटले ६० र जोनी बेरिस्टोले ५९ रन बनाएपछि इंग्ल्यान्डले बलियो स्कोर बनाएको थियो । पाकिस्तानबाट मुख्य ब्याटर फाखर जमान, कप्तान बाबर आजम असफल रहे । फाखर १ र बाबर ३८ रनमा आउट भए । अघा सलमानले ४५ बल खेल्दै ६ चौका र १ छक्कासहित ५१ रन बनाए । मोहम्मद वासिम र हरिस रौफले दसौं विकेटमा ५३ रन जोडेर पाकिस्तानको लाज बचाएका थिए । रौफले २३ बल खेल्दै २ चौका र ३ छक्कासहित ३५ रन बनाए । वासिम १६ रनमा अविजित रहे । प्लेयर अफ द म्याच डेविड विलीले १० ओभरमा ५६ रन खर्चेर ३ विकेट लिए । मार्सको उच्च स्कोरपुने मिचेल मार्सले आफ्नो खेल जीवनकै उच्च स्कोर बनाउनेक्रममा अविजित १ सय ७७ रनको इनिङ्स खेलेपछि अस्ट्रेलियाले शनिबार लिगको अन्तिम खेलमा बंगलादेशमाथि ८ विकेटको सहज जित हात पारेको थियो । मार्सले यस विश्वकपमा बनाएको यो दोस्रो शतक हो । उनको प्रयासमा यसअघि नै सेमिफाइनलमा स्थान सुरक्षित गरेको अस्ट्रेलियाले ३ सय ७ रनको लक्ष्य ३२ बल अगाडि पूरा गरेको थियो । मार्सले एकदिवसीय अन्तर्राष्ट्रियमा बनाएको आफ्नो तेस्रो शतक हो । ३२ वर्षे उनले यसै प्रतियोगितामा पाकिस्तानविरुद्ध बनाएको १ सय २१ रन उनको उच्च स्कोर थियो । उनले १ सय ३२ बल खेल्दै १७ चौका र ९ छक्का प्रहार गरे । आफ्नो हजुरआमाको निधनपछि अस्ट्रेलिया फर्किएका उनी पुनः भारत आएर विश्वकप खेलिरहेका छन् । अस्ट्रेलियाका कप्तान प्याट कमिन्सले मार्सको इनिङ्स असाधारण भएको जनाए । उनी अर्को साता हुने खेलका महत्त्वपूर्ण खेलाडी हुन्, कमिन्सले भने ।ट्राभिस हेड १० रनमै आउट भएपछि मार्सले ओपनर डेविड वार्नरसँग दोस्रो विकेटमा १ सय २० र स्टिभ स्मिथसँग तेस्रो विकेटमा अविजित १ सय ७५ रनको साझेदारी गरे । वार्नरले ५३ र स्मिथले अविजित ६३ रन बनाए । विजयी चौका प्रहार गरेका स्मिथले ६४ बलमा ४ चौका र १ छक्का प्रहार गरे । कीर्तिमान छैटौं पटक विश्वकपको जित्ने आसमा रहेको अस्ट्रेलिया यसपालि पहिलो दुई खेल हारेर अप्ठ्यारो स्थितिमा पुगेको थियो । तर, त्यसपछिका ७ खेल जितेर अस्ट्रेलियाले उपाधिका लागि बलियो दाबी प्रस्तुत गरेको हो । बंगलादेशको ब्याटिङका क्रममा मार्सले ४ ओभरमा ४८ रन खर्चेर कुनै विकेट लिन नसकेको तर्फ ठट्टा गर्दै भने, चार ओभरमा झन्डै ५० रन खर्चेर सधैं प्लेयर अफ द म्याच पाउन गाह्रो नै हुन्छ । तर ब्याटिङमा राम्रो गर्न सकें । यसअघि बंगलादेशले ३०६८ को स्कोर बनाएको थियो । यस विश्वकपमा बंगलादेशको यो उच्च स्कोर हो । अस्ट्रेलियाले मंगलबार अफगानिस्तानलाई मुम्बईमा पराजित गर्दा बनाएको २ सय ९२ रन विजय लक्ष्य पछ्याउँदाको उच्च स्कोर थियो । अस्ट्रेलिया ९१७ को अवस्थामा पुग्दा ग्लेन म्याक्सवेलले अविजित २ सय १ रन बनाउँदै अविश्वसनीय विजय दिलाएका थिए । म्याक्सवेललाई शनिबार आराम दिइएको थियो । तर नियमित कप्तान सकिब अल हसनविनै खेलेको बंगलादेशविरुद्ध अस्ट्रेलियाले त्यस्तो मिहिनेत गर्नुपरेन । हामीले विश्वकपमा एउटा टिमको रूपमा राम्रो खेल्न सकेनौं । बलिङ र ब्याटिङ पनि राम्रो भएन, बंगलादेशका कप्तान नाजमुल हुसेन सान्तोले भने । नासुम अहमदले १० ओभरमा ८५ रन खर्चेर कुनै विकेट लिन सकेनन् । शीर्ष ८ मा रहेर सन् २०२५ मा पाकिस्तानमा हुने च्याम्पियन्स ट्रफीमा छनोट हुने बंगलादेशको आशा अब अरू टोलीको नतिजामा भर पर्नेछ ।"
पुलिसलाई वीरगन्ज गोल्डकप,"(वीरगन्ज) नेपाल पुलिस क्लबले प्रथम वीरगन्ज गोल्डकप फुटबल प्रतियोगिताको उपाधि जितेको छ । शनिबार आदर्शनगर रंगशालामा भएको फाइनलमा पुलिसले विभागीय प्रतिद्वन्द्वी त्रिभुवन आर्मी फुटबल क्लबलाई पेनाल्टी शुटआउटमा २० ले पराजित गरेको हो । निर्धारित समयमा गोल हुन नसकेपछि खेलको नतिजा टाइब्रकेरबाट आएको हो । दुवै विभागीय टीमबीच कडा प्रतिस्पर्धा भयो । टाइब्रेकरमा आर्मीका चार खेलाडीको गोल असफल भएको थियो । त्यसमा दुई पेनाल्टी पुलिसका गोलरक्षक शत्रुधन चौधरीले रोकेका थिए भने एउटा प्रहार पोलमा र अर्को प्रहार बाहिरिएको थियो । आर्मीका नवयुग श्रेष्ठ, विमल पाण्डे, जितेन्द्र कार्की र सन्तोष केसीले प्रहार गरेको पेनाल्टी गोलमा परिणत हुन सकेन । पुलिसका उज्ज्वल राईले प्रहार गरेको पेनाल्टी आर्मीका गोलरक्षक विकेश कुथुले रोक्न सफल भए पनि राम वाजी र बुद्ध तामाङले प्रहार गरेको पेनाल्टी गोलमा परिणत भयो । पुलिसका गोलरक्षक शत्रुधन म्यान अफ द म्याच घोषित भए । उनैले उत्कृष्ट गोलरक्षकको उपाधि पाए । डिफेन्समा आर्मीका विमल पाण्डे, मिडफिल्डमा पुलिसका उज्ज्वल राई र प्रशिक्षकमा पुलिसका चेतन घिमिरे उत्कृष्ट भए । विधागतका उत्कृष्टले जनही २० हजार रुपैयाँ पाए । सर्वोत्कृष्ट खेलाडी पुलिसका प्रताप गुरुङ भए । उनले ५० हजार पुरस्कार पाए । विजेता टोलीलाई वीरगन्ज महानगरपालिकाका मेयर राजेशमान सिंहले ११ लाख ११ हजार १ सय ११ रुपैयाँको चेक र सिल्ड तथा उपमेयर इम्तियाज आलमले उपविजेता आर्मीलाई ५ लाख ५५ हजार ५ सय ५५ रुपैयाँको चेक र सिल्ड प्रदान गरे । मधेश प्रदेशमा उच्च धनराशि भएको यस वीरगन्ज गोल्डकपको आयोजना भेट्रान्स सिटी क्लब वीरगन्जले आयोजना गरेको थियो । वीरगन्ज महानगरपालिका मुख्य प्रायोजक रहेको वीरगन्ज गोल्डकपमा भारतका दुई र नेपालका ६ टिमले प्रतिस्पर्धा गरेका थिए । वीरगन्जको नारायणी रंगशाला जीर्ण भएकाले आदर्शनगर रंगशालामा अस्थायी प्यारापिट निर्माण गरी गोल्डकप आयोजना गरिएको हो ।"
आशिष चेस विजेता,"काठमाडौं (कास) दोलखाका आशिष फुयालले राष्ट्रिय खुुला र्यापिड बुुद्धिचाल प्रतियोगिताको उपाधि जितेका छन् । उनले पूर्व नेपाल च्याम्पियन बद्रीलाल नेपालीसँग नवौं चरणमा बराबरी खेलेर साढे ७ अंकसहित उपाधि जितेका हुन् । उनले २५ हजार रुपैयाँ पुरस्कार जिते । ७ अंकसहित दोस्रो भएका बद्रीलालले १५ हजार पाए । बद्रीलालसँग टाइब्रेकमा पछि परेर तेस्रो भएका ललितपुरका सरोज महर्जनले ७ अंक बटुले । उनले १० हजार पाए । उनले नवौं चरणमा श्रीकृष्ण श्रेष्ठलाई हराएका थिए ।फिडे मास्टर क्षितिज भण्डारी चौथो र वर्तमान नेपाल च्याम्पियन रुपेश जैसवाल पाँचौं स्थानमा रहे । केशवले ८ हजार र रुपेशले ७ हजार पाए । काठमाडौका सुदीप तामाङ, केशव श्रेष्ठ, ललितपुर स्पोर्ट्स क्लबका कुशल बेलवासे, ललितपुरका सानुराज वज्राचार्य र काठमाडौंका हेमराज भण्डारी क्रमशः छैटौंदेखि दसौं स्थानमा रहे ।शंकरापुर युथ क्लबको आयोजनामा भएको प्रतियोगितामा काठमाडौंका नवीन तण्डुकार भेट्रानतर्फ उत्कृष्ट भए भने अनरेटेडमा विजेश राजकर्णिकार पहिलो भए । महिलातर्फ पूर्णिमा गुरुङ पहिलो र सिन्दिरा जोशी दोस्रो भएका थिए । यू१२ तर्फ काठमाडौंका एन्जेल महर्जन, यू१४ तर्फ अध्यान्त काफ्ले र यू१६ तर्फ प्रज्वल चौलागाईं विजयी भए ।शंकरापुर युथ क्लबका कृष्णभक्त श्रेष्ठ, शंकरापुर नगरपालिका प्रमुख रमेश नापित, उपप्रमुख संमिता श्रेष्ठ, बुद्धिचाल महासंघका कावा अध्यक्ष हेराकाजी महर्जनलगायतले पुरस्कृत गरे । स्पर्धामा ३५ जिल्लाका ८८ खेलाडीको सहभागिता थियो ।"
मकवानपुर गोल्डकपको आयव्यय,"मकवानपुर (कास) स्थानीय तह सहिद स्मृति पाँचौं मकवानपुर गोल्कप फुटबल प्रतियोगिताको आयव्यय सार्वजनिक गरिएको छ ।आयोजक मकवानपुर जिल्ला फुटबल संघले प्रतियोगितामा एक करोड १९ लाख २२ हजार रुपैयाँ खर्च भएको जनाएको छ । माघ २८ देखि फागुन १० सम्म भएको प्रतियोगितामा करिब २ लाख १० हजार बचत भएको संघ अध्यक्ष टीकाराम लामाले पत्रकार सम्मेलनमार्फत् जानकारी गराए । उनका अनुसार प्रतियोगितामा करिब १ करोड २१ लाख ३३ हजार आम्दानी भएको थियो ।प्रतियोगितालाई प्रदेश खेलकुद विकास समितिले ५० लाख, हेटौंडा उपमहानगरबाट २५ लाख, टिकटबाट ९ लाख ९१ हजार, विभिन्न गाउँपालिकाबाट २५ लाख६९ हजार तथा हेटौंडा स्कुल अफ म्यानेजेमन्टले ६ लाख ९० हजार रुपैयाँ सहयोग गरेका थिए । हेटौंडा५ स्थित पिप्लेक्याम्पा रंगशालामा भएको प्रतियोगिता विजेताले १५ लाख, उपविजेताले १० लाख, सर्वोत्कृष्ट खेलाडीलाई ६ लाख ९० हजारबराबरको बुलेट बाइक तथा खेलाडीको टीएडीए, यातायातमा ३२ लाख रुपैयाँ खर्च भएको संघले जनाएको छ । मनाङ मर्स्याङ्दी क्लबले हिमालय शेर्पालाई पराजित गर्दै उपाधि जितेको थियो ।यस वर्ष स्थानीय तहबाट प्राप्त हुने रकम घटेको, टिकट बिक्री असाध्यै न्युन रहेका कारण बचत रकम घटेको एन्फा केन्द्रीय सदस्य रहेका लामाले बताए । प्रतियोगितामा एक विदेशी टोलीसहित १० टोली सहभागी हुँदा खर्च केही बढेको हो, उनले आगामी संस्करण पुस महिनाभित्र गर्ने तयारी भइरहेको बताए । तिहारलगत्तै हामी प्रतियोगिताको तयारीमा जुट्ने छौं, लामाले प्रतिबद्धता जनाए । अबको संस्करणमा अस्ट्रेलियामा रहेका नेपाली राष्ट्रिय टोलीका पूर्वखेलाडीसम्मिलित क्लबलाई सहभागी गराउने गरी तयारी भइरहेको संघ महासचिव छवि सुवेदीले बताए ।"
नेपालगन्ज पौडीपोखरीमा पहिलोपल्ट प्रतियोगिता,"(नेपालगन्ज)नेपालगन्ज रंगशालास्थित पौडीपोखरीमा पहिलोपल्ट लुम्बिनी प्रदेशस्तरीय पौडी प्रतियोगिता आयोजना गरिएको छ । २०७६ सालमा नेपालगन्जमा सम्पन्न आठौं राष्ट्रिय खेलकुद प्रतियोगिताका लागि १९ करोड लागतमा निर्माण गरिए पनि प्रतियोगिता हुन सकेको थिएन । त्यसपछि पहिलोपल्ट प्रतियोगिता गरिएको हो ।नेपालगन्ज स्विमिङ क्लबद्वारा शनिबार आयोजित प्रतियोगिताको ५० मिटर खुला पुरुषतर्फ बटरफ्लाईमा नेपालगन्जका अमित रावलले स्वर्ण, दाङका सुवास पाण्डेले रजत र आर्मीका भुवन बोटेले कांस्य पदक जितेका थिए । खुला पुरुष ५० मिटर फ्रिस्टाइलमा दाङका सुवास पाण्डेले स्वर्ण, आर्मीका भुवन बोटेले रजत र नेपालगन्जका अमित रावलले कांस्य पदक जितेका छन् । महिला ५० मिटर खुला फ्रिस्टाइलमा सुप्रिया रावलले स्वर्ण, डा महिमा शाहले रजत र जमुना डाँगीले कांस्य जिते ।१५ वर्षमुनि गर्ल्स ५० मिटर फ्रिस्टाइलमा जमुना डाँगीले स्वर्ण, संस्कृति अधिकारीले रजत र कश्वी गुरुङले कांस्य जिते । १४ वर्षमुनि ब्वाइजतर्फ ५० मिटर फ्रिस्टाइलमा अनमोल केसीले स्वर्ण, श्यामुल सुनारले रजत र उज्वल क्षेत्रीले कांस्य जिते । १२ वर्षमुनि ब्वाइज ५० मिटर फ्रिस्टाइलमा इभान्सु भट्टराईले स्वर्ण, प्रज्वल रानाले रजत र सिजन थापाले कांस्य जिते । १२ वर्षमुनि ब्वाइजतर्फ ५० मिटर फ्रिस्टाइलमा सारिकाले स्वर्ण र आरोशी डिसीले रजत जिते ।१० वर्षमुनि ब्वाइजतर्फ २५ मिटर फ्रिस्टाइलमा सुशान्त बोहराले स्वर्ण, वसन्त थारुले रजत र मनन शर्माले कांस्य जिते ।१० वर्षमुनि गर्ल्सको २५ मिटर फ्रिस्टाइलमा समृद्धि न्यौपानेले स्वर्ण र प्रिन्सेस जिसीले रजत पदक जितेका थिए ।ब्वाइज ८ वर्षमुनिको २५ मिटर फ्रिस्टाइलमा संस्कार न्यौपानेले स्वर्ण, सुमित वाग्लेले रजत र रिजन बोहराले कास्य पदक जिते ।पदक विजेता खेलाडीलाई नेपाल पौडी संघका अध्यक्ष अशोक वज्राचार्य, लुम्बिनी प्रदेश खेलकुद परिषदका सदस्यसचिव जय भट्टराई, नेपालगन्ज उपमहानगरका मेयर प्रशान्त विष्ट, आयोजक क्लबका अध्यक्ष केशवराज न्यौपानेलगायत पुरस्कृत गरे । प्रतियोगितामा बाँके, बर्दिया, दाङ, रूपन्देही र नवलपरासीका ५६ खेलाडीले प्रतिस्पर्धा गरेका थिए ।"
कास्कीलाई प्रदेशस्तरीय क्रिकेट उपाधि,"(बागलुङ)कास्की जिल्ला क्रिकेट संघले शनिबार बागलुङ क्रिकेट संघद्वारा आयोजित गण्डकी प्रदेशस्तरीय टी२० क्रिकेट प्रतियोगिताको उपाधि जितेको छ । बागलुङको बाङगेचउर मैदानमा सम्पन्न फाइनलमा कास्कीले नवलपुरलाई ८ विकेटले हरायो ।कास्कीले १ लाख १ हजार १ सय ११ रुपैयाँ पुरस्कार प्राप्त गर्यो । १८४ ओभरमा ९० रन बनाउँदा अलआउट नवलपुरले ५० हजार ५ सयमा चित्त बुझायो । झिनो लक्ष्य पछ््याएको कास्कीले २ विकेट क्षतिमा १५५ ओभरभित्र ९१ रनको लक्ष्य पूरा गरेको थियो । कास्कीका विपिन खत्रीले तीन विकेट लिए । सुवास भण्डारी र किरण पौडेलले समान दुई, नितेश गिरी र अभिषेक थापाले एकएक विकेट लिए । फाइनलमा कास्कीका मुस्कान थापाले सर्वाधिक २४ रन बनाए । किरण पौडेलले २३ रन, सिभरिन श्रेष्ठले २२ र अभिषेक थापाले १७ रन जोड ।फाइनलमा पुग्न नवलपुरले पर्वतलाई १० विकेट र कास्कीले स्याङ्जालाई ५ विकेटले हराएका थिए । प्रतियोगितामा कास्कीका विपिन खत्री १३ विकेट लिएर म्यान अफ सिरिज भए । उनले १० हजार पुरस्कार हात पारे । वेस्ट बलर र म्यान अफ द म्याच पनि विपिन नै भए । विजेतालाई बागलुङ नगर प्रमुख वसन्तकुमार श्रेष्ठले पुरस्कार प्रदान गरे ।"
अभिलाषा र प्रदीपलाई दोहोरो स्वर्ण,"(काठमाडौं)अभिलाषा विष्ट र प्रदीप खड्काले शनिबार तेस्रो वीर गणेशमान सिंह राष्ट्रिय टेनिस प्रतियोगिताको उपाधि जितेका छन् । महिलामा अभिलाषा र पुरुषमा प्रदीप च्याम्पियन भएका हुन् ।सातदोबाटोस्थित टेनिस कोर्टमा पुरुष फाइनलमा प्रदीपले ऋतिक रानालाई ७५, ४६, ६३ को सेटमा पराजित गरेका थिए । महिला फाइनलमा अभिलाषाले प्रकृति श्रेष्ठलाई ६०, ६० को सेटमा हराइन् । दुवैका विजेताले १ लाख र दोस्रोले ५० हजार रुपैयाँ नगद पुरस्कार हात पारे । टेनिसमा व्यक्तिगततर्फ यो सर्वाधिक राशिको पुरस्कार हो ।प्रदीप र अभिलाषाले प्रतियोगितामा दोहोरो स्वर्ण जिते । दुवैले डबल्समा पनि स्वर्ण जिते । प्रदीपले निहालजंग थापा र अभिलाषाले माहिका राणासँग मिलेर स्वर्ण जितेका थिए ।भेट्रान ३५ वर्षमाथि पुरुष सिंगल्समा पूर्वराष्ट्रिय च्याम्पियन जितेन्द्र परियार विजेता भए । उनले फाइनलमा कमलबहादुर भण्डारीलाई ६२, १६, १०८ ले हराए । जितेन्द्रले ५० हजार र कमलले २५ हजार पुरस्कार पाए ।भेट्रान ३५ वर्षमाथि पुरुष डबल्समा सुभाष बस्नेत र सन्तोष खत्री, ४५ वर्षमाथि पुरुष सिंगल्समा महेश श्रेष्ठ, ४५ वर्षमाथि पुरुष डबल्समा रोहित सुनुवार र यज्ञबहादुर भण्डारी, ५५ वर्षमाथि पुरुष सिंगल्समा विमलकुमार गुरुङ, ५५ वर्षमाथि पुरुष डबल्समा सुदर्शन विष्ट र जीवन घिमिरे तथा ६५ वर्षमाथि पुरुष सिंगल्समा कमल थापा च्याम्पियन भएका थिए । जुनियरमा शिभाली गुरुङ, विश्वविशेष डल्लाकोटी, सरा पन्त र वृजेश अर्यालले पनि दोहोरो स्वर्ण जितेका थिए । शिभालीले यू१२ र यू१४ गर्ल्स सिंगल्समा स्वर्ण जितिन् । विश्वले यू१० र यू१२ ब्वाइज सिंगल्समा बाजी मारे । सरा यू९ र यू१० गर्ल्स सिंगल्समा विजेता बनिन् । यू१४ ब्वाइज सिंगल्समा स्वर्ण जितेका वृजेशले डबल्समा शाश्वत वज्राचार्यसँग उपाधि जिते ।यू८ सिंगल्स ब्वाइजमा भिरल अग्रवाल र गर्ल्समा निम्ति कुँवर, यू९ ब्वाइज सिंगल्समा निश्चल ज्ञवाली र गर्ल्स डबल्समा स्वस्तिका विष्ट र मेरिसा थापाले शीर्षस्थान हात पारे ।वीर गणेशमान सिंह फाउन्डेसन र वीर गणेशमान सिंह स्पोर्ट्स कमिटीद्वारा आयोजित प्रतियोगितामा गरी २३ विधामा प्रतिस्पर्धा भएको हो ।"

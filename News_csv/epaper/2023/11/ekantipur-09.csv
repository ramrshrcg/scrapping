शीर्षक,विवरण
भूकम्प राहतमा पूर्वअर्थमन्त्री शर्माको संवेदनहीन राजनीति,"भूकम्पको केन्द्रबिन्दु रामीडाँडा रहेको बारेकोट गाउँपालिका१ सिर्पाचौरका हरिबहादुर घर्तीले राहत नपाउँदा ५ दिनदेखि नै स्याउला र बोराले बेरेर शीत तर्काउने गरेका छन् । ६ जनाको परिवार भएका उनको घर पूरै भत्किएको छ । भूकम्पले क्षति पुर्याएको नजिकैको रुकुममा पीडितले टेन्ट पाए पनि आफूहरूले त्रिपालसमेत नपाएको उनको गुनासो छ । बारेकोटका अध्यक्ष वीरबहादुर गिरीले जाजरकोटका प्रभावित गाउँमा अझै राहत नपुगेको बताए । ४३ सय घर प्रभावित भएको बारेकोटमा अहिलेसम्म ३ सय ८० ब्ल्यांकेट र ३ सय त्रिपाल मात्र पुगेका छन् । आजसम्म पीडितले राहत पाए भन्न सक्ने अवस्था छैन, उनले भने, पीडितहरू तरकारीका टनेलमुनि, चौरमा चामलका पुराना बोराले शीत छेकेर बस्न बाध्य छन् । नजिकै रहेको रुकुममा भने प्रभावकै आधारमा राहत वितरण भइरहेको आफ्नै आँखाले देखेको उनले बताए । शर्माको सिको गर्दै अरू नेताले पनि भोटको राजनीति गर्न लागेका छन् । अहिले नेताको प्रभावका आधारमा राहत गएको भनाइ छ, कांग्रेस जाजरकोटका सभापति खडक बीसीको । वडाध्यक्ष, मेयरदेखि केन्द्रीय नेताहरू राहत लिएर जनताको जनमत बटुल्न व्यस्त छन्, उनले भने, विपद्का बेला सरकारी र सार्वजनिक रूपमा संकलित राहतमा राजनीति नहुनुपर्ने हो, तर यहाँ यही भइरहेको छ, अहिलेको प्रभावले नेताहरू आगामी चुनाव जित्ने दाउमा छन् ।माओवादी नेता तथा पूर्वअर्थमन्त्री शर्माले भारतले पठाएको, सरकारले दिएको र आफैंले संकलन गरेको राहत बाँडेको बताए । सरकारले पठाएको पनि बाँडेको छु । भारतले पठाएको केही राहत सामग्री आएको छ, सरकारले पठाएको पाँच हजार पाल पनि वितरण गरेको छु, आफैं पनि संकलन गरेर बाँडेको छु, उनले कान्तिपुरसँग भने । तर, जाजरकोट पठाइएको राहतसमेत एकलौटी गरी रुकुमस्थित आफ्नो निर्वाचन क्षेत्रमा लगेको आरोपमा उनले भने, कसले भन्यो तपाईंलाई ? यो विषयमा सरकारलाई नै सोध्नुस् । उता, जाजरकोटका सहायक प्रमुख जिल्ला अधिकारी हरिशचन्द्र शर्माले थोरै सामान आएको र माग धेरै भएकाले आवश्यकताअनुसार उपलब्ध गराउन नसकिएको बताए । दाल, तेल, म्याट, डसनालगायतका सामानको धेरै नै अभाव छ । ब्ल्यांकेट, त्रिपाल, चामललगायतका अति आवश्यक सामग्रीको आपूर्ति नै कम भएकाले गुनासो बढेको छ, उनले भने । भेरीका स्थानीय बासिन्दा राजेन्द्रबहादुर शाहले आफ्नो राजनीतिक वर्चस्व कायम राख्न र सस्तो लोकप्रियताका लागि केन्द्रीयस्तरका नेताहरूले राहत आफ्नो क्षेत्रमा लगिरहेको बताए । रुकुम पश्चिममा भूकम्प प्रभावित दुई स्थानीय तहमा सबैजसो प्रभावितले तत्कालका लागि राहत सामग्री पाइसकेको जनप्रतिनिधिहरूको दाबी छ । आठबिसकोटमा ३ हजार १ सय ३६ घरधुरीमा सामान पुगिसकेको नगरपालिका प्रमुख रवि केसीले बताए । उनका अनुसार पालिकाका ९ देखि १४ नम्बर वडामा ३१ सय ३६ थान त्रिपाल, १ सय १२ मेट्रिक टन चामल, ३ सय टन दाल, झन्डै ९ सय थान ब्ल्यांकेट, ६ सय थान कम्बल, १ सय थान फाइबर सिरकलगायत सामग्री पुगेको छ । तत्कालका लागि खाद्यान्न र बन्दोबस्तीका सामान पीडितले पाइसकेका छन्, उनले भने, अब हामी दीर्घकालीन समस्या समाधानका लागि आवश्यक योजना निर्माणका क्रममा छौं ।त्यस्तै, सानीभेरी नगरपालिकामा पनि भूकम्पले क्षति पुर्याएका झन्डै २ हजार ५ सय घरमा राहत वितरण सकिएको गाउँपालिका अध्यक्ष बिर्खबहादुर विष्टले बताए । जाजरकोटमा भने आधाभन्दा बढी घरधुरीमा राहत पुग्न नसकेको जिल्ला प्रशासन कार्यालयका प्रशासकीय अधिकृत हरिचन्द्र शर्माले बताए । उनका अनुसार कुशे र जुनिचाँदे गाउँपालिकामा अझै राहत पुग्नै सकेको छैन भने भूकम्पको इपिसेन्टर बारेकोट गाउँपालिकास्थित रामीडाँडाका पीडितले पनि अझै राहत पाएका छैनन् ।उनका अनुसार करिब २४ हजार घरमा आंशिक क्षति पुगेको छ । जिल्लाको झन्डै ८० प्रतिशत जनसंख्या घर बाहिरै छ, भूकम्पका त्रासका कारण पनि स्थानीयहरू घरभित्र सुत्न सकिरहेका छैनन्, उनले भने, हामीले आधामात्र घरमा राहत पुर्याउन सकेका छौं । उनका अनुसार अहिलेसम्म भूकम्पबाट प्रभावित झन्डै ३३ हजार घरमध्ये मुस्किलले १५ हजार घरमा मात्र राहत पुगेको छ । जाजरकोटमा भूकम्पबाट ३४ हजार ५ सय १ घरधुरीका एक लाख ७९ हजार ८ सय ९३ जना प्रभावित भएका छन् । जिल्लाका ७ स्थानीय तहका ९ हजार ९ सय ७४ घर पूर्ण रूपमा भत्किएका छन् । २४ हजार ७ सय ७ घरमा आंशिक क्षति पुगेको छ । विपद् व्यवस्थापन समितिले स्थानीय तहमार्फत वडासम्म राहत वितरण गरेकाले राहत प्राप्त गर्नेको व्यक्तिगत विवरण संकलन भने हुन नसकेको सहायक प्रजिअ शर्माले बताए ।"
सहारा बनेका साहसी छोरीहरू,"इलामको फिक्कलकी ७३ वर्षीया टीकादेवी पौडेल पहाड नउक्लिएको १५ वर्षभन्दा बढी भइसक्यो । २०६५ सालमा झापा झरेकी उनी त्यसयता पहाड घर इलामको फिक्कल उक्लेकी छैनन् । किनकि, अब उनलाई पहाड जान खासै रुचि पनि छैन । मेरो बुढेसकालकी सहारा बनेकी छे छोरी, बुद्धशान्ति१ झापामा छोरी विनिता पौडेलसँगै रमाइरहेकी टीकादेवीले भनिन्, आमाबाका लागि छोरीहरू छोराभन्दा बढी जिम्मेवार हुने रैछन् ।टीकादेवी ७ सन्तानकी आमा हुन् । एक छोरा र ६ छोरी जन्माईहुर्काई लेखपढ गराएकी उनी जीवनको उत्तरार्द्धमा कान्छी छोरी विनिताको आडभरोसामा छन् । पहाडमा बस्न मन मानेन, टीकादेवीले सुस्तरी भनिन्, छोराबुहारीलाई धेरै दुःख दिन पनि मन लागेन । जीवनको आधाभन्दा बढी समय पहाडमा मेलापात, घाँसदाउरा गरेर गुजारेकी उनले पारिवारिक समस्याका कारण केही समयअघि झन्डै मानसिक रोगको सिकार हुनुपरेको छोरी विनिताले सुनाइन् । आमालाई झन्डै डिप्रेसन भइसकेको रहेछ, उनले सुनाइन्, उपचारपछि अहिले ठीक हुँदै गएको छ । २० वर्षअघि पतिको साथ गुमाएकी उनी छोरासँग बस्दै आएकी थिइन् । तर, विचार र व्यवहार नमिलेपछि उनले छोराको साथ पनि छाड्नु पर्यो । बुढेसकालमा आमाको दुःख देखेर विनिताको मन थामिएन अनि झापा ल्याएर स्याहारसुसार गर्न थालिन् । पहाडबाट आमा डिप्रेसन भएर झर्नुभएको थियो, बीपी कोइराला स्वास्थ्य विज्ञान प्रतिष्ठानकी पूर्वनर्स विनिताले सुनाइन्, लामो समय अस्पताल राखेर आमालाई निको पारेर घर ल्याएकी हुँ । बुद्धशान्ति गाउँपालिकाका पूर्वअध्यक्ष रमेश भुजेल र विनिता विगतमा व्यापारिक पार्टनर मात्रै थिए । तर, बिस्तारै उनीहरू जीवनकै पार्टनर बन्न पुगे । उहाँले सहयोग नगर्नु भएको भए हामी आमाछोरीलाई यहाँ टिक्नै गाह्रो हुने थियो जस्तो लाग्छ, विनिताले सुनाइन्, उहाँले पनि आमालाई धेरै माया गर्नु हुन्छ ।"
प्रभाव क्षेत्रमा अवरोधपछि मध्य पहाडतिर एमाले,"(काठमाडौं)जातीय पहिचानको विषय उठाएर आफ्नो प्रभाव क्षेत्र पूर्वी पहाडमा अवरोध सिर्जना भएपछि एमालेले मध्य पहाडी लोकमार्गमा तीन साताको राष्ट्रिय अभियान सञ्चालन गर्ने भएको छ ।एमालेको बुधबार सम्पन्न सचिवालय बैठकले मंसिर १४ बाट झुलाघाटचिवा भञ्ज्याङ समृद्धिका लागि संकल्प यात्रा गर्ने निर्णय गरेको हो । राष्ट्रिय एकता, सामाजिक एकता र विकास निर्माणका लागि अभियान सञ्चालन गर्ने एमालेले जनाएको छ । बैतडीको मध्य पहाडी लोकमार्गमा ठूलो राजनीतिक दलले पहिलो पटक राष्ट्रिय अभियान अभियान सञ्चालन गर्न लागेको हो । चिवा भञ्जाङबाट झुलाघाटसम्मको पुष्पलाल मध्यपहाडी लोकमार्गको दूरी १ हजार ७ सय ७१ किमि लामो छ । एमाले उपमहासचिव प्रदीप ज्ञवालीले पछिल्लो समयमा पहाडी क्षेत्रमा सामाजिक सद्भाव बिगार्ने गरी काम भएको भन्दै त्यसलाई निस्तेज पार्न कार्यक्रम गर्न लागिएको बताए । सामाजिक सद्भाव अभिवृद्धि गर्न, राष्ट्रिय एकता बलियो पार्न, कम्युनिस्ट पार्टी स्थापनाको ७५ वर्ष पुगेको अवसर पारेर संस्थापक पुष्पलालका नाममा यो अभियान चलाउन लागिएको हो, उनले भने, अहिले जुन रूपमा निरासाको खेती गर्ने कोसिस भएको छ र यसलाई परिवर्तनको विरोधमा उभ्याउने काम भइरहेको छ, त्यसका विरुद्ध पनि जनतालाई जगाउँदै स्थानीय समस्या, राष्ट्रिय सन्देश दिने गरी काम हुनेछ । कोशी प्रदेशको नामकरणपछि पूर्वी पहाडी क्षेत्रमा एमाले लक्षित अवरोध र नेताहरूमाथि आक्रमण हुँदै आएको छ । अवरोध गर्नेहरूले जातीय पहिचानका आधारमा प्रदेशको नामकरण हुनुपर्ने बताउँदै आएका छन् । एमालेले त्यस्ता गतिविधिले सामाजिक सद्भाव बिथोल्ने कार्य भएको दाबी गरेको छ । २०७२ सालमा संविधान जारी भएपछि मधेशमा एमालेमाथि भौतिक आक्रमण हुँदा पनि मेची महाकाली अभियान सञ्चालन गरेको थियो । जसमा सप्तरीको मलेठमा आइपुग्दा अवरोध सिर्जना भएको थियो । यसपटक एमालेले पश्चिम नेपालबाट कार्यक्रम आयोजना गरेर पूर्वतर्फ आउने निर्णय गरेको छ । एमाले यसपटक सुदूरपश्चिमको बैतडीस्थित झुलाघाटबाट कार्यक्रम सुरु गरेर पूर्वको पाँचथरको चिवाभन्ज्याङ पुगेर कार्यक्रम सम्पन्न गर्ने निर्णय गरेको छ । मंसिर १४ गते बिहान साढे ८ बजे अध्यक्ष केपी शर्मा ओलीले राष्ट्रिय झण्डा झण्डोत्तोलन गरेर अभियान उद्घाटन गर्नेछन् । यसपटक कार्यक्रममा सभाहरू, स्थानीय बासिन्दा तथा उद्यमी व्यवसायीसँग अन्तर्क्रिया, ऐतिहासिक स्थलको अवलोकन सहितको फरकफरक प्रकारको कार्यक्रम तय गरेको छ । एमालेले सभाहरूमा तराई तथा हिमाली जिल्लाका मानिसलाई पनि सहभागी गराउने जनाएको छ । उपमहासचिव ज्ञवालीले अभियान राजनीतिक मात्रै नहुने बताए । पहाडमा विरोधाभास देखिएको छ । पूर्वाधार गाउँतिर पुग्ने तर मानिस तराई, सहर र पछिल्लो समयमा विदेशसमेत बसाइँसराइ गर्ने विरोधाभास छ, त्यसलाई अन्त्य गर्न जरुरी छ, उनले भने, पहाडको विकासको चुनौती के हो र कसरी पहाडको बसाइँसराईलाई कम गर्न सकिन्छ र त्यसलाई समृद्धिको आधार बनाउन सकिन्छ ? पहाड समृद्ध नहुन्जेल सिंगो राष्ट्र समृद्ध हुन सक्दैन । विकासको समस्यालाई पहिचान गर्दै पहाडको समृद्धिलाई अघि बढाउने यो अभियानको महत्त्वपूर्ण उद्देश्य हुनेछ । अस्थायी घर बनाउन स्वयंसेवक परिचालनएमालेले जाजरकोटका भूकम्पपीडितलाई अस्थायी आवास निर्माणका लागि १ हजार स्वयंसेवक परिचालन गर्ने भएको छ । एमाले सचिवालयको बुधबार सम्पन्न बैठकले मंसिर १ गतेदेखि अस्थायी घर टहरा निर्माणका लागि स्वयंसेवक परिचालन गर्न निर्णय गरेको हो । एमालेले २०७२ सालमा ५० हजार स्वयंसेवक परिचालन गरेर तीन महिनामा २७ हजार अस्थायी घरटहरा बनाएको थियो, उपमहासचिव ज्ञवालीले भने, यसपटक १ हजार स्वयंसेवक खटिनु हुनेछ । ५ हजार कार्य दिनभन्दा बढी खट्ने छौं । १ करोड रुपैयाँभन्दा बढीको श्रम परिचालन हुनेछ । यस क्रममा हजारौं घरटहरा बनाउने उनले बताए । यस कामको संयोजन पार्टीको प्रदेश कमिटीले गर्ने एमालेले जनाएको छ । एमालेले भूकम्पपीडितहरूका लागि संकलन भएको राहत प्रभावकारी रूपमा वितरण गर्नसमेत माग गरेको छ । चिसोमा भूकम्पपीडितहरू भोकभोकै सुत्नु परेको छ, ज्ञवालीले भने, विपद् पर्यटनका नाममा घुम्न जाने र सेल्फी खिच्ने काम भएको छ । राहत वितरण पारदर्शी, जिम्मेवार र प्रभावकारी रूपमा गर्न सरकारको ध्यानाकर्षण गराउँछौं । एमालेले राहत वितरणमा पक्षपात भएको भन्दै त्यस्तो नगर्न पनि ध्यानाकर्षण गराएको छ । गत शुक्रबार जाजरकोटको रामीडाँडालाई केन्द्रबिन्दु बनाएर ६४ म्याग्निच्युडको भूकम्प जाँदा ३५ हजारभन्दा बढी घरमा क्षति पुगेको छ, जसमा सबैभन्दा बढी क्षति जाजरकोट र पश्चिम रुकुममा पुगेको छ ।"
सीपीसी तिब्बतका सचिव वाङ नेपालमा,"काठमाडौं (कास) चिनियाँ कम्युनिस्ट पार्टी (सीपीसी) का तिब्बत सचिव वाङ चुनचङ ५ दिने नेपाल भ्रमणमा बुधबार काठमाडौं आइपुगेका छन् । सुरक्षा संवेदनशीलताको हिसाबले महत्त्वपूर्ण मानिने चीनको स्वशासित क्षेत्र तिब्बतका सचिव वाङ प्रधानमन्त्री पुष्पकमल दाहालको निमन्त्रणमा आएका हुन् । प्रधानमन्त्री दाहालको गत महिना भएको चीन भ्रमणका दौरान तिब्बतमा सचिव वाङले दाहालसहित नेपाली प्रतिनिधिमण्डललाई स्वागत गरेका थिए । उनलाई चिनियाँ राष्ट्रपति सी चिनफिङनिकट मानिन्छ । परराष्ट्रका एक अधिकारीका अनुसार नेपाल मामिलामा छलफल गर्दा सचिव वाङको दृष्टिकोण महत्त्वपूर्ण मानिन्छ । नेपालको चीनसँगको सम्पूर्ण भूभाग तिब्बतसँग नै जोडिएको छ । सचिव वाङले बिहीबार प्रधानमन्त्री पुष्पकमल दाहाललाई भेट्ने कार्यक्रम छ । पहिलो दिन उनले उपराष्ट्रपति रामसहायप्रसाद यादवलाई भेटेका छन् । उनको नेतृत्वमा रहेको चिनियाँ प्रतिनिधिमण्डलले लैनचौरस्थित उपराष्ट्रपतिको कार्यालयमा पुगेर शिष्टाचार भेटवार्ता गरेको थियो । भेटवार्तामा नेपाल र चीनबीचको सुमधुर सम्बन्धका विविध आयामबारे छलफल भएको उपराष्ट्रपतिको सचिवालयद्वारा जारी विज्ञप्तिमा उल्लेख छ । गत अगस्टमा नेपाललाई थिम कन्ट्री निर्धारण गरिएको ७ औं चीनदक्षिण एसिया प्रदर्शनी र २७ औं चीन कुन्मिङ आयातनिर्यात मेलामा सहभागी हुन चीन भ्रमणमा गएको सम्झँदा खुसी लाग्छ, उपराष्ट्रपति यादवले भने । उनले तिब्बत स्वशासित क्षेत्र दुई देशबीचको व्यापार, पर्यटन, संस्कृति र अन्य हितका क्षेत्रहरूमा द्विपक्षीय अन्तरक्रियाको प्रवेशद्वार भएकाले यो प्रतिनिधिमण्डलको नेपाल भ्रमणले सम्भावित सबै क्षेत्रमा नेपालचीन सम्बन्ध थप प्रगाढ हुने विश्वास व्यक्त गरे । उनले चीनका पूर्वप्रधानमन्त्री ली खछ्याङको दुःखद निधनमा चीन सरकार र जनताप्रति गहिरो समवेदना पनि व्यक्त गरे । सचिव वाङले यो भ्रमण नेपालका प्रधानमन्त्री दाहालको भ्रमणका क्रममा भएको समझदारी लागू गराउने उद्देश्यले भएको बताएको उपराष्ट्रपतिको सचिवालयले जनाएको छ । नेपालमा हालै गएको शक्तिशाली भूकम्पमा परी निधन भएकाहरूप्रति श्रद्धाञ्जली व्यक्त गर्दै भूकम्पपीडितप्रति सहानुभूति प्रकट गर्दछु, वाङले भनेका थिए, पुनर्निर्माणमा चीन सरकारले सहयोग गर्ने प्रतिबद्धता व्यक्त गर्दछु । वाङले उपराष्ट्रपति यादवलाई तिब्बत भ्रमणमा आउन आग्रह गरे । सचिव वाङले राजनीतिक दलका नेता, मन्त्री, सभामुख, राष्ट्रिय सभाका अध्यक्षलगायतलाई भेट्ने कार्यक्रम छ । उनी पोखरा गएर एक दिन बस्नेछन् । पोखरामा चीनको अनुदान र ऋण सहयोगमा बनेको अन्तर्राष्ट्रिय विमानस्थलको पनि उनले अवलोकन गर्नेछन् ।"
संघविरुद्ध वारपारको लडाइँ : मुख्यमन्त्री यादव,"जनकपुर (कास) मधेश प्रदेशका मुख्यमन्त्री सरोजकुमार यादवले अधिकार खोस्नका लागि संघीय सरकारविरुद्ध वारपारको लडाइँमा उत्रिएको घोषणा गरेका छन् । प्रहरी समायोजन र निजामती कर्मचारीको खटनपटन प्रदेशमातहत नदिए संघ सरकारविरुद्धको आन्दोलन चर्काउने उनको भनाइ छ । संघ सरकारविरुद्ध अबको लडाइँ वारपारको हुनेछ, जनकपुरस्थित मुख्यमन्त्री तथा मन्त्रिपरिषद्को कार्यालयमा बुधबार आयोजित पत्रकार सम्मेलनमा मुख्यमन्त्री यादवले भने, ६ वर्षसम्म आश्वासन कुरेर बस्यौं । अब प्रहरीप्रशासन र कर्मचारीबेगर प्रदेश सरकार सञ्चालन गर्न कठिनाइ भइसक्यो । अधिकार नदिए वारपारको आन्दोलन हुनेछ । मुख्यमन्त्री यादवले आफ्ना मन्त्रिपरिषद्का मन्त्रीहरू र राजनीति दलका संसदीय दलका नेतालाई सँगै राखेर गरेको पत्रकार सम्मेलनमा बिहीबार बिहान साढे १० बजे प्रधानमन्त्री पुष्पकमल दाहाललाई भेटेर ज्ञापनपत्र बुझाउने जानकारीसमेत दिए । प्रधानमन्त्री दाहाललाई ज्ञापनपत्र बुझाउन मुख्यमन्त्री यादवसहित मन्त्रीहरू र संसदीय दलका नेता बुधबार साँझ नै काठमाडौं पुगेका छन् । मुलुकमा संघीयता आएको ८ वर्ष भयो । ६ वर्ष त प्रदेश सरकारकै भयो, मुख्यमन्त्री यादवले भने, संघीयता र प्रदेश सरकारलाई सबल र अधिकारसम्पन्न बनाउने यो पर्याप्त समय हो । तर, संघीय सरकारले सबै अधिकार आफूसँग राखेर प्रदेश सरकारलाई चल्न दिएको छैन । मुख्यमन्त्री यादवका अनुसार प्रधानमन्त्री दाहाललाई ज्ञापनपत्र बुझाएको ३० दिनभित्र प्रहरी समायोजन, निजामती कर्मचारीको खटनपटन, गुठीको जग्गामा प्रदेश सरकारको स्वामित्व र वनक्षेत्र प्रदेशको मातहत नदिए काठमाडौंको माइतीघर मण्डलमा धर्ना बस्ने र त्यही प्रकृतिको कार्यक्रम मधेश प्रदेशको ८ वटै जिल्लामा सुरुवात गर्ने चेतावनी दिए ।"
घर फर्कियो कन्दरा,"(पोखरा)एकताका प्रशासनिकबाहेक सबैथोकको अघोषित राजधानी नै थियो पोखरा । साहित्य, संगीत, कला, पर्यटनको राजधानी बनाउन ५० को दशकमा यहाँका साहित्यकार, कलाकारदेखि पप ब्यान्डले पनि उल्लेखनीय भूमिका खेले । लोकपप शैलीका गीतमा जमेका पोखरेली ब्यान्डले देशविदेशसम्म चर्चा पाए । ६० को दशकपछि भने ब्यान्डका गतिविधि केही सुस्ताएको अनुभव गरे श्रोतादर्शकले । खासमा युद्धका बेला संगीत क्षेत्रले पनि सामना गरेको विषम परिस्थिति, व्यावसायिकताको कमी र विदेशिने परम्पराको सुरुआतले ब्यान्ड र कलाकारलाई छोयो । लेककी हे माया, हङकङ पोखरा लगायत चर्चित गीत ल्याएको पोखरेली ब्यान्ड कन्दरा पनि यसबाट फरक रहन सकेन । सन् १९९८ मा सार्वजनिक भएको बिदेसिनु लेखियो कर्मैमा, हङकङ पोखरा गीतकै नियतिजस्तो गायक विवेक श्रेष्ठ बेलायत भासिए । ब्यान्ड तितरवितर भयो । बीचमा नेपाल आउने र नयाँ गीत ल्याउने क्रम चले पनि ब्यान्डले गति लिन सकेको थिएन । स्थापनाको तीन दशकपछि भने कन्दराले ब्यान्डको पुनःसंरचना गर्दै नयाँ गीत विचरा म सार्वजनिक गरेको छ । यससँगै पोखराको पर्यटन प्रवर्द्धन गर्दै सातवटा प्रदेशका मुख्य सहरमा सांगीतिक कार्यक्रमको योजना अघि सारेको छ । त्यसको सुरुआत मंसिर १६ गते पोखराबाट हुँदै छ । खासमा कन्दराले घर सम्झेको र ब्यान्ड पुनःसंरचनासँगै घर फर्किएको छ । आनन्द अधिकारीको शब्द र सुनिल थापाको संगीतमा ब्यान्डले आफ्नै युट्युब च्यानलमार्फत कात्तिक १० गते गीत सार्वजनिक गरेको हो । विवेकको आवाजमा रेडियो नेपालको स्टुडियोमा गीतको वान टेक रेकर्डिङ र छायांकन गरिएको छ । सन् २०१६ मा पछिल्लोपल्ट सार्वजनिक भएको गीत भेंडीगोठैमा मा पछि कन्दराले नयाँ सदस्यसहित नयाँ गीत ल्याएको हो । ब्यान्डमा गायक विवेक श्रेष्ठ र संगीत संयोजकका रूपमा सुनिल थापा यथावत् छन् । ब्यान्डमा नेपालमा पहिलोपल्ट जिप्सी ज्याज म्युजिक गुञ्जायमान गराएका हरि महर्जन भित्रिएका छन् । गितारिस्ट महर्जन यसअघि अर्को चर्चित ब्यान्ड नेपथ्यमा थिए । युवामाझ अर्का चर्चित गितारवादक देव लामा, बेस गितारमा पंकज झा र ड्रममा सुन्दर महर्जन भित्रिएका छन् । ब्यान्ड व्यवस्थापनको जिम्मा आदि ग्रुप प्रालिले लिएको छ । सात प्रदेशमा पहिले घरदेश, अनि परदेश नारासहित आन्तरिक पर्यटन प्रवर्द्धन गर्न आयोजना हुने सांगीतिक कार्यक्रमको व्यवस्थापन पनि आदि ग्रुपले नै गर्दै छ । पोखराबाट सुरु हुने सांगीतिक कार्यक्रम सातै प्रदेश हुँदै राजधानीमा पुगेर समापन हुने गायक श्रेष्ठले बताए । त्यसपछि भने सन्देशमूलक सांगीतिक कार्यक्रम लिएर विदेशसम्म पुग्ने उनले सुनाए । पोखराले गर्व गर्ने कुराहरू ओझेलमा पर्दै गइरहेका छन्, पप ब्यान्ड हराउँदै गएको सन्दर्भ जोड्दै उनले भने, कन्दराले पोखराको अथेन्टिक स्वादलाई फेरि ब्युँत्याउन कोसिस गर्नेछ । कन्दराको पुनरागमन घरबाटै गर्नुपर्छ भनेर ब्यान्ड पुनःसंरचनापछि पहिलोपल्ट पोखरामा कन्सर्ट आयोजना गर्न लागिएको उनी बताउँछन् । सन् १९९२ मा पोखरामा स्थापना भएको ब्यान्डले अहिलेसम्म ६ वटा एल्बम र सयौं गीत सांगीतिक बजारलाई दिइसकेको छ । मुलुकभित्र र मुलुकबाहिर गरी दुई सयभन्दा बढी कन्सर्ट सम्पन्न गरिसकेको छ । कन्दराकै लोकपप शैलीका गीत चर्चित छन् । कन्दराको अर्ग्यानिक विशेषता भनेको आफ्नै शब्दमा संगीत सिर्जना गर्दै, स्थापित स्रष्टाका शब्दलाई धुन भर्दै श्रोताको मन जित्नु हो । लोकपप शैलीमा रमणीय प्राकृतिक परिवेशको चित्रण, माया पिरतीका भाका, मानिसका विवशता, देशप्रेमको भावनाले ओतप्रोत भएका गीतहरू गाउनु कन्दरा ब्यान्डको मौलिक स्वाद हो । सन् १९९५ मा पहिलो एल्बम चन्चले कान्छी गीतसंगीतको दुनियाँमा आएपछि कन्दराले पछि फर्किनु परेन । यो एल्बमको शीर्ष गीत चन्चले कान्छीको योवन को सफलता नै कन्दराका लागि कोसेढुंगा सावित बन्न पुग्यो । १९९६ मा डाँडापारि एल्बमको लेककी हे माया, तिमी पारि र बिदेसिएर गइन् उनी गीतले माया, प्रेम र वियोगको विम्ब स्रोताको दिलमा सजाइदियो । सन् १९९८ मा हङकङ पोखरा एल्बमको शीर्ष गीत हङकङ पोखरा ले भौगोलिक रूपमा कन्दरा पोखरामा मात्रै नभएर प्रवासी नेपालीहरूसमक्ष आफ्नो ब्यान्ड भएर दरियो । तर गायक विवेक श्रेष्ठ बेलायत पुगेपछि ब्यान्ड टुक्रियो । उनी पुनः नेपाल फर्किएर कन्दराले सन् २००६ मा वर्षौंपछि एल्बम ल्यायो । उक्त एल्बमको तगारोमा रुमाल राखी गीतले कन्दराको लोकपप स्वादलाई सम्झायो । तर पनि उनलई गीतले नेपाल अड्याउन सकेन । पुनः ९ वर्षपछि कन्दराले पाँचौं एल्बम भेंडीगोठैमा ल्यायो । त्यसयता भने ब्यान्डले गति लिन सकेको थिएन । यसअघि ब्यान्डमा विवेक श्रेष्ठ र सुनिल थापासँगै बुद्धराज बज्राचार्य, असिम शेरचन, अमित गुरुङ, मानिक सिंह थिए । ब्यान्डमा आरोहअवरोह आए पनि यसपल्ट भने बलियो गरी उभिएको कन्दराका संगीत संयोजक सुनिल थापा बताउँछन् । प्रविधिले गर्दा बनावटी कलाकार धेरै उत्पादन भइरहेको सन्दर्भमा कन्दराले संगीतको असली स्वाद लिएर फर्किन लागेको उनको दाबी छ । व्यवस्थापनको जिम्मा पाएको आदि ग्रुप प्रालिका प्रबन्ध निर्देशक आशिष पराजुलीले झन्डै एक वर्षको तयारी पछि कन्दरा नयाँ स्वरूपमा आएको बताए । ७३ वर्षको इतिहास बोकेको रेडियो नेपालमा कन्दराले पाँचवटा गीतहरूको वान टेक रेकर्डिङ र छायांकन सम्पन्न गरेको छ, उनले भने, नेपालको संगीत क्षेत्रमा कन्दराको प्रबल सम्भावना छ । ब्यान्डलाई यो अन्तिम मौका पनि हो ।सात प्रदेशमा सांगीतिक कार्यक्रम गर्न कन्दराले पोखरा पर्यटन परिषद्सँग सहकार्य गरेको छ । सांगीतिक कार्यक्रम हुने स्थलमै पोखराका व्यवसायीले पोखराको पर्यटन प्रवर्द्धन गर्ने किसिमका स्टल राख्नेछन् । यो अभियानले गण्डकी प्रदेशकै पर्यटन प्रवर्द्धनमा सघाउ पुग्ने पोखरा पर्यटन परिषद्का अध्यक्ष पोमनारायण श्रेष्ठले बताए । कन्दराले नेपालबाट पहिलोपल्ट भारतको नागाल्यान्ड र सिलोङमा एकल कर्न्सट गरेको थियो । कन्दराले जापान, हङकङ, सिंगापुर, दक्षिण कोरिया, अस्ट्रेलिया, लन्डन र युरोपका विभिन्न सहरमा आफ्नो प्रस्तुति दिइसकेको छ ।"
सेतोपाटीका सदस्य ग्राहकलाई प्रिमियम सामग्री,"काठमाडौं (कास) अनलाइन मिडिया सेतोपाटीले आफ्ना सदस्यलाई मात्र प्रिमियम सामग्री पढ्न दिने भएको छ । बुधबार सेतोपाटीले प्रकाशकीय प्रकाशित गर्दै तिहारपछि सेतोपाटीमा प्रकाशित हुने प्रिमियम समाचार, लेख र शृंखलाहरू सदस्यता लिएका पाठकले मात्र पढ्न पाउने जनाएको हो । अरू समाचार भने सदस्यता नलिएका पाठकले पनि पढ्न पाउने सेतोपाटीले उल्लेख गरेको छ । स्वतन्त्र सञ्चारगृह निर्माणमा पाठकको अभिरुचि र आर्थिक साथ अपरिहार्य रहेको उल्लेख गर्दै सेतोपाटीले वार्षिक र मासिक सदस्यको स्किम ल्याएको हो । सेतोपाटीले २०७३ सालमै पाठकसँग शुल्क लिनेसमेत जनाएको थियो । पत्रकारिता क्षेत्रमा लामो समय काम गरेको अनुभवका आधारमा सेतोपाटी टिमको एउटा निचोड छ कुनै पनि सञ्चारगृहको वार्षिक खर्चको महत्त्वपूर्ण अंश पाठकले नबेहोरुन्जेल त्यो सञ्चारगृहले स्वतन्त्र र निष्पक्ष पत्रकारिता गर्न सक्दैन । आम्दानीको ८०९० प्रतिशत विज्ञापनले धान्ने सञ्चारगृह अन्ततः पाठकमा होइन, बजारमाथि निर्भर हुन पुग्छ । अर्थशास्त्रको सामान्य तर क्रूर नियम यही हो, सेतोपाटीले प्रकाशकीयमा भनेको छ । लोकरिझ्याइँ (पपुलिज्म) को हुरी चलेका बेलामा पत्रकारिताको महत्त्व झनै बढेको उल्लेख गर्दै सेतोपाटीले भनेको छ, लोकरिझ्याइँको हुरी चलेको यो समयमा नडराईकन र नबहकीकन आफ्नो कुरा भन्न सक्ने पत्रकारिताको महत्त्व समाजमा बढेको छ । त्यसैले पनि हिजोभन्दा आज पत्रकारितामा पाठकको लगानीको खाँचो झनै टड्कारो बनेको हो । सेतोपाटीको वार्षिक सदस्य बन्नेले मासिक १ सय रुपैयाँ र विदेशबाट वार्षिक सदस्य बन्नेले मासिक दुई डलर मात्र तिर्नुपर्ने छ । नेपालबाट सदस्य बन्ने पाठकले कुनै पनि बैंकको एटीएम कार्ड वा विभिन्न बैंक वा वित्तीय कम्पनीका क्यूआर कोड प्रयोग गरेर शुल्क तिर्न सक्नेछन् भने विदेशमा बस्ने पाठकले आफ्नो भिसा वा मास्टरकार्ड प्रयोग गरेर शुल्क तिर्न सक्नेछन् । भारतसहित अन्य मुलुकमा पनि प्रिमियम सामग्रीका लागि सञ्चारमाध्यमले पाठकबाट शुल्क लिने अभ्यास छ ।"
ढल्यो बर्लिनको पर्खाल,"सन् १९८९ मा आजकै दिन (नोभेम्बर ९) मा बर्लिन पर्खाल ढलेको थियो । नोभेम्बरमा ९ मा सुरु गरिएको भए पनि एक सय ५५ किलोमिटर लामो पर्खाल भत्काइसक्न भने लामो समय लागेको थियो । १९४५ मा दोस्रो विश्वयुद्धको अन्त्यसँगै सोभियत संघको सेनाले अधीनमा लिएको जर्मनीको पूर्वी भाग करिब चार वर्षसम्म सोभियत संघको स्याटलाइट राज्यका रूपमा रहेको थियो । जसका कारण १९४९ मा जर्मनी पूर्वी र पश्चिम गरी दुई राज्यमा विभाजन भयो । डेमोक्रेटिक रिपब्लिक भनेर साम्यवादी व्यवस्था सुरु भएको पूर्वी जर्मनीले राज्य नियन्त्रित अर्थतन्त्र अपनायो । बेलायत, अमेरिका र फ्रान्सको नियन्त्रणमा रहने गरेर विभाजन भएको पश्चिम जर्मनीले खुला बजार अर्थतन्त्र अपनायो ।पूर्वी जर्मनीले आफ्नो देशको बौद्धिक जमात र कामकाजी युवालाई पश्चिम जर्मनीतर्फ जानबाट रोक्ने उद्देश्यले बर्लिन पर्खाल ठड्याएको थियो ।"
आलमको मुद्दामा लिखित बहस नोटको माग,"रौतहट (कास) राजपुर फरदहवास्थित कांग्रेस नेता शेख इद्रिसको गोठमा भएको बम विस्फोटको घटनाका आरोपित पूर्वमन्त्री मोहम्मद आफताव आलमसहितको मुद्दामा बुधबार जिल्ला अदालतले बहस नोट माग्ने आदेश गरेको छ । पटकपटक पेसी सर्दै आएको मुद्दाको बुधबार फैसला हुने अनुमान गरिए पनि १५ दिनभित्र लिखित बहस नोट पेस गर्न आदेश भएको हो । आरोपित आलम नख्खु र अर्का आरोपी उनका भाइ महताव गौर कारागारमा छन् ।जिल्ला न्यायाधीश बाबुकाजी बानियाको इजलासले मुद्दाको गम्भीरतालाई मध्यनजर गर्दै दुवै पक्षका कानुन व्यवसायीलाई १५ दिनभित्र लिखित बहस नोट पेस गर्ने आदेश भएको अदालतका स्रेस्तेदार उद्धब ढोडारीले बताए । पहिलो संविधानसभा निर्वाचनको अघिल्लो दिन २०६४ चैत २७ मा राजपुर फरदहवास्थित पूर्वमन्त्री इद्रिसको गोठमा भएको विस्फोटमा यमुनामाई४ का ओसी अख्तर र त्रिलोकप्रताप सिंहलाई जिउँदै इँटाभट्टामा हालेको भन्दै मृतकका अभिभावक रोक्साना खातुन र श्रीनारायण सिंहले पूर्वमन्त्री आलम, उनका भाइ महतावलगायत पाँच जनाविरुद्ध छुट्टाछुट्टै किटानी जाहेरी दिएपछि घटना बाहिर आएको हो ।"
भूकम्प प्रभावित क्षेत्रमा ११० थरी औषधि माग,"(काठमाडौं)भूकम्प प्रभावित क्षेत्रबाट दीर्घरोगी, अशक्त तथा घाइतेको उपचार गर्न १ सय १० थरीको औषधिको माग भएको छ । मधुमेह, उच्च रक्तचाप, दम, निमोनिया, मुटु, मिर्गौला, मानसिकलगायतका रोगीले खाँदै आएको औषधि भूकम्पमा पुरिएकाले नियमित खुवाउन औषधि माग भएको हो । स्वास्थ्य मन्त्रालयले आवश्यक औषधि उपलब्ध गराउन भारतीय दूतावासलाई सूचीसमेत पठाएको छ । दूतावासले बुधबार नै औषधि नेपालगन्जमा पुर्याइसकेको स्वास्थ्य मन्त्रालयका प्रवक्ता डा प्रकाश बुढाथोकीले बताए । अस्ति यतिकै परिमाणमा एकलट औषधि पठाइसकिएको छ, उनले भने, फेरि माग भएर आएको र भारतले दिन्छु भनेकाले आवश्यक औषधिको सूची पठाएका हौं । भूकम्प क्षेत्रमा भग्नावशेषले पुरिएर मरेका पशुचौपायाको व्यवस्थापन भएको छैन, जसका कारण बस्ती आसपास दुर्गन्ध फैलिन थालेको छ । भूकम्पले अधिकांश शौचालयमा क्षति पुगेको छ । खुला क्षेत्रमा शौच हुँदा महामारी फैलने जोखिम छ । चिसोका कारण कठ्यांग्रिएर सुत्नुपर्ने र भोकै बस्नुपर्ने अवस्था छ । त्यसमाथि गाउँमा बालबालिका, महिला र ज्येष्ठ नागरिक बढी छन् । जाजरकोट विगतमा पनि धेरै झाडापखाला चलेको ठाउँ हो । अहिलेको अवस्थामा बिरामी पर्ने, महामारी फैलिन सक्ने सम्भावना रहेको सरोकारवाला तथा विज्ञको भनाइ छ । मन्त्रालयले ७ वटा पालिकामा चिकित्सकसहितको २४ जनाको टोली पठाइसकेको बताएको छ । प्रदेश सरकारसँगको समन्वयमा फैलिन सक्ने महामारीको आकलन गर्न इपिडिमियोलोजी तथा रोग नियन्त्रण महाशाखाको ३ सदस्यीय टोली पनि भूकम्प प्रभावित क्षेत्रमा छ । उक्त टोलीले भूकम्पपछि देखिन सक्ने महामारी, कुपोषण, मनोसामाजिक समस्यालगायतको रोकथाम र व्यवस्थापनका क्षेत्रमा काम गर्ने मन्त्रालयले जनाएको छ । प्रत्येक वडामा स्वास्थ्य स्वयंसेविकालाई पनि पानी शुद्धीकरण र सरसफाइबारे जानकारी गराउन भनेका छौं । औषधि अभाव देखिए पालिकास्तरको अस्पताल वा जिल्ला अस्पतालमा माग गर्न स्वास्थ्य चौकीलाई भनेका छौं, मन्त्रालयका प्रवक्ता बुढाथोकीले भने । बिहीबार बस्ने अर्थ मन्त्रालयको बैठकमा चिसोबाट बचाउन राहतमा हट वाटर ब्याग पनि दिनेबारे प्रस्ताव लगिने उनले बताए । भूकम्पमा परी उपचार गरिरहेका ७४ जनामध्ये १९ जना प्रादेशिक अस्पताल सुर्खेतमा छन् । नेपालगन्जको भेरी अस्पतालमा उपचारार्थ ४६ जनामध्ये बुधबार तीन जनालाई त्रिवि शिक्षण अस्पताल रेफर गरिएको छ । मन्त्रालयका अनुसार त्रिविमा ११ जनाको उपचार भइरहेको छ । एक जना ट्रमा सेन्टरमा उपचाररत छन् ।"
पत्रकार महासंघको धर्नामा सेवाग्राहीमाथि आक्रमण : सेन्ट्रल बिजनेस पार्क,"काठमाडौं (कास) काठमाडौं महानगरपालिका११ थापाथलीस्थित सेन्ट्रल बिजनेस पार्कले आफ्नो भवनमा रहेका कार्यालयमा आएका सेवाग्राहीलाई नेपाल पत्रकार महासंघको आन्दोलनका क्रममा आक्रमण गरिएको भन्दै यस्ता क्रियाकलाप तत्काल बन्द गर्न ध्यानाकर्षण गराएको छ । बुधबार विज्ञप्ति जारी गर्दै संस्थाहरूसँग सम्बन्धित कर्मचारी, सेवाग्राहीलाई असुविधा हुने क्रियाकलाप तुरुन्त बन्द गर्नसमेत भनेको छ । बुधबार महासंघका पदाधिकारीसमेत संलग्न रहेको धर्नाका क्रममा सेन्ट्रल बिजनेस पार्कमा रहेको बैंकको एक सेवाग्राहीमाथि भौतिक आक्रमण भएको थियो । सेन्ट्रल बिजनेस पार्कले केही समयदेखि भवनको मूलगेटमा कान्तिपुरलाई लक्ष्य गरी धर्ना, सभा, जुलुसलगायत गतिविधि भइरहेकामा त्यस्ता क्रियाकलाप तुरुन्त बन्द गर्न पनि ध्यानाकर्षण गराएको छ । भवनको मूलगेट नै अवरुद्ध गरेर भइरहेको धर्नाले यस भवनमा रहेका कार्यालयमा आउने सेवाग्राहीको आवागमनमा प्रत्यक्ष मर्का परेको छ । सरोकार सभ्य र शान्तिपूर्ण रूपमा राख्न तथा यस व्यावसायिक भवनमा रहेका संस्थाहरूसँग सम्बन्धित कर्मचारी, सेवाग्राहीलाई असुविधा हुने क्रियाकलाप तुरुन्तै बन्द गर्न पनि नेपाल पत्रकार महासंघलगायत सम्पूर्ण पक्षलाई अनुरोध गर्न चाहन्छौं । खाली ठाउँमा शान्तिपूर्ण आन्दोलन गर्न पटकपटक अनुरोध गर्दागर्दै पनि भवनको मूलगेटमा जबर्जस्ती धर्ना कार्यक्रम भइरहेकाले यसबाट कुनै पनि अनपेक्षित घटना र क्षति भए यस सेन्ट्रल बिजनेस पार्क व्यवस्थापन जवाफदेही नहुने पनि स्पष्ट पार्न चाहन्छौं ।साथै, सेन्ट्रल बिजनेस पार्कमा दर्जनौं कर्पोरेट अफिस, बैंकिङ, आईटी, कानुनी सेवालगायत अत्यावश्यक सेवा प्रदान गर्ने संस्थाहरू रहेको समेत विज्ञप्तिमा जनाइएको छ । कात्तिक २२ को दिउँसो यस भवनमा रहेको एक बैंकमा कारोबार गर्न आउनुभएका एक सेवाग्राही आफ्नो काम सकेर फर्कंदै गर्दा धर्नामा बसेका व्यक्तिहरूले अवरोध गरेपछि विवाद सुरु भएको, एक जना व्यक्तिमाथि धेरै जना जाइलागेको र एक्ला व्यक्तिले प्रतिरक्षा गरेको भिडियोमा प्रस्ट देख्न सकिन्छ, विज्ञप्तिमा भनिएको छ, नेपाल पत्रकार महासंघको मागसँग सरोकारै नभएका सर्वसाधारण सेवाग्राहीमाथि भएको आक्रमणले हामीलाई चिन्तित तुल्याएको छ । अझ सर्वसाधारण सेवाग्राहीलाई परिचालित आक्रमणकारी भनेर नेपाल पत्रकार महासंघको लेटरहेडमा विज्ञप्ति जारी हुँदा सिंगो पत्रकारिता क्षेत्रको साखमा प्रश्न उठेको छ । यस विषयमा सम्बन्धित सबैको ध्यानाकर्षण होला भन्ने हाम्रो विश्वास छ । पत्रकार महासंघले विज्ञप्ति जारी गर्दै कान्तिपुर मिडिया ग्रुपले पत्रकारलाई गैरकानुनी रूपमा गरेको निष्कासन तथा सरुवाविरुद्ध थालिएको आन्दोलनमा आक्रमण भएको जनाएको थियो । धर्ना सुरु भएलगत्तै कान्तिपुर मिडिया ग्रुपको कार्यालयबाट आएका एक व्यक्तिले आन्दोलनकारीमाथि ढुंगा प्रहार गरी आक्रमण गरेका थिए, महासंघको विज्ञप्तिमा भनिएको छ, शान्तिपूर्ण प्रदर्शनमा रहेका कान्तिपुर प्रभावित पत्रकारहरूमाथि भएको यो घटनाको जिम्मेवारी कान्तिपुर व्यवस्थापन भएको महासंघको ठहर छ ।"
उत्तर कोरियाले नेपालमा दूतावास बन्द गर्ने,"(काठमाडौं) उत्तर कोरियाले नेपालमा दूतावास बन्द गर्ने भएको छ । सन् २०१८ बाट संयुक्त राष्ट्रसंघको आर्थिक नाकाबन्दी खेपिरहेको उत्तर कोरियाले आर्थिक अभावका कारण दूतावास बन्द गर्न लागेको स्रोतले बतायो । यसबारे दूतावासले परराष्ट्र मन्त्रालयलाई पत्राचार गरेको छ । सोमबार उत्तर कोरियाका राजदूत जो योङ मानले प्रधानमन्त्री पुष्पकमल दाहाललाई पनि भेटेका थिए । सोही भेटमा राजदूत मानले प्रधानमन्त्रीलाई दूतावास बन्द गर्ने निर्णयका बारेमा जानकारी दिएका हुन् । अहिले उत्तर कोरियाको दूतावास ललितपुरको झम्सिखेलमा रहेको छ । आर्थिक संकटलाई टार्नका लागि उत्तर कोरियालीहरूले काठमाडौं उपत्यकाका केही स्थानमा रेस्टुरेन्ट व्यवसाय थालेका थिए तर राष्ट्रसंघको नाकाबन्दीका कारण नेपाल सरकारले उनीहरूको गतिविधिमा कडाइ गर्दै आइरहेको थियो । उत्तर कोरियाले आणविक हतियारको अप्रसारसम्बन्धी अन्तर्राष्ट्रिय नियम उल्लंघन गरेको भन्दै आर्थिक नाकाबन्दी लगाइएको हो । नेपाल र उत्तर कोरियाबीच सन् १९७४ मे १५ मा कूटनीतिक सम्बन्ध स्थापना भएको थियो । सोही वर्षदेखि उत्तर कोरियाले नेपालमा आवासीय दूतावास स्थापना गरेको हो । त्यसपछि दुई मुलुकबीचमा सन् १९७० मा आएर द्विपक्षीय व्यापार सम्झौता भएको हो । नेपालीतर्फबाट तत्कालीन प्रधानमन्त्री टंकप्रसाद आचार्य र कीर्तिनिधि विष्टले विभिन्न अवसरमा उत्तर कोरियाको छुट्टाछुट्टै भ्रमण गरेका थिए । तत्कालीन सूचना तथा सञ्चारमन्त्री कृष्णबहादुर महराले सन् २००८ सेप्टेम्बरमा उत्तर कोरियाको भ्रमण गरेका थिए । कूटनीतिक सम्बन्ध स्थापना भएपछि कम्युनिस्ट पार्टीका नेताहरूले विभिन्न समयमा उत्तर कोरियाको भ्रमण गरेका छन् । नेपालको बेइजिङमा रहेको दूतावासले नै उत्तर कोरियालाई हेर्ने गरे पनि उत्तर कोरियाले भने नेपालमा दूतावास राख्दै आएको हो । उत्तर कोरियाका लागि नेपालका पूर्वगैरआवासीय राजदूत राजेश्वर आचार्यले दूतावास बन्द हुनु सकारात्मक सन्देश नभएको बताए । दूतावास भइरहेको भए राम्रै हुन्थ्यो, उनले भने, उत्तर कोरियाको आफ्नै आर्थिक समस्या होलान् । हामीचाहिँ नचाहिने स्थानमा दूतावास बढाउँदै छौं । उत्तर कोरियालीहरू नेपालमा कूटनीतिक रूपमा सक्रिय नदेखिए पनि नेपालबाट दूतावास हट्नुले खल्लो बनाएको उनले बताए । भूराजनीतिक जानकार दीपकप्रकाश भट्टले पछिल्लो समय उत्तर कोरियाले नेपालमा आर्थिक आर्जन गर्नका लागि गरिरहेका विभिन्न गतिविधिमाथि नेपाल सरकार कडाइका रूपमा प्रस्तुत भएपछि नेपालबाट दूतावास फर्काउन लागेको हुन सक्ने टिप्पणी गरे । उनीहरूले नेपालमा विभिन्न क्षेत्रमा काम गरेर दूतावास चलाउँदै आएका थिए । पछिल्लो समय साइबरदेखि विभिन्न संस्था सञ्चालन गर्ने, रेस्टुरेन्ट चलाउने जस्ता गतिविधिलाई नेपाल सरकारले निगरानी गर्यो, उनले भने, अब नेपालमा गतिविधि गर्न सहज भएन । साइबर क्षेत्रमा उनीहरूले गरेका गतिविधिलाई लिएर पनि नेपालले बढी ध्यान दियो । धेरै गतिविधि गर्न नपाउने र अर्थतन्त्र पनि बलियो नभएपछि नेपालबाट फर्कने निर्णय गरेको हुन सक्छ ।"
भूकम्पमा जोगिएकाको स्वास्थ्यको चिन्ता,"शुक्रबार मध्यरातको भूकम्पबाट ज्यान जोगाएका जाजरकोट, रुकुम पश्चिमलगायत जिल्लाका बासिन्दा स्वास्थ्यसम्बन्धी प्रकोपको जोखिममा परेका छन् । चिसो यामका बेला खुला ठाउँमा त्रिपालमुनि बसाइ, स्वच्छ पिउने पानीको अभाव र खुला शौचको बाध्यताजस्ता कारण भूकम्पपीडित बिरामी पर्न थालिसकेका छन् । जिल्ला अस्पतालमा ज्वरो र रुघाखोकीका बिरामी बढेका छन् । भूकम्पपीडितका लागि भरपर्दो गाँसबासको प्रबन्धसँगै औषधिउपचार र स्वास्थ्य सतर्कतालाई उच्च प्राथमिकता दिनुपर्ने भएको छ । भूकम्पबाट सबैभन्दा बढी मानवीय र भौतिक क्षति भएका जाजरकोट र रुकुम झाडापखाला, मौसमी रुघाखोकीजस्ता प्रकोप पटकपटक फैलिएका जिल्ला हुन् । ती जिल्लामा १४ वर्षअघि झाडापखालाले महामारीको रूप लिँदा तीन सय जनाभन्दा बढीको मृत्यु भएको थियो । यस पटक भूकम्पले करिब ३५ हजार परिवारलाई खुला ठाउँमा पुर्याएको छ । यस्तो बेला स्वास्थ्य सतर्कता अपनाउन नसके फेरि प्रकोप फैलने जोखिम उच्च रहन्छ । अहिले नै भूकम्पपीडितमा ज्वरो र रुघाखोकीको समस्या देखिन थालिसकेको छ । कतिपय क्षेत्रमा भूकम्पका कारण पानीको मुहान भत्किएपछि खोलाको पानी पिउनुपर्ने बाध्यता बनेको छ । त्यस्ता पीडितलाई पानी शुद्धीकरण गरेर पिउनुपर्छ भनेर व्यापक रूपमा सचेतना जगाउन र शुद्धीकरणका उपाय सिकाउन ढिला भइरहेको छ । उनीहरू पानी शुद्धीकरण गराउने सामग्री पनि उपलब्ध गराउन जरुरी छ । भूकम्पमा मरेका पशुचौपाया पनि स्वास्थ्य प्रकोप फैलाउने कारक बन्ने जोखिम उच्च देखिएको छ । केही क्षेत्रमा मरेका पशुचौपाया कुहिन थालेकाले आसपासमा दुर्गन्ध फैलिन थालिसकेको छ । मरेका पशुचौपायालाई जतिसक्दो छिटो व्यवस्था गर्नुपर्छ । भूकम्प प्रभावित क्षेत्रमा फोहोर र दुर्गन्ध नफैलने गरी अस्थायी खालका शौचालय निर्माणमा सरकारले सहयोग गर्नुपर्छ, समुदायलाई पनि प्रोत्साहन गर्नुपर्छ । सरकारले भूकम्पपीडितलाई त्रिपाल, कम्बल र खाद्य सामग्री वितरण गरिरहेको छ । त्यति राहत पनि यतिका दिन बितिसक्दा सबैका हातमा एकसरो पुग्न सकेको छैन । सरकारले न्यूनतम राहत पनि सबै पीडितलाई यतिन्जेल पुर्याउन नसक्नु लज्जास्पद छ । राहत वितरण प्रणाली छिटोछरितो हुनुपर्छ । मध्यरातमा अचानक भूकम्प जाँदा अधिकांशले लत्ताकपडा बाहिर निकाल्न पाएका थिएनन् । सरकारले उनीहरूलाई चिसोबाट जोगाउने गरी न्यानो खालका सामग्री उपलब्ध गराउन ध्यानै दिएको देखिँदैन । शीत चुहिने त्रिपालमुनि चिसो रात कटाउनुपर्दा बालबालिका, वृद्धवृद्धामा रुघाखोकीजस्ता स्वास्थ्य समस्या देखिन थालेको छ । जाडोका कारण राति सुत्नै नसकेको भूकम्पपीडितले बताइरहेका छन् । खुला ठाउँमा सामान्य लत्ताकपडाका भरमा सुत्केरी, दीर्घरोगीलगायतले कष्टप्रद तरिकाले रात कटाइरहेका छन् । सरकारले सकभर सबैलाई, नभए पनि बढी समस्यामा पर्न सक्ने व्यक्ति वा परिवार पहिचान गरेर न्यानो खालका लत्ताकपडा जतिसक्दो छिटो उपलब्ध गराउनुपर्छ । घर पुनर्निर्माण भएर पुनःस्थापना हुन समय लाग्ने भएकाले अस्थायी छाप्रा निर्माणमा प्रेरित गर्नुपर्छ, सहयोग गर्नुपर्छ । सदरमुकाममा रहेका अस्पताल र पालिकास्तरमा रहेका स्वास्थ्य संस्थामा पर्याप्त स्वास्थ्यकर्मी र औषधि तम्तयार राख्नुपर्छ । भूकम्पीडित बस्तीमा घुम्ती स्वास्थ्य शिविर पनि सञ्चालन गर्नुपर्छ ।शुक्रबार मध्यरातयता जाजरकोट आसपास क्षेत्रमा करिब साढे चार सय पटक परकम्प गइसकेको छ । ४ म्याग्निच्युडभन्दा माथिको परकम्प नै १० पटक गएको छ । सोमबार दिउँसो सबैभन्दा ठूलो परकम्प गयो, जुन ५८ म्याग्निच्युडको थियो । भूकम्पमा मानवीय र भौतिक क्षति बेहोरेका बेला यसरी निरन्तर गइरहेको परकम्पले मानिसलाई अत्याइरहेको छ । धेरैजसो पीडित डरले राम्ररी निदाउन सकेका छैनन् । बालबालिकामा पनि डराउने, तर्सिनेजस्ता समस्या देखिन सक्छ । त्यसैले भूकम्पपीडितका लागि मनोपरामर्शको व्यवस्था गर्नुपर्छ । राहत लिएर वा प्रभावित क्षेत्र अवलोकनका नाममा बाहिरबाट गएका मानिसले उही घटना बारम्बार कोट्याइदिएर पीडितलाई थप आहत पार्नु हुँदैन भन्नेमा पनि सजग रहनुपर्छ ।"
"मन्त्रीले घोषणा गर्ने, मन्त्रालयले रोक्ने ?","१ नेपालमा उच्च शिक्षा प्रभावकारी बन्न नसकेकै कारण बर्सेनि एक लाखभन्दा बढी युवा बिदेसिने गरेको तथ्य सबैलाई थाहै छ । त्यसैले नेपालको भविष्यका लागि आवश्यक जनस्रोतको जोहो गर्दै युवाहरूलाई देशमै टिकाउन कार्यक्रम ल्याउन सरकारले प्राथमिकता दिनुपर्छ । २ उच्च शिक्षालाई गुणस्तरयुक्त बनाउने सन्दर्भमा विश्वविद्यालय अनुदान आयोगले थुप्रै काम सुरु गरेको छ । तर पनि राज्यले राष्ट्रिय बजेटको एक प्रतिशत मात्रै उच्च शिक्षामा लगानी गरिरहेको अवस्था छ । यो परिस्थितिमा विद्यार्थीले युगअनुसारको शिक्षा लिन सक्दैनन् । यही कारण मुलुकमा बस्दैनन् । ३ उच्च शिक्षामा गुणस्तर सुनिश्चितता र प्रत्यायन कार्यक्रममार्फत विगत डेढ दशकदेखि विश्वविद्यालय अनुदान आयोग सुधारको प्रयासमा निरन्तर जुटेको छ । उच्च शिक्षामा गुणस्तर कायम गर्न उच्च शिक्षा योग्यता प्रारूप तयार गर्ने काम पनि भइरहेछ । ४ उच्च शिक्षाको गुणस्तर उकास्ने परियोजनाअन्तर्गत उच्च शिक्षालाई बजारसँग गाँस्ने काम पनि साथसाथै अगाडि बढिरहेछ । तर सबै प्रयासमा मूल भूमिका भनेको प्राज्ञिक नेतृत्व र विश्वविद्यालयमा काम गर्ने प्राध्यापक वर्गको नै हुने रहेछ । त्यसैले पनि उनीहरूको योग्यताको स्तरीकरण जरुरी देखिन्छ । ५ धेरैजसो सामुदायिक र निजी लगानीका क्याम्पसहरूमा आंशिक शिक्षकबाटै पठनपाठन गरिने परम्परा छ । तर त्यस्ता शिक्षकहरूको गुणस्तर के हुने ? विश्वविद्यालय र क्याम्पसमा पढाउने शिक्षकको योग्यतालाई स्तरीकरण कसरी गर्ने भन्ने विषयमा राज्यले खासै चिन्ता लिएको देखिएन । ६ यही सन्दर्भमा विश्वविद्यालय अनुदान आयोगले समिति गठन गरी त्यसको प्रतिवेदन तयार पारिसकेको छ । जसलाई उच्च शिक्षामा कार्यरत वा भोलि प्रवेश गर्ने शिक्षकहरूको राष्ट्रिय योग्यता परीक्षण को नाम दिइएको छ । ७ आर्थिक वर्ष २०८००८१ को बजेट भाषणमा अर्थमन्त्रीले विश्वविद्यालय अनुदान आयोगको पुनर्संरचना एवं सुदृढीकरण गरी उच्च शिक्षाको नियमन, गुणस्तर सुनिश्चितता तथा प्रत्यायन, राष्ट्रिय योग्यता परीक्षण र मापदण्ड निर्धारण तथा शैक्षिक योग्यताको मान्यता एवं समकक्षतासम्बन्धी कार्यमा केन्द्रित गरिनेछ भन्ने राष्ट्रिय अठोट गरेका छन् । स्मरण रहोस्, सरकारको पारित कार्यक्रम र बजेट कानुनसरह हुन्छ ।८ यसमा टेकेर विश्वविद्यालय अनुदान आयोगले प्रस्तावना तयार पारी अर्थ मन्त्रालयको स्वीकृतिका लागि पठाएको महिनौं बितिसक्दा पनि प्रक्रिया अघि बढाउन आनाकानी गरिरहेछ । अर्थमन्त्रीले बजेट भाषणमै उल्लेख गरेका राष्ट्रिय योग्यता परीक्षणलाई कर्मचारीले रोकेर के गर्न खोजेका हुन् बुझ्न सकिएन । ९ अर्थका सचिव र सहसचिवलाई राष्ट्रिय योग्यता परीक्षणबारे जानकारी नभए हामीसँग सम्पर्क गर्दा हुन्छ । हामी निःशुल्क ट्युसन पढाउन तयार छौं । तर शिक्षकको योग्यतामा गुणस्तर ल्याउने र उच्च शिक्षा उकास्ने काममा यस्तो अल्झो सह्य हुँदैन । १० विश्वविद्यालय अनुदान आयोगको बजेटभित्रै रहेर यो काम सम्पन्न गर्न सकिन्छ । थप लगानी गर्नुपर्ने डर अर्थ मन्त्रालयलाई छ भने मेरो कुरा पनि सुन्नुहोस् । देशमा ८ सय ८४ सांसद पाल्न खर्च गर्ने प्रत्येकका निजी सहायकलाई तलब दिने, सांसदमार्फत छुट्टै खर्च गर्न करोडौं रुपैयाँ व्यवस्था गर्ने, सातै प्रदेशका मुख्यमन्त्रीलाई उपत्यकाभित्र आलिसान महल बनाउने कार्यपालिका, न्यायपालिका, र व्यस्थापिकाका पूर्वनेतृत्वलाई आजीवन खर्च गर्ने । पूर्वराष्ट्रपतिको आजीवन खर्च व्यहोर्नेजस्ता फजुल खर्च रोक्नुहोस् र देशप्रति माया छ भने देशमै गुणस्तरीय मानव स्रोत उत्पादन गरी देशको आर्थिक क्षेत्र बलियो बनाउन शिक्षामा लगानी गर्नुहोस् । मनप्रसाद वाग्ले, मीनभवन, काठमाडौं"
समृद्धि ल्याउने उपाय यस्तो हुन सक्छ,"राजा स्वदेशमा मात्र पुजिन्छन् तर विद्वान्लाई विश्वले पुज्दछ । जो सादगीको भेषमा सत्ता प्राप्तिमा सुजिन्छन् तर त्यो धुर्त्याइँ जनताले बुझ्दछ । के ८४ मा फेरि पनि झुक्किने कि विवेक प्रयोग गर्ने ? तसर्थ अब नेपालको सन्दर्भमा समृद्धिको सपना साकार पार्न प्रत्यक्ष निर्वाचित कार्यकारी प्रधानमन्त्री तथा एक सय सिटको प्रतिनिधिसभा बनाउनुपर्छ । राष्ट्रियसभा खारेज गर्नुपर्छ । मन्त्रालय १० वटा मात्र राख्ने र सम्बन्धित क्षेत्रको विज्ञ मात्र मन्त्री बन्नुपर्छ । राजदूत हुन विज्ञताको परीक्षण गर्नुपर्छ । ताकि विज्ञता टीका ग्रहण तथा आशीर्वादबाट हुने होइन । स्वतन्त्र न्यायपालिकाको अनुभाव नागरिकलाई गराउनुपर्छ । प्राकृतिक न्यायको सिद्धान्त अंगीकार गर्नुपर्छ । यातायात क्षेत्रमा सरकारी पहुँच बढाउनुपर्छ । भन्सार नाकामा कर्मचारी खटाउँदा नीतिगत मापदण्ड बनाउनुपर्छ । शैक्षिक क्षेत्रमा सैद्धान्तिकभन्दा व्यावहारिक सीपको खाँचो छ । अझै पनि घोकन्ते विद्यामा रेटिने परम्परागत शैलीलाई परिवर्तन गर्नुपर्छ । प्राकृतिक स्रोतको सदुपयोग र करछली गर्नेको सम्पत्ति जफतको कानुन ल्याउनुपर्छ । प्राथामिक तहदेखि नै नैतिक र स्वास्थ्य शिक्षा लागू गर्नुपर्छ । उद्योग तथा आर्थिक क्षेत्रमा विदेशी हस्तक्षेपमुक्त बनाउनुपर्छ । भ्रष्टाचारीलाई दण्ड दिने कडा कानुन बनाउनुपर्छ । २०४६ सालदेखि सत्तामा बस्नेहरूको डुबुल्की सम्पत्ति छानबिन गर्नुपर्छ । यसका लागि स्वतन्त्र व्यक्तिहरूको छुट्टै शक्तिशाली आयोग गठन गर्नुपर्छ । सीमा मिच्ने र त्यहाँ हुन सक्ने अपराध रोक्न भारतीय सिमानामा काँडेतार लगाउनुपर्छ । अस्पतालमा उपचारको सहजता हुनुपर्छ भने सिँचाइ र कृषि क्षेत्रमा प्राथामिकता दिनुपर्छ । वन फँडानीमा तस्करीको पहिचान गरी कडा कारबाही गर्ने व्यवस्था गर्नुपर्छ । त्यस्तै सरकारले प्रत्येक नागरिकमा नैतिकता, सदाचारिताको विकास गराउनुपर्छ । हामीले शासकीय स्वरूपमा परिवर्तन गर्न सकिएन भने अझै एक सय वर्ष पनि हामी र हाम्रा सन्ततिको अवस्थामा सुधार हुने छैन । खिमराज गिरी, काठमाडौं"
"टिकटक, चटपटे र पानीपुरी","नेपाली समाजमा अहिले टिकटक, चटपटे र पानीपुरीमै व्यस्त देखिन्छ । चलाउन र भिडिओ बनाउन जति सहज र सरल छ टिकटक त्यति नै घातक छ । चटपटे र पानीपुरी पनि जति स्वादिलो छ, स्वास्थ्यका लागि त्यति नै घातक छ । नेपाली समाजमा यसको विकृत कतिसम्म भइसकेको छ, त्यसको नकारात्मक परिणाम त आई नै रहेको छ । बुधबार कान्तिपुरमा प्रकाशित सम्पादकीय टिकटकले फैलाएको उन्माद नियमन कहिले ? शीर्षकको सम्पादकीयले समाजलाई टिकटिकले कति आक्रन्त पारे छ भन्ने प्रस्ट पारेको छ । सञ्चारमाध्यमको द्रुत विकासले मानव जीवनका हरेक आयामहरू कति सहज र सरल बनाएको छ त्यो कल्पनाभन्दा बाहिर छ । टिकटिक आफैंमा नराम्रो होइन तर कसरी कुन उद्देश्यका लागि प्रयोग गरिन्छ, त्यसले यसको परिणाम निर्धारण गर्छ । सामान्यतः मनोरञ्जनका लागि टिकटकको प्रयोग भए पनि समाजका फरकफरकथरीका व्यक्तिहरूले राखेको उद्देश्यले यसको परिणाम निर्धारण गर्छ । नियत र मन खराब हुनेले टिकटकलाई अरूको मानहानी र बेइजत गराउने र सामाजिक प्रतिष्ठामा आँच आउने किसिमले प्रयोग गरिरहेका छन् । नत्र भने मानहानीको विषयमा साइबर अपराधका हजारौं उजुरी पर्ने थिएन । टिकटकले दुरुपयोग एउटा पक्ष भयो भने अर्कातर्फ यसको नसाले पार्ने असर त्यतिकै हानिकारक छ । टिकटकको नसाले मानसिक समस्यामा समेत असर गर्छ । सरकारले यस्ता विषयमा सावधानीपूर्वक मापदण्ड बनाएर प्रयोगमा नियन्त्रण र निगरानी राख्नुपर्ने समय आइसकेको छ । धुल्लामे सडक छेउमा यत्रतत्र सर्वत्र रहेका चटपटे, पानीपुरीका बिक्रेताबीच खाने मान्छेको भीड लाग्ने गरेको छ । तर त्यसको प्रयोग स्वास्थ्यका दृष्टिकोणबाट कति लाभदायक छ, सोचनीय प्रश्न हो । तर पनि चटपटे, पानीपुरीका पारखीहरू देख्दा अचम्म लाग्छ । मनोरञ्जन गर्ने र खाने नागरिकको नैसर्गिक अधिकार हो । तर यसको व्यवस्थापनमा भने सरकारले ठोस योजना बनाउनुपर्छ । सुन्दर तिवारी, मध्यबिन्दु१, नवलपुर"
राहतको उचित वितरण आवश्यक,"पश्चिम नेपालमा गएको भूकम्पको वास्तविक तथ्य अझै आइसकेको छैन । अहिलेसम्मको तथ्यांकले १५० भन्दा बढीको ज्यान गइसकेको छ । २ सय ५० भन्दा बढी घाइते भएका छन् । विद्यालय स्वास्थ्य चौकीसहितका सार्वजनिक एवं सयौं निजी घरहरू भत्किएका प्रारम्भिक विवरण आएको छ । भूकम्पमा ज्यान गुमाउनेहरूमा आधाभन्दा बढी बालबालिका र महिलाको संख्या रहेको छ । यस्तो तथ्यांक किन आयो त्यो पनि खोजीको विषय हुन सक्छ । केटाकेटी र महिला मात्र धेरैको कारण विस्तारै बाहिर आउँदै जाला । तर यो विपत्तिको समयमा सरकारले पीडितको नाममा घोषणा गरिएको राहतको सही सदुपयोग हुनुपर्छ । व्यक्तिगत रूपमा आम नागरिक र निजी क्षेत्रले गरेको सहयोगलाई एकै ठाउँमा राख्ने हो भने प्रभावित क्षेत्रको पुनर्निर्माण छोटो हुनेछ । त्यस्तै राहत घोषणा भएअनुसार वितरण गर्ने हो भने पीडितको दैनिकीलाई थप सहज बनाउन सकिन्छ । तर अहिले भूकम्पपीडितहरू त्रिपालले आकाश छेक्दै परालको ओछ्यानमा सुत्न बाध्य छन् । त्यसैले सरकार एक जना नागरिकलाई चोट लाग्दा अर्कोलाई दुख्ने हुनुपर्छ । विगतको विपत्तिको समयमा पनि देखिएको हो । नागरिकले दिएका राहत सामग्रीलाई प्राथमिकतामा राखेर उचित व्यवस्थापनसहित वितरण गर्नु सरकारको प्रमुख काम हो । रामकृष्ण बराल, जोरपाटी५, काठमाडौं"
भूकम्पमा राज्यको जिम्मेवारी,"जाजरकोटरुकुममा गएको मध्यरातको भूकम्प र त्यसका शक्तिशाली परकम्पहरूले दिएको पीडामाथि पश्चिम नेपालमा अझै ठूलो भूकम्प जाने खतरा जस्ता प्रचार थप त्रासदीका रूपमा फैलिरहेका छन् । जाडो दिनदिनै बढिरहेको र हिउँ पर्ने बेला हुन लागेको छ । जाडोमा, मुटु छेड्ने सिरेटो खाँदै खुला आकाश र चिसो भुइँमा भोकभोकै वा अल्पभोजनमा रात बिताउन विवश बिरामी, सुत्केरी, वृद्धवृद्धा, बालबालिकाको चित्कार र कहर सम्झौं ।२०७९८० को वर्तमान अवधिसम्ममा पश्चिम नेपालका विभिन्न केन्द्रबिन्दु (एपिसेन्टर) बाट आठ वटा भूकम्प गईसके । नेपाली सेना र प्रहरीले २०७२ को भूकम्पमा साहसिक उद्धारकार्य गरी विदेशी उद्धारकर्ताहरूलाई समेत चकित बनाएका थिए, त्यस्तै उत्साह र समर्पण जाजरकोट र रुकुम पश्चिममा देखाइरहेका छन् । सुरक्षाकर्मी, स्वास्थ्यकर्मी र सञ्चारकर्मीले पुर्याएको सेवाबाट पीडितहरूलाई बाँच्ने मनोबल पलाएको देखिन्छ । भूकम्प र त्यसका ठूलासाना परकम्पहरू लामो र भयावह युद्धजस्तै विनाशकारी छन् र जनताको मनस्थिति हल्लाइरहने त्रासदीका रूपमा छन् ।गोरखादेखि पश्चिम र भारतको देहरादूनभन्दा पूर्व ८ सय किलोमिटरको भूभागमा ५ सय वर्षदेखि महाभूकम्प नगएकाले ठूलो भूकम्पको खतरा विद्यमान रहेको विज्ञहरूको निष्कर्ष छ । हाम्रो कोशी प्रदेशदेखि पूर्वमा भारतको दार्जिलिङ तथा सिक्किमसम्म १३ सय वर्षदेखि महाभूकम्प नगएकाले त्यता पनि खतरा देखाउँछन् विज्ञहरू । यी चेतावनीलाई मनोवैज्ञानिक आतंक र त्रासदीका रूपमा नलिई भूकम्पबाट हुन सक्ने क्षतिलाई न्यूनीकरण गरी बच्न सकिने उपायको खोजी गर्दै कुशलतापूर्ण व्यवस्थापनमा लाग्नु बुद्धिमत्ता हुनेछ । भूकम्पपीडितहरूलाई दिइने राहत, उद्धार, उपचार, पुनर्निर्माण र पुनःस्थापनमा २०७२ को भूकम्पका गल्ती र लापरबाही नदोहोरिऊन् । भूकम्प२०७२ पछिका कमीकमजोरी र गल्तीबाट सिकौं । यसबाट प्राप्त सफलता, प्रशासनिक र प्राविधिक अनुभव पूर्णरूपमा उपयोग गर्ने कार्यमा पछाडि पर्ने हो भने जाजरकोट र रुकुमजस्ता भेगका मानव विकास सूचकांकमा एकदमै विपन्न देखिएका जनतामाथि अक्षम्य अन्याय हुनेछ । भेरी नगरपालिकाका मेयर सीपी घर्ती मगरले हेलिकोप्टर आतंक बन्द गर भनेर पीडितका नाममा हवाई पर्यटन, रमिता र भाषण नगर्न गरेको आग्रहलाई संघीय नेतृत्वले मनन गर्नैपर्छ । राज्य, दलहरू र समाजका सम्पूर्ण अंगहरू बिनाआग्रह पीडितकेन्द्रित हुनु जरुरी छ । वित्तीय स्रोतको अभावका नाममा पीडित जनताले पाउनुपर्ने राहत र उद्धारमा कुनै अलमल नहोस् ।सन् २००९ मा राष्ट्रसंघ विकास कार्यक्रम (यूएनडीपी) को आयोजनामा सम्पन्न भएको नेपालको विपत् न्यूनीकरण सहव्यवस्थापन (कन्सोर्टियम) र सोसम्बन्धी प्रतिवेदनले नेपाललाई प्राकृतिक प्रकोपका दृष्टिले उच्च जोखिममा परेका संसारका २० मुलुकको सूचीमा राखेको छ । उक्त प्रतिवेदनले नेपालले बर्सेनि सरदर ९ सयवटा ठूलासाना प्रकोपका घटना व्यहोर्नुपरिरहेको उल्लेख गर्दै भूकम्पीय अति जोखिम भएका मुलुकहरूमध्ये ११ औं स्थानमा पर्दछ भनी ठहर गरेको थियो, जसलाई हाम्रो योजना आयोगले स्विकारेको छ ।दाताहरूले सहायताको प्रतिबद्धता जनाउँछन् । ती प्रस्ताव वा प्रतिबद्धता एकै प्रकृतिका हुँदैनन् । त्यसैले समन्वयकारी कार्यनीति आवश्यक हुन्छ । त्यस्ता सहायता प्रभावित क्षेत्र र पीडित जनता तत्काल लाभान्वित हुने गरी राहत र उद्धारकार्यमा खर्च गर्नु यसको प्राथमिक कार्य हो । सहायता परिचालन गर्ने नाममा गोष्ठी, तालिम, अनुसन्धानजस्ता अनुत्पादक गतिविधि पनि गर्न खोजिन्छ । पूर्वाधार निर्माण र दीर्घकालीन हितका लागि ठोस प्रतिफल र उपलब्धि हासिल हुने क्षेत्रमा सहायता साझेदारहरूलाई प्रवृत्त गराउन सक्नु नै सर्वोत्तम सफलता हो । सामाजिकसांस्कृतिक मान्यता र परम्परासँग मेल नखाने राहत तथा खाद्य सामग्री नल्याउन, नेपाली परिवेश र मान्यता सुहाउँदो सामग्रीको सूची सरकारले दाताहरूलाई दिइहाल्नुपर्छ । विपत् व्यवस्थापनका लागि यस्तो स्थायी सूची सार्वजनिक गर्नुपर्छ । भूकम्प२०७२ मा पाकिस्तान र इन्डोनेसियाबाट राहतका लागि आएका कतिपय खाद्यसामग्री बिफ मसाला वा बिफ प्याकेज उल्लेख भएको कुराले सनसनी फैलाएको थियो । खाद्यसामग्री र अस्थायी बसोबासको व्यवस्था, वृद्धवृद्धा, बालबालिका, बिरामी तथा सुत्केरीका लागि विशेष प्राथमिकता, अनिवार्य आवश्यकता भएकाले युद्धस्तरमा तत्काल गरिनु जीवनरक्षाको पहिलो कर्तव्य हो । उद्धारसँगै घाइतेको उपचारमा प्रचारबाजी वा कुनै पनि बहानामा कन्जुस्याइँ हुनु हुँदैन । उत्पादनशील र रोजगार नागरिक भूकम्प वा प्राकृतिक प्रकोपमा परी काम गर्न नसक्ने गरी अंगभंग भए विशेष व्यवस्थापन राज्यको जिम्मेवारी हो । उद्धारपछिका राहत वितरणमा, कतै दोहोरोतेहरोपन वा कतै पुग्दै नपुग्ने समस्या हटाउन एकद्वार प्रणाली र स्थानीय सरकारको नेतृत्वमा सर्वदलीय संयन्त्र बन्नु जरुरी छ । राहत र उद्धारलाई युद्धस्तरमा सम्पन्न गरेपछि पुनर्निर्माण वा नवनिर्माणको चरण सुरु हुन्छ । यसको न्यूनतम उद्देश्य मुलुकको आर्थिक, भौतिक, सामाजिक र सांस्कृतिक पक्षलाई उजागर गर्दै अझ मजबुद पूर्वस्थितिको निर्माण गर्नु हो । पुनर्निर्माण बहुवार्षिक, बहुआयामिक तथा दीर्घकालीन प्रकृतिको हुने भएकाले धेरै आर्थिक, भौतिक र मानवीय सामर्थ्य परिचालन गर्नुपर्ने गम्भीर चुनौतीपूर्ण कार्य हो । सबभन्दा बढी प्रभावित जाजरकोट र रुकुम भए पनि वरिपरिका जिल्लाहरू पनि पुनर्निर्माणले समेट्नुपर्छ । जुम्लामा पनि कतिपय घर भूकम्पले चर्किएका छन् । कमजोर पूर्वाधार, भूकम्पपछि लगानी, व्यापार, व्यवसाय, रोजगारी तथा आय, उद्यमशीलता, उत्पादन, उत्पादकत्व, उपभोगजस्ता अर्थव्यवस्थाका महत्त्वपूर्ण पक्षहरूमा ठोस सुधार ल्याई जनजीवनलाई सामान्य अवस्थामा फर्काउनु र अर्थतन्त्रलाई गतिशीलता दिनु पुनर्निर्माणको सार्थकता हो ।भ्रष्टाचार, ढिलासुस्ती, अनियमितता, लापरबाही, अन्तरनिकाय समन्वयको अभाव, परिणाममुखीभन्दा प्रक्रियामुखी हुने र जिम्मेवारी पन्छाउने प्रवृत्ति, उत्तरदायित्वको कमी आदि शासकीय दुर्बलताका रूप हुन्, जसको असर पुनर्निर्माणमा प्रत्यक्ष रूपले पर्न जान्छ । शासकीय दुर्बलता यथावत् रहँदा पुनर्निर्माणले गति लिन सक्दैन भन्नेमा राज्यव्यवस्था सम्पूर्ण रूपले सचेत हुनु जरुरी छ ।भूकम्पपछि पुनर्निर्माणलाई युद्धस्तरमा सम्पन्न गरेका मुलुकहरूको प्राविधिक अनुभव र सफलतालाई पुनर्निर्माण प्राधिकरणले अपनाउनुपर्छ । नेपालले हरेक वर्ष भोग्दै आएका भूकम्पजस्तै प्राकृतिक प्रकोप र विपत् व्यवस्थापनका लागि आवश्यक उद्धार र राहत सामग्रीको जोहो तथा भण्डारण गरिरहनुपर्छ । पुनर्निर्माणमा हामीले स्वदेशकै कच्चा पदार्थ र उत्पादनलाई प्राथमिकतामा राख्नुपर्छ । जोखिमयुक्त वा खतराजन्य ठानिएका स्थानको भौगर्भिक जाँचलाई पुनर्निर्माणकै अंगका रूपमा परिचालन गर्नुपर्छ । भूकम्प२०७२ पछि गोरखादेखि दोलखासम्मका प्रभावित क्षेत्रमा २५ हजारभन्दा बढी नयाँ पहिरो चल्न थालेको धरातलीय वास्तविकतालाई हालका सन्दर्भमा उपेक्षा गर्नै हुँदैन ।पुनर्निर्माण मात्र होइन, जमिन ध्वस्त भएका कारण प्रभावित जनताका लागि स्थानान्तरण र सुरक्षित बसोबास कार्यक्रम अत्यन्त जरुरी छ । भूसतह तथा भौगर्भिक स्थितिको परीक्षणबिना जथाभावी सडक निर्माणका साथै वन विनाश गरिएकाले पहिरोको खतरा निकै बढेको जोखिमयुक्त धरातलमा वन संरक्षण, वृक्षरोपण र भूसतहको वैज्ञानिक जाँचबिना सडक निर्माणको कार्यलाई नियन्त्रण गर्नु पनि पुनर्निर्माणको प्राथमिकता र जिम्मेवारीमा लिनुपर्छ ।भूकम्प मापन केन्द्रको स्तरोन्नति गर्ने निर्णय आवश्यक छ । प्राकृतिक प्रकोपबारे पूर्वचेतावनी प्रणालीका अनेक अत्याधुनिक उपकरण आइसकेका छन् । यसबारे जनचेतना जगाउन र विद्यालय शिक्षाको माध्यमलाई पनि अपनाउनुपर्छ । भूकम्प प्रभावित जिल्लाका २४९ विद्यालयमा असाधारण क्षति पुगेकाले पुनर्निर्माण जरुरी छ । सम्पूर्ण विद्यालयको भौतिक बनोट र भूकम्पप्रतिरोधी क्षमता भएनभएको यकिन गरी, नभएका विद्यालयलाई प्रबलीकरण गर्न सरकार गम्भीर हुनुपर्छ । सरकारले स्थानीय युवाहरूलाई विपत् व्यवस्थापन, उद्धार तथा राहतका लागि दक्ष बनाउन तालिमको व्यवस्था गर्नुपर्छ ।स्थानीय तहलाई सशक्तीकरण गर्न र सक्षम तुल्याउन विपत् व्यवस्थापनका विशेष प्रशिक्षण र तालिमको व्यवस्था जरुरी छ । हरेक प्राकृतिक प्रकोपका बेला प्रभावित क्षेत्र वा पीडित समुदायले सामान्य सेवा, सहयोग र सुविधाका लागि समेत केन्द्रकै मुख ताक्नुपर्ने अवस्थाको अन्त्य गर्नु अनिवार्य छ । नेपाली सेना, नेपाल प्रहरी र सशस्त्र प्रहरीलाई अन्तर्राष्ट्रिय स्तरको विपत् व्यवस्थापनको विशेष तालिम र विशेषज्ञता दिलाउनु सरकारको विशेष प्राथमिकता हुनु जरुरी छ ।भुइँचालो कति बेला जान्छ भन्ने पूर्वजानकारीको सवालमा विज्ञान आजसम्म निरुत्तर छ । नेपालका लागि भूकम्प स्थायी जोखिम रहेकाले यसबाट हुन सक्ने जनधनको क्षति न्यूनीकरण गर्ने स्थायी रणनीति नेपालको प्राथमिकतापूर्ण राष्ट्रिय जरुरत हो । माओवादीले सशस्त्र द्वन्द्वको आधार इलाका घोषणा र उपयोग गरेका जिल्ला हुन् जाजरकोट तथा रुकुम । सत्ताको नेतृत्व माओवादी अध्यक्ष स्वयंले गरेकाले त्यस क्षेत्रले भोगिरहेको असाधारण पीडाप्रति प्रधानमन्त्रीको अतिरिक्त दायित्व र जिम्मेवारी छ । नेपाल विपत् न्यूनीकरणका लागि विश्वमा अपनाइएका अत्याधुनिक स्थायी उपाय र प्रविधिको प्रयोगमा पछाडि पर्नु हुँदैन । आजको युगमा यस्ता उपाय र प्रविधि भित्र्याउन कुनै समस्या देखिन्न ।"
वित्तीय नीति र मौद्रिक नीतिबीच संघर्षको प्रभाव,"निष्कर्षस्वतन्त्र र जिम्मेवारीबोध गरेको केन्द्रीय बैंकलाई प्रस्ट र पारदर्शी जनादेशका साथ उचित तवरले परिभाषित गरिएको नीतिगत फ्रेमवर्क र बलियो सुशासन संरचनाको सुनिश्चितता हुनुपर्छ । यसका लागि नेपाल राष्ट्र बैंक ऐन२०५८ को पुनरवलोकन हुनुपर्छ । यसमा रोजगारी सृजना र आर्थिक वृद्धिको लक्ष्य राखिनुपर्छ, मूल्य र वित्तीय स्थिरताका प्रावधानहरू राखिनुपर्छ । यसमा अर्थ मन्त्रालयको महत्त्वपूर्ण भूमिका हुन्छ तर बारम्बार सरकार परिवर्तनका कारण नीतिगत अस्पष्टता हुने हुँदा यो तथ्य गौण हुन्छ । वित्तीय नीतिको विश्वसनीयता र स्थिरता महत्त्वपूर्ण हुन आवश्यक छ जसले सार्वजनिक लगानीलाई स्थिर र विश्वसनीय बनाउँछ । सरकारले आर्थिक वृद्धिलाई खलल नगरी वर्तमान र भविष्यमा वाचा पूरा गरे मात्र वित्तीय नीतिमा स्थिरता आउँछ । यसले गर्दा सरकारलाई जोखिम हुँदैन । वित्तीय नीतिको विश्वसनीयताका लागि सरकारले आफूले प्रण गरेको वित्तीय लक्ष्य र योजना अस्थिर वित्तीय व्यवहार नदेखाई पूरा गर्नुपर्छ । वित्तीय नीतिको स्थिरता र विश्वसनीयतालाई स्वस्थ राख्न धरातलीय यथार्थ सुहाउँदो वित्तीय रणनीति, विवेकी तथा लचिलो वित्तीय अनुशासन, बलियो र स्वतन्त्र वित्तीय संस्थाको व्यवस्था हुनुपर्छ ।वित्तीय नीति र मौद्रिक नीति म्याक्रोइकोनोमिक पोलिसीका दुइटा महत्त्वपूर्ण पाटा हुन् जसले अर्थतन्त्र र समाजलाई महत्त्वपूर्ण प्रभाव पार्छन् । दुइटै नीतिका आआफ्नै उद्देश्य, औजार र प्रभाव हुन्छन् तर यिनीहरूले आपसमा जटिल बाटोबाट अन्तरसम्बन्धित भई एकअर्कालाई प्रभावित पार्छन् । राष्ट्र बैंक र अर्थ मन्त्रालयको समन्वय समग्र अर्थतन्त्रको स्थिरता र प्रभावकारिताका लागि महत्त्वपूर्ण हुन्छ । खुकुलो मौद्रिक नीतिको प्रभाव निजी क्षेत्रको कर्जा विस्तारसँग जोडिएको हुन्छ । मौद्रिक नीति विवेक पुर्याएर बनाउनु र कार्यान्वयन गर्नुपर्छ । राष्ट्र बैंक निजी क्षेत्रहरूको प्रभावमा पर्नु हुन्न, जो जहिलेसुकै ब्याजदर घटाउनुपर्छ भनी वकालत गरिरहन्छन्् । यस्तो मागका कारण सम्पत्तिको मात्रै मूल्य बढ्ने समस्या निम्तिन सक्छ ।राष्ट्र बैंकले कसिलो मौद्रिक नीति बनाउनुपर्छ जसले अर्थतन्त्रलाई अत्यधिक चापबाट बचाउँछ र वित्तीय स्थिरता कायम गर्छ । राष्ट्र बैंकले आफ्ना मुख्य नियामकीय औजारहरू लोन टु भ्यालु रेसियो, पुँजी पर्याप्तता अनुपात, कर्जा सेवा अनुपात, काउन्टर साइलिकल क्यापिटल बफर प्रयोग गर्नुपर्छ जसले सेयर मार्केट र घरजग्गामा अत्यधिक कर्जा विस्तार हुनबाट बचाउँछ । राष्ट्र बैंकले बेलाबेला वाणिज्य बैंक र वित्तीय संस्थाहरूको निरीक्षण र नियमन गर्नुपर्छÙ उनीहरूले उत्पादनमूलक र प्राथमिकताका क्षेत्रहरूमा लगानी गर्ने व्यवस्था अनुसरण गरेका छन् कि छैनन् भन्ने सुनिश्चित गर्नुपर्छ ।मौद्रिक नीतिले मात्र अर्थतन्त्रका चुनौतीहरूलाई सम्बोधन गर्न सक्दैन । वित्तीय नीतिले पनि प्रभावकारी भूमिका खेल्नुपर्छ र मौद्रिक नीतिको सहयोगमा काम गर्नुपर्छ, जसले अर्थतन्त्रलाई ठीक बाटोमा ल्याउन सक्छ र नेपालका आर्थिक विकासका सम्भावनाहरूलाई उजागर गर्छ ।सरकारले पुँजीगत खर्च बढाउनुपर्छ । पूर्वाधार, स्वास्थ्य, शिक्षा र सामाजिक सुरक्षामा सरकारी लगानी बढाउनुपर्छ । खर्चको गुणस्तर र प्रभावकारिता चुस्त हुनुपर्छ । सरकारले राजस्व संकलनमा सुधार गर्नुपर्छ, जसले वित्तीय व्यवस्थापन गरी वित्तीय घाटा, सार्वजनिक ऋण घटाउन मद्दत गर्छ । सरकारले संरचनात्मक सुधार गरी नेपाली अर्थतन्त्रलाई प्रतिस्पर्धात्मक र उत्पादनमूलक बनाउने गरी व्यवसायमैत्री वातावरण बनाउने गरी आर्थिक सुशासनलाई सुदृढ गर्ने र नवप्रवर्तनमार्फत नयाँनयाँ प्रविधि अवलम्बन गरी वस्तु तथा सेवालाई निर्यातयोग्य बनाउनुपर्छ । राष्ट्र बैंकले विश्वको बृहत् अर्थशास्त्रको विकासलाई नजिकैबाट नियाल्नुपर्छ । यसले आन्तरिक मुद्रास्फीति र विनिमय दरमा कस्तो प्रभाव पारेको छ, नियमित रूपमा विश्लेषण गर्नुपर्छ ।नेपालको मुद्रास्फीति औसतभन्दा माथि छ । यसका कारण आपूर्तिमा कमी, इन्धन र खाद्यको मूल्यमा वृद्धि हुन जान्छ । राष्ट्र बैंक आफ्नो नीतिगत दरलाई समायोजन गर्न तयार हुनुपर्छ र अरू नीति पनि अवलम्बन गरी मुद्रास्फीति र बजारमूल्य स्थिर राख्न सक्नुपर्छ । राष्ट्र बैंकले मुद्रा प्रवाहको व्यवस्थापन र विदेशी मुद्राको सञ्चितिमा ध्यान दिई विदेशी मुद्रा विनिमय दर स्थिर राख्ने प्रणाली सुनिश्चित गर्नुपर्छ । खास गरी भारतीय रुपैयासँग यो तथ्य निकै महत्त्वपूर्ण छ किनकि हामी बाह्य क्षेत्रसँग व्यापारको प्रतिस्पिर्धामा खरो उत्रन सक्नुपर्छ ।"
विपद्सिर्जित मनोसामाजिक असर,"जाजरकोट केन्द्रबिन्दु भएर गएको भूकम्प तथा अनेक परकम्पको धक्काले ठूलो धनजनको क्षति भएको छ । राष्ट्रिय तथा अन्तर्राष्ट्रियसहित सामाजिक एवं राजनीतिक क्षेत्रका हरेक पक्ष आआफ्नो दायित्व ठानेर भूकम्पबाट प्रभावित जिल्लामा खोज, उद्धार र राहतसम्बन्धी काममा जुटेका छन् । मृतकहरूका परिवारलाई राहत, घाइतेहरूको उपचार, अस्थायी आवास र खाद्यान्न व्यवस्थापनजस्ता कामसमेत भइरहेका भए पनि भूकम्पका कारण सिर्जित मनोसामाजिक असरबारे सरोकारवाला निकायहरू गम्भीर भएको पाइएन । अहिले त्यस क्षेत्रका मानिसको नियमित दैनिकीमा निकै नकारात्मक प्रभाव परी विभिन्न खालका मनोसामाजिक समस्याहरू देखिएका छन् । प्रभावितहरूले डराउने, आत्तिने, चिन्ता लाग्ने, निद्रा नलाग्ने, झर्को लाग्ने, दिक्क लाग्ने, आत्महत्याको विचार आउने समस्याहरूको सामना गर्नुपरिरहेको बारे राज्यका संयन्त्रहरू संवेदनशील हुनुपर्ने आवश्यकता छ । विश्व स्वास्थ्य संगठनका अनुसार, स्वास्थ्य भनेको कुनै पनि रोग वा अशक्तता नहुनु मात्र नभई पूर्ण रूपमा शारीरिक, मानसिक, आध्यात्मिक र सामाजिक स्वस्थताको गतिशील अवस्था हो । मानसिक स्वास्थ्य भन्नाले कुनै पनि व्यक्तिको त्यस्तो अवस्थालाई जनाउँछ, जसमा व्यक्तिले आफ्नो क्षमतालाई पहिचान गर्न सक्छ, जीवनका सामान्य तनावको सामना गर्न सक्छ, उत्पादनशील तरिकाले काम गर्न सक्छ र आफ्नो समुदायमा योगदान दिन सक्षम हुन्छ ।भूकम्पबाट प्रभावित व्यक्तिहरूका लागि राहत र उद्धारसँगै मनोसामाजिक परामर्शका कार्यक्रमहरू सञ्चालन गर्न पनि उत्तिकै जरुरी देखिन्छ । यस प्रकारका कार्यक्रमहरूबाट प्रभावित व्यक्तिहरूका भावनात्मक असरहरूलाई विभिन्न क्रियाकलापमार्फत कम गर्न सकिन्छ । डर, त्रास र चिन्ता नहोस् भन्नका लागि उनीहरूको आत्मबल बढाउन जरुरी छ । नेपालको संविधानको धारा ५१(९) मा प्राकृतिक प्रकोपबाट हुने जोखिम न्यूनीकरण गर्न पूर्वसूचना, तयारी, उद्धार, राहत एवं पुनःस्थापना गर्ने व्यवस्था छ । विपद्सम्बन्धी कामकारबाहीका लागि विपद् जोखिम न्यूनीकरण तथा व्यवस्थापन ऐन२०७४, विपद् जोखिम न्यूनीकरण राष्ट्रिय नीति२०७५, विपद् जोखिम न्यूनीकरण राष्ट्रिय रणनीतिक कार्ययोजना२०१८२०३० लगायतका नीतिगत तथा कानुनी व्यवस्थाहरू गरिएका छन् । स्थानीय सरकार सञ्चालन ऐन२०७४ ले पनि विपद्सम्बन्धी व्यवस्था गरेको छ । विपद् जोखिम न्यूनीकरणका लागि संविधानमा कुन तहले कस्तो भूमिका निर्वाह गर्ने भन्ने उल्लेख छ । संविधानका अनुसूची ७ र ८ ले संघ र प्रदेशको तथा अनुसूची ९ ले संघ, प्रदेश र स्थानीय तहबीचको साझा जिम्मेवारीका रूपमा विपद् न्यूनीकरण तथा व्यवस्थापनलाई राखेका छन् । विपद् जोखिम न्यूनीकरण र व्यवस्थापन ऐन२०७४ ले प्रधानमन्त्रीको अध्यक्षतामा जोखिम न्यूनीकरण तथा व्यवस्थापन राष्ट्रिय परिषद् र मन्त्रीको अध्यक्षतामा कार्यकारी समिति रहने व्यवस्था गरेको छ । प्रदेशमा मुख्यमन्त्रीको अध्यक्षतामा प्रदेश विपद् व्यवस्थापन परिषद् हुन्छ भने, प्रदेश विपद् कार्यकारी समितिको अध्यक्ष कानुनमन्त्री हुन्छन् । प्रमुख जिल्ला अधिकारीको अध्यक्षतामा प्रत्येक जिल्लामा जिल्ला विपद् व्यवस्थापन समिति छ । अर्कातिर, विपद् जोखिम न्यूनीकरण तथा व्यवस्थापन प्राधिकरणले संस्थागत रूपमा काम गरिरहेको भए पनि भूकम्प सिर्जित मनोसामाजिक असरलाई सम्बोधन गर्ने यथोचित संयन्त्र नहुँदा अहिले भूकम्पीय क्षेत्रका प्रभावित नागरिक अत्यन्तै जोखिममा छन् । हाल नेपालमा मानसिक स्वास्थ्यको क्षेत्रमा उपलब्ध विशेषज्ञस्तरको जनशक्ति अत्यन्त न्यून छ । समुदायस्तरमा मनोसामाजिक परामर्श सेवा हालसम्म केही गैरसरकारी संस्थाहरूले मात्र दिइरहेका छन् । स्थानीय स्वास्थ्य संस्था एवं अस्पतालहरूमा मानसिक स्वास्थ्य समस्या भएको अवस्थामा मनोसामाजिक परामर्श दिने जनशक्ति एकदम न्यून संख्यामा रहेको देखिन्छ । यस्तो अवस्थामा सरकारले यथाशीघ्र सामुदायिक मनोसामाजिक कार्यकर्ता र मनोपरामर्शकर्तासहित मनोसामाजिक सुपरभाइजर भूकम्पबाट प्रभावित क्षेत्रमा पठाई बालबालिका तथा महिलालक्षित मनोसामाजिक सहयोग (मनोपरामर्शसहित) तथा मानसिक स्वास्थ्य सेवा सहयोग प्रदान गर्न अग्रसर हुनुपर्छ ।"
यस वर्षको अक्टोबर महिना अहिलेसम्मकै तातो,"काठमाडौं (एजेन्सी) विश्वभर अक्टोबर महिनाको तापमान अहिलेसम्म रेकर्ड गरिएको भन्दा बढी पुगेको अनुसन्धानले देखाएको छ । यसअघिको सबैभन्दा गर्मी अक्टोबर २०१९ को थियो । यस वर्ष अक्टोबर महिनाको तापक्रम ०४ डिग्री सेल्सियस बढेको छ ।युरोपेली र जापानी अनुसन्धान केन्द्रका डेटाहरूको कम्प्युटर मोडलिङ एनालाइसिसले तापक्रम वृद्धि भएको देखाएको हो । कम्प्युटर मोडलमा त्यसलाई पुनः विश्लेषण गरिएको थियो । जसमा भूसतहमा रहेका मौसम केन्द्र, भूउपग्रह तथा अन्य विभिन्न स्रोत तथ्यांकहरूको आधारमा अनुसन्धान गरिएको बताइएको छ । कार्बन उत्सर्जन तथा एल निनोको कारण वैज्ञानिकले विश्वभरको तापक्रम कीर्तिमानी स्तरमा तातो बनेको बताएका छन् । विश्वभरका तापक्रम ५ महिनादेखि कीर्तिमान बनाएको छ । यसले यो वर्ष पृथ्वी सबैभन्दा गर्मी वर्ष हुने दिशामा देखिएको छ । एल निनो प्रशान्त महासागरको सतहमा तातो बहाव हो, जसले विश्वभर औसत तापक्रमलाई वृद्धि गर्न काम गर्छ । जापानको मौसम नियोगले १९८१ देखि २०१० सम्मको अक्टोबरको औसत तापक्रमभन्दा अक्टोबर महिनाको तापक्रम ०९५ डिग्री सेल्सियस बढी रहेको जनाएको छ । यो तापक्रम १८५०१९०० सम्मको विश्वभरको औसत अक्टोबर तापक्रमभन्दा १७ डिग्री सेल्सियस बढी भएको बताइएको छ ।"
'गाजामा मानवीय युद्धविराम आवश्यक,"टोकियो (राससएएफपी) जापानको टोकियोमा बुधबार आयोजित जी७ का विदेशमन्त्रीहरूको बैठकमा गाजामा मानवीय संकटको विषयमा तुरुन्त कदम चाल्न जोड दिइएको छ । बैठकपछि जारी वक्तव्यमा गाजामा बिग्रँदो मानव संकटमा तत्काल हस्तक्षेप गर्न आवश्यक रहेको उल्लेख गरिएको हो । बैठकले इजराइलहमास युद्धमा साझा सहमति बनाउन पनि माग गरेको छ । यद्यपि, बैठकले गाजामा युद्धविरामका लागि भने अपिल गरेको छैन ।आफ्नो पछिल्लो मध्यपूर्वको व्यस्त भ्रमणबाट बैठकमा पुगेका अमेरिकी विदेशमन्त्री एन्टोनी ब्लिंकेनले मंगलबार जी७ सँग गाजा संघर्षका बारेमा एउटै स्पष्ट आवाज मा बोल्न आग्रह गरे । जापानी विदेशमन्त्री योको कामिवाकाले जी७ का मुलुकहरूबाट मानवीय युद्धविराम गर्न र मानवीय पहुँच सुनिश्चित गर्नका लागि आह्वान गर्नुपर्ने आवश्यकता रहेको बताए ।एक कूटनीतिक स्रोतले गाजामा मानवीय आपत्काललाई ध्यानमा राख्दै प्यालेस्टिनी नागरिकका लागि मानवीय हेरचाह तुरुन्तै विस्तार गर्न आवश्यक छ भन्ने विषयमा मन्त्रीहरूबीच व्यापक एकता रहेको उल्लेख गरेको छ । स्रोतका अनुसार छलफलमा मानवीय विरामका बारेमा रचनात्मक आदानप्रदान भएको थियो भने गाजाको भविष्य र संघर्षलाई बढ्नबाट कसरी रोक्ने भन्नेबारे जी७ र यस क्षेत्रका अन्य मुलुकहरूबीच छलफलको आवश्यकता महसुस गरिएको थियो । युक्रेन युद्धमा जी७ किभलाई बलियो समर्थन जारी राख्ने र रुसमाथि गम्भीर प्रतिबन्ध लगाउने आफ्नो संकल्पमा एकताबद्ध रहेको जापानले बैठकपछि बुधबार बताएको छ । मध्यपूर्वमा तनाव बढिरहेको भए पनि युक्रेनलाई समर्थन गर्ने हाम्रो दृढ प्रतिबद्धता कहिल्यै डगमगाउने छैन भन्ने स्पष्ट सन्देश अन्तर्राष्ट्रिय समुदायलाई पठाउनका लागि जी७ एकताबद्ध हुनु महत्त्वपूर्ण छ, जापानी विदेशमन्त्री कामिकावाले भने ।युक्रेन युद्ध सुरु भएको २०औं महिना पुगेको छ र युक्रेनले रुसको जवाफी हमलाबाट अग्रता लिन संघर्ष गर्नुपरिरहेको छ । राष्ट्रपति भोलोदिमिर जेलेन्स्कीले नियमित रूपमा पश्चिमी नेताहरूसँग भेटघाट गर्दै आएका छन् ।"
३० लाख दूध किसानले ३ महिनाको पाएनन् ५ अर्ब,"सुजल डेरीले दैनिक करिब एक लाख लिटर दूध संकलन गर्छ । एक महिनामा २१ करोडको दूध संकलन गर्दै आएको ती अधिकारीको दाबी छ । विगतमा १५ दिन मात्रै पेन्डिङ राखेर भुक्तानी गर्ने सुजलले पछिल्लो समय ३ महिनासम्मको गरेको छैन । सुजलकै मात्रै करिब ६४ करोड रकम भुक्तानी बाँकी छ, ती अधिकारीले भने, निजी डेरी र डीडीसीसहित करिब ३ अर्ब बाँकी हुन सक्छ ।सुजल डेरीका सञ्चालक निरञ्जन श्रेष्ठले भुक्तानीमा केही ढिलाइ भएको स्विकारे । उनले करिब १९ करोड मात्रै बाँकी रहेको बताए । विगतको तुलनामा केही ढिलाइ भए पनि १ देखि २ महिनासम्मको मात्रै बाँकी हो, किसानलाई करिब १९ करोड तिर्न बाँकी छ, उनले भने, बक्यौता रहनुमा सामान मौज्दात र बिक्री नभएर हो । बजारमा दुग्धजन्य वस्तुको मौज्दात बढ्न थालेपछि भारत, चीन, बंगलादेशमा निर्यातको खोजी भइरहेको श्रेष्ठले बताए । भारतको तुलनामा कच्चा दूधको मूल्य महँगो भएकाले निर्यातमा अनुदान दिए दुग्ध पदार्थ निर्यात गर्न सकिने उनले बताए । बंगलादेशमा पाउडर दूध, बटर, घिउको माग छ । तर कच्चा दूध भारतभन्दा २४२५ प्रतिशत महँगो छ । सरकारले निर्यातमा अनुदान दिए विदेशमा बजार छ, उनले भने, चीनमा निर्यात गर्न नीतिगत काम भइराखेको छ ।डीडीसीका महाप्रबन्धक सञ्जीव झाले पनि किसानले भुक्तानी दिन नसकेको स्विकारे । उनले नियमित संकलन हुने क्षेत्रमा आफ्नो नेटवर्क बचाउन प्राथमिकता दिएको बताए । वैशाखदेखि साउनसम्म मासिक २० देखि २२ करोडको दूध संकलन हुन्थ्यो । भदौबाट संकलन बढेर दैनिक ३० देखि ३५ करोड पुगेको छ । तर, दूध खपत भने घटेको छ, उनले भने, यस्तो अवस्थामा किसानलाई नियमित भुक्तानी दिन सकेका छैनौं । नियमित संकलन गर्ने सहकारीलाई प्राथमिकता दिएका छौं । नेटवर्कलाई प्राथमिकता दिएका छौं । झाका अनुसार साउन, भदौ र असोज र कात्तिककै भुक्तानी बाँकी छ । करिब ६० देखि ६५ करोड बक्यौता होला, पैसाको हिसाबले करिब ६५ करोडको सामानै होल्ड भएर बसेको छ, झाले भने । महाप्रबन्धक झाले ६० देखि ६५ करोड बताइरहँदा निजी डेरीहरूले भने ९७ करोड बढी नै बाँकी रहेको दाबी गर्छन् । बोर्डकै हिसाब मान्ने हो भने करिब २ अर्ब नै बक्यौता छ । डीडीसीले हिसाब लुकाएर थोरै मात्रै सार्वजनिक गर्ने गरेको छ, बोर्डका एक अधिकारीले भने, वास्तविक रकम करिब २ अर्ब नै हो ।"
"साढे ९ अर्बको धूलो दूध, बटर मौज्दात","काठमाडौं (कास) दुग्धजन्य पदार्थको खपत घटेपछि डेरी उद्योगीसँग ९ अर्ब ४२ करोडको ध्लूो दूध र बटर मौज्दात रहेको दुग्ध विकास बोर्डले जनाएको छ । मौज्दात परिमाणमध्ये डीडीसीसँग ४० करोड, नेपाल डेरी एसोसिएसनसँग १ अर्ब ४१ करोड र डेरी उद्योग संघसँग ७ अर्ब ६० करोड रुपैयाँ रहेको कार्यकारी निर्देशक राजेन्द्रप्रसाद यादवले बताए । उद्योगीका अनुसार दूधको सिजनसँगै उत्पादन धेरै बढेको छ, तर खपत १५ प्रतिशतले घटेको छ । चाडबाडको समयमा पनि खपतमा सुधार छैन । आर्थिक मन्दीले उपभोक्ताको क्रयशक्ति घटेको छ । खपत करिब १५ प्रतिशतले घटेको छ, डीडीसीका महाप्रबन्धक सञ्जीव झाले भने, बिक्री नहुँदा मौज्दात बढेको बढ्यै छ । बोर्डका अनुसार डीडीसीसँग धूलो दूध २ सय ५० टन र बटर २ सय २५ टन मौज्दात छ । डेरी एसोसिएसनसँग धूलो दूध ५ सय ५४ टन र बटर एक हजार टन मौज्दात छ । त्यस्तै, डेरी उद्योगसँग धूलो दूध ४ हजार ३ सय ४ टन र बटर ६ हजार २ सय २५ टन मौज्दात रहेको बोर्डले जनाएको छ ।"
विद्युत् महसुल नतिर्ने २१ हजार ग्राहकको काटियो लाइन,"काठमाडौं (कास) समयमा विद्युत् महसुल नतिर्ने २१ हजार ग्राहकको लाइन नेपाल विद्युत् प्राधिकरणले काटेको छ । विद्युत् लाइन काटेर करिब ५० करोड रुपैयाँ असुल गरिएको प्राधिकरणले जनाएको छ । केही महिनायता प्राधिकरणले विद्युत् महसुल बक्यौता असुलीलाई अभियानकै रूपमा चलाइरहेको छ । सोही क्रममा विद्युत् महसुल नतिर्ने करिब २१ हजार लाइन काटिएको हो । प्राधिकरणका कार्यकारी निर्देशक कुलमान घिसिङले तिहारपछि बक्यौता असुलीलाई अझै सशक्त बनाइने बताए । असुलउपर गर्नुपर्ने विद्युत् महसुल बक्यौता वृद्धि हुँदै गएपछि प्राधिकरणका देशभरिका वितरण केन्द्रहरूले महसुल नतिर्ने ग्राहकहरूको लाइन काटिरहेका प्राधिकरणले जनाएको छ । विद्युत् महसुल संकलन विनियमावली, ०७८ बमोजिम मिटर रिडिङ भएको १६औं दिनदेखि थप दस्तुर आकर्षित हुने व्यवस्था छ । मिटर रिडिङ भएको मितिले १६औं दिनदेखि ३०औं दिनसम्म ५ प्रतिशतका दरले र ३१औं दिनदेखि ४०औं दिनसम्म १० प्रतिशतका दरले थप दस्तुर लाग्ने प्रावधान छ । मिटर रिडिङ भएको मितिले ४०औं दिनसम्म पनि विद्युत् महसुल नबुझाउने उपभोक्तालाई ४१औं दिनदेखि बिलको २५ प्रतिशतका दरले थप दस्तुर लाग्ने व्यवस्था छ । यसरी २५ प्रतिशतका दरले थप दस्तुर लागेको ६०औं दिनसम्म पनि बक्यौता महसुल नबुझाएमा लाइन काट्ने व्यवस्था छ । लाइन काटेको ६ महिनासम्म पनि बक्यौता महसुल नबुझाउने उपभोक्तालाई कालोसूचीमा राखी असुली प्रक्रिया अगाडि बढाउने प्रावधान छ । विनियमावलीको यही प्रावधानको आधारमा मिटर रिडिङ भएको मितिले ६०औं दिनसम्म पनि बक्यौता विद्युत् महसुल भुक्तानी नगर्ने उपभोक्ताहरूको चरणबद्ध रूपमा विद्युत् लाइन काटी बक्यौता महसुल असुलउपर गर्ने रणनीति लिइएको प्राधिकरण, वितरण तथा ग्राहक सेवा निर्देशनालयका उपकार्यकारी निर्देशक मनोज सिलवालले बताए । तिहारपछि लाइन काट्ने कामलाई अझै तीव्रताका साथ अगाडि बढाइने भएकाले समयमै महसुल तिरी सजक र जिम्मेवार बन्न सिलवालले ग्राहकलाई आग्रह गरे ।"
पुसभित्र मध्यभोटेकोशीबाट विद्युत् उत्पादन हुने,"कर्मचारी सञ्चय कोष, चिलिमे र स्थानीयको सेयर रहेको आयोजनाको सुरुङसहित सिभिल र हाइड्रो मेकानिकलको कामको जिम्मेवारी चिनियाँ ठेकेदार कम्पनी ग्वान्सिङ हाइड्रो इलेक्ट्रिक कन्स्ट्रक्सनले गर्दै आएको आयोजनाका प्राविधिक प्रमुख विजयलाल श्रेष्ठले बताए । आयोजनाको संरचना आधुनिक प्रविधिमा आधारित इक्विपमेन्ट जडान गरेर निर्माण गरिएको छ ।"
"सहायता कोषमा ६ करोड संकलन, प्रतिबद्धता मात्र धेरै","बैंक तथा वित्तीय संस्थाको सहयोगजाजरकोट केन्द्रबिन्दु भएर गएको विनाशकारी भूकम्पबाट प्रभावितको तत्काल उद्धार, राहत तथा पीडितहरूको पुनःस्थापनामा सहयोग गर्न सूर्य नेपालले १ करोड ४० लाख सहयोग गरेको छ । कम्पनीका प्रबन्ध निर्देशक रवि रायवरम, भाइस प्रेसिडेन्ट रवि केसी, विकास भुत्रा, दिप्रा लाहिरी र वित्त प्रबन्धक प्रेम अर्यालको टोलीले प्रधानमन्त्री पुष्पकमल दाहाललाई १ करोड रुपैयाँ प्रधानमन्त्री दैवी प्रकोप राहत कोषमा जम्मा गर्ने गरी चेक हस्तान्तरण गरेका हुन् । कम्पनीले थप ३५ लाख बराबरको खाद्यान्न, ब्लांकेटलगायत बन्दोबस्तीका सामग्री पठाइसकेको जनाएको छ । प्रभावित क्षेत्रतर्फ जाने वीर अस्पतालको टोलीलाई ५ लाख रुपैयाँ बराबरको औषधि हस्तान्तरण गरिसकेको सूर्य नेपालले जनाएको छ । गोर्खा ब्रुअरीले सरकारलाई १ करोड रुपैयाँ सहयोग गरेको छ । गोर्खा ब्रुअरीका डीएमडी सुरेन्द्र सिलवालले प्रधानमन्त्री दाहाललाई १ करोड रुपैयाँको चेक हस्तान्तरण गरेका हुन् । एभरेस्ट बैंक लिमिटेडले संस्थागत सामाजिक उत्तरदायित्वअन्तर्गत भूकम्पबाट प्रभावितका लागि उद्धार तथा राहत वितरण गर्ने उद्देश्यले २५ लाख रुपैयाँ प्रधानमन्त्री दैवी प्रकोप राहत उद्धार कोषमा पठाएको छ । उक्त रकमबाट भूकम्प प्रभावितको राहत र उद्धारमा थोरै भए पनि सहयोग पुग्ने र आगामी दिनमा समेत यस्ता सहयोग जारी रहने बैंकले जनाएको छ । नेपाल इन्भेस्टमेन्ट मेगा बैंक लिमिटेडले भूकम्प प्रभावितका लागि ५० लाख रुपैयाँ सहयोग गर्ने भएको छ । बुधबार बसेको बैंकको सञ्चालक समितिको बैठकले जाजरकोट भूकम्पबाट प्रभावितको राहतका लागि सामाजिक उत्तरदायित्वअन्तर्गत ५० लाख सहयोग गर्ने निर्णय गरेको हो । यो रकम बैंकले प्रधानमन्त्री दैवी प्रकोप राहत उद्घार कोषमा जम्मा गर्ने जनाएको छ । नेपाल उद्योग वाणिज्य महासंघले हालसम्म करिब २२ लाख रुपैयाँ बराबरको राहत सामग्री हस्तान्तरण गरेको छ । महासंघ कर्णाली च्याप्टरमार्फत कात्तिक १७ मा पहिलो चरणको राहत सामग्री हस्तान्तरण गरिएको थियो । त्यसपछि कर्णाली च्याप्टरमार्फत नै राष्ट्रपति रामचन्द्र पौडेलको उपस्थितिमा दोस्रो चरणको राहत सामग्री हस्तान्तरण गरिएको थियो । महासंघले काठमाडौंमा गृह मन्त्रालयको विपद् व्यवस्थापन समितिमार्फत कात्तिक २२ मा तेस्रो चरणको राहत सामग्री हस्तान्तरण गरेको हो । महासंघले म्याट्रेस, टेन्ट, खाद्यान्न, लत्ताकपडा, औषधि, पानीसहितका सामग्री प्रभावित क्षेत्रमा पठाइरहेको छ । महालक्ष्मी विकास बैंकले भूकम्पपीडितको सहायताका लागि १० लाख रुपैयाँ सहयोग गरेको छ । बैंकले उद्धार तथा राहत वितरण गर्ने उद्देश्यले संस्थागत सामाजिक उत्तरदायित्वअन्तर्गत प्रधानमन्त्री दैवी प्रकोप राहत उद्धार कोषमा १० लाख रुपैयाँ सहयोग रकम दिएको हो । महालक्ष्मी विकास बैंकका सञ्चालक समितिका अध्यक्ष राजेश उपाध्याय र प्रमुख कार्यकारी अधिकृत बोधराज देवकोटाले अर्थ मन्त्री प्रकाशशरण महतलाई उक्त रकम बराबरको चेक हस्तान्तरण गरेका हुन् ।"
अर्थ संक्षेप,"टीभीएस एनटर्क १२५ सीसीड्रम रातो रङमा सार्वजनिककाठमाडौं (कास) टीभीएस स्कुटर र मोटरसाइकलको आधिकारिक वितरक जगदम्बा मोटर्सले मंगलबारदेखि भृकुटीमण्डपमा सुरु भएको टीभीएस महाएक्सचेन्ज महोत्सवको अवसरमा एनटर्क १२५ सीसीड्रम रातो रङमा सार्वजनिक गरेको छ । एनटर्क १२५ सीसीड्रममा स्मार्टकनेक्ट र ब्लुटुथ कनेक्टिभिटी पनि उपलब्ध छ । टीभीएस एनटर्कड्रममा ९४ पीएस पावरसहितको बलियो १२५ सीसी इन्जिन छ । यसको स्मार्ट कनेक्टले नेभिगेसन, पार्क गर्दाको स्कुटरको लोकेसन थाहा पाउन सजिलो हुनेछ । स्लिक डिजाइन स्टेल्थ एयरक्राफ्टबाट प्रेरित यस स्कुटरमा सवारी पनि सहज हुने कम्पनीले जनाएको छ । टीभीएस एनटर्कड्रम रेडको मूल्य २ लाख ३५ हजार ९ सय रहेको छ । महोत्सवमा ग्राहकले कुनै पनि बाइक र स्कुटर टीभीएस ब्रान्डका प्रोडक्टसँग एक्सचेन्ज गर्दा ५० हजारको थप एक्सचेन्ज भ्यालु पाउनेछन् । एनसेलको बम्पर प्राइजमा ३ जनालाई स्कुटरकाठमाडौं (कास) एनसेल आजियाटा लिमिटेडले हरेक दिन सरप्राइज सबैलाई स्योरप्राइज योजना अन्तर्गत ३ जना ग्राहकलाई बम्पर पुरस्कारमा स्कुटर प्रदान गरेको छ । बम्पर पुरस्कार जित्ने ७ जना ग्राहकमध्ये मंगलबार ३ जनालाई छुट्टाछुट्टै कार्यक्रममा स्कुटर हस्तान्तरण गरिएको हो । विराटनगरस्थित एनसेल सेन्टरमा सुनसरीका रोहन शर्मालाई, धनगढीस्थित एनसेल सेन्टरमा गोमाकुमारी खराल र एनसेल सेन्टर हेटौंडामा चितवनकी रीना ढकाललाई बम्पर पुरस्कार हस्तान्तरण गरेकी हुन् । यो योजना एनसेलको १८ औं वार्षिकोत्सवको अवसरमा ब्रान्ड प्रतिबद्धता हामी तपाईंकै लागि अन्तर्गत सञ्चालन गरिएको हो । भाद्र ३१ देखि २८ दिनसम्म सञ्चालनमा रहेको यस योजनामा प्रत्येक ग्राहकलाई दैनिक स्योर प्राइज दिइएको थियो । एनसेलसम्बन्धी उत्कृष्ट नारा पठाउने एक हजार ग्राहकलाई हरेक हप्ता १ सय रुपैयाँ बोनस ब्यालेन्स दिइएको थियो । दराजको दराज ११११ मा सानिमा बैंकको छुटसानिमा बैंकले ग्राहकका लागि दराजसँग दराज ११११ योजनामा विशेष छुट दिने गरी सहकार्य गरेको छ । यो योजना अवधिभर दराजबाट सामान खरिद गरी सानिमा बैंकको डेबिट तथा क्रेडिट कार्डबाट अग्रिम भुक्तानी गर्दा ग्राहकले विशेष छुट प्राप्त गर्न सकिनेछ । ग्राहकले डेबिट कार्डबाट भुक्तानी गर्दा १५ प्रतिशत वा अधिकतम दुई हजारसम्म छुट पाउनेछन् । क्रेडिट कार्डबाट भुक्तानी गर्दा २० प्रतिशत वा अधिकतम २५ सय रुपैयाँसम्मको छुट प्राप्त गर्नेछन् । योजना अवधिभर सहभागी हुने ग्राहकलाई पहिलोलाई प्राथमिकता का आधारमा छुट प्रदान गर्ने बैंकले जनाएको छ । छुटका लागि ग्राहकले दराजबाट बैंक भौचर संकलन गर्नुपर्नेछ । यो योजना कात्तिक २५ देखि मंसिर ६ गतेसम्म लागू हुनेछ ।विराटनगर इन्टरनेसनल कलेज दीक्षान्त समारोह सम्पन्नकाठमाडौं (कास) विराटनगर इन्टरनेसनल कलेजको वार्षिक दीक्षान्त समारोहको आयोजना सम्पन्न भएको छ । समग्रमा बीएस्सी (अनर्स) इन्टरनेसनल बिजनेस मेनेजमेन्टमा ७९ विद्यार्थी दीक्षित भएका हुन् । स्नातक विद्यार्थीको उपलब्धिको प्रशंसा गर्दै उनीहरूलाई आफ्नो ज्ञानलाई राम्ररी प्रयोग गर्न इनोभेट नेपाल ग्रुपका संस्थापक अध्यक्ष सुलभ बुढाथोकीले आग्रह गरे । समारोहमा विराटनगर इन्टरनेसनल कलेजको शैक्षिक साझेदार उल्भर हेम्टन विश्वविद्यालयका सर्जिन मोंप्लेले उच्च गुणस्तरको शिक्षा प्रदान गर्ने कलेजको प्रतिबद्धताको प्रशंसा गरिन् ।"
इंग्ल्यान्डको आरामदायी जित विश्वकप क्रिकेट,पुने (एजेन्सी) बेन स्टोक्सको शतकीय प्रदर्शन मदतमा डिफेन्डिङ च्याम्पियन इंग्ल्यान्डले बुधबार विश्वकप क्रिकेटमा आफ्नो दोस्रो जित निकालेको छ । इंग्ल्यान्डले त्यसका लागि नेदरल्यान्ड्सलाई १ सय ६० रनले हराएको हो । यो जितपछि इंग्ल्यान्डको ४ अंक भएको छ । जितले इंग्ल्यान्डको च्याम्पियन्स ट्रफीका लागि छनोट हुने सम्भावना भने कायम रह्यो ।अर्कोतर्फ हारले नेदरल्यान्ड्सको सेमिफाइनल प्रवेशको गणितीय सम्भावना पनि समाप्त भएको छ । नेदरल्यान्ड्सको पनि ४ अंक छ । यो नतिजापछि इंग्ल्यान्ड अंकतालिकाको सातौं स्थानमा उक्लन सफल रह्यो । टोलीको नेट रनरेटको स्थिति पनि बलियो बनेको छ । नेदरल्यान्ड्स भने १० टिममध्ये पुछारमा रह्यो ।बंगलादेश र श्रीलंका पनि समान ४ अंकमै छन् । अब इंग्ल्यान्डले आफ्नो अन्तिम खेलमा पाकिस्तानको सामना गर्नेछ । नेदरल्यान्ड्सको अन्तिम खेल भने भारतविरुद्ध छ । च्याम्पियन्स ट्रफी खेल्ने टिमको अन्तिम निर्णय नेट रनरेटले गर्न सक्ने छ । यो खेलसँगै सबै टिमले आठौं चरणको खेल टुंग्याएका छन् ।जितका लागि ३ सय ४० रनको लक्ष्य पाएको नेदरल्यान्ड्स ३७२ ओभरमात्रै टिकेर १ सय ७९ रनमै अलआउट भयो । नियमित अन्तरमा विकेट गुमाएको नेदरल्यान्ड्सका केही ब्याटरले राम्रो सुरुआत गरे पनि त्यसलाई ठूलो स्कोरमा परिणत गर्न सकेनन् । तेजा निदामनुरुले सर्वाधिक ४१ रन बनाएर नटआउट रहे । स्कट एडवार्ड्सले ३८ र वेल्सी बरेसीले ३७ रन बनाए । इंग्ल्यान्डका बलर मोइन अली र अदिल रसिदले समान तीन तथा डेविड विलीले २ विकेट लिए । त्यसअगाडि इंग्ल्यान्डले पहिले ब्याटिङ गर्दै ९ विकेट गुमाएर ३ सय ३९ रन बनाएको थियो । इंग्ल्यान्डको यो प्रदर्शन स्टोक्सको शतकमा टिकेको थियो । उनी प्लेयर अफ द म्याच पनि रहे । स्टोक्सले ८४ बलमा १ सय ८ रन बनाएका थिए । त्यसमा ६ चौका र ६ छक्का सामेल थियो । ओपनर डेविड मालनले ७४ बलमा ८६ रनको महत्त्वपूर्ण योगदान दिए । उनले १० चौका र २ छक्का पनि प्रहार गरे । तल्लोक्रमका ब्याटर क्रिस वक्सले ४५ बलमा ५१ रन बनाए । उनले ५ चौका र एक छक्का प्रहार गरे । डच बलरमध्ये बास डे लिडले ७४ रन खर्चेर तीन विकेट लिए । आर्यन दत्त र लोगन भान विकले समान दुई विकेट हात पारेका थिए ।
आर्मी क्लबलाई कोहलपुर गोल्डकप,"(नेपालगन्ज)त्रिभुवन आर्मी फुटबल क्लबले कोहलपुरमा भएको मुख्यमन्त्री कोहलपुर गोल्डकप फुटबल प्र्रतियोगिताको उपाधि जितेको छ । कोहलपुरस्थित तेह्र बिघा खेल मैदानमा बुधबार उपाधिका लागि भएको फाइनलमा आर्मीले ए डिभिजन प्रतिद्वन्द्वी चर्च ब्वाइज युनाइटेडलाई २० ले पराजित गर्दै ट्रफी जितेको हो । आर्मीलाई उपाधि जिताउँदा सरोज श्रेष्ठ र मानबहादुर आलेले गोल गरेका थिए । सरोजले खेलको ३२ औं मिनेटमा गोल गर्दै टोलीलाई अग्रता दिलाए । त्यसमा ७६ औं मिनेटमा मानबहादुरले अर्को गोल थपेका थिए । मानबहादुर म्यान अफ द फाइनल घोषित भए । उनले ५ हजार रुपैयाँ पुरस्कार पाए । आर्मीका कप्तान भरत खवासले टिमको कडा मिहिनेत नै उपाधि जितको आधार बताए । आर्मीका प्रशिक्षक आदर्श मल्लले पाएका अवसरमा गोल गर्दा उपाधि जित्न सहज भएको बताए । उनले भने, सुरुमा खेल निकै प्रतिस्पर्धात्मक भयो । हामीले धेरै गोल गर्ने अवसर गुमायौं । तर पाएका अवसर सदुपयोग गर्दा जित हाम्रो पक्षमा आयो । चर्च ब्वाइजका कप्तान बिकु राईले आफ्नो टिममा युवा खेलाडीको मात्र भएकाले अनुभवको कमीले टिमवर्क मिल्न नसकेको बताए । प्रशिक्षक रुविन राईले आफ्नो टिम फाइनलसम्म पुग्नु नै ठूलो उपलब्धि रहेको बताए । उनले रक्षापंक्तिमा राम्रो भए पनि स्कोरिङमा समस्या हुँदा गोल निस्कन नसकेको बताए । प्रतियोगिताको उत्कृष्ट खेलाडीमा आर्मीका टंक बस्नेत चुनिए । उनलाई ५० हजार रुपैयाँ प्रदान गरियो । आर्मीका युद्ध शाही डिफेन्स, विशाल बस्नेत मिडफिल्ड र आदर्श मल्ल प्रशिक्षकमा उत्कृष्ट चुनिए । फेयर प्लेको उपाधि टिम गोर्खा ब्वाइजले पायो । आयोजक रेसिङ सहारा क्लबका सन्देश न्यौपाने उदीयमान खेलाडी भए । विधागत उत्कृष्टले जनही १० हजार पाए । विजेता आर्मीले ८ लाख रुपैयाँ पुरस्कार र ट्रफी जितेको छ । उपविजेता चर्च ब्वाइजको भागमा ४ लाख रुपैयाँ पर्यो ।आयोजक कोहलपुर रेसिङ सहारा क्लबका कप्तान हरि कठायतले फुटबलबाट संन्यास लिएका छन् । आयोजकले उनलाई टीभीएसको १२५ सीसीको स्कुटरसहित सम्मान गरी बिदाइ गरिएको संयोजक रामबहादुर मल्लले जनाए । कोहलपुर नगरपालिकाका प्रमुख पूर्णप्रसाद आचार्यले कोहलपुर गोल्डकपलाई संस्थागत बनाउन केन्द्रिदेखि स्थानीय सरकार लाग्ने बताए । कोहलपुर नगरपालिकाले प्रतियोगिताको पहिलो संस्करण गर्न १० लाख उपलब्ध गराएको थियो, उनले भने, दोस्रो संस्करणलाई २० लाख उपलब्ध गराइएको छ । प्रतियोगितामा ८ टोलीको सहभागिता थियो ।"
पुलिस क्लब फाइनलमा,"(वीरगन्ज) आयोजक भेट्रान्स सिटी क्लबलाई सडन डेथमा पराजित गर्दै नेपाल पुलिस क्लब प्रथम वीरगन्ज गोल्डकप फुटबल प्रतियोगिताको फाइनल पुगेको छ । आदर्शनगर रंगशालामा बुधबार पहिलो समिफाइनल खेलको निर्धारित समयमा दुवै टिमले गोल गर्न सकेनन् । खेल पेनाल्टी शुटआउटमा पुग्यो । त्यहाँ पनि बराबरी भयो । सुरुका ५५ पेनाल्टीमा दुवै टिमले ३३ गोल गरे । सडनडेथमा अगाडि बढ्दा फेरि ११ गोल भयो । त्यसपछि आयोजकका राजन चौधरीको प्रहार पुलिसका गोलरक्षक शत्रुधन चौधरीले बचाएपछि पुलिसले बाजी मार्यो ।पेनाल्टी शुटआउटमा पुलिसका हेमन्त श्रेष्ठ, विवेक सन्तोषी, उज्ज्वल राई, प्रताप गुरुङ, पृथ्वी चौधरीले गोल गरे भने आयोजक सिटी क्लबका मुसा, अवि लामा, सुजल डंगोल र राजु नगरकोटीले गोल गरेका थिए । पुलिसका गोलकिपर शत्रुधन म्यान अफ द म्याच घोषित भए । उनलाई आयोजक क्लबका महासचिव पंकज श्रेष्ठले १० हजार रुपैयाँ पुरस्कार प्रदान गरे । बिहीबार दोस्रो सेमिफाइनलमा त्रिभुवन आर्मी र संकटा क्लबबीच प्रतिस्पर्धा हुनेछ । शनिबार हुने फाइनल विजेताले ११ लाख ११ हजार ११ सय रुपैयाँ र उपविजेताले ५ लाख ५५ हजार ५ सय रुपैयाँ पुरस्कार पाउनेछन् ।"
प्रशिक्षक लाइनमा जुडोकी देवकी,"काठमाडौं (कास) जुडो खेलाडी देवकीमाया श्रेष्ठले अन्तर्राष्ट्रिय जुडो कोचिङ सेमिनारबाट सिकेको ज्ञानलाई व्यवहारमा लागू गर्ने बताएकी छन् ।जापानको कानागावास्थित टोकाइ विश्वविद्यालयमा एकमहिने जुडो सेमिनारमा भाग लिएर उनी स्वदेश फर्किएकी छन् । सेमिनार एनपीओ जुडोसले आयोजना गरेको हो । सेमिनारका केही कक्षा जापान कोदोकानमा भएको थियो ।चीनको हाङचउमा १९ औं एसियाली खेलकुदमा खेलेर देवकी सेमिनारमा भाग लिन गएकी हुन् । उनले सेमिनारबाट महत्त्वपूर्ण ज्ञान हासिल गरेको र त्यसलाई व्यवहारमा लागू गर्ने बताइन् । प्रशिक्षक सूर्यनारायण श्रेष्ठले देवकीले अन्तर्राष्ट्रिय स्तरमा पाएको शिक्षाले नेपाली जुडोलाई धेरै फाइदा पुग्ने बताए । जुडो कोचिङलगायत विविध शिक्षा हासिल गर्ने क्रममा देवकीले जापानको विभिन्न डोजो, हाइस्कुल, कलेज, विश्वविद्यालयमा प्रशिक्षण गर्ने अवसर पाएकी थिइन् । उनलाई एनपीओ जुडोसका मुख्य प्रशिक्षक मिसुमोटोलगायतले प्रशिक्षण दिएका थिए । गैरनाफामूलक संस्था एनपीओका अध्यक्ष ओलम्पिक स्वर्ण विजेता कोसेईं इनोइ हुन् ।यस्तो सेमिनारमा नेपाली जुडोमा सहभागी हुने देवकी पहिलो खेलाडी भएको नेपाल जुडो संघका सदस्य सूर्यनारायण श्रेष्ठले बताए । श्रेष्ठ बन्दी सहायता नियोग (पाम) का प्रमुख प्रशिक्षक पनि हुन् । देवकी पाममा ७ वर्षको उमेरदेखि हुर्केकी हुन् । सन् २००९ देखि उनले त्यहींबाट जुडो खेल्न थालेकी थिइन् । देवकी हाल पाममा सहायक प्रशिक्षक छन् ।"
अभिलाषा र प्रकृति फाइनल भिड्ने,"सरालाई दोहोरो स्वर्णवीर गणेशमान सिंह फाउन्डेसन तथा वीर गणेशमान सिंह स्पोर्ट्स कमिटीद्वारा संयुक्त आयोजित प्रतियोगिताको जुनियरतर्फ सरा पन्तले दोहोरो स्वर्ण जितिन् । सराले यू९ र यू१० गर्ल्स सिंगल्समा स्वर्ण जितेकी हुन् । यू९ फाइनलमा सराले थिअ श्रेष्ठलाई ४०, ४१ ले हराइन् । अर्को फाइनलमा सराले अनुश्री धोजुमाथि ६२, ७६ (१३) को जित दर्ता गरिन् । यू१० ब्वाइज सिंगल्स फाइनलमा विश्वविशेष डल्लाकोटीले सुजन कुइँकेललाई ६३, ६३ ले हराएर स्वर्ण जिते । यू१२ गर्ल्समा शिभाली गुरुङले साल्भी महर्जनलाई ६१, ६० को सोझो सेटमा हराएर स्वर्ण जितिन् । यू१४ ब्वाइज सिंगल्स फाइनलमा वृजेश अर्यालले बोरिस अधिकारीलाई ६२, ६३ ले पन्छाएर स्वर्ण जिते ।ब्वाइज डबल्समा वृजेश र शाश्वत वज्राचार्यको जोडीले आर्यांश झा र सौर्य झाको जोडीलाई ६०, ६० तथा आद्रिन थापा र दीर्घायु लामाको जोडीले रनिश श्रेष्ठ र यूभेनमान श्रेष्ठको जोडीलाई ६१, ६३ को सेटमा पराजित गर्दै फाइनल भिडन्त पक्का गरे । गर्ल्स डबल्समा स्वस्तिका विष्ट र मेरिशा थापाको जोडीले अभ्नी क्षेत्री र नतशा गुप्ताको जोडीलाई ६०, ६० तथा रोज राई र प्रज्ञा वज्राचार्यको जोडीले तभिसी राणा र लुनिभा शाक्यको जोडीलाई ६४, ६३ ले पराजित गरी फाइनल सुरक्षित गरे ।"
फारवेस्ट पशुपति कप मंसिरमा,(धनगढी)छैटौं फारवेस्ट पशुपति कप फुटबल प्रतियोगिता मंसिर २२२९ सम्म धनगढी रंगशालामा हुने भएको छ ।पाँचौं संस्करण आयोजना भएपछि प्रतियोगिता तीन वर्ष रोकिएको थियो । आयोजक फारवेस्ट पशुपति युवा क्लबले कोरोना महामारीलगायत विविध कारणले प्रतियोगिता रोकिएको जनाएको छ ।छैटौं संस्करण विजेताले ५ लाख र उपविजेताले २ लाख रुपैयाँ पुरस्कार पाउने छन् । उत्कृष्ट खेलाडीले २५ हजार तथा विधागत उत्कृष्टले १५१५ हजार रुपैयाँ पुरस्कार पाउने आयोजक क्लबका अध्यक्ष खेम रावतले बताए । प्रत्येक खेलको म्यान अफ द म्याचले ५ हजार रुपैयाँ पाउनेछन् । प्रतियोगितामा १६ टिमको सहभागिता रहने क्लबका सचिव ललित मिश्रले बताए । उनका अनुसार प्रतियोगिता आयोजनामा झन्डै ४९ लाख रुपैया खर्च हुने अनुमान छ ।

शीर्षक,विवरण
नेपालभारत सीमा सुरक्षा बैठक दिल्लीमा,"(नयाँदिल्ली)नेपालभारत सातौं सीमा सुरक्षा समन्वय बैठक सोमबारदेखि नयाँदिल्लीमा सुरु भएको छ । सीमा वारपार अपराध नियन्त्रणमा देखिएका चुनौतीको विषयमा बैठक केन्द्रित छ । भारतको सशस्त्र सीमा बल (एसएसबी) ले आयोजना गरेको बैठकमा नेपालको सशस्त्र प्रहरी बलको नेतृत्वमा अन्य सुरक्षा निकायका अधिकारी सहभागी छन् । बैठकमा नेपाली टोलीको नेतृत्व सशस्त्र प्रहरीका महानिरीक्षक राजु अर्याल र भारतीय टोलीको एसएसबीका महानिर्देशक श्रीमती रश्मि शुक्लाले गरेका छन् । दुई देशको सीमा क्षेत्रको सुरक्षाको नेतृत्व भारततर्फ एसएसबी र नेपालतर्फ सशस्त्र प्रहरीले गर्दै आएको छ । दुवै सुरक्षा निकायबीच सन् २०१२ यता बर्सेनि उच्च तहमा समन्वय बैठक हुँदै आएको हो । गतवर्ष छैटौं समन्वय बैठकको आयोजना नेपालले गरेको थियो ।सशस्त्र प्रहरीका महानिरीक्षक अर्यालले दुई सुरक्षा निकायबीच अनुभव साटासाट र चुनौतीबारे छलफल गर्न नियमित रूपमा बैठकको आयोजना हुँदै आएको बताए । उनले बैठकको मुख्य प्राथमिकता सीमा क्षेत्रका सुरक्षा मुद्दाहरू नै रहेको जानकारी दिए । सीमापार अपराधको रोकथाम, दशगजा क्षेत्रमा सुरक्षा व्यवस्थामा कडाइ, नियमित र व्यवस्थित गस्ती, सूचनाको आदानप्रदानमा तीव्रता र सहजता बैठकमा छलफलका विषयहरू छन् । नेपाल पक्षले भारतबाट नेपालतर्फ लागूऔषधको कारोबार बढेको विषयलाई प्राथमिकता साथ उठाएको छ । त्यसको नियन्त्रणका लागि सीमा क्षेत्रमा कडाइ गरिनुपर्ने नेपाली पक्षले आग्रह गरेको छ । भारतका सीमवर्ती बजारबाट नेपालका विभिन्न स्थानसम्म लागूऔषध पुग्ने गरेको छ । नेपालमा प्रतिबन्धित कतिपय औषधिहरू पनि लागूऔषधका रूपमा प्रयोग गरिने भएकाले त्यस्ता औषधिहरू जाँच गरेर चिकित्सकको सिफारिस भए मात्र प्रवेश दिनुपर्ने र त्यसमा कडाइ गरिदिन एसएसबीलाई नेपाली पक्षले आग्रह गरेको हो । त्यस्तै, तस्करी नियन्त्रणका लागि पनि सशस्त्रले एसएसबीको सहयोग खोजेको छ । भन्सार भएको बाटोबाट मात्रै नेपाल प्रवेशका लागि सामान छाडिदिने संयन्त्रको विकासमा सशस्त्रको जोड छ । विगतमा भारतको बाटो हुँदै रोहिंग्या शरणार्थी नेपाल पसेको उल्लेख गर्दै त्यस्ता घटना दोहोरिन नदिन पनि एसएसबीसमक्ष नेपाली पक्षले आग्रह गरेको छ । एसएसबीका अधिकारीले पनि खुला सिमानाको फाइदा उठाएर नेपाल हुँदै तेस्रो देशका नागरिक भारत पस्ने गरेको विषयलाई विशेष महत्त्व दिएको छ । उनीहरूले त्यस्तो हुन नदिन नेपाली पक्षसँग आग्रह गरेको छ । सीमा क्षेत्रमा देखिएका नयाँ नयाँ चुनौती र त्यसको नियन्त्रणमा कसरी सहकार्य गर्न सकिन्छ, बैठकमा त्यही विषयमा मुख्य रूपमा छलफल भएको छ, बैठकमा सहभागी एक नेपाली अधिकारीले भने, अपराध नियन्त्रणका लागि तत्कालै रियल टाइममै इन्टेलिजेन्स सेयरिङको संयन्त्र विकास गर्ने कोणबाट पनि कुराकानी भएको छ । बैठक सकिएपछि मात्रै धेरै कुराको टुंगो लाग्नेछ । बैठकमा नेपालबाट सशस्त्र प्रहरीका महानिरीक्षक राजु अर्याल, अतिरिक्त महानिरीक्षक नारायणदत्त पौडेल, नेपाल प्रहरीका नायब महानिरीक्षक विकासराज खनाल, राष्ट्रिय अनुसन्धानका नायब महानिरीक्षक भीम बुढाथोकी, गृह मन्त्रालयका उपसचिव उमाकान्त अधिकारीलगायत सहभागी छन् ।"
पाटनको बहिरंग सेवा प्रभावित,"ललितपुर (कास) पाटन अस्पतालमा आवासीय चिकित्सकको आन्दोलनका कारण सोमबार बहिरंग सेवा (ओपीडी) आधा समय बन्द गर्दा बिरामी मर्कामा परेका छन् । स्वास्थ्यकर्मीमाथि गत शनिबार बिरामीका आफन्तले हातपात गरेपछि आन्दोलन भएको हो । चिकित्सकहरूले संघर्ष समिति नै गठन गरेर हातपात गर्नेलाई पक्राउ नगरेसम्म आन्दोलन जारी राख्ने बताएका छन् । अस्पतालका मेडिकल डाइरेक्टर डायुवराज शर्माले प्रहरीकै अगाडि आक्रमण भए पनि दोषीलाई पक्राउ नगरी मूकदर्शक बनेको आरोप लगाए । कुटपिट, गालीगलौजसँगै ज्यान मार्ने धम्की दिई स्वास्थ्यकर्मीलाई बन्धक बनाइएको थियो, उनले भने, यस्तो भयावह अवस्थामा स्वास्थ्यकर्मी मानसिक रूपमा विक्षिप्त भएका छन् । गत शनिबार अस्पतालमा उपचाररत दुई जना बिरामीलाई निमोनियाको सुई दिनेक्रममा एकै पटक दुवैको मृत्यु भएको थियो । मृतकका आफन्त चिकित्सकको लापरबाहीका कारणले डिस्चार्ज हुन लागेका बिरामीको मृत्यु भएको भन्दै आक्रोशित बनेका थिए ।"
भूकम्पका ४ दिन : पीडितसम्म पुगेन राहत,"घनश्याम गौतम, कृष्णप्रसाद गौतम, विद्या राई हरिहरसिंह राठौर (जाजरकोट)"
भारतबाट दिएको ९ टन राहत भूकम्प प्रभावित क्षेत्रमा,"नेपालगन्ज (कास) भारत सरकारले दिएको ९ टन बराबरको राहत सामग्री भूकम्प प्रभावित क्षेत्रमा पठाइएको छ । प्राप्त राहत सामग्री जाजरकोट र रुकुम पश्चिमका प्रभावित स्थानमा सोमबार पठाइएको हो । भारत सरकारबाट प्राप्त दुई ट्रक राहत सामग्री काठमाडौंस्थित भारतीय दूतावासका नियोग उपप्रमुख प्रसन्न श्रीवास्तवले बाँकेका प्रमुख जिल्ला अधिकारी श्रवणकुमार पोखरेललाई सोमबार हस्तान्तरण गरे । सशस्त्र प्रहरी बल नेपाल नं ३० गण बाँकेका सशस्त्र प्रहरी सहायक निरीक्षक विनोदसिंह सिख र नेपाल प्रहरीका सहायक हवल्दारको कमाण्डमा राहत सामग्री प्रभावित क्षेत्रतर्फ पठाइएको हो । राहत सामग्रीमा प्लास्टिक तार्पोलिन र त्रिपाल ६ सय २५ थान, स्लिपिङ ब्याग एक हजार थान, ब्ल्यांकेट एक हजार थान, त्यसैगरी ठूलो खालको टेन्ट ७० थान, टेन्टको एसेसरिज ३५ प्याकेट, औषधि तथा अन्य प्रकारका सामग्री ४८ वटालगायत छन् ।भारतले आइतबार ११ टन बराबरको राहत सामग्री भूकम्पपीडितका लागि पठाएको थियो ।"
राष्ट्रपति पौडेलको युरोप भ्रमण स्थगित,"काठमाडौं (कास) पूर्वनिर्धारित १० दिने युरोप भ्रमण राष्ट्रपति रामचन्द्र पौडेलले तत्कालका लागि स्थगित गरेका छन् । पश्चिम नेपालका जाजरकोट, रुकुम पश्चिमलगायत क्षेत्रमा गत शुक्रबार मध्यरातमा गएको भूकम्पले पारेको ठूलो जनधनको क्षतिका कारण देश असहज परिस्थिति र संकटको अवस्था भएको भन्दै भ्रमण स्थगित गरिएको राष्ट्रपतिका परराष्ट्र मामिला सल्लाहकार सुरेश चालिसेले कान्तिपुरसँग बताए ।कात्तिक २२ देखि १० दिनका लागि फ्रान्स, जर्मनी र इटलीको भ्रमण गर्ने तालिका थियो । चालिसेले भने, गत शुक्रबार राति जाजरकोटमा गएको भूकम्पले गर्दा देश नै शोकमा छ । संकट परेको छ । परिस्थिति पनि असहज छ । त्यसैले राष्ट्रपतिले यो अवस्थामा भ्रमण नगर्ने निर्णय गर्नुभएको हो । भूकम्प गएपछि यस्तो अवस्थामा राष्ट्रपतिले विदेश भ्रमण गर्नु हुन्न भन्ने टिप्पणी पनि भएका थिए । जाजरकोटमा गत शुक्रबार ६४ म्याग्निच्युडको भूकम्प गएको थियो । भूकम्पमा परी १ सय ५३ जनाको ज्यान गएको थियो भने ३ सय ३८ जना घाइते भएका छन् ।"
चिनीमा कालोबजारीले अमिलो चाड,"चाडबाडको याम छ । दसैं सकिएको छ, तिहार सँघारमा छ । छठ पर्व नजिकिँदै छ । यी सबै चिनी अत्यधिक खपत हुने चाड हुन् । तर यही बेला बजारमा चिनीको हाहाकार छ । अधिकांश खुद्रा पसलमा चिनी पाइँदैन, पाइहाले महँगो छ । सरकारले सीमित ठाउँमा सञ्चालन गरेको सहुलियत पसलमा चिनी किन्न लाइन लाग्नुपर्छ, दुई किलो चिनीका लागि दिन जान सक्छ । सरकारको अकर्मण्यता र व्यापारीको मनोमानीका कारण चिनीको हाहाकार सिर्जना भएकोमा सन्देह छैन । नेपालमा वार्षिक करिब तीन लाख टन चिनी खपत हुन्छ । आन्तरिक उत्पादनले आधा मात्र माग धान्छ । करिब एक लाख टन औपचारिक माध्यमबाट र करिब ५० हजार टन सीमा क्षेत्रबाट अनौपचारिक रूपमा भित्रिने गरेको छ । चालु आर्थिक वर्षमा औपचारिक माध्यमबाट चिनी आयात भएकै छैन । यही मौकामा उद्योगीव्यवसायी भने कृत्रिम अभाव सिर्जना गरेर बढी नाफा कमाउने ध्याउन्नमा छन् । बजारलाई सरकारले नियमन गर्न नसक्दा उपभोक्ताले प्रतिकिलो १ सय ५० रुपैयाँसम्म तिरेर चिनी किन्नुपरेको छ । भारतले गत जेठमा चिनी निर्यात प्रतिबन्ध लगाउने निर्णय लिनासाथ नेपाल सरकारले त्यसको प्रभाव आकलन गरेर जोहो गर्नुपर्ने थियो तर सरकारले ध्यान नदिँदा अहिले उपभोक्ता मारमा परेका छन् । त्यसो त साल्ट ट्रेडिङ कर्पोरेसनले सहुलियतमा गत साउनमै ६० हजार टन चिनी आयातका लागि सरकारलाई आग्रह गरेको हो तर चिनी उद्योगीहरूले मौज्दात पर्याप्त रहेको भन्दै लबिइङ गरेपछि अर्थ मन्त्रालयले कुनै निर्णय गरेन । बजारमा अभाव हुन थालेपछि अर्थले भदौ अन्तिममा २० हजार टन आयातका लागि ५० प्रतिशत भन्सार महसुल छुट दिने निर्णय गर्यो । त्यसमध्ये साल्ट ट्रेडिङ र खाद्य व्यवस्था तथा व्यापार कम्पनीले १०१० हजार टन आयातको जिम्मा पाए । सरकारी संस्थान खाद्य व्यवस्था तथा व्यापार कम्पनीले चिनी किन्न मंसिर १ सम्मको म्याद राखेर ४५ दिने ग्लोबल बोलपत्र आह्वान गरेको छ । साल्ट ट्रेडिङले १५ दिनको सूचना निकालेकामा टेन्डर रद्द भयो । सरकारी सहुलियत चिनी तत्काल नआउने पक्कापक्की भएपछि उद्योगीले चिनीको मूल्यमा झन् मनलाग्दी गरिरहेका छन् ।गत असारमा प्रतिकिलो ९५ रुपैयाँ रहेको चिनीको मूल्य अहिले उद्योगले १ सय १५ रुपैयाँ निर्धारण गरेका छन्, त्यो पनि सरकारलाई साक्षी राखेर । चर्को अभावपछि उद्योग वाणिज्य तथा आपूर्ति मन्त्रालयले उद्योगीलाई छलफलमै बोलाएर चिनी सरकारलाई उपलब्ध गराउन आग्रह गर्दा १ हजारदेखि १५ सय टनको प्रतिबद्धता आएको थियो । लगत्तै प्रक्रिया पूरा गरी साल्ट ट्रेडिङले खरिदका लागि सूचना निकाल्दा उद्योगी चिनी दिन तयार भएनन् । मन्त्रालयले फेरि सबै उद्योगीलाई चिठी पठाउँदा रिलायन्स चिनी उद्योग मात्र ५० टन उपलब्ध गराउन तयार भयो । प्रधानमन्त्रीबाटै निर्देशन जारी भएर मुख्यसचिवले आग्रह गरेपछि रिलायन्स उद्योगले एक हजार टन चिनी उपलब्ध गराउने प्रतिबद्धता जनाएको छ । यी घटनाक्रमबाट पनि चिनी मौज्दात हुँदाहुँदै उद्योगीले बजारमा अभाव सिर्जना गर्न खोजिरहेको स्पष्टै बुझिन्छ । सरकारले भण्डार अनुगमन गरी चिनी लुकाउनेलाई तत्काल कारबाही थाले बजारमा चिनी प्रवाह बढ्न सक्छ । आन्तरिक उत्पादनले धान्न नसक्दा चिनी आयात गर्नुपर्ने बाध्यता छ । मुलुकको माग भ्याउने गरी चिनी उत्पादन गर्न सक्ने यहाँका उद्योगको क्षमता नभएको भने होइन । तर, एकातिर भुक्तानीलगायतका समस्याले उखु खेतीमा किसान निरुत्साहित भएका छन् भने अर्कातिर बढ्दो चोरीपैठारीका कारण आफ्नो उत्पादनले मूल्य नपाउने देखेर उद्योगहरूले पूर्ण क्षमतामा उत्पादन गरिरहेका छैनन् । उखु खेतीतर्फ किसानलाई आकर्षित गर्न सरकारले उद्योगमार्फत अनुदान दिन थालेको थियो तर उद्योगले अनुदान मात्र होइन, उखुकै भुक्तानी पनि किसानलाई वर्षौंसम्म दिएनन् । पछिल्लो समय सरकारले सोझै किसानको बैंक खातामा अनुदान उपलब्ध गराउने व्यवस्था गरिएको छ तर त्यसका लागि पनि महिनौं कुर्नुपर्छ । सरकारले तोक्ने उखुको समर्थन मूल्यमा पनि किसानको गुनासो छ । त्यसैले किसान वैकल्पिक खेतीतर्फ मोडिएका छन् । चिनी अत्यावश्यक होइन तर नेपाली संस्कृतिमा यो अनिवार्य आवश्यकताको वस्तु बनिसकेको छ । अझ, चाडबाडकै बेला चिनी सर्वसुलभ बनाउन नसक्नु उपभोक्तामाथि अन्याय हो । सर्वसाधारणको चाड अमिलो हुनुमा सरकारकै कमजोरी छ । सरकारकै नियमन कमजोरीले नै बजारमा मनोमानी पनि बढेको हो । तत्कालका लागि बजारमा प्रवाह बढाउन अनुगमन तीव्र बनाइनुपर्छ, लुकाइएका चिनी बजारमा ल्याइनुपर्छ । सहुलियतमा चिनी आयात गर्ने प्रक्रियामा ढिलाइ गर्नु हुन्न । अहिलेको जस्तो बजार अभावको समस्या पछि पनि दोहोरिन सक्छ । त्यसैले आन्तरिक उत्पादन वृद्धिमै सरकारले ध्यान दिनुपर्छ । बेलैमा अनुदान उपलब्ध गराएर र उद्योगबाट पनि यथोचित र नियमित भुक्तानीको सुनिश्चित गराएर किसानलाई उखु खेतीमा प्रेरित गर्नुपर्छ । आन्तरिक उत्पादन बढेमा तस्करी र मूल्यवृद्धि नियन्त्रणमा पक्कै सघाउ पुग्नेछ ।"
"क्रिकेट, कम्पन र कर्णाली","टी२० विश्वकपमा नेपाल छनोट भएको खुसीयालीमा नेपाली जनता हर्षित भए । त्यही मध्यरातले नेपालीलाई पीडाको पिँजडामा डुबुल्की गरायो । भविष्यमा के हन्छ, भविष्यवाणी गर्न गाह्रो हन्छ । नियतिलाई कसैले नियन्त्रण गर्न पनि सक्दैन । झन् प्राकृतिक प्रकोप रोक्न सक्ने क्षमता त कसैसँग छैन । खुसी बाँड्न नपाउँदै भूकम्पले आम नेपालीको मन रुवायो । एकातिर भूकम्पले ल्याएको विपत्तिमा शोकमा डुबेका छौं, अर्कोतर्फ क्रिकेटले हामीलाई हौसला पनि प्रदान गरिरहेको छ । सीमित स्रोत साधनका बाबजुद नेपाली क्रिकेट खेलाडीको प्रदर्शन गर्व गर्न लायक छ । सगरमाथा, बुद्ध, पशुपतिसँगै क्रिकेट पनि नेपाल परिचयको अर्को माध्यम बनेको छ । सरकारले क्रिकेट खेलको विकास र विस्तारका लागि छुट्टै कार्ययोजना बनाएर अगाडि बढ्नुपर्ने देखिन्छ ।अन्तर्राष्ट्रियस्तरको रंगशालाको निर्माण र खेलाडीको वृत्तिविकासका लागि राज्यको भूमिका सक्रिय हुनुपर्छ । क्यानले आफ्नो जिम्मेवारीलाई चुस्त र पारदर्शी रूपमा अघि बढाउनुपर्छ । खेलाडीको छनोट र विकासका लागि क्रिकेट एकेडेमीको विकास अनिवार्य छ । एकेडेमीले देशका कुनाकन्दराबाट सम्भावना बोकेका प्रतिभाका लागि नर्सरीको काम गर्नुपर्छ । मुलुकलाई भूकम्पीय दृष्टिकोणले ज्यादै संवेदनशील मानिन्छ । शुक्रबारको कम्पनले त्यो भनाइलाई पुनः प्रमाणित गरेको छ । प्राकृतिक प्रकोपको विपत्तिले कुनै समयमा अप्ठेरो बनाउने र धनजनको क्षति हुने सम्भावना सधैं रहन्छ । सरकारले भूकम्प लागयतका प्रकोपका बेला जुध्न सक्ने स्रोत र संरचनाको निर्माणमा जोड दिनुपर्छ । भूकम्पलाई न कुनै कसैले रोक्न सक्छ न कोहीले यसको जानकारी नै राख्न सक्छन् । यसको उत्तम व्यवस्थापन भनेको जोखिम न्यूनीकरण र उद्धारको प्रभावकारी व्यवस्थापन नै हो । संघ, प्रदेश र स्थानीय सरकारले पुराना संरचनाको मर्मत र नयाँ बन्ने संरचना भूकम्पीय दृष्टिकोणको मापदण्डबाट मात्र निर्माण गर्ने वातावरण बनाउनुपर्छ । भूकम्पपछि कर्णाली अहिले पीडामा छ । जाजरकोट र रुकुमवासी घर न घाटका भएका छन् । बस्ने बास छैन । वेदना साट्ने साथ छैन । वास्तवमै उनीहरूको वियोग र वेदनाको छटपटीमा बाँचेका छन् । सरकार र अन्य माध्यमबाट सहयोग र उदार भइरहेको खबर आएको छ । पीडाबाट मुक्त भएर खुसी हुने अवस्था छैन । हुन त अहिले सीमित क्षेत्रमा मात्र भूकम्प गएकाले २०७२ को तुलनामा सरकारको ध्यान जान बढी सजिलो छ । त्यसैले जतिसक्दो त्यहाँका पीडितले आफ्नो पक्षमा सरकार उभिएको महसुस गर्ने वातावरण बन्नुपर्छ । पीडितहरू सेवासविधाबाट वञ्चित नहुन् । राहत व्यवस्थित र वैज्ञानिक रूपमा वितरण होस् । सुन्दर तिवारी, मध्यबिन्दु१, नवलपुर"
राहत सहयोग सहज बनाऊ,"स्वदेशी र विदेशी संघसंस्था र दातृराष्ट्र एवं व्यक्तिगत तवरले सहयोग गर्नुहुने निकायहरूले राहत सामग्री र रकम पीडितकै हातमा दिनु उचित हुन्छ । सहयोगीले पनि आफ्नो प्रत्यक्ष निगरानीमा पीडितको हातमा राहत हस्तान्तरण गरेको देख्न चाहन्छन् । खासमा विगतको अनुभवले सहयोगीलाई विश्वास नभएर राहत वितरणमा कसैको चलखेल नहोस् भन्नाका लागि यस्तो सोच बनाइएको हो । बेलाबेलामा गइरहने परकम्पनको झट्काको विषयमा पनि चेतनामूलक सूचना दिएमा आत्मबल दह्रो बनाउन सहयोग गर्नुपर्छ । राहत सहयोग गर्न चाहनेलाई सरकारले रोक्नु हुँदैन । प्रमिला पाण्डे थापा, बत्तीसपुतली, काठमाडौं"
परिवर्तनका लागि सकारात्मक सोच,"कान्तिपुर दैनिकमा आइतबार प्रकाशित केशव दाहालको के तपाईं उदार हुनुहुन्छ भन्ने दृष्टिकोणमा व्यक्त विचारहरू निकै राम्रो र सान्दर्भिक लाग्यो । लेखकले सभ्यताको सुरुवातका होमोसेपियन्स्को समयदेखि नै मानव जातिबीच स्रोत, सत्ता, शक्ति, जमिन, भाषा, धर्म, संस्कृति, संस्कार, व्यवहार आदिमा आधिपत्यका लागि केही द्वन्द्व, संघर्ष र युद्ध चल्दै आएको छ उल्लेख गरेका छन् । यदि हामी उदार हुन्छौं र आफ्नो आस्थाको धर्म, संस्कृति, व्यवहार वा संस्कारको पालना गर्दा अरूको पनि त्यत्तिकै सम्मान गर्नुपर्छ । त्यसमा हामी उदार भयौं वा सिक्यौं र अरूलाई शिक्षा दिन सक्यौं भने समाजमा आपसी सद्भाव कायम हुने विचार लेखकले राख्नुभएको छ । नेपाल जस्तो बहुजातीय, बहुभाषिक, बहुधार्मिक, बहुसांस्कृतिक एवं भौगोलिक विविधतायुक्त मुलुकमा आपसी सद्भावबाट सुशिक्षित गराउनु सबैका दायित्व हो । यसमा विशेषतः सरकार, राजनीतिकर्मी, आम सञ्चार र शिक्षा क्षेत्रले पहल गर्नुपर्दछ । हामी अहिलेको सञ्चार तथा सूचना प्रविधिको सहज पहुँचका कारण उपलब्ध ज्ञान वितरण गर्न सक्ने भाग्यमानी सदस्य हौं । विद्यालय तहदेखि नै यस्ता विषय पाठ्यक्रममा समावेश गरेमा भोलिका सन्ततिमा सकारात्मक छाप पर्नेछ । नेपालका मूलधारका छापा तथा विद्युतीय सञ्चार माध्यमहरूले पनि यससम्बन्धी ज्ञान र विचारको प्रवाहमा निकै ठूलो भूमिका निर्वाह गर्न सक्छन् । विशेषतः छापा माध्यमको कोलम वा अन्य सञ्चार माध्यमका कार्यक्रमलाई नै स्थान दिएर विज्ञहरू विचारसहितका लेख, रचना वा अन्तर्वार्तामार्फत आम नागरिकलाई सकारात्मक सन्देश दिन सकिन्छ । यसले संकीर्णताबाट थप सहिष्णु, सद्भावपूर्ण र समावेशी समाजको निर्माणमा योगदान गर्न सक्छ । झविन्द्र अर्याल, मदाने३, गुल्मी"
कहिले अन्त्य होला कोशीको राजनीतिक किचलो,"कोशी प्रदेशलाई मध्यावधि निर्वाचनबाट रोक्न गत असोज २५ मा कांग्रेसभित्रै विद्रोह भयो । कांग्रेसका ८ जना सांसद र एमाले मिलेर नयाँ गठबन्धन बनाइयो । त्यही आधारमा टेकेर कांग्रेसका विद्राहीसहितले त्यही महिनाको २८ गते केदार कार्कीले विश्वासको मत पाए । उनी कोशी प्रदेशको पाँचौं मुख्यमन्त्री बन्न सफल भए । गत पुस १० गते जुन परिस्थितिमा संघमा पुष्पकमल दाहालको नेतृत्वमा सरकार बनेको थियो यतिबेला कोशीमा पनि लगभग त्यस्तै खालको गठबन्धनका आधारमा गठन भएको छ । यद्यपि कांग्रेसलाई मुख्यमन्त्री बनाउने प्रमुख दल एमाले भने अहिले प्रदेश सरकारबाट बाहिरिएको छ । यस्तो खेल केन्द्रमा पनि नभएको होइन । त्यही रोग प्रदेशमा सरेको छ । एमाले सरकारबाट बाहिरिए पनि सरकारलाई दिएको समर्थन फिर्ता भने लिइसकेको छैन । ढिलोचाँडो उसले सरकारलाई दिएको समर्थन फिर्ता लिने लक्षण देखिन्छ । यो अवस्था आएमा मुख्यमन्त्री कार्कीले पुनः प्रदेशसभामा विश्वासको मत लिनुपर्छ । कोशीमा अहिलेसम्म जति पटक सरकार बन्यो र ढल्यो एक जना सांसद अपुग भएर हो । अब पनि एमाले प्रमुख प्रतिपक्षी हुन खोज्यो भने सरकार टिकाउन राष्ट्रिय प्रजातन्त्र पार्टी (राप्रपा) को साथ चाहिन्छ । कोशी प्रदेशसभा विघटन हुनबाट रोक्ने अब अन्तिम विकल्प हुनेछ । त्यसका लागि कि त राप्रपाले सभामुख लिएर एमाले र राप्रपाबाहेकको केन्द्रकै जस्तो गठबन्धनलाई सरकार चलाउन दिनुपर्ने हुन्छ । कि राप्रपाले नै वर्तमान सरकारलाई समर्थन गर्नुपर्छ । अन्यथा अहिलेकै अवस्था कायम रहेमा विगतकै नियतिको पुनरावृत्ति हुनेछ । यसअघि जसरी कांग्रेसका सांसदले पार्टीभित्रै विद्रोह गरेर जुन खालको कदम चालेका थिए राप्रपाले पनि अब त्यस्तै कदम चाल्नुपर्छ । राप्रपाले एउटा जिम्मेवार राजनीतिक दलका रूपमा चिनाउन चाहन्छ भने प्रदेशसभालाई विघटन हुनबाट जोगाउन ठोस निर्णय गर्नुपर्छ । राप्रपाले सभामुखको पद लिएर कांग्रेस, माओवादी, एकीकृत समाजवादी, जनता समाजवादी लगायतको गठबन्धनलाई सरकार बनाउन दिएर आफू प्रतिपक्षमै बस्दा पनि समस्याको समाधान हुन सक्छ । राप्रपा सरकारमै जाँदा पनि जटिलता हट्छ । एउटा जिम्मेवार दलले किनारामा बसेर सधैं यसैगरी रमिता हेर्ने कामको अन्त्य गर्नुपर्छ । जे गर्छौ गर भन्दै अप्ठेरो बनाउने काम उसको नैतिकताभित्र पनि पर्दैन । कोशी प्रदेशको अबको भविष्य राप्रपाकै हातमा भएकाले उसको भूमिका महत्त्वपूर्ण भएको हो । एमालेको रणनीतिक रूपमा प्रदेशसभा जोगाउनतिर भन्दा पनि सत्ता साझेदारी गर्न र अहिलेको गठबन्धन टुटाउन लागेको प्रस्ट भएको छ । सत्ता बाहिर बस्नुपर्दाको पीडामा छटपटाएको एमालेले प्रदेशबाट सत्ता इन्ट्रीको यात्रा सुरु गर्ने रणनीति बनाएको छ । विस्तारै केन्द्रमा समेत नयाँ गठबन्धनको सरकार बनाउने नीति बोकेको देखियो । सुजन देवकोटा, पालुङटार४, गोरखा"
टार्न सकिन्छ त भूकम्प ?,"तरंग अतिरञ्जित हुने अवस्थाघर बनाउँदा सकेसम्म कम बाक्लो माटोको सतह भएको ठाउँ छान्ने, अग्लो घर नबनाउने, राम्रो इन्जिनियरिङ डिजाइनको घर बनाउने, भूकम्पप्रतिरोधी प्रविधिको जग हाल्ने, उत्तम निर्माण सामग्री प्रयोग गर्ने र भूकम्पका बेला चाहिने सुरक्षित स्थानको जोहो घर बनाउने बेलामै गर्ने गरेमा भूकम्पबाट बचिने सम्भावना बढी हुन्छ । माटोमा बलियो चट्टानका तुलनामा लोड थाम्ने शक्ति कम हुन्छ, जसले गर्दा भूकम्पका तरंगहरूलाई अतिरञ्जित (एम्प्लिफाई) गरिदिन्छ र भूकम्प जाँदा विभिन्न अवस्थामा यसमा डिफरेन्सियल सेटलमेन्ट र लिकुइफ्याक्सनको समस्या हुन सक्छ । यसबाहेक, पहाडको टुप्पामा घर सकेसम्म बनाउनु हुँदैन किनकि त्यहाँ पनि टोपोग्राफिक इफेक्टले गर्दा भूकम्पका तरंगहरू अतिरञ्जित हुन्छन् अनि यस्तो ठाउँमा भूकम्पपछि पहिरो जाने सम्भावनासमेत बढी हुन्छ । त्यसैले अहिले नै भएका फल्टहरूको पहिचान गरी तिनको नजिक बस्ती बसाउन नहुनेमा व्यक्ति र राज्य दुवै सतर्क हुनैपर्छ किनकि भूकम्पको पूर्वानुमान गर्न सकिँदैन । मतलब, अब भूकम्प जाला कि नजाला, अथवा कति वर्षपछि जाला, कता जाला भन्नेजस्ता प्रश्नको शतप्रतिशत तथ्य निकाल्न गाह्रो छ । २०७२ को गोरखा भूकम्पपछि काठमाडौंमा भत्किएका घरहरूको अनुगमन र निरीक्षण गर्दा यहाँको भौगर्भिक बनोट र भूकम्पीय तरंगबीचको अन्तरसम्बन्ध प्रस्टिएको छ । जस्तो कि, काँचो इँटाले बनेका पुराना घरहरूमा पनि धेरै क्षति पुगेको पाइएन भने पक्की भनिएका घरहरू पनि पूरै भत्किए । धेरैजसो पक्की तर अग्ला घरहरू भत्किएका र होचा घरहरू सामान्यतः बचेका थिए । यसको मुख्य कारण के हुन सक्छ भने, अग्ला घरहरूको न्याचुरल फ्रिक्वेन्सी कम र होचा घरहरूको नेचुरल फ्रिक्वेन्सी बढी हुने हुन्छ । अथवा, अग्ला घरहरूलाई बिस्तारै हल्लाउँदा धेरै हल्लिन्छन् भने होचा घरहरूलाई ठूलो गतिमा हल्लाउँदा धेरै हल्लिन्छन् । अग्लो घरलाई सानो फ्रिक्वेन्सीको भूकम्पीय तरंगले बढी असर गर्दछ भने होचो घरलाई ठूलो फ्रिक्वेन्सीको तरंगले । ठूलो फ्रिक्वेन्सीको भूकम्पीय तरंग टाढासम्म पुग्दा बाटामै हराउन वा कम हुन जान्छ र टाढासम्म पुग्दा सानो फ्रिक्वेन्सीको तरंगको असर मात्र प्रबल हुने गर्दछ । त्यसैले ठूलो फ्रिक्वेन्सीको भूकम्पीय तरंग कम भएपछि होचा घरहरूमा क्षति कम हुनु स्वाभाविक हुन जान्छ । तर यदि यत्रै भूकम्पको केन्द्रबिन्दु काठमाडौंको अति नजिकै भएको भए सानो र ठूलो दुवै फ्रिक्वेन्सीका भूकम्पीय तरंगहरूले असर गर्ने थिए र सानाठूला जस्तासुकै घरहरू भत्किने थिए । हाम्रा घरहरूलाई एक चोटि धकेलेर फेरि पहिलेकै स्थानमा ल्याउन भूकम्पीय तरंगलाई कति समय लाग्ला भनेर थाहा भएमा यस्तो असरका बारेमा बुझ्न सजिलो हुन्छ । किनकि यस्तो समय जति धेरै भयो, अग्ला घरहरूलाई यसले त्यत्ति नै बढी असर गर्छ । यस्तो समय जति थोरै भयो, त्यत्ति नै होचा घरहरूलाई बढी असर गर्दछ । यस्तो समयलाई फन्डामेन्टल पिरियड भनिन्छ र हाम्रा घरहरूको फन्डामेन्टल पिरियड सामान्यतः घरको तल्लाको संख्यासँग समानुपातिक हुन्छ । यसमा भौगर्भिक बनोट र इन्जिनियरिङ डिजाइन अनि निर्माण सामग्रीले पनि भूमिका पक्कै खेल्छन् । यसमा भूकम्पको तरंगलाई असर गर्ने स्रोत (सोर्स इफेक्ट), बाटोको असर (पाथ इफेक्ट) र संरचना रहेको स्थानको असर (साइट इफेक्ट) तीनवटै असरका साथै भूकम्पीय तरंग र हाम्रा घरहरूबीचको सम्बन्धको पनि एकीकृत विश्लेषण जरुरी हुन्छ । यसमा टोपोग्राफिक असरको पनि मूल्यांकन गरेपछि मात्र भविष्यको भूकम्पको जोखिमका बारेमा यकिनका साथ भन्न सकिन्छ । तर सत्य कुरा के हो भने, जति गरे पनि भूकम्पबाट भाग्न सक्ने अवस्था छैन किनकि यो हाम्रो नियति नै हो । अनि भूकम्पसम्बन्धी शिक्षा, खुला र सुरक्षित स्थानको पहिचान, भूकम्प आउँदा घरभित्र भए के गर्ने र अन्य स्थानमा भए के गर्ने अनि आफ्नै घरको कुन स्थान सुरक्षित हुन सक्छ भन्ने पक्षको जानकारी, हाम्रा घरहरूको अवस्थाका बारेमा चुस्तदुरुस्त तथ्यांक अनि त्यसका आधारमा सही निर्णय हुन सके यसबाट हुने मानवीय क्षतिलाई पक्कै पनि घटाउन सकिन्छ । ढकाल त्रिचन्द्र क्याम्पसका भूगर्भशास्त्रविभाग प्रमुख हुन् ।"
वैदेशिक रोजगारी तथा ॅजब फेयर,"संघीय राजधानीमा हालै एउटा सकारात्मक दृश्य देखियो । प्रधानमन्त्री प्रचण्डको सक्रियतामा ११ देखि १३ सेप्टेम्बरसम्म नेपालीलाई रोजगारी दिने मुलुकहरूमा कार्यरत १३ नेपाली नियोगका प्रमुखहरूलाई काठमाडौंमा बोलाई अन्तरक्रिया गरियो । प्रधानमन्त्री जस्तो शक्तिशाली व्यक्ति नै लागिपरेर यस किसिमको कार्यक्रम गरिएको यो पहिलो पटक नै हुनुपर्दछ । कार्यक्रममा केकस्ता अनुभवहरू आदानप्रदान गरिए, केकस्ता कदम चाल्ने निधो भए, त्यो सबै त बाहिर आएन, तर यसबाट वैदेशिक रोजगारीमा रहिआएका बग्रेल्ती समस्या सल्टाउन योगदान पक्कै हुने देखिन्छ । सरकारले वैदेशिक रोजगारीलाई महत्त्वका साथ हेरेको एउटा प्रमाण पनि हो यो । वैदेशिक रोजगारीबाट विप्रेषणका रूपमा खर्बौं रुपैयाँ भित्रिराखेको छ । म्यानपावर व्यवसायमा लागेकाहरूले हामी म्यानपावर होइनौं, मेन पावर हौं भनिराखेका छन् । देशको अर्थतन्त्रमा करिब ३० प्रतिशत योगदान दिने व्यवसायले यस्तोभन्दा कसैले अन्यथा सोच्नुपर्ने कारण छैन । तर यत्रो रकम देशमा कसरी, कुनकुन क्षेत्रमा खर्च हुन्छ भन्नेचाहिँ अवश्यै मननयोग्य विषय हो । यत्रो ठूलो रकमबाट, चाहने हो भने, देशमा सयौं कलकारखाना खोलिन सक्छन्, जसबाट हजारौं रोजगारी सिर्जना हुन सक्छन् । यस्तो अवस्थाबाट देशमा चेन रियाक्सन भई अर्थतन्त्र उकास्न ठूलो योगदान मिल्न सक्छ । तर वास्तवमा यस्तो भइराखेको देखिँदैन । यत्रो ठूलो रकमलाई उत्पादनशील क्षेत्रमा लगानी गर्न सक्नुपर्छ ।देशमा रोजगारीका अवसरहरू नभएकाले विभिन्न तहतप्काका धेरै नेपाली विश्वभरि छरिएका छन् । यो रहरभन्दा पनि बाध्यता हो । विप्रेषणका सन्दर्भमा राम्रो देखिए पनि यसबाट सृजित समस्याहरू भयावह छन् । गाउँघरमा खेतमा काम गर्ने व्यक्ति, मर्दापर्दा मलामी जाने मानिसहरू पाउन छाडेका गुनासाहरू सुनिन्छन् । गाउँहरूमा खाली बूढाबूढीहरू मात्र बाँकी रहेको पनि सुनिन्छ । देश विकासमा जोतिनुपर्ने दर्बिला हातहरू विदेशमा रगतपसिना बगाउन गइराखेका छन् । कतिले त असमयमै मृत्युवरण गरी बाकसमा स्वदेशफर्किनुपरिराखेको छ ।आर्थिक कूटनीतिको एउटा महत्त्वपूर्ण बुँदा वैदेशिक रोजगारीको प्रवर्द्धन पनि हो । हाल ५० लाखभन्दा बढी नेपाली विभिन्न मुलुकमा विभिन्न पेसामा आबद्ध छन् । धेरैजसो मध्यपूर्वका गरम मुलुकहरू तथा मलेसियामा सामान्य रोजगारीमा छन् भने थोरै प्रतिशत विभिन्न देशमा उच्च स्तरको रोजगारीमा छन् । तर सन्तोष मान्नुपर्ने कुरा के छ भने, नेपालीहरूले कडा मिहिनेत र इमानदारीका बलमा रोजगारदाताहरूको विश्वास आर्जन गर्दै आइरहेका छन् । नेपालीहरूले समस्या कम निम्त्याउने कामदारको पहिचान बनाएका छन् । यो म आफैंले पनि यूएईमा कार्यवाहक राजदूतको हैसियतमा रहँदा अनुभव गरेको हुँ । जो गरिब छन्, उनै झन् शोषित छन् । गरिबी तथा आवश्यकताअनुसार घरखेत बन्धकी राखेर वैदेशिक रोजगारीमा जान खोज्ने व्यक्तिहरूमध्ये कतिपय खराब म्यानपावर व्यवसायीहरूबाट शोषित छन् । दिवास्वप्न देखाई अलपत्र पारेर रकम कुम्ल्याइएका घटनाहरू प्रायः दिनहुँ सुनिन्छन् । सबै प्रक्रिया पुर्याएर विदेशमा रोजगारीमा पुगेका व्यक्तिहरू पनि विभिन्न घटनाबाट प्रताडित छन् । कतिपय गलत व्यक्तिहरूका कारण यो व्यवसायको बदनामी भइराखेको छ । वैदेशिक रोजगारीलाई मर्यादित, शोषणरहित तथा समस्यारहित बनाउनु अपरिहार्य छ । यसका लागि सरकारले बनाएका नीतिनियमहरूलाई अत्यन्त प्रभावकारी रूपमा लागू गर्नु आवश्यक छ । गलत काम गर्ने म्यानपावरहरूलाई कडाभन्दा कडा कारबाही गरी उत्तरदायित्व बहन गराउनुपर्दछ । म्यानपावर कम्पनीहरूको ट्र्याक रेकर्ड राखी ग्रेङिड गर्नुपर्दछ । राम्रो काम गर्ने म्यानपावरहरूलाई सरकारका तर्फबाट संरक्षण तथा बढावा दिई खराब काम गर्नेलाई तुरुन्त बन्द गराई त्यस्तो खराबीको जिम्मेवारी बहन गराउनुपर्दछ । विदेशस्थित नेपाली दूतावासहरूले नेपालीहरू जुन व्यवसायमा रहिआएका भए पनि आवश्यक परेका बेला अत्यन्त सकारात्मक तवरले सहयोग दिनुपर्दछ । उनीहरूको रक्षा गर्नुपर्दछ । श्रम तथा रोजगारी अब देशको कूटनीतिमा आबद्ध भइसकेको छ । सरकारले विभिन्न आठ मुलुकमा नयाँ दूतावास खोल्ने निर्णय गरेको समाचार आएको छ । ती सबै मुलुकमा हजारौं नेपाली कार्यरत छन् । आउँदा दिनहरूमा ती मुलुकमा झन् बढी नेपाली रोजगारीको खोजीमा पुग्ने आकलन गर्न सकिन्छ । ती मुलुकमध्ये दुइटा भूगोल र जनसंख्याका हिसाबले साह्रै साना छन्, जहाँ दूतावासको आवश्यकता छैन । तर ती मुलुकमा कार्यरत नेपालीलाई अर्कै प्रभावकारी व्यवस्था गरी संरक्षण गर्न सकिन्छ । बरु इन्डोनेसिया, सिंगापुरजस्ता उदीयमान मुलुकहरूमा दूतावास खोल्न सके नेपाललाई धेरै फाइदा हुन सक्छ । साथै अब नेपालीहरूलाई विश्वका १७८ मुलुकमा जान पाउने गरी खुला गरिएको पनि सुनिएको छ । यसले विदेशमा रोजगारीका अवसरहरू प्राप्त हुनुका साथै समस्याहरू पनि धेरै उब्जिने सम्भावना रहन्छ । वैदेशिक रोजगारीलाई सबल तथा प्रभावकारी तरिकाले प्रवर्द्धन सकिएमा विप्रेषणका रूपमा ठूलो धनराशिका साथै सीप, ज्ञान तथा नयाँ प्रविधि पनि भित्रिन सक्छ । सेप्टेम्बर २००६ देखि जुन २००९ सम्म युएईमा कार्यरत रहँदा नेपाली कामदारहरूका समस्या सल्टाउन आफू सक्रिय रूपमा लागेको मैले भुल्न सकेको छैन । मध्यपूर्वका ६ मुलुकमा मात्र नेपालीको संख्या झन्डै १५ लाख पुगिसकेको अनुमान गर्न सकिन्छ । मैले गल्फ कोअपरेसन काउन्सिलका ६ वटै मुलुकको भ्रमण गरिसकेको छु । नेपालीहरू जुन देशमा जुन तहमा कार्यरत रहे पनि रोजगारदाताहरूको राम्रो धारणा रहेको पाएको छु । यही सन्दर्भमा एउटा अनुभव साझा गर्न चाहन्छु ।अबुधाबीमा कार्यरत रहँदा एक दिन फिलिपिन्सका राजदूत लिब्रान न्वेभेस काबाकटुलानसँग एउटा पार्टीमा भेट भयो । उहाँ सहृदयी तथा मिलनसार हुनुहुन्थ्यो । उहाँसँग कुरा हुंदै जांदा थाहा भयो फिलिपिन्सले समयसमयमा जब फेयर को आयोजना गर्दो रहेछ । आफ्नो देशमा कुन किसिमका, कुन तहका, कस्ताकस्ता अदक्ष, अर्धदक्ष तथा दक्ष कामदारहरू उपलब्ध छन् भनेर जब फेयर मार्फत रोजगारदाता कम्पनीहरूलाई देखाउने, बुझाउने गरिँदो रहेछ । वैदेशिक रोजगारीका सम्बन्धमा फिलिपिन्सलाई अग्रणी मुलुक नै मान्नुपर्दछ । फिलिपिन्सले यो व्यवसायलाई निकै चुस्त तथा सबल बनाईसकेको छ । बिनाप्रशिक्षण कसैलाई पनि रोजगारीका लागी बाहिरी मुलुकहरूमा जान दिइँदो रहेनछ । त्यही क्रममा राजदूत काबाकटुलानले सुझाउनुभयो, नेपालले पनि यस्तो जब फेयर गर्नु उपयुक्त हुन्छ । यसलाई लिएर ममा निकै कौतूहल जाग्यो । आफ्नो कार्यकालमा केही राम्रो काम गर्न सके आत्मसन्तुष्टि हुन्छ भन्ने लाग्यो । संयोगवश त्यो बेला, ६ मार्च २००७ मा नेपाल वैदेशिक रोजगार महासंघका अध्यक्ष एलपी साँवा लिम्बूसँग दुबईमा भेट भयो । मैले उहाँलाई फिलिपिन्सका राजदूतको कुरा सुनाएँ, बुझाएँ । उहाँ कन्भिन्स्ड हुनुभयो । राजदूतावास तथा महासंघको संयुक्त आयोजनामा जब फेयर आयोजना गर्ने निधो भयो । राजदूतावासले व्यवस्था मिलाउने, लाग्ने सबै खर्च महासंघले बेहोर्ने सल्लाह भयो । उहाँले प्रेम कटुवाल र मदन महतलाई यस कार्यका लागि खटाउनुभयो । काम निकै द्रुत गतिमा अगाडि बढिहाल्यो । दुबईको प्रतिष्ठित ग्रान्ड हयात होटलमा ६ जुन २००७ मा अत्यन्तै भव्य रूपमा जब फेयर को आयोजना गरियो । नेपालबाट विशेषज्ञ डा गणेश गुरुङले देशमा उपलब्ध हुन सक्ने अदक्ष, अर्धदक्ष तथा दक्ष कामदारहरूको फेहरिस्त नै प्रस्तुत गर्नुभएको थियो । त्यसअघिसम्म नेपालमा कामदारहरू अदक्ष मात्र उपलब्ध छन् भन्ने सोचाइ प्रायः रोजगारदाताहरूमा रहिआएको थियो । तर जब फेयर बाट यस्तो विषम परिस्थितिलाई चिर्न सफल भयो, जसलाई निकै ठूलठूला कम्पनीका उच्चपदस्थ व्यक्तिहरू अवलोकन गरेका थिए । २६ कम्पनीले स्टल राखेर आआफ्ना सूचनाहरू प्रवाह गरेका थिए । एकदिने कार्यक्रम निकै रोमाञ्चक तथा सफल भएको थियो । निकै भव्य रात्रिभोज र सांस्कृतिक कार्यक्रमसमेत राखिएकाले यूएईका रोजगारदाता कम्पनीहरू तथा कार्यरत नेपालीहरू प्रभावित भएका थिए । यूएईका परराष्ट्र तथा श्रम मन्त्रालयका उच्चपदस्थ अधिकृत तथा नेपालका श्रम राज्यमन्त्री रमेश लेखकको उपस्थितिले पनि कार्यक्रममा रौनक थपेको थियो । पाँचकोठे सानो अपार्टमेन्ट, सीमित कर्मचारी तथा अति सीमित बजेटमा चलिराखेको दूतावास दुबईको त्यस्तो प्रतिष्ठित होटलमा जब फेयर को आयोजना गर्न कस्सिनु चानचुने कुरा थिएन । तर देश तथा जनताका लागि केही गरूँ भन्ने हुटहुटीले त्यो आँट गर्न सकिएको थियो ।हाल गल्फ कोअपरेसन काउन्सिलका ६ वटै मुलुकमा हाम्रा दूतावासहरू छन् । कर्मचारी तथा बजेटको व्यवस्थामा पनि परिवर्तन भइसकेको छ । दुबईमा जब फेयर आयोजना गरेको पनि हेर्दाहेर्दै १६ वर्ष नाघिसकेको छ । यस्तो कार्यक्रमको उपादेयता निकै देखिन्छ । यस्तो कार्यक्रम फेरि गर्न हाम्रा दूतावासहरूले पहलकदमी लिनु उपयुक्त हुन्छ । श्रेष्ठ यूएईका लागि पूर्व कार्यवाहक राजदूत हुन् ।"
मदरसालाई मूलधारमा ल्याउने चुनौती,"एक सय १३ वर्षअघि स्थापना भएको कपिलवस्तुको जामिया सिराजुल उलुम अलसल्फिया मदरसा मदितुल मदरसालाई कृष्णनगर नगरपालिकाले कक्षा १० सम्म सामुदायिक धार्मिक विद्यालयको स्वीकृति दिएको छ । २०७६ सालमा मावि तहको अनुमति पाएको विद्यालयमा १,१५५ विद्यार्थी छन् । नेपाली, अंग्रेजी, गणित र सामाजिक शिक्षाको पढाइ सामुदायिकसरह हुन्छ । तर उर्दू, दिनियात र अरबी भारतीय पाठ्यक्रम र पाठ्यपुस्तकअनुसार पढाइन्छ । सरकारी ऐच्छिक विषयका पाठ्यपुस्तक नपाएपछि यहाँका विद्यार्थीले अहिलेसम्म एसईई दिएका छैनन् । यसले गर्दा उनीहरूका लागि सरकारी मान्यताप्राप्त उच्च शिक्षा पढ्ने बाटो रोकिएको छ । मदरसामा मुस्लिम समुदायको मातृभाषा अरबी र उर्दू भाषामा पढाइ हुन्छ । मदरसामा विभिन्न तह हुन्छन् हाफिज, मौलबी, मौलाना, अलिमा र फाजिल । फाजिल तह उत्तीर्ण गरेपछि उच्च शिक्षा हासिल हुन्छ । धेरै मदरसा धार्मिक र भाषिक ज्ञान दिन खोलिएका हुन् । तिनमा मुस्लिम समुदाय आफैंले लगानी गरेर छोराछोरी पढाएका छन् । केही भने सरकारको स्वीकृति लिएर चलेका छन्, जसमा केही सरकारी लगानी पनि छ । सरकारबाट स्वीकृत मदरसाले नेपाली, अंग्रेजी, गणित, विज्ञान र सामाजिक विषयका सामुदायिक विद्यालयका किताब अनिवार्य पढाउनुपर्छ । सबैका लागि शिक्षा को नारा बनाएको सरकारले मदरसा पाठ्यक्रम र पाठ्पुस्तक निर्माणमा अहिलेसम्म ध्यान दिएको छैन । मदरसाको प्राथमिक तहको उद्देश्यमा इस्लाम धर्मसंस्कृति, उर्दू, अरबी, नेपाली, अंग्रेजी भाषाका साथै गणितीय सीपको विकास गर्ने उल्लेख छ । यसअनुसार कक्षा १ देखि ५ सम्म पाठ्यपुस्तक तयार छन् । तर धेरैमा त्यसमाथिका पाठ्यपुस्तक छैनन् । कक्षा ६ देखि १० सम्मका पाठ्यक्रमअनुसार पाठ्यपुस्तक छैनन् । कक्षा ९ र १० मा त ऐच्छिक उर्दूको एउटा किताब मात्रै छ । अन्य देशका अरबी किताब पढाउनुपरेको मदरसा सञ्चालकहरूको गुनासो छ । यसले गर्दा बालबालिकाले आफ्नो देशको अवस्था, अन्य समुदायको रहनसहन र अवस्था पनि बुझ्न पाएका छैनन् । सरकारी पाठ्यक्रम र पाठ्यपुस्तक नभएकै कारण मदरसाका विद्यार्थी अन्यत्रका भन्दा कमजोर छन् । मुस्लिम समुदायको शिक्षा मदरसामा केन्द्रित छ । तर, शिक्षा ऐन र नियमावलीले मदरसा शिक्षाका बारेमा सरकारी पाठ्यक्रम र पाठ्यपुस्तक निर्माण वा मदरसा शिक्षालाई प्राथमिकता दिएका छैनन् । यसले गर्दा मदरसालाई मूलधारमा ल्याउन कठिन छ । राष्ट्रिय मदरसा संघका अनुसार, देशमा करिब ३,००० मदरसा छन् । ७ प्रतिशत मुस्लिम रहेको लुम्बिनी प्रदेशमा करिब १,००० मदरसा छन् । राष्ट्रिय मूलधारमा आएका मदरसा भने देशभरमा १,१५३ मात्रै छन् । तीमध्ये कक्षा ५ सम्मका ८९८, कक्षा ८ सम्मका ८१, कक्षा १० सम्मका १२ र १२ कक्षासम्म मान्यता पाएका २ वटा छन् । लुम्बिनी प्रदेशभरिमा मान्यताप्राप्त मदरसा ४१७ वटा छन् । सबैभन्दा धेरै कपिलवस्तुमा १३५, रूपन्देहीमा १०५ र बाँकेमा १०२ मदरसा छन् । सरकारी मान्यता पाएका देशभरका मदरसामा करिब ९७,००० विद्यार्थी रहेको शिक्षा मन्त्रालयको तथ्यांक छ । करिब ८० प्रतिशत मुस्लिम बालबालिका मदरसा शिक्षामै सीमित छन् । उनीहरू पढ्न अन्य विद्यालयमा जाँदैनन् । धेरै मुस्लिम बस्तीमा सामुदायिक विद्यालय छैनन् । भएकामा पनि अभिभावकले पढ्न पठाउँदैनन् । मदरसामा मात्रै पढेका बालबालिकालाई नेपाली र अंग्रेजी बोल्न र पढ्न आउँदैन । बजार क्षेत्रका मुस्लिम बालबालिका भने बिहान मदरसा पढ्छन् भने दिउँसो सामुदायिक विद्यालय वा निजी विद्यालय । उनीहरूले नेपाली र अंग्रेजी बोल्न, पढ्न र लेख्न सिकेका हुन्छन् । मदरसामा मात्रै निर्भर रहेका गाउँका मुस्लिम बालबालिकालाई मदरसाबाटै मूलधारको शिक्षा दिनु अहिलेको प्रमुख चुनौती हो । सरकारले २०४८ देखि मदरसालाई सरकारी मान्यता दिन थालेको हो । तर मुस्लिम समुदायका धेरै बालबालिकाले धर्मसंस्कृतिबाहेकको शिक्षा लिन पाएका छैनन् । स्वीकृति नलिएका मदरसामा पढेका विद्यार्थीले सरकारी मान्यता पाउँदैनन् । सरकारले मदरसालाई मूल मूलधारमा ल्याउन बेलाबेला मुस्लिम अगुवा, धर्मगुरु, मौलना, मुल्तबीहरूसँग छलफल र बहस चलाउँछ, तर आवश्यक लगानी गर्दैन । मदरसालाई मूलधारमा ल्याउन शैक्षिक र पूर्वाधार व्यवस्थापनको मापदण्ड नै पुग्दैन । प्रायः मदरसामा छात्र र छात्रा छुट्टै कक्षामा बस्ने गर्छन् । उनीहरू एकआपसमा छोइने गर्दैनन् । प्रावि तहमाथि छात्र र छात्रालाई पढाउने कक्षा नै फरक हुन्छन् । छात्रालाई पढाउँदा पुरुष शिक्षक अर्थात् मौलाना अर्को कोठा बस्नुपर्छ । महिला शिक्षक अर्थात् मुल्तबीले महिलालाई मात्रै पढाउँछन् । मदरसामा विद्यार्थीलाई घोकाइन्छ । कण्ठस्थ गरेपछि उनीहरूले बुझेको मान्यता राखिन्छ । त्यसअनुसार उनीहरू कक्षा चढ्छन् । धेरैजसो मदरसामा पढाइ बिहान हुन्छ । सरकारी मदरसामा भने दिउँसो पनि पढाउन थालिएको छ । प्रायः मदरसामा पढ्ने छात्रले सेता कुर्तासुरुवाल लगाउँछन् । सेतै टोपी लगाउँछन् । छात्राले कुर्तासुरुवाल लगाएर टाउकोलाई चुन्नीले छोप्छन् । धेरै मदरसाको भौतिक पूर्वाधार निकै कमजोर छ । कतिपयमा चिसो भुइँमा बसेर पढ्नुपर्छ । अधिकांश मदरसा जकात (चन्दा) का भरमा चलेका छन् । सरकारले मूलधारमा आएका मदरसाका लागि ससर्त बजेट शीर्षकमा पाठ्यपुस्तक, छात्रवृत्ति, मसलन्द रकम दिने गर्छ । यसबाहेक प्रावि तहमा २ लाख ४१ हजार, निमावि तहमा ५ लाख र मावि तहमा वार्षिक १० लाख रुपैयाँ एकमुस्ट उपलब्ध गराउने गरेको छ । सरकारी शिक्षक नभएका मदरसालाई त्यो बजेटबाट शिक्षक राख्ने कि व्यवस्थापन खर्च जुटाउने भन्ने समस्या छ । प्रावि तहको अनुमति लिएर माथिल्लो कक्षासम्म पढाउने मदरसालाई अझ कठिन छ । अहिलेसम्म मदरसाका शिक्षक अर्थात् मौलानामुल्तवीहरूको योग्यता, समकक्षता र सीप परीक्षण भएको छैन । अध्यापन अनुमतिपत्र दिने वा कुनै पठन सीप सिकाउने काम सरकारले गरेको छैन । सबै मौलाना नेपाली पनि छैनन् । शिक्षक अड्याउन र उनीहरूलाई क्षमतावान् बनाउन सबैभन्दा पहिले सामुदायिकसरह मदरसामा पढाउने सबै मौलानालाई निश्चित परीक्षा लिएर तलबभत्ता र स्थायीको सुविधा दिनुपर्छ । शिक्षा नियमावलीले परम्परागत शिक्षा पढाउने विद्यालय मदरसा, गुरुकुल र गुम्बाका लागि धर्मसंस्कृतिका पाठ्यक्रम पढाउन विशेषज्ञका रूपमा धर्मगुरुहरू राख्न पाउने व्यवस्था गरेको छ । ती धर्मगुरुको गुणस्तर बढाउन पनि सरकारी लगानी आवश्यक छ । अहिलेको आवश्यकता इस्लामिक शिक्षालाई व्यवस्थित गरी धर्मसंस्कृतिको ज्ञानसँगै आधुनिक शिक्षाको मूल प्रवाहमा जोड्नु हो । मदरसा शिक्षालाई राष्ट्रिय शिक्षामा जोड्नु र मुस्लिम समुदायका बालबालिकालाई कामकाजी शिक्षा दिनु अत्यावश्यक छ । यसमा मुस्लिम समुदायले पनि उदारता देखाउनुपर्छ । मदरसाले सरकारी मान्यता पाउँदा धर्मबाट माथि उठेर बालबालिकालाई आधुनिक शिक्षा पढाउन र सरकारी नियम मान्न तयार हुनुपर्छ । सरकारले मदरसालाई उच्च शिक्षासम्म सरकारी मान्यता दिन, पाठ्यक्रम र पाठ्यपुस्तक निर्माण गरिदिन तदारुकता देखाउनुपर्छ । मदरसा बोर्डले बालबालिकालाई आधुनिक शिक्षासमेत दिनका लागि सरकार र मुस्लिम समुदायबीच पुलको काम गर्नुपर्छ ।"
किसानबाट टाढिँदै कृषि र भूमि,"विश्व जनसंख्या ८ अर्ब नाघेको छ । विश्व भोकमरी सूचक प्रतिवेदन२०२२ अनुसार, ८२ करोड ८० लाख मानिस भोकमरीको चपेटामा छन् । हरेक वर्ष ९० लाख मानिस भोकमरीका कारण मृत्युशय्यामा पुग्छन् । नेपाल विश्व भोकमरी सूचीमा १२१ देशमध्ये ८१ औं स्थानमा छ । नेपालमा कुल जनसंख्याको १७४ प्रतिशत अर्थात् करिब ४९ लाख ८० मानिस गरिबीको रेखामुनि छन् । संयुक्त राष्ट्रसंघले सन् २०१५ मा दिगो विकासका १७ वटा लक्ष्य निर्धारण गर्यो, जसमध्ये पहिलो लक्ष्य गरिबीमुक्त र दोस्रो शून्य भोकमरी छ । सरसर्ती हेर्दा यी लक्ष्य महत्त्वाकांक्षी देखिन्छन् । नौ वर्ष बित्दा पनि गरिबी र भोकमरीको ग्राफ डरलाग्दो नै छ । के सन् २०३० सम्म गरिबीको अन्त्य र शून्य भोकमरी होला त ? हाल विश्वका ६० करोड ८० लाख परिवार कृषि पेसामा छन् । भर्खरै सार्वजनिक सातौं कृषि गणना प्रतिवेदनअनुसार, नेपालमा ४१ लाख ३० हजार ७ सय ८९ कृषक परिवार छन् अर्थात् ६२ प्रतिशत । उनीहरूले २२ लाख १८ हजार ४ सय १० हेक्टरमा खेतीपाती गर्छन् । हाल नेपालमा ६६ लाख ६७ हजार परिवार छन् । २०६८ को जनगणनाअनुसार, कृषक परिवार ७१ प्रतिशत थिए । आफ्नै हकको जग्गामा कृषिकर्म गर्ने ३३,७२,०२६ जना (८२ प्रतिशत) छन्, अरूको जग्गामा खेती गर्ने ५९,०९१ परिवार (१ प्रतिशत), अन्य हक नखुलेको जग्गामा मात्रै कृषि कार्य गर्ने परिवार १०,२८१ (०२ प्रतिशत) र बाँकी ६,९९,३९१ (१६८ प्रतिशत) कृषक परिवारले मिश्रित (आफ्नो, अरूको र उपभोग नखुलेको) जग्गामा खेतीपाती गर्छन् । १० वर्षमा कृषक परिवारले प्रयोग गरेको र बाली लगाएको जमिनको क्षेत्रफल करिब ४ लाख १५ हजार हेक्टरले घटेको छ । कुल खेती भइरहेको जमिनको क्षेत्रफल १८ लाख ७६ हजार ३ सय ४३ हेक्टर छ । एक दशकमा अस्थायी खालको खेती हुने गरेको जमिन भने बाँझो हुने क्रम ९५ प्रतिशतले वृद्धि भई कुल बाँझो जमिनको क्षेत्रफल ६०,५२४ हेक्टर पुगेको छ । कृषि पेसामा आश्रित परिवारको संख्या पनि क्रमशः घट्दो छ । यसका विविध कारण होलान् तर मुख्य गरी चाहिँ बढ्दो जलवायु परिवर्तनको असर र यसैले निम्त्याएको अतिवृष्टि, अनावृष्टि र खडेरीले गर्दा कृषि उत्पादनमा संकट उत्पन्न हुँदै गएको हो भन्छन् कृषकहरू । कृषि भूमिमा अहिले पनि किसानहरूको पहुँच पर्याप्त छैन । किसान कोही मोही त कोही बिर्तापीडित, कोही गुठीपीडित, कोही हरूवाचरवा भएर बस्नुपरेको छ । धेरै किसान मजदुरीमै छन् । कृषि श्रमिकका रूपमा काम गर्दा जमिनको स्वामित्व नहुने, ज्यालाले परिवार पाल्न पनि धौधौ हुने भएपछि केही विदेश गएका छन् भने केहीले कृषि मजदुरी छाडेका छन् । बाढी, पहिरो र प्रकोपले क्षति पुर्याइरहेको कृषि उत्पादनमा पछिल्लो समय बाँदर लगायतका जंगली जनावरका कारण संकट बढ्दो छ । पहाडी क्षेत्रमा बाँदर आतंकले कतिपय किसानले खेतीपाती गर्नै छाडिसकेका छन् । यसबाट जमिन बाँझो हुने दर पनि बढ्दो छ । कृषिमा लागत बढ्ने तर उत्पादनले राम्रो मूल्य नपाउनाले लगानी पनि नउठ्ने समस्यासमेत बढ्दै गएको छ । कृषि क्षेत्रमा श्रमशक्तिको अभाव हुन थालेको छ । अहिले वैदेशिक रोजगारीमा नगएका युवा भएको घर भेट्न मुस्किल छ । स्वदेशमै भएकाहरू पनि सहरकेन्द्रित छन्, जसले गर्दा कृषिमा श्रमशक्ति कम हुँदै गएको छ । नेपाली कृषि क्षेत्रलाई संकटमा पार्ने अर्को कारक भनेको भारतीय बजारबाट आउने सस्तो वस्तु पनि हो, जोसँग यहाँको उत्पादनले प्रतिस्पर्धा गर्न सक्दैन ।कृषि उत्पादनमा आकर्षण बढाउनपट्टि सरकारले ध्यान दिन सकेको छैन । सरकारी राहत, कृषि औजारहरू कृषकलाई आवश्यकताअनुसार उपलब्ध गराउन सकिएको छैन । कृषि कृषककै पेसा हो, जेसुकै गरून् भन्ने मानसिकता राज्य सञ्चालकहरूमा देखिन्छ । पछिल्लो समय राष्ट्रिय निकुञ्ज एवं वन्यजन्तु आरक्षहरूको विकास हुँदै जाँदा त्यसको प्रत्यक्ष मार कृषि र किसानमै परेको छ । वन्यजन्तुले कृषिमा धेरै असर गर्दा पनि किसानहरूले पर्याप्त क्षतिपूर्ति नपाउने समस्या टड्कारो छ । सरकारले भूउपयोग क्षेत्र वर्गीकरण राम्रोसँग कार्यान्वयनमा लान नसक्दा र त्यसपछि जागरुकता देखाउन नसक्दा पनि कृषि भूमिको दोहन बढ्दो छ । कृषि जमिन मासिँदा खाद्य अधिकार हनन हुँदै गएको छ । यसबाट गरिबी र जोखिममा रहेका वर्गलाई असर पुगिरहेको छ । कृषि पेसा संकटमा पर्ने र किसानहरूको पलायन हुने हो भने बढ्दो जनसंख्यालाई कस्तो असर गर्ला ? यसतर्फ कसैले सोचेको छ ? बहस यता पनि गर्नुपर्छ कि ? कृषि भूमि कृषकको स्वामित्वबाट टाढा गयो । कृषि प्रविधिमैत्री हुँदै गयो । ग्रामीण भेगका किसानहरूले प्रविधिको ज्ञान टिप्न सकेनन् । भिरालो जमिनमा ट्याक्टरले खेती गर्न कठिन छ । र यो सजिलो पनि छैन । श्रमशक्तिको अभाव छ । कृषि मजदुरले पर्याप्त ज्याला पाउँदैनन् । राजनीतिक प्रतिबद्धता धेरै तर कार्यान्वयनमा कमी छ । किसानको सामाजिक सुरक्षा छैन । राज्यले अहिलेसम्म किसान परिचयपत्रसमेत बाँड्न सकेन । अहिलेसम्म जेजति भयो, देखाउनकै लागि भयो । योजनाका नाममा राजनीति गरियो । भ्रम बढी छरियो । निजी संघसंस्थाको प्रयास त राम्रो छ तर ती पनि दातृ संस्थामा निर्भर छन् । महिला किसानको सम्मान र उत्पादनको साधन भूमिमा पहुँच नहुनाले पनि कृषि क्षेत्रमा संकट बढ्दो छ । बिदेसिनेमा पुरुष बढी रहेकाले कृषिकर्म महिलाकै थाप्लोमा बढी छ । तर उनीहरूसँग जमिनको पहुँच र स्वामित्व छैन । यसले पनि कृषिमा निराशाको प्यारामिटर बढाएकै छ ।कृषि उत्पादनलाई प्रत्यक्ष असर गर्ने अर्को कारक विषादीको जथाभावी प्रयोग हो । अचेल नयाँनयाँ रोगहरू पनि कृृषि बालीमा देखिन थालेका छन् । यिनको उपचारको ज्ञान प्रायः कृषिविज्ञलाई नभएकाले समेत ठूलै क्षति भइरहेको छ । भूमिको पुनर्वितरण गर्न जरुरी छ । खेती किसानीको सीप भएकालाई जमिनको स्वामित्व नदिने हो भने कृषि संकट बढ्दै जान्छ । खेती नगर्नेसँग जमिन राज्यले लिने र खेती गर्नेलाई दिने नीति लिनुपर्छ । कृषि उत्पादनमा प्रविधि, औजार र अनुदानहरू दिनुपर्छ । कृषिमा युवा जनशक्तिको आकर्षण बढाउनुपर्छ । प्रविधिलाई सरल र सहज बनाउनुपर्छ । किसानले चाहँदा प्राविधिक सेवा घरखेतमै पाउने हुनुपर्छ । माटो सुहाउँदो कृषिकर्मका लागि स्थानीय सरकारले किसानलाई उत्प्रेरित गर्नुपर्छ । उत्पादनको लागतअनुसार समर्थन मूल्य तोकेर बिक्रीवितरण प्रणाली सरल बनाएर राज्यले बजारीकरणको जिम्मेवारी लिनुपर्छ । पछिल्लो समय कृत्रिम अभाव गराएर मूल्य बढाउँदा मानिसले उपयोग गर्लान् कि नगर्लान् भनी कर्पोरेट कृषिवालाहरूले परीक्षण गर्दै छन् । उनीहरू सफल भए भने बुझ्नुपर्छ, अब कृषि ठूला उत्पादकहरूका हातमा जाँदै छ । त्यसैले भोलिका दिनमा यी विविध समस्याका कारण किसान क्रमशः पलायन हुने अनि कृषि र उत्पादनको साधन जमिन ठूला पुँजीपति व्यवसायी किसानको नियन्त्रणमा जान सक्ने देखिन्छ । यस्तो भयो भने स्थिति भयावह हुन सक्छ । किसान र उपभोक्तालाई ठूलो मार पर्न सक्छ । यसैले कृषि क्षेत्रको बढ्दो संकट कम गर्न सबैले पहल गरौं ।"
"कार्यान्वयनमा आयो एमडीएमएस, अवैध मोबाइल नचल्ने","(काठमाडौं) घोषणा भएको करिब १४ महिनापछि नेपाल दूरसञ्चार प्राधिकरणले मोबाइल डिभाइस म्यानेजमेन्ट सिस्टम (एमडीएमएस) प्रणाली कार्यान्वयनमा ल्याएको छ । अवैध मोबाइल नियन्त्रण गर्ने उद्देश्यले प्राधिकरणले ०७९ असोज १ देखि उक्त प्रणाली सञ्चालनमा ल्याए पनि कार्यान्वयन गर्न सकेको थिएन । एमडीएमएस प्रणालीमा दर्ता नभएका बढी मूल्यका केही मोबाइलमा दूरसञ्चार सेवा अवरुद्ध (नेटवर्क लक) गरेर प्राधिकरणले उक्त प्रणाली कार्यान्वयनमा ल्याएको हो । एमडीएमएस प्रणालीमा दर्ता नभएका करिब ८ सयदेखि एक हजार वटा हाइयन्ड मोबाइलमा सोमबार राति ९ बजेदेखि दूरसञ्चार सेवा अवरुद्ध गरिएको नेपाल दूरसञ्चार प्राधिकरणका अध्यक्ष पुरुषोत्तम खनालले जनाए । यस प्रणालीमा दर्ता नभएका बाँकी मोबाइल पनि चरणबद्ध रूपमा बन्द (सेवा अवरुद्ध) गर्दै लगिने खनालले जनाए । एक लाख ५० हजार वा सोभन्दा बढी मूल्यका केही मोबाइलमा १५ दिनअघि नै एमडीएमएसमा दर्ता हुन एसएमएस पठाएका थियौं । तोकिएको समयमा दर्ता हुन नआउने करिब एक हजार मोबाइलमा सोमबार राति ९ बजेदेखि दूरसञ्चार सेवा अवरुद्ध गरिएको छ, उनले भने, यो प्रणालीमा दर्ता नभए पनि यसअघि एसएमएस नआएका मोबाइलको नेटवर्क भने बन्द भएको छैन । ती मोबाइल चरणबद्ध रूपमा बन्द गर्दै जानेछौं । एकदेखि डेढ लाखभन्दा बढी मूल्यका करिब १० हजार मोबाइल प्रयोगमा रहेको र पहिलो चरणमा करिब एक हजार मोबाइलमा प्राधिकरणले सेवा अवरुद्ध (नेटवर्क लक) गरेको खनालको भनाइ छ । कात्तिक १९ पछि नेपालमा प्रयोगमा आएका सबै मोबाइल एमडीएमएसमा दर्ता भएर मात्र चल्न दिने पनि उनले जानकारी दिए । यो प्रणालीमा दर्ता नभएका नयाँ मोबाइलको हकमा नयाँ सिमकार्ड राख्दाबित्तिकै १५ दिनभित्र दर्ता हुन एसएमएस आउँछ, अध्यक्ष खनालले भने, उक्त अवधिमा प्रणालीमा दर्ता हुने मोबाइल निरन्तर चल्छन्, नहुने बन्द हुन्छन् ।एमडीएमएस प्रणालीमा आबद्ध नभएका मोबाइलका लागि प्राधिकरणले यही कात्तिक ४ मा सार्वजनिक सूचना जारी गरेर १५ दिनभित्र दर्ता गरिसक्न आह्वान गरेको थियो । त्यो समय आइतबार सकिएको छ । प्राधिकरणबाट सञ्चालित एमडीएमएस दूरसञ्चार सेवा प्रदायकहरूको नेटर्वकमा आबद्ध भई दर्ता नभएका मोबाइल ह्यान्डसेट विधिपूर्वक १५ दिनभित्र प्राधिकरणको एमडीएमएस प्रणालीमा दर्ता गराउनू, प्राधिकरणको सूचनामा भनिएको छ, १५ दिनभित्र एमडीएमएस प्रणालीमा दर्ता नभएमा उक्त मोबाइलह्यान्डसेटहरूमा नियमानुसार मोबाइल दूरसञ्चार सेवा अवरुद्ध हुनेछ । ०७९ भदौसम्म प्रयोगमा रहेका सबै मोबाइल प्राधिकरणले स्वतः आफ्नो एमडीएमएस प्रणालीमा दर्ता गरिसकेको छ । त्यसयता प्रयोगमा आएका तर प्रणालीमा दर्ता नभएका मोबाइल एमडीएमएस प्रणालीमा दर्ता गर्न प्राधिकरणले बारम्बार सूचना जारी गर्दै आएको थियो । पटकपटक आह्वान गर्दा दर्ता नहुने मोबाइलमा प्राधिकरणले सेवा अवरुद्ध गर्न लागेको हो । ०७९ असोजयता बजारमा भित्रिएका करिब २० लाख व्यक्तिगत मोबाइल एमडीएमएस प्रणालीमा दर्ता नभएको प्राधिकरणले जनाएको छ । अहिले नेटवर्क अवरुद्ध गरिएका मोबाइल पनि कानुनअनुसार दर्ता हुन आए उनीहरूको सेवा खुला हुने प्राधिकरणले बताएको छ । चालु आर्थिक वर्षको आर्थिक विधेयकमा ०७९ भदौ ३० देखि ०८० जेठ १५ सम्म नेपालमा चलेका तर एमडीएमएसमा दर्ता नभएका मोबाइल तोकिएको शुल्क तिरेर दर्ता गर्न पाइने व्यवस्था छ । विधेयकमा सबै प्रकारका आईफोन र एक लाख रुपैयाँभन्दा बढी मूल्यका प्रतिफोन सेट १० हजार रुपैयाँ, अन्य स्मार्ट फोनका लागि प्रतिसेट तीन हजार रुपैयाँ र स्मार्टबाहेकका साधारण मोबाइलका लागि प्रतिफोनसेट २ सय रुपैयाँका दरले शुल्क तिरेर एमडीएमएस प्रणालीमा दर्ता हुन पाइने व्यवस्था छ । नेपालभित्र प्रयोगमा रहेका मोबाइल डिभाइसहरूको आईएमईआईईएसएनएमईआईडी नम्बर अनलाइनबाट दर्ता गर्ने प्रयोजनका लागि प्राधिकरणले एमडीएमएस सिस्टम ल्याइएको हो । यसलाई आवश्यक पर्दा मोबाइल डिभाइसहरू पत्ता लगाउन र अनधिकृत सेटहरूको सेवा बन्द गर्न प्रयोग गरिन्छ । ०७९ भदौ ३० पछि नेपाल आउने सबै फोनहरू अनिवार्य रूपमा दर्ता गरिएका हुनुपर्ने प्राधिकरणले जनाएको छ । आयातकर्ताले मोबाइल व्यवसायीहरूले फोन भित्र्याउनुअघि नै एमडीएमएस प्रणालीको इम्पोटर्स पोर्टलबाट आईएमईआई नम्बरहरू दर्ता गराउनुपर्छ । नम्बर दर्ता भएपछि प्राधिकरणले त्यसको परीक्षण गर्छ । आयातकर्ताले पठाएको आईएमईआई नम्बर ग्लोबल सिस्टम फर मोबाइल कम्युनिकेसन (जीएसएम) को नम्बरसँग मेल खाएमा प्राधिकरणले भन्सार कार्यालयमा नो अब्जेक्सन लेटर पठाउँछ ।भन्सारले मोबाइल डिभाइस र आईएमईआई नम्बर दाँजेपछि मात्रै नेपाल भित्र्याउने अनुमति दिन्छ । यसरी भित्रिएका फोन प्रयोगकर्ताले खरिद गरेपछि पुनः आईएमईआई नम्बर दर्ता गरिरहनुपर्दैन । रोमिङ सेवा लिएका विदेशी पर्यटकले नेपालमा एमडीएमएस नम्बर दर्ता गरिरहनु पर्दैन । तर, तिनले नेपाली सिमकार्ड प्रयोग गर्न चाहेमा दर्ता गर्न आवश्यक हुन्छ ।विदेशमा रहेका आफन्त वा साथीभाइले उपहारमा वा खरिद गरेर पठाएका वा स्वयंले ल्याएको फोनको हकमा प्रयोगकर्ता स्वयंले आईएमईआई नम्बर दर्ता गर्नुपर्छ । प्राधिकरणको वेबसाइटमा गएर त्यहाँ रहेको मोबाइल सेट्स आईएमईआईईएसनएमईआडी रेजिस्ट्रेसन मा क्लिक गरी दर्ता गर्न सकिन्छ । यसका लागि शुल्क लाग्दैन । एमडीएमएस डट एनटीए डट जीओभी डट एनपीमा गएर आफ्नो मोबाइल डिभाइसको आईएमईआई नम्बर दर्ता भएनभएको थाहा पाउन सकिन्छ । यो १५ अंकको नम्बरलाई उपकरणको परिचय प्रदान गर्ने गुण मानिन्छ । आफ्नो मोबाइल फोनको आईएमईआई नम्बर कति हो भनेर थाहा पाउन एस्ट्रिक ह्यास ०६ ह्यास डायल गर्न सकिने प्राधिकरणले जनाएको छ ।"
भूकम्पपीडितलाई सहयोग निरन्तर,"पीडितलाई सहयोगको अपिल यसैबीच भूकम्पबाट जनधनको ठूलो क्षति भएकामा नेपाल उद्योग वाणिज्य महासंघ, कोशीले प्रदेशका सबै जिल्लानगर उद्योग वाणिज्य संघ, वस्तुगत संघलगायत उद्योगी व्यवसायीलाई सहयोग गर्न अपिल गरेको छ । साथै महासंघ, कोशीका तर्फबाट पीडितलाई राहतस्वरूप १ लाख २१ हजार रुपैयाँ दिने निर्णय पनि गरेको छ ।"
गाँजा खेती अध्ययनलाई सरकारी कार्यदल गठन,"काठमाडौं (कास) सरकारले गाँजा खेतीको सम्भाव्यता अध्ययनका लागि गृह मन्त्रालयका सहसचिवको संयोजकत्वमा कार्यदल गठन गरेको छ । अर्थमन्त्री प्रकाशशरण महतको अध्यक्षतामा अर्थ मन्त्रालयमा सोमबार बसेको बैठकले गृह मन्त्रालयका सहसचिवको संयोजकत्वमा प्रधानमन्त्री कार्यालय, अर्थ, उद्योग, कानुन, परराष्ट्र मन्त्रालयका सहसचिव र नेपाल प्रहरीका प्रतिनिधि सदस्य तथा कृषि मन्त्रालयका सहसचिव सदस्य सचिव रहने गरी कार्यदल बनाएको हो । कार्यदललाई काम सुरु गरेको एक महिनाभित्र प्रतिवेदन बुझाउन अर्थमन्त्री महतले निर्देशन दिएका छन् । कार्यदललाई दुई विषय म्यान्डेट दिइएको छ । कार्यदलले गाँजालाई औषधिका रूपमा कसरी उपयोग गर्न सकिन्छ भन्ने अध्ययन गर्नेछ । साथै यसबाट औद्योगिकीकरणको सम्भाव्यता अनुसन्धान गर्नेछ । गाँजाको डाँठ, पात र रेसाबाट कपडा बनाउन सकिन्छ भन्ने विषयमा पनि कार्यदलले अनुसन्धान थाल्ने जनाइएको छ ।अर्थमन्त्री महतले आर्थिक वर्ष ०८०८१ को बजेट प्रस्तुत गर्दा गाँजा खेतीको सम्भावनाका विषयमा अध्ययन गर्ने घोषणा गरेका थिए । बजेट वक्तव्यको १०५ नं बुँदामा भनिएको छ, औषधिजन्य प्रयोगका लागि गाँजाखेतीको सम्भाव्यता अध्ययन गरिनेछ ।"
प्रतापको ५ गोल,वीरगन्ज (कास) प्रताप गुरुङको सानदार खेल प्रदर्शनमा नेपाल पुलिस क्लबले प्रथम वीरगन्ज गोल्डकप फुटबल प्रतियोगिताको क्वाटरफाइनलमा भारत कोलकताको क्लाइभ हाउस दमदम फुटबल क्लबलाई ७१ को फराकिलो अन्तरले हराएको छ । आदर्शनगर रंगशालामा सोमबारको जितसँगै पुलिस क्लब सेमिफाइनल पुगेको छ । कात्तिक २२ मा खेलिने पहिलो सेमिफाइनलमा पुलिसले आयोजक भेट्रान्स सिटी क्लब वीरगन्जको सामना गर्नेछ । प्रताप एक्ललैले कोलकाता टिमविरुद्ध ५ गोल गरे । उनी नै म्यान अफ द म्याच भए । उनलाई आयोजक क्लबका उपाध्यक्ष सागर शम्शेर राणाले १० हजार रुपैयाँ पुरस्कार प्रदान गरे । खेलमा सुरुदेखि नै हाबी पुलिसले पहिलो हाफमै ५ गोलको अग्रता कायम राख्यो । खेलको २३ औं मिनेटमा प्रविन थापाको पासमा गोल गरेका प्रतापले पहिलो हाफमा ह्याट्रिक पूरा गरे । विवेक सन्तोषी र प्रविन थापाले पनि पहिलो हाफमा ११ गोल थपे । दोस्रो हाफमा पुलिसको आक्रामक प्रदर्शन कायममै रह्यो । प्रतापले १६ र १७ औं मिनेटमा लगातार दुई गोल थप्दै व्यक्तिगत गोलसंख्या ५ पुर्याए । अन्तिम समयमा बक्सभित्र पुलिसका खेलाडीले फाउल खेलेपछि कोलकाताले पेनाल्टी पायो । अमन मुन्सीले पेनाल्टीमा गोल गरे । कोलकाताले त्यही एक गोलमा यात्रा टुंग्याएको छ ।
म्याथ्युज 'टाइम आउट हुने पहिलो,नयाँ दिल्ली (एएफपी) श्रीलंकाका एन्जेलो म्याथ्युजलाई सोमबार बंगलादेशविरुद्धको विश्वकप क्रिकेटको खेलमा विवादास्पद रूपमा टाइम आउट दिइएको छ । उनी यसक्रममा अन्तर्राष्ट्रिय क्रिकेटको १ सय ४६ वर्ष लामो इतिहासमा यसरी आउट हुने पहिलो ब्याटर बने । श्रीलंकाली पूर्वकप्तानले स्ट्राइक लिन दुई मिनेटभन्दा बढी समय लगाएका थिए ।त्यो स्थितिमा विपक्षी कप्तान सकिब अल हसनले अपिल गरेका थिए । त्यसमा अनफिल्ड अम्पायरले आउटको निर्णय दिएका थिए । यता मैदानमा भने बंगलादेशले सान्त्वना जितका रूपमा श्रीलंकालाई ३ विकेटले हरायो । सेमिफाइनल प्रवेशको समीकरणबाट बाहिरिइसकेको बंगलादेशका लागि यो जित च्याम्पियन्स ट्रफीमा छनोटमा महत्त्वपूर्ण हुन सक्नेछ । यो नतिजापछि बंगलादेशको ४ अंक भयो । श्रीलंका पनि चारै अंकमा सीमित रह्यो । हारले श्रीलंकाको सेमिफाइनल प्रवेशको सम्भावना समाप्त भएको छ । जितका लागि २ सय ८० रन पछ्याएको बंगलादेशले ४११ ओभरमा ७ विकेट गुमाएर २ सय ८२ रन बनायो । बंगलादेशका नजिमुल हुसेनले सर्वाधिक ९० रन बनाए । सकिबले ८९ रनको योगदान दिए । त्यसअघि श्रीलंकाले पहिले ब्याटिङ गर्दै ४९३ ओभरमा सबै विकेट गुमाउनु अगाडि २ सय ७९ रन बनाएको थियो । त्यसमा चारिथा असलंकाले १ सय ८ रन बनाए । पथुम निसान्का र सदिरा मरविविक्रमले ४१४१ रनको योगदान दिए ।
छोटकरी,आर्मी फाइनलमानेपालगन्ज (कास) कोहलपुर जारी मुख्यमन्त्री कोहलपुर गोल्डकप फुटबल प्रतियोगितामा सोमबार त्रिभुवन आर्मी फुटबल क्लबले सिन्धुलीको दूधौली स्पोर्टस क्लबलाई ४१ ले पराजित गर्दै फाइनल यात्रा तय गरेको छ । अजयकुमार श्रीवास्तवले २९ औं मिनेटमा गोल गरेर दूधौलीलाई अगाडि बढाए । आर्मीका टंक बस्नेतले ३४ औं मिनेटमा गोल गर्दै खेल बराबरीमा ल्याए । त्यसपछि टंकले ६१ औं मिनेटमा अर्को गोल थपे । आर्मीकै मानबहादुर आलेमगरले ७३ औं र मदन लिम्बूले ८३ औं मिनेटमा ११ गोल गरेका थिए । आर्मीका मानबहादुर नै म्यान अफ द म्याच घोषित भए । बुधबार आर्मी र चर्च ब्वाइजबीच उपाधिका लागि प्रतिस्पर्धा हुनेछ ।विश्वकप छनोट टोलीलाई ५० लाखकाठमाडौं (कास) नेपाल क्रिकेट संघ (क्यान) ले आईसीसी ट्वान्टी२० विश्वकप क्रिकेटमा छनोट भएको नेपाली राष्ट्रिय क्रिकेट टोलीलाई ५० लाख रुपैयाँ नगद पुरस्कारबाट सम्मानित गर्ने भएको छ । यू१९ एसिया कपमा छनोट भएको यू१९ राष्ट्रिय क्रिकेट टोलीका सदस्यलाई जनही ५० हजार पुरस्कार दिने छ ।

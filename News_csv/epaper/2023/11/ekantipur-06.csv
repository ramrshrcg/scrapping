शीर्षक,विवरण
"राहत : घोषणा र गोदाममा, पीडित भोकभोकै बारीमा","घनश्याम गौतम, कृष्णप्रसाद गौतम (जाजरकोट) र महेश केसी (रुकुम)"
जाजरकोट भूकम्पले बजाएको 'अलार्म,"ठूलो भूकम्पपछि निरन्तर रूपमा ससाना परकम्प गइरहे पनि पछिल्लो समयमा पश्चिम नेपालमा केही समयको अन्तरालमा उस्तै क्षमताका भूकम्पहरू गएका छन् । नेपाल र अन्तर्राष्ट्रिय अध्ययनहरूले पनि यो क्षेत्र भूकम्पको उच्च जोखिममा रहेको देखाएको छ । गोरखाबाट पश्चिम र भारतको देहरादुनबाट पूर्वमा लामो समयदेखि ठूलो भूकम्प गएको छैन, राष्ट्रिय भूकम्प मापन तथा अनुसन्धान केन्द्रका भूकम्पविद् मुकुन्द भट्टराईले भने, पछिल्लो समयमा पश्चिम नेपालमा केन्द्रबिन्दु बनाएर साना भूकम्प गइरहेका छन् । यसले हामीलाई यस क्षेत्रमा ठूलो भूकम्पको जोखिम छ भनेर सचेत गराइरहेको छ ।इन्डियन प्लेट र युरो एसिया प्लेटको घर्षणका कारण हिमाली क्षेत्र सधैं भूकम्पको उच्च जोखिममा छ । इन्डियन प्लेटमा प्रतिवर्ष ५ सेन्टिमिटर युरोएसिया प्लेटभित्र प्रवेश गर्छ । त्यसले अग्ला हिमाल बनाउन मात्रै नभएर तिब्बती पठार विस्तारमा पनि भूमिका खेलेको वैज्ञानिकहरू बताउँछन् । तिब्बती पठारको विस्तार र हिमालको उचाइमा ३ सेन्टिमिटर देखिए पनि बाँकी रहेको २ सेन्टिमिटर पृथ्वीभित्र इनर्जी सञ्चित भएर बस्ने गरेको वैज्ञानिहरू बताउँछन् । यही इनर्जी बेलाबेलामा भूकम्पका रूपमा बाहिरिने गरेको हो । ससाना भूकम्प जाँदैमा ठूलो भूकम्पको जोखिम कम हुने भने होइन, भूगर्भशास्त्री उप्रेतीले भने, पश्चिम नेपालमा ठूलो भूकम्प जाने सम्भावना अहिले पनि ज्यूँकात्यूँ छ । जस्तो कि, ६ म्याग्निच्युडको भूकम्पले जति इनर्जी रिलिज गर्छ, त्यति नै इनर्जी रिलिज गर्न ५ म्याग्निच्युडका ३२ वटा र ७ म्याग्निच्युड बराबरको इनर्जी रिलिज गर्न ५ म्याग्निच्युडका एक हजार वटा भूकम्प जानुपर्छ । २०७८ वैशाखयता मात्र नेपालका विभिन्न जिल्लालाई केन्द्रबिन्दु बनाएर ४ म्याग्निच्युडभन्दा माथिका १ सय ३६ भूकम्प गएका छन् । तीमध्ये ८६ भूकम्पको केन्द्रबिन्दु गोरखा पश्चिमका जिल्ला रहेका छन् । त्यसमध्ये सबैभन्दा बढी बझाङमा २५, बाजुरामा १५, लमजुङमा ९, जाजरकोटमा ६, दार्चुलामा ५, बाग्लुङमा ४, डोटीमा ३, अछाम, बैतडी, दैलेख र हुम्लामा २२, डोल्पा, जुम्ला, रुकुम पूर्व, रुकुम पश्चिम, मुगु, कास्की केन्द्रबिन्दु भएर ११ वटा भूकम्प गएका छन् । बझाङ, बाजुरा, डोटी र जाजकोटलाई केन्द्रबिन्दु बनाएर ५५ म्याग्निच्युडभन्दा ठूला ६ वटा भूकम्प पनि यसैबीचमा गएका छन् । पछिल्लो ११ महिनामा पश्चिम नेपालमा ४ म्याग्निच्युडभन्दा माथिका ७० वटा भूकम्प गए, जसमा ५१ वटा गोरखा पश्चिमका जिल्लामा केन्द्रबिन्दु रहेका थिए । जाजरकोट भूकम्पलाई वैज्ञानिकहरूले मध्यमस्तरको भने पनि त्यसको धक्का काठमाडौंदेखि भारतको नयाँदिल्लीसम्म महसुस गरिएको थियो । पश्चिम नेपालमा अहिले जसरी भूकम्प गइरहेको छ, त्यसले त्यहाँको जमिनमा हलचल छ भन्ने देखिन्छ, नास्टका भूकम्पविद् शिव सुवेदीले भने, पछिल्लो समयमा पश्चिम नेपालको डोटी, बझाङ र जाजरकोटमा मध्यमस्तरका भूकम्प गएका छन् । तर, तिनीहरू एकअर्कोसँग सम्बन्धित छैनन् । पश्चिम नेपाल भूकम्पको उच्च जोखिममा रहेको भनिए पनि त्यसबारे पर्याप्त अनुसन्धान हुन भने अझै बाँकी रहेको त्रिभुवन विश्वविद्यालयको भूगर्भ विभागका सहप्राध्यापक सुवेश ढकालले बताए । पश्चिम नेपालमा अर्थक्वेक स्वार्म जस्तो देखिएको छ । जसका कारण चाँडोचाँडो उस्तैउस्तै शक्तिका भूकम्प जाने गर्छन्, उनले भने, हामीले भन्ने गरेको त्यसको प्रवृत्तिलाई हेरेर हो तर यस विषयमा बृहत् अनुसन्धान हुन बाँकी नै छ । भूकम्पको जोखिमका बेला त्यसबाट आत्तिनेभन्दा पनि आवश्यक पूर्वतयारी गर्नुपर्ने उनले बताए । संघ, प्रदेश र स्थानीय सरकार र आमजनता भने यस विषयमा सचेत हुन आवश्यक छ, उनले भने, भूकम्पलाई रोक्न सकिने होइन । तर, त्यसबाट हुने क्षतिलाई कम गर्न भने सचेत गराउन सकिन्छ । केही समयदेखि पश्चिम नेपालका विभिन्न जिल्लालाई केन्द्रबिन्दु बनाएर भूकम्प गए पनि जाजरकोटको भूकम्पमा जस्तो जनधनको क्षति गरेको थिएन । गत असोज १७ गते बझाङलाई केन्द्रबिन्दु बनाएर ६३ म्याग्निच्युड र गत वर्षको कात्तिक २२ गते डोटीलाई केन्द्रबिन्दु बनाएर ६६ म्याग्निच्युडको भूकम्प गएको थियो । नेपाल सरकारको विपद् जोखिम न्यूनीकरणको पोर्टलमा राखिएको जानकारीअनुसार डोटीमा ६ जना, बझाङ र बाजुरामा एकएक जनाको मृत्यु भएको थियो । केन्द्रबिन्दुबाट बस्ती कति टाढा छ ? भौगोलिक र भौगर्भिक अवस्था कस्तो छ र भूकम्पले कत्तिको परकम्प आइरहेका छन् भन्ने विषयले भूकम्पमा हुने क्षति बढी र घटी हुने गरेका छन् । पछिल्लो समयमा त्यस क्षेत्रमा साना तथा मध्यमस्तरका भूकम्पहरू जाने गरेका छन् । त्यसैले तिनको कम्पन आइरहेको हो, भूकम्पविद् भट्टराईले भने, यस क्षेत्रमा बनेका धेरै घर कच्ची छन् । माटो र ढुंगा जोडेर बनेका र ढुंगाले नै छाएका घर बढी जोखिमपूर्ण देखिएका हुन् । समथर नभई भिरालो जमिन रहेका कारण पनि क्षति बढी भएको उनले बताए ।"
"राहत घोषणा जारी, सवा १२ करोडको प्रतिबद्धता","भारतले दियो १६ करोड बराबरकोआपत्कालीन राहत सामग्री भारतले नेपालका भूकम्पपीडितलाई १६ करोड रुपैयाँ बराबरको राहत सामग्री सहयोग गरेको छ । भूकम्पमा नेपाललाई हरसम्भव सहयोग उपलब्ध गराउने प्रधानमन्त्री नरेन्द्र मोदीको प्रतिबद्धताअनुरूप आपत्कालीन राहत सामग्रीको पहिलो खेप नेपालगन्ज ल्याइएको काठमाडौंस्थित भारतीय दूतावासले जनाएको छ । भारतीय वायुसेनाको सी१३० नामक विशेष विमान ११ टनभन्दा बढी आपत्कालीन राहत सामग्री लिएर आएको हो । उक्त सामग्री भारतीय राजदूत नवीन श्रीवास्तवले उपप्रधान तथा रक्षामन्त्री पूर्णबहादुर खड्कालाई हस्तान्तरण गरे । आपत्कालीन राहत सामग्रीमा भूकम्प प्रभावितका लागि त्रिपाल, टारपोलिन सिट, कम्बल, स्लिपिङ ब्याग, पोर्टेबल भेन्टिलेटरलगायत चिकित्सा उपकरण र अत्यावश्यक औषधि रहेको दूतावासले जनाएको छ । अमेरिकाको स्पेसल अपरेसन कमान्ड प्यासिफिकले पनि भूकम्पपछि जाजरकोटका बासिन्दालाई सहयोग पुर्याएको छ । काठमाडौंस्थित अमेरिकी दूतावासका अनुसार अमेरिकाले विपद् राहत प्रणालीअन्तर्गत सशस्त्र प्रहरी बलमार्फत सहयोग गरेको जनाएको हो । अमेरिकाले त्रिपाल, खाने सामग्री, खाट, कम्बललगायत सामग्री सहयोग गरेको हो । चिनियाँ राष्ट्रपति सी चिनफिङले भूकम्पबाट भएको ठूलो धनजनको क्षतिको खबरले आफू स्तब्ध भएको बताएका छन् । समकक्षी नेपालका राष्ट्रपति रामचन्द्र पौडेललाई आइतबार शोकसन्देश पठाउँदै राष्ट्रपति चिनफिङले चीन सरकार र चिनियाँ जनताका तर्फबाट मृतकप्रति श्रद्धाञ्जली व्यक्त गरेको नेपालका लागि चिनियाँ राजदूत छन सोङले सामाजिक सञ्जाल एक्स (ट्वीटर) मार्फत जानकारी दिएका छन् । चीनले भूकम्पपीडितलाई १२ करोड रुपैयाँ बराबरका सामग्री दिने भएको छ । उक्त सामग्री केही दिनभित्र नेपाल आउने बताइएको छ । विश्व खाद्य कार्यक्रमले पनि भूकम्पपीडितलाई ५ सय टन खाना सहयोग गरेको छ ।"
सरकारले मृतकका नाममा २ लाख दिने,"(काठमाडौं)जाजरकोटको रामीडाँडा केन्द्रबिन्दु भएर शुक्रबार मध्यरात गएको भूकम्पबाट पीडितको उद्धार, राहत र पुनःस्थापनाका लागि संघीय सरकारले तात्कालिक राहतका साथै एक वर्षभित्र पुनःस्थापना गर्ने निर्णय गरेको छ ।प्रधानमन्त्री पुष्पकमल दाहालको अध्यक्षतामा आइतबार बिहान बसेको मन्त्रिपरिषद् आकस्मिक बैठकले विभिन्न १८ निर्णय गरेको छ । सरकारकी प्रवक्तासमेत रहेकी सञ्चार तथा सूचना प्रविधिमन्त्री रेखा शर्माका अनुसार मृतकका परिवारलाई २ लाख रुपैयाँका दरले राहत उपलब्ध गराउने निर्णय गरेको छ । उद्धार, उपचार र पुनःस्थापनालाई सँगसँगै अघि बढाउने निर्णयसमेत भएको उनको भनाइ छ । खोज, उद्धार, तत्काल राहत र घाइतेहरूको निःशुल्क उपचारमा प्राथमिकता दिनुका साथै भूकम्पबाट विस्थापित भएका परिवारलाई अस्थायी आवास, खाद्यान्न र सुरक्षा प्रबन्ध मिलाउने निर्णय भएको छ, उनले भनिन् ।सरकारले एकद्वार प्रणालीबाट मात्रै राहत वितरण गर्ने निर्णय गरेको छ । राहत वितरणलाई व्यवस्थित गर्न यस्तो निर्णय गरिएको प्रवक्ता शर्माले बताइन् । अब भूकम्पबाट पीडितलाई व्यक्ति वा संस्थाहरूले सिधै राहत रकम वा कुनै पनि सामग्री वितरण गर्न नपाउने भएका छन् । सरकारले सुर्खेतलाई मुख्य सम्पर्कस्थल र नेपालगन्जलाई सहायक सम्पर्कस्थल बनाई खोज, उद्धार र राहतसम्बन्धी कार्य एकद्वार प्रणालीबाट व्यवस्थापन मिलाउने निर्णय गरेको छ, उनले भनिन्, त्यहाँ संकलित सामग्रीहरू सरकारी संयन्त्रमार्फत प्रदेश र स्थानीय सरकारले पीडितहरूलाई वितरण गर्नेछन् । कसैले पनि व्यक्तिगत वा संस्थागत रूपमा सिधै पीडितहरूलाई भेटेर राहत वितरण गर्दा त्यसको कुनै रेकर्ड नहुने, कसैले दोहोरिएर राहत पाउने र कसैले एक पटक पनि नपाउने अवस्था हुने भएकाले राहत वितरणलाई एकद्वार बनाउने निर्णय भएको उनको भनाइ छ । मन्त्रिपरिषद् बैठकले छिमेकी देशहरूसहित दातृ निकायबाट औपचारिक रूपमा प्राप्त हुने सहयोगलाई स्वीकार गर्ने निर्णयसमेत मन्त्री शर्माले जानकारी दिइन् ।सरकारले क्षतिग्रस्त क्षेत्रको पुनर्निर्माणलाई एकीकृत कार्ययोजना बनाई अघि बढाउने निर्णय गरेको छ । सहरी विकास मन्त्रालयमार्फत भूकम्पबाट क्षतिग्रस्त संरचनाहरूको तथ्यांक संकलन गर्ने र तथ्यांक संकलन भइसकेपछि पुनर्निर्माण गर्नुपर्ने संरचनाहरूको संख्या यकिन गरी एक वर्षभित्र पुनर्निर्माण गरिसक्ने निर्णय गरेको सहरी विकासमन्त्री सीता गुरुङले बताइन् । उनका अनुसार सार्वजनिक खरिद नियमावलीअनुसार काम गर्न ढिला हुने अवस्था भए संकटग्रस्त जिल्लाका रूपमा ती क्षेत्रमा काम गर्न अलग्गै कार्यविधिको प्रबन्ध गरेर छरितो बाटोबाट पुनर्निर्माणको काम गर्ने निर्णय गरेको छ । घर निर्माण गर्दा जमिनको अवस्था अध्ययन गर्नुपर्ने र बस्ती विकास गर्दा भवनसंहिता अनिवार्य लागू गराउने निर्णयसमेत गरेको छ, उनले भनिन् । मन्त्रिपरिषद् बैठकले जीविकाका स्रोत संरक्षण र पशुधन सुरक्षाको व्यवस्था मिलाउने, भूकम्पबाट आवास क्षति भएका परिवारलाई अस्थायी बसोबासका लागि तत्काल टहराहरू निर्माण गर्ने, भूकम्पबाट प्रभावित व्यक्तिहरूको सरकारी स्वास्थ्य संस्थाहरूले निःशुल्क उपचारको व्यवस्था गर्ने र सावधानीका निमित्त भूगोलको अध्ययनका आधारमा आगामी दिनमा बस्ती विकास गर्ने व्यवस्था मिलाउने निर्णय गरेको छ । भूकम्प प्रभावितको उद्धार, राहत र पुनःस्थापनाका लागि प्रदेश सरकारहरूले सहयोगको घोषणा गरेका छन् । लुम्बिनी र वाग्मती प्रदेश सरकारले डेढ करोड तथा गण्डकी र सुदूरपश्चिम प्रदेश सरकारले १ करोडका दरले सहयोग उपलब्ध गराउने निर्णय गरेका छन् । स्थानीय तहहरूले पनि आर्थिक तथा तात्कालिक सहायता गरेका छन् । सल्यानका १० वटै स्थानीय तहले एकएक लाखका दरले आर्थिक संकलन गरी प्रभावित क्षेत्रका जिल्ला विपद् कोषमा पठाउने निर्णय गरेका छन् । पोखरा महानगरपालिकाले घाइतेको उपचारका लागि औषधिसहित राहत सामग्री पठाएको छ । महानगरपालिका७ का वडाध्यक्ष राममोहन आचार्यको नेतृत्वमा चिकित्सकसहित १७ जनाको टोली प्रभावित क्षेत्रमा गएको छ ।विभिन्न व्यक्ति तथा संघसंस्थाले पनि सहयोगको घोषणा गरेका छन् । पूर्वराज्यमन्त्री तथा एलए एजुकेसन गुप्रका संस्थापक उमेश श्रेष्ठले भूकम्पमा बाबुआमा दुवै गुमाउने छात्रछात्रालाई २ करोड रुपैयाँको छात्रवृत्ति उपलब्ध गराउने घोषणा गरेका छन् । भूकम्पमा परी बाबुआमाविहीन भएका १० जना छात्रछात्रालाई उच्च माध्यमिक तहसम्म आवासीय सुविधासहितको निःशुल्क शिक्षा प्रदान गरिने उनले जनाएका छन् । छात्रछात्रा ५५ जनालाई एलए ग्रुपअन्तर्गतका शिक्षण संस्थाबाट आवासीय सुविधासहितको निःशुल्क शिक्षा प्रदान गरिने उनको भनाइ छ ।"
भूकम्पपीडितलाई बासस्थान व्यवस्था गर,"शुक्रबार मध्यरातको भूकम्पका कारण जाजरकोट र रुकुम पश्चिममा एक सय ५७ जनाले ज्यान गुमाएका छन् । ज्यान जोगाएका केही घाइते छन् । भूकम्पको केन्द्रबिन्दु जाजरकोटको बारेकोट१, रामीडाँडा आसपासका हजारौं परिवार घरविहीन बनेका छन् । एकातिर भूकम्पमा परिवारजन, आफन्त, चिनारु व्यक्ति गुमाउँदाको पीडा र अर्कातिर घर भत्किँदाको चिन्तामा रहेका उनीहरूलाई गासबासको समेत समस्या छ । चिसोयाममा खुला ठाउँको बसाइले खासगरी वृद्धवृद्धा, बालबालिका र दीर्घरोगीहरूका लागि कष्टप्रद बनेको छ । उनीहरूका लागि जतिसक्दो छिटो सुरक्षित बसोबास र खानाको प्रबन्ध मिलाउन अत्यावश्यक छ । ६४ म्याग्निच्युडको भूकम्प र त्यसपछिका परकम्पले गरेको क्षतिको पूर्ण विवरण सार्वजनिक भइसकेको छैन । प्रारम्भिक तथ्यांकअनुसार जाजरकोट, रुकुम पश्चिम, रुकुम पूर्व, सल्यान, प्यूठान, रोल्पा लगायत जिल्लामा गरी करिब ६ हजार घरमा क्षति पुगेको छ र त्यसमध्ये करिब तीन हजार घर पूर्ण रूपमा क्षतिग्रस्त छन् । परम्परागत तरिकाले ढुंगामाटाले बनाइएका घरमा बढी क्षति देखिएको छ । थोरै घर क्षति भएका क्षेत्रमा विस्थापितहरूको बसोबास व्यवस्थापनमा खासै समस्या छैन तर बढी घर क्षति भएका जाजरकोट र रुकुम पश्चिममा पीडितहरू बिचल्लीमा परेका छन् । धेरैका लत्ताकपडा र खाद्यान्न भत्किएको घरमै पुरिएका छन् । भूकम्पमा परेका व्यक्तिको खोजी तथा उद्धार लगभग सकिएकाले अबको ध्यान घाइतेहरूको उपचार र विस्थापितहरूको व्यवस्थापन हो । यति बेला जीवनरक्षा पहिलो प्राथमिकता हुनुपर्छ । घर गुमाएका र छिमेकमा गतिलो आश्रय पाउने अवस्था नभएका भूकम्पपीडितका लागि ओत लाग्ने पाल मात्र पुर्याएर पुग्दैन । रात चिसिँदो क्रममा रहेकाले बालबालिका, वृद्धवृद्धा र दीर्घरोगी व्यक्तिका लागि न्यानो आवासको व्यवस्था हुन नसके थप स्वास्थ्य समस्या निम्तिन सक्छ । सदरमुकाम र सडक सुविधा भएका स्थानमा बेलैमा राहत सामग्री पुग्ने र दुर्गममा निकै दिन रित्तो हात रहने समस्या पनि देखिन्छ । जस्तो जाजरकोट सदरमुकाम खलंगादेखि करिब चार किमि दूरीमा मात्र रहेको रावत गाउँमा गाँसबाससम्बन्धी राहत सामग्री आइतबारसम्म पनि नपुगेको पीडितको भनाइ छ । राहत सामग्री सबैले समान रूपमा बेलैमा पाउने प्रबन्ध मिलाइनुपर्छ । खुला आकाशमा रात कटाउन मुस्किल पर्दा चर्किएको घरमा फर्कन खोज्नेहरू पनि हुन सक्छन् । भूकम्पपछि सानाठूला परकम्प गइरहने भएकाले त्यस्ता घरमा नफर्कन सजग गराउनुपर्छ । घर गुमाएका भूकम्पपीडितको पुनःस्थापना प्रक्रिया पनि जतिसक्दो छिटो अघि बढाउन जरुरी छ । भूकम्पबाट क्षतिग्रस्त संरचनाहरूको तथ्यांक संकलन सहरी विकास मन्त्रायलले गर्ने र पुनर्निर्माण गर्नुपर्ने संरचनाको संख्या यकिन गरेर एक वर्षभित्र पुनर्निर्माण सक्ने निर्णय आइतबार मन्त्रिपरिषद् बैठकले गरेको छ । सार्वजनिक खरिद नियमावलीअनुसार काम गर्न ढिला हुने अवस्था भए संकटग्रस्त जिल्लाका रूपमा भूकम्प प्रभावित क्षेत्रमा अलग्गै कार्यविधिको प्रबन्ध गरेर छरितो प्रक्रियाबाट पुनर्निर्माण अघि बढाउने सरकारको निर्णय सकारात्मक छ । निर्णयअनुसार कार्यान्वयनमा तदारुकता देखाइन्छ कि देखाइँदैन भन्ने संशय छ किनभने २०७२ वैशाखको भूकम्पपछि पीडितहरूले वर्षौंसम्म अस्थायी टहरा र छाप्रामा बिताउनुपरेको निकट विगत छ । विगतबाट पाठ सिकेर घर पुनर्निर्माणका लागि अनुदान वितरण प्रक्रियालाई सरल बनाइनुपर्छ । भूकम्प जुनसुकै बेला जुनै ठाउँमा आउन सक्ने भएकाले प्रतिरोधात्मक घर निर्माणमै प्रेरित गर्नुपर्छ । भूकम्पलगत्तै खोज, उद्धार र उपचारमा सरकारी संयन्त्रले अहिलेसम्म देखाइरहेको सक्रियता सराहनीय छ । शनिबारदेखि नै तीनै तहका सरकार, निजी संघसंस्था र मित्रराष्ट्रबाट राहत घोषणा गर्नेक्रम चलिरहेको छ । भूकम्पपीडितका लागि राजनीतिक दल, तिनका भ्रातृ संघसंस्था पनि प्रतिस्पर्धाकै रूपमा अघि बढेका छन् । उनीहरूको गतिविधि प्रचारात्मक ध्येयमा केन्द्रित हुनुहुँदैन र उनीहरूको गतिविधिबाट भूकम्पपीडितको सहयोगमा परिचालित संयन्त्रहरूको काममा असर पर्नु पनि हुँदैन । भूकम्प प्रभावित क्षेत्रमा मन्त्री, नेताहरूका लस्कर लाग्न थालिसकेको छ । यस्ता अवलोकन भ्रमणबाट पीडितको खोज, उद्धार र राहत व्यवस्थापन कार्य बिथोलिनु हुँदैन भन्नेमा सम्बन्धित पक्ष सजग रहनुपर्छ । राहत वितरणमा एकद्वार प्रणाली अपनाउने सरकारको निर्णय सकारात्मक छ तर दाताहरूबाट प्राप्त सहयोग भूकम्पपीडितका लागि बेलैमा सदुपयोग गर्न पनि सक्नुपर्छ । भूकम्पपीडितका लागि मनोसामाजिक परामर्शको पनि उत्तिकै खाँचो छ । कतिपयले परिवारजन, आफन्त गुमाएका छन्, कोही घाइते छन् । कसैको घर भत्किएको छ । यही पीडाका बीच अब नयाँ घर कसरी बनाउने भन्ने पिरलो छ । यस्तो बेला धेरैमा मानसिक समस्या निम्तिन सक्छ । भूकम्पपछि बालबालिकामा डराउने, तर्सिने जस्ता समस्या पनि देखिन सक्छन् । त्यसैले भूकम्प प्रभावित क्षेत्रमा मनोसामाजिक सेवा सञ्चालन गर्न सम्बन्धित निकायहरूले तत्काल अग्रसरता लिन जरुरी छ ।"
जाजरकोट भूकम्पको शिक्षा,"सबै प्राकृतिक विपत्ति मानवीय जीवनको आफैं खतरनाक हुँदैनन् । त्यस्ता प्राकृतिक विपत्ति उत्पन्न भएका बेला मानव निर्मित भौतिक संरचनाले जीवनको क्षति गराइरहेका हुन्छन् । भूकम्प त्यसैमध्येको एउटा प्राकृतिक प्रकोप हो । भूकम्प आफैंले मान्छेको ज्यान लिँदैन र हिंसात्मक पनि हुँदैन । मानव निर्मित भौतिक संरचनाले नै भूकम्प आएका बेला मानवीय र भौतिक संरचनाको क्षति हुने गरेको छ । पछिल्लो ७० को दशकदेखि ८० को दशकको सुरुवातसम्म यसले नेपाललाई मात्र होइन विश्वलाई नै थिलथिलो बनायो । सञ्चार प्रविधिका कारण सूचनाको पहुँच बढेर हो वा पछिल्ला समय भूकम्प जानेक्रम नै वृद्धि भएर हो, दिनैपिच्छे जस्तो क्षतिको घटना सुनिने गरेको छ । २०७२ वैशाख १२ गतेको भूकम्पपछि भौतिक संरचना निर्माणका लागि केही मापदण्ड बनेका थिए । त्यतिबेलाको विपत्तिपछि नागरिक आफैं पनि यस्ता संरचना निर्माणमा केही सचेत देखिएका थिए । तत्कालीन अवस्थामा बनाइएको मापदण्डलाई सम्बन्धित निकायले कडाइका साथ लागू नगर्नु र सर्वसाधारणले भूकम्पको त्रासदीलाई बिस्तारै बिर्संदै जाँदा पुनः पहिलेकै अवस्था नदोहोरिएला भन्न सकिन्न । पछिल्लो समय विगत बिर्सेर भूकम्प प्रतिरोधात्मक बेगरका संरचना निर्माण गर्न थालिएको छ । अनुभवले पनि चेतना नआउने वा हेलचेक्र्याइँ गर्ने प्रवृत्तिले पटकपटक आइरहने भूकम्पबाट क्षति भई नै रहने अनुमान गर्न सकिन्छ । हामीलाई भूकम्पले पटकपटक झस्काइरहेको छ । तर हामी सचेत भएनौं भने प्राकृतिक प्रकोपको चेपेटामा अझै बढी पर्ने छौं । शुक्रबार राति जाजरकोटमा गएको भूकम्प ०७२ सालको भूकम्पकै पुनरावृत्ति हो । २०७२ को भूकम्पपछि त्यसले प्रभाव पारेका क्षेत्रमा जस्तो क्षति पुगेको थियो, अहिले जाजरकोटमा पनि त्यही भएको छ । त्यतिबेलाको भूकम्पपछि प्रभावित क्षेत्रमा बनेका भौतिक संरचना पुनः त्यस्तै खालको बनेको छ वा अझ कमसल छ, त्यो जाँच गरेर थप योजना बनाउनु जरुरी छ । २०७२ कै उही क्षेत्रमा दोहोरियो भने त्यहाँ भूकम्पपछि बनेका संरचनामा क्षति नपुग्ने सुनिश्चितता छैन । त्यहाँ बनाएका संरचना बनाउँदै गएका बेला २०७२ को त्रासदीपूर्ण क्षणलाई बिर्संदै गएको देखिन्छ । पटकपटक दोहोरिएर आइरहने प्राकृतिक प्रकोपलाई एक पटकमात्रै हो भनेर बिर्सनु यसबाट पुग्न सक्ने क्षतिलाई ध्यान नदिनु हो । त्यस्ता यो मानवीय जीवनको ठूलो भूल पनि हो । यस्तै भूलका कारण प्राकृतिक प्रकोपबाट बिचल्लीमा पर्ने हामी नै हुनेछौं । सुजन देवकोटा, पालुङ्टार४, गोरखा"
पूर्वतयारी र पुनर्निर्माणको अर्को पाठ,"पहाडमा जाडो बढे तराईले सेक्नुपर्छआँधी आए तराईमा पहाडले छेक्नुपर्छहैन भने देशभक्ति छैन हाम्रो छातीभित्रमाटोलाई चोट लाग्दा मुटुहरू रुनुपर्छजबजब नेपाली समाज विपद् र बज्रपातबाट गुज्रन्छ, गीतकार दिनेश अधिकारीका यी शब्दहरू अझ जीवन्त भइदिन्छन् । त्यसमाथि आलोकश्रीको संगीत र स्वरूपराज आचार्यको सुरिलो स्वरले हर नेपालीको मनमुटु नै छुन्छ । जस्तो, अहिले छोएको छ । जाजरकोट र रुकुम दुख्दा त्यसको पीडाबोधले नेपाली मुटुहरू एकैसाथ मर्माहत भएका छन् । यो भावनात्मक एकता आम नेपालीको राष्ट्रिय चरित्र हो । राष्ट्रिय जीवनमा केही उपलब्धि हुँदा होस् वा कुनै विपद् आइपर्दा, नेपालीजन एउटै भावनामा बाँधिन्छन् । शुक्रबार दिउँसो सिंगो नेपाल एकैचोटि खुसीले झुमेको थियो । सफलताको सिँढी उक्लिँदै गरेको नेपाली क्रिकेटले टी२० विश्वकप छनोटको फाइनलमा आफ्नो ठाउँ सुरक्षित गरेपछि त्यसले सबैलाई एकैसाथ उत्साहित बनायो । तर, त्यो उत्साह मध्यरात पुग्दा नपुग्दै पीडा र त्रासदीमा बदलियो । मध्यपश्चिमको जाजरकोट केन्द्रबिन्दु भएर गएको विनाशकारी भूकम्पले ठूलो धनजनको क्षति गरायो । १५७ मानिस मारिए । त्यत्तिकै संख्यामा घाइतेहरू भए, जो हाल उपचाररत छन् । जाजरकोट र रुकुमले भोगेको यो क्षति र पीडामा स्वदेशका स्वजनहरू मात्रै सरिक छैनन्, विश्वभर छरिएका नेपालीहरूका सहयोगी हातहरू उठ्न थालेका छन् । विपद्लगत्तै सुरु उद्धार र राहतका कामहरू जारी छन् । स्थानीय सरकार, प्रादेशिक सरकार र संघीय सरकारले यो प्रलयको व्यवस्थापनलाई प्राथमिकतामा राखेका छन् । प्रधानमन्त्री पुष्पकमल दाहाल (प्रचण्ड) ले क्षतिग्रस्त स्थलको भ्रमण गरेर पीडितहरूलाई आडभरोसा दिलाएका छन् । सरकारले राहत र पुनःस्थापनाको प्याकेज पनि घोषणा गरेको छ । घाइतेको निःशुल्क उपचार गरिदिने, मृतकका परिवारलाई २ लाख दिने भएको छ, सरकारले । राजनीतिक दलहरू, विभिन्न मनकारी संघसंस्था, निजी क्षेत्र पनि राहत लिएर पुग्न थालेका छन् । व्यक्ति, संघसंस्था, मित्रराष्ट्रहरू र अन्तर्राष्ट्रिय जगत्ले राहत र पुनःस्थापनामा सहयोग गर्ने प्रतिबद्धता गरेका छन् । पीडा र संकटको घडीमा विभिन्न तह र तप्काबाट देखाइएको यो सद्भाव र संवेदनशीलता सकारात्मक छ । यद्यपि, यसको अर्को पाटोबाट हेर्दा प्रश्नहरू उठ्छन् के यी सकारात्मक भावहरू टिकाउ होलान् ? मानवीय संवेदनामा छचल्किएका भावनाहरू कति क्षणिक र कति दिगो होलान् ? ती प्रतिबद्धतामध्ये कतिले कार्यान्वयनको सिँढी चढ्लान् ? अनि राहत र पुनःस्थापनाहरू कति पीडितमैत्री होलान् ? यी र यस्ता अनेक प्रश्न उठ्ने आधार विगतका दृष्टान्त हुन् । क्षणिक संवेदनामा उद्वेलित हुनु र छिटै बिर्सिहाल्नु नेपाली समाजको चारित्रिक विशेषता हो । धेरै कुरा अनि फितलो काम र कार्यान्वयन पनि हाम्रो राष्ट्रिय चरित्र हो । २०७२ को विनाशकारी महाप्रलयलाई स्मरण गर्दा यस्तो चरित्र अझ छर्लङ्ग हुन्छ । त्यो महाप्रलय त्यस्तो बखत आयो, जुन बेला समाजमा चरम निराशा बढ्दै थियो । संविधान निर्माणका लागि मुलुकमा दुईदुई पटक संविधानसभाको निर्वाचन भइसकेको थियो । र, पनि संविधान घोषणा हुन सकेको थिएन । प्रमुख राजनीतिक नेतृत्वहरूबीच सहमति बन्न नसक्दा संविधान निर्माण अनिश्चयको भुमरीमा फसेको थियो । एकातिर सत्ताको छिनाझपटी, अर्कातिर संविधान निर्माणको अनिश्चय, त्यसमाथि स्वदेशीविदेशी शक्तिस्वार्थका अनेक प्रभाव र तानाबानाबीच मुलुक फसिरहँदा महाप्रलयको विपद् थपियो । त्यो विपद्ले सिंगो देश एउटै संकट र पीडामा पर्यो । र, त्यो संकटले गर्दा नेपाली समाज र राजनीतिमा एउटा लोभलाग्दो भाइचारा देखियो । २०७२ असोज ३ गते संविधान घोषणाको जग त्यही भावनात्मक एकता, संवेदना र भाइचारा थियो ।नेपाली समाजमा उपभोक्तावाद र स्वार्थी चिन्तन नभएको होइन । राजनीतिक वृत्तदेखि अरू विभिन्न क्षेत्रमा मै खाऊँ, मै लाऊँ प्रवृत्ति मनग्गे छ । तर जब राष्ट्रिय जीवनमा संकट आएर देश थलिन्छ, यहाँ लोभलाग्दो एकता अनि भाइचारा देखिन्छ । खेलकुदले खुसी दिलाउँदा होस् वा भूकम्पले उठिबास लगाउँदा, दुवै अवस्थामा एकै ठाउँमा उभिने, एउटै खाले उत्साह अनि पीडाबोध गर्ने नेपाली समाजको संस्कार तारिफ गर्न लायकको छ । तर विडम्बना, हाम्रा संवेदना र भावनात्मक एकताहरू क्षणिक भइदिन्छन् । पीडा र संकटका बेला देखिएको संवेदना र एकताको भावना जीवित राखिराख्न नसक्नु नेपाली राजनीति र समाजकै असफलता हो । अझ योभन्दा पनि ठूलो कमजोरी हो विगतका गल्तीबाट पाठ सिक्न नसक्नु । निकट विगतमा त्यत्रो भयावह महाविपत्तिको सामना गरेको नेपाली समाज अहिले मिनी महाविपत्ति आउँदा उस्तै सकसमा छ । नेपाल भौगोलिक हिसाबले भूकम्पीय जोखिममा भएको वास्तविकता भूगर्भविद्हरूले सार्वजनिक गर्दै आइरहेका छन् । विज्ञहरूका अनुसार, हाम्रो भूसतहमुनि इन्डियन र युरेसियन प्लेटको निरन्तर घर्षणबाट उत्पन्न हुने शक्ति थुप्रिएर बस्छ । त्यही थुप्रिएर बसेको शक्ति विस्फोट भएर बाहिर निस्कँदा भूकम्प जान्छ । भूकम्प प्राकृतिक विपद् हो । यसको नियन्त्रण सम्भव छैन । मात्रै यसको जोखिम न्यूनीकरण र व्यवस्थापन गर्न सकिन्छ । त्यसैले विज्ञहरूले भूकम्पबाट बच्ने पूर्वतयारीहरूमा गम्भीर हुन आग्रह गर्ने गरेका छन् । अहिले जाजरकोटमा आएको भूकम्पलाई उनीहरूले जनाउ घण्टी को संज्ञा दिँदै योभन्दा भयावह महाप्रलय हुन सक्ने बताउँदै आएका छन् । तर, हाम्रो हविगत पानीमा रुझ्दा घरको योजना बनाउने छेपारो भन्दा भिन्न छैन । त्यसकारण छेपारे मनोदशाबाट उठेर भूकम्पको जोखिम व्यवस्थापनमा व्यवहारमै गम्भीर हुनु अहिलेको आवश्यकता हो । भूकम्पले निम्त्याउने विपद्लाई डिल गर्ने तीनवटा पक्ष छन् । पहिलो, उद्धार । दोस्रो, राहत तथा पुनःस्थापना । तेस्रो, पुनर्निर्माण । यी तीनै पक्षमा हाम्रा सबल र दुर्बल पक्ष केके हुन् ? एकैछिन यसको समीक्षा गरौं । पहिलो, विपद्मा परेका पीडितको जीउधनको रक्षाको प्रयत्न र प्रक्रिया उद्धार हो । विपद्सँगै उद्धार कार्य सुरु भइहाल्छ । नेपाली सेना र प्रहरीमा प्राकृतिक विपद् पर्दा उद्धारमा खट्ने जनशक्ति छ । सेना र प्रहरीले विपद्का बेला गर्ने उद्धार कार्य सदैव प्रशंसनीय हुन्छ । विपद् आइपर्दा ती जोखिम मोलेर दिनरात खटिरहेका हुन्छन् । अहिले पनि सेना र प्रहरी, राजनीतिक दलहरूका स्थानीय कार्यकर्ता, राजधानीबाटै गएका स्वास्थ्यकर्मीहरू र स्वयंसेवकहरू उद्धार कार्यमा लागेका छन् । स्वास्थ्य सेवा पुर्याउन पुगेका चिकित्सक, उद्धार जस्तो मानवीय कर्ममा लागेकाहरू सबै प्रशंसाका पात्र हुन् । यद्यपि पूर्वतयारी नहुँदा उद्धार पर्याप्त हुन सकेको छैन । समयमा उद्धार हुन सके कतिपयको जीवनरक्षा हुन सक्छ भन्ने पक्ष नजरअन्दाजमा पर्ने गरेको छ । २०७२ मा पनि जनशक्ति र पर्याप्त उपकरण नहुँदा कतिपय उद्धारमा विदेशी जनशक्ति र प्राविधिक आउनुपरेको थियो । ती कमजोरी सुधार्दै उद्धारलाई चुस्त र प्रभावकारी बनाउन तालिम र उपकरणको आवश्यकता अहिले पनि अपरिहार्य देखियो । दोस्रो, उद्धारपछि पीडितलाई राहत र पुनःस्थापनाको खाँचो पर्छ । घरविहीन भएकालाई अस्थायी बसोबास, लत्ताकपडा, आधारभूत सरसफाइ, खाना, पानी, घाइतेलाई उपचार सेवा दिन सके पीडितले राहत महसुस गर्छन् । राहत र पुनःस्थापनाको समुचित व्यवस्था गर्न सके त्यो पीडितको आत्मबल उकास्ने बलियो माध्यम बन्न सक्छ । तर, राहत र पुनःस्थापनामा विगतका नजिर सन्तोषप्रद छैनन् । यी धेरै प्रचारमुखी, अपारदर्शी भएका मात्रै होइनन्, पीडितमैत्री पनि हुन सकेनन् । एक मुठी राहत दिएर एक पाथी प्रचार गर्ने शैलीले प्रश्न उठ्यो राहत र पुनःस्थापना पीडितका लागि मलहम हुन् कि राजनीतिक औजार ? यो प्रश्न अहिले राहत र पुनःस्थापना लिएर पुगेको सरकार, राजनीतिक दल लगायतका विभिन्न संघसंस्थालाई पनि हो । किनकि अहिले पनि राहत र पुनःस्थापनाका नाममा प्रचारमुखी दोकानहरू खुल्न थालिसके । अझ भूकम्पपीडितका नाममा अपारदर्शी हिसाबले सहयोग संकलन गर्ने प्रवृत्ति त्यत्तिकै बढेको छ । सामाजिक सञ्जालहरूमार्फत राहत सहयोगको घोषणा गर्ने प्रतिस्पर्धा चलेको छ । सचेत यहीँनेर हुनुपर्ने हो, ती घोषणा मलहम बनेर पीडितलाई राहत बन्न सक्छन् कि प्रचारबाजीमै सीमित रहन्छन् ? राहत र पुनःस्थापनाका नाममा घोषणा भएका सहयोग रकमको संकलन, वितरण र सहयोगको प्रक्रिया, यसको सदुपयोग र दुरुपयोग अनि पारदर्शिताको प्रश्न त्यसकारण पनि महत्त्वपूर्ण छ । संकटका बेला निर्माण हुने अर्को भाष्य हो विपद् अवसर पनि हो । निश्चय नै पीडितले राहतको मलहम महसुस गर्न सक्ने हो भने विपद्का जोखिम न्यूनीकरण र व्यवस्थापनमा प्रभावकारी नजिरहरू कायम गर्न सक्ने हो भने यस्तो संकट अवसर पनि बन्न सक्छ, तर हाम्रा अभ्यास त्यस्ता छैनन् । केही सीमित व्यक्ति र समूहले मानवकल्याणका नाममा प्रचार र पैसा कमाउने अवसर, राजनीतिक अभीष्ट पूरा गर्ने अवसर बनाउने गरेका छन् । त्यसकारण अहिले पीडितलाई राहतको मलहम लगाउन सक्रियहरूले यो प्रवृत्ति नदोहोर्याऊन् । अर्को महत्त्वपूर्ण कुरा, विपद्मा विदेशी राष्ट्र र दातृ निकायले सहयोग घोषणा गरे भनेर फुरुङ्ग पर्नुअघि विगतको दृष्टान्त सम्झनैपर्ने हुन्छ । यद्यपि २०७२ मा जस्तो शक्तिराष्ट्रहरू हेलिकोप्टर लिएर नेपाल उत्रेका छैनन् तर त्यो बेला भूकम्प सहायतका नाममा जसरी भारत, चीन, अमेरिका जस्ता शक्तिराष्ट्रहरूले आफ्ना भूराजनीतिक स्वार्थ र अभीष्टहरू प्रकट गरे, त्यसले हामीलाई अर्को पाठ सिकाएको छ । त्यो के भने, पीडितका नाममा आउने सहयोग र सहायतालाई दाताको अन्तर्य बुझेर मात्रै त्यसको उपयोग गर्नु उचित हुने रहेछ । अहिले पनि सहायताका पछाडि स्वार्थ र अभीष्ट बोकेका व्यक्ति, समूह, संस्था आउन सक्नेछन् । सरकारले धर्मको आडमा अथवा विभिन्न रणनीतिकसामरिक स्वार्थ बोकेर आउने नक्कली दाताहरूमाथि निगरानी गर्न सक्नुपर्छ । तेस्रो, पुनर्निर्माण । उद्धार, राहत र पुनःस्थापनाले मात्रै पीडितले न्याय पाउँदैनन् । जबसम्म सरकारले पीडितलाई स्थायी रूपमा सुरक्षित बसोबासको ग्यारेन्टी गर्न सक्दैन, तबसम्म राहत र पुनःस्थापनाका कुरा कोरा नारा सावित हुन्छन् । त्यसकारण विपद्को जोखिम न्यूनीकरण र जोखिम व्यवस्थापनमा पुनर्निर्माणको पनि त्यत्तिकै महत्त्व हुन्छ । २०७२ को विनाशपछिको पुनर्निर्माण नेपालका लागि दुर्लभ अवसर र अभ्यास थियो । विदेशी दातृ निकाय, राष्ट्रहरूको सहयोगले हामीले ढलेका पुरातात्त्विक, धार्मिक र ऐतिहासिक सम्पदाहरू उठाउन सक्यौं । पढाइबाट वञ्चित भएका विद्यार्थीहरूलाई खुला चौरबाट फेरि कक्षाकोठमा फर्काउन सक्यौं । घरविहीनले सहुलियत ऋणमा घर बनाउन सके । सरकारले पुनर्निर्माण प्राधिकरण गठन गरेरै विपद्ले ध्वंस गरेको संरचना पुनर्निर्माणको अनुभव र अभ्यास गर्यो । राजनीतिक नेतृत्वले पाँच वर्षमा पुनर्निर्माण सक्नुलाई एउटा सफल नजिरका रूपमा व्याख्या गर्ने गरेको छ । यद्यपि उक्त अभ्यास खोटरहित थिएन । एक त सरकारले प्राधिकरण घोषणा गर्नै ढिलो गर्यो, त्यसमाथि प्राधिकरण गठन भएपछि पनि यसले पुनर्निर्माण प्रक्रिया निकै धीमा गतिमा बढायो । त्यो कछुवाको गति भनेर सर्वत्र आलोचना पनि भयो । अर्को, पुनर्निर्माण प्राधिकरणमा चरम राजनीतिक मार पनि पर्यो । सरकार बदलिएसँगै प्राधिकरणको नेतृत्व बदलिने रोगले यो पनि मुक्त हुन सकेन । यसमा कतिपय अनियमितता र अपारदर्शिताका प्रश्न पनि उठे । यसका बाबजुद पाँच वर्षमा पुनर्निर्माण सम्पन्न भयो । त्यसकारण यो अनुभव र अभ्यास अबको पुनर्निर्माणमा सहयोगी हुन सक्नेछ । सरकारले आइतबार बसेको मन्त्रिपरिषद् बैठकबाट एक वर्षभित्र पुनर्निर्माण सक्ने निर्णय गरेको छ । एकीकृत कार्ययोजना बनाई जाजरकोटलाई भूकम्पको आधार मानेर पुनर्निर्माण कार्य अघि बढाउने सरकारको निर्णय सकारात्मक छ । यद्यपि हिजो पुनर्निर्माणमा भएको ढिलासुस्ती र चरम राजनीतीकरणबाट चाहिँ यो मुक्त हुनैपर्छ । अनि मुख्य कुरा, विज्ञहरूले योभन्दा भयावह विपद् आउन सक्छ भनेर चेतावनी दिइरहेको सन्दर्भमा अब बन्ने संरचनाहरू कम्तीमा भूकम्पीय जोखिमका दृष्टिले सुरक्षित हुनुपर्छ । बेलाबेला प्राकृतिक विपद् र प्रलयहरूले दस्तक दिइरहँदा अब क्षणिक रूपमा संवेदनशील भएर मात्रै पुग्दैन, सही अर्थमा विगतका पाठबाट सिक्दै छेपारे चरित्रबाट माथि उठ्न सक्नुपर्छ ।"
जनप्रतिनिधिशिक्षक द्वन्द्वका आयामहरू,"६ शैक्षिक सुधारको आयामशैक्षिक सुधारको केन्द्रबिन्दु विद्यालय र कक्षाकोठा हुन् । सुधारका मुख्यकर्ता शिक्षक हुन् र अरूले सहयोग गर्न सक्छन् । शिक्षकहरूले यसलाई स्वीकार गर्न सकिरहेका छैनन् । जनप्रतिनिधिहरूले स्कुल हेरेनन् भन्ने गुनासो पनि आम रूपमा देखिन्छ र सुनिन्छ । जनप्रतिनिधिहरूले पनि शिक्षाको सुधार भनेको शिक्षकले कक्षाकोठाबाट गर्ने हो, यसका लागि शिक्षक क्षमता विकास, शिक्षक उत्प्रेरणा, न्यूनतम सेवासुविधाका विषयहरू मुख्य हो भन्ने तथ्य बिर्सिएको पाइन्छ । योग्यता र अनुभव छ, जान्नेसुन्ने छु भन्ने तर्क गर्दै जनप्रतिनिधिको शासन स्वीकार गर्न गाह्रो भएका शिक्षक र हामी सर्वेसर्वा हौं, हामीले भनेपछि केको विधि, प्रक्रिया र पद्धति ? भन्ने सोच भएका जनप्रतिनिधिबीच द्वन्द्वहरू भएका छन् । यस्तो द्वन्द्व कतै व्यक्त हुन्छ त कतै हुँदैन । बीस वर्षपहिले शिक्षा ऐनको सातौं संशोधनले व्यवस्थापन समितिलाई दिएका अधिकारहरूका सन्दर्भमा पनि विरोध भएको थियो । पेसाप्रति साँच्चिकै इमानदार, कर्तव्यनिष्ठ र क्षमतावान् शिक्षकहरूलाई कसको शासन भन्ने चिन्ता छैन, केवल कसरी शासन भन्ने मात्र हो । राजनीतिमा रुचि र सक्रियता भएकाहरूलाई यसले अलि बढी असर पार्ने देखिएको छ । जनप्रतिनिधिहरूले निष्पक्ष भएर विधि, प्रक्रिया र सुशासनमा जोड दिनु भने आवश्यक छ । जनप्रतिनिधिहरूले पनि अराजक हुने र म नै राज्य हुँ, सब थोक हुँ सम्झिने स्वभावबाट बाहिर निस्कनुपर्छ । शासन भनेको चुनाव र भोट मात्र होइन भनेर बुझ्न पनि आवश्यक छ । स्थानीय तहमा हुन सक्ने राजनीतिक हस्तक्षेप र पूर्वाग्रह टार्न विधिप्रक्रियाको पालना र सुशासनको प्रत्याभूति हुने व्यवस्था सहितको संघीय शिक्षा कानुनको तर्जुमा शिक्षा क्षेत्रको प्राथमिकता हो ।"
पञ्चेश्वरको डीपीआरमै अलमल,"(काठमाडौं)मध्य जेठमा प्रधानमन्त्री पुष्पकमल दाहालको भारत भ्रमणका क्रममा तीन महिनाभित्र पञ्चेश्वरको विस्तृत परियोजना रिपोर्ट (डीपीआर) टुंग्याउने सहमति भएको थियो । तर दाहाल भ्रमणको पाँच महिना बितिसक्दासमेत नेपाल र भारतबीच डीपीआरमा सहमति हुन सकेको छैन । पञ्चेश्वरमा दुवै देशबीच सहमतिका लागि नेपाल र भारत दुवै देशमा बसेको बैठकमा सहमति हुन सकेको छैन । प्रधानमन्त्रीको भारत भ्रमणको वाचा पूरा गर्न पञ्चेश्वर गभर्निङ बडी को आठौं बैठक असार २१ र २२ मा पोखरामा बसेको थियो । उक्त बैठकले विज्ञ समूह बनाएर प्रतिवेदनको कामलाई फाइनल गर्ने सहमति भएको थियो । त्यसपछि साउन ५६ मा भारतको राजधानी नयाँदिल्लीमा विज्ञ समूहको बैठक बसेको थियो । बैठकले १५ दिनमा परिमार्जित प्रतिवेदन बुझाउन निर्देशन दिएको थियो भने २१ दिनभित्र डीपीआरलाई अन्तिम रूप दिने सहमति भएको थियो । तर १५ दिनभित्र बुझाउन विज्ञ समूहले निर्देशन दिए पनि वाप्कोसले परिमार्जित प्रतिवेदन बुझाउनै करिब दुई महिना लगाएको थियो । त्यसपछि गत असोज १९ र २० मा काठमाडौंमा बसेको बैठकमा पनि सहमति हुन नसकेपछि आयोजनामा कुनै प्रगति हुन सकेको छैन । हाल प्रतिवेदनका केही बुँदामा सहमति हुन बाँकी रहेको पञ्चेश्वर बहुउद्देश्यीय आयोजनाका प्रमुख कार्यकारी निर्देशक मधुप्रसाद भेटुवाल बताउँछन् । यसअघि १२६ वटामा रहेको असहमति रहेकामा टुंग्याएर ४५ वटा मात्रै बाँकी छन्, उनले भने, अब तिहारलगत्तै बैठकमा टुंग्याउने तयारी छ । परिमाजिर्तत प्रतिवेदन बुझाउन वाप्कोसले ढिलाइ गरेका कारण पनि सहमतिमा धेरै समय लागेको उनको भनाइ छ । डीपीआरको अन्तिम टुंगो तिहारपछि बस्ने दुवै देशको संयुक्त टोलीले लगाउने ऊर्जा जलस्रोत तथा सिँचाइ मन्त्रालयका प्रवक्ता नवीनराज सिंहको भनाइ छ । कसरी हुन्छ बढीभन्दा बढी फाइदा हुने गरी यसलाई टुङ्गोमा पुर्याउने गरी वार्तामा बस्नेछौं, उनले भने, ठूलो आयोजना भएका कारण पनि यसलाई टुंग्याउन समय लागेको हो ।नेपालभारतबीच सहमति हुन नसक्दा पञ्चेश्वर बहुउद्देश्यीय परियोजना २८ वर्षदेखि अलपत्र छ । ०५२ सालमा भएको महाकाली सन्धि लामो समयसम्म सहमति नहुँदा हालसम्म अगाडि बढेको छैन । तत्कालीन प्रधानमन्त्री शेरबहादुर देउवा र भारतका तत्कालीन प्रधानमन्त्री पीभी नरसिंह रावबीच ०५२ माघ २९ मा महाकाली नदीमा शारदा ब्यारेज, टनकपुर ब्यारेज र पञ्चेश्वर सम्बन्धमा सन्धि भएको थियो । महाकाली सन्धिसमेत भनिने उक्त सन्धिपछि पञ्चेश्वर बहुउद्देश्यीय परियोजनालाई द्विदेशीय लगानीमा संयुक्त रूपमा निर्माण गर्ने प्रक्रिया सुरु भयो । ६ महिनाभित्र पञ्चेश्वर परियोजनाको डीपीआर टुंगो लगाउने सन्धिमा उल्लेख थियो । तत्कालीन संसद्ले ०५३ असोजमा महाकाली सन्धि अनुमोदन गरी पञ्चेश्वरमा आयोजना बनाउने सम्झौता अनुमोदन गरेको थियो ।उक्त आयोजनामा पानीको उपयोगका आधारमा दुवैले लगानी गर्ने सहमति भएको थियो, जसअनुसार करिब ६५ प्रतिशत भारतीय र ३५ प्रतिशत नेपाली लगानी रहने उल्लेख थियो । त्यतिखेर ३ अर्ब अमेरिकी डलरमा आयोजना बन्ने अनुमान गरिएको थियो । सम्झौता भएको लामो समय बितिसकेकाले यसको वास्तविक लागत प्रचलित मूल्यमा निकालिएको छैन । पञ्चेश्वर आयोजनामा कतिकति लगानी गर्ने भन्ने सवालमा पनि दुई देशबीच मतैक्य छैन । सिँचाइबाट भारतलाई बढी फाइदा हुने भएकाले उसले नै बढी लगानी गर्नुपर्ने नेपालको अडान छ । तर भारतले भने फाइदाको हिसाब नगरी आयोजनाको कुल लागतमा दुवै देशले सहमतिअनुसारको हिस्सा बेहोर्नुपर्ने अडान राख्दै आएको छ । २८ वर्षसम्म टुंगिन नसकेको पञ्चेश्वरलाई फेरि गति दिन पछिल्लो पटक प्रधानमन्त्री दाहालको भ्रमणमा सहमति भएको थियो ।दाहालको भारत भ्रमणमा दुई देशका प्रधानमन्त्रीबीच पञ्चेश्वरको डीपीआर तीन महिनामा सक्ने सहमति भएको थियो । भारतीय प्रधानमन्त्री नरेन्द्र मोदी पहिलो पटक नेपाल भ्रमणमा आउँदा ०७१ सालमा संसद्मा पञ्चेश्वर ५ वर्षभित्र सम्पन्न हुने बताएका थिए । म वाचा गर्छु, एक वर्षभित्र ५ हजार ६ सय मेगावाट उत्पादन क्षमताको यो परियोजनाको काम सुरु भइसक्नेछ । यसबाट नेपालको कति ठूलो सेवा हुन्छ भनेर तपाईंहरूले कल्पना गर्न पनि सक्नु हुन्न । अहिले नेपालसँग जति बिजुली छ, त्यसको ६ गुणा बढी उत्पादन हुनेछ, उनले भनेका थिए । ०७३ भदौमा प्रधानमन्त्री दाहालकै भारत भ्रमणका क्रममा मोदीसँगको भेटपछि जारी संयुक्त विज्ञप्तिको बुँदा नम्बर १९ मा पञ्चेश्वर जतिसक्दो चाँडो टुंग्याउने उल्लेख छ ।नेपाल फर्किएपछि दाहालले जारी गरेको विज्ञप्तिमा पञ्चेश्वर बहुउद्देश्यीय परियोजनाको डीपीआर अध्ययन गरी अन्तिम रूप दिन दुवै पक्षबीच सहमति भएको जनाइएको छ । ०७१ साउनमा भारतीय प्रधानमन्त्री मोदी नेपाल भ्रमणमा आउँदा संसद्मा पञ्चेश्वरको डीपीआर १ वर्षभित्र र आयोजना ५ वर्षमा बनिसक्ने वाचा गरेका थिए । तत्कालीन प्रधानमन्त्री देउवाले ०७४ भदौमा भारत भ्रमणका क्रममा फेरि पञ्चेश्वरको विषय उठाएका थिए । देउवाको भ्रमणका क्रममा डीपीआर १ महिनाभित्र सक्ने सहमति भएको थियो ।तत्कालीन नेकपा नेतृत्वमा सरकार गठन भएलगत्तै प्रधानमन्त्री केपी शर्मा ओली पञ्चेश्वरलाई मुख्य एजेन्डा बनाएर ०७४ चैतमा भारत भ्रमणमा गए । सार्क सम्मेलनका क्रममा भारतीय प्रधानमन्त्री मोदी दोस्रो पटक नेपाल भ्रमणमा आउँदा अनौपचारिक रूपमा पञ्चेश्वरको विषय फेरि उठाइयो । भारतीय कम्पनी सतलज जलविद्युत् निगम (एसेजेभीएन) को लगानीमा बनिरहेको अरुण३ जलविद्युत् आयोजनाको शिलान्यास गर्न मोदी ०७५ वैशाखमा नेपाल आउँदा पनि पञ्चेश्वर एजेन्डामा थियो ।तत्कालीन प्रधानमन्त्री ओलीले ०७५ वैशाख ३० मा संसद्मा पञ्चेश्वरअन्तर्गत टनकपुरमा १ हजार ३ सय मिटर लिंक रोड बनाउने, शारदा ब्यारेज र महाकालीमा तीन वटा पुल निर्माण गर्ने प्रस्ताव नेपालले राखेको र भारत त्यसमा सकारात्मक देखिएको बताएका थिए ।"
वन मन्त्रालयले सर्वोच्चलाई समेत टेरेन : इप्पान,"स्वतन्त्र ऊर्जा उत्पादकहरूको संस्था, नेपाल (इप्पान) ले वन तथा वातावरण मन्त्रालयले सर्वोच्च अदालतको समेत अवहेलना गरेको बताएको छ । संरक्षित क्षेत्रभित्र भौतिक पूर्वाधार निर्माण एवं सञ्चालनसम्बन्धी कार्यनीति, ०६५ को संशोधनमा परेको रिटको फैसलामा भएगरेका कामकारबाही नरोक्न र आगामी दिनमा कार्यविधिनियमावलीनिर्देशिका बनाउँदा भएगरेको लगानीको सुरक्षा हुने गरी बनाउन आदेश जारी भए पनि मन्त्रालयले उक्त आदेश पालन नगरी अदालतको अवहेलना गरेको इप्पानको भनाइ छ । नेपाल भौगोलिक रूपमा तराई, पहाड र हिमाली क्षेत्रमा विभाजित भएकाले हिमालबाट उदाएका नदीनाला पहाड हुँदै तराईसम्म पुग्दा पहाडी तथा हिमाली क्षेत्रमा जलविद्युत् उत्पादन गर्ने र तराईमा सिँचाइका लागि पानीको प्रयोग गर्न सके मात्र देश छिटो समृद्ध हुने इप्पानले जनाएको छ । जलविद्युत् उत्पादनको सम्भावना रहेको हिमाली तथा पहाडी क्षेत्रका अधिकांश क्षेत्र राष्ट्रिय निकुञ्ज, सिकार आरक्षण, संरक्षण क्षेत्र लगायत नाममा राख्दा जलविद्युत् आयोजनाको विकासमा नीतिगत असहजता भई नेपाल सरकारले संरक्षित क्षेत्रभित्र भौतिक पूर्वाधार निर्माण एवं सञ्चालनसम्बन्धी कार्यनीति, ०६५ जारी गरेको इप्पानको विज्ञप्तिमा भनिएको छ ।"
ओमान अपराजित च्याम्पियन,(काठमाडौं)यसअघि ट्वान्टी२० मा टाइ को अनुभव भए पनि नेपालले कहिल्यै सुपर ओभरको सामना गरेको थिएन । ओमानले नेपाललाई सुपर ओभरको राम्रो अनुभव गराउँदै ट्वान्टी२० विश्वकप छनोट एसिया क्षेत्रको उपाधि जितेको छ ।कीर्तिपुरस्थित त्रिवि क्रिकेट मैदानमा आइतबार फाइनलमा टस जितेर पहिला ब्याटिङ गरेको नेपालले निर्धारित २० ओभरमा ६ विकेट गुमाई १ सय ८४ रन बनाएको थियो । जवाफमा ओमानले ९ विकेट गुमाई १ सय ८४ रन नै बनाएपछि खेल टाइ भयो र निर्णय सुपर ओभरमा पुग्यो । सुपर ओभरमा नसिम खुशीले अविनाश बोहरालाई ३ छक्का प्रहार गरेपछि ओमानले विनाक्षति २१ रन बनायो । जवाफमा नेपालले पहिलो बलमै कुशल भुर्तेललाई गुमायो । दोस्रो बलमा कुशल मल्लले कुनै रन लिन सकेनन् । तेस्रो र चौथो बलमा मल्ल र गुलशन झाले ११ रनमात्र लिन सके । पाँचौं र अन्तिम बलमा मल्लले चौका प्रहार गरे पनि नेपालले १० रनमात्र बनाउन सक्यो ।ओमानले अपराजित रहँदै प्रतियोगिता जितेको हो । ओमानसँग यस प्रतियोगितामा नेपालको दोस्रो हार हो । ओमानले समूह चरणको खेलमा पनि नेपाललाई ५ रनले पराजित गरेको थियो । यसअघि नै फाइनलमा पुगेसँगै नेपाल र ओमानले अर्को वर्ष वेस्ट इन्डिज र अमेरिकामा हुने ट्वान्टी२० विश्वकपमा स्थान पक्का गरेका थिए । नेपालले यूएईलाई ८ विकेट र ओमानले बहराइनलाई १० विकेटले हराएर उपाधि भिडन्त तय गरेका थिए ।ओमानलाई विजयनिम्ति अन्तिम ओभरमा ८ रन चाहिन्थ्यो । सन्दीप लामिछानेले २ विकेट लिएपछि खेल अन्तिम बलमा २ रन चाहिने अवस्थामा नेपालले १ रनमात्र दिएपछि स्कोर बराबर भयो । ओमानबाट ओपनर कश्यप प्रजापति सर्वाधिक ६३ रन बनाए । प्लेयर अफ द फाइनल उनले ५२ बल खेल्दै ३ चौका र ४ छक्का प्रहार गरे । अविनाशले १७ औं ओभरमा उनलाई आउट गरी नेपाललाई खेलमा फर्काए ।प्रतीक अथाभा ७ रनमा आउट भए । उनलाई सोमपाल कामीले एलबीडब्लू आउट गरे । प्रजापति र अकिब इल्यासले दोस्रो विकेटमा ७ ओभरभित्र ६७ रनको साझेदारी गरे । उनीहरूको प्रयासमा ओमानले पहिलो १० ओभरमा ९७ रन जोडेर टोलीलाई विजयतर्फ ढल्काएका थिए । गुलशनले आउट गर्नुपूर्व इल्यासले १९ बल खेल्दै २ चौका र ३ छक्कासहित ३३ रन बनाए ।कप्तान जिसन मक्सुदले २६ रनको महत्त्वपूर्ण योगदान दिए । उनले १८ बलमा २ चौका र १ छक्का प्रहार गरे । मक्सुदलाई आउट गरी विवेक यादवले ट्वान्टी२० अन्तर्राष्ट्रियमा पहिलो विकेट लिए । नसिम खुशी १ रनमा करण केसीले आउट गरे । उनी आउट भएपछि आएका मेहरान खानले पहिलो दुई बलमा चौका र छक्का प्रहार गरे पनि अर्को बलमा विवेकले सानदार डाइभिङ फरवार्ड क्याच लिएर आउट गराए ।यसअघि गुलशन र कप्तान रोहित पौडेलको अर्धशतकमा नेपालले ठूलो स्कोर बनाएको थियो । गुलशनले २० बलमै अर्धशतक बनाए र ट्वान्टी२० अन्तर्राष्ट्रियमा उनको यो पहिलो अर्धशतक हो । उनले कुल २५ बल खेल्दै ५ चौका र ४ छक्कासहित ५४ रन बनाए ।नेपाल १० ओभरमा ४ विकेट गुमाई ६० रनमात्र बनाउन सकेको अवस्थामा गुलशन र रोहितले ७ ओभरमा ७८ रनको साझेदारी गरे । बिलाल खानको बलमा गुलशन आउट भएपछि यो साझेदारी टुटेको थियो । ३६ बलमा अर्धशतक पूरा गरेका रोहितले कुल ३७ बलमा ५२ रन बनाउनेक्रममा ५ चौका र २ छक्का प्रहार गरे ।रोहित र करणले अन्तिम ओभरमा फायज बटलाई २४ रन प्रहार गरे । त्यसमा करणले दुई छक्कासहित १९ रन बनाए । नेपालले अन्तिम ५ ओभरमा ७५ रन जोडेको थियो ।नेपालको सुरुआत राम्रो रहेन । दोस्रो ओभरमा छक्का प्रहार गर्दै आफ्नो खाता खोलेका आसिफ शेख ६ रनमै आउट भए । तेस्रो नम्बरको ब्याटिङमा नेपालले पुनः एक अर्को प्रयोग गर्दै सन्दीप जोरालाई पठाइएको थियो । १३ बलमा १० रनमात्र बनाउन सकेका उनलाई ओमानका कप्तान जिसन मक्सुदले बोल्ड गरे ।ओपनर भुर्तेलले ३१ रन बनाए । उनले २२ बलमा ३ चौका र २ छक्का प्रहार गरे । इल्यासले भुर्तेल र मल्ललाई आउट गरी नेपाललाई पूर्ण रूपमा दबाबमा राखे । बोल्ड हुनुपूर्व मल्लले ९ बलमा ३ रनमात्र बनाउन सके । विवेकले पनि १ रनमात्र बनाउन सके । ओमानका अकिब इल्यासले प्लेयर अफ द सिरिजको पुरस्कार पाए । उनले १ सय ६ रन बनाउनुका साथै १० विकेट लिएका थिए ।
सचिनसँग विराटको बराबरी,"कोलकाता (एएफपी) भारतका विराट कोहलीले आइतबार सचिन तेन्दुलकरको नामको ४९ एकदिवसीय शतकको कीर्तिमान बराबरी गरेका छन् । उनको उक्त प्रदर्शनको मदतमा अपराजित भारतले विश्वकपमा सेमिफाइनल स्थान बनाइसकेको अर्को टिम दक्षिण अफ्रिकालाई २ सय ४३ रनको ठूलो अन्तरले हरायो । आफ्नो ३५ औं जन्मदिन मनाइरहेका विराटले इडेन गार्डेनमा १ सय १९ बल खेलेर शतक पूरा गरे । त्यसमा १० चौका सामेल थियो । उनी १ सय १ रन बनाएर नटआउट रहे । टस जितेर पहिले ब्याटिङ गरेको भारतले ५ विकेटमा ३ सय २६ रन बनायो । रोहित शर्माको भारतले ८ खेलमा आठौं जित निकालेको छ । विराटले ७७ रन बनाएका श्रेयस ऐरसँग तेस्रो विकेटका लागि १ सय ३४ रनको साझेदारी गरे । त्यसपछि भारतले दक्षिण अफ्रिकालाई ८३ रनमै अलआउट गर्यो । त्यसअघि भारतले विश्वकप इतिहासकै सबैभन्दा कम स्कोरमा सीमित गर्ने क्रममा सन् १९९६ को च्याम्पियन श्रीलंकालाई ५५ रनमा अलआउट गरेको थियो ।त्यो खेल भारतले ३ सय २ रनले जितेको थियो । एकदिवसीय क्रिकेटमा दक्षिण अफ्रिकाको यो दोस्रो कम स्कोर हो । सन् १९९३ मा दक्षिण अफ्रिका अस्ट्रेलियासँग ६९ रनमै अलआउट भएको थियो । विश्वकपमा भने दक्षिण अफ्रिकाको यो नै सबैभन्दा कम स्कोर हो । बायाँहाते स्पिनर रवीन्द्र जडेजाले ३३ रन खर्चेर ५ विकेट लिए । यो जितपछि भारत लिग चरणको समाप्तिमा शीर्षस्थानमा रहने निश्चित भएको छ । दक्षिण अफ्रिकाका लागि तल्लोक्रमका ब्याटर मार्को जेन्सनले १४ रन बनाए । यो नै टिमका लागि सर्वाधिक ठूलो व्यक्तिगत स्कोर रह्यो । दक्षिण अफ्रिकाले प्रतियोगितामा दोस्रो हार भोगेको हो । यसअघि गैरटेस्ट राष्ट्र नेदरल्यान्ड्सले हराएको थियो । अझै अंकतालिकाको शीर्षमा रहेका दुई टिमबीच यसपल्ट देखिएको अन्तर भने डरलाग्दो रह्यो । खेलपछि विराटले भने, भारतका लागि खेल्नु नै सबैभन्दा ठूलो अवसर हो । अझ आफ्नै जन्मदिनमा शतक बनाउनु सपना पूरा भएजस्तै हो । मैले सानै उमेरदेखि यस्तो सपना देख्ने गरेको थिएँ ।सचिनले पनि विराटको प्रशंसा गरेका छन् । एक्स (ट्विटर)मा लेखेका छन्, विराटले राम्रो खेले । यसपल्ट मलाई ४९ वर्षबाट ५० पुग्न ३ सय ६५ दिन लाग्यो, विराटलाई भने ५० औं शतक पुग्न केही दिनमात्र लाग्नेछ, उनलाई मेरो धेरै बधाई ।"

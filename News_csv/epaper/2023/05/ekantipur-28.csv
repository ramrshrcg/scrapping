शीर्षक,विवरण
"आम्दानी आधा, विकास खर्च एकतिहाइ मात्र","कमजोर बजेटरी सिस्टमका कारणले अर्थतन्त्र अहिलेको अवस्थामा पुगेको हो, अब अनुत्पादक र काम नलाग्ने चालु खर्च कटौती गरौं, संघ, प्रदेश र स्थानीय तहमा दोहोरिएका योजना हटाऊँ, यसो गर्दा ठूलो परिमाणमा चालु खर्च बचाउन सकिन्छ, उनले भने, चालु खर्च कटौतीमार्फत बचेको बजेट पुँजीगत खर्चमा स्थानान्तरण गर्ने, आर्थिक क्रियाकलापमा वृद्धि गर्दा राजस्व बढ्ने भएकाले अर्थतन्त्रमा सुधार ल्याउन सकिन्छ । अनुत्पादक क्षेत्रमा बजेट कटौती र पुँजीगत खर्च प्रणालीलाई पुनःसंरचना गरेर मात्रै अहिलेको संकटबाट पार पाउन सकिने उनले बताए । सार्वजनिक संस्थानमा सरकारको लगानी बालुवामा पानी खन्याएजस्तो छ । सार्वजनिक संस्थान कुनलाई निजीकरण गर्ने ? कुनलाई बाहिरको साझेदार भित्र्याउने, कुनकुनलाई खारेज गर्नेलगायत निश्चित मापदण्ड बनाएर सरकारले तिनको व्यवस्थापन गर्नुपर्छ । आगामी बजेटमा सबैभन्दा पहिलो नीतिमार्फत विद्यमान समस्या सम्बोधन गर्ने, त्यसपछि बजेटको बाँडफाँटलाई प्रभावकारी र नतिजामुखी बनाउने, अनुत्पादक खर्च कटौती गरी छिटो प्रतिफल दिने आयोजनामा बजेट केन्द्रित गर्नुपर्छ, उनले भने, ढिलो हुने खालका योजना छन् तर तिनले अर्थतन्त्रमा सहायता गर्छन् भने प्राथमिकता दिएर छिटो सम्पन्न गर्ने गरी बजेट बाँडफाँट गर्ने । भएका नीति पनि कार्यान्वयन नगर्ने समस्या सरकारमा रहेको उनले बताए । उदाहरणका लागि आर्थिक वर्षको अन्त्य असारमा भुक्तानी गर्न नपाइने व्यवस्था छ तर पनि महालेखाको प्रतिवेदनमा ६७ प्रतिशत खर्च असारमा गरेको भन्ने आएको छ । यस्ता गल्तीलाई सुधार गर्दै आगामी बजेटमा सरकारले ठूलो र साहसिक सुधार गर्नु आवश्यक रहेको उनले बताए । सरकारले पुँजीगत खर्चमा वृद्धि र चालु खर्चमा कटौती गर्न नसक्दा सार्वजनिक वित्तको अवस्था नाजुक बन्दै गएको अर्थविद् केशव आचार्यले बताए । आगामी बजेटमार्फत सरकारले अनावश्यक चालु खर्चमा कटौती र पुँजीगत खर्चमा बढोत्तरीका विशेष योजना तथा कार्यक्रम ल्याउनुपर्ने उनको सुझाव छ । राष्ट्रिय योजना आयोगले प्रोजेक्ट बैंक बनाउन सुरु गरेको छ, यसले रेडी टु इम्प्लिमेन्टेसन प्रोजेक्टको योजना बनाउँछ, ऊर्जा, अर्थतन्त्रलगायत विभिन्न क्षेत्रका योजना यसले बनाउँछ, ती योजनालाई बजेटमा राख्नुपर्छ, उनले भने, आयोगले बनाएको प्रोजेक्ट बैंक केकस्ता छन् भनेर अनुगमन पनि सरकारले नै गर्नुपर्छ । साथै प्रोजेक्ट बैंकमा नपरेका योजनालाई बजेटमा समावेश नै नगर्ने पनि गर्नॅपर्छ । चाहे उच्चपदस्थ नेताले सिफारिस गरून् या कर्मचारीले ।आगामी बजेटमा साना योजनालाई प्रदेश र पालिकाको जिम्मा लगाएर संघीय सरकारले ठूला निश्चित आयोजनामा मात्र काम गर्ने र तिनलार्ई पर्याप्त बजेट विनियोजन गरेर समयमै पूरा गर्नुपर्ने उनले बताए । बुढीगण्डकी वा मध्यपहाडी, रानीजमरा अथवा अरू कुनै आयोजना जसले उत्पादकत्व बढाउँछ, तिनको प्राथमिकता निर्धारण गरेर मात्र बजेट विनियोजन गर्नुपर्छ, उनले भने, प्राथमिकतामा परेका योजना पूरा नहुँदासम्म अरू आयोजनालाई थाती राख्नुपर्छ । जब पूर्ण रूपमा बनेका आयोजना सञ्चालनमा आउँछन्, तिनले मुलुकलाई आम्दानी पनि दिन्छन् । निजामती सेवा ऐन संसद्मा छलफलमा छ । यस ऐनमा एउटा छुट्टै विकास प्रशासन समूह पनि व्यवस्था गर्नुपर्छ । यसले नयाँ आयोजना सञ्चालन गर्ने, पुरानालाई मर्मत गर्ने आदि काम गर्न सक्छ । ऊर्जा, खानेपानी, सहरी विकासलगायत मन्त्रालयका विकास प्रशासनमा काम गर्ने कर्मचारीलाई सकेसम्म सरुवा नै नगर्ने र गरे पनि यिनै मन्त्रालयका विकास प्रशासनसँग सम्बद्ध विभागमै पठाउने व्यवस्था मिलाउनुपर्छ । ऐनमै विकास प्रशासन समूहको व्यवस्था गरेर काम गर्दा राम्रो हुने उनले बताए । प्रशासन समूहलाई अटोमेटिक गराएर ठेकेदारको हस्तक्षेप नहुने र कसैले पनि सजिलै कर्मचारी सरुवा गर्न नसक्ने गरी काम गर्न सक्यौं भने पुँजीगत खर्च बढाउन सकिन्छ, उनले थपे, विकास प्रशासनलाई राजनीतिक हस्तक्षेपबाट पूरा बाहिर राख्नुपर्छ । डिल्लीराज खनाल आयोगको प्रतिवेदन कार्यान्वयन गर्न पनि सुरु गरिहाल्नुपर्छ । उक्त प्रतिवेदनले पौने तीन खर्ब रुपैयाँ कटौती गर्नुपर्ने सुझाएको छ तर आगामी आर्थिक वर्षमा ५० अर्ब मात्र कटौती गर्न सकियो भने त्यसले मुलुकका लागि भलो हुने उनको सुझाव छ । सरकार, अर्थ मन्त्रालय, राजस्व प्रशासनको कार्यक्षमता, नैतिकता र नीति तथा कार्यान्वयनबीचको प्रभावकारी तालमेल हुन नसक्दा अर्थतन्त्र अहिलेको अवस्थामा पुगेको अर्थविद्हरूको आरोप छ । सरकारका विभिन्न निकायका नीति एकातिर, लक्ष्य अर्कोतिर हुँदा राजस्व संकलन कम भएको र यसको असर अर्थतन्त्रका सबै क्षेत्रमा परेको उनीहरूको भनाइ छ । अहिले समग्र माग आएको, राजस्वमा निराशाजनक प्रतिकूलता थपिएको, पुँजीगत खर्च बढ्न नसकेको अवस्थामा सरकारले निकै सुझबुझका साथ आगामी वर्षको बजेट ल्याउनुपर्ने उनीहरूको सुझाव छ ।"
खोइ पशुपतिको ११ किलो सुन ? सहमतिले निल्यो,"(काठमाडौं)प्रतिनिधिसभा बैठकमा सांसदले उठाएका भ्रष्टाचारसम्बन्धी अभिव्यक्तिलाई सत्तापक्ष र विपक्षी दलको सहमतिमा संसद्को रेकर्डमै नरहने गरी हटाइएको छ । पशुपतिनाथको जलहरीमा सुन भनेर पित्तल राखिएको भन्ने माओवादी सांसद लेखनाथ दाहालको अभिव्यक्ति हटाउन सभामुख देवराज घिमिरेले शनिबार निर्देशन दिएका हुन् ।दाहालले जेठ १० को बैठकमा एमाले अध्यक्ष केपी शर्मा ओली नेतृत्वको सरकारका बेला यती, ओम्नी, स्वास्थ्य सामग्री खरिद, पशुपतिनाथको जलहरीलगायतमा भ्रष्टाचार भएको विषय उठाएका थिए । एमालेले शुक्रबारको बैठकमा उनको अभिव्यक्ति निराधार रहेकाले संसद्को रेकर्डबाट हटाउनुपर्ने र सरकारले जवाफ दिनुपर्ने भन्दै अवरोध गरेपछि रेकर्डबाट हटाइएको हो । दाहालको अभिव्यक्ति रेकर्डबाट हटाउन सत्तापक्षले पनि सहमति जनाएको थियो । सरकारले ल्याएको नीति तथा कार्यक्रममाथिको छलफलमा एमाले अध्यक्ष ओलीले सरकारको आलोचना गरेका थिए । त्यसपछि उनलाई जवाफ दिने क्रममा माओवादी सांसद दाहालले भनेका थिए, उहाँ तीन वर्ष सरकारमा रहँदा यती, ओम्नी, स्वास्थ्य सामग्रीमा २ अर्ब भ्रष्टाचार, पशुपतिनाथमा जलहरी लगाउँदा सुन लगाउने भनेर पित्तल लगाइएको थियो, यस्ता सयौं भ्रष्टाचार काण्ड छन् । सुनको सट्टा पित्तल राखेको अभिव्यक्ति संसदीय मर्यादाविपरीत भएको र आफ्नो नेतामाथि लगाइएको आरोप गलत भएकाले सरकारले जवाफ दिनुपर्ने अडान राखेर एमालेले शुक्रबार बैठक चल्न नदिएपछि प्रधानमन्त्री पुष्पकमल दाहालले शनिबार बैठकमा जवाफ दिएका थिए । शनिबार बैठक सुरु हुनेबित्तिकै एमालेका सांसदले सिटबाट उठेर विरोध जनाएका थिए । सभामुखले एमालेले उठाएको विषयमा जवाफ दिन प्रधानमन्त्री दाहाललाई अनुमति दिएपछि बैठक सञ्चालन भएको थियो ।अख्तियार दुरुपयोग अनुसन्धान आयोगले छानबिन गरिरहेको विषयमा प्रमुख प्रतिपक्षी दलका नेतालाई जोडेर संसद्मा प्रश्न उठ्नु सही नभएको दाहालले बताए । पशुपति विकास कोषले लगाएको जलहरीसम्बन्धी विषयमा प्रमुख प्रतिपक्षी दलका नेतालाई जोडेर विचार व्यक्त हुनु उचित होइन, यस्ता विषय संसद्को रेकर्डबाट हटाउने व्यवस्था पनि रहेकै छ, उनले भने ।माओवादी अध्यक्षसमेत रहेका दाहालले नै आफ्नो पार्टीका सांसदले बोलेको अभिव्यक्ति हटाउन सहमति दिएपछि सभामुखले निर्देशन दिएको संसद् सचिवालयले जनाएको छ । सभामुख घिमिरेले स्वास्थ्य सामग्रीमा भ्रष्टाचार गरेको र पशुपतिनाथ मन्दिरमा सुन भनेर पित्तल राखेको भन्ने शब्द हटाउन निर्देशन दिएका छन् । एमालेले पशुपतिनाथमा जलहरी लगाउँदा सुन भनेर पित्तल राखेको भन्ने शब्द हटाउन माग गरेको थियो तर सभामुख घिमिरेले कोरोनाकालमा स्वास्थ्य सामग्री खरिदमा दुई अर्ब भ्रष्टाचार गरेको भन्ने शब्द पनि हटाउन निर्देशन दिइएका हुन् । स्वास्थ्य सामग्रीको दुई अर्बको भ्रष्टाचार र पशुपतिको जलहरी लगाउँदा सुन भनेर पित्तल लगाएको भन्ने शब्द संसद्को अभिलेखबाट हटाउन सचिवालयलाई निर्देशन गर्दछु, सभामुख घिमिरेले भने ।सभामुखले रेकर्डबाटै हटाउन निर्देशन दिएको स्वास्थ्य सामग्री खरिदमा अनियमितता भएको प्रतिनिधिसभाकै लेखा समितिले ठहर गरेको थियो । समितिले थप छानबिन गर्न अख्तियार दुरुपयोग अनुसन्धान आयोगलाई ०७७ पुस ३ मा निर्देशन दिएको थियो । समितिको निर्णयमा भनिएको छ, खरिद प्रक्रियामा ऐन र नियमावलीको पूर्ण पालना नभएको निष्कर्ष देखाएकाले खरिद कार्यका लागि अख्तियारवाला पदाधिकारीहरूउपर अख्तियारको दुरुपयोग सम्बन्धमा विस्तृत छानबिन गरी दोषीलाई कारबाही गरी समितिलाई जानकारी दिन अख्तियार दुरुपयोग अनुसन्धान आयोगलाई निर्देशन दिने निर्णय गरियो ।प्रधानमन्त्री मातहतको सार्वजनिक खरिद अनुगमन कार्यालयले अधिकार नै नभएको व्यक्तिलाई खरिदमा संलग्न गराएको, पहिले खरिद गरेको भन्दा बढी पर्ने गरी सम्झौता गरेको प्रतिवेदन नै तयार गरेको थियो । कोरोना महामारीको सुरुवाततिर स्वास्थ्य सेवा विभागले ओम्नी बिजनेस कर्पोरेट इन्टरनेसनलसँग १ अर्ब २४ करोड ६८ लाख ४८ हजार रुपैयाँको सामान ल्याउने सम्झौता गरेको थियो । यस प्रकरणमा तत्कालीन उपप्रधानमन्त्री ईश्वर पोखरेल र स्वास्थ्यमन्त्री भानुभक्त ढकालको समेत नाम जोडिएको थियो ।संसद्को रेकर्डबाटै हटाइएको पशुपतिको जलहरीमा करिब १० केजी ९ सय ७६ ग्राम सुन कम राखिएको आरोप छ । उक्त सुन जलहरीमा रिङ बनाउन प्रयोग भएको पशुपति विकास कोषको दाबी छ । रिङ बनाउन प्रयोग भएको सुनको मूल्य ७ करोड ८६ लाख ४६ हजार हुन्छ । महालेखाको ५९ औं प्रतिवेदनमा भनिएको छ, जलहरी बनाएर बाँकी रहेको उक्त सुनको सम्पूर्ण परिमाण रिङ बनाउने कार्यमा प्रयोग भएको पुष्टि हुने विवरण पेस गरेकै छैन । प्रधानमन्त्री दाहालले नीति तथा कार्यक्रममा सांसदले उठाएका विषयमा जवाफ दिने क्रममा सबै क्षेत्रमा देखिएका भ्रष्टाचार र अनियमितता नियन्त्रण गर्न सरकार तयार रहेको बताए । उनले भने, भ्रष्टाचार हामी सबैको साझा शत्रु भएकाले निरोधात्मक, उपचारात्मक र प्रवर्धनात्मक सबै उपाय अवलम्बन गरी कडाइका साथ नियन्त्रण गर्नको विकल्प छैन । पूर्वसभामुख दमननाथ ढुंगानाले सरकार र प्रमुख प्रतिपक्षबीच गिभ एन्ड टेक को क्रममा सांसदको अभिव्यक्ति हटाउनु गलत अभ्यास भएको बताए । सांसदको बोलीमा प्रतिबन्ध लगाउने हो भने संसद् संसद् नै हुँदैन, उनले भने, संसद्मा योभन्दा त धेरै आक्रामक बालेका छन् ।त्यसैले यसलाई डिलिट नगरेको भए पनि हुन्थ्यो । जसले बोलेको हो, उसैले जिम्मेवारी लिनुपर्ने हुन्छ । सभामुखले हाउस चलाउनका लागि डिलिट गर्नु भनेको हुन सक्छ । यसलाई नजिरचाहिँ बनाउनु हुँदैन ।नीति तथा कार्यक्रम पारितसरकारको आगामी आर्थिक वर्ष ०८०८१ को नीति तथा कार्यक्रम शनिबार प्रतिनिधिसभाबाट पारित भएको छ । राष्ट्रपति रामचन्द्र पौडेलले जेठ ५ मा संयुक्त सदनमा पेस गरेको नीति तथा कार्यक्रम प्रतिनिधिसभाबाट बहुमतले पारित भएको हो । राष्ट्रिय सभाबाट नीति तथा कार्यक्रम मंगलबार नै पारित भइसकेको छ । सांसदहरूले उठाएका प्रश्नहरूको जवाफ शनिबारको बैठकमा प्रधानमन्त्री पुष्पकमल दाहालले दिएका थिए । प्रधानमन्त्रीले सबै सांसदलाई एकमत भएर नीति तथा कार्यक्रमको पक्षमा उभिन आग्रह गरेका थिए । प्रधानमन्त्रीले जवाफ दिएपछि सांसदहरूले थप प्रश्न गरेका थिए । प्रधानमन्त्री दाहालले पुनः जवाफ दिएपछि नीति तथा कार्यक्रममा दर्ता भएका संशोधन प्रस्ताव निर्णयार्थ पेस गरिएको थियो । सरकारले ल्याएको नीति तथा कार्यक्रममाथि एमाले, राष्ट्रिय स्वतन्त्र र राप्रपाले राखेका संशोधन अस्वीकृत भएका थिए ।"
पूर्वमन्त्री गुरुङद्वारा सर्वसाधारणमाथि हातपात,"(काभ्रे)पूर्वमन्त्री पार्वत गुरुङले सर्वसाधारण युवामाथि हातपात गरेका छन् । गाडीमा इमर्जेन्सी लाइट बालेर दोलखाबाट काठमाडौं आउँदै गरेका गुरुङ आफ्नो सवारी मा अवरोध गरेको भन्दै काभ्रेको खावामा शनिबार साँझ अर्को गाडी चलाइरहेका युवामाथि हमलामा उत्रिएका हुन् । एमाले पोलिटब्युरो सदस्यसमेत रहेका गुरुङ वाग्मती प्रदेश ०२५ च ५४०२ नम्बरको निजी कारमा दोलखाबाट काठमाडौं जाँदै थिए । सोही बाटो भएर अघि बढिरहेको ०२३ च ८९२५ नम्बरको कार अगाडिपछाडि थिए । दोस्रो गाडी चलाइरहेका युवा अमित अधिकारीका अनुसार सिन्धुपाल्चोकको सुकुटेमा अस्वाभाविक रूपमा ओभरटेक गरेर अघि बढेको गुरुङको समूह अलि अघि पुगेर आराम गरिरहेको थियो । फेरि दोस्रो पटक पनि त्यसैगरी ओभरटेक गरेको गुरुङको गाडी पाँचखालको खावा प्रहरी चौकी चेक प्वाइन्टमा रोकिएको थियो, त्यही बेला आइपुगेका चालक अधिकारीले इमर्जेन्सी बत्ती बालेर जथाभावी किन गाडी चलाएको ? भन्दै आफूले प्रश्न गरेको बताए । म पीएसओ हुँ, पूर्वमन्त्री पार्वत गुरुङको सवारी भइरहेको छ, किन डिस्टर्ब गरेको भन्दै प्रतिप्रश्न गर्दै थिए । यत्तिकैमा गुरुङ आफैं गाडीबाट झरेर मलाई झापड हाने । प्रहरी चौकी अगाडि प्रहरीकै सामुन्ने हातपात हुँदा उनीहरूले रमिता हेरे, अधिकारीले भने । उल्टै अधिकारीलाई प्रहरी चौकीमा पठाउन गुरुङले निर्देशन दिएपछि सोधपुछका लागि भन्दै उनलाई जिल्ला प्रहरी कार्यालय धुलिखेल पठाइएको थियो । गाडीमा दाइ, भाउजू, भाइ र म गरी चार जना थियौं, उनले भने, परिवारका सबैलाई सोधपुछ गरियो, कहिले मादक पदार्थ सेवन गरेर हो भनेर आरोप लगाएपछि जाँच गर्न पनि हामीले चुनौती दियौं । तर दुर्व्यवहारमा उजुरी दिन खोज्दा भने मिल्नुपर्छ भनेर फर्काइदिए, अधिकारीले भने । जिल्ला प्रहरी कार्यालय काभ्रेका सूचना अधिकारी प्रहरी नायब उपरीक्षक ढुण्डीराज न्यौपानेले भने घटनालाई ढाकछोप गर्न खोजे । त्यस्तो खासै ठूलो घटना भएको होइन, कुनै हातपात भएको छैन, सडकमा गाडी चलाउने क्रममा सामान्य विवाद मात्रै हो, ओभरटेक गर्ने क्रममा सामान्य विवाद भएको रहेछ, उनले भने । उनले थपे, सोधपुछका लागि गाडी चालकलाई प्रहरी कार्यालय ल्याइएको हो, सोधपुछपछि फर्काइसकेका छौं । पूर्वमन्त्री गुरुङले भने आफूले धकेलिदिएको बताए । काठमाडौंमा उपचाररत बाबु भेट्न गइरहेकाले स्वाभाविक रूपमा इमर्जेन्सी लाइट बालेको उनको भनाइ छ । किन साइड नदिएको, तिमी को हो भनेर सोधे, डिस्कस पर्यो, उनले भने, पब्लिकलाई जाम गरेर हामी बस्न मिलेन नि, ल जाऊ भाइ तिमी उता भनेर मैले यसो धकेलिदिएँ । स्वयम् आरोपीले धकेलेको भन्दा पनि काभ्रे प्रहरी भने केही होइन भनेर घटना दबाउने प्रयासमा लागेको छ । गुरुङले यस्तो हर्कत पहिलो पटक मात्र गरेका होइनन् । ०७४ को स्थानीय तह निर्वाचनमा भएको विवादलाई लिएर उनले काठमाडौंमा गुन्डागर्दी गराएका थिए । गौरीशंकर१ का वीरध्वज खड्कालाई पिछा गर्दै गुरुङसहितको समूहले काठमाडौं गौशालामा कुटपिट गरेको थियो, यही आरोपमा उनलाई अदालतले पक्राउ पुर्जी पनि जारी गरेको थियो । मलाई पिछा गरेर गौशालामा मरणासन्न हुने गरी कुटियो, त्यसबेला पार्वत र उनका सहयोगीले नै कुटेका हुन्, खड्का भन्छन्, म साता दिनसम्म जुस मात्र खाएर बाँचेको हुँ । कुटाइका कारण मेरो स्वास्थ्य अहिले पनि कमजोर छ । उनले जिल्ला प्रहरी कार्यालय काठमाडौंमार्फत ज्यान मार्ने उद्योगमा उजुरी गरेका थिए । जिल्ला अदालत दोलखाले गुरुङलाई पक्राउ पुर्जी जारी गरेको थियो । ०७४ को स्थानीय निर्वाचनमा एमाले र माओवादीबीच कटु प्रतिस्पर्धा भए पनि लगत्तै संसदीय निर्वाचनमा दुई दल मिलेपछि आफ्नो मुद्दा कमजोर बनाएको उनको गुनासो छ । म निम्न आयवर्गको मान्छे परें, पार्टी मिलेपछि दबाब दिएर मुद्दा निष्क्रिय बनाए, उनले भने । ०७४ को संसदीय निर्वाचनमा दोलखाबाट एमाले र माओवादी गठबन्धनले जितेको थियो । प्रतिनिधिसभामा निर्वाचित गुरुङ, प्रदेशसभामा निर्वाचित पशुपति चौलागाईं र विशाल खड्का खुर्कोटको बाटो हुँदै काठमाडौं आउँदा मन्थली छेउमा गुरुङको गाडी अचानक रोकिएपछि मोटरसाइकल ठोकिएको थियो । लगत्तै गाडीमा उत्रिएका गुरुङले मोटरसाइकल चालकलाई कुटेका थिए । तर यो समूह हिँडेपछि मात्र सांसदहरूको टोली हो भन्ने थाहा पाएका र लगत्तै वाम गठबन्धनको सरकार बनेकाले कारबाही गर्न नसकिएको रामेछापका तत्कालीन प्रहरी अधिकारीले बताए । तर, यसैगरी सत्ताको आड पाएका गुरुङले सर्वसाधारणमाथि ज्यादती गर्दा कारबाही नहुँदा नागरिक अधिकार र कानुनको शासनमाथि प्रश्न उठिरहेको छ ।"
"काम हुन्छ, ढुक्क हुनोस् भन्दै ग्यारेन्टी पनि बस्थे रायमाझी र रिजाल","काम पनि नहुने र रकम पनि नआउने देखेपछि पन्थीसहित २४ जनाले २०७८ मंसिर २ मा अख्तियार दुरुपयोग अनुसन्धान आयोगमा इन्द्रजित राईसमेतलाई प्रतिवादी बनाएर उजुरी हाले । त्यसमा प्रमुख आयुक्त प्रेमकुमार राईको समेत नाम जोडिएको छ । उजुरी त्यसै दिन दर्ता भए पनि त्यसबारे कुनै कारबाही अघि बढेन । यता, पन्थीलगायत पीडितहरूले भण्डारी र दुलालमाथि दबाब बढाउन थाले । त्यसैक्रममा शेरबहादुर देउवा प्रधानमन्त्री भएपछि गृह मन्त्रालय सम्हाल्न आएका बालकृष्ण खाणको नाम लिएर दुलालले खाण हाम्रै मान्छे हुन् भन्दै गृह सचिव टेकनारायण पाण्डेसँग कुरा भइसकेको छ, अब रकम फिर्ता गर्ने होइन अमेरिका पठाउने काम गर्छौं भनेर फकाए । उनले पाण्डे र खाणलाई भेटाउन गृह मन्त्रालयमै पन्थीसहितका मानिसलाई निकै पटक लिएर पुगे । सीडीओलाई कसरी मिलाउने, ४ सय २९ जनाभित्र कसरी मान्छे पार्ने, प्रक्रिया र प्रतिवेदन कसरी मिलाउने जस्ता विषयमा उनीहरूबीच कुरा हुन्थ्यो, पन्थीले भनेका छन् । सचिव पाण्डेलाई भेट्न भण्डारी र दुलालसँग जाँदा उनीहरूले मोटो रकम पाण्डेको गाडीमा राखिदिने गरेको पन्थी बताउँछन् । दुलालले सचिव पाण्डेसँग फोन गरी फोन ह्यान्स फ्रिमा राख्ने गरेका थिए, पन्थी भन्छन्, त्यसरी कुरा हुँदा पाण्डेले जसरी पनि काम गरिदिन्छु भन्ने गरेका थिए ।सचिवले नै त्यसरी कुरा गरेपछि काम हुने विश्वास पन्थीमा पलायो । त्यसपछि उनले बायोमेट्रिकका लागि मोरङको सुन्दर हरैंचास्थित गोकर्ण रिसोर्टमा २०७९ भदौ २९ मा दुलाललाई भेटेर थप १४ लाख र रामशरण केसीले २३ लाख बुझाए । रिसोर्टमै २३ जनाको बायोमेट्रिक गराए । यसरी मान्छे खोजेर ल्याइदिएबापत पन्थी र उनको परिवारलाई अमेरिका जान लाग्ने खर्च नलाग्ने आश्वासन दुलालले दिएका थिए । रायमाझी तथा रिजालले प्रत्यक्ष भेटेरै पन्थीलाई आश्वासन दिने गरेका थिए । तर पनि काम हुने छाँट नदेखेपछि पन्थीहरूले योजनाकारमध्येका एक इन्द्रजित राईलाई उनकै कार्यकक्षमा पुगेर हात हाले । राईका सुरक्षा अधिकृत दुर्गाबहादुर रानाका अनुसार भण्डारी, दुलाल र रायमाझी राईको कार्यकक्षमा बरोबर आइरहन्थे । २०७७ साउनभदौतिर उनीहरूबीच राईकै कार्यालयमा हात हालाहालको स्थिति आएको, प्रहरीसँगको बयानमा राईले भनेका छन्, मसमेत गई छुट्याएर भण्डारी, दुलाल र रायमाझीलाई कार्यकक्ष बाहिर लगेको हो । त्यतिबेला राईले अबदेखि यिनीहरूलाई भित्र पस्न नदिनू भन्ने आदेश दिएका थिए ।दुलाल र भण्डारीको खटपट राईसँग परे पनि त्यसलाई थामथुम पार्दै रायमाझीले पन्थीहरूलाई ढाडस दिएर थप रकम उठाउने काम गरे । त्यसलाई थप विश्वासिलो बनाउन परेका बेला भेटेर र नक्कली कागजात जुटाउन सहयोग गरेर रिजाल पनि ठगी तथा मानव तस्करीको धन्धामा लागिरहे ।शेरबहादुर देउवा सरकारमा आएपछि गृहमन्त्री भएका खाण र गृह सचिव बनाइएका पाण्डेले पनि उही क्रम जारी राखे । तर, भण्डारी र दुलालहरूलाई पन्थीसहितका पीडितले विश्वास गरिरहन सकेनन् । पन्थीको उजुरीपछि पक्राउ परेका भण्डारीले प्रारम्भिक बयानमै टोपबहादुर रायमाझीलाई २ करोड दिएको पोल खोले । सो रकममध्ये केही निजको छोरा सन्दीपको बैंक खातामा समेत पठाइदिएको उनले भनेका छन् । प्रहरीले भण्डारीको ललितपुर महानगरपालिका४ स्थित घरमा गत वैशाख ६ मा खानतलासी गर्दा नबिल बैंक लेखिएको हरियो र रातो रङमिश्रित डायरी फेला पार्यो । जसले उच्चपदस्थहरूको डरलाग्दो संलग्नतालाई एकपछि अर्को गर्दै उजागर गरिदियो । डायरीको पाना २९ मा सन्दीप रायमाझी भाइलाई दिएको रकम विवरण शीर्षक छ । त्यसमा २०७४ वैशाख ४ देखि त्यसै वर्षको चैत ३० सम्म पटकपटक गरी ६९ लाख ६५ हजार ५ सय रुपैयाँ दिएको उल्लेख छ । अर्को पानामा टोपबहादुर मामालाई दिएको विवरण मा २०७३ चैत १० देखि २०७४ जेठ १० सम्म ३ पटक गरी ५ लाख ४५ हजार दिएको उल्लेख छ । अर्को पानामा भुटानी शरणार्थी रकमबाट खर्च भएको विवरण शीर्षकमा २०७६ असार १९ गते सन्दीप भाइलाई दिएको भनी २० लाख रुपैयाँ उल्लेख छ । त्यसै शीर्षकअन्तर्गत सन्दीपलाई पैसा दिएको भोलिपल्ट टोप मामालाई नगद दिएको पाँच लाख लेखिएको छ । त्यसको ८ दिनपछि टोप मामालाई थप तीन लाख दिएको देखिन्छ । डायरीको अर्को पानामा इन्द्रजित राई र उनका छोरा नीरजलाई दिएको रकमको विवरण छ । जसअनुसार भण्डारीले २०७६ असार २ गते नीरजलाई ५० लाख र २३ गते ३५ लाख दिएको देखिन्छ । अर्को पानामा नीरज सरलाई फेरि नगद दिएको र इन्द्रजित सरलाई ६५ लाख दिएको भण्डारीले टिपोट गरेका छन् । त्यस्तै, दुलालको मोबाइलमा प्रहरीले पाण्डेसँग भाइबरमा गरेको कुराकानीको विवरणबाट थप प्रमाण फेला पार्यो । आरसीयूले बेलडाँगी क्याम्पमा सिन्धुपाल्चोकतिरका मान्छेहरूको फोटो खिचेको छ, बुझ्नुपर्यो हजुर भनेर पाण्डेलाई म्यासेज पठाएको देखिन्छ जसमा उनले हस् भनेर जवाफ दिएका छन् । मोबाइलमा यो प्रकरणका अनेक फोन कल, म्यासेज र कल रेकर्डिङ फेला पर्दै गयो । एउटा रेकर्डिङमा प्रेम राई, बादल, टोपबहादुर रायमाझीलाई ५ करोड दिएको, मिलाएर १ हजार ६ सय २९ जनाको फाइल पास गराउनुपर्छ । यो कुरा बाहिर आयो भने बर्बाद हुन्छ । दुलालको दुक्की तिर्की मान्छेहरू यसमा छन् । यो प्रोजेक्ट जसरी नि पास गर्नुपर्छ । यो सबै काम मैले गर्ने हो, मबाहेक कसैले पनि सक्दैन, भनिएको छ । त्यस्तै, टोप मामा नाम भएको अडियो फाइलमा भट्टराई भाइ, सम्पूर्ण रकम बुझिलिएँ भनेको सुनिन्छ । यो टोपबहादुरकै आवाज भएको प्रहरीको जिकिर छ । उनको मोबाइलमा पाण्डेसँग भएको हिसाबकिताबका स्क्रिन सट र कुराकानीका थप विवरण पनि प्रहरीले फेला पारेको छ । अभियोगपत्रमा प्रहरीले सबभन्दा माथिल्लो पंक्तिमा सानु भण्डारी, केशव दुलाल, इन्द्रजित राई, सन्दीप रायमाझी र प्रतीक थापा बसेर राज्यविरुद्धको अपराधको योजना बुनेको जिकिर गरिएको छ । त्यसलाई कार्यान्वयन गर्न सन्देश शर्मा, आङटावा शेर्पा, नीरज राई, टंककुमार गुरुङ र सागर राई सक्रिय रहेको उल्लेख छ । त्यस्तै, यो राज्यविरुद्धको अपराधमा भएको षड्यन्त्रलाई नीतिगत रूपमा प्रभाव पार्न कार्यदल बनाउने काममा टेकनारायण पाण्डे, टोपबहादुर रायमाझी, बालकृष्ण खाण, नरेन्द्र केसी, टेकनाथ रिजाल र शमशेर मियाँ संलग्न भएको प्रहरी निष्कर्ष छ । यति ठूलो संगठित मानव तस्करी र राज्यविरुद्धको अपराधमा संलग्न उच्चपदस्थ यी मात्रै हुन् कि त्योभन्दा माथि पनि अरू कोही छ ? राज्यले अनुसन्धानको पाटो जारी राख्नुपर्नेछ ।"
प्रधानमन्त्री दाहालको चारदिने भारत भ्रमण घोषणा,"(काठमाडौं) र (नयाँदिल्ली)प्रधानमन्त्री पुष्पकमल दाहालको चारदिने औपचारिक भारत भ्रमणको तालिका शनिबार सार्वजनिक भएको छ । नेपालको परराष्ट्र मन्त्रालय र भारतको विदेश मन्त्रालयले छुट्टाछुट्टै विज्ञप्ति जारी गर्दै प्रधानमन्त्री दाहालले यही जेठ १७ देखि २० सम्म औपचारिक भ्रमण गर्ने जानकारी दिएका हुन् ।परराष्ट्र मन्त्रालयले भारतीय समकक्षी नरेन्द्र मोदीको औपचारिक निम्तोमा प्रधानमन्त्री दाहालले भारत भ्रमण गर्न लागेको जनाएको छ । गत पुस १० मा प्रधानमन्त्री बनेका दाहालको यो पहिलो विदेश भ्रमण हो । भ्रमण टोलीमा स्वकीय सचिवसमेत रहेकी प्रधानमन्त्री दाहालकी छोरी गंगा दाहालका साथै मन्त्री, सचिव र नेपाल सरकारका उच्च अधिकारीहरू सम्मिलित हुने परराष्ट्र मन्त्रालयले जनाएको छ । टोलीमा कोको पर्ने भन्ने टुंगो बजेटपछि मात्र लाग्छ, परराष्ट्रका एक अधिकारीले भने । प्रधानमन्त्री दाहालले भ्रमणका क्रममा भारतकी राष्ट्रपति दौपदी मुर्मू र उपराष्ट्रपति जयदीप धनखडसँग शिष्टाचार भेट गर्ने कार्यक्रम छ । त्यस्तै, भारतीय प्रधानमन्त्री मोदीसँग जेठ १८ मा दिल्लीस्थित हैदराबाद हाउसमा प्रतिनिधिमण्डलस्तरीय वार्ता गर्ने तयारी छ । वार्तापछि संयुक्त पत्रकार सम्मेलन पनि हुनेछ । पत्रकार सम्मेलनमा प्रश्न सोध्न भने पाइने छैन । दुवै नेताहरूले सम्बोधन मात्र गर्नेछन् । भारतीय प्रधानमन्त्री मोदीले प्रधानमन्त्री दाहाल र नेपाली प्रतिनिधिमण्डलको सम्मानमा दिवाभोजसमेत गर्नेछन् । प्रधानमन्त्री दाहाल र अन्य विशिष्ट व्यक्तिहरूबीच भेटवार्ता हुने जनाइए पनि त्यसबारे विस्तृत खुलाइएको छैन । विदेशमन्त्री एस जयशंकर, सुरक्षा सल्लाहकार अजित डोभल र विदेश सचिव विनयमोहन क्वात्रासँग प्रधानमन्त्रीको भेटवार्ता हुने जनाइएको छ । प्रधानमन्त्री दाहालले मध्यप्रदेशको इन्दोर र उज्जैन भ्रमण गर्ने कार्यक्रम पनि छ । इन्दोरमा प्रधानमन्त्री दाहाललाई फोहोरमैला व्यवस्थापनबारे जानकारी दिने तयारी छ । इन्दोर भारतको सबैभन्दा सफा सहरका रूपमा चिनिन्छ । उज्जैनमा प्रधानमन्त्री दाहालले महाकालेश्वर मन्दिर दर्शन गर्नेछन् । गत वर्ष भारत भ्रमणमा आएका तत्कालीन प्रधानमन्त्री शेरबहादुर देउवालाई बनारस भ्रमण गराइएको थियो । विदेश मन्त्रालयले भारत सरकारको छिमेकी पहिलो नीतिलाई अगाडि बढाउन भारत र नेपालबीच नियमित उच्चस्तरीय भ्रमण आदानप्रदानको परम्परालाई निरन्तरता दिइएको जनाएको छ । दुई देशबीच द्विपक्षीय सम्बन्ध र सहयोग केही वर्षयता उल्लेखनीय रूपमा सुदृढ भएको पनि विदेश मन्त्रालयको विज्ञप्तिमा उल्लेख छ । यो भ्रमणले द्विपक्षीय साझेदारीलाई थप गति दिने दुवै पक्षले विश्वास राखेका छन् । प्रधानमन्त्रीका रूपमा दाहालले यसअघि तीन पटक भारत भ्रमण गरिसकेका छन् । उनी दुई पटक द्विपक्षीय औपचारिक भ्रमणका क्रममा नयाँदिल्ली पुगेका हुन् भने एक पटक ब्रिक्स समिटमा सहभागी हुन गोवा गएका थिए । पहिलो पटक सन् २००८ मा प्रधानमन्त्री भएका बेला दाहालले पहिलो भ्रमण चीनमा गरेका थिए । बेइजिङ ओलम्पिकको समापन समारोहमा सहभागी हुन उनी चीन गएका थिए । नेपालमा प्रधानमन्त्री नियुक्त भएपछि पहिलो भ्रमण भारतबाट गर्ने परम्परालाई उनले तोडेको भन्दै त्यति बेला चर्चा भएको थियो । तर त्यसबाट भारत असन्तुष्ट बनेको बुझेपछि दाहालले बेइजिङबाट फर्केलगत्तै आफ्नो राजनीतिक भ्रमण भारतबाटै सुरु हुने बताएका थिए र केही समयपछि नै भारत गएका थिए । दाहालले सन् २०१६ मा दोस्रो पटक प्रधानमन्त्री भएका बेला पनि पहिलो औपचारिक भ्रमण भारतमै गरेका थिए । त्यही कार्यकालमा उनी गोवामा भएको ब्रिक्स समिटमा सहभागी भएका थिए । गोवामा दाहालले मोदी र चिनियाँ राष्ट्रपति सी चिनफिङसँग साइडलाइन वार्ता गरेका थिए । यस पटक प्रधानमन्त्री भएकै पर्सिपल्ट पुस १२ मा दाहालले एक भारतीय टेलिभिजनलाई अन्तर्वार्ता दिँदै आफ्नो पहिलो विदेश भ्रमण भारतबाटै हुने बताएका थिए । दाहाल चीनको हेनान प्रान्तमा चैत १४ देखि १७ सम्म आयोजित बोआओ फोरम फर एसिया मा निमन्त्रणा आउँदा पनि सहभागी भएनन् । प्रधानमन्त्री दाहालको यस पटकको भ्रमणका लागि मुख्यसचिव शंकरदास बैरागीको नेतृत्वमा प्रधानमन्त्री तथा मन्त्रिपरिषद्को कार्यालय तथा परराष्ट्र मन्त्रालयले नयाँदिल्लीस्थित नेपाली दूतावाससँग मिलेर तीव्र गतिमा गृहकार्य गरिरहेको छ । प्रधानमन्त्री कार्यालय र परराष्ट्र मन्त्रालयका अनुसार यस भ्रमणमा नेपाल र भारतका कम्पनीबीच अन्तरदेशीय डिजिटल भुक्तानी सम्झौता, दोधाराचाँदनी एकीकृत जाँच चौकी र सुख्खा बन्दरगाहमा समझदारी, नेपालगन्ज एकीकृत चौकी उद्घाटन तथा भैरहवा एकीकृत जाँच चौकीको शिलान्यास, विराटनगर रेल यार्ड उद्घाटन, सिलिगुडीझापा र अमलेखगन्जलोथर पेट्रोलियम पाइपलाइन सम्बन्धी एजेन्डा उठाउने गृहकार्य भइरहेको छ । नेपाल टेलिभिजन च्यानल भारतमा प्रसारण, भैरहवा र महेन्द्रनगरबाट दुईतर्फी हवाई रुट उपलब्धता, बंगलादेशसँग विद्युत् व्यापारमा भारतको सहजीकरण र प्रसारण लाइन निर्माणमा सहयोग, २५ वर्षसम्म विद्युत् व्यापार सम्झौता, तल्लो अरुण र फुकोट कर्णालीमा २१९ प्रतिशत बिजुली पाउने गरी सम्झौता, न्यु मोदीलेखनाथ प्रसारण लाइन उद्घाटन तथा गोरखपुर प्रसारण लाइन शिलान्यासलगायतका एजेन्डा नेपाली पक्षले भारतसँग उठाउने विषयमा तयारी भइरहेको छ । एजेन्डाका विषयमा परराष्ट्रमन्त्री एनपी साउदले पूर्वपरराष्ट्रमन्त्रीहरू, पूर्वपरराष्ट्र सचिवहरू र भारतका लागि नेपालका पूर्वराजदूतहरूसँग छलफल गरिसकेका छन् । प्रधानमन्त्री दाहालले पनि भारत उड्नुअघि एजेन्डाका सम्बन्धमा छलफल गर्ने तयारी छ ।"
अर्धचेत श्रीमती बोकेर प्रशासनमा गुहार,"(सल्यान) गत असोज १५ मा कुमाख गाउँपालिकाको जिमालीदेखि खैराबाङ जाँदै गरेको रा१ज ७९८ नम्बरको जिप दुर्घटना हुँदा दुई जनाको मृत्यु भयो । १७ जना घाइते भए । घाइतेमध्ये एक हुन् कुमाख७ जिमालीकी १७ वर्षीया सुनीता बोहरा पुनमगर । दुर्घटनामा टाउकोमा गहिरो चोट लागेर सुनीता सख्त घाइते भइन् । दुर्घटनापछि उनलाई श्रीमान् राजेश पुनले नेपालगन्ज र भारतको लखनउसम्म पुर्याए । यो बीचमा उपचारमा झन्डै २१ लाख खर्च भइसक्यो । त्यसमध्ये एक तिहाइ रकम ऋण छ । तर दुर्घटना भएको जिपका धनी, यातायात समिति र बिमाबाट एक रुपैयाँ पनि खर्च नपाएपछि उनी घाइते श्रीमती बोकेर शुक्रबार दिउँसो खलंगास्थित जिल्ला प्रशासन कार्यालय पुगे । प्रमुख जिल्ला अधिकारीको कार्यकक्षमा पुगेर उनले भावुक हुँदै आफ्नो समस्या दर्शाए । घाइते सुनीतालाई उपचार गराउन नसकेपछि सहयोगको याचना गर्दै राजेश जिल्ला प्रशासन पुगेका हुन् । दुर्घटनापछि सुनीतालाई सुरुमा जिल्ला अस्पताल ल्याइएको थियो । त्यहाँ उपचार सम्भव नभएपछि नेपाली सेनाको हेलिकोप्टरमार्फत नेपालगन्ज लगिएको थियो । त्यहाँ पनि उपचार सम्भव नभएपछि भारतको लखनउ लगियो । लखनउमा करिब तीन महिना उपचार गरिए पनि होस खुलेन । तीन महिना लखनउमा बस्दा आफूसँग भएको सबै पैसा सकिएपछि राजेशले आफन्त र छिमेकी पनि गुहारे । जसमा १९ लाख रुपैयाँ खर्च भयो । थप उपचारका लागि पैसा जुटाउन नसकेपछि अर्धचेत अवस्थामा रहेकी श्रीमतीलाई राजेशले घर ल्याए । एक महिनापछि सुनीताको समस्या थप बल्झियो । फेरि ऋण काढेर गत पुसको अन्त्यतिर उनलाई लिएर उनी नेपालगन्जस्थित न्युरो स्पेसियालिटी ट्रमा सेन्टरमा पुगे । त्यहाँ एक महिना उपचार गर्दा थप २ लाख ऋण लाग्यो । तैपनि सुधार आएन ।चौबीसै घण्टा अस्पतालको रेखदेखमा राख्नुपर्ने बिरामीलाई आर्थिक अभावकै कारण फेरि घर फर्काउन बाध्य भए राजेश । सुनीता यताउति गर्न सक्दिनन् । अरूको सहयोग चाहिन्छ । दिसापिसाब ओछ्यानमै हुन्छ, उनले भने, उनको शरीरमा अहिले नयाँ घाउ देखिन थालेको छ । अहिले जिल्ला अस्पतालमा सामान्यभन्दा अन्य उपचार सम्भव छैन । त्यसैले उनी श्रीमतीलाई कता लैजाने र उपचार खर्च कसरी जुटाउने भन्ने चिन्तामा छन् । प्रमुख जिल्ला अधिकारी वेदप्रसाद खरेलले नमस्ते सल्यान यातायात प्रालिसँग यसबारे समन्वय गरिरहेको बताए । गम्भीर घाइतेलाई तत्काल उपचारका लागि काठमाडौं लैजाने व्यवस्था मिलाउन खोजिरहेको छु, उनले भने, आर्थिक जोहोका लागि सबैसँग समन्वय भइरहेको छ । नमस्ते सल्यानका अध्यक्ष डम्बर तिरुवाले दुर्घटनाका घाइतेले उपचारमा गरेको खर्च बिमा र आफ्नो कम्पनीको कोषबाट व्यवस्थापन हुने बताए । दुर्घटनालगत्तै घाइतेहरू आआफ्नै हिसाबले उपचारमा जानुभयो । पछि हाम्रो भनाइ कोषले समन्वय गर्न खोजेको थियो, उनले भने, क्षतिपूर्ति नदिएको भनेर उल्टै कोषविरुद्ध मुद्दा पर्यो । खर्च दिन त्यसैले ढिलाइ भएको हो । घाइतेले उपचार गराएको अस्पतालको बिल पेस गरेमा खर्च भुक्तानी पाउने उनले बताए । जिल्ला अस्पताल सल्यानका डा जितेन्द्र भण्डारीका अनुसार सुनीताको मस्तिष्कमा समस्या देखिएको छ । उनका अनुसार विशेषज्ञसहितको उपचार आवश्यक छ । पहिलाजस्तै बोल्न र हिँड्न सक्ने बनाउन सर्जरी र फिजियोथेरापीको आवश्यक देखिन्छ, उनले भने ।"
४ प्रतिशत शिशु खोप अभियानबाहिर,"(काठमाडौं)स्थानीय स्वास्थ्य स्वयंसेविकाको टोलीले दक्षिणकाली१ मा कुनै पनि खोप नलगाएकी दुई वर्षीया बालिका र उनकी आमालाई भेटे । खोपबारे जिज्ञासा राख्दा ती आमाले खोप नलगाएको जवाफ दिइन् । त्यसको कारणबारे उनले भनिन्, खोप लगाएपछि जेठो छोरो बिरामी पर्यो, त्यसैले कान्छीलाई लगाएनौं ।नेपालमा २०३४ सालमा बिफर उन्मूलनपश्चात् औपचारिक खोप अभियान सुरु गरिएको थियो । सन् २०१० को अन्तसम्ममा सबै स्थानीय तहमा विश्व स्वास्थ्य संगठनले सिफारिस गरेको खोपको कभरेज ९० प्रतिशत पुर्याउने लक्ष्य सरकारको थियो । तर, स्वास्थ्य मन्त्रालयले हालै सार्वजनिक गरेको नेपाल जनसांख्यिक तथा स्वास्थ्य सर्वेक्षण२०२२ को प्रारम्भिक प्रतिवेदनअनुसार कुनै खोप नलगाएका १२ देखि २३ महिनाका शिशु ४ प्रतिशत र पूर्ण खोप नलगाएका १६ प्रतिशत छन् । यो सन् २०१६ को भन्दा बढी हो । त्यतिबेला कुनै खोप नलगाएका १२ देखि २३ महिनाका शिशु एक प्रतिशत थिए । सन् २०११ मा पूर्ण खोप नलगाएका बालबालिका १० प्रतिशत थिए ।प्रतिवेदनअनुसार कुनै पनि खोप नलगाएका शिशु सबभन्दा बढी सहरी क्षेत्रका छन् । सहरी क्षेत्रमा ६ सय २३ जना र दुर्गमका ३ सय ३६ जना छन् । त्यसमध्ये पनि सबभन्दा बढी मधेशमा २ सय ६९, कोशीमा १ सय ६८, लुम्बिनीमा १ सय ७२, वाग्मतीमा १ सय ३४ जना, सुदूरपश्चिममा ८७ र कर्णालीमा ७९ जना छन् । सहरी क्षेत्रमा बसोबास गर्नेले नै खोप नलगाउने गरेको देखिन्छ । विज्ञहरूका अनुसार यो डरलाग्दो अवस्था हो । स्वास्थ्य मन्त्रालयले नियमित खोपबाट वञ्चित भएका बालबालिकालाई खोज र खोप लगाऊ राष्ट्रव्यापी घरदैलो अभियान सुरु गरेको छ । खोप विज्ञ श्यामराज उप्रेती तीनै सरकारबीच समन्वय अभावका कारण अभियान प्रभावकारी हुन नसकेको बताउँछन् । दक्षिणकालीका नगरप्रमुख मोहन बस्नेतले प्रत्येक वडामा खोप नलगाएका बालबालिकाको खोजी भइरहेको बताए । खोज र खोप लगाऊ अभियान प्रभावकारी ढंगबाट चलाउन स्वास्थ्यकर्मीलाई निर्देशन दिएको छु, उनले भने । बर्दियाको बारबर्दियाका नगरप्रमुख छविलाल थारूले पनि सशक्त ढंगबाट अभियान चलाइरहेको बताए । अभियान प्रभावकारी बनाउन वडाको ४५ स्थानमा राखेर खोप वितरण गरिएको ललितपुर महानगरका प्रवक्ता राजु महर्जनले बताए ।स्वास्थ्य मन्त्रालय नीति योजना महाशाखा प्रमुख डा कृष्ण पौडेल अभियान प्रभावकारी बनाउन सम्बन्धित निकायले ध्यान दिनुपर्ने बताउँछन् । संघीयताले गर्दा खोप कार्यक्रममा प्रत्यक्ष असर पुगेको स्वास्थ्य विभाग परिवार कल्याण महाशाखाका निर्देशक डाविवेककुमार लालको भनाइ छ । पहिला खोपसम्बन्धी फोकल पर्सन ग्रामीण स्वास्थ्यकर्मी हुन्थे, अहिले दरबन्दी छैन, खोप लगाउने, अनुगमन गर्ने जिम्मेवारी पालिकाको हो, उनले भने, खोपबाट वञ्चित हुनेमा प्रायः इँटाभट्टाका मजदुर र मौसमी कामदार छन् । जनप्रतिनिधिले भोट बैंकलाई लक्षित गर्दा समस्या भएको देखिन्छ ।"
आजकै दिन: एम्नेस्टीको स्थापना,"सन् १९६१ मा आजकै दिन (मे २८) मा एम्नेस्टी इन्टरनेसनलको स्थापना भएको थियो । अधिवक्ता पिटर बेनेन्सनले बेलायतको राजधानी लन्डनमा संस्थाको स्थापना गरेका हुन् । अभिव्यक्ति स्वतन्त्रताका पक्षमा आवाज उठाउने दुई जनालाई बेलायत सरकारले थुनामा राखेपछि बेनेन्सनले आममाफीका विषयमा एक लेख लेखेका थिए । त्यससँगै बेलायतसहित विभिन्न युरोपेली देशका राजनीतिक तथा धार्मिक बन्दीका पक्षमा अपिल फर एम्नेस्टी (आममाफी) अभियान सुरु भयो । उक्त अभियानका क्रममा मानवअधिकारको वकालत गर्ने गरी एम्नेस्टी इन्टरनेसनलको स्थापना भएको हो । संस्थाको विस्तारलाई अन्य देशले पनि मान्यता दिन थालेपछि राष्ट्रसंघ, युनेस्को, युरोपेली संघलगायतले एम्नेस्टीलाई सल्लाहकार राखेका थिए ।यो विश्वकै सबैभन्दा ठूलो अन्तर्राष्ट्रिय मानवअधिकारवादी संस्था हो । हाल यो १ सय ५० देशमा क्रियाशील रहेको छ, जसमा विश्वका एक करोडभन्दा बढी अभियन्ता जोडिएको जनाइएको छ । नेपालमा भने सन् १९७९ मा एम्नेस्टी सुरु भएको थियो । तर १९८२ मा यसको मान्यता खारेज गरिएको थियो । तर नेपालमा बहुदलीय प्रजातन्त्रको स्थापनापछि सन् १९९० मा पुनःस्थापित भएको हो ।"
समीक्षाको स्वरमा आफ्नो आफ्नो दुःख,काठमाडौं (कास) गायिका समीक्षा अधिकारीको स्वरमा नयाँ गीत आफ्नो आफ्नो दुःख सार्वजनिक भएको छ । गीतमा हरेक मानिसको जीवनमा फरकफरक किसिमका दुःखकष्ट हुने र त्यसलाई झेल्नुपर्ने प्रसंग उल्लेख गरिएको छ । तर हरेक व्यक्तिलाई आफ्ना दुःख मात्रै ठूलो लाग्ने गरेको तथ्य गीतले उठाएको छ । लोकगायक पशुपति शर्माको शब्द रचना तथा संगीत रहेको गीतको विनोद बाजुरालीले संगीत संयोजन गरेका छन् । दुर्गा पौडेलको निर्देशनमा गीतमा भिडियो बनाइएको छ । भिडियोको सम्पादन प्रकाश धमलाले गरेका हुन् । गायक शर्माको युट्युब च्यानलमार्फत शुक्रबार सार्वजनिक गीत करिब चार लाख पटक हेरिसकिएको छ ।
बजेटमा निजी क्षेत्रका अपेक्षा,ढकाल नेपाल उद्योग वाणिज्य महासंघका अध्यक्ष हुन् ।
"संसद्लाई बहसको थलो बनाऊ, निषेधको होइन","यती, ओम्नी, ललितानिवास र पशुपति जलहरी । नेपालमा संस्थागत भ्रष्टाचारको विषयमा बहस हुँदा स्वतः उच्चारित हुने प्रकरण यिनै हुन् । यी चोकचौबाटोमा कसैले बोलेर बेवारिसे छाडेका विषय होइनन्, बरु सार्वभौम संसद्का सम्बन्धित समिति, महालेखा नियन्त्रकको कार्यालय, अख्तियार दुरुपयोग अनुसन्धान आयोग र अदालतसम्म गम्भीर बहस पैरवी भइरहेका विषय हुन् । यी र यस्ता सबै विषयमा आरोपितमाथि अनुसन्धान हुनुपर्ने, निर्दोष सावित भए ससम्मान सफाइ दिनुपर्ने, दोष सावित भए हदैसम्मको कारबाही हुनुपर्ने र भविष्यमा यस्ता बेथिति दोहोरिने छैनन् भनेर प्रत्याभूति हुनुपर्नेमा कहींकतै शंका छैन, कमसेकम अहिलेको सजग जनमानसले यस्तै अपेक्षा गरेको छ । तर, सार्वभौम संसद्मा यिनै प्रकरण उच्चारण भएको भनेर सदनभित्र र बाहिर पछिल्ला दिनमा जेजस्ता हंगामा, मोलमोलाइ र सौदाबाजी भए, त्यसले शीर्षनेताहरू अझै पनि भ्रष्टाचारविरुद्ध समाजको आक्रोशलाई नजरअन्दाज गरेरै अघि बढ्न सकिन्छ भन्ने भ्रममा छन् भन्ने देखाएको छ । शीर्षनेताबीच भएको यस्तो सहमतिले सदनको बाटो खोलेको छ भने भ्रष्टाचारविरुद्ध बोल्ने नागरिकको मुख बन्द गर्न खोजेको छ ।विवादास्पद मानिएको अभिव्यक्तिमा सम्बन्धित सांसदले तमाम प्रकरणसहित पशुपतिमा जलहरी राख्दा भएको अनियमितता प्रसंग उठाएका थिए । उनले सुनको बजेटमा पित्तल राखिएको भनेको वाक्यांशलाई प्रमुख मुद्दा बनाएर प्रमुख प्रतिपक्षी दलले त्यस्तो दिन सदन अवरुद्ध गर्यो, जुन दिन सरकारको नीति तथा कार्यक्रम पारित गराउने कार्यसूची थियो । सदनको अवरोध लम्बिए १५ जेठमा बजेट प्रस्तुत गर्नैपर्ने संवैधानिक बाध्यताको पनि अवज्ञा हुने बहाना बनाएर सरकारले शनिबार बिहान हतारहतार सहमति गरेको छ । प्रधानमन्त्री पुष्पकमल दाहाल, सदनको सबैभन्दा ठूलो दल कांग्रेसका सभापति शेरबहादुर देउवा र प्रमुख प्रतिपक्षी एमालेका अध्यक्ष केपी शर्मा ओलीले यस्तो सहमति गरेका छन्, जसलाई मान्ने हो भने भ्रष्टाचारको विषयमा प्रश्न उठाउन राजनीतिक साइत हेर्नुपर्नेछ, नेताको मनस्थिति र बाध्यता हेर्नुपर्नेछ । पशुपतिका जलहरीमा भ्रष्टाचार भएको विषय कुनै व्यक्तिगत आक्षेप होइन, यो त जनताको धार्मिक भावनामाथि राजनीतिक दाउ खेलेर आर्थिक बेथिति बढाइएको एउटा अस्वाभाविक कारोबार हो । पार्टीभित्र र बाहिर बढिरहेको विवादबीच तत्कालीन प्रधानमन्त्री केपी शर्मा ओलीको निर्देशनमा देशको ध्यान मोड्न र फगत लोकप्रियताका अपेक्षामा गरिएको तिकडम हो भनेर तत्कालै विरोध भएको थियो । हिन्दुहरूको आस्थाको धरोहर पशुपतिनाथका नाममा राजनीति नगर भनेर संस्कृतिविद्हरूले विरोध मात्र गरेका थिएनन्, विषय अदालतसम्म पुगेको थियो । तर अदालतबाट अन्तरिम आदेश आउने सम्भावना देखेपछि त्यही बिहान झिसमिसेमै राष्ट्रपति विद्यादेवी भण्डारीलाई पशुपति लगेर जलहरीको उद्घाटन गराइएको थियो । त्यस्तो हतार कुनै पनि कालखण्डका हाम्रा सरकारले अस्पताल, विद्यालय, सडक बनाउन गरेको भए आज पशुपतिनाथको देशको अवस्था यति दयनीय अवश्य हुने थिएन । हतारहतार जलहरी फेर्न अधिकार नै नभएको व्यक्तिहरूलाई खरिदमा संलग्न गराएको, पहिले आएको प्रस्तावभन्दा बढी पर्ने गरी सम्झौता गरेको भनेर अरू कसैले होइन, प्रधानमन्त्री मातहतको सार्वजनिक खरिद अनुगमन कार्यालयले नै प्रतिवेदन तयार गरेको थियो । अझ जलहरीका लागि किनिएको भनिएको १० केजी ९ सय ७६ ग्राम सुन हराएको भनेर महालेखा परीक्षकको प्रतिवेदनले नै प्रश्न गरेको छ । हुन त, करिब ११ किलो सुन जलहरीमा रिङ बनाउन प्रयोग भएको पशुपति क्षेत्र विकास कोषको दाबी छ । तर, महालेखाको ५९ औं प्रतिवेदन स्पष्ट भन्छ, उक्त सुनको सम्पूर्ण परिमाण रिङ बनाउने कार्यमा प्रयोग भएको पुष्टि हुने विवरण पेस गरिएको छैन । यो समग्र विषयमा अख्तियार दुरुपयोग अनुसन्धान आयोगले अनुसन्धान गरिरहेको छ । तर प्रश्नलाई निषेध र अनुसन्धानलाई प्रभावित गर्न नेताहरूबीच सहमति हुनु र त्यसैका आधारमा यो विषय संसद्को अभिलेखबाट हटाइनु दुर्भाग्यपूर्ण छ । प्रधानमन्त्री दाहालले नीति तथा कार्यक्रममा सांसदले उठाएका प्रश्नको जवाफ दिने क्रममा सबै क्षेत्रमा देखिएका भ्रष्टाचार र अनियमितता नियन्त्रण गर्न सरकार दृढ रहेको दाबी गरे । सँगसँगै उनले यो पनि भने, पशुपति विकास कोषमा लगाइएको जलहरीसम्बन्धी विषयमा प्रमुख प्रतिपक्षी दलका नेतालाई जोडेर विचार व्यक्त हुनु उचित होइन । यस्ता विषय संसद्को रेकर्डबाट हटाउने व्यवस्था पनि रहेकै छ । यसरी प्रधानमन्त्रीले भ्रष्टाचारबारे आफ्नै पार्टीका सांसदको अभिव्यक्ति हटाउन सभामुखलाई आग्रह गरे, दलीय सहमतिमा सभामुखले पनि त्यसै गरे । सरकारका अरू कामकारबाहीमा सत्तापक्ष र प्रतिपक्ष विभाजित भए पनि भ्रष्टाचारबारे संसद्मा पनि सहमति हुँदै आएको छ, यसपालि त्यसको अर्को शृंखला प्रदर्शित भएको छ । सांसद लेखनाथ दाहालले सुनको सट्टा पित्तल राखियो भनेर प्रश्न उठाएका थिए, तर सुनको नाममा पित्तलसमेत नराखिएको भनेर सरकारी र संवैधानिक निकायबाटै किटानी भइसकेको छ । मुख्य प्रश्न के हो भने पशुपतिनाथका नाममा किनिएको करिब ११ किलो सुन कहाँ गयो ? सुनको सट्टा पित्तल वा ढलोट के राखियो वा केही पनि राखिएन भन्ने प्रश्न प्राविधिक हुन् । तर, नेताहरूबीच साँठगाँठ गरेर जनादेशबाट निर्वाचित सांसदहरूको विवेक र अभिव्यक्तिलाई अंकुश लगाउनु सर्वथा अस्वीकार्य छ । नेताहरूको मोलमोलाइ यस्ता अभिव्यक्ति संसद्को अभिलेखबाट हटाउन सम्भव होला, तर यो विषय सरकारी र संवैधानिक निकायको अभिलेखबाट कसरी हटाउन अवश्य पनि सहज हुनेछैन, अझ जनताको स्मृतिबाट हटाउन त असम्भव नै हुनेछ ।"
व्यापार घाटा कम गर्ने हो भने यी काम गरौं,"कान्तिपुर दैनिकमा बेलाबेलामा वाणिज्य नीतिसहित व्यापारवाणिज्य सम्बन्धी शीर्षकको पाठ्य सामग्री पढ्न पाइन्छ र रोचक नै लाग्छ । सञ्चारमाध्यमबाट केही वर्षपहिले व्यापार तथा निकासी प्रवर्द्धन केन्द्रको कार्यकारी निर्देशक नियुक्ति भएको समाचार बाहिर आएको थियो । यो क्षेत्रमा मैले पनि केही वर्ष काम गरे । त्यही अनुभवको आधारमा यो संस्थामा काम गरेर देशको सेवा गर्ने आस गर्दै आएको थिएँ । साथै यस्ता संस्थामा आफ्नो भनाइ सम्बन्धित ठाउँमा राख्दै आएको थिएँ । व्यापार तथा निकासी प्रवर्द्धन केन्द्रको विकासको लागि सम्बन्धित क्षेत्रको ध्यानाकर्षण हुन आवश्यक छ । सो केन्द्र व्यापार प्रवर्द्धन सेवा अन्तर्गत वैदेशिक व्यापारमा देखा परेका समस्याको पहिचान गर्नुपर्छ । केन्द्रको प्रशासकीय प्रमुखको रूपमा कार्य सञ्चालन गर्नका लागि वाणिज्यशास्त्र, अर्थशास्त्र वा व्यवस्थापन विषयमा कम्तीमा स्नातकोत्तर गरेको सम्बन्धित क्षेत्रमा कम्तीमा दस वर्षको अनुभव प्राप्त व्यक्तिमध्ये अर्थ सचिव, वाणिज्य सचिव र नेपाल उद्योग वाणिज्य महासंघको अध्यक्ष सम्मिलित सिफारिस समितिले तोकेको व्यक्तिलाई सरकारले केन्द्रको कार्यकारी निर्देशक पदमा नियुक्त गर्ने प्रावधान छ । तर प्रक्रिया मिलाएर कहाँकहाँबाट कार्यकारी निर्देशक नियुक्त हुन्छन् ? यो सधैं खोजीको विषय हो । व्यापार वाणिज्यमै उच्च शिक्षा हासिल गरेका व्यक्ति किन यो पदमा आउन सक्दैनन् ? यही विषयमा तालिम, गोष्ठीमा भाग लिएर विषयका जानकार भएका व्यक्ति किन ल्याइँदैन ? योग्य व्यक्ति कार्यकारी निर्देशक भएर आउन किन सक्दैनन् ? साविक रूपमा आउने कार्यकारी निर्देशकले व्यापार घाटातर्फ किन ध्यान दिएका छैनन् ? केन्द्रको जिम्मेवारी सम्हाल्न न त व्यापार तथा निकासी प्रवर्द्धन समितिमा विशेषज्ञ न त विषय विशेषज्ञ नै कार्यकारी निर्देशक नै आएका छन् । यस्तो अवस्थामा केन्द्रबाट के आशा राख्ने ? देशमा प्रतिवर्ष विभिन्न विषयका निकासी प्रवर्द्धन क्षेत्रमा समेत विद्यावारिधि उपाधि प्राप्त गर्ने संख्या वृद्धि हुँदै गएको छ । उक्त समितिमा सात जना सदस्य रहने व्यवस्था छ । यी समितिमा व्यापार विषयमा थाहा नभएकालाई नै समेटिएको पाइन्छ । व्यापार थाहा नभएको व्यक्तिलाई व्यापारको जिम्मा दिँदा यसले कस्तो व्यापार गर्ला ? प्रश्न सृजना भएको छ । फेरि समितिले आवश्यक ठानेमा व्याफार तथा निकासीको क्षेत्रसँग सम्बन्धित व्यति वा संस्थाको पदाधिकारीलाई समितिको बैठकमा पर्यवेक्षकको दर्जामा भाग लिन आमन्त्रण गर्ने प्रावधान छ । यो व्यवस्था भए पनि यस्ता व्यक्तिको खोजी नगरिनु व्यापार घाटालाई वास्ता नगरिनुसरह नै हुनेछ । के निकासी क्षेत्रमा विद्यावारिधि प्राप्त व्यक्तिले प्रत्यक्ष देशको निकासी प्रवर्द्धन कार्यमा भाग लिन नपाउने त ? नेपाल राष्ट्र बैंक, वैकल्पिक ऊर्जा प्रवर्द्धन केन्द्र लगायत अरू निकायमा सम्बन्धित क्षेत्रका उच्च डिग्री प्राप्त व्यक्ति नै कार्यकारी प्रमुख पदमा नियुक्त गरिन्छन् । तर यो केन्द्रको स्थापनादेखि नै मैले अधिकारसम्पन्न निकासी विकास प्राधिकरणमा बदल्न माग गरिराखेको छु । तर किन सुनिँदैन ? यस क्षेत्रका सरोकारहरू र दक्ष विज्ञहरू तथा राजनीतिक क्षेत्र किन अगाडि सर्दैनन् ? देशको व्यापार घाटा घटाउन देशमा प्राप्त यस क्षेत्रको वास्तविक विज्ञलाई नै जिम्मा दिनैपर्ने कुरामा दुईमत हुन सक्दैन । सुमनकुमार रेग्मी, काठमाडौंआफ्नो व्यावसायिक फाइदाका लागि आम उपभोक्तालाई खुलेआम झुक्याइनु राज्य सञ्चालकहरू मूकदर्शक हुनुजस्तै हो । बजारमा पहिलेदेखि नै उत्पादित समानहरूसँग ठ्याक्कै मिल्दाजुल्दा उत्पादनहरू उत्पादन गर्न दिँदा त्यसले उपभोक्तामा पर्ने असरका बारेका आकलन गर्न नसक्ने नियामक निकाय हुनभन्दा नभएको बेस हुने देखिन्छ । नाम मात्रका उपभोक्ता संरक्षण मञ्च, साना उत्पादकको मात्र घाँटी निचोर्न उपभोक्ता संरक्षण ऐन लगायतका यसका तालुकदार निकाय उद्योग र वाणिज्य विभागले समान प्रकृतिका उत्पादनका लागि कसरी अनुमति दियो भन्ने कुराले शंका उत्पन्न हुन्छ । राज्यका हरेक निकायको कार्यसम्पादन नाजुक अवस्थामा पुग्दै गएको सन्दर्भमा आम उपभोक्ताको स्थास्थ्यमा प्रत्यक्ष प्रभाव पार्ने विषयमा देखिएको हेलचेक्य्राइँले सरकारविहीन राज्यमा रहेको आभास दिलाइरहेको छ । आधिकारिक रूपमा नियामक निकायमा दर्ता हुने ट्रेडमार्कहरू कसरी दर्ता हुन्छन् र यो केका लागि दर्ता गरिन्छ भन्ने विषयमा दुविधा उत्पन्न भएको छ । कुनै उत्पादकले दर्ता गरेको ट्रेडमार्कको अस्तित्व बचाउन नसक्ने नियामक निकायले ट्रेडमार्क दर्ता नगरेकै राम्रो अन्यथा यसको सुरक्षामा ठोस कदम चाल्नुपर्ने देखिन्छ । संघीयताको एक दशक पुग्न लाग्दासमेत हरेक तहका सरकारले कानुनमा व्यवस्था भएका बजार अनुगमनका बारेमा जानकार नै नभएझैं गर्नु लज्जास्पद भएन र ? अझै उपभोक्ताको नजिकको सरकारले समेत बजार अनुगमनको पाटोमा पाइला चाल्न नसकेको देख्दा गम्भीरताका रूपमा लिनुपर्ने हुन्छ । कानुनमै प्राप्त भएको अधिकार उपयोग गरेर आफ्ना नागरिकका स्वास्थ्यमा प्रत्यक्ष असर गर्ने दैनिक उपभोग्य वस्तुहरूको अवस्था र गुणस्तरका बारेमा जानकार हुन नसक्नुले स्थानीय सरकारको कार्यक्षमतामाथि प्रश्न उठ्दैन र ? बजार अनुगमन गर्दा व्यापारीहरूसँगको सम्बन्ध बिग्रने, निर्वाचनका बेला असहयोग गर्ने, सरकारका कामकारबाहीप्रति प्रश्न उठाउने डरले समेत यस विषयमा प्रवेश गर्न नसकेको देखिन्छ । बजार अनुगमन भइहाले पनि सोको जानकारी व्यापारीहरूमा सूचना पहिले नै पुग्नुले समेत हामी कस्तो व्यवस्थाबाट गुज्रिरहेका छौं दर्साउँछ । उपभोक्ता झुक्याउने छुट कसैलाई पनि हुनु हुँदैन यसो भएमा कानुनी राज्य र यसका तालुकदार निकाय हुनुको केही अर्थ राख्दैन । जनक आचार्य, उत्तरगया, रसुवा"
राष्ट्रपतिले दोषी नछुटाऊन्,"टीकापुर घटनाका मुख्य आरोपित रेशम चौधरीलाई सत्ता गणितका लागि राष्ट्रपतिबाट आममाफी दिन लगाउने सत्तारूढ दलको निर्णयले विधिको शासनको खिल्ली उडाएको छ । हिजो वरिष्ठ प्रहरी निरीक्षक लगायत आठ जना प्रहरीलाई लखेटीलखेटी भाला रोपेर निर्मम हत्या गरेको पुष्टि भएको थियो । त्यस्तै द्वन्द्वकालमा अर्को हत्या अभियोगमा आरोपित बालकृष्ण ढुंगेललाई अदालतले हत्या आरोपमा सजाय दिएको थियो तर राष्ट्रपतिबाट आममाफी भएको थियो । सरकारमा बसेकाहरूको यो रबैयाले न्यायाधीश र न्यायालयको गरिमामाथिको ठूलो प्रहार हो । यो मामिलामा राष्ट्रपतिज्यूले पनि गम्भीरतापूर्वक सोच्नुहोला । हिजो सत्ताको आडमा बस्दा जिउँदै आम नागरिकलाई भट्टामा हालेर जलाउने अफताब आलमलाई पनि हिजो आममाफी दिन नखोजेको होइन । अबका दिनमा राष्ट्रपतिले राजनीतिक दबाबमा परी दोषीलाई छुट्ने मौका नदिनुहोला । सर्वोच्च अदालतको गरिमालाई उच्च राख्न ऐतिहासिक कदम चाल्नुहुनेछ भन्ने आम नागरिकको आशा छ । मेरो प्रश्न छ सरकारले पनि आरोप पुष्टि भै सजाय भुक्तान गरिरहेका कैदीलाई छुट्टाउनु कतिसम्मको जायज हो ? रामेश्वर बासी, चाँगुनारायण नपा९, भक्तपुर"
बुंग द्यःको भोटो हेरेपछि,"साबिक चलन अनुसार, गएको बिहीबार अपराह्न पुजारीहरूले अनादि कालदेखि उपत्यकाका किसानहरूले अत्यन्त भक्तिभावसहित पूजाअर्चना गर्दै आएका बुंग द्यः अर्थात् सहकालका देवता मच्छेन्द्रनाथको भोटो राष्ट्रपति रामचन्द्र पौडेल, उपराष्ट्रपति रामसहाय यादव र प्रधानमन्त्री पुष्पकमल दाहाल प्रचण्डको नजर मा चढाएर, सर्वसाधारणलाई देखाए । भावनात्मक हिसाबले सहकालका देवताको यो भोटोको सार्वजनिक प्रदर्शनको प्रतीकात्मक अर्थ हो सहकालका देवताको भोटो उपत्यकामै छ । किंवदन्ती अनुसार, उपत्यकामा बुंग द्यःको उपस्थिति रहेसम्म अनिकाल लाग्ला भनेर डराउनुपर्दैन । प्रत्येक वर्ष देखाइने गरेको मच्छेन्द्रनाथको भोटोको दैविक मौलिकता संकटमा परिसकेको छ । समाचारहरू सहरमा सनसनीखेज हुने, तर अहिलेको जस्तो सबैतिर नपुग्ने जमानामा एक पटक यो भोटो हराएको समाचार भाइरल भएको थियो । त्यसपछि के भयो ? समाचारको फलोअप भयो कि भएन ? सम्झना रहेन । उच्चतम पदमा आसीन देशका नेताहरूले सहकालका देवताको भोटो दर्शन गरेको भोलिपल्टै सार्वभौम नेपाली जनताले चुनेको सार्वभौम संसद् अचाक्ली तात्यो । अघिल्लो पटक एमालेका अध्यक्ष (हाल प्रमुख प्रतिपक्षी दलका नेता) को नेतृत्वमा बनेको सरकारका पालामा पशुपतिनाथ मन्दिरमा सुनको जलहरी चढाउनुपर्नेमा पित्तलको जलहरी चढाइएको विषय माओवादी केन्द्रका सांसद लेखनाथ दाहालले उठाए । यस विषयलाई प्रमुख प्रतिपक्षले निकै आक्रामक हिसाबले प्रतिनिधिसभाको बैठकमा प्रवेश गरायो । विषयको छिनोफानो नभएसम्म बैठक अवरुद्ध गर्ने अडान राखे प्रमुख प्रतिपक्षी एमालेका नेताहरूले । सम्भवतः तत्कालीन सरकारको प्रमुखमा अध्यक्ष कामरेड ओली नरहेका भए कुरा यति चर्किने थिएन होला । चोरीचकारी र भ्रष्टाचार नियति नै भैसकेको देशमा यो आरोप सामान्य थियो । सयौंको संख्यामा देशका मूल नागरिकलाई शरणार्थीका रूपमा प्रस्तुत गरेर, रातारात उनीहरूको देश र नागरिकता नै बदलेर, विदेश पुर्याउने बिचौलियाहरू राजनीतिक नेतृत्वमा रहेको यो देशमा को नक्कली हो र को सक्कली हो ? छुट्याउन सकिने अवस्था छैन । संसद्को बैठकमा लगाइएको आरोपका विरुद्ध प्रतिपक्षी सांसदहरू निकै चर्को स्वरमा गर्जिए पनि त्यसमा कुनै राप थिएन । प्रतिपक्षी दलका मुख्य नेता स्वयं पनि पन्छिन खोज्दै थिए, मैले त पशुपतिनाथको मन्दिरको जलहरी चढाउन नगद पो निकासा गरेको थिएँ । त्यो पैसा खर्च गर्ने त अरू नै थिए । आफूलाई राजनेता भनाउन चाहने एमाले अध्यक्ष खड्गप्रसाद शर्मा ओलीको प्रधानमन्त्रीय कार्यकाल सधैं घटनापूर्ण रहेको हो । सुन पशुपतिनाथको होस् वा तस्करको, नेताविशेषलाई त्यसको चमक मन पर्छ । विगत समयमा पनि, समाचारपत्रका पानाहरू र सामाजिक सञ्जालमा त्रिभुवन विमानस्थलमा बेवारिस अवस्थामा फेला परेको बहुचर्चित तेत्तीस किलो सुनसँग नेताहरूको गर्दन जोडिएको खुला चर्चा भएको थियो । त्यसैले होला, संसद्मा भएको त्यस्तो चर्चामा रापताप थिएन । भुटानी शरणार्थीका ठाउँमा नेपाली नागरिक निर्यात गरिएको अहिलेको प्रसंगले भ्रष्टाचारसँग सम्बन्धित हरेक प्रसंगलाई तातो बनाएको छ । शक्ति र सत्ताको मोहमा च्यापिएर माओवादीबाट एमालेमा पुगेका नेताहरू रामबहादुर थापा बादल र टोपबहादुर रायमाझीको पतन यसरी होला भन्ने कसले सोचेको थियो ? तर, आज उनीहरूका नामै अभिशप्त बनेका छन् । बेलायतका प्रधानमन्त्री विन्स्टन चर्चिल अक्सर भन्ने गर्थे, संकटकालीन समयमा साँचो कुराको प्रतिरक्षाका लागि पनि झूटको सहारा लिनुपर्छ । बेलायती राजनीतिको तत्कालीन अवस्थामा उनको यो भनाइ असत्य थिएन होला । तर, कसैले वर्तमान नेपालको समय र सन्दर्भमा यो कुरा जोडेर विश्लेषण गर्न चाहन्छ भने ऊ गलत साबित हुनेछ । किनभने हामी नेपाली अचानक यस्ता समस्याहरूको सामना गरिरहेका छौं जुन अहिलेसम्म हाम्रा लागि अपरिचित थिए । २०४८ सालमा सुरु भएको हाम्रो संसदीय अभ्यासमा कुनै एक सांसदले पनि संसद्मा कुनै एउटा ठूलो पार्टीको प्रभावशाली नेतालाई ठाडो आरोप लगाएर खरो भाषामा बोलेको थिएन । अहिले लेखनाथजीले एक नेतालाई होइन, सबै पार्टीका शीर्षस्थ भनिने सबै नेतालाई नैतिक चुनौती दिएका छन् । यो प्रसंगमा बुझ्नुपर्ने मुख्य कुरा पशुपतिनाथको जलहरी होइन । पित्तलमा जतिसुकै बाक्लो बनाएर सुनको मोलम्बा लगाए पनि त्यो पित्तल नै ठहरिन्छ । माओवादी केन्द्रका सांसद दाहालले जुन प्रश्न उठाएका छन्, त्यसको तहमा लुकेको छ राजनीति र सरकारी सेवामा लागेका मानिसहरूको असीमित लोभ र त्यसलाई पूरा गर्ने अनियन्त्रित वृत्ति । नेपालीको नागरिकता परिवर्तन गरेर उनीहरूलाई रातारात सात समुद्रपारि पठाउनु चानचुने अपराध होइन । तस्करीको विधि अपनाएर मानिस निर्यात गरिने यो काममा सन्देहको दायरामा परेको भनेर प्रहरी फोर्सका बहालवाला प्रमुखको नाम चर्चामा आउनु उत्तिकै दुर्भाग्यको कुरा हो । धनको लोभले जान्नेसुन्नेहरूको हाम्रो समाजलाई नराम्रोसँग गाँजेको छ । पछिल्लो चुनावमा ठूलो राजनीतिक दलका रूपमा आफ्नो हैसियत राख्न सफल भएको पार्टी नेपाली कांग्रेसका सभापति शेरबहादुर देउवा यति बेला मानिस निर्यातमा डामिएका पूर्वगृहमन्त्री बालकृष्ण खाणको प्रतिरक्षामा बोलिरहेका छन् । देउवाको यो प्रतिरक्षात्मक बोलीको नेपाली कांग्रेसको समाजवादी नीतिसँग कुनै साइनो छैन । दोस्रो ठूलो दल एमालेका अध्यक्ष ओलीका भाषणहरू उनको अत्यासको डरलाग्दो अभिव्यक्ति बनिरहेका छन् । माओवादी केन्द्रका अध्यक्ष प्रचण्डले भ्रष्टाचार निर्मूल गर्ने जतिसुकै ठूलो संकल्प गरे पनि सरकार प्रमुखका रूपमा उनको दृढता पनि कताकता अलमलिन लागेको त होइन भन्ने कम्पन आएको छ । अरू दलका नेताहरूमध्ये कसैको पनि अनुहारमा स्वाभाविक हाँसो देखिएको छैन ।लोकतन्त्रमा राज्यसत्ता र राजनीतिक व्यवस्थामाथि जनताको पूर्ण नियन्त्रण हुन्छ । लोकतन्त्रमा जनतामाथि कुनै पनि व्यक्ति, परिवार, जाति र वर्गको आधिपत्य रहन सक्दैन । जनताको सरकार जनताले नै चलाउँछ र जनताकै अस्तित्वका लागि हुन्छ । लोकतन्त्रमा कुनै व्यक्ति, परिवार, जाति, वर्ण र वर्गलाई त्यो हदसम्म मात्र छुट हुन्छ जबसम्म उसले समाजको हितविरुद्ध कुनै काम गर्दैन । लोकतन्त्रमा मानिसको व्यक्तित्व विकासको विरोधी कोही छैन । लोकतन्त्रको ध्येय सबैका लागि कल्याण र विकासको बाटो पहिल्याउने स्वतन्त्रता नै हो । कसैको स्वेच्छाचारिता, उद्दण्डता र उच्छृङ्खलतालाई लोकतन्त्रले सहन सक्दैन । लोकतान्त्रिक प्रणालीले सबैसँग आत्मनियन्त्रणको अपेक्षा गर्छ । वास्तविक लोकतन्त्र व्यावहारिक हिसाबले त्यति बेला सम्भव हुन्छ जब देशका सम्पूर्ण नागरिक उत्पादन र शासनमा सँगसँगै क्रियाशील हुन्छन् । प्रतिनिधिमूलक प्रणालीको अवलम्बन र शासनशक्तिमा व्यापक विकेन्द्रीकरण लोकतान्त्रिक गणतन्त्रका मुख्य आयाम हुन् । यसका मूल स्तम्भहरू संविधान, संसद्, राष्ट्रपति, मन्त्रिमण्डल, न्यायपालिका र प्रादेशिक तथा स्थानीय निकाय हुन् । बढीभन्दा बढी लोकतान्त्रिक संस्थाको निर्माण र विकास नै लोकतन्त्रको कसी मानिन्छ । अहिले देश र सरकार दुवै संकटमा छन् । राजनीतिक दलका नेताहरूले आआफ्नो राजनीतिक स्वार्थको किल्ला त खडा गरेका छन्, तर लोकतान्त्रिक संस्थाहरूको निर्माण गरेका छैनन् । नेपाल संघीय संरचनाको विपरीत जान सक्दैन भन्ने प्रमाणित भैसकेको छ । ससाना सांस्कृतिक समाजको अस्तित्व रक्षा गर्न नेपालका लागि संघीय लोकतान्त्रिक गणतन्त्र अनुकूल व्यवस्था हो । यसविपरीत देशमा सांस्कृतिक समाज र समान नागरिक अभ्यासका विरुद्ध प्रतिकूल परिस्थितिको निर्माण, दिनप्रतिदिन, बडो तीव्रताका साथ भैरहेको छ । प्रशासन, प्रहरी र न्यायपालिका घूसखोरी, भ्रष्टाचार र पक्षपातमा लिप्त छन् । सामाजिक विकृति बढेको छ । देशको आर्थिक अवस्था अतिशय चिन्ताजनक छ । एकातिर बर्सेनि मल र बीउको अभाव, बाढी र सुक्खाको प्रकोपले कृषि क्षेत्र साँघुरिँदै गएको छ भने, अर्कातिर उद्योगव्यवसायको अवस्था शिथिल छ । देशमा अन्न र अर्थको व्यापक अभाव छ । रोगव्याधिको जगजगी छ । चिकित्सा प्रणाली महँगो छ । औषधि सुलभ छैन । आजको बिग्रिँदो परिस्थितिको अन्त छिटो नभएको खण्डमा देशमा शासन र व्यवस्था अहिलेको भन्दा धेरै फितलो हुने मात्र होइन, खण्डित हुँदै जाने भय पनि बढ्दै गएको छ । यो कुरा निःसंकोच भन्न सकिन्छ ।नेपाली जनताले डेढ दशकभन्दा पहिले कोरेको राजनीतिक नक्सामा यो डरलाग्दो लोभ र कलंकको सामना गर्न र जुध्न सक्ने एउटै मानिस अहिलेसम्म कुनै पनि पार्टीको नेतृत्वमा देखिएको छैन । कांग्रेस, एमाले, माओवादी र पछिल्लो झमटमा आएका राजनीतिक दलहरूका नेताहरूमा सत्य बोल्ने साहस र सामर्थ्य राख्ने व्यक्तित्वको सर्वथा अभाव छ । सत्तावृत्तमा चियाउने हो भने त्यसवरिपरि उभिएका सबैलाई आफ्नो र आफ्नै सन्तानको पीर छ । देशभक्तिको भाव कसैमा किञ्चित् देखिँदैन । यसै पनि भ्रष्टाचारमा चुर्लुम्म डुबेको देश । त्यसमाथि युरोपअमेरिका जाने र पैसा कमाउने लोभमा परेका सामान्य मानिसले घरखेत बेचेर र ऋणपान गरेर लगाएको पैसाको बिस्कुन । सत्तामा बस्नेहरूको कुकर्मका कारण अधोगतितिर लागेको समाज । देशमा एउटा निर्वाचित संसद् छ जुन राष्ट्रिय हास्य क्लबजस्तो छ । सांसदहरूलाई देश निरन्तर अधोगतितिर बढिरहेको पत्तो छैन । मूल्य पद्धतिमा ह्रास आएको छ । विश्वासको संकट बढ्दो छ । जननी जन्मभूमिश्च स्वर्गादपि गरीयसी भन्नेजस्ता हाम्रा आधारभूत मान्यताहरू खलबलिएका छन् । राजामहाराजाहरू भूतकालमा घीउभात खाएको हात जनतालाई सुँघाएर आकर्षित गर्न खोज्दै छन् । गुरु गोरखनाथको कृपाले नेपाल राष्ट्रको भाग्यविधाता बनेर देशको शासनमा फर्किने मृगतृष्णामा बाँचेका शासकका अगाडि आफ्नै खराब आचरणका कारण नेताहरू खुम्चिएका छन् । यसमा कुनै शंका छैन, नेपाली समाज यो स्थितिबाट पार त हुने नै छ । यसमा कुनै शंका छैन ।तर, कहिलेसम्म हामी यो स्पन्दनहीन अवस्थामा बस्नुपर्ने हो ? अहिलेसम्म यो प्रश्नको जवाफ दिन सक्ने सपूत देखिएको छैन । समाज भ्रमित छ । यसलाई भ्रममुक्त तुल्याउन जनता नै अघि सर्नुपर्छ । त्यसको अर्को विकल्प छैन ।"
अपुरो अनुसन्धान,"सक्कली र अक्कली राज्य संयन्त्रले षड्यन्त्रपूर्वक घटाएको नक्कली भुटानी शरणार्थी प्रकरण न्यायिक निरूपणका लागि अर्को चरणमा प्रवेश गर्दै छ । अनुसन्धानकर्मीको इमान र स्वाभिमानको जगमा संकलन गरिएका घटनासम्बद्ध तथ्यहरूले लेनदेनलाई केही हदसम्म भए पनि पुष्टि गरेका छन् । अनन्तसम्म फैलिएको यो घटनाको अन्त भइनसकेको र मुद्दा बुझाए पनि अनुसन्धान निरन्तर जारी नै रहने प्रहरीको उद्घोषले यही पुष्टि गर्छ । अनुसन्धानको प्रक्रियागत बाध्यता र सीमारेखाका अडचन फुकाउन राज्य संयन्त्र र संसद्को सहयोग टड्कारो भएको छ । अनुसन्धानको दायरा फराकिलो बनाउन अख्तियार, सम्पत्ति शुद्धीकरण विभागजस्ता राज्यका निकायको भूमिकालाई तत्कालै सक्रिय गराउन आवश्यक रहेको भनी प्रहरीले गरेको वैधानिक मागदाबीलाई राज्यले कसरी सम्बोधन गर्छ ? सरकारी वकिल र न्यायालयले प्रहरीले मिहिनेतपूर्वक संकलन गरेका तथ्यहरूको न्यायिक परीक्षण केकसरी गर्छन् ? यसतर्फ सर्वत्र सर्वाधिक चासो छ । यसै घटनामा पनि प्रहरीको भूमिकालाई सरकारले थप सक्रिय तुल्याउने हो भने थुप्रै कानुनी विकल्पहरू नभएका होइनन् । उदाहरणका लागि, सम्पत्ति शुद्धीकरण ऐनको दफा १५ मा प्रहरी अधिकारीलाई पनि अनुसन्धान गर्ने पदाधिकारीका रूपमा तोक्न र कालो धनबारे अनुसन्धान गर्न सकिने प्रावधान छ । बिचौलिया र स्रोत नखुलेको सम्पत्ति छानबिन गर्ने अधिकार पनि नेपाल प्रहरीकै केन्द्रीय अनुसन्धान ब्युरोलाई प्रत्यायोजन गर्दा यस घटनाको अनुसन्धान प्रभावकारी हुन सक्छ । अन्तर्राष्ट्रिय समुदायले नेपाललाई कालो सूचीमा राख्ने गरी दिएको चेतावनीबाट उम्कन पनि सकिन्छ । प्रधानमन्त्रीकै मातहतको सम्पत्ति शुद्धीकरण विभागबाटै निर्क्योल हुन सक्ने यो विषयलाई भ्रष्टाचारीविरुद्ध कसरी प्रयोग गरिन्छ वा गरिँदैन, यसले पनि सरकारको नियत प्रस्ट्याउने नै छ । म कुटेझैं गर्छु, तँ रोएझैं गर् भन्ने नाटक गरेको होइन, म स्वयं दोषी ठहरिएछु भने पनि सजाय भोग्न तयार छु भन्ने प्रधानमन्त्रीको उद्घोषलाई सत्य साबित गर्न पनि ट्रेलर मात्र नभएर पूरै फिल्म प्रदर्शनमा ल्याउन आवश्यक छ । यसका लागि सरकारले अनुसन्धानको घेरा फराकिलो र प्रभावकारी बनाउन प्रहरीको मागदाबीमा अवरोध पुर्याउनु हुँदैन । अनुसन्धानको निरन्तरतामा आउन सक्ने सम्भावित अवरोधप्रति हामी सबै सचेत रहन पनि जरुरी छ । घटनाले पुष्टि गरिसकेका र प्रकट हुन खोजिरहेका तथ्य र तथ्यांकले सिंगो राज्यको कुरूप पाटोलाई सतहमा त ल्याएका छन् तर सतहमा देखा परेका र अनुमानयोग्य कतिपय पात्रको भूमिकालाई फिल्मको पर्दामा देखाउन सकिएको छैन । भ्रष्टाचारको जालो नामक फिल्मको निर्माणमा सक्रिय, कथापटकथाकार र निर्देशकजस्ता पर्दापछाडिका पात्रहरूलाई पनि सतहमा ल्याउने र तह लगाउने हो भने मात्र फिल्म हिट हुन सक्छ र मुलुकलाई सुशासनको फराकिलो राजमार्गमा डोर्याउन सकिन्छ । नेपाल प्रहरीको एकल सद्प्रयासले जेजति गर्यो र जेजति गर्न बाँकी छ, त्यसबाट उसको विश्वसनीयता र व्यावसायिक ल्याकत जनअनुमोदनको कसीमा खरो साबित त भएको छ, तर प्रहरीले कोरेको सुशासनको गोरेटोलाई राजमार्गमा जोड्न भने बाँकी नै छ । सिंगो राज्य संयन्त्रको मिलेमतो, सहमति र लाभको बाँडफाँटबाट आरम्भ भएको घटनाको निरूपणका लागि प्रहरीको एकल प्रयास मात्र पर्याप्त हुँदैन । राज्यसंरक्षित एवं पोषित यस किसिमका संगठित अपराध जसको लेनदेन नै सिंहदरबार र बालुवाटारमा गरियो को जगमा निर्माण गरिएको घरलाई पूर्ण रूपमै भत्काउन संयुक्त र एकीकृत रणनीतिक प्रहार गर्नुपर्छ । प्रहरीको एकल प्रयास मात्रले पनि अहिले भ्रष्टाचारीको जग भने नराम्रोसँग हल्लिएको छ । भ्रष्टाचारको जग कमजोर प्रकृतिको हुने भएकाले अहिले भ्रष्टाचारको महलमा मौलाएका भ्रष्टाचारीहरू प्रतिरक्षाको कित्तामा पुगेका छन् । उनीहरू आफ्नो प्रतिरक्षाका लागि रेक्टोफिटिङ गरेरै भए पनि सिंहदरबारलाई सुरक्षित राख्ने र उपयुक्त अवसरमा पुनः राज्यदोहनको सिकार गर्ने रणनीतिमा छन् । सिंहले घाँस खाँदैन, सिकार नै गर्छ र त्यसका लागि सिंहदरबारभन्दा अर्को उपयुक्त जंगल कतै छैन भन्ने चेत भएका नेताहरूका पछिल्ला अभिव्यक्ति र छटपटीले यिनै कुरातर्फ संकेत गरिरहेका छन् । बिचौलियाको काखमा हुर्केका र फस्टाएका भ्रष्ट नेता अहिले विचलित र विक्षिप्त मानसिकतामा छन् अनि उनीहरू झनै आक्रामक र हिंस्रक ढंगले प्रस्तुत हुन सक्छन् । तसर्थ उनीहरूलाई सदाका लागि कसरी चुप लगाउने भनी एकीकृत अनुसन्धानमूलक रणनीति बनाउनु आवश्यक छ ।अहिले एकातर्फ अनुसन्धानका क्रममा तयार गरिएको फाइलले अनुसन्धानकर्मीको फायर पावरको रेन्ज पर्याप्त नभएको तर्फ स्पष्ट संकेत गर्छ भने, अर्कातर्फ अनुसन्धानकर्मीको फायर पावर बढाउनका लागि सिंहलाई प्रहरीको रेन्ज र टार्गेटमा पार्न सरकार र सरोकारवालाको भूमिका प्रभावकारी बनाउनु पनि जरुरी छ । राजनीतिक अनुकूलता र प्रतिकूलताका आधारमा अनुसन्धान गरिने वा नगरिने र अनुसन्धानलाई प्रभावित गर्न सक्ने राज्यका प्रमुख निकायहरूलाई कब्जामा राख्न सफल भएकै कारण राज्य संयन्त्र यो हदको अपराध गर्न हौसिएको हो । तसर्थ राज्य प्रणालीमा पात्रविशेषको भूमिका नयाँ ढंगले स्थापित गर्ने र यस किसिमका अपराधलाई राज्य शुद्धीकरणको अभियानका रूपमा लिएर विगतका सबै चर्चित काण्डलाई पनि अनुसन्धानको दायरामा ल्याउनुपर्छ । अहिले संगठित र राज्यसंरक्षित अपराधविरुद्ध प्रहार गर्नका लागि अनुकूल राष्ट्रिय तथा अन्तर्राष्ट्रिय वातावरण भएकाले नेपाल प्रहरीले अनुसन्धानका सबै अस्त्र प्रयोग गर्नुपर्छ । यसै घटनामा पनि ठगी विभिन्न स्थानमा भएकाले तत् स्थानलाई पनि घटनास्थल कायम गरी अनुसन्धान अघि बढाउने र केन्द्रीय अनुसन्धान ब्युरोबाट समन्वय गरी मानव तस्करी, सरकारी छाप दस्तखत किर्ते, राज्यविरुद्धको अपराधमा अनुसन्धान गर्न छुट्टै टोली गठन गरी अनुसन्धान प्रक्रियालाई निरन्तर जारी राख्ने र बयानमा पोलिएका तर तथ्यले तत्काल नखुलाएका तथ्यको संकलन गरी ठूला माछालाई अनुसन्धानको महाजालभित्र पार्ने प्रक्रिया र प्रयास जारी राख्नुपर्छ । अहिले नेपाल प्रहरीका अनुसन्धानकर्मीको चित्त, सोच र सकारात्मक हस्तक्षेपले मुलुकमा सुशासन, कानुनी राज्य र कानुनी सर्वोच्चतालाई व्यावहारिक रूपमै स्थापित गर्न खोजेको छ ।राजनीतिबाट निर्मित राज्य संयन्त्रहरू त बिचौलियाकै षड्यन्त्रमा फसिसकेका छन् । यी आफैं सच्चिने पनि होइनन्, यिनीहरूसँग अब त सच्चिने विकल्प पनि छैन । त्यसैले राजनीतिमा पनि वैकल्पिक शक्तिको सशक्त उपस्थिति हुन थालेको छ । सिंगो मुलुकले अहिले प्रणाली, प्रवृत्ति र पात्रमा आमूल परिवर्तन र रूपान्तरण खोजिरहेको छ । आम नागरिकका यी स्वाभाविक अपेक्षा र विश्वासको एउटा कडी प्रत्यक्ष रूपमा नेपाल प्रहरीसँग जोडिन पुगेकाले नेपाल प्रहरीले पनि प्रक्रियागत रूपमा मुद्दाको फाइल सम्बन्धित निकायमा बुझाए पनि चित्त बुझाएर, फुर्सत र विश्राम लिनु हुँदैन । यही घटनामा पनि, लाभ बाँडफाँटको तथ्यांकको लामो सूचीमा रहेका तर केही तथ्यपरक प्रमाणको संकलन र परीक्षणको अभावका कारण आफूलाई तत्काल सुरक्षित राख्न सफल भएका प्रभावशाली ठूला माछाहरूलाई समेत कानुनी दायरामा ल्याउन नेपाल प्रहरी सफल रहोस् ।"
फोहोर व्यवस्थापनमा लैंगिक पाटो,थापा अध्यापक हुन् ।
तरलता र ब्याजदरले अनुकूल बनेको सेयर बजारमा बजेटको प्रतीक्षा,"(काठमाडौं) विगतमा कसिलो नीतिगत व्यवस्था, तरलता अभाव, उच्च ब्याजदरलगायत कारण ओरोलो लागेको सेयर बजारको घट्ने दर पछिल्ला दिनमा कम भएको छ । यसलाई विश्लेषकहरूले सकारात्मक संकेतका रूपमा हेरेका छन् । उच्च विन्दुको तुलनामा सेयर कारोबार मापक नेप्से परिसूचक झन्डै १४ सय अंकले घटिसकेको, वित्तीय प्रणालीमा तरलता अवस्थामा सुधार भएको, ब्याजदर घट्न थालेको लगायत कारण अब बजारमा सुधार आउने उनीहरूको अनुमान छ । यस स्थितिमा आउन लागेको बजेटले पुँजीबजारमैत्री नीति लिन्छ वा लिँदैन भन्नेमा समग्र पुँजी बजार प्रतिक्षामा देखिन्छ । सेयर बजारमा यति ठूलो गिरावट आउनुको प्रमुख कारण नीतिगत कडाइ र तरलता अभावका कारण बढेको उच्च ब्याजदर हो, नेपाल उद्योग वाणिज्य महासंघअन्तर्गत कर तथा राजस्व परामर्श समितिका सभापति एवं सेयर लगानीकर्ता अम्बिका पौडेलले भने, यसअघि गरिएका नीतिगत कडाइमा कुनै हेरफेर नभएको अवस्थामा पनि बजार आफ्नै लयमा अघि बढेको छ । अहिले सहज तरलता अवस्था, घट्दो ब्याजदर र लगानीकर्ताको आत्मबलले काम गरेको छ । यस्तो अवस्थामा सरकार र राष्ट्र बैंकमार्फत नीतिगत सहजता गर्ने हो भने सेयर बजार उकालो लाग्ने भएकाले यसतर्फ सरकारको ध्यान जानुपर्ने उनको सुझाव छ । बैंकहरूको तरलताको अवस्था सहज वा असहज हुँदा सबैभन्दा पहिले प्रभावित हुने सेयर बजार नै हो । तुलनात्मक रूपमा अहिले लगानीका अन्य क्षेत्र संकुचित भएको अवस्था छ, उनले भने, यसकारण मुलुकको अहिलेको अवस्था सेयर बजारका लागि अनुकूल देखिन्छ । यस स्थितिमा बजेटमार्फत सरकार पुँजीबजारमैत्री नीति ल्याइँदा यसले समग्र पुँजी बजारको हित गर्छ ।सामान्यतः ब्याजदर वृद्धि र सेयर बजारबीच उल्टो सम्बन्ध रहन्छ । बैंक ब्याजदर बढ्दा नेप्से घट्छ र घट्दा बजार बढ्छ । जोखिमका हिसाबले सेयर बजारको तुलनामा बैंक निक्षेप सुरक्षित मानिन्छ । यसकारण ब्याजदर बढेको अवस्थामा पैसा बैंकमा राख्दा जोखिमबिना राम्रो प्रतिफल पाइने भएकाले सेयर बजारमा नकारात्मक प्रभाव पर्ने गरेको हो । यद्यपि ब्याजदर घट्दो क्रममा रहेकाले अब सेयर बजार उकालो लाग्ने अनुमान गर्न थालिएको हो । हालसम्मको उच्च विन्दुको तुलनामा गत बिहीबारसम्म सेयर कारोबार मापक नेप्से परिसूचक करिब साढे १२ सय अंकले घटेको छ । गत भदौ २ मा हालसम्मकै उच्च विन्दु ३ हजार १ सय ९९ अंकमा रहेको नेप्से गत बिहीबारसम्म १ हजार ९ सय ५९१२ विन्दुमा बन्द भएको छ । यो १ हजार २ सय ४० अंकले कम हो । यस अवधिमा लगानीकर्ताको सम्पत्तिको मूल्य करिब सवा १६ खर्ब रुपैयाँले घटेको छ ।गत वर्षको भदौ २ मै नेप्से परिसूचक हालसम्मकै उच्च विन्दु (३ हजार १ सय ९९ विन्दु) मा थियो । नेप्सेको अघिल्लो उच्च विन्दु ०७२ साउन १२ मा थियो । त्यतिबेला नेप्से परिसूचक १ हजार ८ सय ८१ विन्दुमा पुग्दा कुल बजार पुँजीकरण २० खर्ब ७० अर्ब ९९ करोड रुपैयाँ पुगेको थियो । त्यसयता घटेको बजार पुनः बढेर गत भदौ २ मा नेप्से परिसूचक र बजार पुँजीकरण दुवै हालसम्मकै उच्च विन्दुमा पुगेर नयाँ रेकर्ड बनेको थियो । त्यसयता फेरि बजार ओरालो लाग्न थाल्यो । यही कारण उच्च विन्दुको तुलनामा अहिले नेप्से करिब ६२ प्रतिशत र कुल बजार पुँजीकरण करिब ६४ प्रतिशतले घटिसकेको छ ।सम्पत्तिको मूल्य करिब साढे १५ खर्ब रुपैयाँले घटेको छ । ०७८ भदौदेखि गत बिहीबार (जेठ ११ गते) सम्ममा दोस्रो बजारमा सूचीकृत सेयरको मूल्यमा आएको गिरावटका आधारमा यस्तो विश्लेषण गरिएको हो । करिब २१ महिनाको अवधिमा सेयर बजारको आकार अथवा कुल बजार पुँजीकरण (स्टक एक्सचेन्जमा सूचीकृत सबै सेयरको बजार मूल्य) करिब १६ खर्ब १० अर्ब रुपैयाँले घटेको छ । यसको अर्थ सेयर लगानीकर्ताको सम्पत्तिको मूल्य घटेको भन्ने हो । ०७८ भदौ २ मा कुल बजार पुँजीकरण ४४ खर्ब ६८ अर्ब रुपैयाँ कायम थियो । बिहीबारसम्म आइपुग्दा यो २८ खर्ब ५८ अर्ब रुपैयाँमा झरेको छ । एक साताअघि यस्तो पुँजीकरण झन् घटेर २६ खर्ब ५१ अर्ब रुपैयाँमा झरेको थियो । एक साताअघिसम्मको कुल बजार पुँजीकरण हालसम्मको सबैभन्दा धेरै अवस्थाको तुलनामा करिब १८ खर्ब ३१ अर्ब रुपैयाँले कम हो । ०७८ भदौ २ मा कुल बजार पुँजीकरण हालसम्मको सबैभन्दा धेरै ४४ खर्ब ६८ अर्ब रुपैयाँ कायम भएको थियो ।गत वर्षको भदौ २ मै नेप्से परिसूचक हालसम्मकै उच्च विन्दु (३ हजार १ सय ९९ विन्दु) मा थियो । नेप्सेको अघिल्लो उच्च विन्दु ०७२ साउन १२ मा थियो । त्यतिबेला नेप्से परिसूचक १ हजार ८ सय ८१ विन्दुमा पुग्दा कुल बजार पुँजीकरण २० खर्ब ७० अर्ब ९९ करोड रुपैयाँ पुगेको थियो । त्यसयता घटेको बजार पुनः बढेर गत भदौ २ मा नेप्से परिसूचक र बजार पुँजीकरण दुवै हालसम्मकै उच्च विन्दुमा पुगेर नयाँ रेकर्ड बनेको थियो । त्यसयता फेरि बजार ओरालो लाग्न थाल्यो । यही कारण उच्च विन्दुको तुलनामा अहिले नेप्से करिब ६२ प्रतिशत र कुल बजार पुँजीकरण करिब ६४ प्रतिशतले घटिसकेको छ ।सरकार र नियामक निकायद्वारा हचुवाका भरमा नीति परिवर्तन गर्ने प्रचलन नै सेयर बजारमा उच्च गिरावटको प्रमुख कारण भएको एक ब्रोकरले बताए । राष्ट्र बैंकले कुनै समयमा सेयर कर्जामा ४१२ करोडको सीमा तोक्यो । यसले बजारलाई नराम्ररी प्रभावित बनायो । चालु आर्थिक वर्षको मौद्रिक नीतिमार्फत उक्त सीमा परिमार्जन गरेर १२ करोड मात्र बनाइयो । धितोपत्र बोर्डले पनि विभिन्न नीतिगत परिवर्तन गर्यो भने ५१ वटा कम्पनीको वित्तीय सूची नै प्रकाशित गर्यो, ती अधिकारीले भने, नीतिमा एकरूप नहुनु (नीतिगत अस्थिरता) नै सेयर बजार धेरै अंकले घट्नुको प्रमुख कारण देखिन्छ ।विगतमा मुलुकको विदेशी मुद्रा सञ्चिति निरन्तर रूपमा घट्न थालेपछि अब अर्थतन्त्र संकटमा जान्छ, श्रीलंका बन्छ लगायत हल्ला चले । यी हल्ला र राजनीतिक अस्थिरताले लगानीकर्ताको मनोबल घटाएकाले बजार प्रभावित भएको थियो । यसकारण अहिलेको अवस्थामा लगानीकर्ताको मनोबल बढाउन सरकार र नियामक निकायले नीतिगत पहल गर्नुपर्ने विज्ञको सुझाव छ । नेप्सेमा सूचीकृत कुल सेयरलाई तिनको पछिल्लो बजार मूल्यले गुणा गरेर कुल बजार पुँजीकरण निकालिन्छ, जसलाई सेयर बजारको आकार भनिन्छ । सेयर मूल्य बढेको अवस्थामा कुल बजार पुँजीकरण पनि बढ्छ । घटेको अवस्थामा पुँजीकरण पनि घट्छ । हाल सेयर बजार घट्दो क्रममा रहेकाले कुल बजार पुँजीकरण पनि निरन्तर घटिरहेको देखिन्छ ।यस वर्ष स्थानीय तह, प्रतिनिधिसभा र प्रदेशको चुनाव शान्तिपूर्ण रूपमा सम्पन्न भएपछि सेयर बजार पनि बढ्ने अपेक्षा गरिएको थियो । निर्वाचनपछि थप पाँच वर्षका लागि स्थायी सरकार अपेक्षा गरिए पनि त्यो हुन सकेन । अहिले पनि राजनीतिक उथलपुथल कायमै छ । मुलुकमा आर्थिक गतिविधि सुस्ताएको छ भने पुँजीगत खर्च बढ्न सकेको छैन । राजस्व संकलन घटेको छ । केही वर्षदेखिको तरलता अभावको समस्या समाधान भएको भनिए पनि बैंकमा कर्जा माग बढ्न सकेको छैन । ब्याजदर अकासिएको छ । सरकारले मुलुकको आर्थिक समृद्धिलाई प्राथमिकता दिइएको भनिए पनि व्यवहारमा त्यो देखिएको छैन । यही कारण सेयर बजारमा अपेक्षाकृत तरंग आउन नसकेको जानकारहरू बताउँछन् ।"
विद्युत् निर्यात सुरु,"(काठमाडौं)नेपाल विद्युत् प्राधिकरणले शुक्रबारबाट भारतमा बिजुली निर्यात पुनः सुरु गरेको छ । गत पुस पहिलो साताबाट स्थगित निर्यात शुक्रबार रातिबाट सुरु भएको हो । नदीमा पानीको बहाव बढेसँगै उत्पादनमा वृद्धि हुन थालेपछि बिजुली निर्यात सुरु गरिएको प्राधिकरणले जनाएको छ । शुक्रबार राति ६ घण्टामा प्राधिकरणले ६ सय मेगावाट आवर विद्युत् भारत निर्यात गरेको प्राधिकरणका प्रवक्ता सुरेशबहादुर भट्टराईले बताए । प्रिमनसुन सुरु भएसँगै नदीको बहाव बढेपछि बिजुली उत्पादन बढेपछि बढी भएको बिजुली निर्यात सुरु गरिएको प्राधिकरणको भनाइ छ । नदीमा पानीको बहाव बढेसँगै विद्युत् उत्पादन १३ सय मेगावाट हाराहारी पुगेको भट्टराईले जानकारी दिए । शुक्रबार राति हामीले ६ सय मेगावाट आवर बिजुली भारत पठाएका हौं, उनले भने, अब केही दिन प्रसारण लाइनको अवस्था जाँच गरेपछि र बिजुली बढी भए निर्यात क्रमशः बढाउँदै जान्छौं । डे अहेड मा बोलकबोल (बिड) मार्फत बिजुली निर्यात गर्नुपर्ने प्रावधान रहेको र आइतबारका लागि बिड नगरिएको भट्टराईले बताए । अबको केही दिन संरचनाको अवस्था हेरेर बढी भएको अवस्थामा बिक्रीलाई क्रमशः बढाउँदै लैजाने उनको भनाइ छ । हिउँद लागेसँगै नदीमा पानी घटेपछि गत पुस पहिलो साताबाट प्राधिकरणले बिजुली निर्यात बन्द गरेको थियो । प्राधिकरणले ०७९ साउनदेखि पुससम्म भारत निर्यात गरी ८ अर्ब ४३ करोड रुपैयाँ आर्जन गरेको थियो । चालु आर्थिक वर्षमा करिब २० अर्बको बिजुली निर्यात गर्ने लक्ष्य लिएको प्राधिकरणको भनाइ छ । प्राधिकरणले गत ०७८ कात्तिकदेखि भारतमा बिजुली निर्यात गर्दै आएको छ । प्राधिकरणले पहिलो पटक दुई वटा जलविद्युत् आयोजनाबाट उत्पादित ३९ मेगावाट विद्युत् बिक्री सुरु गरेको थियो । ०७९ जेठमा थप ६ वटा आयोजनाको ३६४ मेगावाट बिजुली भारतीय बजारमा प्रतिस्पर्धी दरमा बिक्रीको अनुमति पाएको थियो । ०७९ कात्तिकमा थप दुई जलविद्युत् आयोजना निर्यातको स्वीकृति पाएको छ । यससँगै प्राधिकरणले हाल १० आयोजनाको गरी कुल ४५२ मेगावाट बिजुली भारतमा बिक्रीका लागि अनुमति पाएको छ । थप आयोजनाका बिजुली बेच्न प्राधिकरणले अनुमति मागे पनि भारतले दिएको छैन । हाल भारतीय ऊर्जा बजार आईएक्समा डे अहेड का आधारमा बिजुली बिक्री हुने गरेको छ । विद्युत् बेच्न र किन्न हरेक दिन बिहान १० देखि १२ बजेसम्म बोलकबोल हुने गरेको छ । डे अहेड मार्केटमा विद्युत् प्रणालीमार्फत तय हुने मार्केट क्लियरिङ प्राइस का आधारमा प्रतियुनिट बिक्री दर तय हुन्छ । एक दिनको बोलकबोलबाट प्रतिस्पर्धी दर तय भएपछि अघिल्लो दिन रातको १२ बजेदेखि अर्को दिनको राति १२ बजेसम्म अर्थात् २४ घण्टा विद्युत् किन्न र बेच्न सकिन्छ । प्राधिकरणले यस वर्ष करिब १७ अर्ब रुपैयाँ बराबरको बिजुली आयात गरेको छ । सुक्खायाम सुरु भएसँगै आन्तरिक उत्पादनले नपुगेपछि भारतबाट उक्त रकमको बिजुली आयात भएको प्राधिकरण प्रवक्ता भट्टराईले जनाए । शुक्रबारदेखि भने आयात करिब शून्य रहेको उनको भनाइ छ । हाल राष्ट्रिय प्रसारण लाइनको जडित क्षमता २७ सय मेगावाट पुगेको छ । तर हिउँदे उत्पादन करिब ३० प्रतिशतमा खुम्चिएका कारण पनि आयात उच्च रहेको प्राधिकरणले बताएको छ । हिउँदमा नेपाली उत्पादन करिब ८ सय ५० मेगावाट हारहारीमा पुगेपछि भारतीय बिजुलीको भर पर्नुपरेको थियो । जलाशययुक्त आयोजना निर्माण नहुँदा र नदी प्रवाही आयोजना (रन अफ रिभर) को भरमा रहेको नेपाली जलविद्युत् क्षेत्र सुक्खायामसँगै क्रमशः भारतीय बिजुलीको भरमा चलेको छ । गर्मीयामसँगै भारतमा पनि बिजुलीको माग उच्च हुँदा नेपालले मागे जति बिजुली ल्याउन पाएको थिएन । पुसदेखिको करिब साढे पाँच महिनामा दैनिक करिब ५ सय मेगावाट बिजुली आयात भएको प्राधिकरणको भनाइ छ । नेपालमा निर्यात गर्ने बिजुली कोइलाबाट उत्पादन भएको र विश्वबजारमा कोइलामा भाउ उच्च भएका कारण पनि यस वर्ष भारतीय बिजुली महँगो परेको प्राधिकरणले जनाएको छ । प्राधिकरणले यस वर्ष भारतमा २० अर्ब बराबरको बिजुली निर्यात गर्ने लक्ष्य राखेको छ । हाल भारतमा स्वीकृतिका लागि पठाएका आयोजनासमेत गरी दैनिक १ हजार मेगावाट हाराहारीमा बिजुली निर्यातको लक्ष्य राखिएको प्राधिकरणको भनाइ छ ।"
उत्पादनमूलकको संख्या थपिँदै,"पुँजी बजारमा उत्पादनमूलक क्षेत्रका कम्पनीको संख्या बढाउनुपर्ने भाष्य नयाँ होइन । हरेक वर्षका बजेट वक्तव्यमा वास्तविक क्षेत्रका कम्पनी भित्र्याएर पुँजी बजारलाई अर्थतन्त्रको प्रतिनिधित्व गर्ने बनाउने भन्ने वाक्य समेटिएको हुन्छ । यसका लागि सरकारले कम्पनीलाई करलगायत विभिन्न सहुलियत पनि दिएको छ । तर उल्लेख्य संख्या बढ्न सकेको छैन ।उत्पादन तथा प्रशोधनमूलक उपसमूहमा सूचीकृत कम्पनीहरूको हिस्सा ३९ प्रतिशत मात्र छ । यो उपसमूहमा सूचीकृत कम्पनीमध्ये हालसम्म शिवम् सिमेन्ट मात्र सूचीकृत छ । तर अबका वर्षमा उत्पादन तथा प्रशोधनमूलक उपसमूहमा केही सूचीकृत कम्पनी भने थपिने भएकाले थप विस्तारको संकेत देखिएको छ । यो उपसमूहमा पर्ने घोराही सिमेन्टले प्रिमियम मूल्यमा आईपीओ निष्कासनका लागि नेपाल धितोपत्र बोर्डबाट अनुमति पाइसकेको छ । यसको प्रतिकित्ता सेयरमूल्य ४ सय छ । कम्पनीको जारी पुँजी ३ अर्ब ९७ करोड १९ लाख छ । यसको २० प्रतिशत अर्थात् ७९ करोड ४३ लाख ८० हजार १ सय बराबरको ७९ लाख ४३ हजार ८ सय १ कित्ता सेयर निष्कासन गर्दै छ । सिमेन्ट उद्योगबाट सूचिकृत हुनेमा यो दोस्रो ठूलो कम्पनी हुने छ । यसका अलावा यो उपसमूहमा सोनापुर मिनरल्स एन्ड आयल लिमिटेड, रिलायन्स स्पिनिङ मिल्स र सर्वोत्तम सिमेन्टले पनि सेयर निष्कासनका लागि धितोपत्र बोर्डमा आवेदन दिएका छन्, स्वीकृत भने भइसकेका छैनन् । उत्पादन तथा प्रशोधनमूलक उपसमूहको विस्तारमा घोराही सिमेन्टको कारोबारले समेत थप रोचक बनाउने छ ।किनभने सेयर बजारमा सूचीकृत २ सय ५३ कम्पनीमध्ये वास्तविक क्षेत्रका कम्पनीको संख्या करिब ६९ प्रतिशत छ । नेप्सेमा सूचीकृत (बैंक तथा वित्तीय संस्था, बिमा र लगानीबाहेक सबै उपसमूहका कम्पनीलाई वास्तविक भनिन्छ । तर चुक्ता पुँजी, कारोबार रकम र बजार पुँजीकरणका हिसाबले वास्तविक क्षेत्रका कम्पनीको कार्यक्षमता निकै कमजोर छ । खासगरी उत्पादन र प्रशोधनसम्बन्धी काम गर्ने कम्पनीहरूलाई नेप्सेले उत्पादन तथा प्रशोधन उपसमूह मा सूचीकृत गर्दै आएको छ । यस समूहमा हालसम्म १९ कम्पनी सूचीकृत छन् । तीमध्ये बिहीबारसम्म १३ वटा कम्पनी निष्क्रिय छन् ।हाल उत्पादन तथा प्रशोधन उपसमूहमा बोटलर्स नेपाल, नेपाल ल्युब आयल, बोटलर्स नेपाल तराई, युनिलिभर नेपाल, हिमालयन डिस्टिलरी र शिवम् सिमेन्ट मात्र सक्रिय छन् । तीमध्ये पनि आधाभन्दा धेरै कम्पनीको कार्यक्षमता निकै कमजोर रहेको जानकार बताउँछन् । कार्यक्षमतामा उत्कृष्ट र आधारभूत पक्ष राम्रो भएका कम्पनी नहेरी बजारमा संख्या मात्र बढाउने ध्याउन्नमा राज्य रहेकाले वास्तविक कम्पनीको उपस्थिति निकै कमजोर नेपाल उद्योग वाणिज्य महासंघअन्तर्गत कर तथा राजस्व परामर्श समितिका सभापति पौडेलले बताए । वास्तविक क्षेत्रका कम्पनीको संख्या थप्न मात्र हामी होडबाजी नगरौं, उनले भने, राम्रो इतिहास भएका र लगातार नाफा कमाएका, संस्थागत सुशासन रहेका, उत्पादन, रोजगारी, करलगायतका हिसाबले समाजमा राम्रो योगदान गरेका कम्पनीलाई बजारमा भित्र्याउन पहल गरौं । कम्पनीको गुणस्तर नहेरी संख्याको पछि लाग्दा त्यो समग्र बजार, लगानीकर्ता र अर्थतन्त्रको हितमा नहुने उनको भनाइ छ । विगतमा वास्तविक क्षेत्रका नाममा दोस्रो बजारमा सूचीकृत कम्पनीको अनुभव राम्रो छैन, उनले भने, अब पनि सरकारले त्यही गल्ती दोहोर्याउनुहुँदैन ।"
'पुनःसंरचनापछिको नेप्से सबै हिसाबले सक्षम हुन्छ',"धितोपत्र बोर्डले नयाँ ब्रोकर थपिरहेको छ, नयाँ ब्रोकरलाई सेवा दिन नेप्सेको कारोबार प्रणाली सक्षम छैन भन्ने छ नि ? यो सत्य होइन । नयाँ थपिएका र निकट भविष्यमा थपिने सबै ब्रोकरलाई हाम्रो कारोबार प्रणालीमा आबद्ध गरेर उत्कृष्ट सेवा दिने क्षमता हामीसँग छ । हाम्रो कारोबार प्रणाली आवश्यकताअनुसार विस्तार (हरिजेन्टलली एन्ड भर्टिकलली स्केलेबेल) गर्न सकिने खालको छ । यसकारण पनि ब्रोकरको संख्या थपिँदैमा नेप्सेको कारोबार प्रणालीले काम गर्न नसक्ने भन्ने हुँदैन ।"
गर्मी छल्न भारतीय पर्यटक पोखरामा,"(गण्डकी)पर्यटकीय नगरी पोखराको ड्यामसाइडमा शुक्रबार भेटिए भारतबाट आएका मयंक तिवारी । ८ जनाको समूहमा एक साताका लागि नेपाल आएका उनी आइतबारसम्म पोखरा बस्ने योजनामा छन् । पोखरामा घुमिवरी उनको टोली पशुपतिनाथ मन्दिरमा पूजा गर्न काठमाडौं जानेछ । भारतको हपहपी गर्मी छल्न तिवारीको टोली नेपाल आएको हो । अहिले पोखरामा भारतीय पर्यटकको लर्को देखिन्छ । लेकसाइडका बाटो, फेवाताल छेउ लाग्ने आरती, फुटट्र्याक तथा पोखराका अन्य पर्यटकीय गन्तव्यमा भारतीय पर्यटकको उपस्थिति उल्लासमय छ । भारतमा गर्मी बढेपछि उनीहरू गर्मी छल्न बर्सेनि नेपाल आउने गरेका छन् । भारतबाटै गर्मी छल्न पोखरा आएका छन्, झारखण्डका सुबोध दास । ६७ वर्षीय दासले पशुपतिनाथ र मुक्तिनाथको भ्रमण गरिसकेका छन् । भारतमा अहिले गर्मीले बस्नै गाह्रो छ । नेपालमा आएपछि बोर्डरमा केही गर्मी थियो, बोर्डर कटेपछि गर्मी लागेन, दासले भने । दास र उनको टोली भारतकै टुर्स एन्ड ट्राभल कम्पनीबाट एक गाडी लिएर नेपाल आएको हो । बर्खा लागेसँगै पोखरामा अहिले भारतबाहेक अन्य देशका पर्यटक नगण्य छन् । प्रिमनसुन लाग्न थालेपछि पदयात्राका लागि आएका पर्यटक फर्किने तरखरमा छन् । पदयात्राका लागि आउने पर्यटक अब मनसुन सकिएपछि नै नेपाल आउँछन् । यसबीचमा भारतीय पर्यटकको आगमनले न्यून भए पनि राहत मिलेको पर्यटन व्यवसायी बताउँछन् । भारतीय पर्यटक वृद्धिले उत्साहित बनाएको पोखरा पर्यटन परिषद्का अध्यक्ष पोमनारायण श्रेष्ठको भनाइ छ । पोखरा अन्तर्राष्ट्रिय विमानस्थलबाट अन्तर्राष्ट्रिय उडान सुरु हुन नसकेको र तेस्रो मुलुकका पर्यटक नआउँदा भारतीय पर्यटकको आगमनले पर्यटनमा केही भरथेग मिलेको उनले जनाए । भारतीय पर्यटक पोखरामा भेटिए पनि रेस्टुराँ र होटलको अकुपेन्सी भने उल्लेख्य छैन । अहिले पोखरामा २५ प्रतिशत मात्र होटल अकुपेन्सी रहेको होटल संघ पोखराका अध्यक्ष लक्ष्मण सुवेदीले बताए । भारतीय पर्यटक आफ्नै गाडी लिएर आउने र केहीले खाना पनि बाटोमै पकाएर खाने गरेको पर्यटन व्यवसायीको गुनासो रहने गरेको छ । अहिले पोखराका रेस्टुरेन्ट प्रायः खाली रहेको रेस्टुरेन्ट एन्ड बार एसोसिएसन (रेबान) पोखराका अध्यक्ष नरेश भट्टराईले बताए ।"
उपाधि होड फेरि खुला,"रेलिगेसनमा पनि चर्को संघर्षपछिल्लो समय शीर्ष तीन स्थानमा रहेका टिमले लय गुमाएका छन् । चर्च ब्वाइज पछिल्ला ३ खेलमा जितविहीन छ । यी तीन खेलमा टोलीले जम्मा २ अंकमात्र बटुलेको छ । मछिन्द्रले पनि पछिल्ला दुई खेलमा लगातार बराबरी खेलेर २ अंकमात्र बटुलेको छ । जावलाखेलको प्रदर्शन अझ त्यो भन्दा खराब रह्यो । जावलाखेल पछिल्ला ५ खेलमा जितविहीन छ । टोलीले यी खेलमा उपलब्ध १५ अंकमध्ये ४ अंकमात्र प्राप्त गर्न सक्यो । उपाधिका लागि जसरी होड खुला बनेको छ, त्यत्तिकै प्रतिस्पर्धा रेलिगेसनबाट बच्न पनि चलिरहेको छ । संकटाको पछिल्लो जितले यस्तो समीकरण तयार भएको हो । जितपछि संकटाले रेलिगेसन क्षेत्र छाडेको छ । संकटाको २६ अंक भएको छ । अहिले तत्कालका लागि संकटा ११ औ स्थानमा उक्लेको छ । संकटा पहिलो पटक २१ औं चरणको अन्त्यमा रेलिगेसन क्षेत्रमा झरेको थियो । यस्तोमा फ्रेन्ड्स फेरि रेलिगेसनमा क्षेत्रमा झरेको छ । त्यतिमात्र होइन, फ्रेन्ड्सको ठीकमाथि मनाङ मर्स्याङ्दी झरेको छ । कीर्तिमान आठपल्टको लिग च्याम्पियन मनाङमाथि पनि चर्को दबाब सिर्जना भएको छ । मनाङको २४ अंक छ । टोली १२ औं स्थानमा रह्यो । लय गुमाएको टिममा मनाङ पनि हो । मनाङले पनि पछिल्ला ७ खेलमा लगातार बराबरी खेलेको छ । त्यसअगाडि मनाङ लगातार ६ खेलमा पराजित थियो । खुमलटार भने २१ अंकसहित अन्तिम स्थानमा छ । सल्यानको स्थानमा रवीन्द्रत्यसै भनिएको होइन, फुटबलमा प्रशिक्षक भनेकै बर्खास्त गर्नका लागि नियुक्त गरिन्छ । नेपाली घरेलु लिगमा बर्खास्तको चलन त सुरु भएको छैन । तर, शृंखलाबद्ध खराब नतिजापछि प्रशिक्षक आफैंले पद भने छाड्ने गरेका छन् । यही सूचीमा थपिएका छन्, सल्यान खड्गी । संकटा रेलिगेसन क्षेत्रमा झरेलगत्तै सल्यानले छाडे । सल्यानको नेतृत्वमा संकटाले खेलेका पछिल्ला ५ खेलमा जित निकाल्न सकेन । यसबीच संकटाको नाममा ३ अंकमात्रै चढेको थियो । लिग सुरु हुनुअगाडि संकटालाई उपाधि दाबेदार मानिएको थियो । तर, लगातारको खराब प्रदर्शनले संकटा रेलिगेसन पर्न सक्ने टिम बनेको थियो । नयाँ प्रशिक्षकका रूपमा डेब्यु खेलमै रवीन्द्र सिलाकार जित निकाल्न सफल रहे । प्रश्न हुनसक्छ, को हुन् रवीन्द्र ? खेलाडीका रूपमा उनी परिचित नाम होइनन् । उनले बी र सी डिभिजनमात्र खेलेका छन् । उनले कुमारीका लागि बी र चक्रपथका लागि सी डिभिजन खेले । तर, उनलाई प्रशिक्षणमा प्राविधिक रूपमा उम्दा मानिन्छ । प्रशिक्षकको ए लाइसेन्सप्राप्त गर्ने पहिलो पुस्तामा उनी पनि पर्छन् । बालगोपाल महर्जन र उपेन्द्रमान सिंहसँगै । यसअघि संकटामा प्राविधिक सल्लाहकार रहेका रवीन्द्र अघिल्लो संस्करणको लिगमा थ्रीस्टारको सहायक प्रशिक्षक थिए । चर्च ब्वाइजलाई हराएयता उनले प्रतिक्रिया दिए, यो जितले उत्साही छौं । अब हाम्रो उद्देश्य भनेको रेलिगेसनबाट बच्ने नै हो । अबका ४ खेलमा हामीले अंक नगुमाउने रणनीति बनाउने छौं । केही घाइते खेलाडी चोटमुक्त भइरहेका छन् । हामीसँग केही नयाँ खेलाडी पनि छ ।"
गल्फ संघमा घले निरन्तर,"काठमाडौं (कास) टासी घलेको नेतृत्वमा नेपाल गल्फ संघको सर्वसम्मत कार्यसमिति चयन भएको छ । शनिबार गल्फ संघको छैटौं साधारणसभाले घलेलाई पुनः अध्यक्षमा चुनेको हो । उपाध्यक्षमा पवित्रकुमार कार्की, तिलक राई, फुर्साङ लामा चुनिए ।नयाँ विधानअनुसार गरिएको निर्वाचनमा चूडाबहादुर भण्डारी महासचिव र कृष्णकुमार अग्रवाल कोषाध्यक्षमा निर्वाचित भए । सदस्यमा दीपक आचार्य, दीपक थापामगर, वीरेन्द्रकुमार लिम्बू, प्रवीन याक्थुम्बा, भूबहादुर गुरुङ, आर्सिया बानु र श्रीराम भण्डारी निर्वाचित भएका छन् । साधारणसभाका अवसरमा संघले राष्ट्रिय टोलीका दुई खेलाडी सुवास तामाङ र सद्भाव आचार्यलाई सम्मान गरेको थियो । यी दुईले मार्च ८ देखि ११ सम्म ढाकाको कुर्मिटोला गल्फ क्लबमा भएको बंगलादेश एमेच्योर ओपन गल्फ च्याम्पियनसिपको टिम इभेन्टमा स्वर्ण जितेका थिए । दुवैलाई जनही २५ हजार प्रदान गरियो ।"
मकवानपुरद्वारा उपाधि रक्षा,"मकवानपुर (कास) दोस्रो वाग्मती प्रदेश खेलकुदको पुरुष फुटबलको उपाधि घरेलु टोली मकवानपुरले रक्षा गरेको छ ।हेटौंडा५ स्थित पिप्लेक्याम्पा रंगशालामा शनिबार फाइनलमा मकवानपुरले काठमाडौंलाई टाइब्रेकरमा ४३ ले पराजित गर्दै उपाधि जित्यो । अन्तिम स्वर्ण प्रतिस्पर्धाको रूपमा रहेको खेलको निर्धारित समय ११ को बराबरी भएको हो । टाइब्रेकरमा दुवै तर्फबाट पहिलो पेनाल्टी प्रहार सफल भएन । मकवानपुरका निर्मल बल र काठमाडौंका खेमराज तामाङ गोल गर्न असफल भए ।मकवानपुरका विकास लामा, सुवास पाख्रिन, सुजन गुरुङ र प्रितम स्याङ्बोले गोल गरे । काठमाडौंका वाङ गुरुङ, कब्बु कन्दङ्वा र सनम शेर्पाको प्रहार गोलमा परिणत भयो । तर, काठमाडौंका विवेक राईको पेनाल्टी प्रहार बाहिरिएसँगै मकवानपुरले स्वर्ण जित्यो । मकवानपुरकाका कप्तान प्रितम स्याङ्बो उत्कृष्ट खेलाडी घोषित भए ।रग्बीमा भक्तपुर र मकवानपुर भक्तपुर र मकवानपुरले रग्बीको उपाधि जितेका छन् । भक्तपुर पुरुष र मकवानपुर महिलामा च्याम्पियन भए । भक्तपुरले मकवानपुरलाई ३१५ स्कोरले र मकवानपुरले ललितपुरलाई १७१० स्कोरले हराएका थिए ।"
गुजरात र चेन्नई फाइनलमा भिड्दै,अहमदाबाद (एएफपी) इन्डियन प्रिमियर लिग (आईपीएल) को फाइनलमा आइतबार गुजरात टाइटन्सले चेन्नई सुपर किंग्ससँग प्रतिस्पर्धा गर्नेछ । शुभमन गिलको उत्कृष्ट १ सय २९ रन मदतमा गुजरात टाइटन्सले शुक्रबार मुम्बई इन्डियन्सलाई ६२ रनले पराजित गर्दै लगातार दोस्रोपल्ट फाइनल तय गर्यो । गिलले ६० बलको आफ्नो इनिङ्समा आक्रामक प्रदर्शन गरेपछि पहिले ब्याटिङ गरेको गुजरातले ३ विकेटमा २ सय ३३ रन बनायो । जवाफमा पाँचपल्टको च्याम्पियन मुम्बईले १८२ ओभरमा अलआउट हुनुअघि १ सय ७१ रनमात्र बनाउन सक्यो । साइ सुदर्शनसँग दोस्रो विकेटमा १ सय ३८ रनको साझेदारी गरेका गिलले ७ चौका र १० छक्का प्रहार गरे । सुदर्शनले ४३ रन बनाए । गिलको यो चार आईपीएल इनिङ्समा तेस्रो शतक हो । मुम्बईलाई सस्तोमै समेट्न तीव्र गतिका बलर मोहित शर्माले प्रमुख भुमिका निभाए । उनले १० रन दिएर ५ विकेट लिए ।
महिला कबड्डी सुरु,"काठमाडौं (कास) प्रथम काठमाडौं जिल्ला महिला कबड्डी प्रतियोगिताको शनिबार पहिलो दिन चन्द्रागिरि नगरपालिका, काठमाडौं महानगरपालिका र कागेश्गरी नगरपालिकाले विजयी सुरुआत गरेका छन् । चमती खेलकुद पार्क संरक्षण समितको आयोजना र अखिल नेपाल कबड्डी संघको प्राविधिक सहयोगमा भएको प्रतियोगितामा शनिबार चन्द्रागिरिले शंखरापुर नगरपालिकालाई ४४२८ स्कोरले पराजित गर्दा काठमाडौं महानगरले गोकर्णेश्वर नगरपालिकालाई ४११५ र कागेश्वरीले टोखा नगरपालिकालाई ५८३२ स्कोरले हराए । काठमाडौं महानगरपालिकाको सामाजिक विभागको आर्थिक सहयोगमा भएको प्रतियोगितामा काठमाडौंभित्रका ६ नगर र एक क्लबले सहभागिता छ । तीन दिन चल्ने प्रतियोगिता विजेताले १५ हजार, दोस्रोले १० हजार र तेस्रो हुनेले ५५ हजार रुपैयाँ प्राप्त गरे ।"
रुपेश विजयी,"भक्तपुर (कास) भक्तपुर युवा टिमको आयोजनामा त्रिरत्न ग्वाछा स्मृति खुला र्यापिड चेस प्रतियोगितामा रुपेश जैसवाल विजयी भएका छन् । सुदीप तामाङ दोस्रो र बद्रीलाल नेपाली तेस्रो भए । प्रतियोगितामा चौथोेदेखि दसौंसम्म क्रमशः सुरोज महर्जन, सुशील चौधरी, क्षितिज भण्डारी, सुरवीर लामा, नवीन तण्डुकार, सुसोन दाहाल र राजेश कक्षपति विजयी भए । विजेताले २५ हजार, दोस्रोले १५ हजार र तेस्रोले १० हजार पुरस्कार पाए । चौथो हुनले ८ हजार, पाँचौं ६ हजार पुरस्कार पाए । आयोजक अध्यक्ष केशव त्वानावासुका अनुसार प्रतियोगितामा १ सय ४० जनाले सहभागिता जनाए । ६ महिला खेलाडी थिए ।"
धनकुटा बक्सिङमा नयाँ नेतृत्व,"धनकुटा (कास) जिल्ला बक्सिङ संघ धनकुटाको शनिबार सम्पन्न दोस्रो अधिवेशनले विदुर खवासको नेतृत्वमा समिति गठन गरेको छ । उपाध्यक्षमा सुजित प्रधान र रिङ्कु दास, सचिवमा कुमार बस्नेत र कोषाध्यक्षमा शर्मिला आले मगर चयन भए । सदस्यमा रिजन श्रेष्ठ, रेनुका मगर, राजकुमार राई, नीरञ्जन राई, आशा राई र बलराम लिम्बू चुनिए । सल्लाहकार समितिमा कमलदीप तिगेला, लक्ष्मण विक, किश्वर सम्बाहाम्फे, विनोद घिमिरे र दीपक आलेमगरले ठाउँ पाएका छन् ।"

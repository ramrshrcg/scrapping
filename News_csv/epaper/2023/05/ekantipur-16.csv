शीर्षक,विवरण
विद्युतीय सवारीलाई प्रोत्साहन गर्ने प्रतिबद्धता,"विद्युतीय सवारीलाई प्रोत्साहन र करमा सहुलियत दिँदा सरकारलाई घाटा हुँदैन । पेट्रोलियम पदार्थ आयातका लागि बाहिरिने पैसा बच्छ, उनले भनिन् । सहर हुँदै देशैभर विद्युतीय सवारीको प्रयोगलाई बढाउँदै लैजानुपर्ने भुसालको भनाइ छ । पहिले सहरमा सुरु गरेर मास स्केलमा विद्युतीय सवारीलाई प्रयोग गर्नॅपर्छ । यसले पेट्रोलियम पदार्थको आयात घट्छ । यातायातदेखि घरभान्सासम्म विद्युत्को खपत बढाऔं, यसले खेर गइरहेको बिजुली पनि सदुपयोग हुन्छ । त्यसैले कृषिदेखि उत्पादनका विषयवस्तुसम्म विद्युत्को खपत बढाऔं, उनले भनिन् । तत्कालीन अर्थमन्त्री जनार्दन शर्माले २०७९८० को बजेटमार्फत विद्युतीय सवारीमा अन्तःशुल्क लगाउने र भन्सार दर बढाउन गरेको निर्णय वैज्ञानिक नभएको भुसालले बताइन् । आर्थिक ऐन २०७९ मार्फत १ सय किलोवाट पिकआवरभन्दा माथिका विद्युतीय सवारीमा अन्तःशुल्क लगाउने निर्णय गरिएको थियो । त्यस्ता सवारीमा यसअघि लाग्दै आएको भन्सार दर बढाइएको थियो । सय किलोवाटसम्मको विद्युतीय सवारी आयात गर्दा १० प्रतिशत भन्सार, १३ प्रतिशत भ्याट र पूर्वाधार करको ५ प्रतिशत तिरे पुग्छ । पिकआवर १ सयदेखि २ सय किलोवाटसम्म ३० प्रतिशत अन्तःशुल्क र ३० प्रतिशत भन्सार महसुल, २ सयदेखि ३ सय किलोवाटसम्ममा ४५ प्रतिशत अन्तःशुल्क र ४५ प्रतिशत नै भन्सार महसुल र ३ सय किलोवाटभन्दा बढी पिकआवर भएकामा ६० प्रतिशत अन्तःशुल्क र ६० प्रतिशत नै भन्सार महसुल लाग्छ । भन्सार तथा अन्तःशुल्क बढाउने काम तत्कालीन अर्थमन्त्री शर्माले गरेका हुन् । यसबाहेक मूल्य अभिवृद्धि कर १३ प्रतिशत लाग्छ । पूर्वाधार कर पनि लाग्छ । विद्युतीय सवारी बेच्ने निश्चित व्यापारीलाई प्रत्यक्ष फाइदा पुर्याउन उक्त नीति ल्याएको आरोप शर्मामाथि लागेको थियो । यो निर्णयबारे पूर्वऊर्जामन्त्री भुसालले विरोध जनाएकी हुन् ।"
मुद्दा कमजोर पार्न प्रहरीमाथि राजनीतिक 'दबाब,"यसरी सुरु भयो संगठित अपराधभुटानबाट विस्थापित भई नेपाल आएका शरणार्थीको तेस्रो देश पुनःस्थापनासम्बन्धी काम सन् २००६ (विसं २०६३) देखि २०१६ (विसं २०७३) सम्म चलेको थियो । यसबीचमा १ लाख १३ हजार ५ सय भुटानी शरणार्थी अमेरिका, बेलायत, क्यानडा, अस्ट्रेलियालगायत देशमा पुनःस्थापनामा गए । त्यसपछि पुनःस्थापना सकिएको घोषणा गर्दै नेपालस्थित शरणार्थीसम्बन्धी संयुक्त राष्ट्रसंघीय उच्च आयोगको कार्यालयले शिविर व्यवस्थापन जिम्मा नेपाल सरकारलाई हस्तान्तरण गर्यो । त्यति बेला करिब ६ हजार ३ सय ६५ शरणार्थी नेपालमै थिए । उनीहरूको व्यवस्थापन र नेपालमै कार्यसहमति दिएर आत्मनिर्भर बनाउने विषयमा सरकारी तहमा छलफल भइरहेका बेला २०७४७५ तिर पथरी, मोरङका केशव दुलालले शरणार्थी व्यवस्थापन मा काम गर्न भन्दै सानु भण्डारीसँग प्रस्ताव राखेका थिए । दुलाल उनै व्यक्ति हुन्, जो भुटानी शरणार्थी तेस्रो देश पुनःस्थापनाको कार्यक्रम चलिरहेका बेला माधवकुमार नेपाल नेतृत्वको सरकारमा उपप्रधानमन्त्री सुजाता कोइरालाका स्वकीय सचिव थिए ।त्यसबेलै शरणार्थीका नाममा आर्थिक चलखेल गरेको आरोप लागे पनि कसैले चासो नदिएको स्रोतले जनाएको छ । दुलाल र भण्डारीले भने शरणार्थी व्यवस्थापन र छुट शरणार्थी दर्ता गरेर अमेरिका पठाउने योजनाका साथ काम अघि बढाएका थिए । उनीहरू दुवै पुराना चिनजानका हुन् । भण्डारीसँग माओवादीका केही नेताको निकट सम्बन्ध देखिन्छ । नेता टोपबहादुर रायमाझीलाई उनी मामा भनेर सम्बोधन गर्थे । दुलालले पनि मामा मार्फत नै प्रस्ताव अघि बढाउन भण्डारीलाई सुझाव दिएको स्रोतले जनाएको छ । त्यति बेला एमाले र माओवादीको गठबन्धन सरकार बनिसकेको थियो । केपी शर्मा ओलीको नेतृत्वमा गठित सरकारमा माओवादीबाट प्रतिनिधित्व गरेर रामबहादुर थापा गृहमन्त्री बनेका थिए । गृहमन्त्री थापाले आफ्नो सुरक्षा सल्लाहकारमा इन्द्रजित राईलाई नियुक्त गरेका थिए । अनुसन्धानमा संलग्न प्रहरी अधिकारीका अनुसार त्यही बेला दुलालभण्डारीले छुट शरणार्थीका नाममा लगत संकलन गरेर अमेरिका पठाउने प्रलोभनसहित युवाबाट रकम असुल्ने योजना बुन्न थालेका थिए । त्यसका लागि सरकारमार्फत नीतिगत निर्णय गराएर अघि बढाउन उपयुक्त पात्र को खोजी भयो । दुलालमार्फत आएको प्रस्ताव भण्डारीले सुनाएपछि पूर्वउपप्रधानमन्त्री रायमाझी काम अघि बढाउन तयार हुन्छन् । प्रस्ताव लिएर रायमाझी गृहमन्त्रीका सुरक्षा सल्लाहकार इन्द्रजित राईसमक्ष पुग्छन् । राईले यो कुरा गृहमन्त्रीका छोरा प्रतीकलाई सुनाउँछन् । ती अधिकारी भन्छन्, रकम लेनदेन गरेर नेपालीलाई भुटानी शरणार्थी बनाउने विषय प्रतीकले बाबु (गृहमन्त्री थापा) लाई सुनाए वा सुनाएनन् वा भूलभुलैयामा पारे, त्यो खुलिसकेको छैन । तर शरणार्थी समस्या समाधानका लागि भन्दै अघि सारिएको प्रस्तावबमोजिम छुट शरणार्थीको लगत संकलन र पुनःस्थापना हुन बाँकीको व्यवस्थापनका नाममा निर्णय गर्न तत्कालीन गृहमन्त्री थापा राजी हुन्छन् । यो २०७५ तिरको कुरा हो । दुलाल, भण्डारी, रायमाझी, राई, तत्कालीन गृहमन्त्रीका स्वकीय सचिव तथा छोरा प्रतीक हुँदै गृहमन्त्रीबाटै प्रक्रिया अघि बढ्ने निश्चित भएपछि शरणार्थीको आवरणमा पैसा तिरेर अमेरिका जाने युवाको खोजी हुन्छ । सक्कली शरणार्थी सूची भन्दै पूर्वदेखि पश्चिम नेपालसम्म अमेरिका जाने मानिसको खोजीमा समूहसमूह बनाएर जिम्मा दिइन्छ । दुलाल र भण्डारीबाहेक सन्देश शर्मा, सागर थुलुङ राई, टंक गुरुङ, रामशरण केसीलगायतले सरकारबाटै शरणार्थीको लगत संकलन अघि बढेको भन्दै झुक्याएर विभिन्न जिल्लामा युवा बोलाई रकम असुल्ने र फर्जी शरणार्थी परिचयपत्र बनाउन स्वास्थ्य परीक्षण, जैविक विवरण संकलनको काम द्रुत गतिमा अघि बढाउँछन् ।अनुसन्धानमा संलग्न अधिकारीका अनुसार गिरोहले यसरी संकलन गरेको मोटो रकम शरणार्थीसम्बन्धी काम गर्ने सर्तमा सल्लाहकार राईलाई दिन्छन् । यो अवधिमा १ अर्बभन्दा बढी रकम उठाएर ठगी गरेको अनुमान छ । यो धन्दा अघि बढाउनकै लागि पूर्वसहसचिव बालकृष्ण पन्थीको संयोजकत्वमा शरणार्थी समस्या समाधान र छुट शरणार्थीलाई परिचयपत्र दिनेलगायत काम गर्न २०७६ जेठ ३० मा कार्यदल बनेको थियो । कार्यदलले विवादित सूची का ४ सय २९ जनालाई परिचयपत्र दिने प्रस्तावसहितको प्रतिवेदन बनाएर २०७६ कात्तिकमा गृहमन्त्रीलाई बुझाएको थियो । त्यसमा शंका उत्पन्न भएपछि यो विषय रोकियो । काम नभएपछि गिरोहका सदस्यले पैसा लिएका मानिसमाथि दबाब बढाउँदै पोल खोल्ने चेतावनी दिइरहेका बेला ओलीको सरकार ढलेर २०७८ असार २९ मा शेरबहादुर देउवा प्रधानमन्त्री बने । त्यही सरकारमा बालकृष्ण खाण गृहमन्त्री भए । अर्को महिना टेकनारायण पाण्डे गृहसचिव बने । त्यसपछि अघिल्लो सरकारका पालामा अड्किएको सचिव पाण्डेमार्फत अघि बढाउन दुलाल सक्रिय बनेको अनुसन्धानमा संलग्न अधिकारीले बताए । उनका अनुसार यसमा भण्डारी र रायमाझी पनि सक्रिय भए । त्यसपछि गृहमन्त्री र सचिवबाट अघि बढेको यो विषय नटुंगिँदै गिरोहको पर्दाफास हुन थालेको हो ।"
तक गाउँका एक्ला कटुवाल,"तक गाउँका मगरका आफ्नै सांस्कृतिक परम्परा छन् । उनीहरू कात्तिक र चैतमा नजिकैको देवी थानमा कालो बोका चढाउँछन् । त्यसको प्रसाद सबैले खान्छन् । तर देवी थानमा पूजा हुने कुरा गाउँलेले थाहा पाउनका लागि भार्से कराउनै पर्छ । भन्छन्, सुन हो, गाउँले हो, देवी थानमा पूजा छ । जान्ने, मान्ने, बुद्धिजीवी पूजाका लागि सबै जम्मा हुनुहोला । नजिकैको सिद्धथानमा हरेक मंसिरमा भेडाको पाठो काटेर पूजा गर्ने चलन छ । जेठ अन्तिमतिर वा असारको पहिलो साता भूमे पूजा गरिन्छ । यस्तो पूजाको साइतबारे गाउँलेले भार्से कराएपछि नै थाहा पाउँछन् । कसैले मकै छरेपछि वा आलुको बीउ छरेपछि पनि भार्सेलाई नै खबर हुन्छ । अनि त उनले फलानोको बारीमा यस्तोयस्तो छरिएको छ । त्यहाँ बस्तुभाउ जालान्, जरिमानामा परिएला है गाउँले हो भनेर कराइहाल्छन् । चाडपर्वको साइत, ग्रहण लागेका बेला मात्रै होइन, कसैको मृत्यु भइहाले विधिपूर्वक घाट लैजाने तयारीअघि उनले नै यस्तो सूचना गाउँभरि फैलाउँछन् । त्यतिबेला उनी घोक हालेर कराउँछन् फलानोको मृत्यु भएकाले झालीपुली गर्ने हो भने इच्छाले, दया धर्मले दाउरा लिएर जम्मा हुनु । गाउँलेले नै भार्सेलाई कटुवाल नियुक्त गरेपछि सानो श्यामश्वेत मोबाइल किनेर दिएका छन् । उनको मोबाइलमा बज्ने धेरैजसो घण्टी कि त वडा कार्यालयको कि स्वास्थ्य चौकीको, कि त स्थानीयले केही सार्वजनिक सूचना सुनाउनुपरे नै बज्ने हो । भार्सेले सुनाए, कहिलेकाहीँ विदेशतिर भएका छोराहरूले कल गर्छन्, नत्र त गाउँलेकै कामको फोन बज्ने हो ।वडाध्यक्ष भरत बुढाले कटुवाल परम्पराले गर्दा स्थानीयस्तरका सूचना सहजै घरघरमा पुर्याउन सकिएको बताए । तक गाउँको परम्परागत घर शैलीका कारण पनि यो बस्ती एकै ठाउँमा गुजमुज्ज छ । त्यसैले त भार्सेलाई टोलको चार कुनामा गएर कराएपछि पुगिहाल्छ ।"
कर्णाली तीरमा माछा झिरमा,"(खत्याड, मुगु)खत्याड गाउँपालिका सुकाढिकनजिक झुँगला पुल, जहाँ बिहान ४ नबज्दै चहलपहल सुरु हुन्छ । शान्त बगिरहेको कर्णाली किनार टर्चको उज्यालोले झिलिमिली देखिन्छ । किनारको सन्नाटा बिथोल्दै छप्ल्याङछप्ल्याङ जाल हानेको आवाज परसम्म सुनिन्छ । कोही साँझ नदीमा थापेका झरिउँला (पासो) निकाल्न कर्णालीको चिसो पानीमा हेलिन्छन् । कोही झरिउँलामा फसेका माछा झिक्न हतार गरिरहेका हुन्छन् । घाम नझुुल्किँदै हातहातमा माछा झुन्ड्याएर फर्किनु जलारीको दैनिकी हो । कहिलेकाहीँ ताजा माछा किन्न ग्राहक पनि जलारी फर्किने बाटोसम्म पुगेका हुन्छन् ।माछा चाना पारेर झिरमा उनेर सुकाउँदै गरेका होटलपसलवाला । बाटो छेउका होटलका चुल्होमा पाक्दै गरेका असला माछा । माछाको झोल र कोदोको रोटी खाइरहेका ग्राहक । कसले कति किलोको माछा समात्यो भन्ने चर्चा । दृश्य हेर्दा हरेक बिहान कर्णाली किनार माछा बजार जस्तै देखिन्छ । माथिल्लो कर्णाली नदीको माछाको स्वाद बिछट्टै मिठो मान्छन् पारखी । विभिन्न परिकारमा इच्छाअनुसारको स्वाद लिन पाइने भएपछि आकर्षण बढ्ने नै भयो । आलो र सिद्राको सुप, फ्राइ, साँधेको माछा, तारेको, ग्रेभी । यतिबेला कर्णाली करिडोरको बाटो भएर घुमघाम गर्नेका लागि ठाउँठाउँमा उपलब्ध हुने माछाका अनेक परिकारका स्वाद हुन् । कर्णाली करिडोर हुँदै कालीकोटको जितेगडा, बाजुराको जुड्डी, पिलुचौर, धुलाचौरदेखि उँभो लाग्दै मुगुको सुकाढिक र हुम्लाको सर्केगाडसम्म पुग्दा हरेक बिहान यस्तै दृश्य देखिन्छन् । मुगुको खत्याड गाउँपालिकामा पर्ने कर्णाली किनारको झुगलामा उदय रोकायाले होटल सुरु गरेको ६ वर्ष भयो । हरेक बिहान उनी माछा मार्न नदीतर्फ लाग्छन् । श्रीमतीले होटलमा अन्य तयारी गर्छिन् । उदय रित्तो फर्केको दिन छैन । प्रायः जलारु परिवारले पकाएर प्लेटका हिसाबले बिक्री गर्न रुचि राख्छन् । प्लेटका हिसाबले बेच्दा बढ्ता फाइदा हुनेमा उनीहरूको मोह हुन्छ । उनीहरू ग्राहकको मागअनुसार पकाएर दिन्छन् । भोक, रोग, गरिबी र अशिक्षाको पर्यायका रूपमा कर्णालीको चित्रण गर्नेहरू नदि किनारका बासिन्दाको दैनिकी देखेर नौलो मान्छन् । धारणा बदलिन्छ । माछाले स्थानीयको आर्थिक अभाव टारिरहेको छ । खत्याड गाउँपालिका रिंगागाउँका २६ वर्षीय प्रभाव गिरीको परिवार आर्थिक समस्याले जेलिएको थियो । आफ्नै उब्जनीले साँझबिहान छाक टार्न मुस्किल भएपछि उनी सके खाडी मुलुक जाने, नभए भारतको कुनै सहरमा मजदुरी गर्न जाने सोचमा थिए । बाल्यकालदेखि नै कर्णाली नदीमा खेल्दै, माछा मार्दै हुर्किएका उनलाई त्यही सीपले गाउँमा रोक्यो । माछा मार्न खप्पिस गिरीलाई स्थानीयले जलेवा नामले चिन्छन् । माछा पार्न सिपालु भएकाले उनको नाम गाउँलेले त्यस्तो राखेका हुन् । उनले सिजनमा दैनिक कम्तीमा तीनचार किलोदेखि बढीमा १५२० किलोसम्म माछा मार्ने गरेका छन् । माछाकै आम्दानीले छोराछोरीको शिक्षा र कोहलपुरमा घडेरी जोडेको उनले बताए । यै माछाले हामी पालिएका छौं । माछा नभइदिया भया, इन्डियाका कइकुना प (कुन कुनामा) हुन्याँ थ्याँ । न साउदी, दुबईतिर पो हुँदोथ्याँ कि (हुन्थें कि) ? स्थानीय लवजमा गिरीले भने, हाम्रा लागि खेती भने पनि यही हो, नौकरी भने पनि कर्णालीकै माछै हो । माछा बिक्रीबाट दैनिक दुईदेखि पाँच हजारसम्म कमाइ हुने गरेको उनको भनाइ छ । त्यही कमाइले कोहलपुरमा घर बनाउने तयारी गरिरहेको सुनाए । प्रभाव गिरी मात्रै नभइ कर्णाली किनारका धेरैजसोले माछा मारेरै सहरी क्षेत्रमा घरघडेरी जोड्न सफल भएका छन् । त्यो पनि सात वर्षकै अवधिमा । कर्णाली करिडोर नचल्दासम्म अहिलेजस्तो व्यापार हुन्थेन । माछा सरदर २० रुपैयाँ किलो थियो, त्यो पनि किन्ने मान्छे हुन्थेनन् । बाटो खुलिसकेपछि हाम्रा दिन खुलेका हुन्, रिंगा गाउँकै गोकुल सञ्जेल भन्छन् । उनले ६७ वर्ष अवधिमा माछा मारेरै सुर्खेतमा दुइटा घडेरी जोडेर घरसमेत बनाएको बताए । माछा मार्ने पेसा गर्दै आएका कर्णाली किनारका बासिन्दाको आम्दानी कर्णाली करिडोर खुलेपछि बढेको स्थानीय बताउँछन् । गाडी चलेपछि ग्राहकको संख्या बढ्यो । पहिला जस्तो बिक्री हुँदैन कि भन्ने चिन्ता पनि उनीहरूलाई भएन । बरु मूल्य बढेको छ । अहिले आलो माछा प्रतिकिलो ६ देखि ८ सयमा बिक्री हुने गरेको छ । सिध्रा किलोको चारदेखि पाँच हजारसम्म बिक्री हुन्छ । खत्याडकै देवीलाल गिरी आफ्नो जीवन माछाकै कारण बदलिएको सुनाउँछन् । साँझबिहान राम्रोसँग खानलाई पुग्दैनथ्यो । अरूको मजदुरी गरेर ऋण गरेर परिवार चलाउनुपर्थ्यो, माछा बेचेरै दुईवटा गाडी, कोहलपुरमा घरघडेरी जोडेका उनी भन्छन्, कर्णाली करिडोर नआएको भए हातमा माछा मार्ने सीप भए पनि अहिलेसम्म कुन देशको मजदुरी गर्नु पर्थ्यो थाहा छैन ।मुगु मात्रै होइन उपल्लो कर्णाली किनारका बासिन्दाको मुख्य आयआर्जनको स्रोत माछा बनेको छ । हुम्लाको अदानचुली गाउँपालिका तुम्च गाउँका अधिकांश युवाको आम्दानीको स्रोत माछा नै हो । कर्णाली करिडोरको बाटोमा पर्ने यो गाउँका धेरैजसो युवाले यात्रु लक्षित होटल र चिया पसल चलाएका छन् । यहाँको होटलमा माछाको परिकार कहिल्यै टुट्दैन । पहिला दिनभरि हल्लिएर बस्ने केटाहरू पनि आजकाल माछा मारेर दिनकै २३ हजार कमाउँछन्, तुम्चमा होटल सञ्चालन गरिरहेकी शान्ति बोगटी भन्छिन्, माछा बिक्री हुन थालेपछि हाम्रो गाउँका दिन खुलेका हुन् । माछाकै कमाइले यहाँका थुप्रै स्थानीयको आर्थिकस्तर उकासिएको बताउँदै धेरैजसोले बालबच्चालाई सुर्खेत, नेपालगन्ज, काठमाडौं जस्ता सहरमा पढाइरहेको उनले बताइन् ।कर्णालीमा बढीजसो असला माछा पाइन्छन् । यसबाहेक सट्टा (सहर माछा), टोटेलगायत प्रजातिका माछा पनि पाइन्छन् । असला सफा र हिउँखोलाको चिसो पानीमा पाइने माछा हो । कर्णालीका असला काठमाडौं र विदेशसम्म पुग्ने गरेको छ । यहाँ पुग्नेले माछाका सिध्रा कोसेलीका रूपमा लैजाने गरेको र कतिपयले फोन गरेर पठाइमाग्ने गरेको कर्णाली किनारमा चिया पसल चलाउने हुम्लाको सर्केगाड गाउँपालिकाकी जैरकी राउतले बताइन् । काठमाडौंबाट विदेश पठाउने भनेर कसैकसैले २०३० किलो सुकुटी मगाउँछन् । एकचोटि यहाँको माछा खाएका कोही त सुर्खेत, नेपालगन्जबाट माछा लिनकै लागि भनेर यहाँ पुग्छन्, उनले भनिन् । नदीको माछा कुनै खेती होइन । बहाव थुनेर पाल्नु नपर्ने, जाल थाप्यो, मार्यो गर्दै वर्षौंदेखि बेहिसाब माछा मार्दा पहिले जसरी हिजोआज जतासुकै मनग्ये पाइँदैन । माछाले फुल पार्ने र भुरा हुर्काउने याममा पनि मार्न नछाड्ने प्रवृत्तिको नोक्सानी क्रमिक देखा पर्न थालेको छ । कर्णाली किनारका बासिन्दाको जीवनस्तर फेरिदिने यहाँका माछा पहिलाको तुलनामा घट्दै गएकामा भने स्थानीय चिन्तित छन् । लामो समयदेखि माछा मारेर जीविका चलाइरहेकाहरू पहिला जस्तो पाउन छाडेको र बर्सेनि यो क्रम बढ्दै गएको बताउँछन् । केही वर्ष पहिलासम्म १०१५ किलोसम्मका माछा पाइने गरेकामा अहिले आएर संख्या मात्रै नभई ठूलो तौलको माछा पाउन छाडेको मुगु खत्याडका ४२ वर्षीय उपराज सन्ज्याल बताउँछन् । पहिला त माछा खान मन लाग्यो भने घरमा मसला पिस्न लगाएर जाल लिएर कर्णालीमा आउँथ्यौं । एक छमर्को (एकपटक) जाल हान्यो भने तीनचार किलो माछा पर्थे । अहिले कहिलेकाहीँ दिनभरिमा पनि तीनचार किलो पर्दैनन्, उनी भन्छन्, पहिलाका जस्ता ठूला माछा पाइन छाडे । तीनचार किलोको माछा मुस्किलले मात्रै देखिन्छन् ।माछाको उपलब्धता यही गतिमा घट्दै जाने हो भने यहाँका स्थानीयको जीविकामा पनि असर पार्ने हुम्लाको ताजाकोट गाउँपालिकाका पूर्वअध्यक्ष बाग्दल मल्ल बताउँछन् । माछा कम पाउने मात्रै होइन । कुनै कुनै जातका माछा त हराइसकेका छन् । ८१० वर्ष पहिला र अहिलेको तुलना गर्ने हो भने माछा पाउन छाडिसक्यो भन्दा हुन्छ, उनी भन्छन् यसैगरी घट्दै गयो भने बाजुरा, मुगु र हुम्लाका कर्णाली किनारका बासिन्दालाई नुनतेल चलाउनै गाह्रो हुने पो देखिन्छ ।माछा मार्नेको संख्या धेरै भयो । मार्ने प्रविधिमा भएको विकासका कारण पनि माछाको संख्या घट्दै गएको भुक्तभोगीको भनाइ छ । सानो आँखा भएका जालको प्रयोग, करेन्ट जाल (नदीको वारिपारि नै मसिनो जाली बिछ्याउने) र विस्फोटक पदार्थ प्रयोग गर्नाले माछा घट्दै गएको हुन सक्ने उनीहरू नै बताउँछन् । पहिला सानो माछा खान्थेनौं, सानो माछा जालमा पर्यो भने पनि कर्णालीमै छाडिदिन्थ्यौं, हुम्लाको चंखेली गाउँपालिकाका चन्द्रवीर सिंहले भने, आजकाल त के के थरी जाल आएका छन् । सानातिना सबै माछा सोहोरेर जालमा आउँछन् । सानो माछो बढ्नै पाउँदैन । अनि माछा घट्ने नै भए । केही वर्ष पहिलासम्म प्लास्टिकको पासोको साटो घोडा र चौंरीको पुच्छरको रौंबाट पासो बनाउने चलन थियो । आजभोलि त्यो पूर्णरूपमा हटिसकेको उनले बताए । माछा मार्ने हानिकारक प्रविधि र अत्यधिक माछा मारेका कारण माछाको संख्या घटेको हो । यद्यपि माछा घट्नुमा अरू पनि कारण रहेको जानकार बताउँछन् । किनारमा निर्माण भएका सडकले नदीमा थुपारेको ढुंगा, गिट्टीका कारण माछाको बासस्थानमा क्षति पुर्याएकाले संख्या तीव्र रूपमा घट्न गएको छ । सडक पुगेका कर्णाली किनारमा बस्ती बढ्दै गएका कारण जथाभावी फालिने सिसा, प्लास्टिकलगायतका फोहोरका कारण पनि माछाको संख्या घट्न थालेको छ । योबाहेक पनि कर्णालीमा मिसिने खोलाहरूमा जैविक र रासायनिक विषादी प्रयोग गर्ने, करेन्ट लगाएर माछा मार्ने चलन छ, कर्णाली नदीमा पाइने जलचर र माछाको बारेमा अनुसन्धान गरेका मत्स्यविज्ञ सुरेश वाग्ले भन्छन्, यी थुप्रै कारणले माछा र अन्य जलचर लोप हुने र संख्या घट्दै जाने भएको छ ।माछाको प्रजनन र भुरा हुर्काउने काम मुख्य नदीमा मिसिने साना खोलाखोल्सामा हुने भएकाले समग्र जलाधार प्रणालीमै विभिन्न खालका चुनौती देखिएको उनले बताए । माछामाथिका चुनौती घटाउनका लागि संघ, प्रदेश र स्थानीय सरकारले नीति बनाएर कडाइका साथ लागू गर्न जरुरी रहेको वाग्लेको भनाइ छ । यस विषयमा तत्काल नसोचिए केही वर्षभित्रै कर्णाली र यसको जलाधार प्रणालीमा रहेका माछा र जलीय जीवको अस्तित्व सकिने उनले औंल्याए । माछा सकिँदा स्थानीयको जीविकाको आधार त सकिन्छ नै, नदीको स्वास्थ्यका लागि सरकारले काम गरेन भने समग्र जलचरको अस्तित्व पनि संकटमा पर्ने देखिन्छ । दुःखको कुरा यसतर्फ सरकारको ध्यान जान सकेको छैन, उनले भने ।"
सत्यता जान्न मै आतुर छु : आरजु,"(काठमाडौं) कांग्रेस केन्द्रीय सदस्य एवं सांसद आरजु राणा देउवाले संगठित ठगी धन्दा चलाउने गिरोहबाट रकम लिएको भनी लगाइएको आरोपको संसद्मा प्रतिवाद गरेकी छन् । प्रतिनिधिसभा बैठकको विशेष समयमा बोल्दै उनले आफ्नो नाम जोडिएको अडियो नै नक्कली रहेको दाबी गरेकी छन् । पूर्वप्रधानमन्त्री एवं कांग्रेस सभापति शेरबहादुर देउवाकी पत्नी एवं सांसद आरजु र पूर्वगृहमन्त्री बालकृष्ण खाँणकी पत्नी मञ्जुले गिरोहबाट रकम बुझेको भनिएको अडियो एक साताअघि सार्वजनिक भएको थियो । मञ्जु केही दिनयता सम्पर्कविहीन छिन् । अडियो सार्वजनिक भएपछि आफू पनि भागेको भनी हल्ला चलाइएको उल्लेख गर्दै सांसद आरजुले सोमबार संसद् बैठकमा भनिन्, म कतै गएकी छैन । आज म उपस्थित भएको त सबैले देखिरहनुभएकै होला ।सांसद आरजुले अडियोको वास्तविकता पत्ता लगाउन प्रहरीको केन्द्रीय अनुसन्धान ब्युरो (सीआईबी) र साइबर ब्युरोमा उजुरी दिइसकेको जानकारी दिइन् । सत्तापक्ष, ठूला नेताकी श्रीमती भनेर साथीहरूले विश्वास गर्नुहुन्न होला । निवेदन दर्ता गराउन मलाई तीन घण्टा लाग्यो । निवेदन दर्ता गराएको ६ दिन हुँदा पनि अडियो फेक हो कि होइन भनेर पत्ता लगाउन सकेका छैनन्, उनले भनिन्, टेपको सत्यता जान्न मभन्दा आतुर कोही पनि छैन । अडियोमा आफ्नो नाम जोडेर महिलालाई राजनीतिमा आउनबाट रोक्न खोजिएको पनि सांसद आरजुले बताइन् । नक्कली भुटानी शरणार्थी प्रकरण देशका लागि लज्जास्पद रहेको उनको भनाइ थियो । प्रतिनिधिसभा बैठकको आकस्मिक, शून्य र विशेष समयमा सांसदहरूले नक्कली भुटानी शरणार्थी प्रकरण उठाएका थिए । नेमकिपाका सांसद प्रेम सुवालले पूर्वप्रधानमन्त्री देउवाप्रति लक्ष्य गर्दै आफ्नी पत्नीलाई घटनासँग नजोड्न प्रहरीलाई पाँच पटक बारम्बार फोन गरेको सत्य हो कि होइन भनी प्रश्न गरे । नक्कली शरणार्थी प्रकरणमा आरजुको पनि नाम आएपछि देउवाले प्रहरीमा पटकपटक फोन गरेर चासो राखेको समाचार आएको थियो । एमाले अध्यक्ष केपी शर्मा ओलीप्रति संकेत गर्दै सांसद सुवालले सोधे, अर्का पूर्वप्रधानमन्त्रीको स्वकीय सचिव यसमा जोडिएको सत्य हो कि होइन ? राष्ट्रिय स्वतन्त्र पार्टीका सांसद मनीष झाले शंकास्पद व्यक्तिको नाम आउँदा सबै प्रमाण लुकाइएपछि मात्रै प्रहरीले पक्राउ गर्ने गरेको आरोप लगाए । शंकास्पदको नाम आउँछ, उनीहरू लुक्छन्, मोबाइल फर्म्याट गर्छन्, प्रमाण नष्ट गरेपछि योजनाबद्ध सार्वजनिक हुने मौका दिइन्छ, उनले भने, यस्तो किन हुन्छ ? नक्कली शरणार्थी प्रकरणमा अनुसन्धान भइरहेका बेला प्रधानमन्त्री एवं माओवादी अध्यक्ष पुष्पकमल दाहाल, कांग्रेस सभापति देउवा र एमाले अध्यक्ष ओलीबीच भएको बाक्लो भेटघाटप्रति पनि उनले शंका गरेका छन् । तीन दलका नेताहरूले पटकपटक भेटेको समाचार सुनिरहेका हुन्छौं । देशमा बाढीपहिरो, भूकम्प गएका बेला र अन्तर्राष्ट्रिय जगत्मा विपत् परेका बेला नेताहरू यतिसारो तारन्तार भेटेको समाचार त सुन्दैनथ्यौं । अहिले किन सुनिन्छ ? झाले भने । जसपाका सांसद राजकिशोर यादवले पनि ठूला दलका नेताहरूबीच दिनहुँ भेट भइरहँदा जनमानसमा शंका उत्पन्न भएको बताए । कहीं घटना मिलाउन खोजिएको त छैन ? उनले भने । नेपाली नागरिकलाई भुटानी शरणार्थी बनाउने धन्दा सामान्य भ्रष्टाचार मात्र नभएर देशद्रोह नै रहेको उनको भनाइ थियो । राष्ट्रिय जनमोर्चाका सांसद चित्रबहादुर केसीले लोकतन्त्र र गणतन्त्रमा लडेका भनिएका नेताहरूले नै नेपाली नागरिकलाई अनागरिक बनाएर मान्छेको व्यापार गरिरहेको टिप्पणी गरे । दाजुभाइ बेचेर पैसा कुम्ल्याउने अनि मोजमस्ती गर्नेलाई कुनै हालतमा छुट दिनु हुँदैन, उनले भने । एमाले सांसद ठाकुर गैरेले शरणार्थी प्रकरणका विषयमा सदनलाई जानकारी गराउन सरकारसँग माग राखे । यसमा अन्तर्राष्ट्रिय जगत्को ध्यान गएको छ । निष्पक्ष छानबिन हुन्छ भन्नेमा जनतालाई विश्वास छैन । सरकारले यसबारेमा जानकारी गराएपछि मात्रै सदनको बैठक अघि बढाइयोस्, उनले भने । रास्वपा सांसद सन्तोष परियारले पनि यस विषयमा सरकारले जवाफ दिनुपर्ने बताए । स्वतन्त्र सांसद अमरेशकुमार सिंहले बिचौलियाले राज्यका सम्पूर्ण निकाय कब्जा गरेको नक्कली भुटानी शरणार्थी प्रकरणबाट पुष्टि भएको बताए । बिचौलिया तन्त्रका कारण लोकतन्त्र खतरामा छ, उनले भने । राप्रपाका सांसद ज्ञानबहादुर शाहीले भ्रष्टाचारविरुद्धको आन्दोलनमा भ्रष्टचारीहरू नै संलग्न भइरहेको बताए । भ्रष्टाचारको आरोप लागेका व्यक्ति भ्रष्टाचारी मुर्दावाद भन्दै हिँडिरहेका छन्, उनले भने, भ्रष्टाचार भनेको पैसाको चलखेल मात्रै होइन, कानुन मिच्नु पनि भ्रष्टाचार हो । सुडान घोटला, लाउडा घोटला, एयरबस, वाइडबडी, ३३ किलो सुन काण्ड, एनसेल, चमेलिया जलविद्युत्, फोरजी, ओम्नी, अमेरिकाबाट आएको ४० करोड, महराको टेप काण्ड, माओवादी लडाकुको शिविर काण्ड, बुढीगण्डकी जलविद्युत्, ललिता निवास, नेपाल ट्रस्ट प्रकरण, जुट मिलको जग्गा काण्डलगायत माथि पनि छानबिन हुनुपर्ने उनको भनाइ थियो । भ्रष्टाचारको काण्डमा यही संसद्मा भएकाको नाम जोडिएको छ, आसेपासेको नाम जोडिएको छ । त्यसैले सडकबाट होइन सदनमा कानुन बनाऔं, उनले भने । माओवादीका सांसद देवेन्द्र पौडेलले शरणार्थी प्रकरणमा अनुसन्धान सकिएपछि ओम्नी, सेक्युरिटी प्रिन्टिङ, एनसेल, ३३ किलो सुन काण्डमाथि छानबिन गर्नुपर्ने बताए । एउटा विषयको छानबिन भइरहेका बेला अर्को विषय उठाएर विषयान्तर नगर्न उनले आग्रह गरे । भुटानी शरणार्थी प्रकरणमा सदनको सहयोग भयो भने सरकारले निष्पक्ष छानबिन गर्ने विश्वास उनले व्यक्त गरे । माओवादीका अर्का सांसद माधव सापकोटाले पनि नक्कली भुटानी शरणार्थीको मुद्दा टुंगोमा नपुर्याई अरू प्रकरण उठाउन नहुने बताए । मानव तस्करको मुद्दा टुंग्याएर अरू मुद्दा अघि बढाउनुपर्छ, उनले भने । संसद् बैठकमा सोमबार कांग्रेसका अन्य सांसदहरूले शरणार्थी प्रकरणलाई खासै उठाएनन् । उनीहरूले बर्दियाका सांसद सञ्जय गौतम आमरण अनशनमा बसेकोलगायत विषयबारे मात्र बोले । एमाले सांसद सुनीता बरालले नक्कली भुटानी शरणार्थी बनाउने घटनाले राजनीतिक व्यवस्थाकै बदनाम भएको उल्लेख गर्दै राजनीतिक व्यक्तिहरूको जीवनशैलीसम्बन्धी कानुन बनाउनुपर्ने माग राखिन् । नेताहरूले सार्वजनिक पद दुरुपयोग गर्दै निजी लाभ लिएको रास्वपाका सांसद स्वर्णिम वाग्लेको भनाइ थियो । एमाले सांसद सूर्यप्रसाद ढकालले ०४८ यताका प्रधानमन्त्री, मन्त्री, सांसद, संवैधानिक परिषद्का पदाधिकारी, मुख्यसचिव, सचिव, न्यायाधीश, सेना, प्रहरी प्रमुखको सम्पत्ति छानबिन गर्न उच्चस्तरीय संसदीय समिति गठन गर्न माग गरे ।"
मानवअधिकारको गम्भीर उल्लंघनमा आममाफी हुँदैन,"काठमाडौं (कास) प्रधानमन्त्री पुष्पकमल दाहालले गम्भीर प्रकृतिका मानवअधिकार उल्लंघनका मुद्दामा आममाफी नहुने बताएका छन् । काठमाडौंमा रहेका कूटनीतिज्ञहरूलाई सोमबार सिंहदरबारमा ब्रिफिङ गर्दै दाहालले बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगसम्बन्धी कानुन पीडितमैत्री र अन्तर्राष्ट्रिय मापदण्डअनुसार नै हुने बताएका हुन् ।हामी सफल शान्ति प्रक्रियामा आएका छौं, म हाम्रा साझेदारहरूलाई आश्वस्त बनाउन चाहन्छु नेपालले उचित मापदण्डमा रहेर संक्रमणकालीन न्याय प्रक्रिया टुंग्याउनेछ, उनले भने । पुस १० मा प्रधानमन्त्री भएपछि पहिलो पटक सोमबार नेपालस्थित दूतावास, संयुक्त राष्ट्रसंघका एजेन्सी र विकास साझेदारका प्रतिनिधिलाई बोलाएर दाहालले सरकारको धारणा जानकारी गराएका हुन् । भारतीय राजदूत नवीन श्रीवास्तव, अमेरिकी राजदूत डिन आर थम्पसन, चिनियाँ राजदूत छन सोङसहित विभिन्न मुलुकका राजदूत, यूएन एजेन्सीका प्रमुखहरू र विकास साझेदार संस्थाका प्रमुखहरू ब्रिफिङमा सहभागी थिए । ब्रिफिङमा परराष्ट्रमन्त्री एनपी साउद, उपप्रधानमन्त्रीद्वय पूर्णबहादुर खड्का र नारायणकाजी श्रेष्ठ, अर्थमन्त्री प्रकाशशरण महत, मुख्यसचिव शंकरदास बैरागी, परराष्ट्र सचिव भरतराज पौड्याललगायतको उपस्थिति थियो ।दाहालले प्रमुख राजनीतिक दलबीच सहमतिका आधारमा संक्रमणकालीन न्यायसम्बन्धी विधेयक संसद्मा टेबल गरिएको बताए । विधेयक पीडितमैत्री छ, पीडितले क्षतिपूर्तिको अधिकार राख्छन् भन्ने कुरालाई यसले स्विकारेको छ । म कसैलाई गम्भीर मानवअधिकार उल्लंघनको घटनामा आममाफी हुनेछैन भन्ने आश्वस्त पार्न चाहन्छु ।सिंहदरबारस्थित प्रधानमन्त्री तथा मन्त्रिपरिषद् कार्यालयको हलमा करिब ४५ मिनेट प्रधानमन्त्री दाहालले ब्रिफिङ गरेका थिए । उनले प्राथमिकताका क्षेत्रहरूमा थप प्रत्यक्ष विदेशी लगानी(एफडीआई) आकर्षित गर्नका लागि नेपाल सुरक्षित र अनुकूल वातावरण सुनिश्चित गर्न प्रतिबद्ध रहेको जानकारी दिए । दाहालले फाइनान्सियल एक्सन टास्क फोर्स (एफएटीएफ) को प्रतिवेदनपछि पनि नेपालले विकास साझेदार निकायबाट निरन्तर सहयोग अपेक्षा गरेको बताएका छन् । उनले यसै वर्षको अगस्टसेप्टेम्बरमा आउने प्रतिवेदनपछि पनि सहयोग निरन्तर हुने अपेक्षा राखेको बताए । हामीले यसै वर्षको अगस्टसेप्टेम्बरमा मूल्यांकन र प्रतिवेदन प्रकाशनपछि पनि हाम्रा साझेदारहरूबाट सधैं जस्तो निरन्तर सहकार्य र समझदारी खोजेका छौं, दाहालले भने । देशमा आर्थिक समस्या गहिरिएको विश्लेषण भइरहँदा प्रधानमन्त्री दाहालले विदेशी राजदूत र विकास साझेदारका प्रतिनिधिहरूलाई सम्बोधन गरेका हुन् ।नेपालले वित्तीय अपराध नियन्त्रणका लागि कानुन निर्माण नगर्दा र भएका कानुन पनि कार्यान्वयन नगर्दा एएफटीएफको ग्रे लिस्ट मा पर्ने जोखिम बढेको छ । नेपाल ग्रे लिस्टमा परे विश्व बैंक, अन्तर्राष्ट्रिय मुद्रा कोष तथा एसियाली विकास बैंक जस्ता दातृ निकायबाट ऋण प्राप्त गर्ने सम्भावना कम हुन्छ । वैदेशिक सहयोग तथा प्रत्यक्ष वैदेशिक लगानी भित्रिने सम्भावना कम हुन्छ । त्यसपछि पनि सुधार नभए देश कालोसूचीमा जाने र विश्वव्यापी नाकाबन्दीको सिकार हुने अवस्था आउने विज्ञहरूले बताउँदै आएका छन् ।गत फागुनमा सम्पत्ति शुद्धीकरण मामिलामा निगरानी राख्ने एएफएटीएफअन्तर्गतको एसिया प्रशान्त समूह (एपीजी) ले नेपाललाई यो सूचीमा राख्न प्रतिवेदन दिएको थियो । सोमबारको सम्बोधनमा प्रधानमन्त्री दाहालले नेपालमा देखापरिरहेका नयाँ चुनौती सामना गर्नका लागि निरन्तर रूपमा आफ्नो क्षमतालाई सुधार गर्न प्रतिबद्ध रहेको बताए । राष्ट्रसंघ तथा अन्य क्षेत्रीय संगठनहरूमा हाम्रो देखिने प्रोएक्टिभ भूमिका रहँदै आएको छ । नेपाल अन्तर्राष्ट्रिय जिम्मेवारीहरूको दह्रो समर्थक र सिर्जनाकर्ता हो, उनले भने, सन् २००२ मा एपीजी (एसिया प्यासिफिक ग्रुप) को सदस्य बनेपछि नेपालमा एएफटीएफको सिफारिसहरू पालना गर्ने कार्यमा निकै सुधार भएको छ ।"
"मार्कसिटमा त्रुटिको छानबिन गर, त्रिविलाई थप ओरालोतिर नधकेल","दिनानुदिन ओरालो यात्रामा रहेको देशकै जेठो विश्वविद्यालयले फेरि अर्को चरम लापरबाही गरेको छ । त्रिभुवन विश्वविद्यालय परीक्षा नियन्त्रण कार्यालयले १४ महिना लगाएर सार्वजनिक गरेको स्नातक तह पहिलो वर्षको नतिजामा त्रुटि आएपछि रत्नराज्यलक्ष्मी (आरआर) क्याम्पसका ५ सयभन्दा बढी विद्यार्थी आन्दोलित छन् । २०७८ फागुनमा अनिवार्य अंग्रेजी विषयको परीक्षा दिएका आरआरका अधिकांश विद्यार्थीको मार्कसिटमा अनुपस्थित जनाइएको छ । आन्तरिक परीक्षामा शिक्षकले दिएको भन्दा कम अंक पाउने विद्यार्थी त्यत्तिकै छन् । विद्यार्थीको शैक्षिक भविष्यमाथि खेलबाड गरिएको यस घटनाले विश्वविद्यालयको विश्वसनीयतालाई थप धूलिसात् तुल्याएको छ । यसबारे विश्वविद्यालय व्यवस्थापनले गहिरो छानबिन गरी पीडित विद्यार्थीलाई न्याय र दोषीलाई कारबाही गर्नु जरुरी छ । भविष्यमा यस्ता कुकृत्य दोहोरिन नदिन पनि केही विद्यार्थीको चित्त बुझाएर मात्रै यस मामिलालाई त्यसै सामसुम पार्ने गल्ती विश्वविद्यालयले गर्नु हुँदैन । १०० पूर्णांकको अंग्रेजी विषयमा ७० अंकको बाह्य र ३० अंकको आन्तरिक परीक्षा सञ्चालन भएको थियो । बाह्यतर्फको परीक्षा त्रिविले सञ्चालन गर्छ भने आन्तरिकतर्फ कक्षा उपस्थिति, कक्षा कार्य लगायतका शीर्षकमा विषयशिक्षकले अंक दिने व्यवस्था छ । तर नियमित कक्षामा उपस्थित भएका र बाह्य परीक्षामा राम्रो अंक ल्याएकैलाई पनि आन्तरिकमा कि अनुपस्थित देखाइएको छ कि कम अंक दिइएको छ । करिब १८ सय जनामा ९० प्रतिशतको नतिजामा त्रुटि भएको दाबी विद्यार्थीको छ भने, करिब ५० प्रतिशत विद्यार्थीको आन्तरिकको प्राप्तांक आफूले दिएको भन्दा फरक आएको आकलन स्वयं सम्बन्धित शिक्षककै छ । यसबाट सहजै अनुमान गर्न सकिन्छ नतिजा प्रकाशनमा हदैसम्म खेलाँची गरिएको छ । पहुँचवाला विद्यार्थीले कक्षामा अनियमित भए पनि आन्तरिक परीक्षामा पूर्णांक ल्याउनु, तर जेहनदार र नियमित कक्षामा उपस्थित हुनेको अंक निकै थोरै हुनु यसै पनि रहस्यमय छ । त्यसमाथि, यति धेरै संख्यामा विद्यार्थीका मार्कसिटमा त्रुटि देखिनुलाई नम्बर चढाउँदा भूल भएको मात्रै मान्न पटक्कै सकिँदैन, यसमा कुनै नियोजित षड्यन्त्रै हुन सक्छ । क्याम्पसको परीक्षा शाखामा विषयशिक्षकले बुझाएको नम्बरसूचीसमेत नभेटिएकाले पनि यो मामिलामा पक्कै गम्भीर गडबडी छ । त्यसैले विशेष अनुसन्धान गरी दोषीलाई कारबाहीको दायरामा ल्याउनु अपरिहार्य छ । क्याम्पस व्यवस्थापन एवं परीक्षा शाखा वा परीक्षा नियन्त्रण कार्यालय, जहाँबाट गल्ती भएको भए पनि सच्याउनु जरुरी छ । मार्कसिटमा त्रुटि भएपछि स्वाभाविक रूपमा विद्यार्थीहरू तनावमा छन् । उनीहरूको पठनपाठन प्रभावित भएको छ । कोही त विभिन्न छात्रवृत्तिमा आवेदन दिन पाउने अवसरबाट वञ्चितसमेत भएका छन् । दुईचार दिनमा सच्याउने आश्वासन दिइए पनि परीक्षाफल प्रकाशित भएको तीन साता भैसक्दा पनि विश्वविद्यालयले कुनै निर्णय लिएको छैन । गल्ती सच्याउन भैरहेको यो ढिलाइ खेदजनक छ । अब थप बियाँलो नगरी विद्यार्थीलाई न्याय दिलाउने तत्परता विश्वविद्यालयले देखाउनुपर्छ । परीक्षा नियन्त्रण कार्यालयले नम्बर घटीबढी भएको सच्याउन नमिल्ने तर अनुपस्थित देखिएका विद्यार्थीलाई अर्को पटक नम्बर दिन मिल्ने भनेको छ । तर, यति ठूलो संख्यामा विद्यार्थीले शिक्षकद्वारा दिइएको भन्दा कम्तीमा १० नम्बर कम पाएको विषयलाई त्यत्तिकै स्विकार्नु जायज हुँदैन । त्यसैले यसमा कुनै विशेष निर्णय गरेर भए पनि विद्यार्थीलाई न्याय दिलाउन सकिन्छ कि भन्नेमा परीक्षा नियन्त्रण कार्यालयले गृहकार्य गर्नुपर्छ । पटकपटक दोहोरिने यस्तै हेलचेक्य्राइँले गर्दा नेपाली विश्वविद्यालयप्रति विद्यार्थीको आकर्षण घट्दो छ । शैक्षिक मात्र नभएर, मुलुकको आर्थिकसामाजिक पक्षमा पनि यसको गहिरो असर परेको छ । विश्वविद्यालय व्यवस्थापनले निष्पक्ष छानबिनमार्फत विद्यार्थीको विश्वास जित्न सकेन भने शंकै छैन, यो घटना त्रिविको ओरोलो यात्रालाई अझ वेगवान् बनाउने अर्को कारक बन्नेछ । त्यसो हुन नदिन, परीक्षा नियन्त्रक लगायत त्रिवि पदाधिकारीहरू गम्भीर हुन जरुरी छ । सर्वप्रथम त, तीन महिनामा गर्नुपर्ने र गर्न पनि सकिने परीक्षाफल प्रकाशनका लागि १४ महिना लगाउनु नै विश्वविद्यालयको हदैसम्मको गैरजिम्मेवारी हो । त्यसमाथि, अति ढिलो गरेर प्रकाशित नतिजा पनि त्रुटिपूर्ण हुनु थप गम्भीर चिन्ताको विषय हो । त्यसैले शैक्षिक पात्रोलाई नियमित गर्नेतर्फ विश्वविद्यालयको ध्यान जानु आवश्यक छ । निश्चय पनि विश्वविद्यालय दलीय हस्तक्षेपले थिलथिलो भएको छ । यसको आमूल सुधारका निम्ति प्रधानमन्त्री र शिक्षामन्त्री क्रमशः कुलपति र उपकुलपति रहने प्रचलन खारेज गरी स्वतन्त्र बोर्ड अफ ट्रस्टिज मार्फत पारदर्शी रूपमा योग्य पदाधिकारीहरू छनोट गर्ने थिति बसाली उनीहरूलाई स्वतन्त्र ढंगले काम गर्न दिनुको विकल्प छैन । तर समयमा पठनपाठन, परीक्षा र नतिजा प्रकाशन लगायत शैक्षिक पात्रो नियमित गर्नेजस्ता सुधारका निम्ति भने विश्वविद्यालयमा ठूलो संरचनात्मक परिवर्तनकै जरुरी पर्दैन, खालि व्यवस्थापकहरूमा इच्छाशक्ति भए पुग्छ । गल्ती गर्नेहरूलाई कारबाही गर्ने तत्परता देखाए पुग्छ, जसको सुरुआत यही घटनाबाट गरेर विश्वविद्यालयले आफूलाई सच्याउनुपर्छ ।"
मन्साएको कालो भाले,"उमेर निकै ढल्क्यो, देखेकाभोगेकाखपेकासुनेका घटना र कुराहरू अन्तस्करणमा छचल्किरहन्छन्, पोखाउन मन पर्छ । भित्रैबाट भिजें, बाहिरैबाट सुमसुम्याएँ, टुप्पैबाट नियालें, फेदैबाट भोगें, भीरैबाट चढेंÙ यसर्थ अनेकन् घटनाअनुभव लेख्नै मन पर्छ । कान्तिपुर दैनिकमा गत केही सप्ताहदेखि नक्कली भुटानी शरणार्थी प्रकरण शीर्षकमा छापिएका घतैलाग्दालाजैमर्दा राष्ट्र र राष्ट्रको अन्तर्राष्ट्रिय सम्बन्ध नै हल्लाउने समाचारविश्लेषण आदि पढ्दा लेख्नैपर्ने भयो आफैंले देखेका भोटाङे शरणार्थीहरूका व्यथा । भोटाङका राजाविदेशमन्त्रीगृहमन्त्रीदेखि भारतका प्रधानमन्त्रीविदेश एवं गृहसचिव, पश्चिम बंगालका वरिष्ठ नेतादेखि नेपालका प्रधानमन्त्री, संयुक्त राष्ट्रसंघका अधिकारीदेखि हलिउडकी फिल्म अभिनेत्री एन्जेलिना जोली र भोटाङे शरणार्थीका वरिष्ठ नेताहरूदेखि बेलडाँगी आदि शिविरहरूमा बसोबास गर्ने भोटाङे नागरिकहरूसँग शरणार्थीहरूलाई शीघ्रभन्दा शीघ्र आफ्नो राष्ट्र भोटाङ फर्काउनुपर्छ भन्ने विषयमा लगभग दुई दशक नै कुराकानी गर्यौं । के, कहाँ, कसरी र किन भयो भन्ने पक्षहरू लेखें पनि । र लेख्न धेरै छ । नक्कली भुटानी शरणार्थी प्रकरण बाट राष्ट्रको टुप्पोमा बसेकाहरूले भुइँमुनि कसरी राष्ट्रहितविरोधी काम गर्दा रहेछन् भन्ने मात्रै नभएर, कसरी अति नै संवेदनशील मुद्दालाई भौतिक मज्जाका निम्ति दुरुपयोग गर्दा रहेछन् भन्ने कुरो स्पष्ट हुन्छ । यस प्रकरणले नेपालदेखि बाहिर रहेका नेपाली नागरिकहरूलाई समेत सताउनेअप्ठ्यारो पार्नेछ । दशकौं सताइएका भोटाङे शरणार्थीहरूलाई फेरि पीरमर्कामा धकेलिँदै छ ।भ्रष्टाचारले कुन राष्ट्रलाई खाएन ? अमेरिकादेखि दक्षिण कोरियासम्म, ब्राजिलदेखि नेपालसम्म, भारतदेखि चीनसम्म सबैलाई यो क्षयरोगले सतायो । धेरै नेता, मानव समाज र संस्थाहरू यो क्षयरोगदेखि बाँचेका हुनाले नै विश्व सुचारु ढंगमा चल्दै छ । भ्रष्टाचारको दुर्गन्ध टुप्पादेखि फेदसम्म फैलिएको हुन्छ । भ्रष्टाचारमा संलग्न हुनेले अरू धेरैलाई आकर्षित गर्दो रहेछ । एकपल्ट भ्रष्टाचारको डोकामा पसेको मान्छेसंस्था कहिल्यै उम्किन सक्तैन रहेछ । लागूपदार्थ (ड्रग) खानेले आफ्नो पार्टनर कहीँ गएर पनि चिनेजस्तै भ्रष्टाचारीले कुनै स्थितिक्षेत्रमा पनि साथी पाइहाल्दो रहेछ । खोलाको पानीले उक्लिने किनारा पाएजस्तै भ्रष्टाचारीले खाने बाटो पाइहाल्दो रहेछ । भ्रष्टाचारीले जिब्रामा घिउ, टाउकामा उपाय, हातमा मह, मनमा लोभ र खुट्टामा मोबाइल फोन बोकेर हिँड्दो रहेछ । शरीरभरि उपियाँजुम्रा बोकेर अघि बढ्दो रहेछ ताकि आफूसँग टाँसिनेलाई टोक्ने, ठुङ्ने र डस्ने कीराहरू सलबलाइहालून् । भ्रष्टाचारीलाई नोकरी नै नचाहिँदो रहेछÙ कारण, इन्टरभ्यु नै नबसी टुप्पामै पुग्दो रहेछ । उसलाई शिक्षा र डिग्री नै खाँचो पर्दैन रहेछ किनकि डिग्री उसैले उत्पादन गरिहाल्छ । भ्रष्टाचारीको जात, जाति, धर्म र राष्ट्रियता त हुँदैन नै रहेछÙ ऊभित्र पशुत्वका अभिन्न दुर्गुणहरूचाहिँ हुँदा रहेछन् । भ्रष्टाचारीको भाषा भ्रष्ट र इतिहास महाभ्रष्ट हुँदो रहेछ । आफूमा लागेको घीनलाग्दो आरोपलाई छोप्न अरूलाई कोर्टकचहरी, कीर्ते कागज र सामाजिक सञ्जालमा फसाउँदो रहेछ ।विद्यार्थी छँदा मलाई एउटा सरकारी संस्थाले केही काम गर्ने मौका दियो । गरिसकेर कमाएको पैसा लिन जाँदा दिने मान्छेले केही गर मेरो निम्ति अनि पैसा पाउँछौ भन्यो । के गर्नु भनेर सोद्धा एउटा क्याम्पा कोला पिलाऊ भन्यो । एक दिन मेरो साथीले फोन गरेर भन्यो, एई, मेरी श्रीमती तीन दिन सरकारी अस्पतालमा भर्ना भइन् । सर्टिफिकेट माग्दा दुई सय रुपैयाँ माग्यो । भोलिपल्ट एउटा बन्द लिफाफामा बीस रुपैयाँ हालेर एक हातले सर्टिफिकेट लिएँ, अर्को हातले लिफाफा लिएँ । क्या झुक्कियो होला ! एउटा ठूलै सरकारी टोलीमा हामी विकासखर्च कसरी कहाँ गरियो भन्ने अध्ययनखोज गर्न गएका थियौं । खर्च गरिएका योजनामध्ये एउटा एघार किलोमिटरको बाटो निर्माण थियो । बाटो राम्ररी हेरेर सन्तुष्ट भएर फर्कियौं, काम राम्रो भएछ भनेर चियाचमेना गर्यौं । भोलिपल्ट बिहानै दुई स्थानीय व्यक्तिहरू आएर हामीलाई बाटाको लम्बाइ नाप्ने सुझाव दिए । अचम्मै लाग्यो । नभन्दै गएर बाटाको लम्बाइ नापेको त केवल नौ किलोमिटर रहेछ । बाटाको ठेकेदारले के गरेछ भने, हरेक किलोमिटरमा गाड्नुपर्ने माइलखुट्टीलाई ७७७ मिटरमै लगाइदिएछ । लगाउनुपर्ने थियो हरेक एक हजार मिटरमा । माइलखुट्टी हेर्यौं हामीले पहिले निरीक्षण गर्दा, ठीकै थियो । ठेकेदारले केही नगरी दुई किलोमिटरको पैसा सरकारबाट खाएछ । यसरी सबैले आआफ्ना स्तरमा विभिन्न तरिकाले साधारण जनता र सरकारबाट पैसा असुल्छन् । एउटा कानले सुन्यो, अर्को दुलोबाट फ्याँकिदियो । एउटा आँखाले देख्यो, अर्को आँखा नभाको जस्तै गर्यो । कारण, भ्रष्टाचारखाने मेलोको फेद मात्रै हुन्छ, टुप्पो अशेष हुन्छÙ जन्मन्छ मात्रै, कहिल्यै स्वर्गबास हुँदैन ।दार्जिलिङको ऐतिहासिक चिया कमानमा रगतपसिनाआँसु सबै दिएर श्रमिकहरूले तीन दशकसम्म आफ्नो सानो दैनिक वेतनबाट काटेको प्रुभिडेन्ट फन्ड र ग्राचुटी चिया कम्पनीमा जम्मा गर्छन् । सबैको चाहना हुन्छ चिया श्रमिकबाट अवकाश प्राप्त गरेपछि एउटा सानो कटेरो बनाउँछु, बेलुकी रक्सी पार्छु र भुटेको मासुसँग मज्जा गर्छु, छोराछोरीश्रीमतीबाहेक औषधिमुलोमा खर्च गर्छु । अभाग्यवश, श्रमिकले जीवनभरि जम्मा गरेको पैसाधन कम्पनीले धेरै वर्षदेखि दिनै छाड्यो । कुनै कम्पनी नै भाग्यो । सरकार र न्यायालयले केही गर्नै सकेनन् । धेरै श्रमिक आफूले सञ्चय गरेका धनको पोको नपाईनदेखी बितेर गए । कम्पनीहरूले करोडौं रुपैयाँ लिएर भागे । नियमकानुनले पनि उनीहरूलाई छोएन । ट्रेड युनियनका नेताहरूले अवाक् भएर हेरिरहे ।चिया कमान बसालिएको लगभग १७० वर्ष पुग्यो । मालिककम्पनीहरू टन्न पैसा कमाएर लन्डनन्युयोर्क र दिल्लीकलकत्तामा उद्योगपति भएर बसेका छन् । त्यही चिया कमानमा पुर्खादेखि प्राणपसिना बहाउने श्रमिकहरू भने आज पनि जाबो २५० रुपैयाँको दैनिक वेतनमा भोकै सुत्ने गर्छन् । घर छैन, अस्पताल छैन, जमिनकटेरो छैन । कमान कंगाल बनाउने स्थानीय र राज्यका नेताहरू भने हिसाबै गर्न नसक्ने धनमा डुबिरहेका छन् । अब के गर्ने ? कम्पनीहरूले चिया कमान नै फलाम, लुगा, कोइला, सिमेन्ट बेच्ने व्यापारीहरूलाई बेचे । यिनीहरूलाई चियाको संगतिइतिहासकथासंस्कृति केही थाहा छैन, केवल अर्को दुहुना गाई बनाउने, सुकिसकेको चिया कमानबाट कसरी बाँकी रहेको दूधमही निकाल्ने भन्नेतिर लागेका छन् ।यी नयाँ व्यक्तिकम्पनीहरूले चिया कमानमा त्यहाँका बाजेबज्यूले कमाएर पनि नपाएको प्रुभिडेन्ट फन्डग्राचुटी श्रमिकहरूले माग्दा भन्दा रहेछन्, छोडेर गएको पुरानो कम्पनीले नै दिनुपर्छ । हिजो के भयो भन्ने घटनासँग हाम्रो केही सम्बन्ध नै छैन । अर्थात्, अर्को कम्पनीको बोझ हामीले किन उठाउने ? कुरा त्यहीँ सकिँदैन । भ्रष्टाचारको खेल यहीँ सुरु हुन्छ । कतिपय कम्पनीका मालिकहरूले चिया कमान किनेपछि नयाँ सिलसिला सुरु गरे । श्रमिकहरूलाई वेतन दिने नाममा र अवकाशप्राप्त श्रमिकहरूलाई नपाएको प्रुभिडेन्ट फन्डग्राचुटी दिने नाममा नयाँ कम्पनीहरूले कमानका रूखपातधरि बेच्न थाले, मुडुलै बनाइदिए कति कमानहरू । जमिनसम्ममा निजी कामहरू गर्न थाले, जसले श्रमिक र चियापत्तीसँग केही सम्बन्ध नै राख्तैन । कमानका ट्रेड युनियनका नेताहरूसँग सम्झौता गरेर पुराना रूखपात काटेर अर्को धन्धा गर्न थाले । हामीले विरोध गर्यौं । दुईतीनवटा कम्पनी त पोका चढाउन घरसम्म पुगे, कसैले थापेनन् । अर्थात्, चियापत्तीको बोटमा पनि अब भ्रष्टाचारको मलजल चढाइन थाल्यो । अब के नै रह्यो र ?सिक्किममा भारत सरकारको प्रथम केन्द्रीय विश्वविद्यालय निर्माण गर्दाको अनुभव अति नै चाखलाग्दो छ । स्थानीय, राष्ट्रिय र अन्तर्राष्ट्रिय सबैबाट आएका हामी सब यो सबैलाई छुने र पुग्ने हिमालय क्षेत्रको महत्त्वपूर्ण संस्था बनिनुपर्छ भनेर अघि बढ्यौं । नदेखिने दुईतीन सिद्धान्तहरू अघि राख्यौं यो विश्वविद्यालयमा शून्य भ्रष्टाचार हुनुपर्छ, अंग्रेजले छोडेको पियनचप्रासीको संस्कृति लागू हुनु हुँदैन र जातपात, जाति, धर्म, लिंग, भाषा, आर्थिक पृष्ठभूमि आदिलाई टाढै राख्नुपर्छ । यस्तै आधारमा हामीले विश्वविद्यालयको प्रशासनिक नीति, भर्नाको गतिविधि, पाठ्यक्रमको खेस्रा, शिक्षक नियुक्तिको प्रावधान अनि विश्वविद्यालयका भौतिक ढाँचाहरूबारे व्यापक छलफल गरेर विस्तृत एवं गहिरो आधार तयार पार्यौं । शून्य भ्रष्टाचारको व्यावहारिक नीतिले सबैलाई आकृष्ट गरे पनि कतिपय व्यक्ति, संस्था र एजेन्टहरूलाई यो कुरो पटक्कै मन परेन । विश्वविद्यालयले आफ्नो यात्राको सुरुमै यसरी मक्खन खाने पार्टीलाई परतिरै राख्यो । वरिपरि भ्रष्टाचारको फूल सजिएको यो संसारमा हाम्रा कर्मठ कर्मचारीशिक्षकहरूलाई दोकानपसलमा गई विश्वविद्यालयका निम्ति केही किन्न लाग्दा पहिलो प्रश्न नै तिमीहरूको कमिसन कति हो भनेर सोध्ने गर्थे । हाम्रा ती भरिलापोसिलाफुर्तिला शिक्षककर्मचारीले हामीसँग कमिसनको कुरै नगर, हाम्रो विश्वविद्यालयले शून्य भ्रष्टाचार (जिरो करप्सन) को नीति अपनाउँछ भन्दा ती पसलेहरूले नाक खुम्च्याउँथे अरे ! किनकि कमिसन दिएर सामानचाहिँ नक्कली दिने गर्थे, अब सक्कली र ओरिजिनल दिनुपर्यो । कठिन थियो त्यो स्थिति हामी सबैका लागि ।विश्वविद्यालयले १५ करोड भारु स्थानीय सरकारलाई आधिकारिक रूपमा दिँदा पनि जमिन नै दिइएन । जबकि केन्द्रीय विश्वविद्यालय बन्दा राज्य सरकारले जमिन निःशुल्क उपलब्ध गराइनुपर्ने हुन्छ । केही भनेनौं । जमिन नदिइँदा पनि विश्वविद्यालयले लगभग २९ वटा विभिन्न विषयका विभागस्कुल स्थापित गरेर पूरा भारतवर्षबाटै विद्यार्थीहरूलाई आकर्षित गर्न थाल्यो । घरबिल्डिङहरू किरायामा लिनुपर्यो । किरायामा दिनेहरू विश्वविद्यालयले कमिसन नमाग्दा घोरिन्थे, यस्तो पनि हुँदो रहेछ त भन्थे । तर फेरि कतिपय बिल्डिङका मालिकहरू अझै लोभी हुन गए । बिल्डिङ लिनुअघि विश्वविद्यालयले विशेष सरकारी संस्थालाई निरीक्षण र नापजाँच आदि गर्न लगाउनुपर्थ्यो । अनि त्यही आधारमै किराया तय हुन्थ्यो । लोभी मालिकले निरीक्षण गर्ने अधिकारीलाई पैसा खुवाएर नापजाँच बढाई बढ्ता किराया लिएको थाहा पाएपछि हामीले मालिक र अधिकारी दुवैलाई कालो सूचीमा गाभिदियौं ।विश्वविद्यालयमा पहिल्यैदेखि समयमै आउनमा अनुशासन कायम गर्नलाई सिक्किममै पहिलो पटक सायद बायोमेट्रिक एटेन्डेन्स मेसिन लगायौं । को कति बेला आयो र गयो, सँगसँगै अन्य धेरै प्रशासनिक सुविधा अघि राख्यौं । हरेक कुरो सफा र देख्ने हिसाबले, टेन्डरमार्फत गुणवत्ताको कुरो किन्न थाल्यौं । एक दिन कहीँबाट फोन आएछ, विश्वविद्यालयले बायोमेट्रिक मेसिन कतिमा कतिवटा किन्यो भनेर । फोन गर्नेलाई हाम्रो कार्यालयमै बोलाएर पूरा फाइल नै देखाइदिएछन् साथीहरूले । बिलको एक कपी मागेर लगेछ । पछि थाहा पायौं त्यही मेसिन त्यस व्यक्तिले चार गुणा दाममा कैयौं संख्यामा किनेछ । हामी हास्यौं, भ्रष्टाचारको अर्को नमुना देखेर । खाने ऊ एक्लै थिएन अरे ! माथिसम्मै कमिसनको पैसा आफैं चढ्थ्यो अरे, अक्सिजनबिना नै !एक दिन मलाई नै एउटा विदेशी दूतावासले भारत सरकारलाई पठाएको पत्र आयो । पत्र खोलेर पढें, लेखिएको रहेछ, तपाईंहरूको विश्वविद्यालयले पीएचडी डिग्री दिन थालेको कति वर्ष भयो र कुनकुन विषयहरूमा यो डिग्री दिइन्छ ? डिग्री पाउनेहरूको सूची पनि मागिपठाएको रहेछ । बुरुक्कै उफ्रेर साथीहरूलाई पत्र देखाएँ किनकि भर्खरै मात्र एमए कार्यक्रम सुरु गरेका थियौं । पीएचडी डिग्री दिन त अझै पाँचसात वर्ष लाग्थ्यो । जान्न इच्छुक भयौं, किन यस्तो पत्र आयो भनेर । थाहा पायौं, हाम्रो विश्वविद्यालयका नाममा डिग्री उत्पादन गरेरछापेर विदेशमा पनि बेच्न थालिएछ, यस्तो कलिलो उमेरमै । एकपल्ट खुसी पनि लाग्यो, स्थापना भएको तीन वर्षमै हाम्रो संस्थाको नाम विदेशमा पनि पुगेछ भनेर । ठगी र भ्रष्टाचारको यत्रो ठूलो बजारमा कसरी जुझ्ने त ? उपाय निकाल्यौं । भारत सरकारले आफ्नो रुपैयाँ जुन सुरक्षित प्रेसमा छाप्छ, त्यहीँ नै हाम्रो विश्वविद्यालयले ठगीविहीन वाटरमार्क भएको सर्टिफिकेट छाप्नुपर्छ, ताकि कसैले फर्जी नबनाओस् । साथीहरूले बम्बईदेखि चारपाँच घण्टा टाढा नासिकको सेक्युरिटी प्रेसमा गई दुई महिना नै लगाएर सिक्किम विश्वविद्यालयको वाटरमार्क र अन्य चोर्न नसक्ने प्रावधान भएका सर्टिफिकेटहरू बनाएर ल्याए । यस्तो सर्टिफिकेट वितरण गर्ने हामी भारतमै सायद पहिलो विश्वविद्यालय भयौं । जति पाँच सयहजार रुपैयाँको नोट सुरक्षित, हाम्रो सर्टिफिकेट पनि त्यति नै सुरक्षित ।हाम्रो जिरो करप्सन नीतिसँग धेरै जना नाखुश थिए । विशेष गरी भारत सरकारको परियोजनामा आँखा र औंला गाडेरै माथि पुगेकाहरूबाँचेकाहरू सिक्किम विश्वविद्यालय भन्नासाथ अनुहारमा रिसका बीसपच्चीस मुजा पार्थे । यिनीहरूले सोचेका थिए, अर्को चाका आयो, मह काढ्न पाउँछौं भनेर । तीमध्ये पनि चाका काढ्नेहरूका माउ त रीसआरिसईर्ष्याघमन्डले उन्मत्त नै भए । कसरी विश्वविद्यालयको जरा काटेर लडाऔं भन्नेतिर धेरै लागे पनि । मेरै बदनाम गर्नलाई पनि विभिन्न हतियार प्रहार गरियो । कसैले यो त नेपालको नागरिक हो भनेर, ढाका टोपी लगाएको किर्ते नागरिकता बनाएर भारत सरकारका विभिन्न प्रमुख मन्त्रालयमा पठाए । नेपालको नागरिक भारत सरकारको अति नै महत्त्वपूर्ण राष्ट्रिय सुरक्षा सल्लाहकार समितिमा कसरी सदस्य हुन सक्छ ? आईएएस, आईपीएस छान्ने इन्टरभ्यु बोर्डमा कसरी बस्न सक्छ ? भनेर किर्तेपत्र पठाए । किर्ते नागरिकताको एउटा कपी फेला परेपछि मैले त्यस नागरिकता पत्रमा एघारवटा कुराहरू भूल लेखिएका रहेछन् र यी भूल यसरी सुधार अनि नागरिकतापत्रको दोस्रो संस्करण छापेर सबैलाई बाँड भनी गुँडभित्र बसेको भालेलाई नै पत्र पठाएपछि मात्रै ती चुप्प बसे ।जिरो करप्सनले तिनलाई साँच्चै बिझाएछ । सरकारले दिएको म बस्ने घरवरिपरि लगाइएका च्यादरहरू उखालिए, ढोकाकै अघि नजिकैको नालीको फोहोर जम्मा गरिदिए, मेरो गेटमा लागेको कुलपतिको नेमप्लेट चोरेरै लगे । कहिल्यै नदेखेका विद्यार्थीहरूको विरोध आयोजना गरियो । त्यो मात्रै कहाँ हो र, यो कलिलो कोर्टकचहरीसम्म पनि विश्वविद्यालयलाई जबरजस्ती तानेर लगे । मैले विदेशमा पढाउँदा पाएको तलबको सर्टिफिकेटसम्म आयकर विभागलाई पठाइयो, पठाउनेको नामै नलेखी । साथीहरू, विद्यार्थीहरू र कर्मचारीहरूलाई धम्काउन थालियो । म अगुवा भएर भन्नैपर्थ्यो, विश्वविद्यालयको एक जना मात्रै शिक्षकविद्यार्थीकर्मचारीलाई हात लगाएर हेर, कहाँ कति कहिले भण्डाफोर हुन्छ ? केहीले पनि नभ्याउँदा एक दिन म बसेको घरमा एउटा केटो कालो भाले लिएर जबरजस्ती प्रवेश गरेको खबर पाएँ । मलाई भाले चढाउन आएको रहेछ । म त कुखुरा खाँदिनँ भनें । अनकनाईअनकनाई भाले बोकेर वापस गयो त्यो केटो । भाले निक्खुर कालो थियो । कि त त्यो पूजा गरेर मन्साएको भाले थियो कि कुलपतिले भालेको घूस खायो भनी आरोप लगाउनलाई मकहाँ पठाइएको थियो ।"
मानव बेचबिखनमा 'राष्ट्रिय सहमति,"अपराधको हिमशिलामा ठोक्किने खतरा मतदातालाई निःशुल्क मलेसिया पठाउने आश्वासन दिने पूर्वप्रधानमन्त्री देउवाकी पत्नी एवं सांसद आरजू राणा देउवा होऊन् या आफू निर्वाचित भएपछि वैदेशिक रोजगारीमा जान चाहनेका लागि फ्री भिसा र फ्री टिकटको व्यवस्थाको विश्वास दिलाउने पूर्वप्रधानमन्त्री माधवकुमार नेपाल, सबैले मानव बेचबिखन र ओसारपसारलाई नै प्रोत्साहित गरेका छन् । राज्यबाटै प्रवर्द्धित मानव बेचबिखनमा ठूलो भाग पाउन तस्करी वा अवैध बाटो समात्ने राई, रायमाझी, खाँड, पाण्डे, केसी, दुलाल, भण्डारी, शर्मा, गुरुङ, थापा र शेर्पाहरूको गिरोह खासमा अपराधको समुद्रमा टुप्लुक्क देखिएको आइसबर्ग (हिमशिला) मात्रै हो । हिजो मानवमुक्ति वा प्रजातन्त्रको भाषण ठोक्ने नायकहरू आज यस्ता गिरोहमा संलग्न भएर मानव व्यापारका खलनायकका रूपमा प्रस्तुत हुनु त्यसको सानो संकेत मात्रै हो । भुटानी शरणार्थीलाई शरण दिने देश वा दाता राष्ट्रहरूको दबाबमा परेर होस् या आफूलाई ठगी, भ्रष्टाचार र मानव तस्करीविरुद्ध उभ्याएर महानायक बन्ने लालसाको प्रभावमा परेर, यस्तो आइसबर्ग फुटाल्ने प्रयास सराहनीय छ । खतरा के छ भने, अपराधको समुद्रमा देखिएको आइसबर्गमा ठोक्किएर बहुदलीय सरकारको टाइटनिक नै ढल्न सक्छ वा त्यही आइसबर्गबाट पाइने करोडौं रकमको लाभले लोभिएर ठूला माछालाई समुद्रमै छाड्ने कसुर पनि हुन सक्छ । बृहत् नागरिक आन्दोलनबाट आयोजित भ्रष्टाचार ढाकछोपविरुद्ध नागरिक प्रदर्शनमा केदारभक्त माथेमा र भोजराज पोखरेलहरूसँग लुँमधि (भद्रकाली) मा उभिइरहँदा लाग्यो देशभरिका सडकमा नागरिक हस्तक्षेप भएन भने सरकारले खुट्टा कमाउन सक्छ, ठूला माछा बचाउने गरी राजनीतिक सहमति पनि हुन सक्छ । अतः ठगी, भ्रष्टाचार, संगठित अपराध तथा मानव बेचबिखनको अपराधमा संलग्न राजनीतिकप्रशासनिक नेतृत्वलाई सजाय दिलाउन मात्रै होइन, त्यस्ता व्यापारको प्रवर्द्धन गर्दै आएको राज्यलाई पनि रूपान्तरण गर्न संगठित नागरिक हस्तक्षेफको निरन्तर शृंखला जरुरी छ ।"
अस्ट्रेलियाले टुँडाल फिर्ता गर्ने,"अस्ट्रेलिया (कास) करिब पाँच दशकअघि नेपालबाट चोरी भएको टुँडाल अस्ट्रेलियाले फिर्ता गर्ने भएको छ । अस्ट्रेलियाका सहायक विदेशमन्त्री टिम वाट्सले नेपाल भ्रमणका क्रममा सरकारलाई मंगलबार उक्त प्राचीन शिल्पकला हस्तान्तरण गर्न लागेका हुन् । १३ औं शताब्दीमा निर्माण गरिएको उक्त टुँडाल सन् १९७५ मा काठमाडौंबाट चोरी भएको थियो । करिब दुई दशकअघि सिड्नीस्थित आर्ट ग्यालरी अफ न्यु साउथ वेल्सले टुँडाल दानका रूपमा पाएको थियो । तर सन् २०१९ मा आयोजना गरिएको प्रदर्शनीका क्रममा टुँडाल नेपालको भएको पत्ता लागेपछि २०२१ मा फिर्ता गर्ने प्रक्रिया सुरु गरिएको थियो । उक्त टुँडाल पाटन दरबार स्क्वायरस्थित रत्नेश्वर मन्दिरको हो । चोरी भएपछि सरकारले करिब ३० वर्षअघि मन्दिरलाई जीर्णोद्धार गर्ने क्रममा टुँडालजस्तै देखिने प्रतिकृति राखिसकेको छ । आर्ट ग्यालरी अफ न्यु साउथ वेल्सले समेत उक्त शिल्पकला नेपाललाई हस्तान्तरण गरिने जनाएको छ । ग्यालरीका निर्देशक माइकल ब्रान्डले उक्त शिल्पकला नेपाललाई फिर्ता गर्न पाउँदा खुसी लागेको जनाएका छन् । ब्रान्डले टुँडाललाई तत्काल पाटनस्थित संग्रहालयमा राखिने स्थानीय समाचार संस्था द सिड्नी मर्निङ हेराल्डलाई बताएका छन् । सहायक विदेशमन्त्री वाट्सले नेपालको धरोहर फिर्ता दिन पाउनु नैतिक अभ्यास र अन्तर्राष्ट्रिय दायित्व पालनाप्रति अस्ट्रेलियाको प्रतिबद्धताअनुरूप रहेको बताएका छन् । ग्यालरीको बोर्डले सन २०२२ मा नेपाललाई फिर्ता गर्न निर्णय गरेको थियो भने गत अक्टोबरमा अस्ट्रेलियाली कानुनअनुसार न्यु साउथ वेल्स राज्यका गभर्नरले उक्त निर्णयलाई अनुमोदन गरेका थिए । एसियाली भ्रमणमा रहेका सहायकमन्त्री वाट्स मंगलबार र बुधबार दुईदिने औपचारिक भ्रमणका लागि नेपाल आउने भएका छन् । उनले पाटन मन्दिर परिसरमा मंगलबार आयोजना हुने कार्यक्रममा उक्त टुँडाल नेपाल सरकारलाई हस्तान्तरण गर्ने अस्ट्रेलियास्थित नेपाली राजूदत कैलाशराज पोखरेलले बताए । उनले नेपालका परराष्ट्रमन्त्रीसँग मंगलबार नै भेटघाट गर्ने कार्यक्रम तय भएको दूतावासले जनाएको छ । साथै, उनले प्रधानमन्त्री र दलका शीर्ष नेतासँग भेटघाट गरी अस्ट्रेलियाले नेपालमा सञ्चालन गरेका केही महत्त्वपूर्ण योजनाका बारेमा जानकारी लिनेछन् ।"
श्रमिकका लागि कानुन परिमार्जन गर्दै कतार,"(काठमाडौं)अत्यधिक गर्मीले शरीरमा पर्ने दबाब (हिट स्ट्रेस) बाट श्रमिकलाई बचाउन ल्याइएको कानुनमा कतारले थप सुधार गर्ने भएको छ । कतारले मे २०२१ मा मध्याह्नमा श्रमिकलाई काममा लगाउन नपाउनेसहितको हिट स्ट्रेससँग सम्बन्धित नयाँ कानुन ल्याएको थियो । यो कानुनलाई थप परिमार्जन गर्ने कतारको तयारी छ ।कतारका श्रममन्त्री अलिविन समिख अलमर्रीले श्रम बजारको विकासका लागि हिट स्ट्रेससँग सम्बन्धित कानुनलाई थप परिमार्जन गर्न लागिएको बताए । हामी हिट स्ट्रेससँग सम्बन्धित कानुनलाई थप उन्नत बनाउन गइरहेका छौं । पेसागत सुरक्षा तथा स्वास्थ्यका लागि राष्ट्रिय र अन्तर्राष्ट्रिय समुदायको सहयोगको सराहना गर्दछौं, गत साता कतारमा आयोजित पेसागत तापको दबाबसम्बन्धी अन्तर्राष्ट्रिय सम्मेलनलाई सम्बोधन गर्दै उनले भने, उच्च तापले श्रमिकलाई पर्ने दबाबबाट बचाउन कानुन ल्याउनेमा कतार अगाडि छ । यसले श्रमिकको उत्पादकत्वमा पर्ने प्रभावलाई कम गर्न हामीले योजना बनाएका छौं ।कतारद्वारा यससम्बन्धी दुई वर्षअघि जारी गरिएको कानुनले १ जुनदेखि १५ सेप्टेम्बरसम्म बिहान १० बजेदेखि दिउँसो ३ बजेसम्म बाहिरी क्षेत्रमा काम लगाउन रोक लगाएको छ । त्यस्तै रोजगारदाताले उच्च तापको असरबाट हुने जोखिमलाई न्यूनीकरण गर्न जोखिम आकलनको तयारी गर्नुपर्ने, मुख्य ठेकेदारले एउटै कार्य क्षेत्रमा भएका दुईभन्दा बढी सप्लाई कम्पनीसँग तापको दबाबबाट पर्ने जोखिमलाई न्यूनीकरण गर्न समन्वय गर्ने व्यवस्थासमेत उक्त कानुनमा गरिएको थियो । तापक्रम वेटबल्ब ग्लोब टेम्परेचर (डब्लूबीजीटी) को मापनभन्दा बढी भए पूरै काम बन्द गर्नुपर्ने, श्रमिकलाई सुरक्षा र स्वास्थ्यसम्बन्धी सूचना तथा तालिमको प्रबन्ध, उचित खानेपानी र आरामको प्रबन्ध, नियमित स्वास्थ्य परीक्षण, काम गर्न कठिन भए बन्द गर्न पाउने श्रमिकको स्वतन्त्रतालगायत विषय समेटेर कानुन जारी गरिएको थियो ।रोजगारदाता कम्पनीले यी कानुनलाई कार्यान्वयन गरेनगरेको अनुगमनमा भने कडाइ हुन सकेको छैन । सरकारी र ठूला आयोजनामा बिहान १० देखि दिउँसो ३ः३० सम्म काममा रोक लगाइए पनि अन्य ठाउँमा प्रभावकारी कार्यान्वयन छैन । कतारसम्बन्धी अन्तर्राष्ट्रिय श्रम संगठन (आईएलओ) को अध्ययनअनुसार सामान्य रूपमा एउटा श्रमिकको काम गर्ने समयमा शरीरको तापक्रम ३७३ डिग्री सेल्सियस हुन्छ । विश्व स्वास्थ्य संगठनको प्रतिवेदनअनुसार काम गर्ने समयमा शरीरको तापक्रम ३८ डिग्री सेल्सियस नाघेपछि जोखिम हुन्छ । डब्लूएचओको श्रमिकमाथि अध्ययन गरिएको अध्ययनअनुसार काम गर्ने समयमा दुई तिहाइ श्रमिकको शरीरको भित्री तापक्रम ३६५ देखि ३७४, एक तिहाइको ३७५ देखि ३७९ डिग्री सेल्सियस भेटिएको थियो । ५ प्रतिशत श्रमिकको शरीरको तापक्रम भने ३८ देखि ३८४ डिग्री भेटिएको थियो । यो पाँच प्रतिशत भने उच्च खतरामा परेको हो । कतारको गर्मी समयमा बाहिरी तापक्रम सामान्यतया ४५ डिग्री हुन्छ । यो समयमा भित्री शरीरको तापक्रम उच्च बिन्दुमा पुगेको थाहा नहुँदा कामदारको ज्यान गइरहेको छ । कतारमा सबैभन्दा बढी नेपाली श्रमिकको मृत्यु जुन, जुलाई र अगस्ट महिनामा हुन्छ । १२ महिनामध्ये यी तीन महिनामा बढी नै मृत्यु हुन्छ । तर तापकै दबाबले मृत्यु भएको भने प्रमाणित हुने गरेको छैन । नवलपरासीका यमबहादुर रानाको मध्याह्न बाहिर ड्युटीमै रहेका बेला हृदयाघात भई ज्यान गएको थियो । यमबहादुरकी पत्नी भूमिसराले यमबहादुरको मृत्युको ठोस कारण आफूले अहिलेसम्म नपाएको बताइन् । उहाँ अधिकांशजसो एयरपोर्टबाहिर नै काम गर्नु हुन्थ्यो । गाडी आएका बेला घरीघरी चर्को घाममा निस्किरहनुपर्ने खालको थियो । जुन दिन उहाँको हृदयाघातबाट मृत्यु भयो, त्यो दिन बाहिर नै काम गरिराख्नुभएको थियो । उहाँलाई तुरुन्तै अस्पतालसमेत पुर्याउन सकिएन । यो कुरा मलाई उहाँको सुपरभाइजरले फोन गरेर बताउनुभएको थियो, भूमिसराले भनिन्, मलाई धेरैबेर घाममा नै बस्नुपर्दा सुक्खा भएर तापले हृदयाघात भएको जस्तो लाग्छ । किनभने उहाँ बिरामी परेको मलाई कहिल्यै थाहा छैन ।एम्नेस्टीले श्रमिकहरूको मृत्युको पूर्ण छानबिन गर्न कतारी अधिकारीहरूलाई आग्रह गरेको छ । यदि श्रमिकहरू अत्यधिक गर्मीजस्ता खतरनाक अवस्थाको सामना गर्दै आएका छन्, मृत्युको अन्य कुनै कारण स्थापित गर्न सकिँदैन भने कतारले पीडित परिवारहरूलाई पर्याप्त क्षतिपूर्ति दिनुपर्दछ । अन्य श्रमिकको सुरक्षालाई सुदृढ पार्न तत्काल कदम चाल्नुपर्छ । आप्रवासी श्रमिकहरूको मृत्युको छानबिन, कानुनी उपचार र रोकथाम गर्न नसक्नु बाँच्न पाउने अधिकारलाई सुरक्षित र सुनिश्चित राख्ने कतारको दायित्वको उल्लंघन हो, एम्नेस्टीले उल्लेख गरेको छ ।हालै एम्नेस्टी इन्टरनेसनलले विशेष गरी अत्यधिक र शारीरिक रूपमा निकै धेरै श्रम गर्नुपर्ने कार्य समयसँगै कतारको चरम तापक्रमका कारण श्रमिकहरूमाथि जोखिम परेको प्रतिवेदन सार्वजनिक गरेको थियो । अत्यधिक गर्मीमा लामो समय काम गरेपछि तुलनात्मक रूपले जवान र स्वस्थ पुरुषहरूको अचानक मृत्यु हुँदा यसले कतारमा काम गर्ने अवस्थाको सुरक्षाबारे गम्भीर प्रश्नहरू खडा गर्दछ । आप्रवासी श्रमिकहरूको मृत्युको मुख्य कारण छानबिन गर्न असफल हुनु भनेको कतारी अधिकारीहरूले केही महत्त्वपूर्ण संकेतहरूलाई बेवास्ता गरिरहेका छन् । जसलाई सम्बोधन गरेको खण्डमा श्रमिकहरूको ज्यान जोगिन सक्दछ, एम्नेस्टी इन्टरनेसनलका आर्थिक तथा सामाजिक न्याय प्रमुख स्टिभ ककबर्नले भने, यो बाँच्न पाउने अधिकारको उल्लंघन हो । उनीहरूले पीडित परिवारहरूको कानुनी उपचारको अधिकारलाई पनि अस्वीकार गरिरहेका छन् । तिनीहरूलाई अनुत्तरित प्रश्नहरूसहितको पीडादायी अवस्थामा छाडेका छन् ।कतारले तापको दबाबबाट श्रमिकमाथि आइपर्ने प्रभावलाई जोगाउन कडाइका साथ अनुगमन भइरहेको दाबी गरेको छ । सरकारले कार्यक्षेत्रको अनुगमन गर्न श्रम निरीक्षकहरू पठाइरहेको छ । श्रमिक र रोजगारदाताहरूलाई जनचेतना दिने अभियानहरू गरिरहेका छौं, श्रममन्त्री मर्रीले भने, तापको दबाबलाई न्यूनीकरण गर्न राष्ट्रिय क्षमता बढाउनका लागि क्षेत्रीय र अन्तर्राष्ट्रिय समुदायसँग हातहरू बढाइरहेका छौं ।"
"'प्रदूषण र व्यापार घाटा घटाउन, ऊर्जा उपभोग बढाउन विद्युतीय सवारीमा स्थिर नीति","(काठमाडौं)वातावरणीय प्रदूषण र व्यापार घाटा घटाउन अनि देशमै उत्पादित विद्युत्को खपत बढाउन विद्युतीय सवारीसाधनमा स्थिर करनीति आवश्यक रहेको विज्ञहरूले बताएका छन् । जनचेतना र पूर्वाधार विस्तारलाई पनि उत्तिकै प्राथमिकता दिनुपर्नेमा उनीहरूको जोड छ । कान्तिपुर मिडिया ग्रुपले सोमबार आयोजना गरेको कान्तिपुर ईभी डायलग२०२३ अन्तर्गत दोस्रो सत्र विद्युतीय सवारीको गति बढाउने नीति र पूर्वाधार विषयक सत्रका वक्ताले विद्युतीय सवारीलाई प्रोत्साहन गर्दा चौतर्फी फाइदा हुने दाबी गरे । विद्युतीय सवारीलाई प्रोत्साहन गर्नेमा सरकारको धारणा स्पष्ट रहेको अर्थमन्त्री प्रकाशशरण महतको भनाइ छ । विद्युतीय सवारीसाधनका विषयमा सरकार अलमलमा छैन । तर अप्ठ्यारा छन् । स्रोतको सीमितता छ । यसकारण यसबाट तत्कालै प्रतिफल प्राप्त गर्न सकिएको छैन, उनले भने, यद्यपि उपलब्ध स्रोत र साधन अधिकतम उपयोग गर्ने काम भइरहेको छ । विद्युतीय सवारीसाधनको प्रोत्साहनमा सरकार स्पष्ट छ ।विद्युतीयमा आधारित प्रणालीमा जान घरायसी सामग्री, यातायात, वातावरणीयलगायत विषयलाई दृष्टिगत गरी करको दर तयार गरिने मन्त्री महतले जनाए । व्यापार घाटा कम गर्न विद्युतीय सवारीको प्रयोग बढाउनेतर्फ सरकारले सोचिरहेको उनको भनाइ छ । देशको व्यापार घाटा धेरै छ । यसलाई कम गर्नु सरकारको लक्ष्य हो, उनले भने, आयात कम गरेर र निर्यात बढाएर व्यापार घाटा कम गर्न सकिन्छ । नेपालमा विद्युतीय गाडीको प्रचलन भर्खरै बढ्न थालेकाले सरकारले पनि अब किन्नुपर्दा विद्युतीय गाडी मात्रै ल्याउने अर्थमन्त्री महतले बताए ।पूर्वऊर्जामन्त्री तथा नेकपा माओवादी केन्द्रकी उपाध्यक्ष पम्फा भुसालले पार्टीका तत्कालीन अर्थमन्त्री जनार्दन शर्माले आर्थिक वर्ष ०७९८० को बजेटमार्फत विद्युतीय सवारीसाधनमा अन्तःशुल्क लगाउने र भन्सार दर बढाउने गरी गरेको निर्णय वैज्ञानिक नभएको बताइन् । आर्थिक ऐन ०७९ मार्फत १ सय किलोवाट पिकआवरभन्दा माथिका विद्युतीय सवारीसाधनमा अन्तःशुल्क लगाउने निर्णय गरिएको थियो । त्यस्ता सवारीसाधनमा यसअघि लाग्दै आएको भन्सार दर बढाइएको थियो । सय किलोवाटसम्मको विद्युतीय सवारी आयात गर्दा १० प्रतिशत भन्सार र १३ प्रतिशत भ्याट र पूर्वाधार करको ५ प्रतिशत तिरे पुग्छ । पिकआवर १ सयदेखि २ सय किलोवाटसम्म ३० प्रतिशत अन्तःशुल्क र ३० प्रतिशत भन्सार महसुल, २ सयदेखि ३ सय किलोवाटसम्ममा ४५ प्रतिशत अन्तःशुल्क र ४५ प्रतिशत नै भन्सार महसुल र ३ सय किलोवाटभन्दा बढी पिकआवर भएकामा ६० प्रतिशत अन्तःशुल्क र ६० प्रतिशत नै भन्सार महसुल लाग्छ । भन्सार तथा अन्तःशुल्क बढाउने काम तत्कालीन अर्थमन्त्री शर्माले गरेका हुन् । यसबाहेक मूल्य अभिवृद्धि कर १३ प्रतिशत लाग्छ । पूर्वाधार कर पनि लाग्छ । यो शुल्क तथा महसुल वृद्धि विद्युतीय सवारी बेच्ने निश्चित व्यापारीलाई प्रत्यक्ष फाइदा पुर्याउन उक्त नीति ल्याएको आरोप शर्मामाथि लागेको थियो । सोही निर्णयबारे पूर्वऊर्जामन्त्री भुसालले विरोध जनाएकी हुन् । विभिन्न नीतिमार्फत विद्युतीय सवारीलाई प्राथमिकता दिई पेट्रोलियम पदार्थको आयात घटाउनुपर्ने भुसालको भनाइ छ । पेट्रोलियम पदार्थको आयात तत्काल शून्यमा झार्न नसकिए पनि बिस्तारै घटाउँदै लैजानुपर्छ, उनले भनिन् । कार्बन उत्सर्जन घटाउने र विद्युतीय रेलमार्गसम्बन्धी नेपालले अघि सारेका राष्ट्रिय निर्धारित योगदान (एनडीसी) का लक्ष्य र योजना महत्त्वाकांक्षी नभएको तर कार्यान्वयनका लागि गम्भीरता नदेखाए ती असम्भवप्रायः हुने वातावरणविद् भूषण तुलाधरले बताए । सरकारले वर्तमान कार्यक्रम एनडीसीका लक्ष्य र योजना भेटाउने खालको नभएको उनको भनाइ छ । सन् २०२१ मा भएको ग्लास्गो सम्मेलनमा तत्कालीन प्रधानमन्त्री शेरबहादुर देउवाले सन् २०४५ भित्रमा नेट जिरो कार्बन उत्सर्जनमा पुग्ने लक्ष्य पेस गर्नु एनडीसीको लक्ष्यभन्दा बढी महत्त्वाकांक्षी भएको तुलाधरले बताए । अहिलेका हाम्रा कार्यक्रमले यो लक्ष्य पूरा गर्न सक्दैनन्, उनले भने, त्यसमा त अर्थतन्त्रका हरेक उपकरणलाई तुरुन्त विद्युतीकरण गर्नुपर्छ भनिएको छ । यसको तुलनामा एनडीसीका लक्ष्य महत्त्वाकांक्षी होइनन् ।सरकारले ८ वर्षअघि नै समग्र सवारी तथा यातायातको साधनको कम्तीमा २५ प्रतिशत विद्युतीय सवारीसाधनलाई सञ्चालनमा ल्याइने योजना पेस गरेको थियो । सन् २०२५ भित्र २० प्रतिशत चारपांग्रे गाडीलाई विद्युतीय बनाउनुका साथै सन् २०३० सम्ममा २ सय किलोमिटर लामो विद्युतीय रेलवे सञ्जाल (नेटवर्क) बनाउने भनिएको थियो । धेरैले यसलाई महत्त्वाकांक्षी योजनाका रूपमा आलोचना गर्दै आएका छन् ।नीति र लक्ष्य निर्धारण गरेपछि त्यसलाई कार्यान्वयनमा ल्याउन उचित कार्यक्रम, योजना र लगानी आवश्यक पर्ने र त्यही विषयमा नेपाल चुकिरहेको वातावरणविद् तुलाधरले बताए । नीति बनाउँदा पारदर्शी र प्रेडिक्टेबल हुन आवश्यक रहेको उनको भनाइ छ । यसले व्यवसायी र उपभोक्तालाई सहज हुने पनि उनको दाबी छ । सार्वजनिक सवारी प्रवर्द्धनमा सरकारको कुनै नीति नै नभएको उनले जनाए । सार्वजनिक यातायातमा निजी क्षेत्रको मात्रै लगानी भएको उल्लेख गर्दै वातावरणविद् तुलाधरले यसमा सरकारले पनि लगानी गर्न सक्ने बताए । सार्वजनिक सवारी विद्युतीकरण गर्न अत्यावश्यक रहेको उनको भनाइ छ । झन्डै ५० वर्षअघि नै सार्वजनिक यातायातलाई विद्युतीकरण गर्न ट्रली बस सञ्चालनमा ल्याइएको थियो, उनले भने, आज त्यो ट्रली बसको थोत्रिएर बसेको छ । थोत्रो ट्रली राखिएको ठाउँमा चार्जिङ स्टेसन राखौं भन्दा ठाउँ छैन भन्नुहुन्छ । यातायात क्षेत्रलाई विद्युतीकरण गर्ने हो भने सबैभन्दा पहिले सार्वजनिक यातायातलाई विद्युतीकरण गरिनुपर्ने उनको सुझाव छ ।विद्युतीय सवारीका लागि अस्थिर नीति नै बाधक रहेको विद्युतीय सवारी बीवाईडीको आधिकारिक विक्रेता साइमेक्स इन्ककी प्रबन्ध निर्देशक यमुना श्रेष्ठले बताइन् । सरकारले पर्याप्त पूर्वाधार विस्तार गर्न नसक्दा निजी क्षेत्रले नै जोड दिएर विस्तार गरिरहेको पनि उनको भनाइ छ । एउटा सरकारले बजेट ल्याउँदा विद्युतीय गाडीको कर बढ्ने, अर्को अर्थमन्त्री आउँदा फेरि घट्ने अवस्था छ, उनले भनिन्, यस्तो अस्थिरतामा व्यवसायीले लगानी गर्न डराइरहेका छन् । उपभोक्ताले खरिद गर्न पनि डराइरहेका छन् । विद्युतीय सवारीसाधन व्यापारभन्दा पनि प्रदूषण नियन्त्रण र जनस्वास्थ्य सरोकारको विषय रहेको उनले जनाइन् ।"
जनचेतना र पूर्वाधार विस्तारमा जोड,"(काठमाडौं)वातावरणीय प्रदूषण कम गर्न सरकारले विद्युतीय सवारी प्रवर्द्धन गर्नुपर्नेमा सरोकारवालाले जोड दिएका छन् । कार्बन उत्सर्जन कम गर्न सरकारले अन्तर्राष्ट्रिय समुदायमा गरेको प्रतिबद्धताका लागि तथा स्वदेशी विद्युत् खपत गरी व्यापार घाटा कम गर्न पनि विद्युतीय सवारी अनिवार्य भएको उनीहरूको भनाइ छ ।कान्तिपुर मिडिया ग्रुपले सोमबार काठमाडौंमा आयोजना गरेको कान्तिपुर ईभी डायलग२०२३ अन्तर्गतको पहिलो सत्र विज्ञले सुझाउने, उपभोक्ताले बुझाउने विषयक सत्रमा ऊर्जा जलस्रोत तथा सिँचाइमन्त्री शक्ति बस्नेतले सरकारले विद्युतीय सवारी प्रवर्द्धनमा कुनै कसर बाँकी नराखिने जनाए । सरकारले विद्युतीय सवारीका लागि चाहिने पूर्वाधारमा पनि काम गरिरहेको उनको भनाइ छ । विगतको तुलनामा हाल सडकमा विद्युतीय सवारीको संख्यासँगै पूर्वाधार पनि बढेको मन्त्री बस्नेतले बताए । नेपाल विद्युत् प्राधिकरणले पनि ५१ वटा चार्जिङ स्टेसन बनाउँदै छ । त्यसमध्ये ४१ वटा सञ्चालनमा आइसकेका छन्, उनले भने, निजी क्षेत्रले पनि धमाधम स्टेसन निर्माण गरिरहेका छन् । यो निकै सकारात्मक पक्ष हो । नेपालमा विद्युतीय सवारीमा थप सुविधा दिनेबारे सरकारले छलफल गरिरहेको मन्त्री बस्नेतले बताए । अहिले पनि अन्य सवारीको तुलनामा विद्युतीय सवारीमा नागरिकले सुविधा पाइरहे पनि थप सुविधाबारे छलफल भइरहेको उनको भनाइ छ । विद्युतीय सवारीको उपयोग बढाउने सम्बन्धमा राज्यले दिनुपर्ने सेवासुविधाबारे सरकार अलमलमा नरहेको पनि उनले प्रस्ट्याए । विद्युतीय सवारी उपयोगबारे व्यापक रूपमा जनचेतना फैलाउन आवश्यक रहेको पनि उनले बताए । विद्युतीय सवारी सम्बन्धमा नागरिकका धेरै जिज्ञासा छन् । पूर्वाधार छैन, लामो यात्राका लागि असहज, परिवर्तनशील सरकारी नीतिलगायत विषयमा नागरिकमा अन्योल देखिएको छ, उनले भने, यी विषयमा सरकार र सरोकारवाला सबै मिलेर जनचेतना फैलाउन जरुरी छ । यद्यपि विगतको तुलनामा हाल सडकमा विद्युतीय सवारीको संख्यासँगै पूर्वाधार पनि बढेको उनले बताए । विद्युतीय सवारीको संख्या नेपालमा बढ्दै गए पनि सरकारी नीतिमा सुधार आवश्यक रहेको वातावरणविज्ञ उत्तमबाबु श्रेष्ठले औंल्याए । नेपालमा अटोमोबाइलको ग्रोथ रेट वार्षिक १५ प्रतिशतले बढिरहेको छ, उनले भने, हाल विद्युतीय सवारी भने कुल सञ्चालन संख्यामा एक प्रतिशतभन्दा कम छ । विद्युतीय रिक्साहरूलाई पनि गणना गर्दा कुल विद्युतीय सवारी जम्मा ५० हजार जति छन् । पछिल्लो समय वातावरण, आर्थिक पक्ष र ऊर्जाका विषयमा बढ्दो सचेतनाका कारण विद्युतीय सवारीको प्रयोग बढिरहेको श्रेष्ठले बताए । बिजुलीबाट चल्ने सवारीको बिक्री वार्षिक १५ प्रतिशतले बढिरहेको तथ्यांक पेस गर्दै उनले भने, सन् २०१२ मा बजारमा जम्मा १ लाख २० हजार कार विद्युतीय थिए । अहिले सातामै त्योभन्दा बढी विद्युतीय कार बिक्री भइरहेका छन् । सन् २०३० सम्ममा विश्वभर २० करोड र सन् २०५० मा १ अर्ब विद्युतीय कार बिक्री हुने अनुमान छ ।वातावरणीय प्रदूषण नियन्त्रण गर्न र काठमाडौंको वायु प्रदूषण कम गर्न पनि विद्युतीय सवारी प्रयोग बढाउनुपर्ने दिगो क्लिन इनर्जीका अध्यक्ष राजन रायमाझीले बताए । डिजेलबाट चल्नेको तुलनामा विद्युतीय सवारी सस्तो हुने र वातावरण सुधारका लागि पनि निकै सहयोगी हुने भएकाले यसको प्रयोगमा जोड दिनुपर्ने रायमाझीको भनाइ छ । पछिल्लो समय बिजुली गाडी निकै सस्तो भएको छ । डिजेलपेट्रोलको तुलनामा बिजुली सवारी निकै सस्तो भएको छ । सिन्धुली रुटमा चल्ने बिजुली गाडीका लागि ३ सय रुपैयाँको बिजुली भए पुग्छ । तर डिजेल गाडीका लागि ४ हजार रुपैयाँ लाग्छ, उनले भने, कतिपय डिजेल गाडी प्रयोगकर्ताहरूका लागि बैंकको किस्ता तिर्न नै निकै समस्या परेको देखिन्छ । पछिल्लो समय पेट्रोलियम पदार्थको मूल्य दिनानुदिन बढ्दै गएको छ । यसले गर्दा पनि मानिसहरू ईभीतर्फ आकर्षित भइरहेका छन् ।बिजुली गाडी चलाउने साथीहरूले सबै खर्च कटाएर मासिक २ लाख ५० हजार कमाइरहेको पनि उनको दाबी छ । विद्युतीय सवारीले गर्दा नेपालमा सकारात्मक प्रभाव पारेको छ । काठमाडौंमा वार्षिक ५ हजार मान्छे प्रदूषणकै कारण मृत्यु भएको तथ्यांक पाएका छौं, रायमाझीले भने, यो विश्व बैंकको प्रतिवेदनको तथ्यांक हो । पछिल्लो समय सरकारलाई राजस्व कम भएका कारण विद्युतीय सवारीमा ट्याक्स बढाउनुपर्छ भन्ने पनि सुनिन्छ । यसमा विश्व बैंककै रिपोर्टलाई आधार मानेर भन्ने हो भने नेपालको प्रदूषण शुल्क वार्षिक ३१ बिलियन छ, जुन हाम्रो जीडीपीको लगभग १३ प्रतिशत हुन आउँछ । सरकारले १ लाख विद्युतीय सवारी शून्य भन्सारमा भित्र्याए नेपाललाई फाइदा पुग्ने उनको भनाइ छ । वातावरण संरक्षण तथा प्रदूषण कम गर्न सरकारले विद्युतीय सवारी प्रवर्द्धन गर्नुपर्ने अधिवक्ता शशि बस्नेतले बताइन् । विद्युतीय सवारीमा मनपरी ढंगले कर घटबढ गर्नु गलत रहेको उनको भनाइ छ । कर लगाउने कुरा सरकारको आन्तरिक विषय हो । तर उसले अन्तर्राष्ट्रिय क्षेत्रमा गरेको प्रतिबद्धता र नीतिनियममा बसेर काम गर्नुपर्छ । विगतमा विद्युतीय सवारीमा मनपरी ढंगले कर लगाइरहेको थियो, आगामी दिनमा पनि त्यो सम्भावना देखिन्छ । मनपरी ढंगले कर लगाउँदा स्वच्छ वातावरणमा बाँच्न पाउने जनताको अधिकारसमेत कुण्ठित हुन्छ । त्यसलाई कसैले बिर्सन मिल्दैन ।"
अब अनलाइनबाटै एनओसी,"काठमाडौं (कास) शिक्षा मन्त्रालयले सोमबारदेखि विदेश पढ्न जाने विद्यार्थीका लागि अनलाइनबाटै स्वीकृतिपत्र अर्थात् एनओसी वितरण गर्न थालेको छ । विद्यार्थीले अब घरबाटै अनलाइन आवेदन दिन सक्ने र वैदेशिक अध्ययन स्वीकृतिपत्र डाउनलोड पनि गर्न सक्नेछन् । यसअघि २०७७ भदौ १२ गतेदेखि अनलाइन आवेदन दिन सक्ने व्यवस्था गरिएको थियो । स्वीकृतिपत्र लिन भने विद्यार्थी भक्तपुर सानोठिमीस्थित शाखा कार्यालय जानुपर्ने बाध्यता थियो । सोमबारदेखि विद्यार्थीले दिएको आवेदन शाखाले रुजु गरेर प्रदान गरेको स्वीकृतिपत्र विद्यार्थीले आफूअनुकूल स्थानबाट डाउनलोड र प्रिन्ट गरी प्राप्त गर्न सक्ने शाखा प्रमुख वासुदेव वस्तीले बताए । शिक्षामन्त्री अशोक राईले अनलाइन एनओसी प्रणालीको शुभारम्भ गरेका हुन् । वैदेशिक अध्ययन अनुमति शाखाको सेवा प्रवाहलाई सरल, सहज, प्रभावकारी र प्रविधिमैत्री बनाउन शिक्षा मन्त्रालयले वैदेशिक अध्ययन स्वीकृतिसम्बन्धी निर्देशिका २०७९ जारी गरेको छ । निर्देशिकामा विद्युतीय प्रणालीबाटै एनओसी वितरण गर्न सकिने व्यवस्था गरिएको छ । प्रधानमन्त्री पुष्पकमल दाहालले शिक्षामन्त्रीको समेत जिम्मेवारीमा रहेका बेला गत फागुन १८ गते निर्देशिका स्वीकृत गरेका थिए । अघिल्लो वर्षदेखि वार्षिक एक लाखभन्दा बढी विद्यार्थीले विदेश पढ्न जान अनुमतिपत्र लिने गरेका छन् । विदेश पढ्न जानेको संख्या बर्सेनि बढ्दो छ । यो वर्ष ९० हजारभन्दा बढीले अनुमति लिइसकेका छन् । एनओसीलाई सहज, सरल, तथ्यपरक र विदेशी मुद्रा सटहीलाई व्यवस्थित गर्न मन्त्रालयले निर्देशिका जारी गरेको उच्चशिक्षा महाशाखाका सहसचिव कृष्णप्रसाद काप्रीले जनाए । पूर्णतया अनलाइनबाटै एनओसी सेवा दिन थालिएको छ, विद्यार्थी आवेदन दिन, शुल्क बुझाउन र अनुमतिपत्र लिन कार्यालय आउनु पर्दैन, उनले भने, नीतिगत निर्णयका लागि केन्द्रमा परामर्श समिति रहने व्यवस्था गरिएको छ । सुरुवाती दिनमा अनलाइन आवेदन दिएकामध्ये करिब ६० प्रतिशत विद्यार्थीलाई अनलाइनबाटै स्वीकृतिपत्र उपलब्ध गराउने सुविधा दिन सकिने शाखाले जनाएको छ । आवेदनमा आवश्यक कागजात अपूर्ण हुनेलगायत समस्या भए विद्यार्थी कार्यालयमा उपस्थिति हुनुपर्नेछ ।"
न्याम्सका ४३८ आवासीय चिकित्सकले पाएनन् निर्वाह भत्ता,"(काठमाडौं)चिकित्सा विज्ञान राष्ट्रिय प्रतिष्ठान (न्याम्स) अन्तर्गतका ४ सय ३८ जना रेजिडेन्ट (आवासीय) चिकित्सकले तीन महिनादेखि मासिक निर्वाह भत्ता पाएका छैनन् । वीर अस्पतालमा कार्यरत २ सय ६४ जना र राष्ट्र्रिय ट्रमा सेन्टर, कान्ति बाल अस्पताल, परोपकार प्रसूति तथा स्त्रीरोग अस्पताल, तिलगंगा आँखा अस्पताल, नेपाल आँखा अस्पताल, भरतपुर आँखा अस्पताल, विराटनगर आँखा अस्पताल र भैरहवा आँखा अस्पतालका १ सय ७४ जना रेजिडेन्ट चिकित्सकले निर्वाह भत्ता नपाएका हुन् । रेजिडेन्ट चिकित्सकले अध्ययनरत अस्पतालबाहेक अन्त प्राक्टिस गर्न पाउँदैनन् । अध्ययनको समय तीन वर्षभरि अस्पतालमै बसेर काम गर्नुपर्छ । तीन महिनादेखि निर्वाह भत्ता नपाएर डाक्टर बिजोगमा छन्, ऋण, उधारोबाट गुजारा चलाउँदै छन्, रेजिडेन्ट एसोसिएसन अफ न्याम्सका अध्यक्ष डा शेषराज घिमिरेले भने, रेजिडेन्टलाई अस्पतालले निःशुल्क आवास दिनुपर्ने भए पनि त्यो नभएपछि धेरै साथीले घर भाडासमेत तिर्न सकेका छैनन् । अस्पतालमा हरेक समय उपस्थित हुनुपर्ने भए पनि आवास सुविधा नदिँदा भाडामा घर लिएर बस्नुपर्ने बाध्यता रहेको एक चिकित्सकले बताए । अन्त काम गर्न पाइँदैन, थोरै निर्वाह भत्ता छ, त्यो पनि नपाएपछि घरपरिवार कसरी चलाउने, आफू कसरी खाने, बस्ने ? उनले भने । खर्च कम गर्ने उद्देश्यले वार्ड र आईसीयूमा पर्याप्त मेडिकल अफिसर नराख्दा आवासीय चिकित्सकले कार्यबोझ बेहोरिरहनुपरेको उनीहरूको गुनासो छ । बिहान ७८ बजेदेखि बेलुका ६७ बजेसम्म अस्पतालमा खट्नुपर्ने डा घिमिरेले बताए । अझ नाइट ड्युटी भए लगातार ३६ घण्टाभन्दा बढी काम गर्नुपर्छ । हामी सातामा एक सय घण्टाभन्दा बढी समय खटिरहेका हुन्छौं । न्याम्समा गत फागुन अन्तिम सातादेखि उपकुलपति, शिक्षाध्यक्ष, डिन, रजिस्ट्रारलगायतको पद रिक्त छ । पदाधिकारी नियुक्त नहुँदा भत्तामा मात्र होइन शैक्षिक तालिम तथा परीक्षालगायतका कार्यक्रम सञ्चालनमा समेत गम्भीर असर पुगेको छ । न्याम्सको कार्यकारिणी परिषद्मा ५ जनाको पद रिक्त रहेको वीर अस्पतालका निर्देशक डा सन्तोष पौडेल बताउँछन् । उनी कार्यकारिणी परिषद् सदस्य पनि हुन् । चिकित्सा शिक्षा आयोग नबन्दासम्म न्याम्सले रेजिडेन्टलाई आन्तरिक स्रोतबाट निर्वाह भत्ता दिने गरेको उनले बताए । अहिले त्यो क्षेत्राधिकार आयोगको हो । तर अहिलेसम्म प्रतिष्ठानलाई रकम प्राप्त नभएकाले दिन सकिएको छैन, उनले भने । स्वास्थ्य मन्त्रालयका सहप्रवक्ता डा समीरकुमार अधिकारीले आवासीय चिकित्सकको निर्वाह भत्ता पनि तलब नै रहेकाले समग्र निकायको बजेट कटौती हुँदा समस्या देखिएको बताए । समस्या निराकरणका लागि आफूहरूले अर्थ मन्त्रालयसँग समन्वय गरिरहेको उनको भनाइ छ ।एमडी, एमएस र एमडीएस अध्ययनरत रेजिडेन्टले मासिक निर्वाह भत्ताका रूपमा आठौं तह बराबर ४८ हजार ७ सय ३७ र डीएम, एमसीएच अध्ययन गरिरहेकाहरूले नवौं तह बराबर ५६ हजार ७ सय ८७ रुपैयाँ पाउने गरेका छन् । नाम्सअन्तर्गत एमडी, एमएस र एमडीएस गरी ३ सय ७४ र डीएम, एमसीएचअन्तर्गत ६४ जना गरी ४ सय ३८ जना रेजिडेन्ट चिकित्सक छन् ।"
वीरका २७६ कर्मचारीले पाएनन् तलब,"चिकित्सा विज्ञान राष्ट्रिय प्रतिष्ठान वीर अस्पतालका २ सय ७६ जना करार, ज्यालादारी, पुल दरबन्दी र फाजिल कर्मचारीले पनि ४ महिनादेखि तलबभत्ता पाएका छैनन् । १ हजार ३ सय ६५ कर्मचारीले समेत ८ महिनाको तलब नपाएको प्रतिष्ठान कर्मचारी युनियनका सचिव दीपक मुडभरीले बताए । उनका अनुसार ४ महिनाको सेवा विस्तार भत्तासँगै उनीहरूले यो वर्षको वार्षिक औषधि खरिद खर्च पनि पाएका छैनन् । २ सय ७६ कर्मचारीको तलब अर्थ मन्त्रालयबाट हाम्रो खातामा आइसकेको छ, वीरका निर्देशकडा सन्तोष पौडेलले भने, छिट्टै उनीहरूकोतलब पठाएर बाँकी कर्मचारीको तलबभत्ता क्रमशः दिँदै जानेछौं ।"
दूरी छोट्याउँदै मछिन्द्र,"(काठमाडौं)डिफेन्डिङ च्याम्पियन मछिन्द्रले एफसी खुमलटारको अनपेक्षित नतिजाको शृंखलामा एक अर्को नतिजा थप्दै सोमबार सातदोबाटोस्थित एन्फा कम्प्लेक्समा ३० को जित रच्दै शीर्षस्थानमा रहेको जावलाखेल युवा क्लबसँगको दूरी एक अंकमा छोट्याएको छ ।सहिद स्मारक ए डिभिजन लिग २०७९८० को पहिलो भेटमा ओलावाले आफिजको ५ गोलको सहयोगमा मछिन्द्रले च्यासल रंगशालामा खुमलटारमाथि ७३ को जित हात पारेको थियो । यी नाइजेरियन फरवार्डले एन्फा कम्प्लेक्समा पनि २ गोल गर्नुका साथै अर्को एक गोलमा अवसर सिर्जना गरेपछि मछिन्द्रले ए डिभिजन लिगको पहिलो सिजन खेलिरहेको खुमलटारविरुद्ध लिग डबल गरेको हो । मछिन्द्रका लागि अर्को अफ्रिकी खेलाडी आन्द्रेस निआले गरे ।मछिन्द्र १८ खेलमा आठौं जित निकाल्दै ३० अंक बनाएर तेस्रो स्थानमा उक्लियो । टोलीले ६ खेल बराबरीमा टुंग्याएको छ भने ४ खेल हारेको छ । अघिल्लो दिन च्यासलमा मनाङविरुद्ध दुई गोलको अग्रता लिएर पनि २२ मा रोकिएको जावलाखेल ३१ अंकसहित शीर्षस्थानमा छ । एक खेल कम खेलेको चर्च ब्वाइज युनाइटेड ३० अंकसहित दोस्रोमा छ । टोलीले मंगलबार सातदोबाटो युवा क्लबलाई पराजित गर्न सके ३ अंकको स्पष्ट अग्रता लिँदै शीर्षस्थान कब्जा गर्नेछ ।ओलावालेले मिहिनेतपूर्वक सिर्जना गरेको अवसरमा क्यामरुनी मिडफिल्डर आन्द्रेसले गोल गर्दै ४२ औं मिनेटमा मछिन्द्रलाई अगाडि बढाए । ओलावाले आफैले ७७ औं मिनेटमा गोल गरेपछि मछिन्द्रले अग्रता दोब्बर बनायो । त्यसपछि उनले पुजन उपरकोटीको फ्रिकिकमा खुमलटारले संकट टार्न नसकेको अवसरमा पाएको बललाई पोस्टको दिशा दिँदै ८३ औं मिनेटमा खेल मछिन्द्रको पक्षमा ३० बनाए । यससँगै उनले यो सिजनको लिगमा १२ गोल पुर्याएका छन् । सर्वाधिक गोलकर्ताको सूचीमा उनीभन्दा अगाडि जावलाखेलका एन्कोतो मासोबी र खुमलटारका मेसुके ओलोमोउ छन् । यी दुवैले समान १३ गोल गरेका छन् । सातदोबाटो युवाका दीपकराज सिंह ठकुरी सबैभन्दा बढी गोल गर्ने स्वदेशी खेलाडी हुन् । उनले १२ गोल गरेका छन् ।तर, रेलिगेसन टार्न संघर्षरत खुमलटारका लागि प्रभावशाली देखिएका दुई फरवार्ड मेसुके र स्टेफेन समीरले मछिन्द्रविरुद्ध केही गर्न सकेनन् । खुमलटारका केही प्रहार मछिन्द्रका गोलकिपर विशाल श्रेष्ठले असफल पारेका थिए । खुमलटार १७ अंकसहित अन्तिम स्थानमा छ । एक खेल कम खेलेको पुलिस (१९ अंक) पनि रेलिगेसन क्षेत्रमा छ ।दशरथ रंगशाला भएको संकटा र हिमालयन शेर्पाको प्रतिस्पर्धा ११ को बराबरीमा टुंगियो । म्यानुएल नाना अगयोमाङले ५० औं मिनेटमा हिमालयन शेर्पालाई अग्रता दिलाए पनि आयुष घलानले ७४ औं मिनेटमा पेनाल्टीमा गोल गरेपछि संकटाले खेल ११ मा टुंग्याउँदै अंक जोडेको थियो । यो लिगमा हिमालयनको २२ र संकटाको २१ अंक छ ।"
बार्सालाई स्पेनिस लिग,"मौका गुमाउँदै आर्सनललन्डन आर्सनलले आइतबार ब्राइटनसँग ३० को स्तब्धपूर्ण हार बेहोरेपछि म्यानचेस्टर सिटी इंग्लिस प्रिमियर लिग उपाधि नजिक पुगेको छ । मिखेल आर्टेटाको टिमलाई स्तब्ध पार्दै ब्राइटनले दोस्रो हाफमा ३ गोल गरेको थियो । त्यसमा जुलियो इसिसो, डेनिज उन्डाभ र पेरसिभ स्टुपिनानले ११ गोल गरे । दोस्रो स्थानको आर्सनल शीर्ष सिटीभन्दा ४ अंकले पछाडि छ । अब आर्सनलले नटिङ्घम फरेस्टको सामना गर्नेछ । त्यसमा पराजित रहे सिटीले लिग जित्नेछ ।सिटीले एभरटनलाई ३० ले हराएको थियो । ब्राइटनविरुद्ध आर्सनलको खराब प्रदर्शनपछि लिग उपाधि फेरि म्यानचेस्टरमै कायम रहने निश्चित जस्तै भएको हो ।"
वीरगन्ज फाइनलमा,"(धनकुटा)वीरगन्ज युनाइटेड धनकुटामा जारी १५ औं सहिद भीमनारायण गोल्डकप फुटबल प्रतियोगिताको फाइनल पुगेको छ । तल्लो टुँडिखेलमा सोमबार सेमिफाइनलमा वीरगन्जले झापा फुटबल क्लबलाई १० ले हराएको हो ।वीरगन्जका कप्तान अमर डंगोलले २५ औं मिनेटमा गरेको गोल नै टोलीको जितमा निर्णायक बन्यो । सनसनीपूर्ण प्रदर्शनमा झापाली टिम अधिकांस समय बल कब्जा जमाए पनि गोल गर्नबाट चुक्यो । टोलीले दर्जन बढी मौका गुमाउन पुग्यो । पहिलो हाफसम्म वीरगन्जले झापालाई दबाबमा पार्यो । तर, त्यसपछि झापाले रणनीति परिवर्तन गर्दै गतिलो प्रदर्शन गरे पनि नतिजा निकाल्न असफल बन्यो । वीरगन्जका गोलकिपर दिलमणि चौधरीको बचाउ नै उक्त टिमका लागि जित अवसर रह्यो । झापाका गोलकिपर सन्दीप लिम्बुले पनि वीरगन्जका खेलाडीको प्रहारहरू बचाएका थिए । म्यान अफ द म्याच वीरगन्जका कप्तान अमर डंगोल घोषित भए"
कमललाई दोहोरो पदक,काठमाडौं (कास) नेपालका खेलाडी कमल मगरले उमा (डब्लूयूएमए) युरोपियन च्याम्पियनसिपमा दोहोरो पदक जितेका छन् । उनले चाइनिज क्रिएटिभ इभेन्टमा स्वर्ण र वेपन्स फर्ममा कांस्य पदक जितेका छन् ।नेपाल उमा कुङफु संघका वरिष्ठ उपाध्यक्ष सन्जीतकुमार राईले जनाएअनुसार इङल्यान्डको ग्लोसस्टरमा भएको प्रतियोगितामा कमलले चाइनिज क्रिएटिभमा ८ खेलाडीलाई पछि पार्दै पहिलो स्थान हात पारे । वेपन्स फर्ममा कमलसहित ७ खेलाडी प्रतिस्पर्धी थिए । यसअघि कमलले इंग्ल्यान्ड र क्रोएसियामा स्वर्ण थिए । नेपाल उमा कुङफु संघका अध्यक्ष सिद्धार्थ लामाले अन्तर्राष्ट्रिय स्पर्धामा कमलले निरन्तर पदक जितेर उमा कुङफुको गरिमा बढाएको बताए ।

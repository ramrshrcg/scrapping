शीर्षक,विवरण
बन्दी छोरा भेट्न नपाएका आमाहरू,चेम्गाङ जेलमा कोको ?नाम पक्राउथुना अवधिगंगाराम ढकाल १९९२आजीवनभक्तबहादुर राई १९९३३६ वर्षमधुकर मगर १९९४आजीवन र २१ वर्षमणिकुमार प्रधान १९९९४३ वर्षगोविन निरौला २००८आजीवनहस्तबहादुर राई २००८आजीवनओमनाथ अधिकारी २००८आजीवनसुकमान मगर २००८आजीवनरामबहादुर राई १९९५२४ वर्षप्रकाश मगर १९९९३६ वर्षप्रतासिंह भट्टराई २००८१८ वर्षआइतराज राई २००८आजीवनघनश्याम गुरुङ २००८१५ वर्षचन्द्रराज राई २००८आजीवनचन्द्रमान सुब्बा २००८१८ वर्षयोगीप्रसाद सुब्बा २००८आजीवनखगेन्द्र खनाल २००८आजीवनबिर्खबहादुर क्षत्री २००८आजीवनसन्गान गुरुङ २००८आजीवनभीमबहादुर राई २०१०आजीवन ४ पटककुमार गौतम २००८आजीवनबलराम चाम्लिङ २००८आजीवननन्दलाल बस्नेत २००८आजीवनहर्कबहादुर गुरुङ १९९९३२ वर्षचतुरमान तामाङ २००८आजीवनडम्बरसिंह पुलामी २००१४३ वर्षखर्कबहादुर राई २००८आजीवननयन्द्रबहादुर खुलाल
कांग्रेसमा नेतृत्व बदल्ने 'मिसन कति सहज ?,"(काठमाडौं)देशको साखसँग जोडिएको नक्कली भुटानी शरणार्थी प्रकरणले कांग्रेसमा थप धुव्रीकरणको संकेत देखापरेको छ । सत्ताको प्रमुख घटक र संसद्कै ठूलो दल कांग्रेसका सभापति शेरबहादुर देउवाको मौनताले यो संकेत गरेको हो । पूर्वगृहमन्त्रीसमेत रहेका कांग्रेस नेता बालकृष्ण खाण यो प्रकरणमा मुछिएपछि पार्टीले आफ्नो औपचारिक धारणा सार्वजनिक गर्न सकेको छैन । महामन्त्रीसहित नेताहरूले बैठक बोलाउन पटकपटक माग गर्दा पनि सभापति देउवा त्यसलाई पन्छाइरहेका छन् । उनको यो सन्देहपूर्ण कार्यशैली र मौनताले तल्ला तहका कार्यकर्तामा थप निराशा र छटपटी बढाएको संस्थापनइतर नेताहरू बताउँछन् । सभापति देउवाको कार्यशैलीले पार्टीको साख र प्रतिष्ठालाई धुलिसात पारेको निष्कर्षमा पुगेका दुई महामन्त्री गगन थापा र विश्वप्रकाश शर्मा विद्रोहको मनस्थितिमा छन् । कस्तो विद्रोह भन्ने सन्दर्भमा महामन्त्री थापाले देशभरका स्थानीय नेता तथा कार्यकर्तासँगको मनोविज्ञान बुझेपछि मात्रै निर्णय लिने बताए । डेढ वर्षअघि दोस्रो कार्यकाल सम्हालेदेखि मन्त्रिपरिषद् विस्तार र नक्कली भुटानी शरणार्थी प्रकरणसम्म आइपुग्दा सभापति शेरबहादुरको कार्यशैलीले कांग्रेसलाई थप क्षति पुगिरहेको संस्थापनइतर पक्षको धारणा छ । पार्टीभित्रको संकट चिर्न भन्दै महामन्त्री गगन थापा र शेखर कोइराला पार्टी सुधारका लागि देश दौडाहाको तयारीमा छन् । बजेट भाषणलगत्तै सुरु हुने अभियानको तयारीस्वरुप बिहीबार मधेशप्रदेशमा कार्यकर्ता भेला गरिएको छ । पार्टीको १५ औं महाधिवेशनअघि नै नेतृत्व बदल्ने मिसन मा थापालगायतका नेताहरू छन् । पार्टी नेताहरूका अनुसार तत्काल यसका लागि दुई विकल्प छन् । पहिलो, सभापति देउवाले देशको परिस्थिति बुझेरै आफै राजीनामा दिने । दोस्रो, विशेष महाधिवेशन डाकेर देउवालाई अविश्वासको प्रस्तावबाट हटाउने । पहिलो विकल्पमा देउवा तयार देखिँदैनन् । महाधिवेशन प्रतिनिधिको एक चौथाइ सदस्यले सभापतिविरुद्ध अविश्वास प्रस्ताव दर्ता गरेर विशेष महाविधेशन बोलाउन सक्छन् । अविश्वास प्रस्तावलाई दुई तिहाइ प्रतिनिधिले समर्थन गरेमात्रै देउवालाई सभापतिबाट हटाउन सकिन्छ । तर, पार्टी संरचनामा बलियो रहेका देउवालाई हटाउन यो विकल्प पनि सहज देखिन्न । डेढ वर्षअघि सम्पन्न महाधिवेशनमा देउवाले कुल ४ हजार ७ सय ४३ मतमा २ हजार ७ सय २४ अर्थात् झन्डै ६० प्रतिशत मत ल्याएर विजयी भएका थिए । मुख्य प्रतिद्वन्द्वी शेखर कोइरालाले १ हजार ८ सय १७ मत ल्याएका थिए । यो झन्डै ४० प्रतिशत हो । देउवालाई दुई तिहाइबाट हटाउन संस्थापन इतरपक्षलाई थप १ हजार ३ सय ४५ मत आवश्यक पर्छ । कांग्रेस महामन्त्री थापाले भने नेतृत्व बदल्न विधानको प्रक्रियाअनुसार एकदुईतीनको सामान्य नियममा नअल्झिई एकैचोटि १० मा पुगेर पार्टीभित्रै विद्रोहको संकेत गरेका छन् । संस्थापनपक्षीय केन्द्रीय सदस्य श्याम घिमिरे महामन्त्री थापाले संकेत गरेको विद्रोह विशेष महाधिवेशन नभएर पार्टीभित्रकै संघर्षको रूप हुन सक्ने बताउँछन् । त्योभन्दा परचाहिँ पार्टी विभाजनसम्मको अवस्था हुन सक्छ । तत्काल त्यो बाटो जाने पनि देखिन्न, उनले भने, पार्टीको केन्द्रीय कार्यसमिति र संसदीय दलमा ४० प्रतिशत पुर्याउने सम्भावना छैन । तर, महामन्त्री थापाले उठाएका प्रश्नप्रति भने नेतृत्वले गम्भीर भएर सोच्नुपर्ने अवस्था आएको घिमिरेले बताए । पार्टी सुधार्न सकिएन भने २०८४ को चुनावसम्म कांग्रेस मात्रै होइन हामी सबैको भविष्य खतरामा पर्ने देखिन्छ । हामीलाई पार्टीमा आमूल सुधार नै चाहिएको हो, उनले भने, सभापतिजीले आफ्नै टिमका उपसभापति पूर्णबहादुर खड्कालाई कार्यबाहक दिए केही आशा पलाउँथ्यो । महामन्त्रीहरूको असन्तुष्टि पनि मत्थर हुन्थ्यो । तत्काल पार्टीलाई जोगाउने उत्तम विकल्प यही नै हुन सक्छ । पार्टीको शक्तिलाई सभापति देउवा र पत्नी आरजु राणा देउवाले सत्ता स्वार्थका उपयोगका लागि प्रयोग गर्ने प्राइभेट लिमिटेड जस्तो बनाएको भन्दै कांग्रेसका धेरै नेताकार्यकर्ता नेतृत्वप्रति आक्रोशित छन् । संस्थापन पक्षभित्रैकालाई पनि यो कार्यशैली मनपरेको छैन । नक्कली भुटानी शरणार्थी प्रकरणमा देउवाले लिएको नीतिले कांग्रेसभित्र थप ध्रुवीकरणको प्रयासलाई बल पुर्याएको छ । भ्रष्टाचारको विरोधमा नेतृत्व खुलेर आउन नसक्दा पार्टीभित्र यही मुद्दालाई लिएर ध्रुवीकरण हुन सक्ने नेताहरूको भनाइ छ । डेढ वर्षअघि नै शेखर कोइराला र उनको टिमले पुस्तान्तरण र रूपान्तरणको मुद्दा अघि सारे पनि महाविधेशनले त्यसलाई अनुमोदन गरेन । दोस्रो पटक कार्यभार सम्हाल्दै गर्दा केही सुधार होला कि भन्ने आशा डेढ वर्षमा धुलिसात भएको छ । आम जनमत भ्रष्टाचारको विरोधमा छ तर नेतृत्व र नेतृत्वलाई साथ दिनेहरू भष्टाचारका मुद्दामा निर्मम हुन सकेका छैनन्, शरणार्थी प्रकरणले नेतृत्वको परीक्षण भइसकेको छ, एक केन्द्रीय सदस्य भन्छन्, फेरि पनि देउवा प्रधानमन्त्री हुने कुराले आम नागरिक र पार्टी पंक्तिमा थप निराशाबाहेक केही देखिँदैन । ०८४ को निर्वाचनअघि नै नेतृत्व परिवर्तन गर्न सकेनौं भने कांग्रेस विघटनको डिलमा पुग्न सक्छ । पार्टीको भविष्य र अस्तित्व जोगाउन पनि नेतृत्व बदल्ने संघर्षमा उत्रनुपर्ने बेला भएको छ ।विश्लेषक गेजा शर्मा वाग्ले आम नागरिकले आशा र भरोसा राखेका दुई महामन्त्रीको भविष्यका निम्ति पनि नेतृत्व परिवर्तन अनिवार्य रहेको बताउँछन् । नेतृत्वसँगै उसले लिएको नीति र कार्यक्रमको पक्ष र विपक्षमा ध्रुवीकरण हुन सक्ने उनको अनुमान छ । सुशासन दिन नसक्ने, सरकारमा छँदा एकपछि अर्को काण्डमा जोडिने र डेलिभरी दिन नसक्ने अहिलेको नेतृत्वबाट आम नागरिक र पाटी पंक्तिमा निराशा बढेको उनले बताए । यही नेतृत्व बोकेर कांग्रेसको रूपान्तरण, सुदृढीकरण र शुद्धीकरण हुन सक्दैन । आम नागरिकसँग जोडिने कांग्रेस बनाउन नेतृत्व परिवर्तनदेखि नै शुद्धीकरण आवश्यक छ । संस्थापनपक्षीय केन्द्रीय सदस्य मीन विश्वकर्मा भने तत्काल नेतृत्व परिवर्तन हुने सम्भावना नरहेको बताउँछन् । नेतृत्व परिवर्तनको हल्ला चलाएर पार्टीको विवादलाई छताछुल्ल पार्दा त्यसले कांग्रेस झनै कमजोर बन्ने उनको भनाइ छ । जसले, जतिबेला चाहनेबित्तिकै नेतृत्व परिवर्तन हुने होइन, विधानले त्यसका लागि निश्चित प्रक्रिया र व्यवस्था तोकेको छ, उनले भने, पार्टीमा रूपान्तरण आवश्यक छ । त्यसका लागि केन्द्रीय कार्यसमिति, महासमिति के बोलाउने हो बोलाएर गम्भीर छलफल गरौं । तर, सार्वजनिक रूपमा विवादलाई छताछुल्ल पार्ने काम नगरौं । बिहीबार मधेशप्रदेशमा भएको भेलामा तल्ला तहका कार्यकर्ताको मनोविज्ञान तत्कालै नेतृत्व परिवर्तन गर्नुपर्छ भन्नेमा देखिएको युवा नेता गुरुराज घिमिरेले बताए । यो समूहले सातवटै प्रदेशमा भेला गर्ने भएको छ । भेलामा घिमिरेसहित केन्द्रीय सदस्यहरू मधु आचार्य, गोविन्द पोखरेल, युवा नेताहरू देवराज चालिसे, रञ्जित कर्ण, भूपेन्द्रजंग शाहीलगायत सहभागी थिए । नेता शेखर कोइराला र महामन्त्री थापालाई जानकारी गराएरै यो समूहले भेला गरेको हो । कांग्रेसको रूपान्तरण नीतिगत परिवर्तन र सामान्य व्यवस्थापकीय सुधारले मात्रै हुँदैन । नेतृत्व बदल्न पन्ध्रौं महाधिवेशनसम्म कुरौं भने त्यसबेलासम्म पार्टी थला पर्छ भन्ने मनोविज्ञान आम साथीमा देखिन्छ, घिमिरेले भने, देशभर कार्यकर्ताको मनोविज्ञान बुझेपछि हामी आफ्नो समूहलाई निर्णय गर्न दबाब दिन्छौं । पछिल्ला घटनाक्रमलाई लिएर नेता कोइराला र थापाबीच पनि आपसी आशंका छ । सरकारमा पठाउने मन्त्री छनोटमा कोइरालाले आफूसँग छलफल नगरेको गुनासो थापाको छ । यता, कोइरालालाई पनि थापाले १५ औं महाधिवेशनमा सभापति बन्नका लागि पार्टीभित्र ध्रुवीकरण बढाउन खोजिरहेको हो कि भन्ने आशंका छ । १४ औं महाधिवेशनमा एक पटक, यसै पटक भन्ने नारा दिएर सभापतिका प्रत्यासी रहे पनि कोइराला एकपटक पार्टीको सभापति बन्न चाहेका छन् । तर, आपसी शंका हटाएर संस्थापन इतरपक्षमा कोइराला र थापा मिलेरै नेतृत्व बदल्ने मिसनमा बढ्ने नेताहरू बताउँछन् । अहिलेको संकटको समस्या नै नेतृत्व हो । नेपालको हित हुने ठाउँमा कांग्रेसलाई उभ्याउन आफ्नो जिम्मेवारीको ठाउँबाट जस्तोसुखै जोखिम उठाउनुपर्छ भन्ने निष्कर्षमा पुगेको छु, थापाले कान्तिपुरसँग भने, यस्तो बेलामा के हुने, अर्को अधिवेशनमा के हुने, नेतृत्व बदलेर को आउने भन्ने कुरातिर मेरै ध्यान छैन ।"
रेशम चौधरीलाई माफीको बाटो खुल्यो,"(काठमाडौं)पूर्वसांसद रेशम चौधरीलाई बाँकी सजाय माफी दिने वा नदिने भन्ने निर्णय गर्न बाटो खुलेको छ । राष्ट्रपति रामचन्द्र पौडेलले कैलालीको टीकापुर घटनामा दोषी ठहर चौधरीको सजाय माफी निवेदनउपर कारबाही गर्न सरकारलाई आदेश दिएसँगै त्यसबारे निर्णय गर्न बाटो खुलेको हो ।सजाय माफी गर्नेनगर्नेबारे अन्तिम निर्णय गृह मन्त्रालयको प्रस्तावमा अब मन्त्रिपरिषद्ले लिनेछ । सजाय माफीका विषयमा सत्ता गठबन्धनमा यसअघि नै सहमति भइसकेको छ । चौधरीको निवेदन राष्ट्रपति कार्यालय पुगेकै दिन प्रधानमन्त्री पुष्पकमल दाहालले राष्ट्रपति पौडेललाई भेटेर त्यसबारे छलफल गरेका थिए । सजाय माफीका लागि चौधरीले दिएको निवेदन बुधबार दिउँसो नै गृह मन्त्रालयमार्फत राष्ट्रपतिसमक्ष पुगेको थियो । राष्ट्रपतिबाट निवेदनउपर कानुनबमोजिम कारबाही गर्न तोकआदेश प्राप्त भएपछि राष्ट्रपति कार्यालयले शुक्रबार चौधरीको सजाय माफीको फाइल गृह मन्त्रालय फिर्ता पठाएको छ ।राष्ट्रपतिका प्रेस संयोजक खिला कार्कीले राष्ट्रपति कार्यालयले चौधरीको निवेदन अध्ययनपछि कार्यार्थका लागि गृह मन्त्रालयलाई नै फिर्ता पठाएको जानकारी दिए । राष्ट्रपतिज्यूले प्रचलित कानुन, यससम्बन्धी अदालतबाट भएको फैसला र सर्वोच्च अदालतद्वारा प्रतिपादित सिद्धान्तविपरीत नहुने गरी कानुनबमोजिम गर्नू भनेर कार्यार्थ लेख्नुभएको छ, उनले भने । काठमाडौंको डिल्लीबजार कारागारमा रहेका चौधरीको मुद्दामा गत जेठ २ मा मात्रै सर्वोच्च अदालतबाट अन्तिम फैसला भएको थियो । संविधानको धारा २७६ मा राष्ट्रपतिले कुनै अदालत, न्यायिक वा अर्धन्यायिक निकाय वा प्रशासकीय पदाधिकारी वा निकायले गरेको सजायलाई कानुनबमोजिम माफी, मुल्तबी, परिवर्तन वा कम गर्न सक्ने उल्लेख छ । मुलुकी फौजदारी कार्यविधि संहिताले त्यसरी राष्ट्रपतिबाट सजाय माफी पाउन गृह मन्त्रालयमार्फत राष्ट्रपतिसमक्ष निवेदन दिनुपर्ने व्यवस्था गरेको छ । निवेदनउपर कारबाहीका लागि राष्ट्रपतिबाट आदेश भएमा गृह मन्त्रालयले कानुनबमोजिम सजाय माफीको प्रस्ताव मन्त्रिपरिषद्मा लैजाने र मन्त्रिपरिषद्को सिफारिसमा राष्ट्रपतिले सजाय माफी गर्ने ऐनमा व्यवस्था छ । गृह मन्त्रालय स्रोतका अनुसार राष्ट्रपतिबाट तोक लागेर आएको फाइलमा अब महान्यायाधिवक्ता कार्यालयको राय बुझिनेछ । त्यसपछि गृहले प्रस्ताव तयार गरी मन्त्रिपरिषद्मा पेस गर्ने तयारी छ तर चौधरीलाई सजाय माफीको निर्णय गर्न सोही ऐनको उपदफा ४ को व्यवस्था भने सरकारका लागि बाधक बन्न सक्छ । सो दफामा भ्रष्टाचार, यातना, जबर्जस्ती करणी, क्रूर तथा अमानवीय तरिकाले वा नियन्त्रणमा लिई ज्यान मारेको, जाति हत्या, विस्फोटक पदार्थ, अपहरण, शरीर बन्धक वा व्यक्ति बेपत्ता, मानव बेचबिखन तथा ओसारपसार, सम्पत्ति शुद्धीकरणलगायत मुद्दाका कसुरदारलाई सजाय माफी गर्न नमिल्ने उल्लेख छ । सरकारले विगतमा पनि ऐनको यो व्यवस्थाविपरीत कर्तव्य ज्यान मुद्दामै अदालतबाट जन्मकैदको सजाय तोकिएका माओवादी नेता एवं पूर्वसांसद बालकृष्ण ढुंगेललाई सजाय माफीको निर्णय गरिसकेको छ । चौधरीको सजाय माफीका लागि ढुंगेल प्रकरण नजिरका रूपमा रहेको छ । ओखलढुंगाका उज्जनकुमार श्रेष्ठको हत्या अभियोगमा जन्मकैद सजाय सुनाइएका ढुंगेलले ४० प्रतिशत कैदसमेत भुक्तान नगरी ०७५ को गणतन्त्र दिवसमा राष्ट्रपतिबाट सजाय माफी पाएका थिए । उनलाई माफी दिएको विरुद्ध परेको रिटमा अदालतले सरकारको निर्णयलाई कानुनबमोजिम सदर गरेको थियो । त्यसबेला प्रधानमन्त्री पनि पुष्पकमल दाहाल नै थिए ।"
डेढ अर्ब हिनामिना आरोपपछि मेयर बेपत्ता,"(बागलुङ)१ अर्ब ५४ करोड रुपैयाँ हिनामिना गरेको आरोप लागेका ढोरपाटन नगरपालिकाका प्रमुख देवकुमार नेपाली दुई सातायता सम्पर्कविहीन छन् । उनी संस्थापक अध्यक्ष रहेको इमेज बचत तथा ऋण सहकारी संस्थाको बचत हिनामिना गरेर भागेको आरोप लागेको हो । वैशाख ६ मा सञ्चालक समितिको बैठकले आर्थिक तरलता अभाव देखाएर सहकारी बन्द गरेको थियो । त्यसपछि नदेखिएका नेपाली दुई सातादेखि बेपत्ता भएका हुन् । खामबन्दी पत्रमा उनले उपप्रमुख धनबहादुर कायतलाई कार्यवाहक प्रमुखको जिम्मेवारी दिएको खुलेको छ । बागलुङ र पोखरामा शाखा रहेको सहकारी संस्था बन्द भएपछि सयौं बचतकर्ताले प्रशासनमा उजुरी गरेका थिए । प्रशासनकै आग्रहमा सहकारी रजिस्ट्रारको कार्यालय पोखराले प्रारम्भिक अनुसन्धानसमेत गरिसकेको छ । अनुसन्धानका क्रममा सयौं बचतकर्ताबाट १ अर्ब ५४ करोड रुपैयाँ अपचलन गरेको देखिएको कार्यालयका सूचना अधिकारी चोलाकान्त वाग्लेले बताए । डेढ अर्ब बढी रकम हिनामिना भएको प्रारम्भिक अनुमान आएपछि हामीले सञ्चालकको नाउँमा रहेको सम्पत्ति रोक्का गराएका छौं, वाग्लेले भने । संगठित ठगी भएको भन्दै कार्यालयले नेपाल प्रहरीको केन्द्रीय अनुसन्धान ब्युरो (सीआईबी) मार्फत छानबिन गर्ने गरी माथिल्लो तहमा जानकारी भइसकेको उनले बताए । १८ प्रतिशत ब्याज दिने आश्वासनमा सहकारीमा सयौंले बचत गरेका थिए । गत माघमा सहकारीले सदस्यहरूलाई आर्थिक प्रतिवेदनसमेत नबाँडी साधारणसभा सम्पन्न गराएको थियो । सञ्चालक सदस्य र नेपालीका परिवारका सदस्यसमेत फरार भएपछि जिल्ला प्रशासन कार्यालय र गृह मन्त्रालयको आग्रहमा अध्यागमन विभागले उनीहरूको भ्रमण आदेशसमेत रद्द गराएको थियो । संस्थापक अध्यक्षका रूपमा नेपालीसहित कार्यवाहक अध्यक्ष डोरबहादुर परियार, सचिव सुनिल नेपाली, कोषाध्यक्ष लक्ष्मी सेन, सञ्चालक चित्रबहादुर भण्डारी, सदस्य रूपा विक र अर्का सदस्य झगबहादुर शाहीको यात्रा अनुमति रद्द भएको हो । सञ्चालकहरू भागेर विदेश जान सक्ने भएकाले यात्रा अनुमति रद्द गराउन जिल्ला प्रशासन कार्यालयले गृहमा आग्रह गरेको थियो । अध्यागमन विभागले यात्रा अनुमतिपत्र जारी गरे पनि अहिलेसम्म प्रहरीले उनीहरूको कुनै सुइँको नपाएको सहायक प्रजिअ चित्रांगत बरालले बताए । एमाले गण्डकी प्रदेश कमिटी सदस्य नेपाली नगर प्रमुखमा दोस्रो कार्यकालका लागि निर्वाचित भएका हुन् । अहिले पार्टीले उनलाई निलम्बन गरिसकेको छ । २०७४ को स्थानीय निर्वाचन मनोनयन गर्ने दिनसम्म उनी माओवादीमा आबद्ध थिए । टिकट नपाएपछि एमाले प्रवेश गरेका हुन् । मतदातालाई समेत लाखौं रकम बाँडेर निर्वाचन प्रभावित बनाएको उनीमाथि आरोप लागेको थियो ।"
नक्कली सुकुम्बासी बनाएर जग्गा कब्जा,"(धनगढी)कैलाली र कञ्चनपुरमा राजनीतिक संरक्षणमा सुकुम्बासी बनाएर व्यापार गर्ने गिरोह सक्रिय बनेका छन् । नक्कली सुकुम्बासी बनाउने यस्ता गिरोह यहाँ एक दर्जनभन्दा बढी छन् । गोदावरी नगरपालिकामा प्रभावशाली नेताहरूको संरक्षण पाएका दुई गिरोहले गोदावरी नदी, प्रदेश राजधानी तोकिएको क्षेत्र, हनुमान मन्दिर आसपास, गोदावरी३ अत्तरिया बजारदेखि रामजानकी मन्दिर जाने बाटो छेउ र बझाङका बाढीपीडितका लागि छुट्याइएको दुर्गालक्ष्मी बहुमुखी क्याम्पस आसपास सयौं हेक्टर जमिन अतिक्रमण गरेर बस्ती बसालेका छन् । यसरी अतिक्रमित जग्गालाई भूमि आयोगले पनि १० वर्ष भोगचलनका आधारमा नापीसमेत गरिदिएको छ । ५ सय तिरे सुकुम्बासीमा नाम दर्ता हुने र पछि जग्गा पाइने भन्दै हामीलाई बोलाएको हो, अछाम साँफेबगरका चेतराम लुहारले भने, ३ सय परिवारसँग ५ सयका दरले रकम पनि लिए, झुपडी बनाउन भनेर १ हजार थप लिए, अहिले जग्गा दिलाउँछौं भन्ने सबै गायब छन् । उक्त समूहले १० लाखभन्दा बढी रकम उठाएपछि दुई दिन अत्तरिया बजारमा प्रदर्शन गर्न लगाएको लुहारको भनाइ छ । झुपडी बनेपछि प्रहरी लिएर आएका वन कर्मचारीले लखेटेपछि सुकुम्बासीका नाममा आएकाहरू सबै आफ्नो घरतिर लागेका छन् । जो वास्तविक सुकुम्बासी हुन्, ती अहिले पनि नदी छेउछाउमा पाल टाँगेर बसेका छन् । यो जुवा खेले जस्तो हो, कृष्णपुर नगरपालिका१ भेटघाट शिविरका जंगबहादुर खत्रीले भने, सुकुम्बासीका नाममा जग्गा कब्जा गर्न लगाए । उक्त जग्गा सस्तोमा बिक्री गरेर अन्त जान्छन् । कुनै ठाउँमा सफल हुन्छन् कहीं असफल ।वडाध्यक्षदेखि नगर पदाधिकारी हुँदै प्रदेश र संघका सांसदसमेत यसरी सुकुम्बासीको व्यापारमा संलग्न रहेको स्थानीय बताउँछन् । बिनालगानी कमाउने सजिलो व्यवसाय भएको छ, सुकुम्बासी भएर जग्गा कब्जा गर्ने अभियान, खत्रीले भने, हलिया, कमैया, भूमिहीन र बादीको तथ्यांक लिएर सरकारले जग्गा दिइसकेको छ । कसैले लालपुर्जा नपाएको हुन सक्ला तर केही नभएका सुकुम्बासी निकै थोरै छन् । तराईमा सार्वजनिक जग्गा कब्जा गर्नुपरे यस्तै दलालले सयौं व्यक्तिलाई नक्कली सुकुम्बासी बनाएर ल्याउने गरेको उनले बताए । चौकीडाँडामा वर्षौंदेखि करिब १५ सुकुम्बासी परिवार टहरा बनाएर बसिरहेका थिए । त्यसैमा मिसाउने गरी अतिक्रमणकारीको समूहले पहाडबाट सुकुम्बासीका नाममा जग्गा दिलाउने आश्वासन दिएर बोलाएको हो । पहाडमा हलियाका नाममा बसोबासका लागि जग्गाजमिन पाएका अधिकांश दलित समुदायका व्यक्तिले प्रतिपरिवार ५ सय रुपैयाँ तिरेर संगठित रूपमा चौकीडाँडामा जग्गा कब्जा गर्न खोजेका थिए । सुकुम्बासीका नाममा सार्वजनिक जग्गा कब्जा गर्दै बिक्री गर्ने गिरोहमा लक्ष्मण सेराला पनि छन् ।विभिन्न ठाउँमा सुकुम्बासीका नाममा जग्गा कब्जा गर्दै बिक्री गर्ने गिरोहका नाइके दलबहादुर विष्ट पनि हुन् । पहाडबाट आफ्ना समर्थक आउनुअगावै गोदावरी३ चौकीडाँडामा लोकेन्द्र रसाइली र धनबहादुर मोरको नेतृत्वले सुकुम्बासीका नाममा झुपडी बनाइसकेका कारण विष्टको टोलीले गौरीगंगा नगरपालिका क्षेत्रमा खाली जग्गा खोज्न थालेको छ । विष्ट कांग्रेस समर्थक सुकुम्बासी समूहका नाइके हुन् । दुई साताअघि चौकीडाँडाबाट हटाइएका सुकुम्बासी धनबहादुर, लोकेन्द्र र लक्ष्मणको समूह हो । उनीहरूले एमाले नजिकको भूमि अधिकार मञ्चलाई प्रयोग गरी पहाडी जिल्लाका विभिन्न सञ्चारमाध्यममा सूचना जारी गरेर भूमिहीनलाई बोलाएका थिए । कैलाली र कञ्चनपुरमा कुनै पनि निकायसँग सुकुम्बासीको यकिन तथ्यांक छैन । पछिल्ला ३० वर्षमा सरकारले सुकुम्बासी समस्या समाधान गर्ने अधिकारसहित १४ वटा आयोग गठन गरेको छ । सुदूरपश्चिमका सात पहाडी जिल्लामा विभिन्न समयमा बाढीपहिरोबाट भूमिहीन भएका थोरै परिवार मात्र अहिले यी जिल्लाका नदी किनार र वन क्षेत्रमा सुकुम्बासीका रूपमा बसोबास गरिरहेका छन् । सुकुम्बासी आयोगका पूर्वउपाध्यक्ष रामचन्द्र ऐर भन्छन्, पहाडमा हलिया, खलियाका नाममा सुकुम्बासी भएका प्रायः सबैले जग्गा खरिद र घर बनाउन सरकारबाट रकम लिएका छन् । राज्यले उनीहरूको सीप विकासमा पनि ठूलो बजेट खर्च गरिसकेको छ । तराईमा मुक्त कमैयाका रूपमा रहेका सुकुम्बासीले पनि जग्गा पाइसकेका छन् । जातीय रूपमा मागेर खाने बादी, भाँण र दास समुदायका केही परिवार, हलियाको सुविधा पाउन छुट भएका केही परिवार, बाढीपहिरोबाट घरवारविहीन भएका केही परिवार गरी थोरै संख्यामा मात्र सुकुम्बासी रहेको ऐर बताउँछन् । यसबाहेक हरेक वर्ष सुकुम्बासीका नाममा तराईका विभिन्न ठाउँमा जग्गा कब्जा गर्ने, बिक्री गर्दै हिँड्ने नक्कली सुकुम्बासी ठूलो संख्यामा देखिएका छन् । तिनीहरू राजनीतिक संरक्षणमा वन क्षेत्र अतिक्रमण गर्ने गिरोहका रूपमा काम गरिरहेको पनि ऐरले बताए । वन विभागको तथ्यांकअनुसार पछिल्लो दशक कैलाली र कञ्चनपुरमा ४० हजार हेक्टरभन्दा बढी जंगल क्षेत्र सुकुम्बासीका नाममा अतिक्रमण भएको छ । वन विभागका महानिर्देशक रहेका सुदूरपश्चिम प्रदेशका पूर्ववन सचिव देवेशमणि त्रिपाठीले एक वर्षअघि कैलालीमा मात्र ३२ हजार हेक्टर वन क्षेत्र अतिक्रमण भएको बताएका थिए । कञ्चनपुरमा वन विभागले ८ हजार हेक्टरमात्र अतिक्रमण भएको जनाए पनि कैलालीकै हाराहारीमा कञ्चनपुरमा पनि अतिक्रमण भएको छ । सुकुम्बासीका नाममा जग्गा अतिक्रमण गर्ने र राजनीतिक नेतृत्वको निर्देशनमा स्थानीय तहले अतिक्रमणलाई वैधानिकता दिएर बस्ती बसाल्ने काम अहिले पनि जारी छ । अतिक्रमण गर्ने, स्थानीय तहले बाटोबिजुलीपानी, विद्यालय बनाइदिने र त्यसपछि जग्गा बिक्री गर्ने देखिन्छ, गोदावरीको हनुमान मन्दिर क्षेत्रमा अतिक्रमण गरेर बसेका एक स्थानीय भन्छन्, अतिक्रमण भएको तीन सातापछि मैले ५ लाखमा आधा कट्ठा जग्गा किनेर घर बनाएको हुँ । जंगल क्षेत्रमा रहेका रूख बुट्यान काट्ने, टहरा बनाउने, बाटो खोल्ने सबै काम नगरपालिकाले गरेको उनले बताए । सुरुमा अतिक्रमण गर्न प्रयोग गरिएका एक जना पनि अहिले यो क्षेत्रमा छैनन्, उनले भने, अहिले सबैले जग्गा अर्कैलाई बेचिसकेका छन् । जग्गा बिक्री भइसकेपछि आफ्नो भाग लिएर उनीहरू सुकुम्बासीका नाममा अतिक्रमण गर्न अर्को ठाउँमा जाने गरेको पनि उनले बताए । प्रदेश सरकारले राजधानी तोकेको क्षेत्रमा सुरुमा सुकुम्बासीका नाममा अतिक्रमण गर्नेहरू त्यहाँको जग्गा बेचेर अर्को ठाउँमा सुकुम्बासी बन्न हिँडिसकेका छन्, उनले भने ।"
सेनिटरी प्याडमा भन्सार छुट दिँदा झनै मूल्यवृद्धि,"(काठमाडौं)सेनिटरी प्याडको ह्विस्पर (सुन्तला रङको प्याकेट) ब्रान्डको मासिक खरिदकर्ता हुन्, बगलामुखीकी प्रकृति न्यौपाने । हरेक पटक महिनावारी हुँदा उनलाई दुई प्याकेट प्याड आवश्यक पर्छ । गत वैशाखसम्म १४० रुपैयाँमा दुई प्याकेट अर्थात् १२ वटा सेनिटरी प्याड किनेकी उनले अहिले सोही मूल्यमा पाइनन् । कुनै पसलमा १५० मै दुई प्याकेट पाइन्छ, कतै १५६ रुपैयाँ तिर्नुपर्छ, उनले भनिन्, किराना पसलमा १६० रुपैयाँभन्दा कम मूल्यमा पाइँदैन । चालु आर्थिक वर्ष सरकारले तयारी सेनिटरी प्याड आयातमा ९० प्रतिशत छुट दियो । सरकारको उक्त नीतिअनुसार उपभोक्ताले सस्तो मूल्यमै प्याड खरिद गर्न पाउनुपर्थ्यो । तर सरकारको उक्त नीति आयात गर्दा छुट दिनेमा मात्रै सीमित हुँदा उपभोक्ताले छुट पाएनन् । चालु आर्थिक वर्षको बजेटपछि आयातकर्ता कम्पनीले १५ प्रतिशत भन्सार शुल्क र १३ प्रतिशत भ्याट तिरेपछि तयारी प्याड मुलुक भित्र्याउन पाउँछन् । तर चालु आर्थिक वर्षको १० महिना बितिसक्दा पनि उपभोक्ताले छुटको अनुभव गर्न पाएका छैनन् । ह्विस्पर ७० रुपैयाँ हुँदा धेरै बिक्री हुने भए पनि मूल्य बढेपछि खरिदकर्ता घटेको शंखमूलस्थित डायमन्ड फार्मेसीकी रोजिना सुवालले बताइन् । सोफीको मूल्य पहिला प्रतिप्याकेट ६० रुपैयाँ थियो, अहिले ६५ रुपैयाँ पुगेको छ, उनले भनिन्, सोफीकै एन्टी ब्याक्टेरियल पहिला ९५ रुपैयाँमा पाइन्थ्यो, अहिले १०७ रुपैयाँ पुगेको छ । बर्सेनि जस्तै यस वर्ष पनि हरेक सेनिटरी प्याडको मूल्य बढेको उनले सुनाइन् । कम्पनीकै मान्छे व्यापार के कस्तो छ भनेर बुझ्न आएको थियो, मूल्य बढ्दा व्यापार भएको छैन्, भनिदिए, उनले भनिन्, ७० रुपैयाँमा पाइने ह्विस्परको मूल्य अहिले ७८ पुगेको छ । प्रतिप्याकेट १४५ रुपैयाँमा बिक्री भइरहेको स्टेफ्री अल नाइटको मूल्य १५२ रुपैयाँ पुगेको छ । स्टेफ्री नर्मल ६० रुपैयाँबाट ६५ रुपैयाँमा बिक्री गरिरहेको उनले जनाइन् । अहिले स्वदेशी उत्पादन प्याडिलक्सको कारोबार बढी हुने गरेको उनले सुनाइन् । पहिला ६५ रुपैयाँमा पाइने प्याडिलक्सको मूल्य पनि ७० रुपैयाँ पुगेको छ । करिब ६ महिनादेखि प्याडको मूल्य बढेर आएको काठमान्डु सर्जिकल सप्लायर्सकी सञ्चालक सीता केसी बताउँछिन् । होलसेल पसललाई प्रतिप्याकेट न्यूनतम १ देखि ३ रुपैयाँसम्म मार्जिन हुन्छ, उनले भनिन्, अहिले आयातकर्ताले नै मूल्य बढाएर ल्यााएका छन् । आयातित प्याडमा ३ देखि १२ रुपैयाँसम्म वृद्धि भएको उनको भनाइ छ । आयातकर्ताले नै मूल्य बढाएकाले खुद्रामा मात्र नभई होलसेल पसलमा समेत मूल्य बढेको उनको भनाइ छ । अन्तर्राष्ट्रिय बजारमै कच्चापदार्थको मूल्य बढेकाले आयातित प्याडको समेत मूल्य वृद्धि गर्नुपरेको एनिटाइम हाइजिन कम्पनीका म्यानेजिङ डाइरेक्टर कृष्णराज पौडेलले बताए । कोभिडपछि धेरै कच्चा पदार्थको मूल्य बढ्यो, उनले भने, प्याडमा प्रयोग हुने कच्चा पदार्थमा पनि त्यसको मूल्य भर पर्छ । अल्ट्रा जेलमा आधारित सेनिटरी प्याड र कटनमा आधारित प्याडको मूल्य फरक पर्ने उनले जानकारी दिए । अल्ट्रा जेलमा आधारित सेनिटरी प्याडको कच्चापदार्थ नै महँगो छ, उनले भने, त्यसैले बजार मूल्य बढेको हो, कम मूल्यमा ल्याएर एमआरपी मूल्य हामीले बढाउन्नौं । सप्लायर्सले दिने मूल्यमा आधारित रही सरकारको नियमअनुसार मार्जिन सेट गरेर नै एमआरपी मूल्य तोकेर बजारमा सामान पठाउने गरिएको उनले जनाए । भारत, चीन, डेनमार्क, हङकङ, फिलिपिन्स, बेलायत, अमेरिकालगायत मुलुकबाट मुलुकमा सेनिटरी प्याड आयात हुन्छ । स्वास्थ्यसँग जोडिएको अत्यावश्यक सामग्री भएकाले विलासिताका सामग्री मानेर लगाइएको कर खारेज गर्न माग गर्दै गत असोजमा महिलाले आन्दोलन गरेका थिए । रातो कर माफ गर भन्ने ब्यानरमा भएको आन्दोलनको माग सम्बोधन गर्न सरकारले भन्सार महसुलको ९० प्रतिशत छुट दिने व्यवस्था गरेको दाबी गरेको थियो । तर उपभोक्ताले उपभोग गर्न सकेका छैनन् । बजेटमा छुट दिए पनि उपभोक्ताका लागि कार्यान्वयन नभएको रातो कर माफ गर अभियानकी अभियन्ता कृष्पि रमन जैसवालले बताइन् । ह्विस्पर ७५ रुपैयाँमा किनहेका छौं, हामीले पनि भोगिरहेका हौं, उनले भनिन् । ह्विस्पर, स्टेफ्री र सोफी नेपालमा धेरै बिक्री हुने सेनिटरी प्याड हुन् । नाइन, कम्फी, केयरफ्रीलगायत ब्रान्डका सेनिटरी प्याड पनि नेपालमा पाइन्छन् । चालु आर्थिक वर्ष साउनदेखि वैशाखसम्म ७२ करोड ४३ लाख ४६ हजार रुपैयाँ बराबरको ७ करोड ८३ लाख ७७ हजार ८६९ वटा प्याड भित्रिएको छ । त्यसबापत सरकारले १० करोड ८४ लाख २८ हजार रुपैयाँ राजस्व उठाएको छ । चालु आर्थिक वर्षको १० महिनामा ४३ लाख ४ हजार रुपैयाँ बराबरको ९२ हजार १३० वटा टेम्पोन र मिन्स्ट्रुअल कप पनि आयात गरिएको छ । सरकारले ११ लाख ३८ हजार रुपैयाँ राजस्व उठाएको छ । गत आर्थिक वर्षमा १ अर्ब ११ करोड १३ लाख १४ हजार रुपैयाँ बराबरको १२ करोड ९१ लाख ९४ हजार ७२१ वटा प्याड आयात भएको थियो । टेम्पोन र मिन्स्ट्रुअल कप ३८ लाख ९५ हजार रुपैयाँ बराबरको ६ हजार २०४ वटा आयात भएको थियो । यसबापत सरकारले ३० करोड ९० लाख २५ हजार रुपैयाँ राजस्व उठाएको थियो । सेनिटरी प्याडको मात्रै छुट्टै अनुगमन नभएको वाणिज्य आपूर्ति तथा उपभोक्ता संरक्षण विभागका प्रवक्ता होमनाथ भट्टराईले जानकारी दिए । मूल्य बढ्यो भन्ने खालको उजुरी पनि आएकौ छैन, उनले भने, लागत मूल्य र त्यसमा कानुनबमोजिम लिन पाउने मूल्य राखेर मात्रै बिक्री वितरण गर्न पाइन्छ । त्यसबाहेक अन्यथा भए अनुगमन टोलीले कारबाही गर्छ । चालु आर्थिक वर्षको साउनदेखि वैशाखसम्म १० करोड ७९ लाख २६ हजार रुपैयाँ बराबरको ३ करोड ८१ लाख ६ हजार १४१ वटा प्याड निर्यात भएको विभागको तथ्यांक छ । जब कि गत आर्थिक वर्ष ३ करोड ५१ लाख ५६ हजार रुपैयाँ बराबरको १ करोड १९ लाख ३० हजार २६४ वटा प्याड निर्यात भएको थियो । अघिल्लो आर्थिक वर्ष १ करोड ६१ लाख ४९ हजार रुपैयाँ बराबरको ८४ हजार ९७९ किलो र १ लाख ७७ हजार २ सय वटा प्याड निर्यात गरिएको थियो । भारतको बिहारलगायत क्षेत्रमा स्वदेशी प्याड निर्यात हुन थालेको सेनिटरी प्याड उत्पादक संघका अध्यक्ष विश्व थापाले बताए । नेपालको सेनिटरी प्याड उत्पादन वार्षिक ३० करोड थान छ । स्वदेशी उद्योगको उत्पादन क्षमता नै ९० करोड थान छ । नेपाल प्याडमा आत्मनिर्भर हुन सक्ने अवस्थामा भएकाले आयातितलाई निरुत्साहित गर्दै स्वदेशी उद्योगलाई प्रोत्साहनको आवश्यकता रहेको उद्यमीहरूको भनाइ छ । नेपालमा ६ अर्ब रुपैयाँ लगानीका सानाठूला गरी ४० वटा उद्योग छन् ।"
१६१ अर्ब बजेट पाएको भौतिक मन्त्रालयकै खर्च कमजोर,गौरवका आयोजनामा सबैभन्दा बढी बजेट पाएको काठमाडौंतराईमधेस द्रुतमार्ग (फास्ट ट्र्याक) मा १० महिना बित्दा पनि विनियोजित पुँजीगततर्फ २६११ प्रतिशत मात्र खर्च भएको छ । अर्थात् विनियोजित २९ अर्ब ९९ करोड ९७ लाखमा ७ अर्ब ८३ करोड ३७ लाख रुपैयाँ मात्र खर्च भएको हो । नागढुंगासिस्नेखोला सुरुङमार्ग आयोजनामा पनि सोचेअनुरूप पुँजीगत खर्च हुन सकेको छैन । पुँजीगततर्फ ५ अर्ब ४० करोड विनियोजन भएकामा १ अर्ब १६ करोड ८१ लाख रुपैयाँ खर्च भएको छ । यसलाई प्रतिशतमा हेर्दा २१६३ मात्र खर्च भएको हो । आयोजनाहरूमध्ये सबैभन्दा बढी मदन भण्डारी राजमार्ग आयोजनाले चालु आर्थिक वर्षको अहिलेसम्म ३ अर्ब ८६ करोड ३१ लाख रुपैयाँ खर्च गरेको छ ।
पहाडमा पनि फैलिँदै तरबुजा,"(लमजुङ)झापाको गौरीगञ्ज गाउँपालिका१ चौंरीबजारका अर्जुन प्रसाईं ३१ वर्षका भए । सानै उमेरदेखि कामको सिलसिलामा लमजुङ आएका उनी अहिले राइनास नगरपालिका५ तीनपिप्लेमुनि चेपेनदी किनारमा तरबुजा फलाउँदै छन् । ०६२ मा लमजुङ आएका उनी सुरुमा घर बनाउने कटपिस ढुंगाको काममा लागे । बेसीसहरदेखि मर्स्याङ्दीको ङादीसम्म पुगेका उनी अहिले पूर्वी क्षेत्रको राइनास चेपे नदीको बगरमा छन् । राइनासमा पनि उनी कटपिस ढुंगा बनाउने काममै पुगेका हुन् । तराई जस्तो समथर फाँट देखेपछि उनले ३ वर्षअघि नयाँ कामको सुरुवात गरे । तराईमा फल्ने तरबुजा र खरबुजालाई पहाडमै फलाए ।प्रसाईंले स्थानीयको १ सय रोपनी जग्गा वार्षिक १ लाख रुपैयाँ भाडामा लिएका छन् । पहिलो वर्ष तरबुजा फल्यो । गतवर्ष चैतमा परेको असिनाले लग्यो । यस वर्ष उनले ६० टन फलाएर १ किलोको ३० रुपैयाँका दरले बिक्री गरेका छन् । यसबाट उनलाई १८ लाख रुपैयाँ आम्दानी भएको छ । उनले सिजनअनुसार गोलभेंडा र काँक्रो पनि फलाउँदै आएका छन् । गतवर्ष एक गह्रामा रोपेको काँक्रोबाट ४० हजार रुपैयाँ आम्दानी भयो । गोलभेंडाबाट ९० हजार आम्दानी भयो । असिनाले सताउने भएकाले यसवर्षदेखि टनेल निर्माण थालेका छन् ।पहिलो वर्ष करिब ३० लाख रुपैयाँ लगानी गरेको बताउने उनले गतवर्ष १६ लाख रुपैयाँ लगानी गरेको बताए । यस वर्ष पनि पोहरकै हाराहारीमा लगानी गरेको उनको भनाइ छ । उनले सिँचाइका लागि २ वटा पोखरी बनाएका छन् । मोटरले चेपेबाट पानी तानेर पोखरीमा राखेका छन् । पोखरीबाट खर्बुजाको जराजरासम्म पुग्ने गरी बिछ्याइएको पाइपमार्फत प्लास्टिकमुनिको जमिन सिँचिएको छ । टनेल निर्माणका लागि केही ठाउँमा फलाम तथा कंक्रिटका पोल बनाइएका छन् । कंक्रिटकै पोल बनाएर जग्गा बारिएको छ । यसमा हरियो जाली लगाइएको छ ।भारतबाट बीउ ल्याएर तरबुजा र खरबुजाका बिरुवा उमार्ने काम उनैले गर्छन् । खरबुजा तातो ठाउँमा हुने फल हो । यहाँ तातो अलि कम छ । तराईमा साढे २ महिनामै खान मिल्छ । यहाँ ३ महिना लाग्यो, उनले भने । माघ तेस्रो साता रोपेको खरबुजा चैत तेस्रो सातातिरबाट मात्रै खान मिल्ने भएको उनले जनाए । त्यसपछि जेठ पहिलो सातासम्म रहन्छ । बारीमा किरन, सरस्वती, विशाला र प्रसाईं जातका खरबुजा फलेको उनले बताए । पहेंलो बोक्रा भएको खरबुजालाई उनले प्रसाईं नाम दिएका छन् । गाढा हरियो, हरियोमा सामान्य सेतो धर्सा भएको, ठूलो आकारको, बोक्रा पहेंलो रङ भएको खरबुजा फलाएका छौं, उनले भने ।लमजुङमा तराईबाट खरबुजा आउँदैन । लमजुङका हरेक बजार, तनहुँको डुम्रेदमौली हुँदै पोखरासम्म आफूले फलाएको खरबुजा पुगेको प्रसाईंले बताए । सबै जना लाहुरे हुनैपर्छ, विदेश जानैपर्छ भन्ने होइन । यहाँ पनि सोच्ने हो भने केही गर्न सकिन्छ । कृषि पनि छ है, कति विदेश मात्रै खट्ने ? उनले भने, पहाडमा पनि केही गर्न सकिन्छ । अरूलाई पनि प्रेरणा होस् भनेर गर्न खोजेको हुँ । यस कार्यमा आफ्नै दाइ सूर्य प्रसाईं र लमजुङको बेंसीसहर३ गाउँसहरका मीतदाइ रवि अधिकारीले आर्थिक, भौतिक, नैतिक सबैमा साथ दिएका छन् । विदेश जाने सोचाइ नआएको होइन । विदेश जाँदा मान्छे दसैंमा खसीबोका छानेजसरी छान्छन् । सामान्य कामदारमा जाँदा पनि दुनियाधारी गरेर जानुपर्छ, बरु आफ्नै माटोमा केही गर्छु भनेर बसें । घरपरिवार उतै (झापा) छन् । सानै उमेरदेखि यतै बसेकाले मलाई यतैको माटोको माया लाग्यो, उनले भने । एउटा लहरामा ३ वटासम्म फल लाग्छ । एउटा खरबुजा मात्रै साढे ९ किलोको फलेको भेटेको उनले जनाए । युवकले गरेको कृषिकर्म उदाहरणीय रहेको राइनास नगरउपप्रमुख पुष्पराज खनाल बताउँछन् । उनका उमेरका युवा अहिले यहाँ खोज्दा भेटिँदैनन् । तर झापाका युवाले यहाँ आएर रहरलाग्दो खेती गरेका छन् । राज्यले हेर्नुपर्छ, उनले भने । आफ्नै आँखाअगाडि प्रसाईंले रहरलाग्दो खेती गरे पनि स्थानीय तहबाट भने प्राविधिक सहयोगबाट अन्य काम गर्न गराउन कार्यविधिले नमिल्ने खनालको भनाइ छ । गतवर्ष भरखर फलेको खरबुजा सबै असिनाले चुटेपछि प्रसाईंले यस वर्ष बिमा गरेका छन् । यसमा संघीय सरकारले ८० र प्रदेश सरकारले २० प्रतिशत अर्थात् ३७ हजार रुपैयाँ सहयोग गरेको कृषि ज्ञान केन्द्र प्रमुख वरिष्ठ बाली विकास अधिकृत सुदीप खतिवडाले जनाए । यस वर्ष पनि टनेलका लागि सहयोग गर्ने कार्यक्रम रहेको उनले बताए ।"
पूर्णबहादुर श्रेष्ठले ईसेवाबाट जिते काठमाडौंमा घर,"काठमाडौं (कास) डिजिटल रेमिट्यान्स कम्पनी ईसेवा मनी ट्रान्सफरको मेरो डिजिटल देश अभियानअन्तर्गत पूर्णबहादुर श्रेष्ठले काठमाडौंमा घर जितेका छन् । यूएईमा बस्ने श्रेष्ठले ईसेवा मनी ट्रान्सफरको आधिकारिक फेसबुक पेजमार्फत गरिएको प्रत्यक्ष डिजिटल गोलाप्रथामा काठमाडौंमा घर जितेका हुन् । विजेता श्रेष्ठले ललितपुरको महालक्ष्मी नगरपालिका४ इमाडोल, बोजेपोखरीमा ३ आना क्षेत्रफलमा बनेको साढे दुई तलाको घर पाएका छन् । श्रेष्ठले यूएईबाट ईसेवा मनी ट्रान्स्फरमार्फत आफ्नो घरमा रहेका बुबाको बैंक अकाउन्टमा रेमिट्यान्स पठाएका थिए । ईसेवा मनी ट्रान्सफरका निर्देशक डेनियल डी श्रेष्ठले विजेता श्रेष्ठलाई धन्यवाद व्यक्त गरे ।ईसेवा मनी ट्रान्सफरले विदेशबाट आउने रेमिट्यान्सलाई वैधानिक बनाउन प्रोत्साहन गर्ने उद्देश्यले मेरो डिजिटल देश अभियान सार्वजनिक गरेको थियो । अभियानमार्फत विश्वका जुनसुकै मुलुकमा रहेका नेपालीले नेपालमा इच्छाएको व्यक्तिको बैंक खाता वा ईसेवा वालेटमा पैसा पठाउँदा एक जनालाई बम्पर उपहारस्वरूप काठमाडौंमा साढे दुई तलाको घर दिने घोषणा गरेको थियो । असोज ७ देखि जेठ ६ सम्म रेमिट्यान्स पठाउने व्यक्ति यस अभियानमा सहभागी थिए । मेरो डिजिटल देश अभियानअन्तर्गत हरेक महिना सेवाग्राहीको घरसम्म पुगी आकर्षक उपहार प्रदान गरिएको निर्देशक श्रेष्ठले बताए ।मेरो डिजिटल देश अभियानलाई निरन्तरता दिँदै वैधानिक रेमिट्यान्सलाई प्रोत्साहन गर्ने अपेक्षा रहेको ईसेवा मनी ट्रान्सफरका प्रमुख कार्यकारी अधिकृत अजेश कोइरालाको भनाइ छ । ईसेवा मनी ट्रान्सफरले परम्परागत शैली तथा डिजिटल माध्यमबाट ईसेवा वालेटका ६० लाखभन्दा बढी प्रयोगकर्ता र कुनै पनि बैंक तथा वित्तीय संस्थाको खातामा विप्रेषण रकम भित्र्याउँदै आएको छ । ईसेवाले सेवाग्राहीलाई आफ्ना १२ हजारभन्दा बढी भुक्तानी केन्द्र तथा ईसेवाका एक लाख १२ हजारभन्दा बढी क्यास प्वाइन्टमार्फत विप्रेषण भुक्तानी सेवा दिँदै आएको छ । ईसेवा सन् २०१९ मा नेपाल राष्ट्र बैंकबाट स्वीकृति प्राप्त संस्था हो ।"
व्यापारी फकाउँदै चोभार सुक्खा बन्दरगाह,"(काठमाडौं)काठमाडौंबाट हुने व्यापारलाई व्यवस्थित, सहजीकरण र प्रतिस्पर्धी बनाउन सरकारले चोभारमा सुक्खा बन्दरगाह बनाउने निर्णयअनुसार दशकअघि विश्व बैंकसंँग सम्झौता गर्यो । ०७५ माघ ३ मा तत्कालीन प्रधानमन्त्री केपी शर्मा ओलीले शिलान्यास गरेको बन्दरगाह निर्माण सकिएको करिब १० महिनापछि ०७८ चैत २२ मा तत्कालीन प्रधानमन्त्री शेरबहादुर देउवाले यसको औपचारिक उद्घाटन गरे । तर पनि चोभार सुक्खा बन्दरगाह पूर्ण क्षमतामा चल्न सकेको छैन ।भन्सार प्रक्रियाका लागि दैनिक २३ वटा सवारी मात्रै आएका छन् । डेढ अर्ब रुपैयाँभन्दा बढी लागतमा बनेको बन्दरगाह सुस्त भएपछि नेपाल इन्टरमोडल यातायात विकास समिति व्यापारी फकाउनमा लागेको छ । भन्सार प्रक्रियाका लागि चोभार आइदिन निजी क्षेत्रका छातासंगठन उद्योग वाणिज्य महासंघ, उद्योग परिसंघ, नेपाल चेम्बर अफ कमर्सलाई उसले फकाइरहेको छ । नेपाल फ्रेट फरवार्डर्स एसोसिएसन, नेपाल ट्रक यातायात व्यवसायी महासंघ र नाडा अटोमोबाइल एसोसिएसन अफ नेपाललाई पनि आग्रह गरेको छ । बन्दरगाह सञ्चालनका लागि अधिकतम प्रयास गरिरहेका छौं, सम्बन्धित सबै पक्षसँग छलफल गरिरहेका छौं, समितिका कार्यकारी निर्देशक आशिष गजुरेलले भने, निजी क्षेत्रका छाता संगठन, काठमाडौं र ललितपुर महानगरपालिका तथा ट्राफिक प्रहरीसँग छलफल गरेका थियौं । अन्य निकायसँग पनि छलफललाई तीव्र पारेका छौं । सोमबार नाडा अटोमोबाइल एसोसिएसन अफ नेपालसँग भएको छलफलमा वीरगन्ज एकीकृत जाँचचौकी र वीरगन्ज सुक्खा बन्दरगाहमा रहेका सवारी चोभारमा ल्याउन आग्रह गरिएको उनले जनाए । समितिका अनुसार वीरगन्ज भन्सारमा करिब १९ सय ५० सवारी रोकिएका छन् । गाडी बिक्री नभएपछि एक वर्षदेखि रोकिएका छन् । तिनको भन्सार पास गर्न २ सय ५० प्रतिशत शुल्क लाग्छ । बैंकले ऋण प्रवाह नगर्दा व्यापारीले गाडी किन्न अर्डर आएपछि मात्रै भन्सार छुटाउने गरेका छन् । तिनै सवारीलाई चोभार बन्दरगाहमा ल्याइदिन आग्रह गरिएको गजुरेलले बताए । वीरगन्जमा रोकिएकामध्ये कम्तीमा ४५ सय गाडी चोभारमा ल्याउन भनेका छौं । काठमाडौं ल्याउन सबै कानुनी प्रक्रियाको व्यवस्था भइसकेको छ, उनले भने । समितिका अनुसार अन्य बन्दरगाहको तुलनामा चोभारको पार्किङ शुल्क पनि तुलनात्मक रूपमा करिब २५ प्रतिशत सस्तो रहेको समितिले जनाएको छ । ०७९ फागुनमा व्यवसायीले पनि वीरगन्ज भन्सारमा रोकिएका सवारीसाधन चोभारस्थित सुक्खा बन्दरगाहमा ल्याउन सहजीकरण गरिदिन आग्रह गरेका थिए । नाडाका अध्यक्ष ध्रुव थापाले चोभारमा वीरगन्ज र भैरहवा भन्सार कार्यालयबाट ५ सय गाडी राख्न दिन माग गरेका थिए । भन्सार विभागले पनि सोहीअनुसार छलफल थालेको थियो । समितिले पनि करिब ३ सय गाडी चोभार पठाइदिन भनेको थियो । तर, सवारी आउन सकेनन् । पछिल्लो समय समितिले यसका लागि पुनः सक्रियता बढाएको छ । तेस्रो मुलुकबाट आयातित गाडी वीरगन्ज नाकाबाट सिधै चोभार सुक्खा बन्दरगाहसम्म गुडाएर ल्याउनसमेत अनुरोध गरिएको गजुरेलले बताए । छलफलमा नाडाका पदाधिकारीले नयाँ गाडीको आयातका लागि चोभार सुक्खा बन्दरगाहबाट भन्सार जाँचपास हुने गरी नयाँ एलसी खोलिएको जनाएका छन् । सोहीबमोजिम नयाँ गाडी चोभार सुक्खा बन्दरगाह काठमाडौंमा भन्सार जाँचपास हुने बताइएको छ । सुक्खा बन्दरगाह पूर्ण क्षमतामा सञ्चालन गर्न निजी क्षेत्रको साथ, सहयोग र अपेक्षा चाहिन्छ । सोहीअनुसार निजी क्षेत्रसँगको छलफल तीव्र बनाएका छौं, गजुरेलले भने ।भैरहवा सुक्खा बन्दरगाहमा दिनको औसतमा करिब ३ सय ५० वटा सवारी, वीरगन्ज एकीकृत जाँचचैकीमा दैनिक ६ सय वटा सवारी भन्सार चेकजाँचका लागि आउने गरेको समितिको दाबी छ । विराटनगर सुक्खा बन्दरगाहमा दिनको करिब २ सय, काँकडभिट्टा सुक्खा बन्दरगाहमा करिब १ सय ५० र तातोपानी सुक्खा बन्दरगाहमा करिब १५ वटा आउने गरेको समितिले जनाएको छ । तर चोभार बन्दरगाह सुक्खाको सुक्खै छ । व्यवसायीलाई सुविधा दिनकै लागि समितिले ०७९ माघ २५ देखि आन्तरिक टर्मिनसमेत सञ्चालन गरेको छ । तर, पनि व्यवसायी आकर्षित हुन सकेका छैनन् ।सरकारले बनाउन लागेको फास्ट ट्र्याकको काम समयमै नसकिँदा चोभार बन्दरगाहमा काम नभएको हो । फास्ट ट्र्याकका लागि ००८ मा टेन्डर भएको थियो । तर, अहिलेसम्म निर्माण सम्पन्न हुन सकेको छैन । फास्ट ट्र्याक सञ्चालनमा आए काठमाडौंमा दैनिक ५ सय कन्टेनर आउने समितिको दाबी छ ।"
जलहरी प्रकरणमा जवाफ माग्दै एमालेद्वारा संसद् अवरुद्ध,"(काठमाडौं)पशुपतिको जलहरीमा अनियमितता भएको प्रश्न उठेपछि एमालेले शुक्रबार संसद् अवरुद्ध गरेको छ । सरकारले पेस गरेको नीति तथा कार्यक्रममा सांसदहरूले उठाएको विषयमा प्रधानमन्त्री पुष्पकमल दाहालले जवाफ दिने कार्यसूची रहे पनि माओवादी सांसद लेखनाथ दाहालले बुधबार दिएको अभिव्यक्तिलाई लिएर एमालेले सदन अवरुद्ध गरेको हो । सांसद दाहालले भनेका थिए, उहाँ (केपी ओली) तीन वर्ष सरकारमा रहँदा यती, ओम्नी, स्वास्थ्य सामग्रीमा २ अर्ब भ्रष्टाचार, पशुपतिनाथको जलहरी लगाउँदा पनि सुन लगाउने भनेर पित्तल लगाइदिएको, यस्ता सयौं भ्रष्टाचारका काण्ड छन् । बुधबार बैठकमा दाहालले यही धारणा राख्दा चुप रहेको एमाले सांसदहरूले शुक्रबारको बैठक सुरु हुनेबित्तिकै अवरोध सुरु गरेका थिए । दाहालको अभिव्यक्ति संसदीय मर्यादाविपरीत भन्दै उनीहरूले रेकर्डबाट हटाउनुपर्ने, सरकारले जवाफ दिनुपर्ने माग राखेर वेल घेराउ गरे । एमालेका प्रमुख सचेतक पदम गिरीले आफूहरूलाई लगाइएको आरोपबारे सरकारबाट जवाफ नआएसम्म बैठक सञ्चालन गर्न नदिने बताए । सत्तापक्षका सांसदले बिनाप्रमाण संसद्बाटै प्रमुख प्रतिपक्षी दलको नेतालाई इंगित गरेर भ्रष्टाचारको आरोप लगाएकाले सरकारले जवाफ दिनुपर्ने उनको अडान थियो । जलहरीमा सुनको सट्टा पित्तलको प्रयोग भएनभएको भन्ने विषयमा सरकारले पहिले प्रस्ट पार्नुपर्ने एमालेको माग छ । ५ मिनेटभन्दा बढी नाराबाजी भएपछि सभामुखले २० मिनेटका लागि बैठक स्थगित गरेका थिए तर बैठक सञ्चालनका लागि भएको छलफल नटुंगिएपछि शनिबारसम्म स्थगित गरिएको थियो । एमालेको माग जलहरीमा लगाएको पित्तल वा सुन हो भन्ने जवाफ सरकारले दिनुपर्छ भन्ने थियो, अख्तियारले छानबिन गरिरहेको विषयमा जवाफ दिन सक्ने अवस्था थिएन, माओवादी सचिव देवेन्द्र पौडेलले भने, शनिबार बिहान छलफल गरेर बेलुका बैठक बस्ने गरी स्थगित गरिएको हो । माओवादी सांसद दाहालले आफूले उठाएको विषयमा एमालेले विरोध गरेपछि संसदीय छानबिन समिति बनाउनुपर्ने माग गरेका छन् । आफूले उठाएको विषयले संसदीय मर्यादा उल्लंघन नभएको उनको भनाइ छ । मैले प्रश्न उठाउँदा व्यक्तिमाथि किटान गरेको छैन, उनले पत्रकारहरूसँग भने, तत्कालीन प्रधानमन्त्रीका रूपमा केपी ओलीज्यूले त्यसको नैतिक जिम्मेवारी लिनुपर्छ भनेको मात्रै हुँ ।"
नागरिकता विधेयक प्रमाणीकरण गर्न राष्ट्रपतिलाई लिखित अनुरोध गरिने,"काठमाडौं (कास) अघिल्लो दुवै संसद्ले पारित गरेको नागरिकतासम्बन्धी विधेयक प्रमाणीकरण गर्न सरकारले राष्ट्रपति रामचन्द्र पौडेललाई लिखित अनुरोध गर्ने निर्णय गरेको छ । मन्त्रिपरिषद्को शुक्रबारको बैठकले पूर्वराष्ट्रपति विद्यादेवी भण्डारीले प्रमाणीकरण नगरेको उक्त विधेयक प्रमाणीकरणका लागि राष्ट्रपति पौडेललाई अनुरोध गर्ने निर्णय भएको हो । राष्ट्रपतिबाट अत्यावश्यक नागरिकता विधेयक जारी गर्ने आधार बनाउन मन्त्रिपरिषद्ले अनुरोध गर्ने निर्णय गरेको हो, मन्त्रिपरिषद्को निर्णयबारे भौतिक पूर्वाधार तथा यातायातमन्त्री प्रकाश ज्वालाले भने । राष्ट्रपति निर्वाचित भएपछि पौडेलले यो विधेयकबारे कानुनविद्हरूसँग परामर्श गरेका थिए । संसद्को दुवै सदनले पारित गरेको नागरिकता विधेयक २०७९ साउन १६ मा तत्कालीन राष्ट्रपति भण्डारीसमक्ष पहिलोपल्ट प्रमाणीकरणका लागि पठाइएको थियो । विधेयकमा चित्त नबुझेको भन्दै उनले ८ बुँदाको सरोकार उल्लेख गरेर संसद्लाई फिर्ता पठाएकी थिइन् । दुवै सदनले दोस्रो पटक विधेयक हुबहु पारित गरेर भदौ २० मा राष्ट्रपतिसमक्ष पठाएको थियो । १५ दिनभित्र प्रमाणीकरण गर्नुपर्ने संवैधानिक व्यवस्था भए पनि उनले प्रमाणीकरण नगरेपछि उक्त विधेयक रोकिएको थियो । विधेयकले यसअघि जन्मका आधारमा नेपालको नागरिकता पाएका व्यक्तिका सन्तानलाई वंशजको नागरिकता दिने प्रबन्ध गरेको छ । यो प्रबन्ध संविधानको हुबहु व्यवस्था हो ।"
रेलिगेसन तनाव टार्दै पुलिस,थ्रीस्टारको खराब प्रदर्शन कायमशुक्रबारकै अर्को खेलमा हिमालयन शेर्पाले थ्रीस्टारलाई १० ले हरायो । दोस्रो हाफको इन्ज्युरी समयको पाँचौं मिनेटमा निशान लिम्बुले हेडबाट गोल गरेका थिए । यो जितले हिमालयनको २९ अंक भएको छ । यससँगै हिमालयन छैटौं स्थानमा उक्लन सफल रह्यो । टोलीको यो सातौं जित हो । पछिल्लो समय लयमा देखिएको हिमालयन पछिल्ला ५ खेलमा अपराजित छ । यी ५ खेलमा हिमालयनले ९ अंक बटुलेको छ । यसको ठीक विपरीत थ्रीस्टार खराब लयबाट गुज्रिइरहेको छ ।थ्रीस्टार पछिल्लो १० खेलमा जितविहीन छ । थ्रीस्टारको यो लगातार तेस्रो हार हो । यी १० खेलमा उपलब्ध ३० अंकमध्ये थ्रीस्टारले ५ अंकमात्र बटुल्न सकेको छ । क्लब इतिहासमै यो अहिलेसम्मकै सबैभन्दा खराब लय हो । थ्रीस्टार २६ अंकमै सीमित रह्यो । टोली नवौं स्थानमा झरेको छ । यो पुछारको खुमलटारसँग ५ अंकको दूरीमात्रै हो । यो खेलसँगै लिगमा २१ औं चरणको खेल सकिएका छन् । चर्च ब्वाइज ३८ अंकसहित शीर्षस्थानमा छ ।
हाम्रा कुरा एन्फाले सुन्दैन,"काठमाडौं (कास) के एन्फा गैंडाजस्तै हो त ? कुनै समय आफ्नै नेतृत्वमा रहेको अखिल नेपाल फुटबल संघ (एन्फा) का अध्यक्ष कर्माछिरिङ शेर्पाले यस्तै आरोप लगाएका छन् । उनको गुनासो थियो, एन्फा नेतृत्व गैंडाको छालाभन्दा कडा छ, किनभने सहिद स्मारक लिग ए डिभिजन खेलिरहेका क्लबको ठीक र जायज माग पनि बेवास्ता गरिरहेको छ । अझ शेर्पाको विश्लेषणमा त अहिलेको एन्फा आर्थिक रूपमा पूर्णतः असफलतातर्फ अग्रसर बनिरहेको छ ।नेपाली माथिल्लो डिभिजन खेलिरहेका १४ मध्ये १० क्लबले शुक्रबार पत्रकार सम्मेलन गर्दै एन्फाले आफ्ना समस्यालाई बेवास्ता गरेको आरोप लगाएका छन् । पूर्वअध्यक्ष शेर्पा हिमालयन शेर्पाका अध्यक्ष पनि हुन् । उनले अझ अहिलेको एन्फा नेतृत्वका लागि फुटबल प्राथमिकतामै नपरेको समेत दाबी गरे । क्लबको मुख्य गुनासो भने प्रतियोगिता खेलवापत आफूहरूले पाउनुपर्ने तयारी रकम समेत नपाएको थियो । क्लबले तीन चरणमा पाउनुपर्ने रकममध्ये प्रतियोगिता सकिँदै लाग्दा एकै किस्तामात्र पाएको छ ।संकटाका अध्यक्ष रहेका एन्फाका पूर्वमहासचिव इन्द्रमान तुलाधरले भने, एन्फाले सहभागी क्लबलाई लिग सुरु हुनु अगाडि १५ लाख, १३ औं चरण सकिँदा १० लाख र लिग सकिएपछि साढे ७ लाख रुपैयाँ दिनुपर्ने हो । हामीले तीन किस्तामा पाउनुपर्ने ३२ लाख ५० हजार रुपैयाँमध्ये एकै किस्ता मात्र पाएका छौं । त्यसपछि केही भएको छैन । उनले अझ दाबी थियो, एन्फाले लिगको खेलतालिकामा हेलचेक्र्याँइ मात्र गरेको छैन, खेल समय पनि मिलाउन सकेको छैन ।हामीले पटकपटक ज्ञापनपत्र बुझाएका छौं, तर एन्फाले हामीलाई वेवास्ता गरिरहेको छ, तुलाधरले थपे, बजारमा क्लबले फिफा र एएफसीबाट आउने पैसा मागेको हल्ला छ, तर हामीले लिगवापत पाउने रकममात्र मागेका हौं । हामीले प्रायोजन, गेट टिकट कलेक्सन, टीभी प्रायोजनवापत आउने रकम मागेका हौं, किनभने यो हामीले खेलेर आउने रकम हो । हामीले म्याचमनी पनि पाएका छैनौं । खेलाडीले प्लेयर अफ द म्याचको पैसा पनि पाएका छैनन् ।पत्रकार सम्मेलनमा उपस्थित पदाधिकारी दुईपल्टको डिफेन्डिङ च्याम्पियन मछिन्द्रसँगै चर्च ब्वाइज, खुमलटार, मनाङ मर्स्याङ्दी, संकटा, हिमालन शेर्पा, एनआरटी, फ्रेन्ड्स, सातदोबाटो र थ्रीस्टार रहेका छन् । जावलाखेलसँगै तीन विभागीय टिमका प्रतिनिधि भने पत्रकार सम्मेलनमा आएनन् । पूर्वमहासचिव तुलाधरले नेपालले एएफसी यू२३ छनोटमा नखेल्नु पछाडि एन्फाले टिमको नाम नै दर्ता गराउन बिर्सेको हुनसक्ने आरोप समेत लगाए ।पूर्वअध्यक्ष शेर्पाले एन्फा फिफा र एएफसीको सहयोगले मात्र चल्न नसक्ने बताए । उनको भनाइ थियो, फिफा र एएफसीबाट आउने बजेट सीमितमात्र हुन्छ । थप बजेटका लागि एन्फाले मिहिनेत गर्नुपर्छ । एन्फाको उचित योजना र सही तरिका नहुँदा व्यवस्थापनमा नेपाली फुटबल ओरालो लागेको छ । पत्रकार सम्मेलनमा उपस्थित क्लबले एन्फाले दिनुपर्ने सबै रकम प्राप्त नभए पनि प्रतियोगिता नै बहिष्कार भने नगर्ने जनाएका छन् ।"
पाल्पा११ र लिस्नु भिड्ने,"पाल्पा (कास) तानसेनमा सोमबार सुरु हुने कर्णेल उजीरसिंह पाल्पा गोल्डकप फुटबल प्रतियोगिताको उद्घाटन खेलमा पाल्पा११ र रूपन्देहीको लिस्नु क्लबबीच प्रतिस्पर्धा हुनेछ । आयोजक पाल्पा फुटबल संघ (एन्फा) ले गरेको ड्र अनुसार उद्घाटन खेलमा समूह ए रहेका पाल्पा र रूपन्देही भिड्ने भएका हुन् । तानसेन टुँडिखेलमा हुने प्रतियोगितामा सहभागी १२ टिमलाई दुई समूहमा विभाजन गरिएको छ । समूह ए मा पाल्पा र लिस्नुसहित फोर ब्रदर्स नवलपरासी (पश्चिम), रोड्स रामपुर एफसी चितवन, गार्डेन फुटबल क्लब पोखरा, वीर गोर्खाली लखनउ भारत छन् । समूह बी मा रूपन्देही११, २८ विघा युथ क्लब नवलपरासी (पूर्व), होराइजन फुटबल क्लब स्याङजा, स्वयम्भू युथ क्लब काठमाडौं, विष्णुपादुका युथ क्लब पोखरा र दी फेमस महिन्द्र दल गण पाल्पा छन् । समूह ए मा रोड्स रामपुर र गार्डेन पोखराबीचको विजेताले वीर गोर्खालीसँग प्रतिस्पर्धा गर्नुपर्नेछ । पाल्पा र लिस्नुको बिजेताले फोर ब्रदर्ससँग खेल्नेछ । फाइनल जेठ २७ मा हुनेछ । विजेताले ३ लाख र दोस्रोले १ लाख ५० हजार रुपैयाँ पुरस्कार पाउने पाल्पा जिल्ला फुटबल संघका अध्यक्ष प्रणयवीर राणाले बताए । म्यान अफ द म्याचले ३ हजार पाउनेछन् । विधागत उत्कृष्टले जनही ६ हजार पाउनेछन् । खेल १३ वर्षसम्मका बालबालिकालाई निःशुल्क प्रवेश दिइने जनाइएको छ ।"
नेपालको यात्रामा काजकिस्तान बाधक,"काठमाडौं (कास) नेपाली राष्ट्रिय महिला भलिबल टोलीको काभा महिला भलिबल च्यालेन्ज कप जितेर उपाधि ह्याट्रिक गर्ने लक्ष्यमा काजकिस्तान सेमिफाइनलमै बाधक बनेको छ । त्रिपुरेश्वरस्थित राखेप कभर्डहलमा शुक्रबार नेपालले ५ सेट खेल्दै काजकिस्तानलाई खेल सुम्पन पुग्यो । यसअघि सेन्ट्रल जोनको रूपमा आयोजना भएको यस प्रतियोगिताको नेपाल दुईपल्टको च्याम्पियन हो ।नेपालले घरेलु भूमिमा काभा च्यालेन्ज कप जित्दै ह्याट्रिकको लक्ष्य बनाएको थियो । तर एसियाको छैटौं वरीयताप्राप्त टोलीसामु नेपालले आफ्नो पकडमै रहेको खेल गुमाएको थियो । पहिलो सेटमा कडा प्रतिस्पर्धा गर्दै ३०२८ ले विपक्षीलाई सुम्पेको नेपालले त्यसपछि लगातार दुई सेट (२५१६, २५१५) जितेर खेल नियन्त्रणमा लिएको थियो । तर, चौथो सेटमा काजकस्तिानले रणनीति परिवर्तन गर्यो भने नेपालको प्रदर्शन फितलो रह्यो । सुरुदेखि नै पछाडि पर्दा काजक खेलाडी हाबी भए । उनीहरूले सेट २५१८ ले आफ्नो पक्षमा पार्दै खेल २२ को बराबरी ल्याए । अन्तिम सेटमा नेपाल थप दबाबमा पर्यो । निर्णायक सेट १५७ ले सुम्पेपछि नेपाल सेमिफाइनलमै रोकियो ।नेपालका बेल्जियन प्रशिक्षक जान डे ब्रान्टले भने पहिलो सेटमै खेल हारिसकेको स्मरण गराउँदै त्यो सेट जित्न सकेको भए सोझो सेटमा खेल जितिने तर्क गरे । उनले काजकिस्तान टोली भारतजस्तै सशक्त टोली भएकाले शारीरिक रूपमा उनीहरूले एडभान्जेज पाएको बताए । नेपालका लागि सरस्वती चौधरीले सर्वाधिक १७ अंक बटुल्दा उषा भण्डारीले १४, निरुता ठगुन्नाले १३ र साफिया पुनले ११ अंक बटुलेका थिए । फाइनल पुग्न नसकेको निराश देखिए पनि नेपालकी कप्तान अरुणा शाहीले प्रतियोगिताबाट स्तर उकासिएको बताइन् । उनले भनिन्, प्रतिस्पर्धात्मक खेल खेलेका हौं । फाइनल पुग्न सकेनौं तर, हाम्रो स्तरमा धेरै सुधार आएको छ । पहिलाभन्दा व्यवस्थित र तीव्र गतिमा खेल्ने सक्ने भएका छौं । त्यो नै हाम्रो लागि उपलब्धि हो । फाइनल पुग्नु नै ठूलो होइन । उनले भारत, काजकिस्तानजस्ता सशक्त टोलीको उपस्थितिले प्रतियोगिता विगतको भन्दा फरक रहेको सुनाइन् । अब काजकिस्तानले उपाधिका लागि आइतबार भारतको सामना गर्नेछ । भारतले उज्वेकिस्तानलाई ३० को सोझो सेटमा हराएको थियो । नेपालले तेस्रो स्थानका लागि आइतबारै उज्वेकिस्तानसँग खेल्नेछ ।"
जर्मनीमा खेल्दै काठमाडौं किकर्सका युवा,"(म्युनिक)काठमाडौं किकर्स फुटबल एकेडेमीले जर्मनीको ५६ वर्ष पुरानो प्रतियोगिता भीआरबैंक कपमा शनिबारदेखि प्रतिस्पर्धा गर्दै छ । म्युनिकमा तीन दिने ट्रेनिङ क्याम्प आयोजना गरेपछि प्रतियोगिता खेल्न लागेको हो ।एसभी मामेन्डर्फद्वारा आयोजित प्रतियोगिता ५४ औं भीआर बैंक कपमा यू६, यू८, यू९, यू१०, यू११, यू१३ र यू१५ गरी सात उमेर समूहमा प्रतिस्पर्धा हुनेछ । काठमाडौं किकर्सको टिम यू१३ मा सहभागी हुन म्युनिक आइपुगेको हो । १३ खेलाडीसहितको टिम मंगलबार जर्मनी आइपुगेको हो । स्कटिस प्रशिक्षक ली मेन्सनले सम्हालेको टिमले तीन दिन स्पोर्ट्ससुले ओभरहाकिङमा ट्रेनिङ क्याम्प सञ्चालन गरेपछि प्रतियोगिता खेल्न लागेको हो । कोभिड१९ महामारीअघि इटाली, स्विट्जरल्यान्डलगायत युरोपका थुप्रै देश सहभागी प्रतियोगितामा यसपालि जर्मनीबाहिरको टिम नेपालमात्रै आएको आयोजकले जनाएको छ । प्रतियोगितामा काठमाडौं किकर्ससहित २० क्लबका ६४ टिम सहभागी छन् । तीन दिन चल्ने प्रतियोगितामा कुल २ सय ९० खेल हुनेछ । काठमाडौं किकर्सले प्रतिस्पर्धा गर्ने यू१३ उमेर समूहमा १६ टिम छन् । यसमा आठआठ टिम गरी दुई समूहमा विभाजन गरिएको छ । त्यसैले सहभागी टिमले कम्तीमा सात खेल खेल्नेछ । समूहका शीर्ष तीन टिम नकआउट चरणमा प्रवेश गर्नेछन् । लिग चरणको प्रतिस्पर्धा शनिबार र आइतबार हुनेछ भने फाइनलसहित नकआउट खेल सोमबार हुनेछ ।कपअन स्पोर्ट्स सेन्टर कपनलाई मुख्यस्थल बनाएर काठमाडौं उपत्यकाका विभिन्न चार स्थानमा नियमित प्रशिक्षण गराउँदै आएको काठमाडौं किकर्सका अध्यक्ष नवीन पाँडेले यू१३ टिमको जर्मन यात्राबारे भने, नेपाली खेलाडीलाई युरोपको व्यावसायिक लिग खेल्न योग्य बनाउने हाम्रो दीर्घकालीन लक्ष्य हो । त्यसका लागि युवा खेलाडीलाई सानैदेखि अन्तर्राष्ट्रिय तहमै एक्सपोजर दिन आवश्यक छ र यसैका लागि हामीले यू१३ टिमलाई भीआर बैंक कपमा आफ्नो स्तरको मापन गर्न जर्मनी ल्याएका हौं । यो यात्रा हाम्रो सुरुआत हो । अर्को वर्षदेखि यस किसिमका ट्रेनिङ क्याम्प र प्रतियोगितामा सहभागितालाई बढीभन्दा बढी बनाउने छौं । किकर्स टिमले बिहीबार जर्मन महारथी बायर्न म्युनिकको रंगशाला आलियन्ज एरिना र बायर्न म्युजियमको भ्रमण गरेको थियो ।"
खेलाडीसहित ९ खेलकर्मी सम्मानित,"(काठमाडौं)युवा तथा खेलकुद मन्त्रालयले शुक्रबार राष्ट्रिय खेलकुद प्रतिभाबाट ६ खेलाडीसहित ९ खेलकर्मीलाई नगदसहित सम्मान गरेको छ । सम्मानित हुनेमा प्रशिक्षक, निर्णायक र खेल चिकित्सक पनि छन् । खेलाडीतर्फ उसुका विश्व बुढामगर र मीना ग्लान, तेक्वान्दोका गीता विष्ट, नीरज देउवा र प्रेमकुमार दर्नाल तथा पारा बास्केटबलका रामबहादुर तामाङ सम्मानित भए ।प्रशिक्षकमा करातेकी तारा गुरुङ श्रेष्ठ, निर्णायकमा तेक्वान्दोका दीपेन्द्र ढकाल र खेल चिकित्सकमा प्राडा नवीसमान सिंह प्रधान सम्मानित भएका छन् । सबैलाई जनही १ लाखसहित सम्मान गरिएको हो ।यसैबीच खेलकुद मन्त्रालयले खेल पत्रकारिता सम्मान तथा प्रोत्साहन पुरस्कार गरी १० जनालाई प्रदान गरेको छ । सेतोपाटीका सीताराम कोइराला खेलकुद पत्रकारिता पुरस्कारबाट सम्मानित भए । उनले ५० हजारसहित सम्मान थापे । प्रदेशतर्फ खेलपत्रकारिता प्रोत्साहन पुरस्कारबाट सम्मानित हुनेमा कोशीबाट कान्तिपुर टेलिभिजनका अर्जुनकुमार सुवेदी, मधेशबाट इकागजका सन्जिवकुमार शाह, वाग्मतीबाट रेडियो कान्तिपुरका सुवास बिडारी, गण्डकीबाट आदर्श समाजका धनबहादुर गुरुङ, लुम्बिनीबाट आदर्श समाजकै विजय नेपाल, कर्णालीबाट अन्नपूर्णका ललितबहादुर बुढा र सुदूरपश्चिमबाट अनलाइन सुदूरआजका पूर्णबहादुर खड्का छन् । पत्रकारिता प्रोत्साहन पुरस्कार समावेशीतर्फ कान्तिपुर दैनिकका सुर्खेतकी ज्योति कटुवाल र पोखराका दीपक परियार सम्मानित भए । उनीहरूले २५ हजारसहित प्रशंसापत्र प्राप्त गरे ।उनीहरूलाई युवा तथा खेलकुदमन्त्री डिगबहादुर लिम्बु, खेलकुद मन्त्रालयका सचिव सूर्यप्रसाद गौतम, राष्ट्रिय खेलकुद परिषद्का सदस्यसचिव टंकलाल घिसिङलगायतले सम्मान प्रदान गरे ।"
चितवनलाई स्वर्ण,"मकवानपुर (कास) चितवनले दोस्रो वाग्मती प्रदेश खेलकुदमा शुक्रबार पुरुष क्रिकेटमा स्वर्ण जितेको छ । महिला क्रिकेटको उपाधि भने काठमाडौंले जितेको थियो । चितवनले घरेलु भूमि गौतम बुद्ध क्रिकेट मैदानमा शुक्रबार फाइनलमा ललितपुरमाथि ३६ रनको जित निकाल्यो । १ सय ६७ रनको लक्ष्य पछ्याएको ललितपुरले ८ विकेट गुमाउँदै १ सय ३० रनमा समेटियो । चितवनका दिवस आचार्यले ५ विकेट लिँदै ललितपुरको इनिङ्स धराशायी बनाए । दीपेश श्रेष्ठले दुई र गौतम केसीले एक विकेट लिए । ललितपुरका विवेक रानामगर २७, ओपनर आशुतोष घिरैया २५, रोनिम तिवारीले १६ र आरस तामाङले १४ रन बनाए । टस जितेको चितवनले ७ विकेटमा १ सय ६६ रन बनायो । गौतम केसीले ३६, पाल्देन लामाले ३४, जेनिश महत र प्रतीक श्रेष्ठले ३२ रन जोडेका थिए । ललितपुरका प्रसिद्धले ३, विवेक रानामगरले २, युनिस थापा र आदिल खानले ११ विकेट लिए । काठमाडौंका इशान पाण्डे प्लेयर अफ द सिरिज भए । काठमाडौंकै मनोज यादव उत्कृष्ट बलर र चितवनका प्रतीक श्रेष्ठ उत्कृष्ट ब्याटर चुनिए ।"
सबै याद राखिनेछ,(अनुवाद ः घनश्याम खड्का)
'डार्क फेन्टासी का कथाखजाना,"जोगी जिन्दगीमाथि लेखिएको निर्वेद उपन्यासमार्फत परिचित शैलेन्द्र अधिकारी डार्क फेन्टासी ले भरिएका कथाको बिटो लिएर आएका छन्, ब्रह्मास्त्र । फ्रायड, नित्सेदेखि निरोसम्मका विचारवाहक उनका कथा मानिसको आवरणभन्दा पनि अन्तर्मनको व्याकरण खोतल्न सफल छन् । यी कथाले पाठकलाई अचम्मितभन्दा पनि विस्मित पारिदिने क्षमता राख्छन् । कथापिच्छे मदिरा, चुरोट, भट्टी, घाट, हस्तमैथुन, मृत्यु, सुसाइड आदि प्रसंग घरीघरी आइरहन्छन् । यसमा मानवजनित कुण्ठा, ढोंग, अतृप्ति, क्षोभ, सन्दिग्धता, उकुसमुकुस, जुगुप्सा आदि विषयका विस्मयकारी कथा छन् । निश्चय नै आजको मानिस विभिन्न जटिलता र विषमतामा बाँचेको छ । जिन्दगीका बाटाहरू अस्पष्ट र खजमजिएका छन्, विशृंखलित छन् । आम मानिसका जीवनमूल्य खण्डित छन् । उनीहरू एकांगिकता, सन्त्रास, हीनता र विवशताका बन्दी छन् । अझ भन्ने हो भने आजको मानिस मास फ्रस्ट्रेसनमा छ । मस्तिष्कको डिफल्ट नेटवर्क सक्रिय छ । यसले मानिसका इन्द्रियहरूलाई दिग्भ्रमित पारिदिएको छ । आफ्नैबारेमा समेत नकारात्मक सोचाइ आइरहने डिप्रेसनको निसानीरूपी निराशा र कुण्ठा कति संक्रामक छन् भने साइकेडेलिक उपचार नै खोजेका छन् । कताकता अत्यास नै लाग्छ, शैलेन्द्रले यस्ता कृष्णपक्षीय कथा कसरी लेखे होलान् ? मानिस (अझ पुरुष) चरित्रभित्रको कुरूपता उदांगो बनाइदिनु कथित नैतिकवान् लेखकहरूलाई चुनौती नै हो । त्यसो त स्वैरकल्पनामार्फत लेखकले मानिसको कुरूप पक्षको चित्रण गरेर सुन्दरताप्रतिको आस्था प्रकट गरिरहेकै हुन्छ ।शैलेन्द्रका कथा नयाँ हुलियामा त छन् । तर, पुराना कथाबाट सर्वथा मुक्त पनि छैनन् । हरेक स्रष्टाले पूर्ववर्तीका कथाछाप धेरथोर अँगालेकै हुन्छ । जीवनका बहुमुखी यथार्थ प्रत्यक्ष वा परोक्ष रूपमा उद्घाटन गरेकै हुन्छ । यथार्थको शक्ति क्षीण हुँदै जाँदा रचनाको प्रभाव न्यून हुन्छ । स्वाभाविकता र प्रामाणिकताले हृदयमा गहिरो छाप छाड्छन् । शैलेन्द्रका कथाहरूले सहरिया जीवनका म्लान खुसीहरू अनि सूक्ष्म संवेदनाहरूलाई कथान्तरण गरेको मात्र होइन, मनोसामाजिक विमर्शसमेत खोजेका छन् ।संग्रहमा लामाछोटा १० थान असामान्य कथा खजाना छन् । पहिलो, मथिंगल एक दारूबाजको कथा हो । हरेक दिन नाइटाले आकाश देख्ने गरी दारू धोक्ने रुटिनले निम्त्याएको समस्या छ । ३५ पृष्ठ लामो यो कथा औपन्यासिक ढपमा बुनिएको छ । यसको आरम्भ पनि बेजोड छ, आजको दिन बडो झुर होलाजस्तो छ । बिहान उठ्नासाथ श्रीमतीसँग भनाभन भयो । सम्झिनुस् त, एकाबिहानै ब्युँझिँदा (तपार्इंको) लिंग गायब छ ?लोग्नेलाई सुहागरातको पहिलो खेपबाटै घृणा गर्ने पत्नीको कथा छ, चित्तरञ्जन मा । दिउँसो व्यापार, साँझ रक्सी खाने पतिबाट पीडित पत्नीको मनोदशा यसमा प्रकट गरिएको छ । बयलपुर मा सामाजिक नियम, कानुन, मर्यादा र पाखण्डको निर्मम शल्यक्रिया छ । कथावाचक शुद्ध, अर्गानिक र आफ्नै ट्रेडमार्क बनाउने कथा खोज्न सहरबाट गाउँतिर धाएको छ । त्यसको पात्र भन्छ, मलाई प्रस्ट थाहा छ, धूमपान स्वास्नीका लागि हानिकारक छ । कथाको अन्त्यमा पाठकलाई नै सोधिएको छ, खासमा मलाई यी कथा लेख्नै मन छैन । म के गरूँ ?आफ्नै पात्रको घेराबन्दीमा परेको लेखकको कथा हो, पात्रद्रोह । उनीहरू लेखकीय हैकमको विपक्षमा छन्, पात्रको सर्वोच्चताको पक्षमा छन् । उनीहरू पात्रमाथि लेखकीय विभेद, दमन र अन्यायविरुद्ध उत्रिन्छन् । यसमा राजनीतिदेखि साहित्यिक विसंगतिसम्मको पटाक्षेप गरिएको छ । यसको प्रारम्भ पनि गजबै छ, हिजोआज समयले भाङधतुरो खाएको छ कि मेरो गिदीमा ग्यास्टिक बढेको हो ? स्वैरकाल्पनिक कथा हो, अप्रतिम यात्रा । फकिर लेखकले विभिन्न भगवान्सँग भेटघाट गरेको रुचिलो प्रसंग छ । ऊ महादेव खोज्दै पशुपति, श्रीकृष्ण खोज्दै पाटन, बुद्ध खोज्दै स्वयम्भू पुग्छ । यति मात्र होइन, जिजस खोज्दै जेरुसेलम, अल्लाह खोज्दै मक्का मदिना, मार्क्स, नित्से, आइन्सटाइन, फ्रायड खोज्दै विभिन्न ठाउँमा पुगेको छ । नगरकोटिएन रेसिपी घुसेकाले होला, नगरकोटी स्वयं पात्रका रूपमा टुपुल्किएका छन् । कथाले जीवनका धेरै विडम्बनाहरूलाई एकै ठाउँमा ल्याएको छ । अहिलेको युगमा मानिस मात्र होइन, भगवान् नै दुःखी छन्, कुण्ठित छन् । भगवान् स्वयं डायबिटिज, कोलेस्ट्रोल, युरिक एसिड आदिबाट भयभीत छन् । तर, यसलाई कथासूचीमा अप्रितम यात्रा भनिएको छ । सायद यो हिज्जेकै गल्ती हो । कथा कस्तो छ भने अप्रतिम वा अप्रितम जे भन्दा पनि खासै फरक परेको छैन ।हराएकी पात्र आधाउधी भएको कथाकी प्रमुख पात्र अचानक हराएको विसंगत कथा हो । यसमा पात्र कसरी हराई ? पत्ता लगाउने जिम्मा पाठकले नै पाएका छन् । यसमा मानसिक वार्डको कथा जोडिएको छ । कथाले भन्छ यो सिंगो संसार नै एउटा मानसिक हस्पिटल हो । हामी यो हस्पिटलका विभिन्न वार्ड हौं । कोही जनरल वार्ड, कोही क्याबिन त कोही डिलक्स । विविध चित्र र चित्राक्षरले कथामा प्रयोग ज्यादा झल्किन्छ ।इति हास पुरुष मनोविज्ञानको कथा हो । स्त्रीको जवानी, इच्छा र खुसी पुरुषको नियन्त्रणमा छ । पुरुषको दिमागमा भएको लिंग स्त्रीको देहमा निस्फिक्री विचरण गर्छ, कल्पनामै निर्वस्त्र पारिदिन्छ र करणी गरिदिन्छ । काव्यात्मक बान्कीको यो कथामा नारीत्वको पक्षपोषण छ । राजनीतिक व्यंग्यले भरपूर कथा छ, रिसर्च ः अ पोलिटिकल स्टोरी । एउटा विद्यार्थी नेताले राजनीतिलाई उद्यम बनाएर कसरी करोडपति भयो भन्ने देखाएको छ । राजनीतिक व्यंग्यप्रधान यो कथामा संरचनागत जटिलताबोध हुन्छ । यसको शीर्षक पनि सार्थक छ । मनोविकार एक शिक्षकको मानसिक अन्तर्द्वन्द्वको कथा हो । मेडिकलको प्रवेश परीक्षामा गार्ड बसिरहेका बेला उसमा अनेक विचार आउँछन् । खासगरी विद्यार्थीलाई आदर्श घोकाउनुपरेको, तर आफैं भ्रममा बाँच्नुपरेकामा उसलाई चित्त बुझेको छैन । अन्तिम कथा सुसाइड को पात्र मृत्युलाई औधी मन पराउँछ । मृत्युको डाइहार्ड फ्यान हुँ भन्छ । मृत्युलाई साक्षात् अनुभव गर्न चाहन्छ । खूब स्वाद लिईकन मर्न चाहन्छ । सुसाइड नोटहरू पढ्छ । त्यस्तै प्रकारका सिनेमा हेर्छ । ओशोको म तिमीलाई मृत्यु सिकाउँछु कण्ठ पार्छ, गुगलमा पनि त्यस्तै सामग्री सर्च गर्छ । महाप्रस्थानका लागि शुभकामना दिन्छ । निश्चय नै कथा मान्छेकै चेतनाबाट जन्मेको अभिव्यक्ति कला हो । कथा न फगत पूर्वघटनाको स्मृति हो, न त घटना र सामाजिक दृश्यको विवरण हो । यसमा लेखकीय अन्तर्मनको अनुभूति पनि हुन्छ । यी कथा भइसकेका घटनामात्र होइनन्, हुनेवाला घटना पनि हुन् ।परम्परागत कथातत्त्व विघटनोन्मुख रहेको सग्लो दृष्टान्त हो, ब्रह्मास्त्र । यसमा समावेश अनौपचारिक कथाले यथास्थितिबाट मुक्ति खोजेको आभास हुन्छ । पात्रका भौतिकसामाजिक पक्षभन्दा अन्तर्मनका नग्न यथार्थलाई सूक्ष्म सूत्रमा ढाल्नु, नयाँनयाँ पाठ्यभूगोल बनाउनु अनि नौलो स्वाद र रुचि पस्कनु शैलेन्द्रको कथाकारिताको विशेषता हो । उनी सकेसम्म प्रयोगशील हुन खोजेका छन् । कतिपय कथ्यहरू दोहोरिएजस्तो नलाग्नेचाहिँ होइन ।त्यसो त कतिपयले यी टेढामेढा कथाहरूलाई एडल्ट सर्टिफिकेट पनि दिन सक्छन् । तर, अश्लीलै भनिहाल्ने हतारो नगर्दा हुन्छ । यौन आफैंमा न श्लील हुन्छ, न त अश्लील हुन्छ । सुखेच्छा मानिसको नैसर्गिक चाहना हो । उनका कथासाहित्य यस्तै मात्र हो वा यस्तै हुनुपर्छ भन्ने कुनै मानक छैन । साहित्यले कुनै पनि जडताको जडौरी भिर्नु जरुरी पनि छैन । आजका कथा हिजोको भन्दा निश्चय नै फरक हुन्छन् । तर, आजको कथामा पनि शैलेन्द्र अधिकारीका कथा पृथक् छन् । कतिपयले शैलेन्द्रका कथा बुझिएनन् भन्ने चान्स पनि त्यत्तिकै छ । किनभने झीनो कथानकमा उभिएका यिनको संरचना रैखिक छैन । कथाभित्र उपकथाहरूका पत्रैपत्र छन् । हाँगाबिँगा हाल्दै जाँदा कथा कताकता नाटकीय मोडमा पुग्छ, पाठकले यकिन गर्नै सक्दैन । तर, पाठक विकर्षित नै हुने स्थिति छैन ।एकचोटि पढ्दा खर्र बुझिनुपर्ने बाध्यता समाचारको होला, साहित्यमा छैन । सम्प्रेषणीयता व्यक्तिसापेक्ष हुन्छ । शैलेन्द्रका कथा नबुझिएलान्, तर एकपटक बुझ्ने प्रयास पनि त गर्नुपर्यो । आजको जटिल जीवनका अन्तरतम सत्यको साक्षात्कारका निम्ति सायद यस्तो शैली रोजिएको होला । उनको फरक शैलीलाई स्वागत गर्न कन्जुस्याइँ गर्नुपर्ने देखिँदैन । अकथा भनेर अस्वीकृत गर्नुपर्ने कारण पनि छैन ।"
तीन चुल्हामा नुमाको दाबी,"किराती र दलितबीचको अन्तरजातीय विवाह, जातीय समानता र वंशविस्तार अधिकारको सम्मिश्रण हो, प्रगति राईको उपन्यास थाङ्ग्र्रा । यो उपन्यासमा लेखकले अघिल्लो उपन्यास लेखककी स्वास्नी कै पात्रहरू सुशान्त, नुमा, साया र सोमालाई सशक्त रूपमा उभ्याएकी छन् । सुशान्त दलित हकअधिकारका लागि समर्पित पितृसत्तात्मक मानसिकताले भरिपूर्ण सुदूरपश्चिमका लेखक तथा अभियन्ता हुन् । नुमा परिवारको मञ्जुरीबेगर आफूखसी सुशान्तसँग बिहे गरेकी पूर्वी नेपालको किराती समुदायकी स्वावलम्बी र मापाकी महिला हुन् । सुशान्त र नुमाको पहिलो सन्तान साया नारीत्वको गुणले भरिभराउ, तुलनात्मक रूपमा परम्परागत सुन्दरताको खाकाभित्र उभ्याइएकी निश्छल र कोमल हृदययुक्त अति संवेदनशील कलाकार हुन् । दोस्रो सन्तान सोमा पितृसत्तात्मक समाजमा आफूलाई योग्य ठहर्याउँदै छोरीले गर्न सक्छे भन्ने प्रमाणित गरिछाड्ने अठोट बोकेर लडिरहने स्पातजस्ती योद्धा हुन् । अन्ततः वंश विस्तारको हकदार ठहरिएरै छाड्छिन् । थाङ्ग्रा भिन्न सामाजिक, सांस्कृतिक, भाषिक प्रस्तुति, लैंगिक मूल्यमान्यताहरूको पोयो बाटिएको र भौगोलिक परिदृश्यहरूको सुन्दर प्रस्तुतियुक्त उपन्यास हो । पाठकलाई स्वादिष्ट क्वाँटीको परिकार पस्केसरह पस्किएको यो उपन्यासका कुनै एक पात्रलाई मात्रै पनि पढ्न सकिन्छ । पात्रहरूको भिन्नभिन्न कार्यदक्षता, जीवनदृष्टि, बाँच्ने कला, गुणदोष र भाषाशैलीको प्रस्ट चित्रणले कुनै एक पात्र पछ्याएपछि बाँकी पात्रहरू नपढी पाठकको धीत मर्दैन । सुशान्त पढ्दा जातीय व्यवस्थाले निर्देशित नेपाली समाजमा दलित समुदायको सम्मानजनक अस्तित्व प्राप्तिका लागि जातीय समानताको संघर्षको चित्रण भेटिन्छ । सामाजिक न्यायका निमित्त जातीय विभेदविरुद्ध लडिरहने वैचारिक लडाकु पनि पितृसत्ता र पुरुषत्वको पुलिंगी संरचनाले दिएको लाभ उठाइरहँदा त्यत्ति घोत्लिने गर्दैनन्, बरु त्यसलाई टिकाउन जोडबल लगाउँछन् भन्ने थाहा पाउन पनि सुशान्तलाई पढ्नैपर्छ । मायाप्रेममा जातभात, धर्म, पारिवारिक, सामुदायिक तथा सामाजिक प्रतिष्ठा गौण हुन्छ, तर विशुद्ध प्रेमसम्बन्धले निर्मित घरपरिवारभित्र ती पक्षको नियन्त्रण र प्रभाव पन्छाउनु असम्भवप्रायः भएको नुमालाई पढ्दा थाहा हुन्छ । नुमाको चरित्र पढ्दा दुई कुरा प्रस्ट बुझिन्छ पहिलो, आत्मनिर्भर तथा आर्थिक सवलताले जस्तोसुकै कठिनाइमा पनि स्वतन्त्र उभिएर बाँच्न र निर्धक्कसँग निर्णय लिन सहज बनाउँछ । दोस्रो, जतिसुकै सवल र निर्धक्क भए पनि पुरुषअनुकूलित सम्बन्ध, परिवार, समाज र राज्यमा महिलाले वंश धान्ने नाममा, वैवाहिक सम्बन्धका नाममा आफूले आफैंलाई थम्थम्याउँदै बारम्बार सम्झौता गर्नुपर्छ । पितृसत्ताका शासक पात्र ससुरा, शासनलाई पुरानै ढर्रामा निरन्तरता दिन नचाहे पनि वंश उत्पादन गर्ने वीर्यधारी मालिक पात्र सुशान्त आफैं त्यही शासनको मारमा छन् । तर, उनीहरूले आआफ्नो मारको सम्पूर्ण भार नुमातर्फ खन्याउन जोड लगाएका छन् । सुशान्त नुमामाथि वंश धान्ने छोरा जन्माउन खेताला लगाउँछन् । त्यो नुमालाई अस्वीकार्य हुन्छ । बरु उनले सुशान्तलाई दोस्रो बिहे गर्ने स्वतन्त्रता दिएर वंश धान्ने छोरा जन्माउन नसक्नुको मूल्य चुकाउने निर्णय लिन्छिन् । पिता र प्रेमीश्रीमान्को मायाको शासनलाई सर्वस्व ठान्ने साया पितृसत्तात्मक अतिवादी मायाको शासनको आहुति चढाइएकी पात्र हुन् । सरसर्ती पढ्दा उनलाई संघर्षसँग डराउने एकांगी स्वभावको कलाकार र पराजित पात्र ठान्न सकिन्छ । पढिसकेपछि, पिताप्रेमीपतिको शासन व्यवस्थामा न पिताले चाहेअनुरूप मायालु, गुणी, सीपवान् छोरी मात्रै भइरहन सम्भव छ न प्रेमीपतिले चाहेअनुकूल सधैं आफ्नो तनमनविवेक सबै उसैलाई सुम्पिएर सुन्दरआकर्षक मानवरूपी यान्त्रिक प्रेमिका मात्रै भएर बाँच्न सम्भव छ भन्ने सवाल मानसपटलमा नाचिरहन्छ । सायालाई सायाकै रूपमा पूर्णतः अपनाउन नसक्ने रमेशले ऊबिना एकपल पनि बिताउनै नचाहनु मायापिरतीको नौलो कथा होइन । यहाँ, मायाकै नाममा प्राणै खोसिइँदा पनि उसैलाई खोज्ने र भोग्ने अतृप्तपनमै बाँच्ने रमेशको मनोविज्ञानलाई पितृसत्तात्मक सोचअन्तर्गत कसरी उत्पातैउधुमै माया गर्ने भनी अर्थ्याइन्छ र आफ्नै प्यासभित्र कैदी भएर त्यसैको प्रभुत्व स्थापित गर्न खोजिन्छ भन्ने विषय महत्त्वपूर्ण छ । पितृसत्तात्मक सोचको प्रभुत्वमा, मानवीय स्वभावका आधारमा गुणदोषयुक्त एक स्वतन्त्र व्यक्तिको नजरले छोरीमहिलालाई कहिल्यै नहेरिनुको दुष्परिणाम लेखकले सायामार्फत् प्रस्फुटित गरेकी छन् । सोमालाई महिलाको वंश अधिकार प्राप्तिको संघर्षको समकालीन पुस्ताको अभ्यासकर्ता एवं आशाको पुञ्जका रूपमा सुरुदेखि पाठकले स्वाद लिएर पढ्न पाउनेछन् । अन्तर्राष्ट्रिय स्तरको प्रतिस्पर्धामा उत्कृष्ट प्रदर्शन गरेकी क्रिकेट खेलाडी सोमाको जीवनशैली, सोच र व्यवहार पितृसत्ताको जालो र विषाक्तपनलाई धक्का दिने खालको छ । आफ्नो रुचि, सामाजिक तथा लैंगिक पहिचान एवं अवस्थिति र विवाह संस्थामा रहेको वंश परम्पराको एकलिंगीय प्रभुत्वको समस्याप्रति सुरुदेखि नै चनाखो उनी तुलनात्मक रूपमा यो उपन्यासको एक सशक्त पात्र हुन् । आफ्नो खेलजीवनको आहुति दिएर, पिता र पतिको वंश धान्ने त्यो भार बोक्ने वंशविस्तारको हकदार ठहरिएर उनले त्यो विजय कमाएकी छन् । जरा गाडिएर यत्रतत्र फैलिएको पितृसत्ता र पुरुषत्वको प्रभुत्वमा ठोस परिवर्तन ल्याउने हो भने नारीत्वका निमित्त सृजित गुण अपर्याप्त छ, किनकि त्यस्ता गुणहरू पितृसत्ताकै एक दह्रो खम्बाका रूपमा खडा गरिएका हुन् । लैंगिक, असन्तुलित शक्तिसम्बन्ध र पितापतिको शासनको सन्दर्भमा एउटा शक्तिशाली रसायनलाई काट्न अर्को उत्तिकै शक्तिशाली रसायन नै आवश्यक पर्छ भन्ने मान्यतामा उपन्यास उभिएको छ । यद्यपि चौतर्फी परिवर्तनबिना एउटा परिवर्तनले मात्रै काम गर्न सक्ने सामाजिक संरचना छैन । तसर्थ सोमाहरूलाई यो सामाजिक व्यवस्थाले एक उदाहरणीय व्यक्तिका रूपमा खडा गर्ने र सम्मानित गरेझैं गर्छ । तर, उनीहरूको प्रतिरोधी शक्तिमार्फत थालिएको अभ्यास संस्थागत गर्न उत्तिकै अर्को शक्तिशाली प्रतिरोधको सधैं खाँचो पर्छ । जस्तै ः सोमाले छोरीको वंश विस्तारको अधिकार लिएरै छाडे पनि वंशाधिकारमा पिता र पतिकै एकलौटीपन छ । पुस्तागत समझदारिता, त्याग र संघर्षबिना न वंश विस्तारको अधिकार सहजै व्यवहारमा रूपान्तरण हुन्छ, न अर्को पुस्तामा सर्छ । नुमामा थोपरिएको वंश धान्ने छोरा दिने परम्पराको बोझ र छोरीलाई वंश धान्ने लायक नमान्ने मान्यतालाई सोमाले थाप्लोमा खेपिन, निकास दिइन् । नुमा र सुशान्तको अन्तरजातीय सम्बन्ध, आपसी समझदारिता, एकअर्काको रुचि र कामप्रति अहस्तक्षेप र एकअर्काको स्पेस प्रतिको सम्मानित सोच, व्यवहार यो उपन्यासको फराकिलो पृष्ठभूमि हो । त्यसले अघिल्ला पिँढीमा अभ्यासमा रहेका रुढी, विभेदहरूलाई निस्तेज पार्ने र आउँदो पुस्तालाई परिवर्तनको पाइला चाल्ने एक खालको धरातल बनाइदियो । सांस्कृतिक अन्तरघुलनको यो फराकिलो पृष्ठभूमि सुन्दर र शक्तिशाली छ । स्वजातीय वंशसम्बन्धको कठोर मान्यतालाई चुनौती दिएकोले उत्तिकै जटिल पनि छ ।किराती समुदायको एउटा सांस्कृतिक विशेषता स्वजातीय वैवाहिक सम्बन्ध पनि हो । अन्तरजातीय वैवाहिक सम्बन्धहरूमा गाँसिनै परे पनि पानी चल्ने सम्मको होस् भन्ने मान्यता बलियै छ । त्यस्तो अवस्थामा पनि समुदायका छोरीचेलीले केही न केही त्याग्नैपर्छ । उनीहरूलाई माङ (कुलदेउता) बाट निष्कासित गरिन्छ । माङसम्बन्धी सेवा (पूजा) हरूमा संलग्न हुन निषेध गरिन्छ । यद्यपि त्यस्तो सम्बन्धबाट मुक्त हुन र स्वजातीय हैसियतमै रहन चाहनेका लागि पनि आफ्नै खालका सांस्कृतिक संहिता छन् । यद्यपि पानी नचल्ने जातमा बिहे गरेर गए कुलकी चेलीको हातको पानी पनि नचल्ने हुन्छ । डेढ दशकअघिको भोजपुरको एउटा घटना हो यो एक जना राई महिलाले स्वेच्छाले दलितसँग विवाह गरिन् । स्वेच्छाले सम्बन्ध तोडिन् । उनी माइतीघर फर्किन् । उनको प्रवेशपछि त्यो घर बिटुलो भएको मानियो । त्यसलाई चोख्याउने विधिविधान गरियो । घरको छानो उधारियो । नयाँ छानो लगाइयो । चुल्हा चोख्याइयो । बाटो बिराएकी चेलीको भूलमा माङसँग क्षमा माग्ने, दोष पन्छाउने, चेलीलाई पनि चोख्याउने सेवा लगाइयो । किरातराईहरूको तीनचुल्हाको आआफ्नै शक्ति र मुन्धुम छ । सभ्यता, आध्यात्म, दर्शन, प्रकृति, परम्परा, ज्ञान र भाषाजस्ता महत्त्वपूर्ण पक्षको प्रतिक तीनचुल्हा आपसी परिपूरक शक्ति हुन्, जसमध्ये एउटा चुल्हा महिला शक्तिको प्रतीक हो । उपन्यासमा नुमाले माइतीमा रहेको माङमा आफ्नो स्थानको अपेक्षा गरेकी छैनन् । उनले ठाडै माङ अर्थात् तीनचुल्हामा अंशियारी दाबी गरेकी छन् । मुन्धुमअनुरूप तीनचुल्हा माग्ने र लैजाने परम्परा केवल छोराहरूमा मात्रै लागू हुनेगर्छ । किरातीहरू महिला र पुरुष समान मात्रै होइनन्, कतिपय विषयमा महिला शक्तिशाली हुन्छन् भन्ने मान्यता राख्छन् । लैंगिकता र लैंगिक समानताको समसामयिक वस्तुस्थितिप्रति भने चासै राख्दैनन् । मातृसत्तात्मक अवशेष भएको मानिए पनि पुरुषले महिलालाई बिहे गरेर भित्र्याउने प्रचलनमै परिवार सञ्चालित हुँदै आएको छ । यस्तो अवस्थामा थाङ्ग्रा ले मुन्धुमी दर्शनको पुरुषसत्ताको मर्ममै प्रहार गरेको छ । वास्तविकतामा नुमाहरूले तीनचुल्हा दाबी गरेमा के होला ? सोमाहरूले दीपकहरूलाई क्रमसँग वंश विस्तारदेखि वंशाधिकारका लागि बिहे गरेर घर भित्र्याउने हो भने के मात्रै नहोला ? लेखकले चिन्तनमनन र छलफलका लागि रोचक ढंगले सरल भाषामा असाध्यै गह्रुंगो विषय पस्केकी छन् । प्रेम, यौन, विवाह र मातृत्वको मामिलामा उपन्यासमा पितृसत्तात्मक धारणा हावी छ । उपन्यासले उठाउन खोजेको चुरो कुरो महिलालाई वंशाधिकार भए पनि सोमा आफूले जन्माउनुअघि सन्तानहरूलाई बाबु र श्रीमान्को भाग लगाइदिएर वंशाधिकारको मुद्दा क्रमिक रूपमा प्राप्त गर्ने घुमाउरो बाटोतिर मोडिएको छ । लेखकको जातीयसांस्कृतिकलैंगिक चेतको सम्मिश्रणबाट सिर्जित उपन्यास यी तीनै पक्षका हिसाबले पठनीय छ ।"
इच्छुकका बागी रङहरू,"बन्दी जीवन र शहादतपञ्चायती शासनका बेला पटकपटक गिरफ्तार भएर चारचोटि जेल परेका इच्छुकले यातनाका कैयौं शृंखला झेले । दुई दशकसम्म राज्यको दमन र कोपभाजनमा परे । पहिलो पटक विसं २०३५ मा दाङको जेल बस्दा विचारमा दृढ भए र इस्पात बनेर निस्किए । विद्यार्थी राजनीतिमा छँदा २०३९ वैशाखमा क्याम्पसबाट पुनः गिरफ्तार भए । लगातार सवा पाँच वर्ष दाङको जेल बसाइपछि २०४४ मा रिहाइ भए । २०४६ को परिवर्तनसँगै साहित्य र पत्रकारितामा झन् सक्रिय भए । २०५२ फागुन १ मा जनयुद्ध सुरु भएपछि इच्छुक निगरानीमा थिए । २०५५ पुस १९ गते ललितपुर भट्टेडाँडामा माओवादीले प्रहरी चौकी आक्रमण गरेको समाचार जनादेश ले फोटोसहित छाप्यो । त्यसको सम्पादक रहेका इच्छुक २०५६ वैशाख ६ मा समातिए । राज्यले खरखजना तथा हातहतियारसम्बन्धी मुद्दा लगाएर सिरहा जेल पठायो । उनका २२ महिना आँसुमा भिजे । तर, त्यो आँसु आक्रोश र प्रतिरोधमा बदलियो । २०५८ मङ्सिर ११ मा राज्यले संकटकाल लगायो । देशैभर गिरफ्तारीको उर्दी गर्यो । युद्धका असजिला दिनमा आक्रमणप्रत्याक्रमणका शृंखलाहरू अनगिन्ती थिए । त्यसक्रममा भूमिगत राजनीतिसँग जोडिएर काठमाडौं कार्यक्षेत्र हुँदा इच्छुकलाई अन्तिम पटक २०५९ जेठ ६ मा बत्तीसपुतलीबाट गिरफ्तार गरी महेन्द्र पुलिस क्लबमा हुलियो । जेलको बसाइ न हो, ज्यानको के भरोसा हुन्छ र ? जेलमा कुनै चैन हुँदैन । इच्छुकलाई पनि जीवनमृत्युको दोसाँधमा अज्ञात भयले ऐंठन पारिरह्यो । तर, कहिल्यै मूर्च्छनामा परेनन्, बरु त्यो बन्धन चुँडाल्न प्रयास गरिरहे, जीवनसंगिनीलाई अशेष प्यार को पत्र लेखे । चाहे पर्खालभित्र होस् वा बाहिर उनी बोलिरहे, लडिरहे । प्रहरी केरकारमा इच्छुकले अन्तिम पटक भनेका थिए, तपाईंहरूले मलाई पिटेर केही पनि सूचना प्राप्त गर्न सक्नुहुन्न । आखिर कुटपिट र चरम यातनापछि जेठ १३ गते प्रहरी हिरासतमै इच्छुकको मृत्यु भयो । स्वभावैले पीडादायी हुन्छ जेल । मस्तिष्क स्थिर हुन्छ, मानसिक तनाव र भौतिक यातनाले मूर्च्छित पार्छ । विचारमा दृढ, लक्ष्य र राजनीतिमा प्रतिबद्ध एक योद्धा थिए कृष्णसेन । र, थिए विलक्षण प्रतिभा र बहुआयामिक व्यक्तित्वले भरिपूर्ण । जीवनका फाँकीहरूमा राजनीति, संस्कृति, पत्रकारिता र साहित्यको अटुट सम्बन्धले उनीभित्र कठोर राप र ताप होइन वर्गप्रेमको सागर छचल्किरह्यो । वर्गप्रेमको त्यही सागरमा लहरिएर जीवनरूपी कल्पना, यथार्थ भावना, भाषिक गहिराइ र शब्दको पौलमा मान्छेको मुक्तिका गान र दुःखीजनका कविता लेखे । समयसँग संवाद गर्ने कवि हुन इच्छुक, कलाचेत र सौन्दर्यचेतको उच्चतम नमुना । समाज र मान्छेको जीवनसँग गाँसिएको, शब्द र कर्मको आदर्शका एक असल पात्र । यसरी इच्छुकलाई हमेसा पढ्न सकिन्छ । जीवन र जगत्सँग जोडिएका पात्रहरूलाई सृजनामा उतार्दाउतार्दै इच्छुक स्वयं त्यसका पात्र बने । इच्छुक को आदर्श जीवनले सिकाएको एक महत्त्वपूर्ण पाठ हो जेल, यातना, बन्दुक र संगीनको घोचाइले पनि सुकाउन नसक्ने रहेछ, परिवर्तनको प्रवाह र सृजनाको मुहानलाई ।"
जब बुंगद्यः कलशमा थुनिए,"अनौठो र फरक प्रचलनमूर्ति एउटै, तर तिनको प्रतिस्थापना दुई स्थानका मन्दिरभित्र गरिनुपर्ने बुंगद्यःसम्बन्धी रीति आफैंमा अनौठो छ । सूर्य दक्षिणयाणि हुँदा ललितपुर, तःबहालस्थित मन्दिरमा र उत्तरयाणी हुँदा बुंगमतीको मन्दिरमा छछ महिना राखेर पूजाको व्यवस्था गरिनुपर्ने प्रचलन सम्भवत अन्यत्र छैन । वैशाख कृष्ण प्रतिपदा (चउलागाः १) का दिन लगनखेल दबुलीमा बुंगद्यःको न्हवं कलशाभिषेकजलसिंचलन बौद्धतन्त्र विधिअनुसार भव्य रूपमा सम्पन्न गरिन्छ । तर, यस विधि परम्पराको अन्तर्य भने बुंगद्यःरातो मच्छिन्द्रनाथको आयु संस्कार त्याग अर्थात् मृत्यु हुनु हो । तसर्थ अभिषेक कर्म सम्पन्नपछि स्थानीय परम्पराअनुसार बाजासहित बुंगद्यःको मूर्तिलाई छोपछाप गरेर शवयात्रा नै गरिन्छ । यद्यपि कलशाभिषेकपूर्व नै बुंगद्यःको मूर्तिबाट जीवन्यास विधिबाट हंस उतारिन्छ र त्यसलाई एउटा पवित्र ब्रह्म कलश (ब्रह्मक्वं) भित्र स्थानान्तरण गरिसकिएको हुन्छ । दुई सातासम्म गुह्यस्थानमा सुरक्षित राखिएको सोही ब्रह्मक्वंबाट चैत्र शुक्ल पूर्णिमा (चउलाथ्व १५) का दिन मध्यरातमा बौद्ध तन्त्र विधिअनुसार बुंगद्यःको हंस निकालिन्छ र मूर्तिमा जीवनन्यास गरेर पुनःर्जीवन दिइन्छ । बोधिसत्त्वहरू पारमिता गुणबाट निर्वाणको अवस्थामा पुगिसकेको भए पनि आयु संस्कार त्याग नगरी जगत् कल्याणका लागि फेरि लौकिक जीवनमै फर्केर आउँछन् भन्ने महायानी बौद्धहरूमा जुन दार्शनिक मत छ, त्यसैको लाक्षणिक अर्थमा प्रत्येक वर्ष बुंगद्यःको यसरी न्हवं अनि जीवनन्यास गरिन्छ । यथार्थमा बुंगद्यः पुरुष चरित्र हो । फेरि पनि न्हवंपछिको नवजीवन प्रवेशको बुझाइमा एक नवजातक छोरा र छोरीको रूपमा दुवैखाले दश कर्म पनि गरिन्छ ।साह्रै अनौठो कुरा हो, भोटो जात्रापछि बुंगद्यःको मूर्ति साँझको समयमा बुंगमती फर्काउँदा बुंगमतीका जनसमुदायले छ्वाली र परालको राँको बालेर वातावरणलाई कोलाहल र आतंकपूर्ण बनाउँछन् । भनिन्छ, कामरूपबाट राक्षसगणहरू लुकीछिपी आउन सक्ने र मच्छिन्द्रनाथलाई लुटेर लैजा सक्ने आशंकामा सतर्कताका लागि यस्तो व्यवहार गरिएको हो । तर, त्योभन्दा पनि विचित्र नख्खु खोलापारि पुगेदेखि बुंगमती प्रवेश नहुँदासम्म सहभागी कै भौ भनेर समवेत उच्चारण गर्छन् र पुरुषहरू अत्यन्तै अश्लील गाली बक्दै जान्छन् । बुंगमती पुग्दानपुग्दै त्यहाँका महिलाहरू बुंगद्यःलाई अवरोध गर्दछन् अनि लाञ्छना लगाउँछन् जात्राभरि कहाँकहाँ कताकता गएको होला, कोकोसंग संगत गरेको होला, बुंगमती नगरमा तिमीलाई प्रवेश छैन । अनि प्रचलनअनुसार, बुंगद्यःको प्रतिनिधिस्वरूप पानेजुहरूले क्षमायाचना गरेपछि मात्र मन्दिरभित्र मूर्ति पस्न दिइन्छ । ललितपुर नगर परिसरमा मनाइने भए पनि यसलाई उपत्यकाभित्रका सबै समुदायको साझा पर्व हो भन्ने बोध गराउन पुल्चोकबाट गाःबहालसम्मको पहिलो दिनको जात्रालाई कान्तिपुरवासीहरूको जात्रा मानिन्छ । त्यसपछि नुगःसम्म तानिने रथ यात्रालाई भक्तपुरवासीका नाममा समर्पित गरिन्छ । तेस्रो दिन लगनखेलसम्मको यात्राको अंश मात्रै ललितपुरवासीका लागि हो । सबैभन्दा पछिल्लो जाउलाखेलसम्मको रथयात्रा कीर्तिपुर र त्यस वरपरका सात गाउँलेका लागि भनेर मानिन्छ । सबैको अपन्वत्व स्थापित गराउने यस जात्राको यी प्रचलन उल्लेख्य छ ।ल ल लहजार वर्षभन्दा लामो समयदेखि निरन्तरता पाइरहेको यो सम्पदासंस्कृतिको अन्तर्य, आशय, मूल्य र मान्यता आजका लागि पनि अनुकरणीय तथा स्तुत्य छ । त्यो हो धार्मिक, आस्थागत बहुलतामा समन्वय, सहअस्तित्व र सहकार्यको सामाजिक भावना । अनि सार्वजनिक परम्परा, संस्कृति, रीति र सम्पदाको सवालमा समुदायगत दायित्वबोध र जिम्मेवारी निर्वाहमा प्रतिबद्धताको जीवन्तता । यस जात्राले स्थापित गरेको सबैभन्दा सुन्दर, प्रशंसनीय आदर्श हो देसवासी र मुलुकलाई विपद् पर्दा बुंगद्यः ल्याउन कामारूपसम्मको अति कठोर यात्राको अगुवाइमा तत्कालीन शासक नरेन्द्रदेव आफैं अघि सरे, बन्धुदत्त आचार्यजस्ता बौद्धिक व्यक्तित्वको निर्णायक भूमिका रह्यो । अनि श्रमिक वर्गको रथंचक्रललित ज्यापूको सहभागिता र तत्कालीन सामाजिक मूलप्रवाहबाहिरको कर्कोटनागसमेतको समावेश आवश्यक ठानियो । त्यही सहकार्य र साझा प्रयासबाटै नेपाल राष्ट्रको संकटमोचन भयो । यो कार्यशैली, भावना र आदर्श आजको नेपालका लागि पनि उत्तिकै अनुकरणीय छ ।"
आमाहरुविरूद्ध एक जरूरी कारबाही,बूढीमाउहरूलाई हामीले जुलुसमा ल्याउनुपर्थ्यो ।
'किताबबाटै श्रापित यो जिन्दगी,असाधारण अन्तर्वार्ताचिनियाँ लेखक लाओको चर्चित उपन्यास एक असाधारण अन्तर्वार्ता फ्ल्यास फिक्सन शैलीमा लेखिएको छ । उपन्यासले चिनियाँ संसारमा आफ्नो अस्तित्व स्थापना गर्न सङ्घर्ष गरिरहेका चीनका ससाना सहरका निम्नमध्यमवर्गीय मानिसहरूको आजसम्म नगाइएको गीतको चित्रण गरेको छ । एउटा सानो सहरकी सबैभन्दा भद्दा महिला र क्रान्तिका समयमा बुद्धू सो परिवारको सङ्घर्षलाई उपन्यासमा समेटिएको छ । ठूलो टाउको भएका डोङ्फाङको सङ्घर्ष जीउ नै सिरिंग पार्ने खालको छ । यो किताब मैले नेपाली भाषामा अनुवादै गरेर प्रकाशनमा ल्याएको छु ।

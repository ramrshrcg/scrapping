शीर्षक,विवरण
साढे ५ करोडसम्ममा आफैं बिकेर नागरिकलाई बेच्न हिँडे उच्च पदस्थ,"सन्दीपले बयानमै व्यावसायिक प्रयोजन का लागि आर्थिक कारोबार गरेको उल्लेख गरेका छन् । तर खाताबाट भएको कारोबार नक्कली शरणार्थी प्रकरणसँग जोडिएको तथ्य पुष्टि गर्ने अरू आधार भेटिएको प्रहरीले जनाएको छ । प्रहरी हिरासतमा रहेका दुवै पूर्वमन्त्रीले गिरोहबाट रकम बुझेको आरोप इन्कार गरेका छन् । उनीहरूले बयानमा जवाफ पनि तौलिएर दिएको अनुसन्धानमा संलग्न अधिकारीले बताए । आरोपितले कसुर सहजै स्वीकार गर्दैनन् । यसमा पनि सार्वजनिक लाभको पदमा रहेकाले यस्तै किसिमको बयान दिएका छन्, उनले भने, बयानमा इन्कार गरे पनि प्रमाणले त्यसलाई सहयोग गर्दैन, आरोपितले कसुर गरेका बलिया प्रमाण छन् । तत्कालीन गृहमन्त्री थापाका छोरा प्रतीक र सुरक्षा सल्लाहकार राईले काम सम्पन्न गर्ने जिम्मा लिएर रकम बुझेको पोल गिरोहका नाइके दुलाल र भण्डारीले नै खोलेको प्रहरीले जनाएको छ । त्यसलाई पनि पुष्टि गर्ने थप तथ्य र प्रमाण खुलेको छ, एक प्रहरी अधिकारीले भने । राईले पनि रकम बुझेको इन्कार गरेका छन् । आरोपितहरूले अहिलेसम्म प्राप्त तथ्यप्रमाणभन्दा बढी रकम पनि लिएको हुन सक्ने प्रहरीको अनुमान छ । गिरोहलाई रकम बुझाएका सबै प्रहरी सम्पर्कमा पुगेका छैनन् । प्रहरीका अनुसार हालसम्म १ सय ८ जनाको उजुरी परेको छ, जसमा २४ करोडभन्दा बढी रकम उठाइएको उल्लेख छ । प्रहरीले भने यस प्रकरणमा एक अर्बभन्दा बढी असुली भएको अनुमान गरेको छ । शरणार्थी बनेर अमेरिका उड्ने प्रलोभनमा रकम बुझाएकाहरूले दिएको उजुरीका आधारमा २०७९ चैत १२ मा दुलाल र भण्डारी तथा टंक गुरुङलाई पक्राउ गरेर प्रहरीले अनुसन्धान अघि बढाएको थियो । गिरोहका सदस्य सागर थुलुङ राई चैत १५ र सन्देश शर्मा पोखरेल चैत २९ मा समातिएका थिए । उनीहरूकै बयान र थप प्रमाणका आधारमा पूर्वउपप्रधानमन्त्री रायमाझी, पूर्वमन्त्री खाण, सचिव पाण्डे, पूर्वमन्त्रीका सल्लाहकार राईलगायत पक्राउ परेका हुन् । पूर्वगृहमन्त्री रामबहादुर थापाका छोरा प्रतीक र तत्कालीन सुरक्षा सल्लाहकार इन्द्रजित राईका छोरा फरार छन् । तत्कालीन गृहमन्त्री थापाका सुरक्षा सल्लाहकार राईका छोरा नीरज अमेरिका र प्रतीक हङकङ भागेको प्रहरीको आशंका छ । दुवैलाई कानुनी दायरामा ल्याउने प्रयास जारी रहेको प्रहरी प्रधान कार्यालयका एक अधिकारीले बताए ।हिरासतमा रहेका आरोपितलाई प्रभाव पार्न खोजेको आरोपमा पूर्वसभासद आङटावा शेर्पा पनि प्रहरी नियन्त्रणमा छन् । हिरासतमा रहेका १४ जनाकै बयान सकिएको प्रहरीले जनाएको छ । आरोपितविरुद्ध ठगी, संगठित अपराध, राज्यविरुद्धको अपराध, मानव बेचबिखन तथा ओसारपसार, किर्ते, सम्पत्ति शुद्धीकरण, सार्वजनिक पदको दुरुपयोग भ्रष्टाचारलगायतमा कारबाही गर्ने गरी प्रतिवेदन बनाउने प्रहरीको तयारी छ । यसका लागि काठमाडौं प्रहरी परिसरले सरकारी वकिलको कार्यालयसँग समन्वय गरिरहेको एक प्रहरी अधिकारीले बताए । गृह मन्त्रालयअन्तर्गत नेपाल हज समितिका अध्यक्ष शमशेर मियाँ पनि यस प्रकरणको अनुसन्धानको घेरामा छन् । मियाँलाई तत्कालीन गृहमन्त्री थापाले २०७७ माघ ७ मा नियुक्त गरेका थिए । थापा हटेपछि गृहमन्त्री बनेका खाणले मियाँको कार्यकाल २ वर्ष थपिदिएका थिए । जुन दलको सरकार बन्छ, त्यसैका नेताकार्यकर्तालाई हज समितिमा नियुक्ति गर्ने अभ्यास थियो । मियाँ भने अपवाद बने । स्रोतका अनुसार नक्कली शरणार्थी बन्ने मानिसको खोजी गर्ने, त्यसका लागि हज समितिको गाडी प्रयोग गर्ने र गिरोहको योजनाअनुसार थप काम गर्ने जिम्मा मियाँले लिएका थिए । त्यसको पोल खुलेपछि अहिले सम्पर्कविहीन छन् । अहिले पनि उनी हज समितिकै अध्यक्ष हुन् । अनुसन्धानमा संलग्न अधिकारीका अनुसार तत्कालीन गृहमन्त्री थापाका पालामा रायमाझी, राई र प्रतीकले पैसा बुझेर योजनाअनुसार काम हुन नसके पनि नक्कली शरणार्थी बनाउने प्रयास जारी राखेका थिए । प्रयास सफल नहँॅदै केपी शर्मा ओली नेतृत्वको सरकार हटेको थियो । त्यसपछि २०७८ असार २९ मा बनेको शेरबहादुर देउवा नेतृत्वको सरकारमा नेता खाण गृहमन्त्री बनेका थिए । मन्त्री बनेको महिना दिनभित्रै खाणले गृह सचिवमा पाण्डेलाई ल्याएका थिए । त्यसपछि नक्कली शरणार्थीको तानाबाना मन्त्री खाण र सचिव पाण्डेमार्फत अघि बढेको थियो । अघिल्लो सरकारका पालामै सुरु भएको अपराध योजनामा खाणपाण्डेमार्फत गिरोहका दुलाल र भण्डारी जोडिएको खुलेको छ, अनुसन्धानमा संलग्न अधिकारीले भने । नक्कली शरणार्थी प्रकरणको अनुसन्धान प्रभावित बनाउन निकै चलखेल भए पनि त्यसलाई परवाह नगरी अघि बढिरहेको एक अधिकारीले बताए । बहालवाला सचिव, सांसद र प्रभावशाली पूर्वमन्त्रीहरू नै जोडिएकाले अनुसन्धान कमजोर बनाउन सबैतिरबाट चलखेल जारी छ । दबाबका बीच पनि राजनीतिक र प्रशासनिक क्षेत्रका उच्च पदस्थ आरोपितलाई अनुसन्धानको दायरामा ल्याउन प्रहरी सफल भएको छ । शक्तिको दबाब का कारण केही व्यक्तिलाई अनुसन्धानमा नतानिएको आरोप पनि प्रहरीलाई लागेको छ । यो संगठित अपराधको जालो भत्काएर संलग्नलाई कारबाहीको दायरामा ल्याउन प्रहरी महानिरीक्षक वसन्त कुँवर, काठमाडौं उपत्यका प्रहरी कार्यालयका प्रमुख एआईजी श्यामलाल ज्ञवाली, काठमाडौं प्रहरी प्रमुख दानबहादुर कार्की र काठमाडौं उपत्यका अपराध अनुसन्धान कार्यालयका एसएसपी मनोज केसी निरन्तर खटिरहेका छन् । प्रहरीलाई विभिन्न च्यानलमार्फत दबाब आएको होला, त्यसलाई परवाह नगरी अनुसन्धान गर्न निर्देशन दिइएको छ, गृहमन्त्री नारायणकाजी श्रेष्ठनिकट स्रोतले भन्यो, यो मुद्दा कमजोर बनाउने गरी कुनै दबाब हुँदैन ।"
बंगलादेशले ५० मेगावाट बिजुली लैजाने,"सुनकोशी ३ मा बंगलादेशले लगानी गर्नेप्राधिकरण र बीपीडीपीबीच ६८३ मेगावाटको जलाशययुक्त सुनकोशी ३ आयोजनालाई संयुक्त रूपमा बनाउने निर्णय भएको छ । सुनकोशी ३ आयोजना संयुक्त लगानीमा ६ महिनाभित्र जेभी (जोइन्ट भेन्चर) सम्झौता गरी विकास गर्ने निर्णय बैठकले गरेको छ । लगानीका लागि भारतलाई पनि अनुरोध गर्ने निर्णयसमेत गरिएको ऊर्जा सचिव घिमिरेले जनाए । ०७९ भदौ ८ र ९ गते काठमाडौंमा सम्पन्न बैठकमा सुनकोशी ३ आयोजनालाई प्राधिकरण र बंगलादेशको पावर डेभलपमेन्ट बोर्डले संयुक्त रूपमा निर्माण गर्ने निर्णय भएको थियो । त्यसका लागि सो आयोजनाको अध्ययन लगायतका काम सकेर अर्को बैठकमा त्यसका बारेमा थप छलफल हुने निर्णय भएको थियो । यस्तै सो बैठकले वातावरण मूल्यांकन प्रतिवेदन तथा विस्तृत आयोजना प्रतिवेदन नेपाली पक्षले निर्माण गर्ने निर्णय भएको थियो । बैठकमा प्राधिकरण र बीपीडीपीले संयुक्त उपक्रम कम्पनी स्थापना गरी आयोजनाको निर्माणको सहमति जुटेको निर्देशक अधिकारीले जनाए । जापान अन्तर्राष्ट्रिय सहयोग नियोग (जाइका) ले तयार गरेको काभ्रे, सिन्धुपाल्चोक र रामेछापलाई छुने सुनकोशी ३ आयोजना कोशी बेसिन गुरुयोजनाबाट पहिचान भएको थियो ।"
जब्दीघाटको सकस,तस्बिर : कमल पन्थीकान्तिपुर
न्याय माग्दै माइतीघरमा बिनु,"(काठमाडौं)काठमाडौंको व्यस्त माइतीघर चोकमा धूलो, धूवाँ फाल्दै सवारीसाधनहरू गुडिरहन्छन् । रूखको मुनि म्याट्रेस, गलैंचा, डसना ओछ्याएका छन् । रूखबाट सकेका पातपतिंगर, किरा, झुसिलकिरा खसिरहन्छन् । जबर्जस्ती सम्बन्धविच्छेद गराएको फैसलाविरुद्ध न्यायको माग गर्दै संघर्षरत बिनु यादवले यही ठाउँमा आमरण अनशन थालेको सातौं दिन पूरा भइसकेको छ । बिनु चोकनेरैको सडकछेउमा अनशनरत छिन् । उनलाई साथ दिन अधिकारकर्मी, अभियन्ताहरू आउँछन् । पीडितले न्याय पाउनैपर्छ, यी सत्याग्रहीका मागप्रति पूर्ण समर्थन जनाउँछौं, लगायतका ऐक्यबद्धता लेखेर जान्छन् । कसैले गितार बजाउँदै गीत गाएर साथ दिन्छन् । सामाजिक सञ्जालमा साथ दिइरहेका छन् । दिनभर कोही न कोही ऐक्यबद्धताका लागि आइदिए पनि रात छिप्पिँदै गएपछि चहलपहल घट्छ । राति सुत्ने बेला एक जना साथी हुन्छिन् । सुरक्षाकर्मीले पहरा दिन्छन् । राति बाइकहरू हुइँकिएर आउँछन्, अनियन्त्रित भएर आफैंलाई किच्न आइदेलान् जसरी । लामखुट्टेले टोकेर हैरान पार्छन् । धूलो, धूवाँ अनि टन्टलापुर घाम र हावाहुरीसहितको वर्षात खेपेरै भए पनि उनी न्यायका लागि अनशनमा छिन् । रामेछापका प्रदीप कठायतविरुद्ध बलात्कारको हदम्याद कटाउन विवाहको षड्यन्त्र गरेर बेवारिसे बनाएपछि इच्छाविपरीत ०७९ वैशाख ७ मा जिल्ला न्यायाधीश बद्रीप्रसाद ओलीको इजलासले सम्बन्धविच्छेद गराएको भन्दै बिनुले असार १६ मा उच्च अदालत पाटनमा पुनरावेदन गरेकी थिइन् । उच्च अदालतले पेसी सारेको सार्यै छ । विवाह गरी रामेछाप लगेपछि बलात्कार प्रयास गर्ने काका ससुरा पवन कठायतविरुद्ध गत साउन १५ मा उजुरी दिएकी थिइन् । पवन कठायत छुटिसकेका छन् । उनले न्यायको मागसहित राष्ट्रिय मानवअधिकार आयोगमा समेत मौखिक र लिखित जानकारी दिइन् । त्यस्तै प्रदीपका मामा प्रहरी नायब उपरीक्षक (डीएसपी) सुरज कार्कीले भान्जाविरुद्ध बलात्कारको जाहेरी फिर्ता लिन दबाब दिएको बिनुको आरोप छ । आयोगले मलाई बलात्कार भएको मेडिकल रिपोर्ट, बलात्कारविरुद्ध मैले ०७५ सालमा कालीमाटी प्रहरीमा उजुरी दिएकी थिएँ । तर हराएको भनिएको त्यो जाहेरी र बलात्कार मुद्दा फिर्ता गर्न दबाब दिएर गराएको मिलापत्र संकलन गरिसकेको छ तर संवेदनशील भएर अनुसन्धान अघि बढाएन, उनले भनिन् । आफूमाथि अन्याय गर्ने प्रहरी प्रशासन, प्रहरी अधिकृतहरू, न्यायाधीशविरुद्ध अनुसन्धान गरी कारबाही गर्नुपर्ने माग गर्दै आएकी उनले वैशाख २७ देखि सर्वोच्च अदालतको गेटबाट अनशन थालेकी थिइन् । प्रहरीले पक्राउ गरेर अनशन बस्न दिएन । सोही दिनको राति ९ बजे छुटेपछि वसन्तपुरमा बसेर अनशन निरन्तरता दिइन् । दोस्रो दिन माइतीघरमा आएर अनशन बसिन् । काठमाडौं महानगरको नगर प्रहरीले बस्न नदिएपछि त्यस रात वसन्तपुर बसिन् । त्यसपछि माइतीघरमै अनशनरत छिन् । प्रदीप कठायतलाई कारागारमा हाल्नुपर्यो, सुरज कार्कीलाई डीएसपीबाट निलम्बित गरेर अनुसन्धानमा तान्नुपर्यो अनि बल्ल अनशन तोड्छु, नत्र मरिगए तोड्दिनँ, उनले भनिन्, पहिले पनि धेरै आश्वासन पाइसकेको हो, सडक आन्दोलनदेखि धेरै संघर्ष गरेको हो, न्याय पाइनँ तर हरेस खान्नँ । अनशन बसिरहेकै बेला उनी महिनावारी पनि भएकी छन् । महिनावारीका बेला उनको धेरै रगत बग्छ, प्याड फेरिरहनुपर्छ । उनीसँग प्याड किन्ने खर्च छैन, सहयोगी मन भएकाले ल्याइदिन्छन् । नजिकैको रेस्टुरेन्टवालाले शौचालय जान दिन्छन् । पानी परेका बेला रेस्टुरेन्टको पर्खालतिर ओत लाग्छन् । उनले अनशन थालेदेखि नै खाना, पानी खाएकी छैनन् । उनको स्वास्थ्य स्थिति कमजोर बन्दै गएपछि अनशनको चौथो दिनदेखि डाक्टर अजित मल्लिकले स्लाइन पानी दिएका छन् । अनशन स्थल अगाडि डोनेसन बक्स मा उनको सहयोगार्थ रु १०, २०, ५०, १०० चन्दा दिएर जान्छन् । बिनु भन्छिन्, यसैले उनमा एलर्जी भइरहेको छ, प्रहरीले पाल टाँग्न पनि दिएको छैन, खुला आकाशमुनि रात कटाउँदै छु । उनकी ६२ वर्षीया सानीआमाले रेखदेख गरिरहेकी छन् । मर्न लागिसकिस् होला भनेर फोनमा रोइरहनुभएको थियो, मैले न्यायका लागि लडिरहेको विषयमा परिवारको समर्थन भएर पनि अस्वस्थताले गर्दा यहाँ हुनुहुन्न, बिनुले भनिन् । आफूलाई न्याय दिलाउन भौतिक रूपमा उपस्थिति हुन सक्नेले माइतीघर पुगेरै, नसक्नेले सामाजिक सञ्जालबाटै भए पनि ऐक्यबद्धता जनाएर दबाब सिर्जना गर्न सघाउ पुर्याउन माग गरेकी छन् । अनशनको पाँचौं दिन गृह मन्त्रालयका सहसचिव जितेन्द्र बस्नेत र काठमाडौं जिल्ला प्रशासन कार्यालयका प्रमुख जिल्ला अधिकारी घनश्याम उपाध्यायले अनशनको स्थलगत अध्ययन गरे । छैटौं दिन अनशनरत पक्ष र गृहमन्त्री, गृह मन्त्रालयका प्रवक्ता, कानुनविद्लगायतको टोलीले गृह मन्त्रालयमा वार्ता गरे । छानबिन समिति बनाइदिन्छम्, त्यसैले अनुसन्धान गर्छ, मुद्दा फास्ट ट्र्याकबाट अघि बढ्छ, अहिलेलाई अनशन बस्न छोड्नु भन्नुभयो, बिनुको अनशनमा साथ दिँदै आएकी जस्मिन ओझाले भनिन्, गृहबाट आज पनि (सातौं दिन) फोन गरेर सोध्दै हुनुहुन्थ्यो, बिनुजीले आश्वासनकै भरमा नतोड्ने भन्नुभएको छ । लेखक अर्चना थापाले महिला अधिकारको क्षेत्रमा काम गर्ने संघसंस्था, मानवअधिकार आयोगलगायत निकायहरूले पीडितको न्यायिक प्रक्रियामा साथ दिनुपर्ने बताइन् । उहाँले जुन मागहरू राख्नुभएको छ, कहीँकतै पनि सुनुवाइ नभएर नै आमरण अनशन बस्नुभएको होला, सातौं दिन भइसक्यो, उनले भनिन्, म बेलाबेला पुगिरहेको हुन्छु, प्रायः एक्लै भेटिनु हुन्छ, रातिराति हावाहुरी, पानी आइरहन्छ, कसरी बस्नुभएको होला । उहाँको न्यायिक यात्रा कति कठिन छ, संघसंस्था, मानवअधिकार आयोगलगायत निकायले उहाँसँग व्यक्तिगत भेटेर न्यायिक प्रक्रियामा मद्दत गर्न ढिला गर्नु हुँदैन ।राष्ट्रिय मानवअधिकार आयोगका कामु सचिव मुरारीप्रसाद खरेलले पीडितले अनशन बसेदेखि नै भेटघाट गर्ने, अनुसन्धान गर्ने र न्यायिक निकायहरूसँग समन्वय गराउने काम गरिरहेको बताए । उहाँले निवेदनमा दिनुभएको सम्बन्धित प्रहरी अधिकृतलाई झिकाउन पत्र काटिसकेका छौं । उहाँका पनि कुरा सुन्छौं र पीडितले भन्नुभएजस्तै अन्याय भएको रहेछ भने सोहीअनुसार अनुसन्धान अघि बढ्छ । हामीले केसलाई हेरिरहेका छौं, उनले भने । राष्ट्रिय महिला आयोगकी अध्यक्ष कमलाकुमारी पराजुलीले बिनुलाई छैटौं दिन अनशन स्थलमा भेटेर न्यायका लागि सहकार्य गरिदिने आश्वासन दिलाइन् । बिनुले प्रदीप कठायत र सम्बन्धित प्रहरीलाई कारबाही गर्नुपर्ने अनि जबर्जस्ती गराइएको सम्बन्धविच्छेदलाई मुख्य गरी उठाउनुभएको रहेछ, म पनि गएर भेटें, अध्यक्ष पराजुलीले भनिन्, म गएका बेला गृह मन्त्रालयले वार्ताको प्रयास गर्दै छ भन्ने थाहा पाएँ, महिला आयोगले अब्जरभेसन गर्दै छौं । न्यायिक प्रक्रियामा गृह मन्त्रालय, न्यायालयमा लबिइङ गरिदिन, सिफारिस गरिदिन सक्छौं ।"
रेशम चौधरीलाई जन्मकैद सदर,"रामचन्द्र चौधरी, सन्तकुमार चौधरी, धनीराम चौधरी, फूलराम चौधरी, विकास भन्ने बालकृष्ण चौधरी, शिवकुमार चौधरी, चमन चौधरी, खुसीराम चौधरी, डम्मर कठरिया, ईश्वरीप्रसाद चौधरी, बन्धाराम थारू, माझिद भन्ने सुरज मियाा हास्मी, दिनेश कठरिया, कालु रावत, विमल रावत, सन्दीप चौधरी बडायक, शिवराज कठरिया, बलिराम चौधरी, लाहानु चौधरी, नीरज राना, रामलाल चौधरी, काठराम चौधरी, टीकाराम कठरिया, भागीराम चौधरी, बाबुराम चौधरी, रामबहादुर चौधरी, विश्राम चौधरी,शेरे चौधरी, सन्तराम चौधरी, भीमबहादुर चौधरी र रमेश चौधरी ।"
अस्ट्रेलिया तताउँदै नेपाली फिल्म,"(अस्ट्रेलिया)पछिल्लो समय नेपाली फिल्मसमेत विभिन्न देशका बक्सअफिसमा राम्रै प्रभाव जमाउने हैसियत राख्छन् भन्ने पुष्टि हुँदै गएको छ । केही दिनअघि अस्ट्रेलियामा रिलिज गरिएको प्रसाद२ ले बक्सअफिसमा राम्रो स्थान बनाइरहेको मात्र छैन कि नेपालमा पनि राम्रा फिल्म बन्न थालेको सन्देश दिएको हो । विदेशी बक्सअफिसमा समेत नेपाली फिल्मले राम्रो स्थान बनाउनेमा निर्माता, कलाकार तथा निर्देशकले सायदै सोचेका थिए होला । तर राम्रो, समय सापेक्ष फिल्म निर्माण गर्ने हो भने विदेशमा समेत बजार रहेको प्रमाणित गरिदिएका छन् केही फिल्महरूले । त्यसै सिलसिलाको पछिल्लो फिल्म हो, प्रसाद२ । अस्ट्रेलियाका बिभिन्न राज्यका दर्जनौं हलमा प्रदर्शन भइरहेको फिल्म हाल अस्ट्रेलियाली बक्सअफिसमा १४ औं नम्बरमा छ । अस्ट्रेलियास्थित युवा व्यवसायी देव कार्की नमस्ते इन्टरटेन्मेन्टमार्फत अस्ट्रेलियाली हलसम्म ल्याई पुर्याएका हुन् प्रसाद२ । कार्कीले यसअघि पहिलोपटक अस्ट्रेलियाली बक्सअफिसमा प्रेमगीत३ (हिन्दी भाषामा डब गरिएको) ल्याएका थिए । उक्त फिल्म पनि बक्सअफिसमा १३ औं स्थानसम्म आउन सफल भएको थियो । हिन्दी भाषामा समेत निर्माण भएको र भारतमा समेत चलचित्रले धेरै प्रचार पाएका कारण फिल्मले नेपालीबाहेकका दर्शक तानेको थियो । तर गत बिहीबारदेखि प्रदर्शनमा आएको प्रसाद२ ले राम्रो उपस्थिति मात्र देखाएको छैन, बक्सअफिसमा सञ्चालनमा आएको पहिलो नेपाली भाषाको चलचित्र पनि बनेको छ । यो हामीले व्यावसायिक रूपमा भन्दा पनि नेपाली फिल्म, नेपाली परिवेश, दृश्य तथा कलासंस्कृतिलाई अस्ट्रेलियामा समेत चिनाउने प्रयास गरेका हौं, कार्की भन्छन् । हुन त यो फिल्मको अस्ट्रेलिया अधिकार उनको कम्पनी र गोर्खे इन्टरटेन्मेन्टका रञ्जितराज वन्तले लिएका हुन् । तर वितरणको जिम्मा भने कार्की एक्लैले सम्हालेका छन् । हलिउड र बलिउडका फिल्मसँगै आफ्नोभाषाको फिल्म मल्टिप्लेक्समा चलिरहँदा पाइने आनन्द पैसामा तुलना नहुने रहेछ, उनले भने । यसअघि प्रेमगीत३ चलाएको अनुभवले पनि धेरै सहज भएको बताउँछन् कार्की । अस्ट्रेलियामा कोभिडअघि महिनैपिच्छे नेपाली चलचित्र प्रदर्शन हुने गरेका थिए तर व्यक्तिगत रूपमा । त्यो क्रममा कोभिडपछि कमी आएको भए पनि त्यो क्रम पछिल्लो समयमा बढ्दै गएको छ । नेपालमा बनेका र राम्रा मानिएका प्रायः सबै फिल्म प्रदर्शन हुने गरेका भए पनि अस्ट्रेलियाली बजारमा प्रेमगीत३ र प्रसाद२ बाहेकले प्रवेश पाएका छैनन् । चलचित्र क्षेत्रमा लागेका अनुभवीहरूसमेत पछिल्लो समयमा यी दुई फिल्मका कारण नेपाली सिनेमा उद्योग र नेपाली फिल्मलाई अलग उचाइ मिलेको स्विकार्छन् । सिड्नीमा रहेर आधा दर्जनबढी नेपाली फिल्म निर्माण गरिसकेका दिनेश पोखरेल नेपाली फिल्मलाई अब व्यक्तिगत रूपमा भन्दा मल्टिप्लेक्समा सञ्चालन गर्नुपर्नेमा जोड दिन्छन् । हाम्रोमा पनि राम्रा फिल्म बन्छन् भन्ने यी दुई फिल्मले प्रमाणित गरिसकेका छन्, पोखरेल भन्छन् । हाल अस्ट्रेलियका इभेन्ट, होयट्स, युनाइटेडलगायत हलमा चलिरहेको छ प्रसाद२ । फिल्मले ६ राज्यका ४२ हलमा एक सय स्क्रिन पाएको कार्कीले बताए । तर अन्य दुई राज्य तास्मानिया तथा क्यापिटल टेरिटोरीमा भने व्यक्तिगत रूपमा सञ्चालन गर्ने गरी बिक्री गरिएको छ । प्रसाद२ अहिले सफल मानिएका हलिउड चलचित्र गार्जियन अफ द ग्यालेक्सी, इभिल डेड लगायतका ठूला लगानीका चलचित्रसँगै जुधिरहेको छ । साँच्चै भन्ने हो भने अस्ट्रेलियामा भएका नेपाली मात्र नभई समग्र नेपाली फिल्म उद्योगका लागि यो गर्वको विषय हो, कार्की भन्छन् । निर्माता पोखरेलसमेत अस्ट्रेलियाजस्तो देशमा आफ्नो चलचित्रलाई प्रदर्शन गर्नका लागि नेपाली चलचित्र क्षेत्रले मात्र नभएर अस्ट्रेलियाली समुदायले समेत सहयोग गर्नुपर्ने तर्क गर्छन् । दुईवटा नेपाली भाषाका फिल्मलाई सफलतापूर्वक यहाँका मल्टिप्लेक्समा चलाइसकेपछि कार्की यसलाई अझ एक तह माथि लैजाने योजनामा छन् । नेपाली भाषामा निर्माण भएका फिल्मलाई अंग्रेजी भाषामा डब गरेर प्रदर्शन गराउने । जसरी प्रेमगीत३ लाई हिन्दी भाषामा डब गरेर भारतीयलगायतका दर्शकसम्म पुर्याउन सकियो, त्यसरी नै नेपाली फिल्मलाई अंग्रेजी भाषामा डब गरेर प्रदर्शनमा ल्याउन सकियो भने यसले सबै दर्शकलाई समेट्न सक्छ, आफ्नो योजनाबारे उनले भने । नेपाली भाषा नबुझ्ने विदेशीमा मात्र नभएर हुर्कंदै गरेका नेपाली दोस्रो पुस्ताले समेत आफ्नो चलचित्र अंग्रेजी भाषामा हेरेर आफ्नो देशका बारे धेरै कुरा थाहा पाउन सक्ने उनको बुझाइ छ । अस्ट्रेलियामा ल्याइपुर्याउन एउटा फिल्मको १५ देखि ५० लाख रुपैयाँसम्म पर्ने गरेको जानकारहरूको भनाइ छ । त्यसमा पनि राम्रो चलेको, चल्तीका कलाकारले अभिनय गरेको र दर्शकबाट राम्रो प्रतिक्रिया आएका फिल्म महँगो पर्ने गरेको छ । तर पनि सबै डिल पूर्णतः व्यावसायिक र आर्थिक रूपले सफल हुने सोचले मात्र गर्ने गरिएको छ । पछिल्लो समयमा त राम्रो मानिएका फिल्म फ्लोरमा जानेबित्तिकै निर्माण घोषणाताका नै बिक्री हुने गरेको छ । अस्ट्रेलियामा अहिलेसम्म ल्याइएका नेपाली फिल्म सबै व्यक्तिगत तवरमा चलाइने गरेका छन् । कुनै कुनै त अत्यधिक सफलसमेत बनेका छन् । तर तिनीहरू कुनै हल भाडामा लिएर वा अन्य त्यस्तै स्थानमा चलाइने गरिएको छ । केही फिल्मको टिकट स्वतःस्फूर्त रूपमा बिक्री हुने गरेको भए पनि अधिकांशको टिकट बिक्री पुस सेल मार्फत हुने गरेको छ । अर्कोतिर मल्टिप्लेक्समा लाग्ने शुल्कभन्दा व्यक्तिगत रूपमा राखिएका शोको टिकट दर महँगो हुने गरेको छ । त्यसरी चलाइने फिल्म आर्थिक रूपले सफल हुने भए पनि नेपाली फिल्मको प्रवर्द्धनमा भने खासै प्रभाव पार्न सक्दैनन् ।"
वेलकम टु हेम्जाकोट जेठ २६ मा,"काठमाडौं (कास) फिल्म वेलकम टु हेम्जाकोट जेठ २६ गतेदेखि देशव्यापी प्रदर्शनमा आउने भएको छ । ग्लोजअप सिने प्रोडक्सनको ब्यानरमा निर्मित फिल्मले सोमबार प्रदर्शनको नयाँ मिति तोकेको हो । यसअघि प्राविधिक कारण देखाई फिल्मको प्रदर्शन मिति सारिएको थियो । बुद्धि तामाङ, विनोद न्यौपाने, दिनेश खड्का, सन्दीप सिग्देल, अम्बिका तामाङ, सुजाइरा कार्की, विशाल पहारी, रवि गिरी, लक्ष्मीनाथ तिमल्सिना, रश्मि भट्ट, अस्मिता पन्त, शारदा गिरी, बलदिव राई, स्वजयनन्द लामालगायत कलाकारको अभिनय छ । सरोज पौडेलको लेखन तथा निर्देशनमा तयार फिल्मको सम्पादन मित्र डी गुरुङले गरेका हुन् । फिल्ममा कविराज गहतराज, गम्भीर विष्टको करियोग्राफी रहेको छ । फिल्मका गीतमा इन्दिरा जोशी, शान्तिश्री परियार, अस्मिता अधिकारी, राज सागर, राजन इशानले आवाज दिएका छन् । फिल्ममा तेजप्रसाद दाहाल, जितेन्द्र गिरी, बाबुराम कार्की र सुमन खड्काले लगानी गरेका छन् । फिल्मले चौथो नेपाल सांस्कृतिक अन्तर्राष्ट्रिय फिल्म फेस्टिबलमा उत्कृष्ट नेपाली फिल्मको अवार्ड जितेको थियो । फिल्म कास्की जिल्लाको पर्यटकीय स्थल हेम्जाकोटमा खिचिएको हो । फिल्म वितरणको जिम्मा नेपालभरका लागि सुनील मानन्धरले लिएका छन् । भारत, अस्ट्रेलिया, जापानलगायत केही युरोपेली देशका लागि फिल्मको चलचित्रको विदेश राइट्ससमेत बिक्री भइसकेको निर्देशक पौडेलले जनाए । यसअघि चलचित्रमा समावेश आइटम डान्स मायाको रेडियो, तिहार सम्बन्धित गीत सेलको बासना चलेको लगायतका कन्टेन्ट सार्वजनिक भएका छन् । यी प्रमोसनल कन्टेन्टलाई दर्शकले मन पराएका छन् ।"
पश्चिम जर्मनीद्वारा वार्सा प्याक्ट अनुमोदन,"सन् १९७२ मा आजकै दिन (मे १७) मा पश्चिम जर्मनीले वार्सा सन्धि अनुमोदन गरेको थियो । पश्चिम जर्मनी र पोल्यान्डबीच १९७० को शीतयुद्धको समयमा १९५५ मे १४ मा पोल्यान्डको वार्सामा सोभियत संघ र मध्य तथा पूर्वी युरोपका सात समाजवादी गणराज्यहरूले गरेको सामूहिक रक्षा सन्धि वार्सा सन्धि हो । दोस्रो विश्वयुद्धपछि विश्व दुई खेमामा बाँडिन पुग्यो । पुँजीवादी खेमाको नेतृत्व अमेरिका र साम्यवादी खेमाको नेतृत्व तत्कालीन सोभियत संघले गर्यो । दुवै देशबीच युद्धका कारण तहसनहस युरोपमा आफ्नो प्रभाव जमाउने होडबाजी चल्यो । तर दुवै देश आणविक शक्ति सम्पन्न भएका कारण एकअर्काविरुद्ध भौतिक आक्रमणमा भने उत्रन सकेनन् । जसका कारण शीतयुद्ध सुरु भयो । त्यसैक्रममा युद्धको तयारीकै रूपमा अमेरिकाले उत्तर एट्लान्टिक क्षेत्रका देश समेटेर १९४९ को अप्रिल ४ मा उत्तर एटलान्टिक सन्धि संगठन (नेटो) गठन गर्यो । त्यसैको जवाफी कदमका रूपमा १९५५ मे १४ का दिन सोभियत संघले पूर्वी युरोपका देशहरूलाई समेटेर वार्सा ट्रिटी अर्गनाइजेसनको निर्माण गरेको हो । मित्रता, सहयोग र पारस्परिक सहयोगका लागि भनेर गरिएको सन्धि वार्सा प्याक्ट का रूपमा चिनिन्छ ।सोभियत संघसँगै अल्बानिया, बुल्गेरिया, चेकोस्लोभाकिया, पूर्वी जर्मनी, हंगेरी, पोल्यान्ड, रोमानिया यसका सदस्य राष्ट्र थिए । तर १९९१ मा सोभियत संघको विघटनसँगै वार्सा प्याक्टको पनि विघटन भएको हो ।"
नेतृत्व वर्गलाई केही प्रश्न,"१ तपाईंहरूमा पदलोलुपता र आर्थिक मोह अत्यधिक छ । त्यो केका लागि हो ? देश बनाउन ? आफैं बन्न ? कि आसेपासे बनाउन ? २ राज्यको सबै क्षेत्रमा माफियाकरण र बिचौलियाको बिगबिगीबाट देशलाई मुक्त गर्ने योजना के छ ?३ इमानदार, दूरदर्शी, लगनशील, विषयविज्ञ कार्यकर्ताले अबसर कहिले पाउने ? ४ देशका लागि भन्दा विदेशीको स्वार्थमा चल्ने गरेको जनगुनासो छ, खास के हो ? ५ भ्रष्टाचार र कमिसनको खेलमा मुछिएकालाई कारबाही किन नगरेको ?६ राज्यको भण्डार रित्याएर सेवासुविधा दिनुपर्ने गरी नेता तथा कर्मचारी र संख्या किन बढाएको ?७ देशको मौलिकता पनि नजोगाउने सन्तुलित विकास योजना पनि बनाउन नसक्ने अवस्थाबाट कहिले निकास दिने ? ८ देशलाई सिंगापुर बनाउने कि समुन्नत नेपाल बनाउने ? ९ शिक्षा, स्वास्थ्य, कृषि, खाद्य अधिकारजस्ता आधारभूत आवश्यकताको क्षेत्रमा नागरिकको पहुँच पुर्याउने योजना के छ ? कृष्ण कुम्पुरे, आदमटार, धादिङ"
उच्च ओहदा अकुत धन आर्जनका साधन मात्रै हुन् ?,"उत्तरदायित्व अस्वीकार गरेपछि खराब काम गर्न सजिलो हुन्छ । छलकपटमाथि झुठ थप्दै जानुले मानिसको चरित्र देखाउँछ । नक्कली भुटानी शरणार्थी प्रकरणले यसै तथ्यलाई उजागर गरेको छ । आफूहरूलाई विश्वास गर्ने सोझा जनतालाई ठगेर अर्बौं कमाउने यो घटना, भ्रष्टाचार र नेतृत्वको अकर्मण्यताको अन्तिम उचाइ हो । कहिलेकाहीँ अचम्म लाग्छ, मन्त्री नेताजस्ता पद र जिम्मेवारीमा रहेका व्यक्तिलाई कानुनसँग डर हुँदैन ? यिनीहरू नेता कसरी भए ? भनिन्छ, भूमि र भाग्यको उस्तै स्वभाव हुन्छ । जे रोपेको हो त्यही उम्रिने हो, त्यसको फल पाउने निश्चित छ । राजनीतिका नाममा जजसले जेजे रोपेका थिए त्यसको फल पाउनुपर्छपाउनेछन् ।यो प्रकरणमा शीर्ष नेतृत्व निर्दोष छजस्तो नगरौं । घटनाको पछिल्ला चरणमा ठूला दलका शीर्ष नेतृत्व तैं चुप मै चुपको प्रक्रियामा संलग्न रहनु शंकास्पद देखिन्छ । लक्ष्मण मैनाली, कुमारीगाल, काठमाडौं"
मेरो सम्झनामा जेठ ३,"त्यस वर्ष मे १ मा फिलिपिन्सको ट्रेड युनियन केन्द्र किलुसाङ मायो उनो (केएमयू) ले आयोजना गरेको नवौं अन्तर्राष्ट्रिय ऐक्यबद्धतामा भाग लिन जानुअघि म कमरेड मदन भण्डारीको टोलीलाई बिदाइ गर्न अन्तर्राष्ट्रिय विमानस्थल पुगेको थिएँ । योभन्दा अघि र त्यसपछि पनि प्रायः म अन्य नेतालाई स्वागत वा बिदाइ गर्न विमानस्थल पुगेको छैन । थाहा छैन, त्यो दिन किन म विमानस्थल पुगें । कमरेड मदनको नेतृत्वमा चीन जान लागेको प्रतिनिधिमण्डललाई मैले अलि असजिलो मानी परबाटै हात हल्लाएको थिएँ । त्यसपछि म फिलिपिन्स गएँ । मेरो यात्रा झन्डै तीन हप्ताको थियो । भ्रमणका क्रममा ट्रेड युनियनका नेताहरूका अतिरिक्त तत्कालीन समयमा सशस्त्र युद्धमा चर्चित तर विभाजनको संघारमा पुगेको फिलिपिनो कम्युनिस्ट पार्टीका नेताहरू र नयाँ जनसेनाका कमान्डरहरूसँग भेटघाट गरें । यी सबबारे कमरेड मदनलाई रिपोर्ट गर्नुपर्ने विषयहरू मसँग थिएÙ जस्तो फिलिपिनो कम्युनिस्ट पार्टीका एसियाप्रशान्त क्षेत्र हेर्ने नेताको नेपाल भ्रमण, कमरेड मदनलाई पठाइएका केही पुस्तकदस्तावेजहरू । हङकङ हुँदै जेठ २ गते काठमाडौं आइपुग्नासाथ मैले कमरेड विद्या भण्डारीलाई फोन गरेर सोधें, कमरेड कहाँ हुनुहुन्छ ? उहाँले मदन पोखराको कार्यक्रममा जानुभएको र नारायणघाटमा हुने अखिल नेपाल महिला संघको कार्यक्रम सकेर मात्र काठमाडौं आउने बताउनुभयो । मैले ठानें अब उहाँका सामग्री फर्किएपछि नै दिनुपर्ला ।जेठ ३ गते माधव नेपालले पार्टी कार्यालयमा बोलाउनुभयो र फिलिपिनो नेतालाई लिन विमानस्थल जान भन्नुभयो । प्रमोद हमाल र सुनील पौड्यालसहित हामी विमानस्थल गयौं । ती फिलिपिनो नेता हाम्रो पार्टीसँग द्विपक्षीय सम्बन्ध बढाउने हिसाबले आएका थिए र कमरेड मदनसँगको भेटवार्ता पहिलो कार्यक्रम थियो । तर मदनको व्यस्तता र फिलिपिनो कमरेडको काठमाडौंको छोटो बसाइका कारण ४ गते बिहान उनलाई नारायणघाट पुर्याइदिने र त्यहीँ नै भेटवार्ता गराउने योजना बनेको थियो ।त्यसपछि जेठ ३ गते दिनभर म जिफन्ट कार्यालयमा रहें । तीन हप्ताको अनुपस्थितिका कारण छिनाल्न बाँकी आफ्ना काम सक्ने धुनमा थिएँ म । साँझ त्यस्तै छ बजेको हुनुपर्छ, बागबजारस्थित पार्टी कार्यालयबाट कमरेड प्रदीप नेपालको अनौठो फोन आयो, तुरुन्त आउनुस् । गम्भीर सल्लाह गर्नु छ ।जिफन्टमा रहेका अरूहरूलाई बस्दै गर्नू है भन्दै म र विनोद श्रेष्ठ बागबजार पुग्यौं । पार्टी कार्यालयको ढोकैमा भेटिएका कमरेड केशव बडालले भन्नुभयो, मदनको गाडी दुर्घटनाग्रस्त भएछ ! पार्टी बरबाद हुने भो, कमरेड ! सबै कुरा थाहा नपाइसकेकाले हुन सक्छ, मलाईचाहिँ मदन भेटिनुहुन्छ भन्ने लागिरहेको थियो ।पहिलो तलामा कमरेड प्रदीप हताश भावमा बसिरहनुभएको रहेछ । अरू कोको हुनुहुन्थ्यो, याद रहेन । उहाँले हामीलाई भन्नुभयो, मदन र जीवराज चढेको गाडी मुग्लिनबाट परतिर दुर्घटनामा परेछ । उहाँहरूको हालत के छ, थाहा छैन । त्यहाँ स्थानीय पार्टी पुगिसकेको छ । सम्पर्क हुन सकिरहेको छैन । तपाईं तुरुन्त त्यहाँ जानुस्, केन्द्रीय कार्यालयलाई नियमित सूचना गर्नुस् ।सोच्ने र सोध्ने समय थिएन । काठमाडौंमा छँदा शैलेन्द्र थापाको एउटा रातो गाडी मदनले सुरुका समयमा प्रयोग गर्नुहुन्थ्यो (शैलेन्द्रजीको पनि निधन भइसकेको छ) । त्यही गाडीमा शैलेन्द्रजी, म, विनोद र केशव पाण्डे मुग्लिनतिर लाग्यौं ।सिमसिम पानी परिरहेको थियो । अनेक तर्क गर्दै हामी सामान्यभन्दा तीव्र गतिमा गुडिरहेका थियौं । हामी घटनाबारे कहिले आपसी तर्कवितर्क गर्थ्यौं त कहिले मनमा तर्कना खेलाएर घोरिन्थ्यौं । मर्माहत र छटपटीपूर्ण मनोदशामा झन्डै दुई घण्टामा हामी मुग्लिनको प्रहरी चौकी पुग्यौं ।दुर्घटना कहाँ भएको हो ? अहिलेसम्मको स्थिति के छ ? हाम्रो प्रश्नको प्रत्युत्तरमा ड्युटीमा रहेका प्रहरीले भने, दासढुंगामा दुर्घटना भयो । प्रहरी त्यहाँ पुगिसकेको छ । त्रिशूलीमा गाडी डुबेको छ, नेताहरू भेटिनुभएको छैन । ड्राइभर जीवितै छ ।यो सूचना हाम्रा लागि निराशालाग्दो थियो । मेरो मनको एउटा कुनामा ड्राइभर अमर लामाले सबै बताउला कि भन्ने लागिरहेको थियो । ऊ एक प्रकारले पत्याइएको कार्यकर्ता थियो । हामीले पहिले घटनास्थल पुग्ने, त्यसपछि ड्राइभरसँग सोधपुछ गर्ने र पार्टी केन्द्रमा सूचना पठाउने योजना बनायौं ।दासढुंगामा पुग्दा रात परिसकेको थियो । एक झुन्ड मानिसहरू दुर्घटनास्थलमा झुरुप्प जम्मा भएका थिए । गाडी कसरी आयो र कसरी खस्यो भन्ने दृश्य त्यहाँका प्रत्यक्षदर्शी गाउँलेहरू आगुन्तकहरूलाई दोहोर्याईतेहेर्याई बताइरहेका थिए । त्रिशूलीमा डुबेको गाडी निकाल्ने प्रयत्न सुरु भएको थिएन । हामीले घटनाको प्रकृति हेर्यौं र अड्कल काट्यौं मदन र आश्रित सायदै जीवित हुनुहोला ! त्यहाँ उपस्थित सबैले एक प्रकारले मदनआश्रितको जीवित रहने आस मारिसकेका थिए ।पार्टीका स्थानीय कार्यकर्ताले हामीलाई पनि फेरि एक पटक उही विवरण सुनाए र भने, अमर लामालाई अस्पतालमा भर्ना गरिएको छ । हाम्रो टिमले त्यहाँ बसिरहनुभन्दा नारायणघाट पुग्ने र पार्टी केन्द्रलाई सूचना गर्नु उपलब्धिमूलक हुने ठान्यो ।हामीले त्यहाँ कान्तिपुर दैनिकका कृष्ण उपाध्याय (कृष्णजी अहिले बेलायत बस्नुहुन्छ) र फोटोग्राफर चन्द्रशेखर कार्कीसहित अर्का एक पत्रकारलाई भेट्यौं । पत्रकारहरूको टिममध्ये कान्तिपुर त्यहाँ पुगेको पहिलो टोली थियो । नेपालमा तुरुन्तै घटनाको सूचना सम्प्रेषण गर्ने प्रचलन चलिसकेको थिएन । त्यो समयसम्म कान्तिपुर पनि त्यति धेरै चलिसकेको थिएन । यो घटनाको न्युज ब्रेक गरेपछि कान्तिपुर व्यापक भएजस्तो मलाई लाग्छ ।कान्तिपुरका पत्रकारहरू पनि हामीसँगै नारायणघाटतिर लाग्नुभयो ।नारायणघाटको अस्पतालमा हामी पुग्दा अमर लामा बेडमा पल्टिरहेको थियो । हामीलाई देख्नासाथ ऊ भावावेगमा आउला र आफू दुर्घटनाको कारक बनेकामा दुःखमनाउ गर्दै रोला भन्ने मेरो अपेक्षा थियो । यो के भयो अमर ? तिमीलाई कस्तो छ ? मैले सोधेँ । हुनेहुनामी त भइसकेको थियो । त्यसले पुर्याउने अकल्पनीय क्षति त हामीले भोग्नु नै थियो । पार्टीकै कार्यकर्ता भएकाले म ऊप्रति पनि सहानुभूति प्रकट गर्दै थिएँ । तर मेरो अपेक्षा विपरीत हामीले बोलाउँदा पनि ऊ बोलेन, अर्कोतिर फर्कियो । मैले यसलाई अझै पनि सकारात्मक ढंगले लिँदै सोचें सायद घटनाको तोड उसलाई ज्यादै परेको छ र आफैं पनि कतै घाइते भएको हुन सक्छ !तर कान्तिपुरका कृष्ण उपाध्यायले कसरी दुर्घटना भयो ? नेताहरू कसरी बस्नुभएको थियो ? तिमी कसरी बच्यौ ? भन्ने प्रश्न गर्नासाथ उसले बक्न सुरु गर्यो, पानी परिरहेको थियो, गाडी स्पिडमा थिएन । एक्कासि गाडी चिप्लियो र म पानीबाट पौडी खेलेर निस्किएँ । हामी जिल्लियौं । मैले बोलाउँदा नबोल्ने, पत्रकारले सोध्नासाथ फरर विवरण दिने ! के हो यो ! तर मलाई अझै पनि दुर्घटना षड्यन्त्रको अंग हो भन्ने लागिरहेको थिएन । अस्पतालबाट बाहिरिनासाथ कृष्णजीले भन्नुभयो, यो ड्राइभर अब फस्यो, यसको कुरा बुझियो ! हामीले काठमाडौं फोन गर्यौं र जेजति बुझेका थियौं सूचित गर्यौं । हामीलाई केन्द्रीय कार्यालयबाट राति त्यहीँ बस्ने र बिहान स्थिति हेरेर खबर गर्ने निर्देशन प्राप्त भयो ।हाम्रो रात दासढुंगामा बित्यो । अनेक तर्कवितर्क हुँदै थिए । मानिसहरू कम्तीमा मदनचाहिँ जीवितै हुनुहोला भन्ने निस्कर्ष निकाल्दै थिए । कोही भन्दै थिए, मदन पौडी खेल्न माहिर हुनुहुन्थ्यो रे ! पक्कै त्रिशूली पार गरी कतै पुगेको हुनुपर्छ ! कोही भन्दै थिए, मदनपछिको एमाले कस्तो होला ? यस्तै तर्कनासँगै हामीले समय बितायौं । पूर्वपश्चिमबाट आइरहेका गाडीहरूले सडक भरिएको थियो । उज्यालो हुँदानहुँदै दुर्घटनास्थल मानिसहरूले टनाटन भरिएको थियो । सबैमा अपेक्षापूर्ण अन्धविश्वास थियो मदनचाहिँ जीवितै हुनुपर्छ ! बिहान १०११ बजेतिर हामीले फेरि एक पटक काठमाडौंमा फोन गर्यौं । काठमाडौंबाट निर्देशन आयो, धेरै कमरेडहरू त्यता जानुभएको छ । यहाँ अरू काम छ, तपाईंचाहिँ फर्किनुस् ।क्रेन उज्यालो भएपछि मात्र आयो र गाडी निकाल्ने प्रयत्न सुरु भयो । केही समयको प्रयत्नपछि गाडी बाहिर निकालियो । बीभत्स दृश्य ! जीवराज आश्रितको शव गाडीमा देखियो । त्यहाँ जम्मा भएका सबै मानिस सन्तप्त थिए । दुःखावेशमा मानिसहरू चिच्याइरहेका थिए । कोलाहल थियो । कृष्णगोपाल श्रेष्ठ बेहोस नै हुनुभयो । यो पीडादायक क्षणसहित मदन जीवितै रहने आस टुंगियो । फिलिपिन्समा हासिल गरेको अनुभव मदनलाई सुनाउने र छलफल गर्ने मेरो धोको अधुरै रह्यो । काठमाडौं फर्कने निर्देशन पाएकाले आफूसँगै गएकाहरूलाई त्यहीँ छोडी म कान्तिपुरकै गाडीमा फर्किएँ । बाटामा मनभरि धेरै तर्कना आए । तर्कनाहरू दुःस्वप्नहरूलाई भुलेर आफैंलाई क्षणिक मात्रै भए पनि सान्त्वना दिने माध्यम रहेछन् भन्ने लागेको छ मलाई यस बेला । आफ्नो अगाडि आएको भयानक प्रहार पहिले मनले महसुस गर्छ र त्यसलाई सामना गर्ने सामर्थ्य पनि मनले नै बनाउनुपर्ने रहेछ । सिंगो पार्टी र आन्दोलनको भविष्य तर्कनामा आइरहेका थिए । मदनको टोली चीन हिँडेपछि मैले सोम राईसँग गरेको बहस सम्झिएँ । मदन हाम्रो सन्दर्भमा नयाँ मार्क्स हुन् तर यति ठूला नेताहरू एउटै जहाजमा चीन किन गएका ? केही भयो भने एमाले त डुब्छ ! त्यसो त न्युजविकले उहाँले चुनाव जित्नासाथ लेखेकै थियो इन नेपाल कार्ल मार्क्स लिभ्स ! यो घटनापछि अन्य विदेशी सञ्चारमाध्यमले पनि मदनलाई नेपाली मार्क्स लेखे । चीन वा भारत भ्रमणमा त केही भएन, तर जीवराज र उहाँसँगै गएको गाडी दुर्घटनाग्रस्त भयो । सोम र मैले छलफल गरेजत्तिकै मात्रा मा नभए पनि काफी क्षति त हामीले बेहोर्नुपर्यो । ३० वर्ष बिते, मैले यस्तै धारणा १७ औं स्मृति दिवसमा पनि व्यक्त गरेको थिएँ । त्यतिखेर मैले मदनको अभाव हामीलाई खट्किरहेको छ भनेको थिएँ । आज भन्न चाहन्छु कमरेड मदन, तपाईंको विचारले हामीलाई मार्गदर्शन गरिरहेको छ ! सधैं सम्झिरहनेछौं ! रिमाल एमाले उपमहासचिव हुन् ।"
स्याहार चाहिने बेला बेस्याहार,"मानव जीवनको उत्तरार्द्धको उमेरसमूहÙ ज्ञान, अनुभवको भण्डार, विज्ञहरूको समूह तथा जिउँदो इतिहासका ठेली नै ज्येष्ठ नागरिकको समूह हो । २०७८ सालको जनगणना अनुसार ज्येष्ठ नागरिकको जनसंख्या २९ लाख ७७ हजार ३ सय १८ छ । पुरुष १४ लाख ४३ हजार ९ सय ७ एवं महिला १५ लाख ३३ हजार ४ सय ११ । ज्येष्ठ नागरिकको जनसङ्ख्या ३४ प्रतिशतले बढिरहेको छ । विश्वव्यापी रूपमा यो दर सहरमा भन्दा ग्रामीण भेगमा अझ बढी रहेको अध्ययनहरूमा उल्लेख छ ।समय परिवर्तनशील छ । दुई बच्चा, बाबा र आमा सुखी परिवार भन्ने आहान पनि अब पुरानो लाग्ने भइसक्यो । अब एक बच्चा, आमा र बाबा सुखी परिवार भन्ने अवस्था सृजना भइरहेको छ । आर्थिक उदारीकरण, विश्वव्यापीकरण र निजीकरणको प्रभावसँगै विश्व एउटा गाउँमा परिणत भएको छ । नवीनतम प्रविधिले समाजलाई रूपान्तरण गर्दै लगिरहेको छ । हिजोको हाम्रो परिवार संयुक्त हुन्थ्यो, आज एकल परिवारको संख्या बढ्दो छ । बेरोजगारी बढ्दो छ । गरिबी १७ं दशमलव १ प्रतिशत र बहुआयामिक गरिबी २८ दशमलव ६ प्रतिशत छ । पेट पाल्नकै लागि बलिया पाखुरी, तेजिला दिमाग, पुँजीको दिनप्रतिदिन पलायन हुँदै गएको छ । विदेशमा नेपाली युवा जनशक्तिको आयतन बढ्दै गइरहेको छ । विदेशबाट भित्रिने रेमिट्यान्सले छोराछोरी पढाउन गाउँमा बचेखुचेको बलियो जनशक्ति सहरभित्र खुम्चिएको छ । दूरदराजमा घर, पाखो बारी कुरेर बस्ने ज्येष्ठ नागरिक मात्र छन् । उर्वर भूमि बाँझो र जंगलमा परिणत हुँदै गइरहेका छन् । ज्येष्ठ नागरिकको उचित स्याहारसुसार, पालनपोषण गर्ने कोही छैनन् । सम्पत्ति, छोराछोरी भए पनि साथमा नहुँदाको अवस्था कहालीलाग्दो छ । उच्च घरानियाँ, उच्चपदस्थ व्यक्तिहरूले समेत आफूलाई जन्म दिने आमाबाबालाई उचित पालनपोषण नगरीकन वृद्धाश्रमसम्म पुर्याउने, बाबुआमाको सम्पत्ति आफ्नो नाममा गराउने, बाबुआमालाई घरमा बन्धक बनाई स्वतन्त्र रूपमा हिँडडुल गर्न नदिने, सम्पत्तिकै लागि छोराछोरी आपसमा लडी बाबुआमालाई मानसिक विचलनमा पुर्याउने घटनाहरू दिनप्रतिदिन बढ्दै गइरहेका छन् । केही समयअगाडिको, सूर्यविनायक३ बालकोटमा आफ्नै घरमा ७४ वर्षीया आमालाई सम्पत्तिकै नाममा छोराछोरीले बन्धक बनाएको घटना होस् वा चाबहिलमा घर बेचिदिएर बाबुलाई सडकमा पुर्याएको प्रकरण, यी प्रतिनिधिमूलक मात्र हुन् । जीवित देवतासमान रहेका बाबुआमालाई घरबाट निकाली सडकमा पुर्याउने, बन्धक बनाउने, उचित स्याहारसुसार नगर्ने नालायक र गैरजिम्मेवार सन्तानको संख्या बढ्दै गएको विभिन्न सञ्चारमाध्यममा आउने घटनापरिघटनाले देखाउँछन् ।घरपरिवार, सन्तानबाट हुने हेला, घृणा, तिरस्कार, दुर्व्यवहार लगायतका यावत् समस्याले गर्दा हाम्रो मुलुकमा ज्येष्ठ नागरिकका समस्या दिनप्रतिदिन थपिँदै गएका छन् । बाबुआमालाई सन्चो नहुँदा एक गिलास तातो पानी दिने मान्छेको अभाव छ । त्यसैले चाहेर या नचाहेरै पनि जिउँदा प्रयोगशालाहरू वृद्धाश्रममा जान विवश र बाध्य छन् । वृद्धाश्रमको व्यथा उस्तै पीडादायक छ । मापदण्ड अनुसार सञ्चालन नभएका वृद्धाश्रमहरूले अपेक्षित सेवा दिन नसकेको भुक्तभोगीहरूको अनुभव छ । ज्येष्ठ नागरिकको अधिकारको संरक्षणका लागि नीतिगत तथा कानुनी, संस्थागत र कार्यक्रमगत व्यवस्था नभएको होइन । यो उमेरसमूहलाई हेर्न ज्येष्ठ नागरिक ऐन२०६३, ज्येष्ठ नागरिक नियमावली२०६५, सामाजिक सुरक्षा ऐन२०७५ छन् । मुलुकी देवानी (संहिता) ऐन२०७४ मा छोराछोरीको आमाबाबुप्रतिको कर्तव्यबारे विभिन्न व्यवस्था उल्लेख छ । तर पालना गर्ने कसले ? त्यही भएर वृद्धवृद्धाहरू आफैंले जन्म दिएका सन्तानबाट हेला र दुर्व्यवहारको सिकार भएर, अपहेलित भएर बाँच्नुपरेको छ । उमेर ढल्दै जाँदा झन् पारिवारिक स्नेह, उचित स्याहारसुसार, मायाममता र सम्मानको खाँचो पर्छ । विडम्बना, ज्येष्ठ नागरिकहरू शारीरिक, आर्थिक र यौनजन्य दुर्व्यवहारको सिकारसमेत बन्न पुगेका छन् । संविधानको धारा ४१ ले ज्येष्ठ नागरिकलाई राज्यबाट विशेष संरक्षण तथा सामाजिक सुरक्षाको हक हुने व्यवस्था गरेको छ । तर वास्तविकतामा वृद्धभत्तासमेत छोराछोरीले खोसी खाइदिने, आफूखुसी प्रयोग गर्न नपाउने अवस्था छ ।जनस्वास्थ्य सेवा ऐनमा ज्येष्ठ नागरिकका लागि आधारभूत स्वास्थ्य सेवा निःशुल्क पाउने हकबारे उल्लेख छ । आधारभूत स्वास्थ्य केन्द्रमा ३९ र जिल्ला अस्पतालमा ७२ प्रकारका औषधि निःशुल्क उपलब्ध गराउने भनिए पनि औषधिको उपलब्धता नहुने, त्यसबारे वृद्धवृद्धालाई जानकारी नहुने, अस्पतालसम्म पुग्न नसक्ने अवस्था छ ।पन्ध्रौं योजनामा दिगो विकास लक्ष्य अन्तर्गत ज्येष्ठ नागरिकको सामाजिक सुरक्षाबारे अनेक विषयको उल्लेख छ । ज्येष्ठ नागरिकको जीवन सहज, सुरक्षित एवं सम्मानित बनाई सामाजिक न्याय कायम गर्ने भनिएको छ । त्यसअघि बजेटमा पनि समृद्ध नेपाल सुखी नेपाली नारामा सबै नागरिकका लागि मर्यादित काम, न्यूनतम खाद्य सुरक्षा, आधारभूत स्वास्थ्य सुविधा उपलब्ध गराइने भनिएको थियो । तर ती कागजमै सीमित भए । संविधान, ऐन, नीति, योजना र बजेटमा अनेक व्यवस्था हुँदाहुँदै पनि ज्येष्ठ नागरिकका समस्याहरूको सम्बोधन भएको पाइँदैन । गैरजिम्मेवार सन्तानहरूलाई कानुनी कारबाहीको दायरामा ल्याउन सकिएको छैन । दूरदराजमा ज्येष्ठ नागरिकले सामाजिक सुरक्षा भत्ता लिन जान सक्ने अवस्था छैन । कतै मोबाइल बैंकद्वारा घरघरमा पुर्याइएको त देखिन्छ तर सबै ठाउँमा प्रभावकारी हुन सकेको छैन । अर्कातर्फ, सन्तानबाट बाबुआमाप्रतिको गर्नुपर्ने दायित्व वहनमा क्रमशः कमी आउँदै गएको छ । ज्येष्ठ नागरिकप्रतिको श्रद्धा र सम्मानमा ह्रास आउँदै गएको छ । राष्ट्रले उनीहरूको ज्ञान, सीप र अनुभव उपयोग गरी नयाँ पुस्तामा हस्तान्तरण गर्न सकेको छैन ।ज्येष्ठ नागरिकहरूप्रति आम रूपमा सम्मान बढाउन विद्यालय तहका पाठ्यक्रममा त्यो उमेर समूहका सामग्री समावेश गर्नुपर्छ । भएका नीति, योजना तथा कार्यक्रम अक्षरशः कार्यान्वयन हुने वातावरण बनाउनुपर्छ । पारिवारिक, आर्थिक र कानुनी संरक्षणका माध्यमबाट ज्येष्ठ नागरिकका हकअधिकारको संरक्षण र प्रवर्द्धनमा जोड दिनुपर्छ । संघ, प्रदेश, स्थानीय सरकारले आफ्ना नीति, योजना, कार्यक्रम र बजेट ज्येष्ठ नागरिकको हकहितमा केन्द्रित रहेर बनाउनुपर्छ । सरोकारवाला सरकारीगैरसरकारी संघसंस्था र निकायबीच ज्येष्ठ नागरिकको सवालमा समन्वय, सहकार्य हुनुपर्छ । ज्येष्ठ नागरिक जिउँदा इतिहास हुन् । उनीहरूको आधारभूत अवश्यकताको परिपूर्ति, उचित स्याहारसुसारमा परिवार, समाज र राज्यलाई उत्तरदायी बनाउनुपर्छ ।आचार्य मानव अधिकार आयोगकी मानव अधिकार अधिकृत हुन् ।"
बजेटमा जलवायुजन्य असर र अवसर,"जलवायु परिवर्तनले नेपालका कृषि, रेमिट्यान्स, जलविद्युत् उत्पादन र पर्यटनजस्ता अर्थतन्त्रमा विशेष योगदान गर्ने क्षेत्रहरूमा ठूलो प्रभाव पारिरहेको छ र भविष्यमा अझ दूरगामी आर्थिक परिणाम निम्त्याउने सम्भवना छ । यस लेखमा मैले आगामी आर्थिक वर्षको बजेट तयारीका सन्दर्भमा अर्थतन्त्रमा विशेष योगदान गर्ने यी महत्त्वपूर्ण चार क्षेत्रमा जलवायु परिवर्तनका असरबारे छलफल गर्नुका साथै जलवायुमैत्री कार्यमार्फत आर्थिक समृद्धि र दिगो विकासका अवसरहरूबारे विश्लेषण गर्ने प्रयास गरेको छु ।कृषि ः कृषि नेपालको अर्थतन्त्रको मेरुदण्ड हो, जसले अझै पनि देशको कुल गार्हस्थ्य उत्पादनमा करिब २५ प्रतिशत योगदान पुर्याउँछÙ करिब दुईतिहाइ श्रमशक्तिलाई रोजगारी दिइरहेको छ । तर निरन्तर बढ्दो तापक्रम र विषम मौसमी घटनाहरू, अनियमित र अनिश्चित वर्षा र सुक्खाखडेरीजस्ता जलवायुजन्य प्रकोपहरूले कृषि उत्पादनमा सबैभन्दा ठूलो प्रभाव पारिरहेका छन्, जसको प्रत्यक्ष असर अर्थतन्त्रमा परिरहेको छ । फलस्वरूप बाली उत्पादनमा कमी आएको छ, बालीमा क्षति पुगेका कारण कृषि उत्पादकत्व घट्दै गएको छ ।कृषि क्षेत्रमा धानको मात्रै योगदान लगभग २० प्रतिशत छ । विगतका वर्षहरूमा धानको उत्पादनमा सामान्य वृद्धि हुँदै गएको भए पनि गत वर्षको बेमौसमी वर्षा र विभिन्न रोगका कारण घटेको थियो । नेपालमा आधाजति कृषियोग्य जमिनमा सिँचाइ पुगेको छैन, त्यसैले मनसुन महत्त्वपूर्ण छ । जल तथा मौसम विज्ञान विभागले यो वर्ष मनसुनको समयमा कम वर्षा हुने आकलन गरेको छ । समयमै धान रोप्न नपाएमा त्यसको असर धान उत्पादनमा पर्ने निश्चित छ ।बाली उत्पादनमा आएको ह्रासले देशको खाद्य सुरक्षामा असर पार्नाले खाद्यान्नको मूल्य बढ्न जान्छ । यसले कृषिलाई मुख्य पेसा बनाएका नागरिकहरू, विशेष गरी ग्रामीण क्षेत्रमा बसोबास गर्नेहरूको जीवनस्तरमा प्रत्यक्ष प्रभाव पार्छ । यो वर्ष सरदरभन्दा कम वर्षा हुने आकलन भएकाले, समग्र कृषि उत्पादनमा प्रत्यक्ष असर पर्ने स्पष्ट छ । यसरी कृषि उत्पादकत्वमा आएको ह्रासले खाद्यान्न अभाव हुने, खाद्यान्नको मूल्य बढ्ने र देशको निर्यात राजस्वमा ह्रास आउने हुनाले यसको असर अर्थतन्त्रमा पर्नु स्वाभाविक छ । आगामी आर्थिक वर्षको बजेटमार्फत देशको खाद्य सुरक्षा र आर्थिक स्थायित्व सुनिश्चित गर्न, कृषिमा जलवायु परिवर्तनको असरलाई न्यूनीकरण गर्न, सिँचाइ क्षेत्र विस्तार गर्न बदलिँदो जलवायु सुहाउँदो बाली विकास तथा विस्तारका कार्यहरू प्रवर्द्धनमा अविलम्ब कदम चाल्नुपर्छ ।रेमिट्यान्स ः रेमिट्यान्सले देशको कुल गार्हस्थ्य उत्पादनमा करिब २३ प्रतिशत योगदान पुर्याउँछ । श्रम मन्त्रालयका अनुसार २०७८ सम्ममा नयाँ तथा पुनः श्रम स्वीकृति लिने नेपालीको संख्या ५६ लाख छ । राष्ट्रिय जनगणना२०७८ अनुसार लगभग २२ लाख नेपाली नागरिक विदेशमा विभिन्न आर्थिक क्रियाकलापहरूमा संलग्न छन् । विदेशमा रहेका नेपालीले नेपालमा पठाएको पैसा धेरै घरपरिवारका लागि आम्दानीको महत्त्वपूर्ण स्रोत बनेको छ । तर, जलवायु परिवर्तनको विश्वव्यापी असरसँगै यसले नेपाली आप्रवासीको आर्थिक अवसर खुम्च्याइरहेको यथार्थलाई बेवास्ता गर्न सकिँदैन ।वैदेशिक रोजगारीको प्रमखु गन्तव्यका रूपमा रहेका मलेसिया, कतार, साउदी अरब र यूएईमा मात्र वैदेशिक रोजगारीमा गएका नेपालीमध्ये करिब ९० प्रतिशत कार्यरत छन् । नेपालीहरू सबैभन्दा धेरै भएका मध्यपूर्वका देशहरूमा जलवायु परिवर्तनका कारण विश्वव्यापी औसतभन्दा दोब्बर छिटो तापक्रम बढिरहेको छ । विभिन्न अध्ययन अनुसार, मध्यपूर्वमा यो शताब्दीको अन्त्यसम्ममा तापक्रम लगभग ५ डिग्री सेल्सियससम्म बढ्ने अनुमान छ । यसो भएमा केही क्षेत्रमा अत्यधिक तापक्रम वृद्धिका कारण मानव बसोबास हुन नसक्ने अवस्था आउनेसमेत देखिएको छ । साथै, अन्य देशमा जलवायु परिवर्तनका कारण बाढीपहिरोजस्ता विषम मौसमी घटनाहरू बारम्बार भइरहेका छन् र यस्ता घटना तीव्र गतिले बढ्दै जाने सम्भावना छ । बाह्य देशमा कुनै विपत्ति वा महामारी भए रेमिट्यान्स आयमा ठूलो उतारचढाव हुन्छ । यी घटनाहरूले पूर्वाधार र संरचनाहरू नष्ट हुँदा रोजगारीमा प्रत्यक्ष असर र आर्थिक अवसरहरूमा कमी आउन सक्छ । हाम्रो अर्थतन्त्र रेमिट्यान्समा निर्भर भएकाले यसको परिणामबारे पुनर्विचार र तदनुसार रणनीति विकास गर्न जरुरी छ । आगामी आर्थिक वर्षको बजेटमार्फत जलवायु परिवर्तनले रेमिट्यान्स क्षेत्रमा पारिरहेका असरहरूबारे विश्लेषण, रेमिट्यान्स निर्भरता घटाउन विशेष योजना र देशमा थप रोजगारी सृजना गर्ने महत्त्वपूर्ण कार्यहरूको सुरुआत हुनुपर्छ ।पर्यटन ः पर्यटन नेपालको अर्थतन्त्रको अर्को महत्त्वपूर्ण क्षेत्र हो, जसले देशको कुल गार्हस्थ्य उत्पादनमा करिब ७ प्रतिशत योगदान पुर्याउँछ र १० लाखभन्दा बढी मानिसलाई रोजगारी दिन्छ । जलवायु परिवर्तनका कारण बाढीपहिरो र खडेरीजस्ता प्रकोपहरूमा भइरहेको निरन्तर वृद्धिले पर्यटन पूर्वाधार, पर्यटकको सुरक्षा र पर्यटकीय गन्तव्यहरूमा असर परिरहेको छ । जलवायु परिवर्तनका कारण विश्वव्यापी तापक्रम १५ डिग्री सेल्सियसमा सीमित हुँदा पनि यस हिन्दुकुश हिमालय क्षेत्रको तापक्रम लगभग २ डिग्री सेल्सियसले वृद्धि हुने अनुमान छ । फलस्वरूप, निरन्तरको तापक्रम वृद्धिले हिमालको हिउँ र हिमनदी पग्लिँदा दीर्घकालीन रूपमा पर्यटकका लागि आकर्षण घट्ने निश्चित छ । साथै, निरन्तर बढ्दो तापक्रम र बदलिँदो वर्षाको स्वरूपले यहाँ उपलब्ध वनस्पति र जीवजन्तुलाई असर गरिरहेको छ, जसका कारण राष्ट्रिय निकुञ्जजस्ता पर्यटकीय स्थलहरूमा प्रभाव पर्न सक्छ । यसबाट नेपालमा पर्यटकको संख्यामा उल्लेख्य कमी आउन सक्छ । पर्यटक संख्यामा कमीले यस क्षेत्रबाट हुने राजस्व घट्दा यसको अर्थतन्त्रमा असर पर्नेछ र विशेष गरी ग्रामीण क्षेत्रमा रोजगारीका अवसरहरू घट्दै जानेछन् । देशको आर्थिक स्थायित्व जोगाउन जलवायु परिवर्तनले पर्यटनमा पारेको असरलाई न्यूनीकरण गर्न यस आर्थिक वर्षको बजेटमा पर्यटकीय क्षेत्रहरूको संरक्षण, दूरगामी प्रभावहरूबारे अध्ययन र यसबारे जनचेतनामा विशेष जोड दिनुपर्ने आवश्यकता छ ।जलविद्युत् ः जलविद्युत् उत्पादनले देशको कुल गार्हस्थ्य उत्पादनमा करिब ४ प्रतिशत योगदान पुर्याउँछ र करिब ४०,००० मानिसलाई रोजगारी दिन्छ । तर, जलवायु परिवर्तनले गर्दा जलविद्युत् उत्पादनमा अहिले नै असर परिरहेको छ, दीर्घकालमा त्यसको मात्रा झन् बढ्न सक्छ । अनि यसको प्रत्यक्ष असर देशको अर्थतन्त्रमा पर्ने पनि निश्चित छ । बदलिँदो वर्षाको स्वरूप र मौसमी चक्रको अस्वाभाविक अस्थिरताले छोटो अवधिमा हिमनदी धेरै पग्लिने र अनियमित हुने पक्का छ । दीर्घकालीन रूपमा वर्षाको समय र मात्रामा हुने अनियमितताले पनि जलविद्युत् उत्पादनका लागि पानीको उपलब्धतालाई असर गर्ने निश्चितप्रायः छ । निरन्तर वृद्धि भइरहेका बाढीपहिरोजस्ता विषम मौसमी घटनाहरूले जलविद्युत् पूर्वाधारहरूका साथै विद्युत् प्रसारण लाइनहरूमा धेरै क्षति गरिरहेका छन् । यस्तो क्षति भविष्यमा अझ बढ्न सक्छ । जलवायु परिवर्तनले जलविद्युत् आयोजनाहरूमा सम्भावित क्षति र पानी आपूर्तिमा कमी हुँदा विद्युत् उत्पादन गर्ने क्षमता घट्नाले विद्युत् कटौती निम्तिनुका साथै उद्योगधन्दा र रोजगारीमा प्रत्यक्ष असर पुग्ने देखिन्छ । नेपालले आर्थिक स्थायित्व र दिगो विकास सुनिश्चित गर्न जलविद्युत् उत्पादनमा जलवायु परिवर्तनको असर न्यूनीकरण गर्न अविलम्ब कदम चाल्नुपर्छ । यस आर्थिक वर्षको बजेटमार्फत जलविद्युत्का क्षेत्रमा जलवायुका तत्कालीन र दीर्घकालीन प्रभावहरूबारे अध्ययन, जलविद्युत् निर्माण गर्दा जलवायु परिवर्तनको दीर्घकालीन प्रभावहरूबारे मूल्यांकन गर्ने प्रावधान राख्नुपर्छ । विद्युत् उत्पादनका स्रोतहरूमा विविधीकरणका लागि जलविद्युत् साथै सौर्य र हावाजस्ता विद्युतीय स्रोतहरूबाट ऊर्जा उत्पादनमा पनि जोड दिनसमेत आवश्यक छ ।अवसर ः नेपालमा जलवायु परिवर्तनका चुनौतीहरूका बावजुद जलवायुजन्य क्रियाकलापमार्फत आर्थिक समृद्धि र दिगो विकासका अवसरहरू प्रशस्त छन् । विद्युतीय यातायातको प्रयोग र बिजुलीमा खाना पकाउने अभ्यास बढाउन सके खनिज इन्धनमा देशको निर्भरता कम गर्दै व्यवसाय र उद्यमीहरूका लागि महत्त्वपूर्ण नयाँ अवसरहरू सृजना गर्न सकिन्छ । गत वर्ष देशमा कुल निर्यातबाट लगभग २ खर्ब रुपैयाँ आम्दानी हुँदा पेट्रोलियम पदार्थको आयातमा मात्रै ३ खर्ब ३४ अर्ब खर्च भएको थियो । यसले समग्र व्यापार घाटामा प्रमुख योगदान गर्नुका साथै ऊर्जामा परनिर्भरता बढाएको छ । त्यसैले यातायात र भान्सामा बिजुलीको प्रवर्द्धनले आयातित पेट्रोलियम पदार्थमा देशको निर्भरता घटाउन सकिन्छ, जसले ऊर्जा सुरक्षामा सुधार गर्न र देशको कार्बन फुटप्रिन्ट कम गर्न सक्छ । यसले स्वदेशी कम्पनीहरू, घरेलु तथा साना उद्योगहरूलाई विद्युतीय सवारीसाधन र पूर्वाधार विकास र निर्माणका साथै विद्युतीय खाना पकाउने उपकरण र सहायक उपकरणहरू बनाउने अवसरहरू दिलाउन सक्छ, जसले गर्दा नयाँ व्यापार र रोजगारी उत्पन्न हुनेछन् । जलवायुमैत्री कार्यहरूका लागि अन्तर्राष्ट्रिय स्रोत परिचालन र विदेशी लगानी आकर्षित गर्न सकिन्छ । अन्तर्राष्ट्रिय संस्थाहरू र सरकारहरू जलवायु परिवर्तनलाई सम्बोधन गर्न बढ्दो रूपमा केन्द्रित छन् । यस्ता सहयोगहरू हरितगृह ग्यास उत्सर्जन कम गर्न, यसबाट हुने क्षति र नोक्सानी सम्बोधन गर्न अनि जलवायु परिवर्तनका प्रभावहरूलाई अनुकूलन गर्ने प्रयासहरूमा विकासोन्मुख देशहरूलाई महत्त्वपूर्ण स्रोतहरू उपलब्ध गराउन केन्द्रित छन् । यी स्रोतहरू प्रयोग गरेर आफ्नै जलवायु कार्यप्रयासहरूलाई समर्थन गर्न र दिगो विकास परियोजनाहरूमा विदेशी लगानी आकर्षित गर्न सकिन्छ ।वर्षौंदेखि पेट्रोलियम पदार्थको प्रयोगबाट संकलित रकम हालसम्म १० अर्बभन्दा बढी भइसकेको छ । यस्ता आन्तरिक स्रोत वैदेशिक सहयोगका तुलनामा कम झन्झटिलो हुने र सहज परिचालन गर्न सकिने हुँदा ठूला जलवायुजन्य विपत्तिहरूमा यस्ता स्रोतहरू प्रभावित नागरिकहरूका तत्कालका आवश्यकता पूरा गर्न महत्त्वपूर्ण हुन सक्छन् । तर प्रक्रियागत अलमलले यस्ता आन्तरिक स्रोतलाई परिचालन गर्न सकिएको छैन । निष्कर्षतः, जलवायु परिवर्तनले नेपालका लागि महत्त्वपूर्ण आर्थिक चुनौतीहरू खडा गरिरहँदा जलवायुमैत्री कार्यका माध्यमबाट आर्थिक समृद्धि र दिगो विकासका अवसरहरू प्रशस्तै छन् । आगामी आर्थिक वर्षको बजेटमा जलवायु परिवर्तनको विषयलाई औपचारिकतामा मात्र सीमित नराखियोस्Ù नागरिकहरूको दिगो र समृद्ध भविष्य सुनिश्चित गर्न अर्थतन्त्रका मुख्य क्षेत्रहरूमा पर्ने असरहरूलाई ध्यानमा राखी जलवायुमैत्री क्रियाकलापबाट मिल्न सक्ने अवसरहरूको सदुपयोगमा पनि बजेट केन्द्रित हुन सकोस् । ढकाल जलवायु परिवर्तन सम्बधी अन्तर्राष्ट्रिय नीतिका विश्लेषक हुन् ।"
किभमा हवाई आक्रमण,"युक्रेन (एजेन्सी) युक्रेनको राजधानी किभमा रुसले फेरि हवाई आक्रमण गरेको छ । यस महिनामा रुसको यो लगातार आठौं आक्रमण हो । युक्रेनका अधिकारीले किभलाई लक्षित गरी सोमबार प्रहार गरिएका १८ वटा मिसाईलाई नष्ट गरेको बताएका छन् । तर, रुसले आफ्ना ड्रोन र मिसाइल लक्षित क्षेत्रमा नै खसेको दाबी गरेको छ । यी आक्रमणका कारण दुई देशबीचको युद्ध झनै चर्किने देखिएको छ । रुसले मे महिनाको सुरुवातदेखि फेरि युक्रेनमा आक्रमण सुरु गरेको हो । त्यसअघि करिब दुई महिनासम्म रुसले कुनै आक्रमण गरेको थिएन । हवाई आक्रमण रोक्ने युक्रेनको प्रणालीलाई अन्त्य गर्न रुसले यस्तो रणनीति अपनाएको युक्रेनी अधिकारीहरूको भनाइ छ, जुन प्रणाली रुसको हवाई आक्रमण रोक्न निकै सफल भएको थियो । युक्रेनका राष्ट्रपति भोल्दिमिर जेलेन्स्की अहिले युरोपेली मुलुकको भ्रमणमा छन् । बेलायत र जर्मनीले युक्रेनलाई हतियार उपलब्ध गराउने प्रतिबद्धता जनाएका छन् । बेलायतले २५० किलोमिटरसम्म मार हान्न सक्ने मिसाइल दिने भएको छ । जर्मनीले पनि २७ अर्ब युरोको नयाँ हतियार दिने भएको छ ।"
थाइल्यान्डमा नयाँ पार्टीको उदय,"बैंकक (एजेन्सी) थाइल्यान्डमा गत आइतबार भएको निर्वाचनमा सेनानिकट पुराना दललाई उछिन्दै विपक्षी दल मुभ फरवार्ड पार्टी (एमएफपी) ले पहिलो स्थान हासिल गरेको छ । सन् २०२० मा गठन भएको प्रगतिशील पार्टी एमएफपीले ५ सय सदस्य हुने संसद्को निर्वाचनमा १५२ सिट जितेको हो । २० वर्षदेखि चर्चित रहेको अर्को विपक्षी दल फेउ थाईले भने १४१ सिट जितेको छ । यी दुई दलले मिलेर थाइल्यान्डमा सरकार बनाउने सम्भावना छ । वर्तमान प्रधानमन्त्री प्रयुत चानओचा नेतृत्वको सत्तारूढ दल युनाइटेड थाई नेसन पार्टी (यूटीएन) ले यस चुनावमा ३६ सिट मात्र जितेको छ । एक दशकयता सेनाको समर्थनप्राप्त पुराना दलहरूले थाइल्यान्डमा शासन गर्दै आएका थिए । ती पार्टीलाई यस पटकको निर्वाचनमा पनि जनताले शासनका लागि अयोग्य ठहर गरेका छन् । यसअघि भएका निर्वाचनमा पनि थाई जनताले सेनाको विपक्षमा रहेका दललाई मत दिँदै आएका थिए । तर, सेनाले सरकार गठनमा हस्तक्षेप गर्दा जनमतप्राप्त दल जहिल्यै बाहिर बस्नुपरेको थियो । सेनाको हालिमुहाली हुने भएकाले हालै भएको निर्वाचनपछि पनि थाइल्यान्डको नेतृत्व कसले गर्छ भन्ने स्पष्ट हुन सकेको छैन । यसो हुनुको कारण हो, सन् २०१४ मा सेनाको कू पछि संविधानको पुनर्लेखन । अन्य दलले लोकप्रिय मत हासिल गरे पनि सरकार गठनमा सेनाले आफ्नो भूमिका निर्णायक हुने गरी संविधानमा परिमार्जन गरेको छ ।सरकार बनाउनका लागि ३७६ सिटको आवश्यकता पर्छ । तर, यसका लागि विपक्षी दलले ठूलो गठबन्धन बनाउनुपर्नेछ । सरकार बनाउन संसदमा मतदान हुनेछ । थाइल्यान्डमा २५० सिटमा सेनाले चुनेका सांसदको सदन हुनेछ । जसका कारण विपक्षी दललाई बहुमत जुटाई प्रधानमन्त्री चयन गर्न कठिन हुनेछ । निर्वाचनबाट तल्लो सदनका ५०० सिटका लागि प्रतिस्पर्धा भएको हो, जसमध्ये ४०० प्रत्यक्ष निर्वाचित हुन् । बाँकी समानुपातिक प्रतिनिधित्व प्रणालीअनुसार बाँडफाँट गरिएको छ । सन् २०१९ को निर्वाचनमा फेउ थाई पार्टी पहिलो बने पनि प्रयुत चानओचाको पार्टीको गठबन्धनले संसद्मा सरकार बनाउन आवश्यक मत पाएको थियो । सन् १९३२ यता दर्जनौं पटक थाइल्यान्डमा कू भएको छ, जसका कारण सांसदलाई प्रतिबन्ध, पार्टी खारेज र निर्वाचित सरकारको बहिर्गमन भएका थिए । निर्वाचन आयोग, भ्रष्टाचार नियन्त्रण आयोग, न्यायालय पनि सत्तानिकट नै भएका थिए । सन् २०२० मा युवाको नेतृत्वमा भएको प्रदर्शनपछिको यो पहिलो निर्वाचन हो भने सन् २०१४ मा भएको सैन्य कू ले निर्वाचित सरकारलाई अपदस्थ गरेपछिको यो दोस्रो निर्वाचन हो । फेउ थाई नेता पेटोङ्टार्न सिनावात्राले एमएफपीलाई चुनावी सफलताका लागि बधाई दिँदै सबैभन्दा बढी मत प्राप्त गर्ने पार्टीले अर्को सरकारको नेतृत्व गर्न पाउने बताइन् । हामी मुभ फरवार्ड सँग कुरा गर्न तयार छौं, उनले भनिन् । एमएफपीको नेतृत्व ४२ वर्षीय युवा पिटा लिमजार्याटले गरिरहेका छन् । यो पार्टीले राजधानी बैंककमा ३३ मध्ये ३२ सिट जितेको छ । आज नयाँ दिन हो र यो उज्यालो र आशाले भरिएको छ, जितपछि पिटाले भने, यो युगको भावना परिवर्तन भएको छ र यो सही समय पनि हो । सरकार बन्नका लागि अझै केही समय लाग्ने र यसमा सेनाको भूमिका महत्त्वपूर्ण हुने भए पनि यो निर्वाचनले पिटा र उनको पार्टीलाई भने स्थापित गरेको छ । उनी सन् २०१९ मा भएको निर्वाचनमा फ्युचर फरवार्ड पार्टीबाट सांसद निर्वाचित भएका थिए । यो पार्टी ट्यानाटोर्न जुङरुङकिटले गरेका थिए । उक्त चुनावमा यो पार्टी तेस्रो भएको थियो । तर, विभिन्न विवादका कारण उक्त पार्टी भंग भएपछि एमएफपी स्थापना भएको हो । त्यसपछि संविधान संशोधन, नयाँ निर्वाचनलगायत मागसहित पिटाकै नेतृत्वमा हजारौं युवा आन्दोलनमा उत्रिएका थिए । यही आन्दोलनको बलमा यसपटकको निर्वाचनमा एमएफपीले जनमत बटुल्न सफल भएको हो ।"
"सातै प्रदेशको आर्थिक वृद्धिमा संकुचन, २ प्रतिशतभन्दा कम हुने","चालु आर्थिक वर्षको ९ महिना (गत चैत) सम्मको वास्तविक तथ्यांक र आगामी तीन महिना (वैशाखदेखि असारसम्म) को अनुमानित तथ्यांकका आधारमा कार्यालयले प्रादेशिक लेखा तथ्यांक सार्वजनिक गरेको हो । हालका दिनमा नेपालमा कोभिडको प्रभावको अवस्था छैन । तथापि विश्वका अन्य देशहरूमा भएका घटनाले विश्वव्यापी रूपमा आपूर्ति शृंखला खलबलिएको तथा पेट्रोलियम पदार्थलगायत वस्तुमा भएको मूल्यवृद्धिको असर हाम्रो अर्थतन्त्रमा पनि परेको छ, प्रतिवेदनमा भनिएको छ ।चालु आर्थिक वर्षको राष्ट्रिय वार्षिक कुल गार्हस्थ्य उत्पादनको आर्थिक वृद्धिदरको अनुमान उपभोक्ताको मूल्यमा १८६ हुने तथा अघिल्लो आर्थिक वर्षको संशोधित आर्थिक वृद्धिदर ५६१ प्रतिशत भएको विवरण केही साताअघि नै कार्यालयले सार्वजनिक गरिसकेको छ । कार्यालयले प्रदेशस्तरको कुल गार्हस्थ्य उत्पादनको अनुमान गर्ने काम आर्थिक वर्ष ०७५७६ देखि सुरु गरेको हो । कार्यालयले विश्वमा प्रचलित एक विधि (टप टु डाउन एप्रोच) मा आधारित भएर यस्तो अनुमान गर्दै आएको छ । यस विधिअनुसार राष्ट्रिय तहमा अनुमान गरिएको आर्थिक क्रियाकलापका वर्गीकरणअनुसारका प्रत्येक क्षेत्रको कुल मूल्य अभिवृद्धिका अनुमानलाई उपयुक्त सूचकका आधारमा प्रदेश तहमा विभाजन गरिन्छ । यसरी गरिएको बाँडफाँटको विश्वसनीयता प्रदेश तहका उपलब्ध सूचकहरूमा भर पर्ने कार्यालयले जनाएको छ ।"
विद्युतीय रेलमार्गलाई दाता खोजौं,"काठमाडौं (कास) पूर्वपश्चिम विद्युतीय रेलमार्ग सरकारले निर्माण गर्न नसक्ने भए दाता खोज्नुपर्नेमा सरोकारवालाले जोड दिएका छन् । बर्सेनि आवश्यकताभन्दा थोरै बजेट छुट्टिने गरेकाले आयोजनाको काम अगाडि बढाउन नसकिने भएकाले सरकारी निकायले नै दाता खोज्नुको विकल्प नरहेको उनीहरूको भनाइ छ । उक्त रेलमार्ग राज्यको आवश्यकता हो भने त्यहीअनुसार प्राथमिकतामा राखी दातालाई भनेर काम अगाडि बढाउनुपर्ने भौतिक पूर्वाधार तथा यातायात मन्त्रालयका सचिव केशवकुमार शर्माले बताए । राष्ट्रिय सभाअन्तर्गत राष्ट्रिय सरोकार तथा समन्वय समितिले मंगलबार राष्ट्रिय गौरवका आयोजनाका सम्बन्धमा गरेको छलफलमा सचिव शर्माले काँकडभिट्टाइनरुवा खण्डमा थोरै बजेट छुट्टिने गरेका कारण तीन वर्षदेखि मुआब्जा वितरण रोकिएको जनाए । १५१६ खर्ब चाहिने गरी रेलमार्गको डीपीआर तयार छ, १५१६ वर्षमा सक्ने हो भने वर्षको एक खर्ब यो आयोजनाका लागि छुट्याउनुपर्छ, उनले भने, जति ढिला गर्यो, त्यति लागत बढ्दै जान्छ । राज्यको आवश्यकता हो भने दाता खोजेर निर्माण अघि बढाउनुको विकल्प नभएको उनले सुझाए । राष्ट्रिय सभाका अध्यक्ष गणेशप्रसाद तिमिल्सिनाले पनि दाता खोजेर भए पनि रेलमार्ग निर्माणको काम अघि बढाउनुपर्नेमा जोड दिए । विद्युतीय रेलमार्गलाई गौरवको आयोजनाका रूपमा राखिएकाले रसिया भ्रमणका बेला यसको निर्माण कसरी अगाडि सकिएला भन्नेबारे सम्बन्धित पक्षसँग धेरै छलफल भयो, उनले भने, हामीसँग यसै पनि स्रोतसाधन अभाव छ, दाताहरूले केही गर्न सक्छन् कि भनेर कुरा राख्दा निकै चासो जनाएका छन् । तसर्थ यसबारे व्यापक छलफल गरेर अघि बढ्नुपर्ने उनको सुझाव छ । आयोजना निर्माणमा ढिलाइ गर्दा लागत बढ्ने समिति सदस्य रामचन्द्र राईले जनाए । बर्दिबासचोचाहा खण्ड १४० किमि दुई वर्षमा पूरा गर्न सकिन्छ, यसमा सरकारको ध्यान जान जरुरी छ, उनले भने । रेलमार्गको निर्माण बन्द गर्नुभन्दा पनि जहाँ सम्भावना छ, त्यहाँको काम अघि बढाउनुपर्ने उनले बताए । मित्रराष्ट्रहरूसँग कुरा गरेर लगानी ल्याई काम अघि बढाउनुपर्नेमा समिति सदस्य गोपीबहादुर अछामीले जोड दिए । जहाँ निर्माणको काम भइरहेको छ, त्यसलाई बजेट उपलब्ध गराऔं, उनले भने, नत्र जहाँ रेलको ट्र्याक बनेको छ, त्यो भत्किँदै जानेछ । झापाको काँकडभिट्टादेखि सुनसरीको इनरुवासम्म पूर्वपश्चिम विद्युतीय रेलमार्ग बनाउने भन्दै तीन वर्षदेखि सरकारले करिब ५ हजार ५ सय कित्ता जमिन रोक्का राखेको छ । मुआब्जासमेत नदिई ३५ महिनादेखि खरिदबिक्रीलगायत गतिविधि गर्न नपाउने गरी रोक्का राखिएपछि रेलमार्ग निर्माण हुने क्षेत्रका स्थानीय मारमा छन् ।"
नेपाली उत्पादन बढाउन बजेटमार्फत अनुकूलनीति र कार्यान्वयन क्षमता वृद्धि,"ॅजडीबुटी निर्यात बढाउन गुणस्तरीय प्रयोगशालाअन्तर्राष्ट्रिय बजारमा नेपाली जडीबुटीको माग उच्च भए पनि देशमा मान्यताप्राप्त ल्याब नहुँदा निर्यात बढाउन नसकिएको समृद्धिका लागि प्राकृतिक स्रोतको सदुपयोगका वक्ताले बताएका छन् । उनीहरूले जडीबुटीका अतिरिक्त फर्निचर, ढुंगागिट्टी पनि व्यवस्थित रूपमा निर्यात गर्न सकिने बताए ।सामान्यतः भारतमा जडीबुटी निर्यात गर्दा प्रमाणपत्र नचाहिए पनि तेस्रो मुलुकको हकमा अन्तर्राष्ट्रिय मान्यताप्राप्त ल्याबको प्रमाणपत्र अनिवार्य भएकाले निर्यात बढाउन नसकिएको जडीबुटी उत्पादन तथा प्रशोधन कम्पनी लिमिटेडकी महाप्रबन्धक संगीता यादवले जनाइन् । नेपाली जडीबुटीको माग अत्यधिक भएकाले निर्यात गरेर विदेशी मुद्रा आर्जन गर्न सकिन्छ । युरोपका मुलुकमा यसको माग धेरै छ, उनले भनिन्, तर सम्भावनाको अहिले ०१ प्रतिशत मात्रै निर्यात गर्न सकिरहेका छौं । ल्याब र अन्तर्राष्ट्रियस्तरको प्रमाणीकरण नहुँदा युरोपमा नेपाली जडीबुटी प्रवेश गर्न नसकेको उनको भनाइ छ ।नेपालमा १३ हजार प्रजातिका जडीबुटी पाइने राष्ट्रिय प्राकृतिक स्रोत तथा वित्त आयोगका सदस्य जुद्धबहादुर गुरुङले जनाए । यसमध्ये ८ सय प्रजाति औषधिका लागि महत्त्वपूर्ण रहेको उनको भनाइ छ । नेपालमा पाइने लोथसल्लाको पात बर्सेनि ठूलो परिमाणमा खेर गएको छ । यसबाट अर्बौं आम्दानी गर्न सकिने सम्भावना छ । तर कसैले ध्यान दिएको छैन, उनले भने, सरकारले गत वर्षसम्म १० अर्ब रुपैयाँ बराबरको सिसा आयात गरेको छ । तर त्यसका लागि चाहिने कच्चा पदार्थ नेपालको बालुवा हो ।"
संसदीय समितिमा शरणार्थी प्रकरण प्रवेश,"काठमाडौं (कास) मिनी संसद् भनेर चिनिने संसदीय समितिहरूको पहिलो बैठकमै नक्कली भुटानी शरणार्थी प्रकरणले प्रवेश पाएको छ । सार्वजनिक लेखा समिति, राज्य व्यवस्था तथा सुशासन समितिको मंगलबार भएको बैठकमा सदस्यहरू नक्कली भुटानी शरणाथीको विषय उठाउँदै प्रभावकारी छानबिन हुनुपर्ने र दोषीलाई कारबाहीको दायरामा ल्याउनुपर्नेमा जोड दिएका छन् । राज्य व्यवस्था समितिको बैठकमा कांग्रेसका सांसद विश्वप्रकाश शर्माले नक्कली भुटानी शरणार्थी प्रकरणबारे सरकारले जवाफ दिनुपर्ने बताएका थिए । नक्कली भुटानी शरणार्थी छानबिनमा सबै दलको समर्थन रहेको उल्लेख गर्दै दोषी नउम्किने र निर्दोष नफस्ने गरी कारबाही अघि बढाउनुपर्नेमा उनको जोड थियो । नक्कली भुटानी शरणार्थी प्रकरणबारे हामी सुसूचित हुन जरुरी छ । दोषीहरू कोही नछुटून्, निर्दोष कोही नफसून् भनेर हामी सबै राजनीतिक दलहरूले भनेका नै छौँ, उनले भने, निर्दोष फस्न नहुने र दोषी उम्किन नहुने स्थिति बनाउन सरकारले के गतिविधि गरिरहेको छ, छानबिनको वस्तुस्थिति के छ भन्नेबारे जानकारी गराउन आवश्यक छ, उनले भनेका थिए । बैठकमा उपस्थित उपप्रधानमन्त्री तथा गृहमन्त्री नारायणकाजी श्रेष्ठले नक्कली भुटानी शरणार्थी प्रकरणमा संलग्नले उन्मुक्ति नपाउने गरी अनुसन्धान भइरहेको जानकारी दिए । कसैको दबाबमा नपरी अनुसन्धानलाई निष्पक्ष पार्न प्रहरीलाई निर्देशन दिएको उनको भनाइ थियो । शरणार्थी प्रकरणमा कसैको दबाबबाट सरकार पछि नहट्ने मन्त्री श्रेष्ठले दाबी गरे । अनुसन्धानको समय कम भएकोले प्रहरी संयन्त्रले चौबिसै घण्टा काम गर्नु पर्ने बाध्यता छ, उनले भने, कुनै निर्दोष नपरोस्, आशंकाकै कारण कसैको छविमा क्षति पुग्न नपाओस् र कुनै दोषीले उन्मुक्ति नपाओस् भनेर काम गर्न निर्देशन दिएको छु । राज्य व्यवस्था समितिका सदस्य राष्ट्रिय स्वतन्त्र पार्टीका सभापति रवि लामिछानेले नक्कली भुटानी काण्डपछि अरू घोटालामाथि पनि छानबिन अघि बढाउनुपर्ने बताए । यसअघि वाइडबडी काण्डमा लेखा समितिले छानबिन गरे पनि कसैलाई कारबाही नभएको उल्लेख गर्दै उनले भने, निष्कर्ष निकालेपछि त्यतिकै फासफुस गर्ने हो भने समिति कर्मकाण्डी मात्रै हुन्छ । कसैलाई पूर्वाग्रह राखेर अनुसन्धान भएको छ भने फेरि छानबिन गरौं । काम नलाग्ने प्रतिवेदन हो भने च्यातौं । अहिले जुन अवस्थाको प्रतिवेदन हो, त्यसलाई कार्यान्वयन गरौं । सार्वजनिक लेखा समितिको बैठकमा अध्यक्षता गरेका ज्येष्ठ सदस्य अर्जुननरसिंह केसीले एकपछि अर्को भ्रष्टाचारको मुद्दा आइरहेको उल्लेख गर्दै त्यसको छानबिन गर्ने जिम्मेवारी संसदीय समितिको भएको बताए । हामी काण्डै काण्डमा मुछिएका छौं । हाम्रो समितिले प्रभावकारी छानबिन गर्नुपर्ने हुन्छ, उनले भने, पार्टीका नेताहरू मिलेपछि जस्तोसुकै निर्णय गरे पनि हुन्छ ? यो ठेक्का उसलाई । त्यो ठेक्का त्यसलाई दिने भनेर नीतिगत निर्णय भइरहेको छ ।लेखा समितिको बैठकमा हुने छलफललाई प्रत्यक्ष प्रसारण गर्ने व्यवस्था मिलाउन सांसदले राखेको प्रस्तावलाई ज्येष्ठ सदस्य केसीले सहमति जनाउँदै सचिवालयलाई कार्यान्वयन गर्न निर्देशन दिएका छन् । कसैलाई बचाउनु हुँदैन । करदाताले हाम्रो छलफल थाहा पाउनुपर्छ । जनप्रतिनिधिले लुकेर काम गर्नु हुँदैन, उनले भने, देशको अर्थतन्त्रमा देखिएको अनियमितता, भ्रष्टाचार निर्मूल पार्न कसिएर लागेको समितिले लुकीछिपी काम गर्नुपर्ने कारण के छ ? हाम्रो काम सार्वजनिक गर्नुपर्छ ।प्रतिनधिसभाका १० वटा विषयगत समितिको बैठक मंगलबार एकै पटक बसेको थियो । सबै समितिको बैठकमा कार्यक्षेत्र, कामकारबाही प्रभावकारी बनाउने विषयमा छलफल भएको थियो । अर्थ समितिको बैठकमा एमाले सांसद सूर्य थापाले स्वार्थ बाझिने सांसदहरूलाई समितिको बैठकमा नबस्ने स्वघोषणा गर्न आग्रह गरेका थिए । प्रतिनिधिसभा नियमावलीमा स्वार्थ बाझिने सांसदहरूलाई सम्बन्धित समितिमा मनोनयन गर्न नहुने व्यवस्था छ । तर स्वार्थ बाझिने पृष्ठभूमिका सांसदहरूलाई संसदीय समितिमा राख्ने प्रवृत्ति छ । संसदीय समितिमा सभापति चयन हुन बाँकी रहेकाले ज्येष्ठ सदस्यको अध्यक्षतामा बैठक गरिएको थियो । कानुन, न्याय तथा मानव अधिकार समितिको बैठकमा कांग्रेस संसदीय दल नेता शेरबहादुर देउवाले अध्यक्षता गरेका थिए । अन्तर्राष्ट्रिय सम्बन्ध र पर्यटन समितिमा राप्रपाका सांसद पशुपतिशमशेर जबरा र राज्य व्यवस्था तथा सुशासन समितिमा राष्ट्रिय जनमोर्चाका चित्रबहादुर केसीको अध्यक्षतामा बैठक बस्यो । यस्तै, पूर्वाधार विकास समितिमा नागरिक उन्मुक्ति पार्टीका सांसद लालवीर चौधरी, उद्योग तथा वाणिज्य र श्रम तथा उपभोक्ता हित समितिमा माओवादी सांसद रणेन्द्र बराली, कृषि, सहकारी तथा प्राकृतिक स्रोत समितिमा जनता समाजवादी पार्टीका सांसद नवलकिशोर साह सुडीले अध्यक्षता गरे । शिक्षा तथा स्वास्थ्य समितिमा एमालेका सांसद कालुराम राई, महिला तथा सामाजिक मामिला समितिमा राप्रपाकी सांसद रोशन कार्की र अर्थ समितिमा कांग्रेसका सांसद सन्तोष चालिसेको अध्यक्षतामा बैठक भएको थियो ।"
अस्ट्रेलियाले फर्कायो टुँडाल,काठमाडौं (कास) ललितपुरको रत्नेश्वर मन्दिरको १३ औं शताब्दीको टुँडाल अस्ट्रेलियाले नेपाललाई फिर्ता गरेको छ । आर्ट ग्यालरी न्यु साउथ वेल्सका निर्देशक माइकल ब्रान्डले टुँडाल मंगलबार मन्दिरका मुख्य पुजारी हेरम्बराज राजोपाध्यायलाई हस्तान्तरण गरे । हस्तान्तरण कार्यक्रममा नेपाल भ्रमणमा रहेका अस्ट्रेलियाका सहायक परराष्ट्रमन्त्री टिम वाट्ससमेत थिए ।
दुई अंक अग्रतामा चर्च ब्वाइज,"(काठमाडौं)दोस्रो हाफमा सुभाष गुरुङले गोल गरेपछि चर्च ब्वाइज युनाइटेड १० ले सातदोबाटो युवा क्लबलाई पराजित गर्दै मंगलबार २ अंकको स्पष्ट अग्रतासहित सहिद स्मारक ए डिभिजन लिगको शीर्षस्थानमा उक्लिएको छ ।दशरथ रंगशालामा लगातार तीनपल्ट चर्च ब्वाइजको प्रहार सातदोबाटोले रोकेपछि पेनाल्टी क्षेत्रमा पाएको बलमा सुभाषले प्रहार गर्दै ६३ औं मिनेटमा निर्णायक गोल गरेका थिए । यसले ए डिभिजन लिगको पहिलो सिजनमै चर्च ब्वाइज उपाधि होडमा अगाडि बढेको हो । सातदोबाटो ९ जित, ६ बराबर र ३ हारको नतिजासहित ३३ अंक बनाएर जावलाखेल युवा क्लबलाई उछिन्दै शीर्षस्थानमा पुगेको छ । जावलाखेलले १८ औं चरणमा दुई गोलको अग्रता लिएर पनि मनाङसँग २२ को बराबरीमा रोकिएपछि शीर्षस्थान गुमाएको हो । जावलाखेलले ९४५ को नतिजासहित ३१ अंक बनाएको छ ।गर् या मर्को स्थितिको खेल हो, चर्च ब्वाइजका मुख्य प्रशिक्षक बालगोपाल महर्जनले भने, हामीले तीन खेलाडी निलम्बन, तीन खेलाडी घाइते भए पनि खेल जितेर शीर्षस्थानमा पुगेका छौं । मैले टिम सम्हालेयताकै राम्रो खेल्यो । यसरी नै खेल्यो भने राम्रो नतिजा आउँछ । सिनियर खेलाडीहरू नभए पनि अवसर पाएका खेलाडीहरूले आफूलाई साबित गरिदिए । सिनियर खेलाडी नभए पनि राम्रो गर्नसक्छ भन्ने देखाइदिए । उपाधि होडमा यो धेरै राम्रो हो । यो जितले टिमलाई उत्साहित बनाएको छ ।चर्च ब्वाइजका लागि जावलाखेलविरुद्ध हुने खेल उपाधि होडमा महत्त्वपूर्ण मानिएको छ । यसबारे प्रशिक्षक महर्जनले भने, उपाधि जित्छौं भनेर अहिलेदेखि नै अनुमान नगरौं । तर, जितेरै अगाडि बढ्ने छौं । हाम्रा लागि सबै खेल महत्त्वपूर्ण छ । जावलाखेलमात्रै होइन, अरू टिम पनि उत्तिकै राम्रा छन् र ती खेलहरू पनि महत्त्वपूर्ण छन् । यही स्तरमा प्रदर्शन गर्यौं भने जुनसुकै खेल पनि जित्नेछौं । अब लिगमा ८ चरणका खेल बाँकी छन् ।दोस्रो हाफमा मधुरो बनेको फ्लडलाइटमा सातदोबाटोविरुद्ध चर्च ब्वाइजको प्रतिस्पर्धा निकै रोमाञ्चक रह्यो । मिलन राई वान भर्सेस वानमा सातदोबाटोका गोलकिपर अभिषेक बरालले असफल पारेपछि चर्च ब्वाइज छैटौं मिनेटमै अग्रता लिन चुकेको थियो । खेलाडी अभावमा डिफेन्डरको जिम्मेवारी पाएका सुशील शाहको पास खोस्दै दीपकराज सिंह ठकुरीले अगाडि बढाए पनि उनले पोस्टमा बल प्रहार गर्ने अवसर पाएनन् । उनको पासमा इभान मेरिकले गरेको हेडरलाई गोलकिपर येभेस प्रिसोले रोक्दै नवौं मिनेटमा चर्च ब्वाइजको संकट टारेका थिए । आशिष चौधरीको क्रसमा मिलनले १२ औं मिनेटमा गरेको फ्रिहेडरमा बल पोस्टमाथिबाट बाहिरियो । सुभाषले गोलको खाता खोलेपछि चर्च ब्वाइजले ६६ औं मिनेटमै अग्रता दोब्बर बनाउने अवसर पाएको थियो । तर, सुशीलको क्रसमा गोलकिपरलाई उछिन्द्र गोललाइन पाएको बललाई अञ्जन विष्टले खाली पोस्टको दिशा दिन सकेनन् । सातदोबाटो ८० औं मिनेटमा बराबरी नजिक पुगेको थियो । तर, सुदीप गुरुङले प्रहार गरेको बललाई गोलकिपर प्रिसोले रोकेपछि मनोज राईले क्लियर गर्दै चर्च ब्वाइज ३ अंक जोड्न सफल भयो ।छैटौं हारसँगै पाँचौं स्थानमा झरेपछि सातदोबाटोका प्रशिक्षक सनोज श्रेष्ठले भने, हाम्रो लक्ष्य उपाधि जित्ने होइन, शीर्ष चारमा रहने हो । तर, यो हारले असर त गर्छ नै । उनले टिमले ७ जित र ५ बराबरीबाट २६ अंक जोडेको छ । दशरथ रंगशालामै भएको प्रतिस्पर्धामा आर्मीसँग ११ को बराबरी खेल्दै अंक बाँडेको थ्रीस्टारले पनि २६ अंक बनाएको छ । आर्मीका गोलकिपर विकेश कुथुले प्रहार गरेको बललाई लाकेन लिम्बुले मैदानको झन्डै मध्यभागबाटै लोभलाग्दो रूपमा सिधै पोस्टको दिशा दिएर थ्रीस्टारलाई ६८ औं मिनेटमा अग्रता दिलाएका थिए । तर, सुदील राईको क्रसमा दिनेश हेन्जनले ८६ औं मिनेटमा हेडर गोल गर्दै आर्मीलाई अंक दिलाएका हुन् । उनको हेडरमा बलले थ्रीस्टारका महेन्द्र कार्कीसँग ठोक्किँदै गोलपोस्टको सम्पर्कमा पुगेको थियो ।एन्फा कम्प्लेक्स सातदोबाटोमा भएको खेलमा ग्याबाह मोसेसले ६१ औं गोल गरेपछि पुलिसले विभागीय डर्बीमा एपीएफलाई १० ले हराएर रेलिगेसन क्षेत्र छाडेको छ । पुलिस २२ अंक बनाएर शीर्ष दसमा उक्लियो । हिमालयन शेर्पा, मनाङ, एनआरटी र एपीएफको पनि समान २२ अंक छ । आर्मी २५ अंकसहित छैटौंमा छ । १२ औं स्थानमा रहेको संकटाको २१ अंक छ । फ्रेन्ड्स (२० अंक) र खुमलटार (१७) रलिगेसन क्षेत्रमा छन् ।"
नेपालले महिला विश्वकप छनोट खेल्ने,"काठमाडौं (कास) नेपाली महिला राष्ट्रिय क्रिकेट टोलीले ट्वान्टी२० विश्वकप छनोट खेल्ने भएको छ । आईसीसी महिला ट्वान्टी२० विश्वकप अर्को वर्ष बंगलादेशमा हुँदै छ । त्यसका लागि नेपालसहित ११ राष्ट्रले क्षेत्रीय छनोटदेखि ग्लोबल छनोट खेल्नुपर्नेछ । अन्तर्राष्ट्रिय क्रिकेट परिषद् (आईसीसी) ले मंगलबार जनाएअनुसार नेपालसहित एसिया छनोटमा बहराइन, भुटान, चीन, हङकङ, कुवेत, मलेसिया, म्यानमार, कतार, थाइल्यान्ड र यूएई गरी ११ राष्ट्रले प्रतिस्पर्धा गर्नेछन् । यसबाट शीर्ष दुई टोली ग्लोबल छनोटमा पुग्ने छन् । प्रतियोगिता कुन संरचनामा हुने भन्ने खुलाइएको छैन । नेपाल अहिलेसम्म ग्लोबल छनोटमा पुग्न सकेको छैन । एसियासहित युरोप, अफ्रिका, इस्ट एसिया प्यासिफिक, अमेरिकी क्षेत्रको क्षेत्रीय छनोट हुनेछ । एसियासहित युरोप, अफ्रिकाबाट २२ तथा एसिया प्यासिफिक र अमेरिकी क्षेत्रबाट ११ टोली ग्लोबल छनोटमा पुग्ने छन् । ५ क्षेत्रीय छनोटका ८ टोलीसहित आयरल्यान्ड र श्रीलंकाले ग्लोबल छनोटमा खेल्ने छन् । १० टोलीबीच ग्लोबल छनोटमा प्रतिस्पर्धा हुनेछ र त्यसका शीर्ष दुई टोली महिला ट्वान्टी२० विश्वकपमा पुग्ने छन् । दक्षिण अफ्रिकामा भएको पछिल्लो संस्करणमा शीर्ष ६ स्थानमा रहेका अस्ट्रेलिया, दक्षिण अफ्रिका, इंग्ल्यान्ड, भारत, न्युजिल्यान्ड आगामी ट्वान्टी२० विश्वकपमा सोझै पुगेका छन् । बंगलादेश आयोजक राष्ट्रको हैसियत र पाकिस्तान महिला ट्वान्टी२० अन्तर्राष्ट्रिय वरीयताको हिसाबमा विश्वकपलाई छानिएका छन् ।"
पाल्पा गोल्डकप जेठमै,"पाल्पा (कास) झन्डै ३३ वर्षपछि यहाँ राष्ट्रियस्तरको फुटबल प्रतियोगिता हुने भएको छ । २०४७ सालसम्म मणिमुकुन्द कप र करुवा कपले चर्चित पाल्पामा त्यसपछि राष्ट्रियस्तरको फुटबल प्रतियोगिता हुन सकेको छैन । यसपालि पाल्पा जिल्ला फुटबल संघले तत्कालीन पाल्पाका प्रशासक कर्णेल उजीरसिंह थापाको सम्झनामा पाल्पा गोल्डकप फुटबल आयोजना गर्ने भएको हो । जेठ १२ देखि सदरमुकाम तानसेनस्थित टुँडिखेल मैदानमा पाल्पा गोल्डकप हुने आयोजकले जनाएको छ । संघका जिल्ला अध्यक्ष प्रणयवीरजंग राणाले सोमबार पत्रकार सम्मेलन गरी त्यसबारे जानकारी गराएका हुन् । प्रतियोगिता जेठ २७ सम्म चल्नेछ । पाल्पासहित रूपन्देही, नवलपरासी, कपिलवस्तु, बाँके, स्याङ्जा, कास्की, चितवन र काठमाडौंका गरी १६ टिमको सहभागिता रहनेछ । विजेताले ३ लाख र दोस्रोले १ लाख ५० हजार रुपैयाँसहित पाल्पाली करुवा ट्रफी जित्नेछन् । हरेक खेलको म्यान अफ द म्याचलाई ३ हजार दिइनेछ । विधागत उत्कृष्टलाई जनही ६ हजार प्रदान गरिने जनाइएको छ । प्रतियोगिता हेर्न १३ वर्षसम्मका बालबालिकाले निःशुल्क प्रवेश पाउनेछन् ।"
रुपेश च्याम्पियन,"(हेटौडा)नेपाल चेस च्याम्पियन रुपेश जैसवालले हेटौंडामा सम्पन्न हेटौंडा मेयर कप राष्ट्रव्यापी खुला रेटिङ बुद्धिचाल प्रतियोगिता जितेका छन् । रुपेशले १ लाख रुपैयाँ प्राप्त गरे । सुरवीर लामा दोस्रो हुँदै ५० हजार र अनिल राजबाहक तेस्रो हुँदै २५ हजार जित्न सफल भएका छन् । आवासीय सुविधासहित ५ दिन चलेको प्रतियोगितामा चौथो र पाँचौं स्थानमा क्रमशः विलमलाल श्रेष्ठ र सुब्रत दाहाल भए । उनीहरूले २० हजार पाए । पुरुषोत्तम चौंलागाईं, कृष्ण थापा, क्षितिज भण्डारी, निकेन कुवास्था तथा श्रीलंकाकी एसडी रणसिंङ्गेले शीर्षमा १० मा रहेर १५ हजार जितेका छन् । स्थानीयमा सुन्दर कार्की, महिलामा सिन्दिरा जोशी, भेट्रानमा नवीन तण्डुकार, यू१२ अविन पाण्डे, यू१४ आयुष डेमनदौरा, यू१६ तर्फ पुरुषोत्तम सिलवाल, यू १८ तर्फ रिसोन थापा विजयी भए । अनरेटेडमा रुपेशप्रसाद पालिखेल, रेटिङ १४०० मा सुजन कुमाल, रेटिङ १६०० मा निशान श्रेष्ठ तथा रेटिङमा १८०० मा खोमप्रसाद तिमल्सिनाले जित हाासिल गरे । उनीहरूले जनही १० हजार पाए । स्पर्धा मकवानपुर जिल्ला बुद्धिचाल संघ, हेटौंडा चेस क्लब र नेपाल खेलकुद माहासंघको संयुक्त आयोजनामा भएको हो । वाग्मती प्रदेशकी सामाजिक विकासमन्त्री कुमारी मोक्तानले चेसलाई वाग्मती प्रदेशको पाठ्यक्रममा समावेश गर्न समन्वय गरिने बताइन् ।"
बार्सिलोनाले लिग जित्नुका कारण,ठूला प्रतिद्वन्द्वीमाथि हाबीजाभी आउनु अगाडि बार्सिलोनाका पुराना दुई प्रशिक्षक थिए रोनाल्ड कोमन र किके स्टेयन । उनीहरू छँदा स्पेनी फुटबलका दुई अरू महारथी रियल र एट्लेटिको म्याड्रिडमाथि बार्सिलोना जित निकाल्नै असफल हुन्थ्यो । जाभी आएयता यो समीकरण फेरियो । बार्सिलोना एट्लेटिकोविरुद्धका दुवै खेलमा विजयी रह्यो । रियलविरुद्धको एक खेल जित्यो भने अर्कोमा पराजित रह्यो ।
वाग्मती प्रदेश खेलकुद चार जिल्लामा,"(मकवानपुर)दोस्रो वाग्मती प्रदेश खेलकुद प्रतियोगिताको तयारी अन्तिम चरणमा पुगेको छ । प्रदेश खेलकुद विकास परिषद्को आयोजनामा प्रतियोगिता जेठ ७ देखि हुनेछ । चार जिल्लामा हुने प्रतियोगितामा १३ खेलमा २ सय १९ स्वर्णका लागि प्रदेशका १३ जिल्लाबाट २ हजार ५ सय २ खेलाडीले प्रतिस्पर्धा गर्नेछन् । मकवानपुर जिल्लामा ९ खेल खेलाइँदै छ भने एक चितवन, एक ललितपुर र दुई खेल काठमाडौंमा खेलाइने प्रदेश खेलकुद विकास परिषद्का सदस्यसचिव सूर्यलाल भण्डारीले जानकारी दिए । हेटौंडा५ स्थित पिप्लेक्याम्पा रंगशालामा जेठ ७ गते उद्घाटन हुने प्रतियोगिताबारे मंगलबार जानकारी दिइएको थियो । हेटौंडा६ स्थित गौरीटार रंगशालामा महिला फुटबल हुनेछ । पिप्ले क्याम्पा रंगशालामा पुरुष फुटबल र एथलेटिक्स हुनेछ । हेटौंडा४ हुप्रचौरमा महिला र पुरुष भलिबल, रग्बी, कराते, तेक्वान्दो र आईटीएफ तेक्वान्दो, हेटौंडा४ स्थित कभर्डहलमा बक्सिङ, हेटौंडा११ स्थित कभर्डहलमा ब्याडमिन्टन, काठमाडौंमा उसु र जुडो, ललितपुरमा पौडी र चितवनमा क्रिकेट हुनेछ । प्रतियोगिता आयोजनाका लागि ९ करोड ४२ लाख रुपैयाँ लागत अनुमान गरिएको छ । प्रतियोगिताबाट २१९ स्वर्ण, २१९ रजत र ३५६ कांस्य पदकको छिनोफानो हुनेछ । पदक विजेता खेलाडीले क्रमशः ५ हजार, ४ हजार र ३ हजार रुपैयाँ प्राप्त गर्नेछन् । प्रतियोगिता आयोजनाका लागि विभिन्न समितिहरू निर्माण गरिएको सदस्यसचिव भण्डारीले बताए । सामाजिक विकासमन्त्री कुमारी मोक्तानले वाग्मती प्रदेश सरकारले खेलकुदलाई प्राथमिकतामा राखेको बताइन् । उनले खेलकुदका गतिविधि बढाउने र पूर्वाधार निर्माणमा प्रदेश सरकारले लगानी गर्ने सुनाइन् । हामीले प्रदेशको विभिन्न जिल्लामा खेलकुदको पूर्वाधारसमेत निर्माण गरिरहेका छौं । अन्य प्रदेशको तुलनामा धेरै काम भएका छन्, मन्त्री मोक्तानले भनिन् । पहिलो संस्करणमा ८ खेल खेलाइएको प्रदेश खेलकुद प्रतियोगितामा यसपालि १३ खेलको प्रतिस्पर्धा हुनेछ । छनोट खेलाडीबाट राष्ट्रिय खेलकुदका लागि प्रदेश टोलीको बनाइने छ ।"
छोटकरी,"स्थगित फाइनल आजधनकुटा (कास) भारी वर्षाको कारण मंगलबार हुने भनिएको सहिद भीमनारायण गोल्डकप फुटबल प्रतियोगिताको फाइनल स्थगित भएको छ । अपराह्न २ बजेपछि समापनको औपचारिक कार्यक्रम थालनी गर्ने तयारी गरिएको अवस्थामा भारी वर्षा भएको थियो । ४ बजेसम्म वर्षा रोकिए खेल खेलाइने तयारीमा बसेको आयोजकले अन्ततः वर्षा नरोकिएपछि स्थगित गर्ने घोषणा गरेको हो । वर्षाले मैदान हिलाम्य भएको र खेल सञ्चालनमा समस्या भएकाले पूर्वघोषित फाइनलस्थगित गरिएको प्रतियोगिता आयोजक समितिका संयोजक शम्भु प्रधानले जनाए । खेल सञ्चालन गर्न नसक्ने गरी वर्षा भयो, उनले भने, स्थगित फाइनल बुधबार अपरान्ह खेलाइने भएको छ । यसअघि आयोजकले मंगलबार बिहान पत्रकार सम्मेलन फाइनलका प्रतिस्पर्धी टिमका प्रशिक्षक र कप्तानलाई प्रस्तुत गरेको थियो । प्लानिङ व्वाइज काठमाडौं र वीरगन्ज युनाइटेडबीच फाइनल खेल हुनेछ । वर्षाले खेल हुने तल्लो टुँडिखेल जलमग्न भएको छ । विजेताले ५ लाख र उपविजेताले २ लाख ५० हजार नगद र ट्रफी प्राप्त गर्नेछन् ।गुजरात प्लेअफमाअहमदाबाद (एएफपी) भारतीय ओपनर शुभमन गिलको पहिलो आईपीएल शतक मदतमा गुजरात टाइटन्सले सोमबार सनराइजर्स हैदराबादलाई ३४ रनले हराएको छ । यो जितसँगै डिफेन्डिङ च्याम्पियन प्लेअफका लागि छनोट भयो । गिलले ५८ बलमा १ सय १ रन बनाए । उनले साइ सुदर्शनसँग १ सय ४७ रनको साझेदारी गरे । सुदर्शनले ४७ रन बनाएरपछि टिमले ९ विकेटमा १ सय ८८ रन बनायो । तालिकाको शीर्षस्थानको गुजरातका लागि मोहम्मद सामी र मोहित शर्माले समान ४ विकेट लिएपछि हैदराबादले ९ विकेटमा १ सय ५४ रनमात्र बनाउन सक्यो । जितपछि गुजरात प्लेअफमा प्रवेश गर्ने पहिलो टिम बन्यो । गत वर्ष डेब्यु सिजनमै उपाधि जितेको गुजरात शीर्ष दुई स्थानमा रहने निश्चित भएको छ । सन् २०१६ को च्याम्पियन हैदराबादको भने प्लेअफ सम्भावना समाप्त भएको छ । संकटमा लेस्टरलेस्टर (एपी) लिभरपुलले अर्को सिजन युरोपेली च्याम्पियन्स लिगमा छनोटको सम्भावना जीवित राख्दै सोमबार इंग्लिस प्रिमियर लिगमा लेस्टर सिटीलाई ३० ले हराएको छ । हारले लेस्टर गम्भीर संकटमा परेको छ । टोली १९ औं स्थानमा रहेर रेलिगेसन डरबाट गुज्रिइरहेको छ । लयमा रहेको लिभरपुलका लागि कर्टिस जोन्सले दुई गोल गरे । राइट ब्याक र मिडफिल्डर दुवैको भूमिकामा उत्कृष्ट प्रदर्शन गरिरहेका ट्रेन्ट एलेक्जान्डर आर्नोल्डले अर्को गोल गरे । यो जितपछि लिभरपुल शीर्ष चारबाट एक अंकको दूरीमा रह्यो । लगातार सात खेलको जित यात्रामा रहेको लिभरपुलको शीर्ष चारको सम्भावना भने न्युकासल र म्यानचेस्टर युनाइटेडको खराब प्रदर्शनमा निर्भर हुनेछ । ग्रिनल्यान्ड च्याम्पियनकाठमाडौं (कास) ग्रिनल्यान्ड, भ्याली पब्लिक र गोल्डेनपिकले छैटौं बीएनए कप अन्तरस्कुल बास्केटबल प्रतियोगिताको उपाधि जितेका छन् । आयोजक बसुन्धरा नेसनल एकेडेमी (बीएनए) को कोर्टमा मंगलबार सिनियर ब्वइजको थ्री बाइ थ्री फाइनलमा ग्रिनल्यान्डले भ्याली पब्लिकलाई १७१२ स्कोरले हरायो । ग्रिनल्यान्डका सुरेश बिसीले ९ स्कोर जोडे । सिनियर गर्ल्सको उपाधि भिडन्तमा भ्याली पब्लिकले पृथ्वीलाई ३०२१ स्कोरले हरायो । भ्यालीकी मुस्कान गुरुङले १७ स्कोर गरिन् । जुनियर ब्वाइजमा गोल्डेनपिकले फाइनलमा एन्जल्स हार्टलाई २४१७ ले हराएर उपाधि जित्दा टोलीका अमन गुरुङले ७ स्कोर बटुले । सिनियर ब्वाइजमा ग्रिनल्यान्डका प्रवीण गुरुङ, गर्ल्समा भ्याली पब्लिककी लोरिसा गौचन र जुनियर ब्वाइजमा गोल्डेनपिकका अमन गुरुङ मोस्ट भ्यालुएबल प्लेयर घोषित भए । सिनियर ब्वाइजमा ग्रिनल्यान्डका सुरेश बिसी, गर्ल्समा पृथ्वीकी दावा ल्हामो गुरुङ उत्कृष्ट थ्री प्वाइन्टर चुनिए । सिनियर ब्वाइजमा भ्याली पब्लिकका अनमोल गुरुङ (६७ अंक), सिनियर गर्ल्समा भ्याली पब्लिककी मुस्कान गुरुङ (४२ अंक) र जुनियर ब्वाइजमा एन्जल्स हार्टकी रुपेश पौडेल (२२ अंक) सर्वाधिक स्कोरकर्ता बने ।"

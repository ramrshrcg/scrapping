शीर्षक,विवरण
नेपालीलाई भुटानी शरणार्थी बनाउने धन्दा पैसा असुल्ने शक्तिशालीलाई कानुनी फन्दा,"८ जना पक्राउभुटानी शरणार्थीका नाममा अमेरिका उडाउने भन्दै सर्वसाधारणबाट १० देखि ५० लाख रुपैयाँ असुल गरिएको भन्दै उजुरी परेपछि उपत्यका अपराध अनुसन्धान कार्यालयले पहिलो पटक गत चैत १२ मा यसका नाइके केशव दुलाल (मोरङ), सानु भण्डारी (ललितपुर) र टंक गुरुङ (पाँचथर) लाई ललितपुरबाट पक्राउ गरेको थियो । उनीहरूको बयान र उजुरीका आधारमा सागर थुलुङ राई (मोरङ), सन्देश शर्मा पोखरेल (दाङ), डा इन्द्रजित राई, टेकनारायण पाण्डे र सन्दीप रायमाझी पक्राउ परिसकेका छन् । संगठित अपराधअन्तर्गत अघि बढेको यो मुद्दामा ६० दिनसम्म प्रारम्भिक अनुसन्धान गरेर अदालतमा लैजाने सरकारी वकिल कार्यालयको तयारी छ । तत्कालीन गृहमन्त्री थापाका सल्लाहकार इन्द्रजित राईका छोरा निरज फरार छन् भने थापाका छोरा प्रतीक र पूर्वगृह सचिव महेश्वर न्यौपानेलाई पनि प्रहरीले अनुसन्धानको घेरामा राखेको छ । थापा गृहमन्त्री रहेका बेला सचिव रहेका प्रेमकुमार राई अहिले अख्तियार दुरुपयोग अनुसन्धान आयोगको प्रमुख आयुक्त छन् । राईले पनि त्यसबेला इन्द्रजित राईसहितले भुटानी शरणार्थीका नाममा पैसा उठाइरहेको बारे सुइँको पाएर राईलाई बोलाएर यसबारेमा सोधपुछ गरेको कान्तिपुरलाई मंगलबार बताएका छन् । गिरोहका नाइके भनिएका केशव दुलाल, सानु भण्डारीलाई गृहमा छँदा कहिल्यै नभेटेको राईको भनाइ छ ।"
पूर्वप्रधानमन्त्री खनाल लिन जहाजको ढोकामै गाडी,"घटनाप्रति पर्यटनमन्त्री किरातीले गम्भीर चासो लिएका छन् । राष्ट्रिय सुरक्षासँग जोडिएको विषय हो, सबैलाई कानुन बराबर लाग्छ, उनले कान्तिपुरसँग भने, प्लेनको ढोकासम्मै गाडी गएछ । त्यो पाइँदैन । घटना घटेपछि डरलाग्दो हुन्छ । नघट्दा पो केही हँॅदैन । त्यसैले कसैलाई छाड्ने,कसैलाई नछाड्ने गर्नु हँॅदैन । यसले झन् असुरक्षित हुन्छ । सवारी निषेध गरिएका तथा सर्वसाधारण ओहोरदोहोर गर्ने क्षेत्रमा नेताहरूको गाडीको अनधिकृत प्रवेशमा सर्वत्र आलोचना हुन थालेपछि आफू सतर्क रहेको उनी बताउँछन् । उनी आफू आन्तरिक उडानमा विमानस्थलभित्र सर्वसाधारणसँगै बसमा ओहोरदोहोर गर्छन् ।"
मोन्टी 'मन्त्र,"(काठमाडौं)नेपाली खेलाडी र टोलीका अन्य पदाधिकारीहरू एसीसी प्रिमियर कपको फाइनल जितेपछि मैदानभित्रै धुमधामले खुसी साटिरहेका थिए । प्रशिक्षक मोन्टी देसाई भने नेपाली क्रिकेटसँग सरोकार राख्ने व्यक्तिहरूलाई मैदानभित्रै धन्यवाद भन्न व्यस्त देखिए । खाली खुट्टा विकेटको बीचमा क्युरेटर र कर्मचारीसँग निकै गफिएपछि उनी केही समयपछि मात्र मिडिया बक्सभित्र छिरे । ढिला आएकामा पहिला उनले माफी मागे । प्रिमियर कप जितेपछि प्राप्त पदक उनको हातमा थियो । मिडियाकर्मीलाई पदक देखाउँदै उनले भने, यो क्षण खेलाडीहरूका लागि हो ।आधिकारिक दिन हिसाब गर्ने हो भने उनी नेपालको प्रशिक्षक बनेको तीन महिना पनि पुगेको छैन । जति बेला उनीसामु चुनौतीका चाङ थिए । पहिलो चुनौती उनको नियुक्तिलाई नै लिएर सुरु भयो । नेपाल आएर उनी साता दिनभन्दा बढी आइसोलेट भएर बस्नुपर्यो । युवा तथा खेलकुद मन्त्रालय र राष्ट्रिय खेलकुद परिषद् (राखेप) ले श्रमस्वीकृति अल्झाएर राजनीतीकरण गरेपछि उनी नेपालको प्रशिक्षक बनेको घोषणा हुन समय लाग्यो । यही समयमा उनीसामु अमेरिकाको प्रस्ताव पनि आइसकेको थियो । काठमाडौं आएर नेपालको प्रशिक्षक बनेको सार्वजनिक हुन नपाएका बेला यो प्रस्ताव आयो । तर, एक दशकदेखि उनी नेपाली क्रिकेटसँग नजिक थिए । विगतदेखि वर्तमानका खेलाडीसँग जोडिरहेका थिए । त्यसैले उनको मन बाहिर गएन । नेपाली क्रिकेटसँगको निःसर्त प्रेमका कारण मोन्टीले मन घुमाएनन् र कीर्तिपुर मैदानतिरै मोडिदिए । ग्ल्यामर्स र पैसाले भरिएको इन्डियन प्रिमियर लिग (आईपीएल) मा झन्डै एक दशक प्रशिक्षण दिलाएको अनुभव छ । त्यसअघि उनी अफगानिस्तान र वेस्ट इन्डिजको ब्याटिङ प्रशिक्षक थिए । तर, उनमा एसोसिएट क्रिकेटको अचम्मको भोक छ । एसोसिएट र पूर्ण राष्ट्रबीचको दूरी छोट्याउन चाहन्छन् उनी । त्यसैले उनी यूएई, क्यानडा हुँदै नेपाल आइपुगेका हुन् । प्रिमियर कपको उपाधि दिलाउँदै नेपाललाई एसिया कपसम्म डोर्याएपछि उनी आफ्नै देश भारतविरुद्ध उत्रन तयार भएका छन् । यो सफलतापछि नेपालले भारत र पाकिस्तानसँग खेल्न पाउनेछ । ट्वान्टी२० विश्वकपमा बंगलादेश र एकदिवसीय विश्वकप छनोटमा जिम्बावेसँग बाहेक नेपालले माथिल्लो टोलीसँग खेल्न पाएको छैन । अब एसिया कपले नेपाललाई नयाँ उचाइमा पुर्याउनेछ । नेपाली क्रिकेटलाई उचाइमा पुर्याउने उनै मोन्टी हुन् । लाग्छ, नेपाल आउँदा उनले हातमा जादुको छडी पनि बोकेका थिए । जतिखेर उनी आएका थिए, उल्टो स्थितिमा थियो नेपालको क्रिकेट । नेपालको एकदिवसीय अन्तर्राष्ट्रिय मान्यता धरापमा थियो । विश्वकप लिग२ का १२ मध्ये ८ खेल जितेमा मात्र नेपालको त्यो अन्तर्राष्ट्रिय मान्यता जोगिन्थ्यो । जबकि उनी आउनुअघि नेपालले लिग२ का पछिल्ला ८ खेलमा एकमात्र जित पाएको थियो । मोन्टी पनि नेपालले सिधा बाटोबाट एकदिवसीय अन्तर्राष्ट्रिय जोगाउने सम्भावना रहेकोमा स्पष्ट थिएनन् । नेपालले लिग२ का अन्तिम १२ खेल ३२ दिनको अन्तरालमा खेल्दै थियो । त्यसको दुई साताअघि मात्र उनी प्रशिक्षकको जिम्मेवारी सम्हाल्न नेपाल ओर्लिएका थिए । तयारीलाई छोटो समय थियो । बरु उनले प्रिमियर कप जित्दै एसिया कप खेल्ने सम्भावना रहेको भाव भने पहिलो पत्रकार सम्मेलनमै पोखेका थिए । प्रशिक्षकले आफूहरूसँग लिग२ का बाँकी १२ खेल नै फाइनल रहेको बताइरहेको कप्तान रोहित पौडेल सुनाएका थिए । नेपालले पनि सबै खेल फाइनल जसरी नै खेल्यो । त्यसपछि सबै इतिहास कोरिए । नेपालले लिग२ को १२ मध्ये ११ खेल जित्यो । स्कटल्यान्ड र नामिबिया तथा यूएई र पपुवा न्युगिनीविरुद्धको दुई घरेलु शृंखला क्लिन स्विप नै गर्यो । एकदिवसीय मान्यता जोगाउन संघर्षरत नेपालले अब ४ महिनाभित्र एकदिवसीय विश्वकप छनोटदेखि एसिया कपसम्म खेल्दै छ । उनी आएयता नेपालले १८ मध्ये १६ खेल जितेको छ र एकमात्र हार भोगेको छ । तीन महिनामा यी खेलाडीले दबाबमा खेल्ने अनुभव पाएका छन् । आफ्नै अपेक्षाको दबाब होइन, सिंगो राष्ट्रको अपेक्षाको दबाब, प्रिमियर कप जितेपछि मोन्टी भन्दै थिए, अब उनीहरूले राम्रो प्लेटफर्म पाउनेछन् । आशा गरौं, हाम्रो भौतिक पूर्वाधारमा पनि सुधार हुनेछ, जसले हाम्रो सीप र एक्सपोजर बढाउन सक्नेछ ।मोन्टीको आफ्नै सिद्धान्त र दर्शन छन् । खेल सकिएपछि सबै विजयमा रमाइरहँदा उनी खाली खुट्टा विकेटतिर पुग्छन् । जितले उन्माद ल्याउँदा खाली खुट्टा हिँड्दा आफू सतहमा छु भनेर थाहा पाउन सजिलो हुने उनको तर्क छ । मोन्टीको ह्याप्पी ड्रेसिङ रुम र वान बल ब्याटल सिद्धान्तले नेपाली टोलीमा ठूलो उथलपुथल ल्याएको छ । आफू आउनुअघि नेपाली खेलाडीहरू नै गुटउपगुटमा रहेकामा उनी जानकार थिए । ड्रेसिङमा रूममा समस्या छ भने त्यो टिमका खेलाडीले मैदानमा गएर खेल्न सक्दैनन्, मोन्टीलेह्याप्पी ड्रेसिङ रुम सिद्धान्तको व्याख्या यसरी गरेका थिए । उनको सिद्धान्तमा वान बल ब्याटल ले हरेक बल महत्त्वपूर्ण रहेको जनाउ गर्छ । टिमभित्र कोही पनि खेलाडीलाई एक्लै बस्न दिँदैनन् । कोही न कोही साथमा हुनुपर्छ भन्ने उनको सिद्धान्त छ । त्यसले नेपाललाई पुनः एउटा टिमका रूपमा खेल्न प्रेरित बनाइरहेको छ ।यसको एउटा उदाहरण फाइनलमा पनि देखिएको थियो । भीम सार्की टोलीका सबैभन्दा फुर्तिला र सुरक्षित फिल्डर हुन् । तर उनै भीमले ललित राजवंशीको बलमा यूएईका आर्यन लार्काको प्रहार मिडविकेट बाउन्ड्रीलाइनमा क्याच फुत्काउन पुगे । यूएईले आठौं ओभरमा ३४ रन बनाइरहेको समयमा त्यो विकेट नेपालका लागि निकै महत्त्वपूर्ण थियो । अर्को ओभरमा करण केसीको पहिलो बलमा आरिफ शेखले क्याच लिँदै लार्कालाई पेभेलियन फर्काए । सबैले बधाई भने भीमलाई दिइरहेका थिए । अर्थात् टोलीका सबै खेलाडी ठूलो गल्ती गर्न पुगेका भीमलाई साथ दिइरहेका थिए । गत वर्ष अमेरिकाको ह्युस्टन यात्रामा देखेको क्षण भने बिल्कुल फरक थियो । अमेरिकासँगको टाई खेलको अन्तिम क्षण छाड्ने हो भने प्रायः खेलाडी विकेट लिँदा छुट्टाछुट्टै एक्लै जस्तो खुसी मनाइरहेका हुन्थे । टिम हडल त दुर्लभ नै बन्यो । यसले नेपाल टिमको व्यवस्थापनलाई आजित बनाइसकेको थियो । एक वर्षको अन्तरमा तीन प्रशिक्षक परिवर्तन गरेपछि नेपाल आउने पालो मोन्टीको थियो । पछिल्ला दशकमा नेपालले प्रशिक्षकका लागि आवेदन माग्दा हरेक पटक जोडिएर आउने नाम थिए मोन्टी । तर आईपीएलसँग जोडिएका कारण उनी लामो समयका लागि नेपालको प्रशिक्षक भएर आउन सक्दैनथे । वर्षको २ सय ४० दिन काम गर्ने गरी यस पटक उनी नेपाल आएका थिए । उनीसामु अन्य धेरै राम्रो प्रस्ताव यसपालि पनि नभएको होइन । नेपालको एकदिवसीय अन्तर्राष्ट्रिय मान्यता धर्मराइरहेको अवस्थामा उनले २ वर्षका लागि सम्झौता गरेका थिए । नेपालले एकदिवसीय अन्तर्राष्ट्रिय मान्यता गुमाए पनि उनी आफ्नो सम्झौताअनुरूप नेपालमै रहनेमा प्रतिबद्ध थिए । मोन्टीलाई प्रश्न सोध्नुअघि आफू पूर्ण तयार हुनुपर्छ । मिजासिलो हिसाबमा उनी उल्टै आफूलाई सोधिएको प्रश्नमा प्रश्न फर्काउँछन् । प्रिमियर कप जित्दै एसिया कपमा छनोट हुनुले नेपाली क्रिकेटमा कस्तो अर्थ राख्छ भनेर उनलाई प्रश्न सोधिएको थियो । त्यसको जवाफमा उनले भने, यो प्रश्न त प्रशंसकलाई सोध्नुस्, उनीहरूका लागि यसले कस्तो अर्थ राख्छ भनेर । वर्षाले मैदान पौडी खेल्नेजस्तो बनाउँदा पनि छाता ओढेर खेल रद्द भएको आधिकारिक घोषणा कुरेर बस्ने, रूखको हाँगाबाट पूरै खेल हेर्ने दर्शक र रंगशालामा ओर्लिएका दर्शकप्रति उनी नतमस्तक छन् । खेलका दौरान उनी बाउन्ड्रीलाइन फन्को लगाइरहेका हुन्छन् । दर्शक उनको हिँडाइमा मोन्टी मोन्टी भन्दै उत्साह भरिरहेका हुन्छन् । त्यसले उनलाई थप ऊर्जा भर्ने सुनाउँछन् ।"
दुर्लभ बन्दै खर मयूर,"((चितवन)चराका प्रजाति धेरै पाइने क्षेत्रमा खर मयूर फाट्टफुट्ट मात्रै देखिन थालेपछि संरक्षणकर्मी चिन्तित छन् । उनीहरूका अनुसार निकुञ्ज र वन जंगलको घाँसे मैदानमा बस्ने खर मयूर कम हुनु अन्य वन्यजीवलाई पनि असर पर्ने संकेत हो । चरा विज्ञ हेमसागर बराल भन्छन्, घाँसे मैदान राम्रो भए खर मयूर बस्छ । खर मयूर कम हुनु भनेको घाँसे मैदानमा समस्या छ भन्ने हो । घाँसे मैदान राम्रो नहुँदा गैंडा मृग चित्तल चर्न पाउँदैनन् । बाघले चित्तल खाने हो । चित्तल कम भए बाघलाई के होला ? चितवन राष्ट्रिय निकुञ्जमा खर मयूर निकै दुर्लभ हुँदै गएको छ । नेपाल पक्षी संरक्षण संघ (बीसीएन) को संयोजनमा बर्सेनि नेपालमा खर मयूरको बासस्थल मानिने क्षेत्रमा अवस्थाबारे अनुगमन हुँदै आएको छ । चितवनमा यसका लागि बीसीएनका देउबहादुर राना १०१२ जनाको टिमसहित क्यामेरा लिएर अनुगमनमा खटिएका थिए । मार्च २१ देखि ३० सम्म देशभरि नै यसरी गणना हुने गर्छ । यो मौसम खर मयूरको प्रजनन समय पनि हो । त्यसैले बासस्थलमा भेटिने सम्भावना बढ्छ । तर रानाको टोलीको सात दिन पर्खाइमा मात्रै बित्यो । मार्च २८ उनीहरूका लागि सुखद बन्यो । काँस र खरको गाँज चलबलाउन थालेपछि उनीहरूका आँखा टाठा भए । त्यति बेला उनीहरूले खोजेको खर मयूर खरबाट निस्केर भुर्रर उड्यो । उड्दा उड्दै रानाले एउटा फोटो खिच्न भ्याए । फोटो नखिचेको भए खर मयूर भेटेको प्रमाण दिन गाह्रो हुन्थ्यो । त्यसपछि उनीहरूको टोलीले अर्को खर मयूर देखेन । चितवन निकुञ्जभित्र पश्चिम क्षेत्रमा सुखीभार फाँट राम्रो घाँसे मैदान हो । यो पटक त्यहाँ पनि खर मयूर देखिएन । सुखीभार खर मयूरको बासस्थल नै थियो । यो पटक निकुञ्जभित्र भन्दा पनि बाहिर मध्यवर्ती क्षेत्रमा एउटा खर मयूर भेटिएको खबर छ । मेघौलीको सामुदायिक वनमा देखिएछ, चितवन राष्ट्रिय निकुञ्जका सहायक संरक्षण अधिकृत गणेशप्रसाद तिवारीले भने । चितवनमा खर मयूर दुर्लभ हुँदै जानु चिन्ताको विषय हो । निकुञ्जभित्रका घाँसे मैदानमा नदेखिनु थप चिन्ताको विषय हो । पक्षी विज्ञ बरालका अनुसार पहिला चितवनमा कछुवानी, डुमरीया, जर्नेली, सुखीभार र भिम्लेमा यो चरा देखिन्थ्यो । चितवन निकुञ्जका पूर्व प्रमुख संरक्षण अधिकृत संरक्षणर्की नरेन्द्रमान बाबु प्रधानका अनुसार सन् २००६७ तिर चितवनमा पाँच वटा खर मयूर भेटिएका थिए । सन् १२१३ मा ११ वटा पुगेका थिए । सन् १४१५ मा ६ वटामा झरेको प्रधानले बताए । संख्या अझ घटेको उनको भनाइ छ । राष्ट्रिय निकुञ्ज तथा वन्यजन्तु संरक्षण विभागका अनुसार बढीमा एक सय संख्यामा नेपालमा खर मयूर छ । घाँसे मैदान घट्दा यसको संख्यामा असर परेको हो । संख्या घट्नु या नदेखिनुका अन्य धेरै कारण होलान् तर एउटा प्रमुख कारणमा घाँसे मैदान पनि हो । किनकि सिरुले ढाकेको काँस र खर भएको घाँसे मैदान यसको बासस्थल हो । यो चरा भेटिन कम हुनु भनेको घाँसको अवस्थामा फेरबदल भयो भन्ने संकेत हो, चरा विज्ञ बरालले भने । नदीमा घडियाल भेटिँदा त्यहाँको पानी सफा र माछालगायतका जीव छन् भन्ने सुखद संकेत भएजस्तै घाँसे मैदान स्वस्थ रहेको संकेत खर मयूरको उपस्थितिले गर्ने उनले बताए । आईयूसीएनले यो चरालाई अति संकटापन्नको सूचीमा राखेको छ । राष्ट्रिय निकुञ्ज तथा वन्यजन्तु संरक्षण ऐनमा यो चरालाई संरक्षितको सूचीमा अनुसूची१ मा र साइटिसको पनि अनुसूची१ मै छ । यसको सिकार र व्यापार वर्जित छ । अर्को मयूरभन्दा आकार र सुन्दरतामा फरक भए पनि खर मयूरको पर्यावरणीय महत्त्व ठूलो छ ।"
रास्वपालाई सरकारमा फर्काउने जिम्मा प्रधानमन्त्रीलाई,"(काठमाडौं) सत्तारूढ गठबन्धन दलहरूले राष्ट्रिय स्वतन्त्र पार्टीलाई सरकारमा फर्काउने विषयमा छलफल गर्न प्रधानमन्त्री पुष्पकमल दाहाललाई जिम्मा दिएका छन् । शीर्ष नेताहरूको बुधबारको बैठकले अहिलेकै गठबन्धनलाई निरन्तरता दिँदै रास्वपालाई सरकारमा ल्याउन प्रधानमन्त्रीलाई जिम्मा दिएको हो । तर दाहालले बुधबार नवौं पटक मन्त्रिपरिषद् विस्तार गरेपछि रास्वपालाई फर्काउन थप जटिल हुने देखिएको छ । कांग्रेसले आफ्नो कोटामा परेका तीन मन्त्रालयमा मन्त्री पठाएपछि प्रधानमन्त्री दाहालले बुधबार मन्त्रिपरिषद् विस्तार गरेका छन् । कांग्रेस उपसभापति धनराज गुरुङ कानुन, न्याय तथा संसदीय मामिला, मोहनबहादुर बस्नेत स्वास्थ्य तथा जनसंख्या र डिगबहादुर लिम्बू युवा तथा खेलकुदमन्त्री बनेका हुन् । प्रधानमन्त्री दाहालसँग अब जसपाको भागमा परेको वन तथा वातावरण र जनमत पार्टीले छाडेको खानेपानी मन्त्रालय छन् । रास्वपाले पुरानै मन्त्रालय (उपप्रधानसहित गृह, शिक्षा र श्रम) मन्त्रालय मागेको छ । ती मन्त्रालय हाल माओवादी, जसपा र लोसपाको भागमा छन् । गृहमन्त्री छाड्न माअोवादीले मानेको छैन । आफ्नो भागमा परेको मन्त्रालय छाड्न जसपा र लोसपाले पनि आनाकानी गरिरहेका छन् । रास्वपालाई सरकारमा ल्याउन प्रधानमन्त्रीले छलफल गरिरहनुभएको छ । उहाँले नै सम्बोधन गरेर निष्कर्षमा पुर्याउनुहोला, कांग्रेस प्रमुख सचेतक रमेश लेखकले भने । उपप्रधान एवं गृहमन्त्री तथा माओवादीका वरिष्ठ उपाध्यक्ष नारायणकाजी श्रेष्ठले रास्वपालाई सरकारमा सामेल गराउन कोसिस हुने र सहभागी हुन चाहे मन्त्रिपरिषद् हेरफेर हुन सक्ने बताए । रास्वपा सरकारमा आए लिन्छौं । तर पुरानै मन्त्रालय सम्भव छैन, उनले भने, अरू मन्त्रालय लिएर आउन चाहे त्यसबारे कुरा गर्ने जिम्मा प्रधानमन्त्रीकै हो ।प्रधानमन्त्रीका प्रमुख राजनीतिक सल्लाहकार हरिबोल गजुरेलले गृहसहित पहिलेकै मन्त्रालय पाए काम गर्न सजिलो हुने रास्वापको भनाइ रहेको बताए । रास्वपा सभापति रवि लामिछाने पुस ११ मा गृह तथा उपप्रधानमन्त्री नियुक्त भएका थिए । रास्वपाले शिक्षा र श्रम मन्त्रालय पनि पाएको थियो । सभापति लामिछानेको सांसद पद नै नरहेपछि रास्वपा माघ २२ मा सरकारबाट बाहिरिएको थियो । सरकारमा फेरि सहभागी हुनेनहुने भन्नेबारे निर्णय लिन रास्वपाले केन्द्रीय समिति र संसदीय दलको बैठक बोलाएको छ । सरकारमा सहभागी हुन रास्वपाले राखेका सर्तमध्ये पुरानै मन्त्रालय पाउनुपर्नेबाहेकमा प्रधानमन्त्री दाहाल र कांग्रेस सभापति शेरबहादुर देउवा सकारात्मक छन् । रास्वपाका एक नेताले गृह मन्त्रालय नपाए सरकारमा सहभागी हुने सम्भावना कम रहेको बताए । पहिला पार्टी सभापति उपप्रधान तथा गृहमन्त्री हुनुभएको थियो, उनले भने, पहिला जुन वरीयता र जिम्मेवारी थियो, त्यसमा घटुवा भएर अहिलेको सरकारमा सहभागी हुने भन्ने त हुँदैन । यस विषयमा शुक्रबारको पार्टी बैठकमा छलफल हुन्छ । प्रधानमन्त्रीका प्रेस सल्लाहकार गोविन्द आचार्यले रास्वपालाई सरकारमा सहभागी गराउन कुनै बटमलाइन नरहेको बताए । रास्वपा सरकारमा सहभागी हुनेमा प्रधानमन्त्रीज्यू आशावादी हुनुहुन्छ, उनले भने, प्रधानमन्त्रीले बिनाबटमलाइन रास्वापासँग कुराकानी गर्नुभएको छ । सरकारको नीति तथा कार्यक्रममा रास्वापाको चासोलाई सम्बोधन गरी सहभागी गराउने प्रयास भइरहेको उनले बताए ।बालुवाटार स्रोतका अनुसार उपनिर्वाचनमा बारा२ बाट निर्वाचित भएका जसपा अध्यक्ष उपेन्द्र यादव मन्त्री बन्ने तयारीमा छन् । जसपाको भागमा वन तथा वातावरण मन्त्रालय परेको छ । जसपाले अर्को शिक्षा मन्त्रालयमा अशोक राईलाई यसअघि नै पठाइसकेको छ । हामी छिट्टै थप मन्त्रीको नाम सिफारिस गर्छौं, जसपा अध्यक्ष यादवले भने । बुधबार नै सत्ता गठबन्धन बैठकमा आगामी वर्षको बजेटका सिद्धान्त र प्राथमिकताबारे छलफल सुरु भएको छ । बैठकमा समसामयिक राजनीतिको समीक्षा र आगामी वर्षको बजेटका सिद्धान्त र प्राथमिकता तय गर्नेबारे छलफल भएको कांग्रेसका प्रमुख सचेतक लेखकले जानकारी दिए । यस विषयमा गठबन्धन दलहरूबीच साझा अवधारणा बनाउनेबारे छलफल भएको छ, उनले भने ।"
कांग्रेसका केन्द्रीय सदस्य नै कामविहीन,"(काठमाडौं)आफूलाई सबैभन्दा पुरानो लोकतान्त्रिक शक्ति ठान्ने कांग्रेसको पार्टी सञ्चालन शैली र व्यवहार अलोकतान्त्रिक बन्दै गएको छ । पछिल्ला समयमा विकसित राजनीतिक घटनाक्रम र मुलुकका विद्यमान संकटका विषयमा पार्टीभित्र बृहत् छलफल र अन्तरक्रिया हुन छाडेको छ । नेतृत्वले आफ्नो सुविधाअनुसार निर्णय लिँदै पार्टीलाई डोर्याउन खोज्दा वैचारिक र सांगठनिक धार शिथिल बन्दै गएको छ ।गत मंसिर ४ को चुनावमा सम्मानजनक मतान्तरका साथ जितेको तनहुँ१ छोटो समयमै गुमाउनुमा कांग्रेसको नीति र रणनीति मात्रै नभई नेतृत्वको कार्यशैली जिम्मेवार रहेको नेताहरू बताउँछन् । उपनिर्वाचनबाट पनि नेतृत्वले सच्चिने संकेत नदेखाएको कांग्रेसका एक पदाधिकारीले बताए । बरु सक्किन तयार छ तर सच्चिन नेतृत्व तयार छैन, ती पदाधिकारी भन्छन् । कांग्रेसभित्र वैचारिक बहसले कति प्राथमिकता पाउँछ भन्ने एउटा उदाहरण हो, १० महिनादेखि केन्द्रीय कार्यसमितिको बैठक नडाकिनु । ०७८ मंसिरमा भएको १४ औं अधिवेशनबाट शेरबहादुर देउवा दोस्रो कार्यकालका लागि सभापति निर्वाचित भएका हुन् । त्यसपछि ०७८ पुस १० मा औपचारिकताका लागि पहिलो बैठक बसेको थियो । त्यसपछि चैत ११ देखि १५ सम्म दोस्रो बैठक बस्यो । त्यो बैठक ०७९ वैशाख ३० मा हुने स्थानीय तहको निर्वाचन परिचालनसम्बन्धी एजेन्डामा केन्द्रित थियो । देउवाले पछिल्लो पटक बोलाएको केन्द्रीय कार्यसमिति बैठक ०७९ असार २ मा हो । यही बैठकमा पहिलोपल्ट केन्द्रीय सदस्यहरूले खुलेर बोल्न पाएका थिए । बैठकले महामन्त्री गगन थापाको नेतृत्वमा सदस्यता व्यवस्थापन केन्द्रीय समिति, आनन्द ढुंगानाको संयोजकत्वमा अनुशासन र श्याम घिमिरेको संयोजकत्वमा लेखा समिति गठन गरेको थियो । त्यसपछि केन्द्रीय कार्यसमितिको बैठक बसेको छैन । विधानले केन्द्रीय कार्यसमिति बैठक दुई महिनाको बीचमा एक पटक अनिवार्य बस्नुपर्ने व्यवस्था गरेको छ । कांग्रेसमा यस पटक १ सय ६७ सदस्यीय केन्द्रीय कार्यसमिति छ, जसमा पहिलोपल्ट सदस्य बनेका आधा जति छन् । केन्द्रीय सदस्यहरूले केन्द्रीय कार्यसमतिको पार्टीमा हैसियत नै नभएको भन्दै नेतृत्व र पदाधिकारीमाथि गुनासो पोख्ने गरेका छन् । केन्द्रीय कार्यसमितिमा छलफल पारदर्शी हुने र समसामयिक विषय बढी उठ्ने हुनाले नेतृत्वले चासो नदिएको कतिपय सदस्यहरूको भनाइ छ । पछिल्लो पटक कांग्रेसमा पदाधिकारीबीचको छलफलबाट निर्णय गर्ने र केन्द्रीय कार्यसम्पादन समितिको बैठकबाट उक्त निर्णय अनुमोदन गराउने परम्परा बसेको छ । केन्द्रीय कार्यसम्पादन समितिको बैठक यसबीचमा १२ पटक बसेको छ । यसबीचको कार्यसम्पादन समितिको बैठक राष्ट्रपतिको उम्मेदवार, उपनिर्वाचनको उम्मेदवार तय, समानुपातिकको बन्द सूची, स्थानीय निर्वाचनका लागि दल दर्ता र स्थानीय निर्वाचन केन्द्रित अभियानबारे छलफल तथा निर्णय गर्न बैठक बोलाइएको थियो । एक पटक कर्णालीको बाढीपहिरोको विषयमा कार्यसम्पादन समितिको बैठक बसेको थियो । केन्द्रीय कार्यसम्पादन समितिमा १४ पदाधिकारी पदेनसहित ४५ सदस्य हुन्छन् । तर समिति अझै अपूरै छ । पार्टी महाधिवेशन भएको ६ महिनाभित्र सबै विभाग र समितिलाई पूर्णता दिनुपर्ने विधानको प्रावधान पनि सभापति देउवाले बेवास्ता गरेका छन् । पार्टीका २८ वटा विभाग नै रिक्त छन् । केन्द्रीय सदस्यलाई विभाग प्रमुखको जिम्मेवारी दिनुपर्छ । एउटा विभागमा ५१ सदस्य रहन्छन् । सबै विभाग पदपूर्ति हुँदा करिब १५ सय जनाले अवसर पाउँथे । पार्टीको कोष व्यवस्थापन गर्ने महत्त्वपूर्ण कोषाध्यक्ष पदसमेत अझै रिक्त छ । आर्थिक कोषको अवस्थासमेत पारदर्शी नभएको नेताहरू बताउँछन् । उनीहरूका अनुसार पार्टी सञ्चालन र निर्वाचनका बेला नेतृत्वले अपारदर्शी ढंगले आर्थिक संकलन गरेर उम्मेदवारहरूलाई आफूखुसी वितरण गर्ने परम्परा छ । केन्द्रीय कार्यसमिति बैठक नबस्दा नीति महाधिवेशन पनि अन्योलमा परेको छ । ०७९ असार २ को बैठकले तत्काल नीति महाधिवेशन गर्ने निर्णय लिँदै भनेको थियो, आगामी नीति महाधिवेशनका सम्बन्धमा आवश्यक तयारी गरी केन्द्रीय कार्यालयले केन्द्रीय कार्यसमितिको आगामी बैठकमा प्रस्ताव प्रस्तुत गर्नेछ । त्यसपछि केन्द्रीय कार्यसमितिको बैठक नै बसेको छैन । ०७८ मंसिरमा भएको १४ औं महाधिवेशनमा पदाधिकारी र सदस्य निर्वाचित गर्ने काम मात्र भएकाले नीति महाधिवेशन छुट्टै गर्नुपर्नेछ । नीति महाधिवेशन नहुँदा बदलिँदो समय र समाजअनुसार अघि बढ्न पार्टीले नीति, रणनीति र कार्यक्रमसहितको दस्ताबेज ल्याएको छैन । पार्टीका अन्य संरचना र भ्रातृ संस्था सबै निष्क्रियजस्तै छन् । कांग्रेस सहमहामन्त्री बद्री पाण्डे पार्टीलाई संगठनभन्दा पनि बढी सत्तामुखी बनाउँदा यस्तो अवस्था निर्माण भएको स्विकार्छन् । बीचमा गठबन्धन भत्कियो । सत्ता गयो । सत्ता गएपछि फेरि ल्याउनुपर्छ भन्नेतिर गइयो । सत्ता निर्माणको रणनीतिलाई असर गर्ला भनेर केन्द्रीय समितिको बैठक नै बोलाइएन । राष्ट्रपति बनायौं । सत्ता फकाईयो । प्रधानमन्त्रीको अवसर लिऊँ भन्नेतिर गयौं, उनले भने, गठबन्धनको नीतिमा जाँदा पार्टी त ठूलो भयो, सत्ता पनि प्राप्त भयो । तर पार्टी सुदृढ हुन सकेन । महाधिवेशनको अपेक्षा पूरा हुन सकेको छैन । सभापति देउवामा सत्ताको खेलबाहेक अरू चीजमा खासै रुचि देखिँदैन । पार्टी त्यसै कमजोर छ । यस्तो बेला सत्ता भएन भने अझ कमजोर भइहाल्छ तर पार्टी निर्माण गरेर मात्रै सत्ता प्राप्ति हुने हो, सत्ताले पार्टीलाई बनाउने होइन, पाण्डे थप्छन्, तर उल्टो अभ्यास भइरहेको छ । कांग्रेसमा रहेका स्वर्णिम वाग्ले राष्ट्रिय स्वतन्त्र पार्टीमा प्रवेश गरेर तनहुँ१ को उपनिर्वाचनमा विजयी भएपछि कांग्रेसमा भुइँचालो गएको छ । सिटको हिसाबले एउटा निर्वाचन क्षेत्रको क्षति भए पनि यसले दिने राष्ट्रव्यापी सन्देशले सबैभन्दा ठूलो क्षति कांग्रेसलाई हुने बुझाइ नेताहरूमा छ । लोकतान्त्रिक पार्टीका लागि वैकल्पिक शक्ति बन्ने अवस्था खडा भएकाले तत्काल नीति महाधिवेशन बोलाएर कांग्रेसले आफूलाई सच्याउनुपर्ने दबाब पार्टीभित्र बढिरहेको छ । कांग्रेस केन्द्रीय सदस्य गोविन्द पोखरेल भने नीति महाधिवेशनभन्दा पनि पार्टीको संरचना र निकायलाई गतिशील बनाउने गतिविधिमा कांग्रेसले बढी ध्यान दिनुपर्नेमा जोड दिन्छन् । केन्द्रीय सदस्यहरूलाई कामविहीन बनाउँदा पार्टीको सम्पूर्ण संरचना ठप्प भएको उनले बताए । केन्द्रीय सदस्य पोखरेलले कांग्रेसलाई अहिले नीति महाधिवेशनभन्दा पनि आम नागरिकका मुद्दा जोडिएका विषयमा पार्टीलाई सम्बद्ध बनाएर काम गर्नुपर्ने बताउँछन् । आर्थिक, कूटनीतिक र सुशासनका क्षेत्रमा कसरी काम गर्न सकिन्छ भनेर नेतृत्वले केन्द्रीय सदस्यहरूलाई जिम्मेवार दिन सकिन्थ्यो । त्यसले कार्यक्रम र योजना बनाउन सघाउँथ्यो । त्यसैका आधारमा शासनप्रशासनलाई डोर्याउन सक्दा हामीले जनताको मन जित्न सक्थ्यौं, उनले भने, तर यति ठूलो संख्यामा रहेका केन्द्रीय सदस्यलाई कामविहीन बनाएर राख्नु नेतृत्वको कमजोरी हो । पहिलोपल्ट केन्द्रीय सदस्य बनेकी उर्मिला थपलियाले प्रदीप गिरीको निधनमा शोक प्रस्ताव पारित गर्ने बैठकमा मात्र आफू सहभागी हुन पाएको सुनाइन् । देशको अवस्था राम्रो छैन । ठूला राजनीतिक दलहरूप्रति चुनौती बढेका छन् । कांग्रेसले समयमै आफूलाई सच्याएन भने सक्किने अवस्था छ । यस्तो अवस्थामा केन्द्रीय कार्यसमितिकै बैठक नहुनु दुःखद हो, उनले भनिन्, पार्टीमा पदाधिकारीको सभापतिप्रति, केन्द्रीय सदस्यको पदाधिकारीप्रति गुनासो छ । देश र समाज बदल्ने एजेन्डाप्रति कसैको ध्यान छैन । यस्ता विषयमा पार्टीमा छलफल पनि हुँदैन ।केन्द्रीय सदस्य प्रकाश रसाइली पार्टीका विभागहरू नबनेसम्म पार्टीको गतिविधि चलायमान नहुने बताउँछन् ।"
बजेट अधिवेशन आइतबारदेखि,"काठमाडौं (कास) राष्ट्रपति रामचन्द्र पौडेलले आउँदो आइतबार संघीय संसद्को बजेट अधिवेशन आह्वान गरेका छन् । सरकारले जेठ १५ भित्र नीति तथा कार्यक्रम र बजेट ल्याउनुपर्ने संवैधानिक बाध्यता छ । नीति तथा कार्यक्रम आउनुअघि प्रि बजेट छलफल गर्ने संसदीय अभ्यास रहेकाले मन्त्रिपरिषद्को बुधबारको बैठकले बजेट अधिवेशन आह्वानको सिफारिस गरेको हो । संसद् सचिवालयले सूचना जारी गरेर सांसदहरूलाई बैठकमा उपस्थित हुन आग्रह गरेको छ ।संसद् अधिवेशन आह्वान भएकै दिन सरकारले मुलुकी अपराध अपराध संहितासम्बन्धी केही ऐन संशोधन गर्ने अध्यादेशसमेत ल्याएको छ । चार दिनपछि संसद् अधिवेशन सुरु हुँदै गर्दा सरकारको सिफारिसमा राष्ट्रपति पौडेलले बुधबार अध्यादेश जारी गरेका हुन् । अध्यादेश संसद् अधिवेशन सुरु भएकै दिन पेस गर्नुपर्ने हुन्छ । अध्यादेशको प्रतिस्थापन विधेयक अधिवेशन सुरु भएको ६० दिनभित्र पारित गरिसक्नुपर्छ । अघिल्लो बजेट अधिवेशनमा बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग (तेस्रो संशोधन) विधेयक, २०७९ अघि बढाइएको थियो । आउँदो अधिवेशनमा पनि यो विधेयक अघि बढाइँदै छ । त्यस्तै, संवैधानिक परिषद्सम्बन्धी, सम्पति शुद्धीकरण (मनी लाउन्डिरिङ) निवारण तथा व्यावसायिक वातारण प्रवर्द्धनसम्बन्धी केही ऐनलाई संशोधन गर्न बनेको विधेयक पनि आउँदो अधिवेशनमा अघि बढाइने दलहरूबीच सहमति भएको छ । यसबाहेक नागरिकता विधेयक, निजामती कर्मचारी विधेयक, शिक्षा ऐन संशोधन विधेयक पनि पेस हुने एक मन्त्रीले बताए ।"
७ सचिवको सरुवा,"काठमाडौं (कास) बजेट निर्माण प्रक्रिया चालु रहेका बेला अर्थसचिवको सरुवा भएको छ । तोयम रायलाई उपराष्ट्रपति कार्यालयमा सरुवा गरी अर्थमा अर्जुन पोखरेललाई ल्याइएको छ । तत्कालीन अर्थमन्त्री विष्णु पौडेलले गत पुसमा रायलाई अर्थमा ल्याएका थिए । सरुवा गरेको चार महिनामै उनलाई उपराष्ट्रपति कार्यालयमा पठाइएको हो । यस्तै, मन्त्रिपरिषद्को बुधबारको निर्णयअनुसार अन्य सचिवको पनि सरुवा भएको छ । सञ्चार तथा सूचना प्रविधि मन्त्रालयबाट सरुवा गरेर कामै नदिई राखिएका वैकुण्ठ अर्याललाई प्रधानमन्त्री तथा मन्त्रिपरिषद् कार्यालयमा व्यवस्थापन गरिएको छ । यसअघि उनलाई सोही कार्यालयमा पाँच सातादेखि कामै नदिई राखिएको थियो । राष्ट्रपति कार्यालयका सचिव यादव कोइरालालाई प्रधानमन्त्री कार्यालयमा सरुवा गरिएको छ । उनलाई यसअघि केही समय प्रधानमन्त्री कार्यालयमै राखिएको थियो । प्रधानमन्त्री कार्यालयका सुमन अर्याललाई महिला, बालबालिका तथा ज्येष्ठ नागरिक मन्त्रालयमा सरुवा गरिएको छ । महिला मन्त्रालयका सचिव डिल्लीराम शर्मालाई राष्ट्रपतिको कार्यालय सरुवा गरिएको छ । नेपालीलाई भुटानी शरणार्थी बनाएर विदेश पठाउने आरोपमा बुधबार पक्राउ परेका सचिव टेक नारायण पाण्डेलाई भने अतिरिक्त समूहमा राखिएको छ ।"
'सेल्फ डिफेन्स मा किशोरी,"(सिन्धुपाल्चोक)बलात्कार र हत्याका घटना सुन्दा निराश भएकी चौतारा साँगाचोकगढी६ पीपलडाँडा गाउँकी १८ वर्षकी स्वस्तिका सापकोटा बारम्बार घोत्लिरहन्थिन् । आफैंमाथि यस्तो घटनाका प्रयास भएछ भने कसरी बच्ने होला ? आफ्नो सुरक्षा आफैं कसरी गर्न सकिन्छ ? यी कुरा सोचिरहँदा उनी आफैंलाई भित्रैबाट भयंकर डर पनि लाग्थ्यो । संयोगवश उनको मनैको कुरा पूरा भयो । उनी वाग्मती प्रदेशको सामाजिक विकास मन्त्रालय, प्रदेश युवापरिषद्को आर्थिक सहयोगमा जिल्ला युवा समितिले चौतारामा आयोजना गरेको दुईदिने महिला आत्मरक्षा तालिम मा सहभागी भइन् । केही समयअघि स्थानीय विद्यालयबाट एसईई दिएर फुर्सदिलो समयलाई सदुपयोग गरेकी उनी आत्मरक्षाको अभ्यासपछि आफ्नो सुरक्षाप्रति सचेत देखिन्छिन् । किक, बक्सिङ र ब्लक प्रहार रोक्ने विधिबारे पूर्ण जानकारी लिएँ, आत्मविश्वास झनै थपिएको छ, आफ्नो सुरक्षाबारे एकदमै ढुक्क बनेकी छु, आक्रमण कसरी रोक्ने भन्नेबारेमा प्रस्ट जानिसकेकी छु, आक्रमण रोक्ने दुई स्टेप देखाउँदै उनले भनिन् । गाउँ बजार होस् वा बाटो, सार्वजनिकस्थल चौतारा साँगाचोकगढी नगर१२ स्थित जुगल बहुमुखी क्याम्पसमा कक्षा १२ मा अध्ययन गरिरहेकी २१ वर्षकी सुमिता श्रेष्ठलाई आफूमाथि केही हुन सक्ने त्रासले च्याप्थ्यो । यसअघि कहिलेकाहीं लाग्थ्यो हामीले यसरी डराएर बाँच्नु नै नियति हो । हाम्रो संसार भन्नु नै यही हो । जब उनले प्रशिक्षकबाट समय दिएर आफ्नो आवश्यकता सोचेर आत्मरक्षा सिकिन् । श्रेष्ठले आफूलाई पहिलेको तुलनामा खुबै हिम्मतिलो र आफ्नो संसार फराकिलो भएको अनुभव गरेकी छन् । अहिले घरमा पनि अभ्यास जारी राखेकी उनले आक्रमण रोक्दै उल्टै प्रहार गर्ने बारेमा जानिसकेपछि दिनरात कसरत र अभ्यास झनै बढाउन थालेकी हुन् । कसैले नराम्रो नियतले आक्रमण गरे कसरी नियन्त्रण गर्ने र प्रतिकार गर्ने भन्नेबारे जानिसकेको छु, त्यो अभ्यासलाई घरमा अभ्यास गरिरहेकै छु, यसले धेरै सहज गराएको छ, उनले भनिन् । सापकोटा र श्रेष्ठझैं चकित परेकी चौतारा साँगाचोकगढी८ की २० वर्षकी ससिला तामाङको अनुभव पनि उस्तै उस्तै छ । आक्रमण रोक्दै रक्षा गर्ने कसरत जानेपछि आफूलाई धेरै बलियो महसुस गरेको तामाङको कथन छ । गाउँबजार हिँड्दा कसैले केही भन्दा उनलाई तत्काल प्रतिकारमा जवाफ फर्काउन मन लाग्थ्यो । कसैले नियतवश हिंसा गर्न खोजेको थोरै महसुस भए पनि उनी आफैंभित्र गहिरोमा दबिएर बस्थिन् र प्रतिकार गर्ने त हिम्मत नै आउँदैनथ्यो, तामाङ भन्छिन्, योभन्दा अघि हामी फुकेर नहिँडेकोजस्तो लाग्थ्यो, अब भने धेरै कुरा बुझे र आत्मरक्षाको तरिका पनि जानेर अभ्यासमा ल्याए, अनि कसरी नदेखिने गरी हिंसा हुन्छ भन्ने कुरा पनि जाने, अब सबै कुरालाई गहिरिएर बुझ्ने भएको छु । जिल्ला युवा समिति सिन्धुपाल्चोकका प्रदेश युवा स्वयंसेवक रूपक दुलालका अनुसार दुई दिनको सेल्फ डिफेन्स तालिममा सहभागी २ क्याम्पस, १ बहुप्राविधिक शिक्षालय र ९ विद्यालयका ४० किशोरीहरूको हौसिँदो अनुभव छ । वैशाख १७ र १८ गते सञ्चालित दुईदिने महिला आत्मरक्षा तालिमको उदघाट्नमा पुगेकी चौतारा साँगाचोकगढी नगरकी उपमेयर सीता थापा किशोरीको उत्साह र खेल देखेर दंग परेकी थिइन् । वाग्मती प्रदेशको सामाजिक विकास मन्त्रालय, प्रदेश युवा परिषद्को आर्थिक सहयोगमा जिल्ला युवा समितिले आयोजना गरेको तालिमलाई चौतारा साँगाचोगढी नगरले हल उपलब्ध गराएको स्वयंसेवक रूपकले बताए । उहाँहरू एकदमै उत्साहित देखिनुभएको छ, धेरैले घरमा गएर अभ्यासलाई निरन्तरता दिनुभएको देखिन्छ, बढ्दो बलात्कार र यौन दुर्व्यवहारको घटनाबाट बच्नका लागि विभिन्न शारीरिक अभ्यास सिकाइएको छ, दुलालले भने । दुई महिला प्रशिक्षकद्वय महिला आत्मरक्षा प्रशिक्षक पार्वती पौडेल र प्रदेश युवा परिषद्की प्रशिक्षक सीतामाया बुलुनबाट २०२० जनाको दुई समूहमा विभाजन गरेर शारीरिक, मानसिक, भावनात्मक, यौनजन्यलगायत हिंसाको सशक्त रूपमा प्रतिकारका लागि किशोरीलाई चौतारा बजारमा तालिम दिइएको थियो ।सुरुवाती चरणमा आक्रमणबाट कसरी बच्ने, संवेदनशील अंगको बचावट गर्नेदेखि अन्तिममा सुरक्षाका लागि उल्टै प्रहार गर्नेलगायत गतिविधि बारे प्रशिक्षण दिइएको छ । आफूमाथि हुने अप्रत्यक्ष र प्रत्यक्ष यौन हिंसा दुर्व्यवहारबारे सचेतना परामर्श लिएपछि किशोरीलाई आत्मरक्षाका लागि तयार गरिएको छ । जुनसुकै समयमा पनि किशोरीमाथि सम्भावित विविध प्रकारको हिंसाको विरुद्धमा प्रतिकार गर्न सशक्त बनाउने उद्देश्यका साथ तालिम दिइएको छ, यसले केही प्रभाव पार्नेमा हामी केही हदसम्म ढुक्क छौं, प्रशिक्षक सीतामाया बुलुनले भनिन् । तालिममा सकारात्मक सोच, नेतृत्व विकास, आत्मरक्षा तथा प्रतिकार गर्ने तौरतरिका, महिला तथा बालबालिकाको हकअधिकार, घरेलु, सामाजिक र यौनजन्य हिंसा तथा न्यूनीकरणका उपायलगायत विभिन्न विषयबारे सचेतना दिइएको उनको भनाइ छ । जिल्ला प्रहरी कार्यालयका सूचना अधिकारी डीएसपी रामकुमार यादवका अनुसार आर्थिक वर्ष ०७९८० मा मात्रै बलात्कार र यौनहिंसाका घटना नौ वटा छन् । अघिल्ला आर्थिक वर्षका घटनाक्रम नियाल्दा यस्ता जटिल घटना किशोरीमाथि अलि बढी भएको देखिएको उनले बताए । यस्ता घटना हुन नदिन गरिएको यो तालिम राम्रो हो, थप सचेतनाका लागि पनि प्रहरीले आफ्नोतर्फबाट कदम चालिरहेकै छ, डीएसपी यादवले भने ।"
सोनाक्षीको डेब्यु सिरिज,"काठमाडौं (कास) बलिउड अभिनेत्री सोनाक्षी सिन्हाको डेब्यु वेबसिरिज दहाड को ट्रेलर बुधबार सार्वजनिक भएको छ । प्राइम भिडिओ इन्डिया युट्युब च्यानलबाट बुधबार सार्वजनिक गरिएको ट्रेलरमा सोनाक्षी प्रहरी अधिकारी (अञ्जली भाटी) को भूमिकामा देखिएकी छन् । सिरिजमा उनले शृंखलाबद्ध रूपमा सार्वजनिक बाथरुममा मृत भेटिएका २७ जना युवतीहरूको हत्याको विषयमा अनुसन्धान गरेकी जनाइएको छ । सोनाक्षीले विगतमा आफूले अभिनय गरेकाभन्दा अञ्जली भाटीको चरित्रको अलग रहेको बताएकी छन् । क्राइम थ्रिलर सिरिज दहाड मा सोनाक्षीसँगै विजय बर्मा, गुल्सन देवैया, सोहुम शाहलगायत कलाकारले अभिनय गरेका छन् । रीमा काग्ती र रुचिका ओवरायले निर्देशन गरेको सिरिज अमेजन प्राइमबाट मे १२ देखि प्रदर्शन हुने जनाइएको छ । दहाड ८ एपिसोडको रहेको जनाइएको छ । सोनाक्षीले २०१० मा दबंग बाट बलिउडमा डेब्यु गरेकी थिइन् । उक्त फिल्मबाट उनले फिल्मफेयरमा उत्कृष्ट डेब्यु अभिनेत्रीको अवार्ड जितेकी थिइन् । सोनाक्षी पछिल्लो पटक डबल एक्सएल फिल्ममा देखिएकी थिइन् ।"
"सरकार, अर्थतन्त्र उकास्न केन्द्रित होऊ","आर्थिक गतिविधिहरू आम तहमै महसुस हुने गरी सुस्त बनिरहेका बेला राष्ट्रिय तथ्यांक कार्यालयले सार्वजनिक गरेको प्रतिवेदनले झस्काएको नै छ । आर्थिक वर्ष २०७९८० को वार्षिक लेखा तथ्यांकसम्बन्धी प्रतिवेदनले नेपालको आर्थिक वृद्धिदर उपभोक्ता मूल्यमा १८६ प्रतिशत मात्र विस्तार हुने प्रक्षेपण गरेको छ, जुन सरकार र विभिन्न दातृ निकायले राखेको लक्ष्यभन्दा निकै कम हो । सरकारले ८ र एसियाली विकास बैंक एवं विश्व बैंकले ४१ प्रतिशत आर्थिक वृद्धिदर प्रक्षेपण गरेको परिप्रेक्ष्यमा प्रतिवेदनले औंल्याएको तथ्य भयप्रद छ । राजस्व संकलन र पुँजीगत खर्चमा कमीका कारण सरकारी वित्त नाजुक रहेको अवस्थामा उत्पादनउद्योग, निर्माण, व्यापारलगायत क्षेत्रको वृद्धिदर ऋणात्मक भएपछि समग्र अर्थतन्त्रको तस्बिर निराशाजनक देखिएको हो । खासगरी, कुल गार्हस्थ्य उत्पादन (जीडीपी) मा २७ प्रतिशत हाराहारी भार बेहोर्ने उल्लिखित तीन क्षेत्रको वृद्धिदर उल्लेख्य घट्दा अर्थतन्त्र विस्तार संकुचित हुन लागेको हो । पछिल्लो समय कतिपय देशमा भएका विभिन्न घटनाले विश्वव्यापी रूपमा आपूर्ति शृंखला खलबलिएको छ । यही कारण, पेट्रोलियम पदार्थलगायतका वस्तुमा भएको मूल्यवृद्धिको असर हाम्रो अर्थतन्त्रमा पनि परेको देखिन्छ । मुलुकको जीडीपीमा सबैभन्दा बढी योगदान पुर्याउँदै आएको कृषि क्षेत्रमै अपेक्षित सुधार भएको छैन । चालु आर्थिक वर्षको जीडीपीमा कृषि क्षेत्रको योगदान अपेक्षाभन्दा २६९ प्रतिशत कम अर्थात् २४६ प्रतिशत मात्र हुने देखिएको छ । धानलगायत वर्षे बालीको उत्पादन बढे पनि हिउँदे बालीका साथै दूध, अण्डा तथा मासु उत्पादनमा कमी आएकाले कृषि क्षेत्रको वृद्धि अपेक्षित हुन नसकेको हो । यस्तै, उद्योग क्षेत्रमा आएको गिरावटका कारण द्वितीय क्षेत्रको वृद्धिदर पनि गत वर्षभन्दा कम अर्थात् ०५६ प्रतिशत हुने अनुमान छ । जीडीपीमा यो क्षेत्रको योगदान १२९ प्रतिशत छ । यस्तै, सेवा क्षेत्रको वृद्धिदर २३३ प्रतिशत मात्रै रहने प्रारम्भिक अनुमान छ । आयात तथा आन्तरिक औद्योगिक उत्पादनहरूमा आएको गिरावटले थोक तथा खुद्रा व्यापारको वृद्धिदर ऋणात्मक बनेको छ । विद्युत्, होटल तथा आवास क्षेत्रको विस्तार राम्रो देखिए पनि जीडीपीमा यी क्षेत्रको योगदान २ प्रतिशतजति मात्रै छ । जीडीपी गणना भएकामध्ये धेरै क्षेत्रको आर्थिक गतिविधि सुस्ताएकाले समग्र अर्थतन्त्रको वृद्धिदर खुम्चिएको हो । अर्थतन्त्रमा देखिएको अर्को चिन्तालाग्दो तथ्य साधनस्रोतको खाडल हो । चालु आर्थिक वर्षमा करिब २ खर्ब २० अर्ब रुपैयाँले स्रोत अभाव रहने अनुमान कार्यालयको छ । यस अवधिमा मुलुकको राष्ट्रिय पुँजी निर्माण र अन्तिम उपभोग गरी कुल ६८ खर्ब ३६ अर्ब रुपैयाँ रहँदा कुल राष्ट्रिय आय भने ६६ खर्ब १६ अर्ब रुपैयाँ मात्रै छ । यो खाडल जीडीपीको करिब ४ प्रतिशत रहेको कार्यालयले जनाएको छ । यो अभाव पूरा गर्न सरकारले ठूलो परिमाणमा पुँजीगत खर्च गर्नुका साथै अधिकतम विदेशी सहयोग, सहुलियत ऋण, अनुदानलगायतका लागि पहल गर्नुपर्छ । परन्तु, लक्ष्यभन्दा ६१४ प्रतिशत विन्दुले आर्थिक वृद्धिदर कम हुने देखिँदा पनि सरकारको चिन्ता भने केवल सरकार बनाउनेमै सीमित छ, जुन आफैंमा डरलाग्दो छ ।अझ चिन्ताजनक त, वार्षिक तथ्यांकले आर्थिक वृद्धिदर खुम्चिएको मात्रै देखाए पनि त्रैमासिक प्रतिवेदनअनुसार पछिल्लो तीन त्रैमासमा लगातार मुलुकको आर्थिक वृद्धिदर ऋणात्मक भएकोहुने देखिएको छ, जुन मन्दीको प्रस्ट संकेत हो । गत आर्थिक वर्षको चौथो त्रैमासमा ०२४ प्रतिशत र चालु आर्थिक वर्षको पहिलो त्रैमासमा ०३४ ऋणात्मक रहेको मुलुकको आर्थिक वृद्धिदर दोस्रो त्रैमासमा पनि ०७३ प्रतिशतले ऋणात्मक हुने कार्यालयको प्रक्षेपण छ । सामान्यतः दुई त्रैमाससम्म लगातार आर्थिक वृद्धिदर ऋणात्मक भएको अवस्थालाई मन्दी भएको मानिन्छ । त्यसैले, यस प्रतिवेदनका विविध पक्षमाथि थप बहस हुँदै गर्ला, तर यसले जसरी लगातार तेस्रो त्रैमास पनि जीडीपीको वृद्धिदर ऋणात्मक रहने औंल्याएको छ, त्यो नै अहिलेको अवस्था झल्काउने एउटा प्रस्ट चित्र हो । त्यसैले वर्तमान आर्थिक दुरवस्थासित जुध्न सरकारले अविलम्ब यथोचित रणनीति अपनाउन अपरिहार्य छ । केहीअघिको तुलनामा बैंकमा पैसा थुप्रिएको छÙ निजी क्षेत्रसित नयाँ लगानी गर्ने क्षमता छैन । उद्योगव्यवसाय अधोगतिमा छ । पछिल्लो तथ्यांकअनुसार नेपालको कुल पुँजी निर्माणमा करिब ८० प्रतिशत हिस्सा निजी क्षेत्रको छ । तैपनि वर्तमान अर्थतन्त्रकै कारण निजी क्षेत्र थप लगानी गर्न सक्ने अवस्थामा देखिन्न । यस्तो बेला सरकारले सबैतिरबाट पुँजी जुटाएर अधिकतम विकास खर्च परिचालन गरी निजी क्षेत्रको मनोबल उकास्न जरुरी छÙ अर्थतन्त्र सुधार्न अल्पकालीन, मध्यकालीन र दीर्घकालीन गरी तीनै किसिमका योजना बनाएर अघि बढ्न आवश्यक छ । यसका निम्ति विभिन्न दातृ निकायसित आर्थिक सहयोगका लागि पहल गर्नुका अतिरिक्त निजी क्षेत्रकै आत्मबल बढाउन पनि उत्तिकै लाग्नुपर्छ । विदेशी मुद्रा सञ्चिति, शोधनान्तर स्थितिलगायत अर्थतन्त्रका बाह्य सूचक सकारात्मक रहेकाले पनि सरकार पुँजीगत खर्च गर्न डराउनुपर्ने अवस्था छैन । बजेट पनि घाटा, बाह्य क्षेत्र पनि घाटामा हुँदा मात्रै सरकार खर्च गर्न डराउने हो, अहिलेको अवस्था त्यस्तो होइन । बाह्य क्षेत्र बचतमा भएकाले बजेट घाटामा भए पनि धेरै अत्तालिहाल्नुपर्दैन । साधारण खर्च सक्दो कटौती गरी पुँजीगत खर्च बढाउनेमै सरकारको जोड रहनुपर्छ । राष्ट्र बैंकबाट ओभरड्राफ्ट लिएर भए पनि यस्तो रकम परिचालन गर्ने हिम्मत गर्नुपर्छ । निजी क्षेत्रलाई जस्तो मेरो आम्दानी भएन भनेर हात बाँधेर बस्ने छुट सरकारलाई छैन । यस्तो बेला सरकारले यथोचित तदारुकता देखाउन सकेन भने अर्थतन्त्र झनै धराशायी हुने निश्चित छ । तसर्थ, सम्भव भएसम्म आन्तरिक र बाह्य दुवै क्षेत्रबाट पुँजी जुटाएर उत्पादनमूलक क्षेत्रमा लगानी गर्नुपर्छÙ ताकि निजी क्षेत्रको आत्मविश्वास बढोस्, रोजगारी सिर्जना पनि होस् र समग्र अर्थतन्त्र उकासियोस् ।"
लोकतन्त्रको आधार : प्रेस स्वतन्त्रता,"मे ३ विश्व प्रेस स्वतन्त्रता दिवस नेपालमा पनि विभिन्न कार्यक्रम गरेर मनाइन्छ । यो कार्यक्रम मनाउँदैमा आफ्नो कर्तव्य सकियो भन्ने सोच्नु गलत हो । निर्धक्क भएर कलम चलाउन सक्ने अवस्था पनि छैन । यसलाई प्रेस स्वतन्त्रता भन्न मिल्छ ? के सरकारले भनेजस्तै नेपालमा प्रेस स्वतन्त्रता छ त ? प्रेस भनेको सरकारको प्रतिपक्षी हो । यो कुरा सरकारले बुझ्नुपर्छ । सरकारलाई झकझकाउने नै पत्रकारले हो । त्यसकारण पत्रकारको इज्जत गर्नपर्छ । हरेक परिवर्तनमा अहंभूमिका खेलेको पत्रकार जगत्लाई राज्यले चिन्न सकेन । जनतालाई सही सूचना दिने माध्यम प्रेसलाई सरकारले अंकुश लगाउँछ भने जनताले सही सूचना कसरी पाउँछन् ? राजाको प्रत्यक्ष शासनकाल होस् या प्रजातन्त्र प्राप्तिका लागि पत्रकारले गरेको योगदानको राजनीति दलका नेताहरूले भुलेजस्तो लाग्छ । बोल्नलेख्न नागरिक घरबाट बाहिर निक्लन नपाउने नेताहरू घरभित्र नै बन्दी हुँदासमेत पत्रकारले आफ्नो ज्यान बाजी थापेर नागरिकको हकहितमा कलम चलाए । गणतन्त्र ल्याउन जुन भूमिका मिडियाले खेल्यो, त्यो कुरा गणतन्त्र आएपछि नेताहरूले भुले । अहिले पनि प्रेसमाथि आक्रमण रोकिएको छैन । पत्रकारहरूले निर्भीक भएर कलम चलाउन सक्ने अवस्था छैन । अहिले प्रेस स्वतन्त्रताभन्दा छाडातन्त्र बढेको छ । प्रेस कार्ड बनाएर अनाधिकृत रूपमा फाइदा लिने जमात नै छ । पत्रकारको इथिक्स के हो ? नबुझ्ने पत्रकार भएको छ । गणतन्त्र आएपछि मिडिया खोल्नेको होडबाजी चल्यो । जसका कारण स्वच्छ पत्रकारिता हराउँदै गयो । इमान्दार कर्तव्यनिष्ठ पत्रकार पाखा लाग्दै गए । मिडियालाई निगरानी गर्नुपर्ने प्रेस काउन्सिलले आफ्नो भूमिका निभाउन सकेन । लोकतन्त्रको बलियो आधार प्रेस स्वतन्त्रता पनि हो । पुरुषोत्तम घिमिरे, जोरपाटी काठमाडौं"
छिमेकीसँग सुमधुर सम्बन्ध राखौं,"आजको युग दोस्ती र सहकार्यबाटै दिगो विकास गरेर जनजनबीचमा (वसुधैव कुटुम्बकम्) लाई पुनर्जागृत गर्दै धर्तीलाई स्वर्ग बनाएर प्राणी मात्रको कल्याण गर्नेगराउने युग हो । आज विश्वलाई एकै सूत्रमा बाँधेर दुःख परेको ठाउँमा १२ घण्टाभित्रैमा सहयोग सामग्री पुग्ने जमानामा आफ्नै साँध, छिमेकीसँग दुस्मनी बढान खोज्ने ? यसो गर्नु हाम्रो मात्र होइन मानवकै कलंक हो । मान्छेले साथी फेर्न सक्छ तर छिमेकी फेर्न सक्दैन । यही सत्य हो । टाढाको देउताभन्दा करेसाको भूत नै राम्रो मान्ने परम्परालाई नकार्न सकिँदैन । देश सानो ठूलो हुन सक्छ । त्यसको गरिमा बराबर हुन्छ । रामहरि बाजे, विदुर४, नुवाकोट"
सुविधा पाए खेलाडीले राम्रो गर्न सक्छन्,म पनि श्रमदान गर्नु तयार छु । श्री पहिम लिम्बू
कोषसँगै अनुसन्धान वातावरण,"विज्ञानमा राज्यको लगानी वैज्ञानिक खोज र आविष्कारका लागि राज्यले लगानी गर्ने चलन एक हिसाबले नयाँ अभ्यास हो । छापाखानाको आविष्कार गर्ने जोहानेस गुटनबर्ग, टेलिस्कोप बनाउने ग्यालिलियो ग्यालिली, शरीरको कोष पत्ता लगाउने रोबर्ट हुक र जीवको उत्पत्ति खोज्ने चार्ल्स डार्विनका अनुसन्धानहरू आफ्नै वा सहयोगीका खर्चबाट भएका थिए । नोबेल पुरस्कार स्थापना गर्ने अल्फ्रेड नोबेलले त विस्फोटक पदार्थ बेचेर थप अनुसन्धान गर्ने गर्थे । १७ औं शताब्दीपछि युरोपमा अनुसन्धान र नवप्रवर्तनलाई सरकारले फाट्टफुट्ट सहयोग गर्ने गरेको पाइए पनि सरकारी सहयोग व्यवस्थित हुने उपक्रम विश्वयुद्घताका मात्रै सुरु भएको हो । युद्घमा आफ्नो श्रेष्ठता कायम गर्न हतियार र बन्दोबस्तीका उपकरण निर्माण र राष्ट्रिय सुरक्षासँग सम्बन्धित अनुसन्धान गर्न राज्यले विज्ञान क्षेत्रमा लगानी बढाउन थाल्यो । दोस्रो विश्वयुद्घमा आणविक बम बनाउने म्यानह्याटन प्रोजेक्टदेखि राडारको आविष्कारसम्मलाई सरकारले पूर्ण सहयोग गरेको थियो, जसको जगमा सन् १९५० मा अमेरिकी नेसनल साइन्स फाउन्डेसनको स्थापनासँगै वैज्ञानिक अनुसन्धानलाई राज्यले संस्थागत रूपमै सघाउने क्रमको व्यवस्थित थालनी भयो ।सुरुमा युद्घ जित्ने उद्देश्यले अनुसन्धानमा राज्यले सहयोग गर्न थालेको भए पनि यस क्षेत्रमा राज्यको लगानीको पछाडि ज्ञानविज्ञान र प्रविधिलाई सामाजिक वस्तु (पब्लिक गुड्स) को रूपमा हेर्ने दार्शनिक मान्यता छ । अनुसन्धानमार्फत उत्पादित प्रविधि, सेवा र वस्तुले बृहत्तर सामाजिक हित गर्ने र सरकारको प्रमुख जिम्मेवारी पनि त्यही भएकाले राज्यको लगानी अनुसन्धानमा हुनु स्वाभाविक हो । उदाहरणका लागि भ्याक्सिन वा औषधिको आविष्कारले सर्वसाधारणलाई अकाल मृत्यबाट बचाउँछ । जैविक प्रविधिको विकासले खाद्य उत्पादन बढाउँदा भोकमरीबाट मान्छे मर्दैनन् । जलवायु परिवर्तन, गरिबी, महामारीजस्ता महत्त्वपूर्ण सामाजिक समस्याहरूको हल वैज्ञानिक खोज नगरी सम्भव छैन । नाफा नकमाइने यस्ता अनुसन्धानको काम निजी क्षेत्रले नगर्ने भएकाले त्यस्ता अनुसन्धानहरूमा राज्यको भूमिका अपरिहार्य हुन्छ । त्यसैले खुल्ला बजार पुँजीवादका हिमायती मिल्टन फ्रिडम्यानजस्ता अर्थशास्त्रीले विज्ञानमा सरकारले लगानी गर्ने होइन, यसमा निजी क्षेत्रले लगानी गर्नुपर्छ भनेर पैरवी गरे पनि विश्वभर यतिखेर विज्ञान, प्रविधि र नवप्रवर्तनलाई राज्यले प्रत्यक्ष आर्थिक सहयोग गरेको पाइन्छ । अनुसन्धान कोषको अन्तर्राष्ट्रिय चलन विज्ञान र प्रविधिमा राज्यको लगानी र नवप्रवर्तनको अवस्था तुलना गर्दा अनुसन्धान र विकासमा धेरै खर्च गर्ने मुलुकहरू विश्व नवप्रवर्तन सूचकांक (ग्लोबल इनोभेसन इन्डेक्स) मा अग्रणी स्थानमा छन् । नवप्रवर्तनको सूचकांकमा विश्वमै उच्च दसमा पर्ने देशहरू स्विजरल्यान्ड, अमेरिका, स्विडेन, बेलायत, नेदरल्यान्ड, कोरिया, सिंगापुर, जर्मनी, फिनल्यान्ड र डेनमार्कले कुल गार्हस्थ्य उत्पादनको करिब ३ प्रतिशत रकम अनुसन्धान र विकासमा खर्च गरेको देखिन्छ । ती देशहरूमा अनुसन्धान सहायताका लागि सरकारीस्तरमा एक होइन, तीनचार निकायका अनुसन्धान र नवप्रवर्तन कोषहरू छन् । छिमेकी चीनमा विज्ञान मन्त्रालय, चाइनिज एकेडेमी अफ साइन्सेस र नेसनल नेचुरल साइन्स फाउन्डेसन अफ चाइना गरी तीन प्रमुख निकायले अनुसन्धानमा सघाउँछन् । भारतमा पनि मेडिकल अनुसन्धानलाई, विज्ञान र औद्योगिक अनुसन्धानलाई सहयोग गर्ने छुट्टै र विज्ञान तथा प्रविधि विभाग गरी तीन निकायले वैज्ञानिक अनुसन्धानलाई सघाउँछन् । यसरी हेर्दा छुट्टै विज्ञान मन्त्रालय भएको देशमा पनि राष्ट्रिय अनुसन्धान कोष व्यवस्थापनका लागि फरक स्वायत्त निकाय खडा गरिएको पाइन्छ । नवप्रवर्तनमा अग्रणी मानिने इजरायलमा राष्ट्रिय अनुसन्धान कोषलाई नेसनल एकेडेमी अफ साइन्सेस एन्ड ह्युम्यानिटिजले सञ्चालन गर्छ । नेपालमा इजरायललगायत देशमा जस्तो विज्ञान, कला र मानवशास्त्रको संयुक्त एकेडेमी छैन । विज्ञान प्रविधि मन्त्रालय छ तर त्यो प्राकृतिक विज्ञानमा मात्रै केन्द्रित देखिन्छ । स्वास्थ्य, कला, भाषा, संस्कृतिका अनुसन्धान संस्थानहरू अन्य मन्त्रालय मातहत छन् । त्यसैले नेपालमा बनाइन लागेको विज्ञान, प्रविधि तथा नवप्रवर्तन कोष छुट्टै स्वायत्त निकाय हुनुपर्छ । त्यसले अनुसन्धानका निश्चित विधालाई मात्रै समेट्ने होइन, उपलब्ध सबै विधामा विधागत, बहुविधागत र अन्तरविधागत अनुसन्धानलाई सहायता दिने हुनुपर्छ । त्यस्तो कोषअन्तर्गतका अनुसन्धान सहायतालाई मुख्य दुई वर्गमा बाँड्न सकिन्छ । एउटा, हालका सरकारी अनुसन्धान संस्थाहरू (जस्तै नास्ट, नार्क, एनएचआरसी, पीआरआई) र नयाँ बन्ने उत्कृष्टता केन्द्रहरूलाई कार्यसम्पादन मूल्यांकनका आधारमा ब्लक फन्डिङमार्फत सोझै अनुदान दिनेÙ र दोस्रो, अध्येता र अनुसन्धान संस्थालाई प्रतिस्पर्धामार्फत दिइने प्रतिस्पर्धी अनुसन्धान सहायता । कोषले बाँड्ने सहायता वितरणको मुख्य आधार वैज्ञानिक उत्कृष्टता, नवीनता, राज्यको प्राथमिकता, अनुसन्धानको सम्भाव्यता र व्यावसायिक सम्भावना र सामाजिक उपयोगिता बन्नुपर्छ । साथै, राष्ट्रियअन्तर्राष्ट्रिय सहकार्य बढाउने, रणनीतिक महत्त्व बोकेका अनुसन्धानहरूलाई पनि त्यसले सहयोग गर्नुपर्छ । त्यस्तो भएमा विद्यमान सरकारी अनुसन्धान संस्थाहरूले आफ्नो लिगेसी कायम राख्दै अनुसन्धान क्षमता बढाउने अवसर पाउँछन् भने विश्वविद्यालय, गैरसरकारी, निजी अनुसन्धान संस्थाका अध्येताहरूको प्रतिस्पर्धी क्षमता पनि बढ्छ । नेपाली अनुसन्धानकर्ताहरूको प्रतिस्पर्धी क्षमता अत्यन्त कमजोर छ । उदाहरणका लागि विश्वविद्यालय अनुदान आयोगले गत वर्ष प्रदान गरेको प्रमुख अनुसन्धान सहायता शीर्षकहरू (सहकार्य अनुदान, फ्याकल्टी अनुदान) मा आवेदन दिने सबै अध्येताहरूले अनुसन्धान सहायता पाए । त्यसको अर्थ, नेपाली विश्वविद्यालयका अनुसन्धानकर्ताहरूको राष्ट्रियस्तरको प्रतिस्पर्धी अनुसन्धान सहायतामा पाउने सफलताको दर शतप्रतिशत छ । जबकि त्यस्तो सफलताको दर अमेरिकाको नेसनल साइन्स फाउन्डेसनमा २८ प्रतिशतको हाराहारी र चीनको नेसनल नेचुरल साइन्स फाउन्डेसनको १६ प्रतिशतजति मात्रै छ । दक्षिण कोरियामा ४० वर्षभन्दा कम उमेरका विश्वविद्यालयका प्राध्यापकमध्ये जम्मा ५ प्रतिशतले मात्रै त्यहाँको राष्ट्रियस्तरको प्रतिस्पर्धी अनुसन्धान सहायता पाउने गरेका छन् । त्यसकारण हालको करिब ३५ करोडको अनुसन्धान सहायता त प्रतिस्पर्धात्मक बन्न सकेको छैन भने पुँजीगत खर्चको १ प्रतिशत रकम बराबरको अनुसन्धान कोषमा गुणस्तरीय आवेदन दिने कति होलान् ? यो आर्थिक वर्षको बजेटको पुँजीगत खर्च ३ खर्ब ८० अर्ब को १ प्रतिशत भनेको ३ अर्ब ८० करोड हुन आउँछ । थप, नास्टजस्ता अनुसन्धान संस्थाको पनि वार्षिक अनुसन्धान बजेटको ७० प्रतिशतभन्दा बढी रकम खर्च हुन नसकेको देखिन्छ । त्यसकारण राष्ट्रिय अनुसन्धान कोषको स्थापनासँगै देशका अनुसन्धानकर्ता र नवप्रवर्तकहरूको प्रतिस्पर्धी क्षमताको विकासलाई उत्तिकै ध्यान दिन जरुरी छ ।अन्त्यमा, विज्ञान, प्रविधि र नवप्रवर्तनका लागि पैसा महत्त्वपूर्ण कुरा हो तर यो मात्रै सबैथोक होइन । विज्ञान प्रविधिको विकासका लागि समग्र अनुसन्धान वातावरण राम्रो हुनुपर्छ । दक्ष जनशक्ति, उत्कृष्ट प्रयोगशाला, अत्याधुनिक उपकरण, पुस्तकालयलगायत पठन सामग्रीमा निर्बाध पहुँच, देशभित्र उद्यमशीलताको विकास र नवप्रवर्तनलाई सघाउने कानुनी व्यवस्था र उत्प्रेरणाहरू (पेटेन्ट, पुरस्कार, पहिचान) युक्त वातावरण अनुसन्धान वातावरणका अवयवहरू हुन् । असफलतालाई आत्मसात् गर्ने र उद्यमशीलतालाई बढावा दिने चरित्र नभएको समाजमा नवप्रवर्तन फस्टाउँदैन । किनभने नवप्रवर्तनको यात्रामा अक्सर सफलताभन्दा धेरै असफलता भेटिन्छन् । हाल विश्वमा १० प्रतिशत स्टार्टअपहरू सफल हुन्छन्, ९० प्रशित असफल । हाउ इनोभेसन वर्क्स एन्ड ह्वाई इट फ्लोरिसेस इन फ्रिडम पुस्तकमा म्याट रिड्ले भन्छन् मान्छेले स्वतन्त्र रूपमा सोच्न, प्रयोग गर्न र कल्पना गर्न पाउनेÙ आर्थिक लगानी, व्यापार, सहकार्य र प्रतिस्पर्धा पनि स्वतन्त्र हिसाबले गर्न पाउने र असफल हुने पर्याप्त छुट भएको समाज वा देशमा मात्रै नवप्रवर्तन फस्टाउँछ । त्यसैले कोषसँगै अनुसन्धान र नवप्रवर्तनका लागि अपरिहार्य अन्य वातावरण निर्माणमा पनि सँगै लागौं ।"
सामाजिक न्यायको पहिलो किस्ती,"अनि के छ त हाल भारतको अवस्था ? बर्सेनि २ करोड रोजगारीको प्रतिश्रुति दिने प्रधानमन्त्री मोदी अचेल शिक्षित युवाहरूले रोजगारीको कुरा गर्दा पकौडी बनाउने सल्लाह दिन्छन् । कंग्रेस (आई) को पालामा पेट्रोल ६५ भारु लिटर हुँदा जुलुस निकाल्ने अनि तत्कालीन प्रधानमन्त्री मनमोहन सिंहलाई बाईं (चुरा) पठाउने भाजपा नेतृ स्मृति इरानी आज पेट्रोल १०० भारु लिटर पुग्दा टीभी च्यानलबाट लापत्ता छिन् । १ डलरको मूल्य ५५ भारु हुँदा मोदी गुजरातका मुख्यमन्त्री थिए अनि भन्थे, भाइ यों और बहनों, रुपियाँ उसी देशका गिरता है जहाँ की सरकार गिरी हुई हो । डलरलाई रुपैयाँको बराबरी ल्याउने कुरा गर्थे भाषणमा अनि हाल १ डलर बराबर ८२ भारुभन्दा धेरै पुगेको छ । प्रधानमन्त्रीको अघिल्लो वक्तव्यका आधारमा भन्नु हो भने हामी हाल गिरी हुई सरकार को शासनमा छौं ।विदेशबाट कालो धन ल्याउने अनि प्रत्येक देशवासीको बैंक खातामा १५१५ लाख भारु जम्मा हुने कुरा पनि चुनावी प्रचारको समय मोदीले गरेका थिए । कालो धन विदेशबाट भारत फर्किने कुरा त परै जाओस्, उल्टा चौकीदार को शासनकालमा नीरव मोदी, ललित मोदी, मेहुल चोक्सीहरू लाखौं करोड भारुको घोटाला गरेर विदेश भागे । एउटा पत्रकारले देशका गृहमन्त्री अमित शाहलाई १५ लाख भारु प्रत्येक खाता धारकको अकाउन्टमा पस्ने मोदीको चुनावी प्रतिश्रुतिबारे प्रश्न गर्दा जवाफ पाए, वह तो जुमला था ! गृहमन्त्रीले यसरी १५ लाखको च्याप्टर क्लोज गरिदिए । किसान की आय दोगुना कर देंगे, अगर हमें सत्ता मिले तो ! यस्तो आश्वासन पनि थियो मोदीको । आय दोब्बर त भएन, न्यूनतम मूल्यसम्बन्धी मागको आन्दोलनमा वर्ष दिनभित्र १०० भन्दा धेर किसानको धर्नास्थलमा मृत्युचाहिँ भयो । त्यही परिप्रेक्ष्यमा हिन्दीका व्यंग्य कवि सम्पत सरलले एउटा गोष्ठीमा भनेको कविता पंक्तिको स्मरण हुन्छ विकास का एजेन्डा लेकर आए थे, सत्ता मिलते ही एजेन्डे की विकास में लग गए !मोदीले १५ वर्षको उमेरमा घर छोडेको अनि त्यसैले गर्दा स्कुले शिक्षादेखि वञ्चित रहनुपरेको बताएका थिए अनि ३५ वर्षसम्म भिक्षा मागेर खाएको कथा देशलाई सुनाएका थिए । तर यस्तो वक्तव्यको केही वर्षपछि तिनले एमए पास गरेको कुरा प्रचारमा आयो । सर्टिफिकेटमा लेखिएको तारिखसम्म त कसैले शंका गर्ने थिएन, तर जुन अक्षरमा प्रमाणपत्र लेखिएको थियो, त्यो अक्षर प्रमाणपत्रमा लेखिएको तारिखभन्दा २०३० वर्षपछि मात्र प्रयोगमा आएको चर्चा सुरु भएपछि प्रधानमन्त्रीको डिग्री फर्जी भएको विवाद सुरु भयो जुन अहिले चरममा छ । विपक्षी दल अनि नेताहरू प्रधानमन्त्रीलाई डिग्री देखाऊ भन्ने नारा देशभरि लगाइरहेका छन् । डिग्रीबारे प्रधानमन्त्री अनि भाजपा त्यसैगरी चुप छन् जसरी हाल चलिरहेको संसद्मा अदानी मामिलामा चुप छन् । यी सबै विवाद, मोदीले आफ्नो वक्तव्यमा उटपट्याङ इतिहासको कुरा नगरेका भए, सुरु नै हुने थिएनन् । ती घरी गुरु गोरखनाथ अनि गुरु नानकले साँझका बेला चियादोकानमा बसेर धर्मको चर्चा गरेको कुरा गर्छन् त घरी आफैंलाई राणा प्रतापको सन्तान बताउँछन् । घरी फोटोग्राफीको सोख सानैदेखि थियो भन्छन्, क्लिक क्यामेराको जमानामा पुर्याउँछन् अनि डिजिटल क्यामेरा देखाउँछन् । बंगलादेशको स्वाधीनताकालमा आफू मुक्तिवाहिनी फौजमा भएको कुरा गर्छन् । मैं पहले चाय बेचता था पनि भने अनि जुन स्टेसनमा तिनले जुन समयमा चिया बेचेको कुरा गरे, त्यस समय त्यहाँ कुनै रेलवे स्टेसन नै नभएको पनि प्रमाणित भयो । तिनी सन् २०१४ को चुनावमा पहिलो चोटि उम्मेदवार हुँदा सिलगडीमा भएको एउटा सभामा म पनि भाजपालाई समर्थन गर्दै गोर्खा जनमुक्ति मोर्चाको विधायकको हैसियतले पुगेको थिएँ । तिनले सभालाई सम्बोधन गर्दै त्यसै प्रकारले भनेका थिए, गोर्खा के साथ मेरा बहुत पुराना रिस्ता है । आप लोग चाय उगाते हो और मैं चाय बेचता था । इसी लिए गोर्खाओँ का सपना मेरा भी सपना है ।बस, अरू के चाहियो त गोर्खालाई ! त्यसै त अरूहरू हामीलाई इमोसनल फुल भन्दैनन् नि ! त्यसपछिको प्रत्येक चुनाव नै भाजपाले भारी मतले जित्यो । तर त्यसपछि १० वर्ष बिते अनि मोदीको मुखबाट गोर्खाका निम्ति एकै शब्द पनि उच्चारण भएको आजसम्म सुनिएको छैन । राजनीतिक दलका साथीहरू अझै कतै भालेले अण्डा पारिहाल्छ कि भनेर चुनावको ओथारो पर्खेर बसेका छन् । राष्ट्रिय दलको चरित्र आँखाअघि देख्दादेख्दै पनि भर पर्ने कत्रो साहस !भर्खरै राजनीतिशास्त्र अध्ययनको एउटा अन्तर्राष्ट्रिय टोलीले आफ्नो रिपोर्टमा जनाएअनुसार, सन् २०१४ मा भाजपा सरकार सत्तामा आएयता भारतको शैक्षिक स्तर अनि सांस्कृतिक स्वतन्त्रतामा ह्रास आएको देखियो (द टेलिग्राफ, ३ मार्च २०२३) । यस सूचीमा पर्ने अरू राष्ट्र हुन् अमेरिका, चीन अनि मेक्सिको ।जर्मन राष्ट्रवादको नाराले जर्मनीको एक समय जुन अवस्था भएको थियो, त्यसको इतिहास साक्षी छ । त्यही दिशातिर भारत अघि बढिरहेका थुप्रै लक्षण देखिन थालेका कारण प्रजातन्त्र अनि स्वतन्त्र चिन्तनको पक्षमा हुने व्यक्तिहरू चिन्तित छन् । भर्खरै सुप्रिम कोर्टका प्रधान न्यायाधीश वाईबी चन्द्रचुड भने, भारत धर्मनिरपेक्ष देश हो अनि प्रत्येक सम्प्रदायका मानिसहरूको संविधानमा उल्लिखित मौलिक अधिकारको सुरक्षा सरकारको दायित्व हो । कुनै पनि राष्ट्रको इतिहासले त्यसको वर्तमान पिँढीलाई यति साह्रो प्रभावित पार्न हुँदैन जसले गर्दा वर्तमान अनि भविष्य दुवै विगत अथवा इतिहासको कारागारमा बन्दी बनून् ।हाल भारत सरकार देशव्यापी न्याय सप्ताह मनाउँदै छ । २ लाख पछौटे गाउँहरूमा जहाँ अनुसूचित जाति, जनजाति अनि अल्पसंख्यकहरू बसोबास गर्छन् आफ्ना कार्यकर्ताहरूलाई पुग्ने निर्देश भाजपा अध्यक्ष जेपी नड्डाले भर्खरै एउटा प्रेस सम्मेलनमा दिए । तर लगत्तै अर्को खबर त्यही सञ्चारमाध्यममा देखियो एनसीईआरटीले आफ्नो स्कुले पाठ्यक्रमबाट भारतमा मुगल शासनसम्बन्धी सबै सूचनालाई हटाएको छ । अल्पसंख्यकहरूलाई सामाजिक न्यायका रूपमा यो मुस्लिमहरूलाई पहिलो किस्ती हो कि !भारतको कालेबुङ निवासी छेत्री पश्चिम बंगाल राज्यका पूर्वविधायक हुन् ।"
देउवा नेतृत्व 'एसेट कि 'लायबिलिटी ?,"उपनिर्वाचन परिणामपछि नेपाली राजनीति कता जाँदै छ भन्ने बहस जारी छ । एमाले, माओवादीलगायतका पार्टीलाई उपनिर्वाचनको परिणामले खास फरक नपरे पनि कांग्रेसी वृत्त अत्यन्त तरंगित देखिन्छ । पार्टी सभापति शेरबहादुर देउवादेखि महामन्त्रीहरूको टिप्पणी हेर्दा निर्वाचन परिणामलाई गम्भीरतापूर्वक लिएको आभास हुन्छ । नेपाली कांग्रेस आजको अवस्थामा कसरी आइपुग्यो भन्ने जान्न २०७२ फागुनमा सम्पन्न १३ औं महाधिवेशनदेखि यस पार्टीले अंगीकार गरेका नीति र कार्य शैलीको समीक्षाको आलोकमा सहज हुन्छ । संविधान जारी भएको वर्ष सम्पन्न उक्त महाधिवेशनबाट देउवा पार्टी सभापति निर्वाचित भएर आएपछि कांग्रेसले गठबन्धनको राजनीति अंगीकार गरेको देखिन्छ । तीव्र विवाद र आलोचनाका बीच भरतपुर महानगरमा प्रचण्ड पुत्री रेणु दाहाललाई मेयर बनाएर २०७४ बाट गठबन्धन राजनीतिमा नेपाली कांग्रेस औपचारिक रूपमा प्रवेश गरेको हो । कांग्रेसले कुनै पनि कम्युनिस्ट पृष्ठभूमिको पार्टीसँग चुनावी तालमेल गरेको यो पहिलो पटक थियो । भरतपुर निर्वाचनको सफल परीक्षणले देउवा उत्साहित भए पनि माओवादीले उल्टो नेकपा एमालेसँग आमचुनावको तालमेल गर्यो । नेपाली कांग्रेसले भने लोकतान्त्रिक गठबन्धनका नाउँमा मधेश प्रदेशका सिटहरू र अन्यत्र राप्रपालगायतसँग तालमेल गर्यो । जसरी ठूला प्रयोग गर्नु अगाडि सानो प्रयोगशालामा परीक्षण गरिन्छ भरतपुरको निर्वाचन पनि त्यस्तै सानो केस स्टडी त थियो, तर त्यसबाट कांग्रेसभन्दा पनि एमाले र माओवादीले लाभ लिए । गणतान्त्रिक संसद्को पहिलो निर्वाचनमा नेपाली कांग्रेस प्रतक्षमध्येका १६५ मध्य २३ सिटमा सीमित हुन पुग्यो । २०७० को निर्वाचनको तुलनामा समानुपातिकमा मतमा ठूलो अन्तर भने भएन । समानुपातिक मत नघटेपछि पराजयको एकल आधारमा वाम गठबन्धनलाई थोपर्ने काम गरियो । १४ औं महाधिवेशनसम्म आइपुग्दा वाम गठबन्धन टुटेर देउवा नै प्रधानमन्त्री बन्ने परिस्थिति बन्यो । धेरै पटक बहुमत र गठबन्धन (मिलीजुली) बाट प्रधानमन्त्री बनिसकेका उनलाई ७६(५) अन्तर्गतको प्रधानमन्त्रीमा अरूलाई अवसर दिनुपर्छ भन्ने लागेन । रामचन्द्र पौडेल र शशांक कोइरालाबीचको विवादमा खेलेर उनले आरामले १३ औं महाधिवेशनको सभापतिको कार्यकाल सकाए । यसबीचमा पार्टी विधान अलिक फराकिलो र समावेशी बन्यो, पदाधिकारी संख्या वृद्धि भयो । पार्टीको संरचना यस्तो बन्यो कि एकथरी कार्यकर्ताहरू आरक्षणको पदका लागि मात्र योग्य बने भने, समग्र कार्यकर्ताको क्षमता विकासमा कुनै कदम चालिएन । २०७४ को पराजयबाट पाठ सिक्दै कांग्रेसले २०७९ मा एक्लै चुनाव लड्ने गरी आफ्नो हैसियत बनाउने अभियान कहिले थालेन । १४ औं महाधिवेशनमा पदाधिकारीमध्ये कोषाध्यक्षलाई पहिलेको प्रत्यक्ष निर्वाचितको सट्टा मनोनीत गर्ने व्यवस्था गरियो भने दुवै महामन्त्री निर्वाचित हुने सुनिश्चित गरियो । फलतः दुई युवा नेता महामन्त्री बन्न सके । तथापि यस महाधिवेशनबाट देउवाको आत्मविश्वास झन् बढेर गयो किनभने केन्द्रीय कार्य समितिमा उनको पक्षमा झन्डै ८० प्रतिशत केन्द्रीय सदस्यहरू विजयी बनेर आए । देउवा निर्वाचनकै माध्यमबाट निकै शक्तिशाली सभापति बन्न पुगे । शक्तिशाली हुनुभन्दा पनि शक्तिशाली भएर आर्जन गरेको शक्तिको प्रयोग कसरी हुन्छ भन्नेले अर्थ राख्छ । सभापतिको शक्ति सिंगो पार्टीको शक्ति हुन सकेन । त्यो उनको व्यक्तिगत शक्ति बन्न पुग्यो, जसको प्रयोगले राष्ट्रिय राजनीतिमा कांग्रेसको पकड बढाउने कुनै काम भएन । जसरी उनी १३ औं महाधिवेशनपछि शशांक र रामचन्द्रका बीच खेलेर सफल बनेका थिए, १४ औं पछि गगन थापा र शेखर कोइरालाका बीच खेलेर सफल बन्ने ध्याउन्नमा छन् । उनलाई त्यसमा आंशिक सफलता पनि मिलेजस्तो देखिन्छ, जसमा राष्ट्रपति निवासमा विराजमान रामचन्द्र पौडेलको सम्भावित परोक्ष साथले समेत मलजल गर्ने सम्भावना छ । कथं त्यस्तो भएमा देउवाको मक्सद त पूरा होला, तर राष्ट्रपति संस्था भने विवादमा मुछिनेछ । निर्वाचनमा गठबन्धन गर्ने कांग्रेसको लत २०७९ सम्म आइपुग्दा झन् विकसित हुन पुग्यो । पार्टीभित्र फरक मत हुँदा पनि बहुमतको आडमा सभापतिले गठबन्धन गर्ने कुरा पारित गराए । सहरी इलाकाहरूको पालिकाहरूको चुनावले गरेको संकेतलाई नजरअन्दाज गर्दै संघ र प्रदेशको चुनावमा गठबन्धनलाई निरन्तरता दिइयो । शेखरगगनहरूले अडान नलिएका भए संघ र प्रदेशमा कांग्रेसले प्रतिस्पर्धा गरेको सिट अझ थोरै हुने थियो । गठबन्धन गर्ने कुरा पुराना दलहरूबीच मात्र प्रतिस्पर्धा हुँदा जति सान्दर्भिक थियो, अहिले नयाँ दल पनि मैदान प्रवेश गरेको बेला उति नै असान्दर्भिक बन्न पुगेको देखिन्छ । अहिले डरलाग्दो तवरसित लोकरिझ्याइँ सामने आएको छ । गठबन्धन संवैधानिक बाध्यता हो तर चुनाव अगाडि गरिने गठबन्धनलाई जनतादेखि कार्यकर्तासम्मले मन नपराएको अब प्रमाणित भइसकेको छ । हालैको उपनिर्वाचन परिणामले पनि त्यही कुरा पुष्टि गरेको छ । मौजुदा संसद्मा कांग्रेस पहिलो शक्ति त बनेको छ तर त्यसको जनाधार द्रुत गतिमा क्षयीकरण हुँदै गएको देखिन्छ । २०७४ को अनुपातमा समानुपातिक मत एकै पटक झन्डै दोहोरो अंकमा गिरावट आउनु र उपनिर्वाचनको रुझान त्यही दिशामा कायम हुनु कांग्रेस पार्टीका लागि सर्वाधिक चिन्ताको विषय बन्न पुगेको छ । तर निर्वाचनलगत्तैको केही प्रतिक्रियामा मात्र पार्टी शीर्ष नेतृत्वले जाहेर गरेको चासो र चिन्ता पानीको फोकाजस्तो बिलाई जाने संशय छ । २०७९ को निर्वाचनमा कांग्रेस समर्थकले मन खोलेर समानुपातिकतर्फ मत माग्ने अवस्थै रहेन, प्रत्यक्षतर्फको उम्मेदवारलाई कसरी जिताउने भन्ने मात्रै मूल चासो थियो । कांग्रेस उम्मेदवार नभएका ठाउँमा समानुपातिका मतका प्रति रुचि नहुने कुरा स्वाभाविक थियो । प्रत्यक्षतर्फ भोट हाल्ने चिह्न नदिएको पार्टीलाई समानुपातिकमा मरिमेटेर मत माग्ने दरकार कार्यकर्तालाई परेन । २०८४ मा यही गठबन्धन यसरी नै कायम रहने हो भने समानुपातिकतर्फ परको कुरा, प्रत्यक्षतर्फ समेत भोट माग्न कार्यकर्तालाई हम्मे पर्ने निश्चित छ ।देउवाका यी दुई कार्यकालमा जनतामा जाने नीति वा आधार गठबन्धन मात्र रहेको देखिन्छ । उपनिर्वाचनमा आएको परिणामले त्यो आधार पूर्ण रूपमा असफल साबित गरिदिएको छ । कांग्रेसले मिसन२०८४ का लागि तत्काल नयाँ शिराबाट चिन्तन गरेर कार्यक्रम अगाडि बढाउनुपर्छ । जीवनको उत्तरार्द्धमा रहेका सभापतिमा पार्टीलाई आधारभूत रूपमा जवानहरूको आधुनिक पार्टी बनाउने ऊर्जा र सपना बाँकी भएको संकेत देखिन्न । उता, पार्टीको एउटा तप्का उपचुनावलाई महामन्त्रीहरूको मात्र असफलतामा परिणत गर्न उद्यत देखिन्छ । जबकि यतिबेला कांग्रेसलाई अहिलेको गर्तबाट कसैले निकाल्न सक्छन् भने त्यो महामन्त्रीहरूले मात्र सक्छन् । आफूले अंगीकार गरेको नीति पार्टीको भविष्यका लागि प्रत्युत्पादकसिद्ध भइसकेकाले अब कांग्रेसले आफ्नो मूल सामर्थ्य पहिचान गरेर त्यसमा अडिग भएर अगाडिको लक्ष्य निर्दिष्ट गर्न सक्नुपर्छ । सभापति देउवा त्यसका लागि बाधक होइन साधक बन्नुपर्छ । पार्टी सभापति पार्टीको एसेट (सम्पत्ति) हुनुपर्छ, लायबिलिटी (दायित्व) होइन । सामाजिक सञ्जालको अस्तित्व र महत्त्व बिस्तारै स्विकार्न थालेका उनले निजी तवरमा पनि त्यो परीक्षण गर्न सक्छन् । २०१२ सालमा समाजवादी कार्यक्रम लागू गरिएको छैटौं महाधिवेशनबाट सभापतिमा निर्वाचित सुवर्णशमशेरलाई तत्कालीन घटनाक्रमअनुसार पदत्याग गर्न राजी गराउँदै विशेष महाधिवेशनबाट बीपी कोइराला पुनः सभापति बनेकैले २०१५ सालमा आमनिर्वाचन र कांग्रेसको जित सम्भव बनेको थियो । समयको गतिको परख गर्नुमा नै राजनेताहरूको महत्त्व हुन्छ । आर्थिक मन्दीको मारमा परेको बेलाको समयको गति अत्यन्त तीव्र हुन्छ, त्यसको मापन गर्ने क्षमता जोकोहीको बुतामा हुँदैन । त्यसका लागि तत्काल नीति अधिवेशन गरिनु मात्र पर्याप्त हुँदैन, विधानअनुसार विशेष महाधिवेशनतर्फ पनि दृष्टि दिनु महामन्त्रीहरूको कर्तव्य हुन जान्छ । जनता कांग्रेसको युवा नेतृत्वको परीक्षण गर्न चाहन्छन् । तर कांग्रेस देउवाको नेतृत्वमा लामो समयमा बन्धक हुँदा त्यो सम्भव नदेखिएकाले जनता लहसिएर लोकरिझ्याइँतिर आकर्षित हुन पुगेका छन् । त्यो हावालाई रोक्न अहिले कांग्रेसले नेतृत्व गरेका मन्त्रालयका मन्त्रीहरूले समेत सेवा प्रवाह र सुशासनमा कीर्तिमानी काम गरेर देखाउन सक्नुपर्छ । कांग्रेसबाट मन्त्री भएका नेता सभापति देउवाप्रति नभएर नागरिकप्रति जवाफदेह हुनुपर्छ । तिनको जिम्मेदारी एकल नभएर सामूहिक जिम्मेदारी हो । संघ मात्र होइन, प्रदेशका मन्त्रीमुख्यमन्त्री एवं पालिकाका प्रमुखउपप्रमुखवडा अध्यक्षदेखि सदस्यसम्मका हकमा आकर्षित हुने नियम यही हो । नीति अधिवेशन र विशेष अधिवेशनका लागि पहल गर्दैगर्दा अब कांग्रेसले विलम्ब नगरी मन्त्रालयदेखि पालिकाहरूमा भए गरेका कार्यको अनुगमन गर्ने काम घोषणापत्र लेख्ने कार्य गरेका महामन्त्रीहरूले गर्नुपर्छ । हामीले भनेका मन्त्री सभापतिले बनाउनु भएन भनेर मात्रै उन्मुक्त हुने छुट उनीहरूलाई छैन । राजनीति बदल्ने भनेको काम गर्ने तौरतरिका बदल्ने नै हो । सभापतिसँग रहेको बहुमतसँग तर्सिने नभएर त्यसलाई पार्टी र जनहितमा प्रयोग गर्ने सके मात्र महामन्त्रीहरूको साख र सामर्थ्य प्रमाणित हुनेछ । अब पार्टीको नेतृत्व केवल संख्याको मुढे बलले होइन, सामयिक विचार र मुद्दाले गर्नुपर्छ ।"
सैन्य सम्बन्ध विस्तारमा अस्ट्रेलियाको जोड,"क्यानबेरा (राससएएनआई) अस्ट्रेलियाले भारत र जापानलगायत हिन्द प्रशान्त क्षेत्रका प्रमुख साझेदारहरूसँग कूटनीतिक र रक्षा साझेदारीलाई बढाउने भएको छ । दक्षिण चीन सागरमा चीनको बढ्दो दाबी र विधिमा आधारित व्यवस्था जोखिममा परेको भन्दै अस्ट्रेलियाले यस्तो सम्बन्ध विस्तारमा जोड दिएको हो । क्यानबेराले गत सोमबार सार्वजनिक गरेको रक्षासम्बन्धी रणनीतिक प्रतिवेदनमा भारतलगायत प्रमुख शक्तिराष्ट्रसँग आफ्नो सैन्य सम्बन्ध र व्यावहारिक सहयोग विस्तार गर्न जारी राख्नुपर्नेमा जोड दिएको छ । हिन्दप्रशान्त क्षेत्रमा अमेरिकाको एकध्रुवीय नेतृत्व नरहेको र चीनअमेरिकाबीचको तीव्र प्रतिस्पर्धा द्वन्द्वको कारक बन्न सक्ने भएकाले त्यसतर्फ सचेत हुन प्रतिवेदनमा सुझाइएको छ । अस्ट्रेलियाले जापान र भारतलगायत प्रमुख शक्तिहरूसँग आफ्नो सम्बन्ध र व्यावहारिक सहयोग विस्तार गर्न जारी राख्नुपर्छ, क्यानबेराले क्षेत्रीय एकता र विकासका लागि लगानी गर्न आवश्यक छ, प्रतिवेदनमा भनिएको छ । प्रतिवेदन अस्ट्रेलियाको रक्षा बलका पूर्वप्रमुख एंग्स ह्युस्टन र पूर्वरक्षामन्त्री स्टिफन स्मिथले तयार पारेका हुन् । प्रतिवेदनले रक्षा र राष्ट्रिय सुरक्षा खर्चमा वृद्धि, राष्ट्रिय खुफिया तत्त्वहरूको पुनर्गठन र साइबर सुरक्षामा पर्याप्त लगानी गर्नुपर्नेमा जोड दिएको छ । हिन्दप्रशान्त रणनीतिक ढाँचा अपनाउने, क्षेत्रीय रणनीतिक योजनाका साथै बहुपक्षीय, त्रिपक्षीय र द्विपक्षीय साझेदारी विस्तार गर्दै जापान, भारत र संयुक्त राज्य अमेरिकासँग क्वाड साझेदारी अभिवृद्धि हुनुपर्ने प्रतिवेदनको सुझाव छ । प्रतिवेदनले अस्ट्रेलिया र चीनबीचको स्थिर सम्बन्ध दुवै देश र बृहत् क्षेत्रको हितमा रहेको बताएको छ ।अस्ट्रेलियाले चीनसँगको सहयोग जारी राख्नुपर्ने, मतभिन्नतालाई बुद्धिमानीपूर्वक व्यवस्थापन गर्नुपर्ने र राष्ट्रिय हितलाई सर्वोपरि मानेर अघि बढ्नुपर्ने खाँचो प्रतिवेदनमा औंल्याइएको छ । प्रतिवेदन सार्वजनिक गर्दै अस्ट्रेलियाका प्रधानमन्त्री एन्थोनी अल्बानिजले आगामी दशकमा अस्ट्रेलियाको रणनीतिक नीति, रक्षा योजना र स्रोतहरूका लागि खाका तयार गर्न प्रतिवेदन सहयोगी हुने बताए ।"
एम्समा नेपाली विद्यार्थीलाई विभेद,"(नयाँदिल्ली)दिल्लीको अल इन्डिया इन्स्टिच्युट अफ मेडिकल साइन्सेस (एम्स) मा चिकित्सा शिक्षा अध्ययनरत नेपाली चिकित्सक विद्यार्थीले असमान व्यवहारको सामान गर्नुपरेको छ । स्नातकोत्तर तह वा सोभन्दा माथि एमडी, एमएस, एमडीएस, डीएम र एमसीएचमा भर्ना भएका उनीहरू आफ्ना भारतीय सहकर्मीसरह सुविधा पाउनबाट वञ्चित छन् । उस्तै प्रतिस्पर्धाबाट छानिएर आएका र समान अध्ययन तथा ड्युटी गरिरहेका नेपाली चिकित्सकलाई एम्सले जीवन निर्वाह भत्ता (स्टाइपेन्ड) दिँदैन । एमबीबीएसको अध्ययन सकेकाले डाक्टरको उपाधि पाउँछन् । त्यसपछि चिकित्सा क्षेत्रमै स्नातकोत्तर पढ्नेले पढाइसँगै काम गर्नुपर्छ । उनीहरू रेजिडेन्ट्स डाक्टरका रूपमा चिनिन्छ । २०२१ मा एम्सबाट एमडी पास आउट भएका डा सागर पौडेल रेजिडेन्ट्स चिकित्सकलाई स्टाइपेन्ड दिनुपर्ने विश्वव्यापी मान्यता रहेको बताउँछन् । मास्टर डिग्रीको पढाइमा कक्षाकोठाभन्दा बढी समय ड्युटीमा बिताउनुपर्छ, त्यही ड्युटीबापत रेजिडेन्ट्स चिकित्सकले स्टाइपेन्ड पाउनुपर्छ, उनले भने, नेपालमा अध्ययनरत नेपाली वा भारतीय विद्यार्थीले त्यो सुविधा पाएका छन् । तर, एम्समा अध्ययनरत नेपालीलाई उक्त सुविधाबाट वञ्चित राखिएको छ । यसका लागि आफूहरूले भारत र नेपाल सरकारको पटकपटक ध्यानाकर्षण गराए पनि परिणाम आउन नसकेको बताए । प्रधानमन्त्री पुष्पकमल दाहालको आगामी दिनमा हुने भारत भ्रमणमा यस विषयको समाधान खोजिनुपर्ने पौडेल बताउँछन् । उनले गत महिना बालुवाटारमा प्रधानमन्त्री दाहाललाई भेटेर एम्सका नेपाली विद्यार्थीहरूको मुद्दा सम्बोधनका लागि पहल गर्न ज्ञापनपत्र बुझाएका छन् । एम्समा दर्जनजति विषयमा स्नातकोत्तर तहको विशेषज्ञ चिकित्सकीय पढाइ हुन्छ । हरेक ६६ महिनामा विषयगत रूपमा भर्ना खुलाइन्छ । धेरैजसो विषयमा विदेशी विद्यार्थीका लागि १ वा २ सिटको कोटा निर्धारण गरिएका हुन्छन् । ती विदेशी सिटमा नेपाली विद्यार्थीले भर्ना पाउँछन् । रेडियोलोजीमा एमडी गर्दै गरेका डा श्रीधर पौडेल हरेक भर्ना सिजनमा कम्तीमा १०१२ जना नेपाली विद्यार्थी स्नातकोत्तरमा भर्ना पाउने बताउँछन् । एम्समा यति बेला एमडी, एमएस, एमडीएस, डीएम र एमसीएचमा विभिन्न सेमेस्टरमा गरी कम्तीमा ५० जना नेपाली अध्ययनरत रहेको उनले बताए । तिनै विषयमा अध्ययनरत भारतीय विद्यार्थीले मासिक ९० हजार भारु स्टाइपेन्ड पाउँछन् । तर, नेपाली विद्यार्थीले सुको पाउँदैनन् । लगातार २४ देखि ३६ घण्टासम्म ड्युटी गराएर भत्ता पनि नदिनु अन्याय भएको पौडेल बताउँछन् । सँगैको साथीले उस्तै पढाइ र ड्युटी गर्दा पारिश्रमिक पाउने तर आफूले नपाउँदा त्यसले पार्ने मनोविज्ञानबाट आफू गुज्रेकाले नै त्यो असमानता हटाइनुपर्ने आवाज उठाउँदै आएको उनले बताए । स्वास्थ्योपचार तथा चिकित्सा शिक्षा अध्ययनका लागि एम्स अस्पताल उत्कृष्ट मानिन्छ । उपाचारमा जटिलता पाएका जोसुकैले पनि एक पटक एम्समा जँचाउने प्रयास गर्छन् । त्यस्तै विद्यार्थीहरू पनि एम्समा पढ्न पाए हुने भन्ने चाहना राखेर कडा मिहिनेत गर्छन् । विदेशी कोटाको लाभ नेपाली विद्यार्थीले उठाउँछन् । पहिलापहिला माल्दिभ्स, बंगलादेश र भुटानका विद्यार्थी आउने गरे पनि उनीहरू आउन छाडेका छन् । केन्द्रीय सरकारमातहतको दिल्ली र ऋषिकेशमा रहेको एम्सले विदेशी कोटा दिएको छ । त्यस्तै, पोस्टग्र्याजुएट इन्स्टिच्युट अफ मेडिकल एजुकेसन एन्ड रिसर्च चण्डीगढ तथा जवाहरलाल इन्स्टिच्युट अफ पोस्ट ग्र्याजुएट मेडिकल एजुकेसन एन्ड रिसर्च पुडुचेरीले पनि विदेशी कोटा दिएको छ । एम्सको २ र चण्डीगढ तथा पुडुचेरीका लागि एउटै परीक्षाबाट विद्यार्थी छानिन्छन् । तत्कालीन प्रधानमन्त्री केपी शर्मा ओलीको भारत भ्रमणका बेला स्टाइपेन्डको विषय प्रधानमन्त्री तहकै कुराकानीमा उठाइएको थियो । त्यस संवादले सकारात्मक परिणाम दियो । सन् २०२० देखि चण्डीगढ र पुडुचेरीमा अध्ययनरत नेपाली विद्यार्थीले भारतीयसरह स्टाइपेन्ड पाउन थालेका छन् । तर, एम्सका नेपाली विद्यार्थीले अझै संघर्ष गर्नुपरेको छ । एम्स प्रशासनले सरकारबाट बजेटको व्यवस्थापन नभएकाले पैसा दिन नसकिएको बताउँदै आएको छ । गत महिना दिल्लीस्थित नेपाली राजदूत शंकरप्रसाद शर्माले एम्सका प्रमुख निर्देशक एम श्रीनिवासलाई भेटेर विद्यार्थीको सरोकार राखेका थिए । निर्देशक श्रीनिवासले त्यसबारे एम्सले मात्रै निर्णय लिन नसक्ने भन्दै सरकारी तहबाटै नीतिगत निर्णय आवश्यक रहेको बताएका थिए । विदेश र स्वास्थ्य मन्त्रालयको समन्वयबाट आवश्यक निर्णय हुनुपर्ने आशय उनको थियो । विद्यार्थीकै संघर्षको परिणाम भारत सरकारमातहतकै दुई वटा कलेजले स्टाइपेन्ड दिन सुरु गरिसकेको छ तर एम्समा त्यो कार्यान्वयन नहुँदा आफूहरू मारमा परेको एमडी पढ्दै गरेका चिकित्सिक लक्ष्मण भगत भन्छन् । एम्सका नयाँ निर्देशकलाई पनि भेटेर हामीले स्टाइपेन्ड पाउनुपर्ने विषय राखिसकेका छौं, उहाँले सकारात्मक कुरा गरे पनि परिणाम आएको छैन, उनले भने, कूटनीतिक तहमा गम्भीरतापूर्वक प्रयास भयो भने निर्णय हुन्छ कि ? स्टाइपेन्डबाट वञ्चित हुनुपरेपछि कतिपय नेपाली विद्यार्थी एम्स छाडेर नेपालमै फर्किने वा विदेशतिर भर्नाको प्रयास पनि गर्छन् । एम्सका विद्यार्थीहरूले आफ्नो समस्या बारम्बार दिल्लीस्थित नेपाली दूतावासलाई पनि सुनाएका छन् । प्रधानमन्त्रीको भारत भ्रमणको तयारी सुन्दै छौं, डा भगतले भने, हाम्रो विषयलाई सम्बोधनको प्रयास गरियोस् ।"
सुडानमा एक साताको युद्धविराम,लन्डन (एजेन्सी) सुडानको सरकारी सेना र अर्धसैनिक बल र्यापिड सपोर्ट फोर्स (आरएसएफ) बीच एक साताका लागि युद्धविराम गर्ने सहमति भएको छ । युद्धविरामका साथै शान्तिवार्ताका लागि आआफ्नो पक्षबाट प्रतिनिधि पठाउनसमेत सरकारी सैनिक र आरएसएफ तयार भएको बीबीसीले जनाएको छ । यो युद्धविराम मे ४ देखि लागू हुने बताइएको छ । दुवै पक्षबीच यसअघि भएका युद्धविरामका कुनै पनि सहमति कार्यान्वयन भने भएका थिएनन् । दुवै पक्षले एकअर्कालाई सम्झौता तोडेको आरोप लगाउँदै आएका छन् ।सुडानको सेना र आरएसएफबीच गत १८ दिनदेखि सुरु भएको द्वन्द्वका कारण हालसम्म करिब ५ लाख सुडानी नागरिक घरबारविहीन भएका छन् भने १ लाखभन्दा बढीले देश छाडिसकेका छन् । दुवै सुरक्षा निकायका नेतृत्वबीच शक्ति बाँडफाँटको विषय नमिल्दा गत अप्रिल १५ देखि लडाइँ सुरु भएको थियो । लडाइँका कारण राजधानी खार्तुममा लाखौं व्यक्ति फसेका छन् भने त्यहाँ खानाको अभाव हुन थालेको अन्तर्राष्ट्रिय सञ्चारमाध्यमले जनाएका छन् । अन्य देशले पनि सुडानबाट आफ्ना नागरिकको उद्धारलाई तीव्रता दिएका छन् । लडाइँमा हालसम्म ५ सयभन्दा बढी व्यक्तिको मृत्यु र हजारौं घाइते भएका छन् । यो संख्या अझै धेरै हुन सक्ने आकलन छ । हजारौं सुडानी नागरिक छिमेकी देशमा विस्थापित भएका छन् ।
जलवायु परिवर्तनविरुद्धको लगानीमा ३ अर्ब डलरको कार्यक्रम घोषणा,"गरिबी निवारण, खाद्य सुरक्षा, पुनरुत्थान र सुधार प्राथमिकतामैआर्थिक अवस्था, महामारीपछिको पुनःस्थापना र जलवायु परिवर्तनविरुद्धको लडाइँका लागि गर्नुपर्ने कार्यहरूमाथि बैठक केन्द्रित रह्यो । रिबाउन्डिङ एसिया ः रिकभरी, रिकनेक्ट र रिफर्म नारा दिइएको बैठकमा सदस्य राष्ट्रका अर्थ तथा वित्तमन्त्री, अर्थ सचिव, केन्द्रीय बैंकका गभर्नर, निजी क्षेत्रका प्रतिनिधि र अर्थशास्त्रीहरूको सहभागिता छ । कोरियाका राष्ट्रपति युन सुक येओलले शुभकामना मन्तव्य राख्दै बुधबार बैठकको उद्घाटन गरे । बैठकभर विभिन्न कार्यशाला तथा अन्तर्क्रिया भएका थिए, जसबाट विज्ञ तथा सम्बद्ध अधिकारीहरूले दिगो विकास र जलवायु परिवर्तन अनुकूलन कार्यान्वयनका व्यावहारिक तरिका र रणनीति तयार पार्नेदेखि खाद्य सुरक्षा, गरिबी निवारणका पहिलेका मुद्दामाथि निरन्तर जारी राख्ने गरी बहस भएको एडीबीले जनाएको छ । अर्कोतर्फ आर्थिक मुद्दाहरूमा बैठकको ध्यान केन्द्रित थियो ।विकासशील देशको आर्थिक वृद्धि सकारात्मक भइरहे पनि आर्थिक जोखिम कायम छन्, गत वर्षदेखि विश्वव्यापी वित्तीय अवस्थाहरूमा कडिकडाउ गरिएको छ । यस क्षेत्रका केन्द्रीय बैंकहरू दबाबमा छन्, अध्यक्ष असाकावाले पत्रकाहरूमाझ भने, युक्रेनमा रुसको आक्रमणपछि बढेको ऊर्जा समस्या र खाद्यान्नको मूल्यवृद्धिले पाकिस्तान र श्रीलंका जस्ता कमजोर देशको भुक्तानी सन्तुलनलाई बिगारेको छ । सन् २०२१ मा ४२ करोड ५० लाख मानिस भोकमरीबाट प्रभावित भएकाले यस क्षेत्रमा खाद्य सुरक्षाको अवस्था चिन्तित रहेको जनाइएको छ । एडीबीले छोटो अवधि र दीर्घकालीन दुवै उपाय समावेश गरी १४ अर्ब डलरको आर्थिक प्याकेज घोषणा गरिसकेकाले त्यसको न्यूनीकरण गर्न केही सहयोग पुग्ने आसाकावाको भनाइ छ ।एडीबीमा एसिया प्रशान्त क्षेत्रका ४९ सहित ६८ मुलुक सदस्य छन् । एडीबीले यसअघि यस क्षेत्रमा उच्च गरिबी निवारण गर्ने, समावेशी, उत्थानशील तथा दिगो विकासका क्षेत्रमा काम गर्दै आएको छ, जसलाई निरन्तर दिने घोषणा पनि गरेको छ ।"
"जीटूजीको मल पहिलो वर्ष आउन सकेन, दोस्रो वर्ष १८ प्रतिशत मात्रै","(काठमाडौं)जीटूजीको मल पहिलो वर्ष ल्याउन नसकेको सरकारले दोस्रो वर्ष १८ प्रतिशत मात्रै आयात गरेको छ । धानबाली सिजनलाई अभाव हुन नदिन जीटूजी गरिए पनि ग्लोबल टेन्डर गर्दा जसरी आयातमा ढिलाइ गरेको छ । सम्झौताअनुसार पहिलो वर्षमा १ लाख ५० हजार टन ल्याउनुपर्ने थियो । दोस्रो वर्ष १ लाख ७० हजार टन आयातको लक्ष्य थियो । तर पहिलो वर्ष प्रक्रिया मिलाउँदै सकियो, मन्त्रालयका एक अधिकारीले, दोस्रो वर्षलाई आधार मानेर जीटूजीको मल आयात सुरु गरे पनि समयमै ल्याउन सकिएन । न्यून परिमाण मात्रै आयात गर्यौं ।ग्लोबल टेन्डरबाट रासायनिक मल किन्दा हरेक वर्ष मल अभाव हुँदै आएको छ । धानबाली सिजनमा हाहाकार हुने गरेको छ । मल अभाव हुन नदिन सरकारले जीटूजीबाट ल्याउने निर्णय गरेको थियो । भारतबाट जीटूजी व्यवस्थामार्फत मल ल्याउन ०७८ फागुन १६ मा समझदारीपत्रमा हस्ताक्षर (एमओयू) समेत भएको थियो । ५ वर्षका लागि आयात गर्न कृषि सचिव गोविन्द शर्मा र भारतका तर्फबाट रसायन तथा मलखाद मन्त्रालयका सचिव राजेशकुमार चतुर्वेदीबीच समझदारीपत्रमा हस्तक्षर भएको थियो । त्यसको झन्डै ५ महिनामा मल ल्याउन सम्झौता भएको थियो । जीटूजीको मल ल्याउन कृषि सामग्री कम्पनी लिमिटेड र भारत सरकारको राष्ट्रिय केमिकल्स एन्ड फर्टिलाइजर्सबीच सम्झौता भएको थियो । तर सरकारले समयमै मल ल्याउन सकेन । जीटूजीको मल ल्याउन ०७९ साउन १ मा सम्झौता भयो । दोस्रो वर्षलाई आधार मानेर पहिलो लटको मल ल्याउन कात्तिक १८ मा पैसा भारत पठायौं, कम्पनीका एक अधिकारीले भने, पहिलो लटको मल पुस २ देखि भित्रिन थाल्यो । ३० हजार ५ सय ९३३ टन मल आयो पनि । त्यसपछि आउन सकेको छैन । पहिलो वर्ष (सन् २०२१२२) मा १ लाख ५० हजार टन मल आयात गर्ने सहमति थियो । यसमध्ये १ लाख युरिया र ५० हजार डीएपी ल्याउने जनाइएको थियो । दोस्रो वर्ष (सन् २०२२२३) मा १ लाख ७० हजार टन ल्याउने सम्झौता थियो । यसमध्ये १ लाख १० हजार युरिया र ६० हजार डीएपी ल्याउने बताइएको थियो । तर ३० हजार ५ सय ९३३ टन युरिया मात्र आयो । सन् २०२३२४ मा १ लाख ९५ हजार टन आयात गर्ने सम्झौता छ । यसमध्ये १ लाख १५ हजार युरिया र ८० हजार डीएपी ल्याउने जनाइएको छ । सन् २०२४२५ मा २ लाख १० हजार टन ल्याउने सम्झौता भएको छ । यसमध्ये १ लाख २० हजार युरिया र ९० हजार डीएपी ल्याउने भनिएको छ । सन् २०२५२६ मा २ लाख १० हजार टन ल्याउने सम्झौता छ । उक्त परिमाणमध्ये १ लाख २० हजार युरिया र ९० हजार डीएपी ल्याइनेछ । पहिलो वर्षमै ल्याउन नसकिएकाले अन्य वर्षमा पनि समयमै मल ल्याउने विषयमा प्रश्न उठेको पूर्वकृषि सचिव योगेन्द्र कार्की बताउँछन् । जीटूजी भनेकै एउटा देशको सरकारले अर्को देशलाई सहयोगबापत दिने प्रक्रिया हो । यस प्रक्रियाबाट अन्तर्राष्ट्रिय मूल्यमै (ग्लोबल टेन्डरभन्दा सस्तोमा) गुणस्तरीय मल पाइन्छ । ग्लोबल टेन्डरबाट झन्झटिलो प्रक्रिया र ढिलाइ हुने भएकैले यसलाई रोजिएको हो, कार्कीले भने, तर यही प्रक्रियाबाट पनि ढिलाइ हुनु राम्रो होइन । यसमा मन्त्री एवं सचिवको पहल चाहियो ।यता मन्त्रालयले भने सम्झौताअनुसार अग्रिम भुक्तानी गर्नुपर्ने व्यवस्था भएको र स्रोत सहमति दायित्व सिर्जना भइसकेपछि निकासा हुने गरी भएकाले दोस्रो लटको जीटूजी मल खरिद प्रक्रियामा तत्काल जान नसकिएको जनाएको छ । स्रोतको सहजता हुनेबित्तिकै दुवै देशबीचको सम्झौताअनुरूप जाने गरी वैकल्पिक तयारी समानान्तर रूपमा भइरहेको मन्त्रालयको भनाइ छ । ०७९८० का लागि विनियोजित बजेट १५ अर्ब ६ लाख रकम गत आर्थिक वर्षमा खरिद प्रक्रियामा गएको जीटूजीअन्तर्गत पहिलो लटमा खरिद भएको मलको भुक्तानीमा खर्च भएको २ अर्ब २५ करोड स्रोत फुकुवा हुन नसकेकाले अझै निकासा हुन सकेन, मन्त्रालयले जारी गरेको विज्ञप्तिमा छ, अर्थ मन्त्रालयबाट दायित्व सिर्जना भएपछि मात्र रकम निकासा हुने गरी स्रोत सुनिश्चितता भएको, जीटूजी खरिदमा अग्रिम भुक्तानीको प्रावधान भएको र कृषि सामग्री कम्पनी लिमिटेडले असारभित्र ल्याउन नसकिने व्यहोरा अनुरोध गरेको छ । वर्षायामको बाली लगाउने सिजनमा मल अभाव हुन नदिन साल्ट ट्रेडिङलाई थप खरिदको निर्देशन दिएको मन्त्रालयले जनाएको छ । उपयुक्त विकल्प नभएकाले एक पटकका लागि कृषि कम्पनीको कोटामा २० हजार टन युरिया र २० हजार टन डीएपी असार मसान्तभित्र आपूर्ति हुने गरी खरिद गर्न निर्देशन दिएका छौं, विज्ञप्तिमा भनिएको छ । केही प्राविधिक समस्याले यस वर्ष पूरै मल आयात हुन नसकेको कृषि मन्त्रालयका सहसचिव राजेन्द्र मिश्रले बताए । आगामी आर्थिक वर्षमा भने पूर्ण परिमाणमा मल आयात हुने उनको दाबी छ । अहिलेको उपलब्धता र आयातका हिसाबले मल अभाव नहुने उनको दाबी छ ।"
आर्टिफिसियल इन्टेलिजेन्सको नियमनमा शक्तिराष्ट्रहरूको चासो,"(काठमाडौं) आर्टिफिसियल इन्टेलिजेन्स (एआर्ई) सँग सम्बन्धित विविध विषयमा छलफल गर्न भन्दै अमेरिकी राष्ट्रपतिको कार्यालयले अल्फाबेट (गुगल), माइक्रोसफ्ट, ओपनएआर्ई र एन्थ्रोपिक कम्पनीका प्रमुख कार्यकारीहरूलाई बिहीबार वासिङ्टनमा बोलाएको छ । एआईको विकास र बजारीकरणको होडमा रहेका यी कम्पनीले त्यससम्बन्धी मुद्दामा अमेरिकी उपराष्ट्रपति कमला ह्यारिस र बाइडेन प्रशासनका उच्च अधिकारीहरूसँग छलफल गर्ने कार्यक्रम रहेको समाचार संस्था रोयटर्सले जनाएको छ ।अमेरिकी राष्ट्रपति जो बाइडेनका नाममा जारी उक्त बैठकको निमन्त्रणामा तपाईंहरूको जस्तो कम्पनीले सर्वसाधारणलाई उपलब्ध गराउनुअघि आफ्ना उत्पादनहरू सुरक्षित भएको सुनिश्चितता गर्नेमा आशावादी रहेको भन्ने व्यहोरा उल्लेख छ । पछिल्ला दिनमा एआईको सुरक्षा र त्यसले सर्वसाधारणमा पुर्याउन सक्ने भ्रामक र अफवाहपूर्ण जानकारीले अन्योल बढेको भन्दै एआई प्लाटफर्महरूमाथि प्रश्न उठ्न सुरु भएको छ । अमेरिकी धनाढ्य इलन मस्कलगायतले एआई प्लाटफर्म सुरक्षाको सुनिश्चिततापछि मात्रै सार्वजनिक गरिनुपर्ने भन्दै अभियान नै थालेका छन् । यसअघि अप्रिलमा बाइडेनले एआई प्लाटफर्महरूबाट सर्वसाधारणका लागि खतरा रहेनरहेको हेर्न बाँकी रहेको र यस्ता प्लाटफर्मलाई सुरक्षित बनाउन कम्पनीहरूले मिहिनेत गर्नुपर्नेमा जोड दिएका थिए । उनले भनेका थिए, सामाजिक सञ्जालहरूले आवश्यक सुरक्षाका उपाय नहुँदा शक्तिशाली प्रविधिले कसरी हानि पनि गर्छन् भन्ने हाम्रो अगाडि प्रस्ट नै छ ।एआई प्लाटफर्महरूको ख्याति एकाएक अकासिएपछि अमेरिकालगायत विश्वभर जेनेरेटिभ प्लाटफर्म बनाउने होड सुरु भएको छ । यस दौडमा गुगल र माइक्रोसफ्ट अगाडि देखिएका छन् । एकपछि अर्को एआई प्लाटफर्मले नीति निर्माता र विज्ञहरूलाई यसको व्यवस्थापनका लागि सोचमग्न बनाएको छ । युरोप, अमेरिका, भारत, चीन जस्ता देशले नीतिगत रूपमै यी अन्योलको समाधान गर्न पहल सुरु गरेका छन् । ह्वाइट हाउसको यो अग्रसरता त्यही पहलको एक भाग रहेको विज्ञहरूको अनुमान छ ।केही महिना व्यक्तिगत सूचना संकलन र नाबालिगहरूलाई पहुँचमा नियमन नगरेको भन्दै इटालीको डेटा प्रोटेक्सन अथोरिटीले अनुसन्धान पूरा नभएसम्मका लागि भन्दै च्याटजीपीटी नामक एआईको प्रयोगमा प्रतिबन्ध लगाएको थियो । इटालीले गर्ने अनुसन्धानले एआई च्याटबट र जेनेरेटिभ प्लाटफर्महरूले युरोपेली संघको जनरल डेटा प्रोटेक्सन एक्ट (जीडीपीआर) उल्लंघन गरेनगरेको पनि जाँच्ने बताइएको थियो । गत साता ओपनएआईले इटालीको नियमनसम्बन्धी सबै सर्त पालना गर्ने प्रतिबद्धता जनाएपछि उक्त प्रतिबन्ध हाललाई फुकुवा भएको छ । तर इटाली युरोपेली संघसँगै एआईको नियमन गर्न प्रयत्नरत छ । आफ्ना २७ सदस्य देशमा युरोपियन एआई ऐन प्रस्तावित गरिसकेको युरोपेली संघ भने अन्य प्रविधिसँग सम्बन्धित विषयको नियमन जस्तै एआई सुरक्षा पहलमा पनि अगाडि देखिएको छ । सैन्य प्रयोजनमा प्रयोग गरिने भनेर स्वीकृत भएका बाहेक युरोपेली संघ क्षेत्रका सबैखाले एआई प्लाटफर्म नियमित गर्ने र कानुनी दायरामा ल्याउने युरोपको तयारी छ । यसै क्रममा बेलायतले पनि पछिल्ला दिनमा एआई प्लाटफर्महरूलाई नियमन गर्ने प्रयासको घोषणा गरिसकेको छ । बेलायतले भने युरोपेली संघले जस्तो छुट्टै कानुन निर्माण गर्नुको साटो आफ्ना सम्बन्धित निकायलाई उपलब्ध सूचना प्रविधि कानुनमार्फत एआई प्लाटफर्महरूको नियमन गर्न निर्देशन दिइसकेको छ । बेलायतको विज्ञान, प्रविधि तथा अन्वेषण मन्त्रालयले प्रकाशन गरेको एक श्वेतपत्रमा एआई कम्पनीहरूलाई सुरक्षा, खरोपना, पारदर्शिता, निष्पक्षता, जवाफदेहिता तथा प्रतिस्पर्धात्मक वातावरणलगायतका विषय सुनिश्चित गर्न सुझाएको छ । च्याटजीपीटी लगायतका प्लाटफर्मलाई प्रतिबन्ध नलगाउने तर आगामी १२ महिनाभित्र तिनलाई सरकारी नियमनले बाँध्ने र आवश्यक परे नयाँ कानुन पनि ल्याउने तयारी रहेको बेलायत सरकारको दाबी छ । भारतको नीति आयोगले पनि एआईका लागि राष्ट्रिय रणनीति र सबैको लागि जिम्मेवार एआई लगायत केही नियमनकारी दस्ताबेज प्रकाशन गरिसकेको छ । आयोगका सदस्य भीके सारस्वतले फेब्रुअरीमा आयोजित आर्टिफिसियल इन्टेलिजेन्ससम्बन्धी अन्तर्राष्ट्रिय सम्मेलनमा बोल्दै नयाँ पुस्ताका लागि एआईलगायत प्रविधिको विकासमा सुरक्षा र नियमनलगायत पक्षमा गम्भीर हुनुपर्ने भन्दै ध्यानाकर्षण गराएका थिए । भारतीय नीति आयोगको दस्ताबेज कानुनी रूपमा बाध्यकारी नहुने भए पनि यसमा उल्लिखित सुरक्षासँगै आर्थिकसामाजिक समावेशिता, सामाजिक सुरक्षा, विश्वसनीयता, जवाफदेहिता, पारदर्शिता, मानव निगरानीको आवश्यकतालगायत स्पष्ट मागले भारत सरकारको आगामी नीतिहरूको संकेत दिने विज्ञहरू बताउँछन् । च्याटजीपीटी जस्तै एआई प्लाटफर्म विकास गरेर हालसालै सार्वजनिक गरेको चीनले ओपनएआईमाथि प्रतिबन्ध त लगाएको छैन । तर ओपनएआईले नै चीनलगायत रुस, उत्तर कोरिया, इजिप्ट, इरान, युक्रेनबाट आफ्ना प्लाटफर्ममा साइनअप गर्न नमिल्ने बनाइदिएको छ । चीन एआई प्लाटफर्म र प्रविधिको विकास र नियमनमा निरन्तर लागिरहेको छ । एजेन्सीको सहयोगमा"
अर्थ संक्षेप,"बजारमा सामसङको एम १४ काठमाडौं (कास) सामसङले ५० एमपी मुख्य क्यामेरा भएको एम १४ स्मार्टफोन बजारमा ल्याएको छ । तीन वटा क्यामरा रहेको यस स्मार्टफोनमा ब्याट्री क्षमता ६ हजार एमएएच छ । स्मार्टफोनमा ५ एनएम प्रोसेसरयुक्त एम १४ मा फाइभजी चलाउन सकिने सामसङ नेपालका बिजनेस डाइरेक्टर प्रणयरत्न स्थापितले बताए । यसमा सेल्फी खिच्न १३ एमपीको फ्रन्ट क्यामरा जडित यस स्मार्टफोनको ब्याट्रीको क्षमता उच्च छ । त्यसैले बिनाचार्ज २ दिनसम्म लगातार चल्न सक्ने कम्पनीको दाबी छ । स्मार्टफोनले २५ वाटको तीव्र चार्जिङलाई पनि सपोर्ट गर्दछ । शुक्रबारदेखि चितवन अन्तर्राष्ट्रिय औद्योगिक प्रदर्शनी काठमाडौं (कास) शुक्रबारदेखि सुरु हुने सातौं चितवन अन्तर्राष्ट्रिय औद्योगिक प्रदर्शनीको तयारी पूरा भएको छ । दिगो आर्थिक विकासका लागि बृहत् अन्तर्राष्ट्रिय औद्योगिक प्रदर्शनी नारासहित उद्यमशीलता विकास र औद्योगिक उत्पादकत्व वृद्धिमा सहयोग पुर्याउने उद्देश्यले प्रदर्शनी हुन लागेको आयोजक चितवन उद्योग संघका अध्यक्ष त्रिलोचन कँडेलले जनाए । चितवनमा मंगलबार पत्रकार सम्मेलन आयोजना गरी संघले चितवन प्रदर्शनी केन्द्र, भरतपुरमा तीन दिनसम्म प्रदर्शनी आयोजना हुने जानकारी गराएको हो । औद्योगिक मेसिनरी र प्रविधिसहित निर्माणजन्य, कृषिजन्य, अटोमोबाइल, फर्निचर, इन्जिनियरिङ, मेटल, प्रिन्टिङ, प्याकेजिङ, प्लास्टिक, पर्यटन, फुड एन्ड बेभरेज तथा अन्य सेवामूलक उद्योगका उत्पादन स्टल प्रदर्शनीमा रहनेछ ।"
खोला वारिपारि साढे १२ हजार भत्ता फरक,"(मैला, हुम्ला)बाजुराको हिमाली गाउँपालिका१ कवाडीस्थित अस्थायी प्रहरी चौकी र हुम्लाको ताजाकोट गाउँपालिका१ मा रहेको मैला प्रहरी चौकीलाई कवाडी खोलाले छुट्याएको छ । ६० मिटर लामो झोलुंगे पुलले यी दुवै प्रहरी चौकीलाई जोड्छ । केही पाइला दूरीमा रहेका यी चौकीमा कार्यरत प्रहरीले भान्सामा मिठोमसिनो पाक्दा आपसमा बाँडीचुँडी खान्छन् । फुर्सदमा गफगाफ गर्न कहिले पारिका प्रहरी वारि चौकीमा आउँछन् त कहिले वारिका पारि पुग्छन् । उनीहरूको चिया खाने पसलमात्रै होइन, पानी भर्ने धारा पनि एउटै छ । दुवै चौकीका प्रहरीले गाउँपालिकाको केन्द्र धुलाचौरमा रहेको एउटै पसलबाट रासन भर्छन् । महिना मर्दा रासनको पैसा पनि सँगैजसो तिर्छन् । सबै एउटै भए पनि उनीहरूले पाउने मासिक पारिश्रमिकमा भने आनका तान फरक छ । बाजुरा कवाडीमा कार्यरत प्रहरी जवानले भत्तासहित मासिक ३७ हजार ४ सय ७४ रुपैयाँ तलब बुझ्छन् । वारिपट्टि मैला प्रहरीचौकी हुम्लाका प्रहरी जवानको भत्तासहित तलब भने ५० हजार २ सय पुग्छ । जबकि यी दुवैको तलब स्केल एउटै अर्थात् २६ हजार ५ सय रुपैयाँ हो । तर सरकारले दिने रासन र अन्य भत्ताका कारण उनीहरूले बुझ्ने कुल मासिक तलबमा साढे १२ हजार रुपैयाँभन्दा बढी अन्तर छ । नेपाल सरकारले भौगोलिकताका आधारमा हुम्लामा कार्यरत प्रहरीलाई रासन र अन्य भत्ताबापत २३ हजार ७ सय रुपैयाँ दिने गरेको छ । पारिपट्टि बाजुराका प्रहरीले रासन र अन्य भत्तासहित १० हजार ९ सय ७४ रुपैयाँमात्रै पाउँछन् । उनीहरूबीचको भत्ताको अन्तर १२ हजार ७ सय २६ रुपैयाँ छ । प्रहरी जवानमात्रै नभएर सबै दर्जाका प्रहरी कर्मचारीको तलबमा पुलवारि र पारि अन्तर छ । महिनाभरि सँगसँगै हुने कवाडी चौकीका प्रहरीहरूको मन त्यतिबेला कुँडिन्छ, जब उस्तै प्रकृतिको भूगोलमा बसेका दुई चौकीका प्रहरीले फरकफरक पारिश्रमिक बुझ्छन् । अहिले त पारि (मैला) भन्दा बढी हामीलाई दुःख छ, कवाडी प्रहरीचौकीमा कार्यरत एक प्रहरीले भने, यहाँबाट हाम्रो मूलचौकी रहेको बिच्छ्या जानुपर्यो भने हुम्ला भएर पूरै दिन हिँडेर जानुपर्छ । उहाँहरूको सबैतिर गाडी चल्छ । उनले मैला चौकीमा कार्यरत प्रहरीले सदरमुकाम सिमकोट जानुपर्दाबाहेक सबैतिर गाडी सुविधा रहेको बताए । २०४९ सालमा कवाडीमा स्थापना भएको प्रहरीचौकी मुलुक संघीय संरचनामा गएपछि गतवर्ष मात्रै बाजुराको सबैभन्दा विकट मानिने बिच्छ्या सरेको थियो । कर्णाली करिडोरमा पर्ने कवाडीमा अहिले अस्थायी चौकीमा ७ प्रहरी कार्यरत छन् । उस्तै भूगोल र अवस्थामा काम गरे पनि वारि र पारिको फरक भत्ताले आफूहरूलाई विभेद गरेको कवाडीमा कार्यरत प्रहरीहरूको भनाइ छ । ठाउँ र काम सबै एउटै भए पनि तलब बुझ्ने बेला फरक हुन्छ, अर्का एक प्रहरी हवल्दारले भने, सरकारले नै गरेको यो विभेद देख्दा मन खिन्न हुन्छ । राज्यले भौगोलिक अवस्था नहेरी जिल्लाको आधारमा सुविधा तोकिदिँदा आफूहरूलाई अन्याय भएको उनको भनाइ छ । हुम्लामा थुप्रिन्छन् प्रहरी हुम्ला प्रहरीको पहिलो रोजाइमा पर्ने जिल्ला हो भन्ने त्यहाँ कार्यरतको भनाइले मात्रै होइनन्, त्यहाँ खटिएको संख्याले पनि पुष्टि गर्छ । हुम्लाका प्रहरीले पाउने सुविधा अन्य जिल्लाभन्दा बढी भएपछि प्रहरी कर्मचारीका लागि यो जिल्ला आकर्षणको केन्द्रमा छ । प्रहरीभित्र हुम्लालाई दोस्रो वैदेशिक मिसन भन्ने चलनसमेत छ । मैला चौकीमा १२ जनाको मात्रै दरबन्दी छ तर वैशाख दोस्रो सातासम्म यहाँ १६ प्रहरी छन् । कहिलेकाहीं त २० जनासम्म पुग्छन् । सुत्ने ठाउँ नभएर पालमा सुत्नुपर्ने अवस्था हुन्छ, त्यहाँका एक प्रहरीले भने, यहाँ दरबन्दीभन्दा कम त कहिले पनि हुँदैनन् । प्रहरीको आफ्नै भवन बनेको छैन । तर, दरबन्दीभन्दा बढी जनशक्ति आइदिँदा बास बस्न समस्या हुने गरेको ती प्रहरीले बताए । जिल्ला प्रहरी कार्यालय हुम्लाको प्रशासन शाखाका अनुसार जिल्लामा प्रहरी कर्मचारीको अभाव विरलै मात्रै हुने गरेको छ । कुनै कुनै दिनमात्रै दरबन्दीभन्दाकम प्रहरी हुन्छन्, कर्मचारी प्रशासन शाखाका सहायक निरीक्षक नगेन्द्र बस्नेतले भने, नभए यहाँ काजसरुवा भएर आउनेहरू धेरै हुन्छन् । प्रायःजसो दरबन्दीभन्दा बढी नै हुन्छन् ।हुम्लामा कार्यरत भन्नेबित्तिकै प्रहरी संगठनमा छुट्टै पहिचान हुने गरेको छ । हुम्लामा आउने प्रहरी सोर्सफोर्स बिनाको हुनै सक्दैन भन्ने हुन्छ । कोही एक पटक आयो भने आफ्नो फोर्स प्रयोग गरेर दुईतीन वर्ष पनि बसिदिन्छन्, जिल्ला प्रहरी कार्यालय हुम्लामा कार्यरत एक हवल्दारले भने, सुविधा पनि बढी पाइने, अरू जिल्लाको जस्तो अपराधका घटना पनि कम हुने भएकाले खासगरी तल्लो दर्जाका प्रहरीको मुख्य रोजाइ नै हुम्ला हुने गर्छ । हुम्ला छोड्न चाहनेभन्दा आउन चाहनेको संख्या धेरै हुने भएकाले जहिल्यै दरबन्दीभन्दा बढी हुने गरेको उनले बताए । सुविधा मात्रै नभएर हिमाली वातावरण, नजिकै कैलाश मानसरोवरसमेत रहेकाले विभिन्न उद्देश्यले बढी प्रहरीको रोजाइमा हुम्ला पर्ने गरेको जिल्ला प्रहरी कार्यालय हुम्लाका प्रवक्ता दीपक मल्लले बताए । यहाँ बढी मान्छे आउन चाहनुको पछाडि आर्थिक कारण त मुख्य भइहाल्यो । भौगोलिक वातावरण पनि हो, उनले भने, यहाँ शारीरिक रूपमा दुःख भए पनि अन्य जिल्लाको जस्तो मानसिक तनाव कम छ । त्यही कारण पनि धेरैले हुम्ला नै रोज्ने गर्छन् ।हुम्लासँग जोडिएका अन्य जिल्लामा भने दरबन्दीअनुसारको पदपूर्ति कहिल्यै हुँदैन । सुविधा धेरै भएका कारण सोर्स लगाएर पनि हुम्ला जान चाहने धेरै हुने भएकाले त्यहाँ थुप्रिन्छन्, जिल्ला प्रहरी कार्यालय बाजुराका प्रमुख डीएसपी कवीन्द्रसिं बोहरा भन्छन्, खोला वारिपारि सुविधा फरक भएपछि हुम्ला रोज्नु स्वाभाविक हो । जिल्लाभन्दा पनि भौगोलिक अवस्था हेरेर पालिका अनुसारको सुविधा दिन सके प्रहरीले विभेद महसुस नगर्ने बोहराको भनाइ छ । कर्मचारीको सुविधा तोक्ने काम राज्यले गर्ने र खटनपटन प्रहरी प्रधान कार्यालयबाट हुने भएकाले यो विषयमा आफूहरूलाई विस्तृत जानकारी नहुने कर्णाली प्रदेश प्रहरी कार्यालयका प्रवक्ता डीएसपी जेसी शाहले बताए । सबै प्रहरी खटाउने काम हेडक्वाटरबाटै हुने भएकाले हामीलाई धेरै जानकारी हुँदैन, उनले भने ।"
मनाङको रोमाञ्चक जित,"(काठमाडौं)कीर्तिमान आठपल्टको सहिद स्मारक ए डिभिजन लिग च्याम्पियन मनाङ मर्स्याङ्दी क्लबले किरण श्रेष्ठलाई मुख्य प्रशिक्षक नियुक्त गरेर यो सिजन २०७९८० को तयारी गरेको थियो । उनले आफ्नो टिम उपाधि दाबेदार नभएको बताइरहँदा सातौं चरणसम्म अपराजित रहेको मनाङले १५ अंक जोडेको थियो । त्यसपछि पहिलो हार खेप्यो । नतिजासँगै प्रदर्शनको हिसाबले पनि मनाङको स्तर खस्किँदै गयो ।मनाङ यतिसम्म कमजोर बन्यो कि टोलीले पहिले कहिल्यै बहोर्नु नपरेको लगातार ६ खेलमा हारको लज्जास्पद यथार्थ सामना गर्नुपर्यो । सातदोबाटो, जावलाखेल, आर्मी, खुमलटार, पुलिस र चर्च ब्वाइज क्लबविरुद्ध हारेपछि मुख्य प्रशिक्षक श्रेष्ठले राजीनामा दिए । प्रशिक्षकको नाममा गोलकिपिङ कोच प्रवीन खन्छे श्रेष्ठमात्रै रहेको टिम मनाङले बुधबार दशरथ रंगशालामा आर्मीलाई १० ले पन्छाउँदै हारको शृंखलालाई ६ खेलमा पूर्णविराम लगायो । कोफी टिमोथी कौडोले चार मिनेटको इन्ज्युरी समयको तेस्रो मिनेटमा गोल गरेपछि मनाङले ३ अंक जोडेको हो । उनले विजय श्रेष्ठले दिएको बल दुई डिफेन्डरको बीचबाट अगाडि बढाउँदै पोस्टको दिशा दिएका थिए । यो जितसँगै मनाङले दशरथ रंगशालामै दुई साताअघि आर्मीविरुद्ध बेहोरेको १० को हारको बदला पनि लियो । उक्त खेलमा सब्स्टिच्युट सुदील राईले दोस्रो हाफमा गोल गरेपछि विभागीय टिमले ३ अंक हात पारेको थियो । जिलेस्पीजंग कार्कीको हेडरमा क्रसबार बाधक नभएको भए खेलको कथा फरक हुनसक्थ्यो ।जितसँगै मनाङ १८ अंक बनाएर शीर्ष ६ मा पुगेको छ भने आर्मी २० अंकसहित पाँचौं स्थानमा रह्यो । दशरथ रंगशालामै भएको दिनको पहिलो खेलमा चर्च ब्वाइजले फ्रेन्ड्समाथि २१ को जित निकाल्दै शीर्षस्थानमा रहेको जावलाखेल युवा क्लबसँग समान २४ अंक बनायो ।अञ्जन विष्ट र आशिष चापागाईंले अन्त्यतिर गोल गरेपछि चर्च ब्वाइजले पछाडि परेको स्थिति उल्टाउँदै ३ अंक जोडेको हो । बेन नास क्वान्साले डोना थापाको फ्रिकिकमा हेडर गोल गर्दै १४ औं मिनेटमा फ्रेन्ड्सलाई अगाडि बढाएका थिए । तर, अञ्जनले पेनाल्टीमा गोल गर्दै ८७ औं मिनेटमा खेल बराबरी गरिदिए । त्यसपछि आशिषले इन्ज्युरी समयको पहिलो मिनेटमा निर्णायक गोल गर्दै चर्च ब्वाइजलाई यो सिजनको छैटौं जित दिलाएका हुन् । यससँगै चर्च ब्वाइज र जावलाखेलको १४ खेलबाट २४ अंक भएको छ । हेड टु हेडमा अगाडि रहेको आधारमा जावलाखेल शीर्षस्थानमा छ । फ्रेन्ड्स (१५ अंक) भने सातौं हारसै रेलिगेसन क्षेत्रमा झरेको छ । च्यासल रंगशालामा हिमालयन शेर्पाले सातदोबाटोलाई १० ले पराजित गरेपछि फ्रेन्ड्स अन्तिम दुई स्थानमा पुगेको हो । खमिर गिल्सन कन्दङ्वाले ६६ औं मिनेटमा गोल गरेपछि हिमालयन शेर्पा १७ अंक बनाएर रेलिगेसन क्षेत्रबाट माथि उक्लिएको हो । खुमलटार १४ अंकसहित अन्तिम स्थानमा रहेको छ । हिमालयन शेर्पाविरुद्ध ३ अंक जोड्न सकेको भए सातदोबाटो शीर्षस्थानमा पुग्थ्यो । तर, चौथो हारपछि २२ अंकमै सीतिम रहेको सातदोबाटो चौथो स्थानमा रह्यो । थ्रीस्टार २३ अंकसहित तेस्रोमा छ ।"
एसियाडलाई बक्सिङको छनोट,काठमाडौं (कास) एसियाडका लागि भइरहेको बक्सिङ छनोट प्रतियोगिताअन्तर्गत बुधबार महिला ५० केजी तौलको फाइनलमा वाग्मतीकी अस्मिता दुवालले लुम्बिनीकी माया केसीलाई ४ः३ अंकले पराजित गरिन् । ५४ केजीमा आर्मीकी मीनु गरुङले एपीएफकी सन्जुमाया थिङलाई ५ः० अंकको आधारमा हराइन् । ५७ केजीमा आर्मीकी चन्द्रकला थापाले एपीएफकी नीता गोसाईंविरुद्ध ५ः० अंकको आधारमा जित पाइन् ।६० केजी आर्मीकी वर्षा श्रेष्ठले एपीएफकी शर्मिला तामाङलाई आरएसीआईका आधारमा हराइन् भने ६६ केजीमा आर्मीकी निरु गुरुङले एपीएफकी माया चौधरीलाई ५ः० अंकका आधारमा पन्छाइन् । ७५ केजी तौलमा एपीएफकी मनिता राईले आर्मीकी संगीता दंगालमाथि ४ः३ अंकको आधारमा जित पाइन् ।पुरुषतर्फ ५१ केजी तौलमा आर्मीका सुशील थापाले पुलिसका चन्द्रबहादुर थापालाई ४ः३ अंकको आधारमा हराए । ५७ केजीमा वाग्मती प्रदेशका बुद्ध ग्याम्जो लामाले आर्मीका पूरन सुनुवारलाई ५ः० अंकको आधारमा पन्छाए । ६३५ केजीमा वाग्मतीका सोहन राईलाई ४ः१ अंकको आधारमा वाग्मतीका मौसम रानामगरले जित हासिल गरे । आर्मीका दिपेश लामाले ७१ केजीमा लुम्बिनीका विकास रानामगरलाई आरएससीका आधारमा हराए । ८० केजी तौलमा आर्मीका खेलाडी दीपक श्रेष्ठले एपीएफका सुमन कार्कीमाथि जित पाए । ९२ केजीमा गण्डकी प्रदेशका दीपक सुनारले आर्मीका महेन्द्र केसीलाई ५ः० अंकको आधारमा हराए । आफ्नो तौलका विजेता खेलाडी सेप्टेम्बरमा हुने एसियाली खेलकुदको पहिलो चरणका लागि छनोट भएका छन् । ९२ केजीभन्दा माथिको तौलमा आर्मीका आशिष दुवाडी छनोट भए ।
भूपेन्द्रको प्रतिस्पर्धात्मक हार,काठमाडौं (कास) उज्वेकिस्तानको राजधानी तास्कान शहरमा भएको आईबीए विश्व बक्सिङ च्याम्पियनसिपमा नेपाली मुक्केबाज भूपेन्द्र थापा पराजित भएका छन् ।नेपाली मुक्केबाज भूपेन्द्रले ६३५ केजीमुनि तौल समूहमा जर्मनीका गोक्दुमन देवरामसँग ४ः१ अंकको आधारमा प्रतिस्पर्धा हार बेहोरेका हुन् । उलने राउन्ड ६४ मा प्रतिस्पर्धा गरेका थिए । भूपेन्द्र १३ औं सागका स्वर्ण विजेता बक्सर हुन् । जर्मन मुक्केबाजसँग भूपेन्द्रले राम्रो खेल प्रदर्शन गर्दै ४ः१ (स्पिलिट) अंकमा पराजय भोगेको नेपाल बक्सिङ संघका प्रवक्ता श्यामकाजी अवालेले जानकारी गराएका छन् । ४८ केजी तौलमा नेपालका रविन थापाले राउन्ड ६४ मा उज्वेकिस्तानी बक्सरसँग मे ४ मा प्रतिस्पर्धा गर्नेछन् ।
क्रिकेटरलाई जनही ६ लाख,"पुलिसको सम्मान यसैबीच नेपाल प्रहरी खेलकुद समितिले राष्ट्रिय टिमबाट प्रतिनिधित्व गर्दै प्रिमियर कपलगायत विभिन्न अन्तर्राष्ट्रिय क्रिकेट प्रतियोगिता उत्कृष्ट प्रदर्शन गर्ने नेपाल पुलिसका ६ क्रिकेट खेलाडीलाई सम्मान गरेको छ ।नेपाल पुलिस क्रिकेट टिमका कप्तान दीपेन्द्रसिंह ऐरी, कुशल भुर्तेल, आरिफ शेख, ललित राजवंशी, करण केसी र गुलसन झालाई प्रहरी महानिरीक्षक वसन्तबहादुर कुँवरले प्रशंसापत्र र नगदसहित सम्मान प्रदान गरे । करण र गुलसन पुलिसमा आबद्ध छन् भने अन्य खेलाडी कर्मचारीकै रूपमा छन् ।"
श्रीमेहर र कालिपुल भिड्ने,बागलुङ (कास) बागलुङ जेसिजद्वारा आयोजित अर्ना जेसिज कप फुटबल प्रतियोगिताको सेमिफाइनल समीकरण पूरा भएको छ ।बागलुङ बजारस्थित बाङ्गेचउर मैदानमा बिहीबार श्रीमेहर गण र कालिपुल युवा तथा वीर गोर्खाली र चिल्ड्रेन लाइफ युवा क्लबले सेमिफाइनल खेल्नेछन् । बुधबार चिल्ड्रेन लाइफले नवउत्साही युवा क्लबलाई ६० ले हरायो । चिल्ड्रेनका विदेशी खेलाडी जोन ग्लोरी एक्लैले ४ गोल गरे । मोहन थापा र दीपेश मल्लले ११ गोल गरेका थिए । वीर गोर्खालीले गुठी युवा क्लबलाई ३० ले हराएको हो । गोर्खालीका एलिस थापाले दुई र अञ्जन चौधरीले एक गोल गरे । यसअघि श्रीमेहर गणले भीमा पोखरा खेलकुद विकास समितिलाई ३२ ले हराएर अन्तिम चारको यात्रा तय गरेको थियो । कालिपुल युनाइटेडले बागलुङ सुधार केन्द्रमाथि २० को जित पाएको थियो । विजेताले १ लाख र उपविजेताले ७५ हजार रुपैयाँ पुरस्कार पाउने जेसिजका अध्यक्ष सौरभ श्रेष्ठले बताए ।

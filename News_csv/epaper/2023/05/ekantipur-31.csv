शीर्षक,विवरण
करका दरमा फेरि पनि शंका,"सांसदलाई बजेट खारेजीको दबाबअर्थमन्त्री महतले विवादास्पद रूपमा अघि सारेको संघीय सांसदको निर्वाचन क्षेत्रकेन्द्रित कार्यक्रम पनि विवादमा परेको छ । कर्मचारीलाई तलब खुवाउनदेखि नियमित प्रशासनिक खर्च धान्न मुस्किल परिरहेका बेला अर्थमन्त्री महतले सांसदको तजबिजी रहने गरी हरेक निर्वाचन क्षेत्रका छुट्टै आयोजनालाई निश्चित रकम छुट्याइने स्थानीय पूर्वाधार विकास साझेदारी कार्यक्रम को नाम परिवर्तन गरेर संसदीय क्षेत्र पूर्वाधार विकास कार्यक्रम बजेटमा राखेका हुन् । सामाजिक सञ्जाल र विभिन्न कार्यक्रममार्फत जानकार व्यक्तिले यो कार्यक्रम दुरुपयोग भएर बन्द गरिएको उल्लेख गर्दै पुनः सुरु गर्नु गलत भएको बताएका छन् । यो कार्यक्रम खारेज हुनुपर्ने उनीहरूको माग छ । तर अर्थमन्त्री प्रकाशशरण महत र प्रधानमन्त्री पुष्पकमल दाहाल भने यसको प्रतिरक्षामा छन् ।अर्कातर्फ स्थानीय जनप्रतिनिधि, समानुपातिक सांसददेखि संसद्कै उपसभामुखले समेत यो कार्यक्रम ब्युँताइएकामा विरोध गरेका छन् । बजेट निर्माणका क्रममै सांसद विकास कोष महिला तथा समानुपातिक सांसदमैत्री नभएको उपसभामुख इन्दिरा राना मगरले बताएकी थिइन् । अर्थमन्त्रीसँगको भेटमा बजेटको कमी भए सांसद विकास कोष नल्याए भइहाल्यो भनेकी थिएँ । काट्नै नहुने बजेट शीर्षक नकाटेर सांसद विकास कोष काट्नुस् भनेकी हुँ, उनले भनिन्, हिमाली जिल्लाहरूमा खाद्यान्न डिपो नहुँदा त्यहाँका बासिन्दा भोकै बस्नुपरेको छ, सुरक्षाकर्मीलाई पर्याप्त तलब छैन, सडक बालबालिकाको हेरचाह र संरक्षण छैन, त्यताको बजेट काट्नुभन्दा सांसद विकास कोषका लागि रकम नछुट्याउनुस् भनेकी हुँ । काठमाडौं महानगरपालिकाकी उपप्रमुख सुनीता डंगोल कार्यकर्ता पोस्ने गरी ल्याइएको यो कार्यक्रम संघीयताको मर्मविपरीत रहेको बताउँछिन् । माननीयलाई नीतिगत तहमा काम गर्नका लागि जनताले माननीयलाई चुनेर पठाएका हुन् । उहाँहरू नीति निर्माणको तहमै केन्द्रित हुनुपर्छ, उनले भनिन्, खुद्रा बजेट वितरण राम्रो पनि होइन । सांसद कोषबाट खर्चिएको बजेट दुरुपयोग भएका गुनासा धेरै छन् । घरघरमा सरकार भनेर स्थानीय सरकारको अवधारणा आएको उल्लेख गर्दै उनले खुद्रे कामका लागि संसद् विकास कोषलाई ब्युँताउनु कुनै अर्थमा राम्रो नरहेको बताइन् । सांसद विकास कोषका लागि बजेट छुट्याउनु आफ्नो योजना नभई बाध्यता रहेको प्रधानमन्त्री दाहालको भनाइ छ । सांसद विकास कोष हाम्रो योजना होइन । तर बाध्यता भयो । यसलाई कार्यविधि बनाएर व्यवस्थित गरिनेछ, सिंहदरबारस्थित पार्टी संसदीय दलको बैठकमा मंगलबार उनले भने, यसका लागि सबैतिरबाट दबाब आएको थियो । तर दबाब कसले दिएको भनी उनले किटान गरेनन् ।अर्थमन्त्री महतले भने सांसद विकास कोषको बचाउ गरेका छन् । यो सांसद विकास कोष होइन, संसदीय क्षेत्र पूर्वाधार विकास कार्यक्रम हो, अर्थ मन्त्रालयमा मंगलबार आयोजित पत्रकार सम्मेलनमा उनले भने, यसलाई पहिलाकै हिसाबले हेरिएको छ तर यो सिधै सांसदले पाउने र आफ्ना किसिमले खर्च गर्ने मोडलमा छैन । १ सय ६५ निर्वाचन क्षेत्रमा केही न केही योजना पुगून् भनेर यो कार्यक्रम राखिएको उनको भनाइ छ । दुई वर्षअघिकै कार्यक्रमलाई नाम परिवर्तन गर्दै अर्थमन्त्री महतले आर्थिक वर्ष ०८०८१ को बजेटमा सांसद विकास कोषलाई निरन्तरता दिएका हुन् । बजेट दुरुपयोग भयो भन्दै महालेखा परीक्षकको कार्यालयले बेरुजु निकाल्नुका साथै आमसर्वसाधारणबाट समेत राष्ट्रिय ढुकुटी जथाभावी खर्च गरिएको भन्दै विरोध भएपछि यो कार्यक्रम तत्कालीन अर्थमन्त्री विष्णु पौडेलले आर्थिक वर्ष ०७८७९ को बजेटमार्फत खारेज गरेका थिए । त्यसअघि सांसदले आफूखुसी खर्च गर्न पाउने गरी प्रत्येक निर्वाचन क्षेत्रमा आयोजना छनोटका लागि सरकारले रकम विनियोजन गर्दै आएको थियो । अर्थमन्त्री महत भने सांसदले खल्तीमा हाल्ने नभई योजनाकेन्द्रित रकम हुने भएकाले निर्वाचित सांसदलाई शंका गर्नु उपयुक्त नभएको बताउँछन् । यसमा पूरै खर्च राम्रोसँग होस्, दुरुपयोग नहोस्, उनले भने ।यसअघि आर्थिक वर्ष ०७७७८ मा प्रत्येक निर्वाचन क्षेत्रका लागि ४ करोड रुपैयाँ छुट्याइएको थियो । त्यसको अघिल्लो वर्ष ०७६७७ मा ६ करोड विनियोजन गरिएको थियो । अहिले फेरि सांसदले ५ करोड रुपैयाँ पाउने व्यवस्था गरिएको हो ।"
प्रधानमन्त्री दाहाल आज भारत जाँदै,बुधबार २ः५० बजे दिल्ली अवतरण६ः०० बजे भारतका राष्ट्रिय सुरक्षा सल्लाहकार डोभलसँग भेटघाट७ः०० बजे नेपाली दूतावासमा रात्रिभोजबिहीबार ११ः०५ बजे भारतीय प्रधानमन्त्रीसँग भेट१२ः२० बजे केही परियोजनाको उद्घाटन र पत्रकार सम्मेलन४ः०० बजे उपराष्ट्रपति जगदीप धनखडसँग शिष्टाचार भेट४ः३० बजे राष्ट्रपति द्रौपदी मुर्मूसँग शिष्टाचार भेट५ः३० बजे उद्योगी व्यवसायीसँग कार्यक्रमशुक्रबार ८ः३० बजे इन्दोर प्रस्थान४ः०० बजे मध्यप्रदेशका राज्यपालसँग भेटशनिबार ४ः२० बजे दिल्लीबाट फिर्ती उडान
राष्ट्रपतिबाट माफी पाउनेमा व्यक्ति हत्याकै १२ जना,"बाराको मटिअर्वास्थित रामजानकी मन्दिरका नाममा रहेको जग्गा हिनामिना गर्न नपाएपछि एउटा समूह र मन्दिरका सञ्चालक टिमनदास बैरागीबीच विवाद थियो । स्थानीय देवकी महतोले विरोध गर्दा कपिलदेव साहसहितका व्यक्ति महतो घरमै बसिरहेको अवस्थामा आक्रमणमा उत्रिए । छुट्याउन आएका अरू केहीमाथि पनि आक्रमण भयो । घटनाको तेस्रो दिन प्रहरीमा जाहेरी पर्यो । आरोपितविरुद्ध २०६२ माघ ४ मा मुद्दा अदालतमा दायर भयो । २०६६ वैशाख २४ मा भएको फैसलामा संलग्नलाई दोषी ठहर गरियो । २ हजार ५ सय जरिवाना र जनही २ वर्ष कैद हुने सजाय भयो । हेटौंडाले उच्च अदालत (तत्कालीन पुनरावेदन) ले पनि २०६७ चैत १ र सर्वोच्चले २०७५ माघ ७ मा कुटपिटमा संलग्नलाई दोषी ठहर गरेको थियो । त्यही फैसलामा समेटिएका दुई दोषी ब्रह्मदेव महतो कोइरी र दीनानाथ महतो कोइरीले राष्ट्रपतिबाट सजाय माफी पाएका छन् । अन्य जघन्य किसिमका अपराधमा संलग्नलाई पनि राष्ट्रपतिले माफी दिएका छन् । गृह मन्त्रालयका अधिकारी भने यसबारे बोल्न चाहँदैनन् । यीयी व्यक्तिलाई माफी दिने गरी निर्णय प्रस्ताव तयार पार्नू भनेर माथिको ठाडो आदेश आउने गरेको छ, एक अधिकारीले भने । यसअघि टीकापुर घटनामा संलग्नलाई उन्मुक्ति दिने प्रयास पटकपटक भएका थिए । तत्कालीन गृहमन्त्री विमलेन्द्र निधि र प्रहरी महानिरीक्षक उपेन्द्रकान्त अर्यालबीच गृहमन्त्रीकै कार्यकक्षमा भनाभन भएको थियो । पुष्पकमल दाहाल प्रधानमन्त्री हुँदा २०७३ असोजमा निधि गृहमन्त्री थिए । असोज ६ गते गृहमन्त्री निधिले टीकापुर घटनाका आरोपितको मुद्दा फिर्ता लिन लागेको र त्यसमा सहयोग गर्न महानिरीक्षक अर्याललाई आग्रह गरेका थिए । त्यस दिनको प्रसंगबारे मन्त्रालय स्रोत भन्छ, मन्त्रीज्यूले टीकापुर घटनाका आरोपितको मुद्दा फिर्ता लिने निर्णयमा सघाउन आईजीपीको साथ खोज्नुभयो । बोली भुइँमा खस्न नपाउँदै आईजीपीले चर्को स्वरमा यसमा सहमत हुन सकिँदैन । दूधे बालक र सुरक्षाकर्मीको हत्यामा संलग्नलाई उन्मुक्ति दिने निर्णयमा मेरो सहमत छैन भनेपछि स्थिति असहज बनेको थियो । मुद्दा फिर्ता लिने निर्णय भएमा त्यो अदालतमा जाने र त्यसबेला आफूले सरकारको पक्षमा मुद्दाको पैरवी नगर्ने चेतावनी महान्यायाधिवक्ता रमन श्रेष्ठले दिएका थिए । त्यसपछि मुद्दा फिर्ता प्रक्रिया अघि बढेन । दाहालपछि प्रधानमन्त्रीमा शेरबहादुर देउवा आए । देउवा सरकारमा गृहमन्त्री जनार्दन शर्मा थिए, महानिरीक्षक प्रकाश अर्याल । शर्माले पनि टीकापुर घटना राजनीतिक मुद्दा भन्दै फिर्ताका लागि सहजीकरण गर्न अर्याललाई आग्रह गर्दा गृहमन्त्रीकै कार्यकक्षमा पहिलेजस्तै भनाभनको स्थिति निम्तिएको थियो । उतिबेला पूरा हुन नसकेको योजनाअनुसारै यसपालि टीकापुर हत्याका योजनाकार चौधरीले राष्ट्रपतिबाट माफी पाएका छन् ।"
घर र कार्यालयमा आखेटोपहार राख्न नपाइने,"(काठमाडौं)सर्वोच्च अदालतले घर तथा कार्यालयमा आखेटोपहार (संरक्षित वन्यजन्तुका अंग र तिनबाट बनेका सामग्री) राख्न नपाउने आदेश गरेको छ । न्यायाधीश सपना प्रधान मल्ल र तिलप्रसाद श्रेष्ठको संयुक्त इजलासले मंगलबार कानुनी मान्यताबिना आखेटोपहार राख्न नपाइने आदेश दिएको हो । सरकारले २०३२ र ०३५ सालमा दुई पटक गरेर ६ महिनाभित्र आखेटोपहार अभिलेख गर्न भनेर सूचना निकालेको थियो । तर उक्त सूचनालाई बेवास्ता गर्दै घर तथा कार्यालयभित्र रहेका आखेटोपहार अभिलेख कसैले गरेका छैनन् । हालसम्म नेपालमा एउटा पनि वन्यजन्तुको आखेटोपहार सरकारी अभिलेखमा छैनन् ।राष्ट्रिय निकुञ्ज तथा वन्यजन्तु संरक्षण ऐन जारी हुनुभन्दा अगाडिका आखेटोपहार हो भन्ने प्रमाणसहित आउनेलाई प्रभावकारी सूचना निकालेर निस्सासहित अभिलेख गर्नू, सर्वोच्चको आदेशमा भनिएको छ ।वातावरण कानुनका ज्ञाता एवं अधिवक्ता पदमबहादुर श्रेष्ठले अदालतको यो फैसलाले समाजका सबै वर्गलाई न्याय मिलेको प्रतिक्रिया दिए । कोही वन्यजन्तुको छाला र नंग्राको आखेटोपहार बोकेको भरमा वर्षौंसम्म जेल बसेको छ कोहीको घरमा चाहिँ सानका साथ सजाएर राखेको छ, श्रेष्ठले कान्तिपुरसित भने, यो फैसलाले अब २०२९ साल अघिका आखेटोपहार हो भन्ने प्रमाणसहित आउनेलाई वैधानिकता दिने भयो नभए गैरकानुनी हुने भयो ।सर्वोच्चले आखेटोपहार घरघरमा राख्न पाइँदैन भनेर प्रभावकारी सूचना जारी गर्न पनि आदेश दिएको छ । सर्वोच्चले हाल घरघरमा राखिएका आखेटोपहारलाई ऐन अनुसार पुनः सरकारले एक पटक सूचना निकालेर २०२९ सालअघिकै हुन् भने अभिलेख गर्ने र त्यसपछिका आखेटोपहार सरकारलाई बुझाउन पनि आदेशमा भनिएको छ । घर र कार्यालयमा रहेका आखेटोपहार जफत गर्नुअघि प्रभावकारी सूचना निकाल्नुपर्ने अदालतको आदेशमा उल्लेख छ । जफत गरिएका आखेटोपहारलाई संरक्षण गरेर छुट्टै संग्रहालयमा राख्न पनि भनिएको छ । यो फैसलाले आखेटोपहार डढाउन पाइँदैनभन्ने नजीरसमेत स्थापित गरेको अधिवक्ता श्रेष्ठले बताए । उनले भने, जफत गरिएका आखेटोपहारलाई संरक्षण गरेर संग्रहालयमा राख्नुपर्यो भन्नेआदेश त्यसलाई डढाउन पाइँदैन भन्ने हो । कब्जा गरेपछि वस्तु डढाउने विकल्पलाई यो फैसलाले हटाइदिएको छ । राष्ट्रिय निकुञ्ज तथा वन्यजन्तु संरक्षण ऐनको दफा २०(क) मा आखेटोपहार नेपाल सरकारले शैक्षिक वा अनुसन्धान संस्थालाई प्रयोजनका लागि प्रयोग गर्न दिने सक्ने उल्लेख छ । सोही ऐनको दफा २(क) २ को उपदफा १ बमोजिम संलग्न वा जफत गरिएको आखेटोपहार संग्रहालयमा प्रदर्शनी गर्न सकिने र नष्ट गर्न सकिने उल्लेख छ । अदालतको आदेशले संग्रहालयमा राख्न भन्ने आदेश दिएपछि ऐनसमेत संशोधन गर्नुपर्ने भएको छ । सर्वोच्चकोआदेशले घर तथा कार्यालयहरूमा रहेका आखेटोपहारलाई अभिलेख समेत गर्ने संरक्षणकर्मी कुमार पौडेलले बताए । वन्यजन्तुको अपराधमा पक्षपात भएको भएको दाबी गर्दै पौडेलले २०७५ जेठ २ मा सर्वोच्च अदालतमा मुद्दा दायर गरेका थिए । कसैलाई आखेटोपहारबारेमा जानकारी नै नभईकन जेल सजाय हुने कसैले सानको साथ घरमा सजाएर राख्ने गरेको पाएपछि मैले मुद्दा दायर गरेको थिएँ, उनले भने, यो आदेशले त्यस्ता आखेटोपहारको अभिलेख, अनुगमन र नियमनसमेत गर्ने छ । वन्यजन्तु संरक्षणको हिसाबले नयाँ नजिर स्थापित भएको बताउँदै पौडेलले संरक्षणको नियमकानुन धनीलाई केही होइन, गरिबलाई मात्रै हो भन्ने भाष्य परिवर्तन हुने बताए । यो आदेशले संरक्षणकर्मीहरूलाई अध्ययन र अनुसन्धानको निष्कर्षमा मात्रै नभएर कहिलेकाहीँ अदालतमा पनि आउन तयार हुनुपर्ने सन्देश दिएको उनले बताए । संरक्षणकर्मी अदालत जानुपर्ने होइन, कहिलेकाहीँ अध्ययन र अनुसन्धान, संरक्षण गरेर मात्रै पनि हुँदैन रहेछ, उनले भने, मैले देशभरि अपराधमा पक्राउ परेका मानिसलाई भेटेर अध्ययनको निष्कर्षअनुसार मलाई ठीक नलागेपछि सर्वोच्च अदालत पुगेको हुँ ।वनस्पतिविद् कमल मादेनले अदालतको फैसलाले घरमा सानका साथ प्रदर्शनमा राख्ने आखेटोपहारलाई वैधानिकता दिन नसके जफत हुने बताउँदै रबाफ देखाउनेहरूका लागि किनारा लागेको प्रतिक्रिया दिए । वन्यजन्तुको अंग तथा छाला कार्यालय, घर, बैंक, धार्मिक तथा विभिन्न स्थानमा राख्ने गरिएको छ । लगत नराखी सजावटका रूपमा प्रयोग भएका त्यस्ता वस्तु अदालतको फैसलासँगै जफत हुनेछन् । राष्ट्रिय निकुञ्ज तथा वन्यजन्तु संरक्षण ऐन, २०२९ को दफा २(झ) मा आखेटोपहार भन्नाले वन्यजन्तुहरू जीवित वा मृत शरीर वा चिनिन सकिने अवस्था रहेको तिनीहरूको शरीरको कुनै अंगलाई सम्झनुपर्छ भन्ने उल्लेख छ । दफा ५ मा राष्ट्रिय निकुञ्ज तथा आरक्षभित्र निर्दिष्ट कार्यहरूअन्तर्गत लिखित अनुमति नलिए वन्यजन्तुको सिकार गर्न वा आखेटोपहार ओसारपसार गर्न नपाउने व्यवस्था छ । उक्त ऐनको दफा १७ मा आखेटोपहार अनुज्ञापत्र दिने अधिकारीसमक्ष पेस गर्नुपर्नेअन्तर्गत आफूले पाएको अनुज्ञापत्रबमोजिम आखेटोपहार प्राप्त गर्ने व्यक्तिले त्यस्तो आखेटोपहार प्राप्त गरेको समयले बाटाको म्यादबाहेक २४ घण्टाभित्र अनुज्ञापत्र दिने अधिकारी वा निजले तोकेको अधिकारीसमक्ष पेस गर्नुपर्ने व्यवस्था छ । सोही ऐनको १७ को उपधारा २ मा अनुज्ञापत्रबमोजिम नै पाएको हो भनी लगत राखी निस्सासहित त्यस्ता वन्यजन्तुको सम्पूर्ण शरीर वा अंग पेस गर्ने व्यक्तिलाई नै फिर्ता बुझाइदिनुपर्छ । ऐनको दफा १८ मा ऐन लागू हुनुभन्दा अगावै आखेटोपहार प्राप्त गरेको व्यक्तिले तोकिएको म्यादभित्र तोकिएको अधिकारीसमक्ष पेस गरी निस्सा लिइराख्नुपर्ने उल्लेख छ । ऐनको दफा १९ मा इजाजत नलिई कुनै पनि व्यक्तिले आखेटोपहारको बिक्रीवितरण गर्न, हक छाडिदिन वा व्यवस्था गर्न नपाउने उल्लेख छ । ऐनको दफा २६ बमोजिम संरक्षित वन्यजन्तुको आखेटोपहार राख्ने व्यक्तिलाई कानुनको दायरामा ल्याई दण्डसजाय दिलाई पाऊँ भन्दै पौडेलले निवेदन दिएका थिए । राष्ट्रिय निकुञ्ज तथा वन्यजन्तु संरक्षण ऐन, २०२९ फागुन २८ मा लालमोहर लागेर २०३० असोज ४ मा राजपत्रमा सूचना प्रकाशित भएको थियो । उक्त ऐन लागू हुनुअगावै आखेटोपहार प्राप्त गरेको व्यक्तिले ऐन लागू भएको ६ महिनाभित्र आखेटोपहार तोकिएको अधिकारीसमक्ष पेस गरी तोकिएबमोजिको निस्सा लिई राख्नुपर्ने भन्ने प्रावधान छ । यस्तै, २०३० सालमा लागू भएको राष्ट्रिय निकुञ्ज तथा वन्यजन्तु संरक्षण नियमावली २०३० को नियम ३३ मा २०३२ जेठ १ को पहिलो संशोधनले आखेटोपहार प्रमाण २०३२ माघ मसान्तसम्म आउन भनेको थियो । तर हालसम्म कसैले पनि लगत नराखेको सर्वोच्च अदालतमा वन तथा वातावरण मन्त्रालयले बुझाएको जवाफमा उल्लेख छ ।"
नागरिकता विधेयकमा हतारो,"काठमाडौं (कास) अघिल्लो प्रतिनिधिसभाकै बेला संघीय संसद्बाट पारित भएको नागरिकतासम्बन्धी विधेयकलाई राष्ट्रपति रामचन्द्र पौडेलबाट प्रमाणीकरण गराउन सरकारको हतारो देखिएको छ । लामो समयदेखि विवादास्पद बनेको विधेयकलाई तत्काल प्रमाणीकरण गराउन तयारी भइरहेको स्रोतले जनाएको छ । संसद्का दुवै सदनले पारित गरेको नागरिकता विधेयक ०७९ साउन १६ मा तत्कालीन राष्ट्रपति विद्यादेवी भण्डारीसमक्ष प्रमाणीकरणका लागि पठाइएको थियो । विधेयकमा चित्त नबुझेको भन्दै उनले ८ बुँदाको सरोकार उल्लेख गरेर संसद्लाई फिर्ता पठाएकी थिइन् । दुवै सदनले दोस्रो पटक विधेयक हुबहु पारित गरेर भदौ २० मा राष्ट्रपतिकहाँ पठाएको थियो । १५ दिनभित्र प्रमाणीकरण गर्नुपर्ने संवैधानिक व्यवस्था भए पनि उनले थन्क्याइदिएकी थिइन् । त्यही विधेयक ९ महिनापछि प्रमाणीकरण हुन लागेको हो । आम निर्वाचनले गठन गरेको नयाँ संसद्लाई नागरिकता विधेयकमा निर्णय गर्न नदिएर सरकारले पुरानै विधेयकलाई नयाँ राष्ट्रपतिबाट प्रमाणीकरण गराउन चाहेको थियो । प्रधानमन्त्री पुष्पकमल दाहालसहित सत्ता गठबन्धन दलका शीर्ष नेताहरूले तीन साताअघि राष्ट्रपति पौडेललाई भेटेर पहिलेकै विधेयक प्रमाणीकरण गर्न आग्रह गरेका थिए । राष्ट्रपति पौडेलले एक पटक अस्वीकृत भइसकेको विधेयकबारे संवैधानिक प्रबन्ध प्रस्ट नभएकाले यथास्थितिमा जारी गर्न नसकिने भन्दै आफूलाई सरकारले नै संवैधानिक आधार उपलब्ध गराउनुपर्ने शीर्ष नेताहरूलाई बताएका थिए । पुरानै विधेयक प्रमाणीकरण गराउने पहल सुरु भएपछि राष्ट्रपतिको अधिकार र त्यसको सीमा तथा विधेयकको संवैधानिक अस्तित्वका बारेमा समेत प्रश्न उब्जिएका थिए । १५ दिनको समयसीमाभित्र राष्ट्रपतिले विधेयक प्रमाणीकरण नगरे अगाडिको प्रक्रिया के हुने भन्नेबारे संविधानमा प्रस्ट व्यवस्था छैन । संविधानमा कुनै व्यवस्था नभएकाले तत्कालीन राष्ट्रपतिले गरेको संविधान उल्लंघनलाई वर्तमान राष्ट्रपतिबाट प्रमाणीकरणमार्फत सच्याएर जानुपर्ने तर्क सत्ता गठबन्धनको छ । विधेयकका मुख्य विषय २०७२ असोज ३ अघि जन्मका आधारमा नेपालको नागरिकता प्राप्त गरेको नागरिकको सन्तानले बाबु र आमा दुवै नेपालको नागरिक रहेछन् भने निजको उमेर १६ वर्ष पूरा भएपछि वंशजका आधारमा नेपालको नागरिकता प्राप्त गर्नेछ भन्ने उल्लेख छ । कानुन नहुँदा यसअघि जन्मका आधारमा नागरिकता लिएका सन्तानमध्ये ५ लाखभन्दा बढी नागरिकताबाट वञ्चित भएको तथ्यांक छ ।विधेयकमा नेपालभित्र फेला परेको पितृत्व र मातृत्वको ठेगान नभएको प्रत्येक नाबालक निजको बाबु वा आमाको पत्ता नलागेसम्म वंशजको नाताले नेपालको नागरिक मान्ने, नेपालको नागरिक आमाबाट नेपालमा जन्म भई नेपालमा नै बसोबास गरेको र बाबुको पहिचान हुन नसकेको व्यक्तिले वंशजका आधारमा नेपालको नागरिकता प्राप्त गर्ने, विदेशी नागरिकसँग विवाह गरेकी नेपाली महिलाबाट नेपालमा जन्मिएको व्यक्तिले नेपाली नागरिकता लिँदाका बखत निजको आमा र बाबु दुवै नेपाली नागरिक रहेमा त्यस्तो व्यक्तिले वंशजका आधारमा नेपालको नागरिकता प्राप्त गर्नेलगायतका प्रावधान विधेयकमा छन् ।"
प्रधानन्यायाधीश नियुक्ति प्रक्रिया अघि बढ्यो,काठमाडौं (कास) संसदीय सुनुवाइ समितिको मंगलबार बसेको पहिलो बैठकले प्रधानन्यायाधीशको सुनुवाइ प्रक्रिया अघि बढाएको छ । ०७८ फागुन १ मा तत्कालीन प्रधानन्यायाधीश चोलेन्द्रशमशेर जबरा निलम्बनमा परेपछि कामु प्रधानन्यायाधीशको भरमा सर्वोच्च अदालत चलिरहेको छ ।वैशाख २५ मा बसेको संवैधानिक परिषद्को बैठकले प्रधानन्यायाधीशमा हरिकृष्ण कार्की सिफारिस गरेको थियो । संसदीय समिति गठन नभएका कारण सुनुवाइको प्रक्रिया अघि बढ्न सकेको थिएन । समिति गठन भएसँगै प्रधानन्यायाधीश गठनको प्रक्रिया अघि बढाएको हो । समिति सभापति ज्येष्ठ सदस्य पशुपतिशमशेर जबराले प्रधानन्यायाधीशमा सिफारिस हरिकृष्ण कार्कीको सम्बन्धमा उजुरी आह्वान गर्न सचिवालयलाई निर्देशन दिएका हुन् । १० दिनको समय दिएर उजुरी आह्वान गर्ने निर्णय भएको समिति सदस्य रमेश लेखकले बताए । समितिको कार्यविधिअनुसार संवैधानिक परिषद्बाट प्रस्तावित व्यक्तिको सिफारिसबारे सर्वसाधारणलाई जानकारी दिने र कुनै सूचना वा उजुरी दिन आह्वान गरिएको हो । कार्कीमाथि लिखित पत्रमार्फत वा समितिले सार्वजनिक गर्ने इमेलमार्फत उजुरी दिन सकिने छ । उजुरीकर्ताको परिचय उनीहरूको अनुरोधमा गोप्य रहने समितिले जनाएको छ । समितिले उजुरीकर्तासँग पनि छलफल गरेर सुनुवाइ प्रक्रिया अघि बढाउनेछ ।जबरा निलम्बनमा परेपछि असोज १५ सम्म साढे सात महिना तत्कालीन वरिष्ठतम् न्यायाधीश दीपककुमार कार्की कामु प्रधानन्यायाधीश बनेका थिए । ६५ वर्षे उमेरहदका कारण असोजमा कार्की अनिवार्य अवकाशमा गएयता हरिकृष्ण कार्कीले कामु प्रधानन्यायाधीशका रूपमा सर्वोच्च अदालतको नेतृत्व गर्दै आएका छन् । मंसिर २७ मा ६५ वर्षे उमेरहदकै कारण जबरा सेवानिवृत्त भएपछि प्रधानन्यायाधीशको पद रिक्त भएको थियो । जबरा अवकाश भएको ६ महिना पुग्दा पनि नयाँ प्रधानन्यायाधीश नियुक्त हुन सकेको छैन । समितिको बैठकले समिति सञ्चालनसम्बन्धी कार्यविधिसमेत पास गरेको छ ।
दक्षिण एसियामा 'धोनीमेनिया,"(काठमाडौं) क्रिकेटलाई लिएर अधिकांशले जे सोच्छन्, महेन्द्रसिंह धोनीको विचार त्यसभन्दा फरक हुन्छ । ठ्याक्कै विपरीत, भन्दा पनि हुन्छ । चेन्नाइ सुपर किंग्सले सोमबार मध्यरात गुजरात टाइटन्सलाई पराजित गर्दै इन्डियन प्रिमियर लिग (आईपीएल) जितेपछि धेरैलाई लागेको थियो, धोनीले अब सबै प्रकारको क्रिकेटबाट संन्यास लिनेछन् । कथाले मागेको पनि यस्तै थियो । चेन्नाईलाई एक अर्को उपाधि दिलाएर उनले संन्यास घोषणा गरेको भए, कथाको सिलसिला कति धेरै मिल्थ्यो ।धोनी चाँडै ४२ वर्षका हुनेछन् । घुँडाको चोटले उनलाई लगातार दुःख दिइरहेकै छ । अनि फाइनल अगाडि उनले भनेका पनि थिए, अहिले तत्काल संन्यासबारे त सोच्दिनँ, तर केही महिनाको आरामपछि केही निर्णय गर्नेछु । आईपीएलको अर्को संस्करण सुरु हुन अगाडि एउटा सानो छोटो खेलाडी लिलामी हुँदै छ । त्यसलाई कुरेर धोनीले केही न केही घोषणा गर्ने निर्णय गरेका थिए । चेन्नाई कीर्तिमान पाँचौंपल्ट च्याम्पियन भएपछि समाचार पनि यस्तै आएको थियो, सम्भवतः धोनीको अन्तिम खेल भनेर ।तर केही क्षणमा अर्को समाचार आयो, धोनीले संन्यास लिने छैनन्, बरू अबको एक सिजन थप खेल्नेछन् । भनेपछि अबको एक संस्करण पनि धोनीले खेल्नेछन् । अनि यस पछाडि धोनीले दिएको कारण पनि फरक छ । उनले भनेका छन्, आफ्नो समर्थकको अपार समर्थन र माया देखेपछि मैले फेरि एक अर्को संस्करणको आईपीएल खेल्ने निर्णय गरें । त्यसको अर्थ कम्तीमा एक वर्षका लागि धोनीको संन्यासको सम्भावना टरेको छ र फेरि अर्को वर्ष उनी चेन्नाईको पहेँलो जर्सीमा देखा पर्नेछन् ।चेन्नाई सहरका केही खास खास विशेषता छन् । त्यसमध्ये तमिलनाडुको यो सबैभन्दा ठूलो र मुख्य सहर खास खासमा ठूला राजनीतिज्ञ र सिनेकर्मीको हो । चेन्नाईवालाहरू यिनै राजनीतिज्ञ र सिनेमाका नायक नायिकालाई भगवान्जस्तै मान्ने गर्छन् । साँच्चै मूर्ति स्थापना गरेर पूजासम्म पनि गर्छन् । अहिले यस्तै ख्याति एक खेलाडीले पनि पाएका छन् र ती हुन्, यिनै धोनी । धोनीको प्रतिष्ठा पनि चेन्नाईमा तिनै राजनीतिज्ञ र सिनेकर्मीजस्तै भएको छ ।तमिल भाषामा एउटा शब्द छ, थला । त्यसको अर्थ हुन्छ, नेता । अथवा मुखिया । अझ भनौं, सबैका प्रिय मुख्य मान्छे । नायक रजनीकान्तलाई चेन्नाइवालाहरू मायाले थला भन्ने गर्छन् । यस्तै अर्को नायक अजित कुमारलाई पनि सम्मानले थला नै भन्ने गरिन्छ । अब यस्तै गरे धोनीलाई पनि तमिलनाडुमै थला भन्न थालिएको छ । संयोग कस्तो भने न त रजनीकान्त, न त अजित, न धोनी नै चेन्नाईमा जन्मेका हुन्, तर उनीहरू तीनै सबै प्रिय छन् ।एक प्रकारले यो थला शब्दले नयाँ अवतार नै पाएको भन्दा हुन्छ । कम्तीमा तमिल मिडियाले त यस्तै लेखिरहेको छ । चेन्नाईमा कोही खेलाडीको यति धेरैको प्रिय भएको पहिलो पल्ट हो । धोनी आफैं पनि आफूलाई थला भन्न थालिएकोमा गर्व गर्छन् । सायद यसपल्ट उनी आफैं केही भावनामा बगे र यही क्रममा अर्को वर्ष पनि खेल्ने निर्णयमा पुगे । अथवा हुन सक्छ, उनलाई समर्थकबाट संन्यास लिनु हुन्न भने माग थियो । जे होस्, मुख्य कुरा धोनीले अर्को वर्ष पनि खेल्नेछन् ।यसपल्टको आईपीएल २०२३ को सार भन्नु नै एक प्रकारले धोनीको नयाँ अवतार र चेन्नाईले पाँचौं पल्ट उपाधि जित्नु नै रह्यो । अझ भन्नेहरूले केसम्म पनि भन्न थालेका छन् भने विश्व क्रिकेटका सबैभन्दा धनी प्रतियोगिताको अनुहार भन्नु नै धोनी हो । सन् २००८ देखि विश्वकै सबैभन्दा धनी प्रतियोगिताका रूपमा आईपीएल सुरु भएको थियो । त्यसको पहिलो संस्करणदेखि धोनीले लगातार खेलिरहेका छन् । पहिलो सिजन धोनी सबैभन्दा महँगा खेलाडी पनि थिए ।त्यसको १५ वर्षपछि पनि धोनी उत्तिकै महँगा मात्र छैनन्, त्योभन्दा पनि बढी मूल्य भएका खेलाडी भएका छन् । यसपल्ट धोनीले जहाँ जहाँ गएर खेले, त्यहाँ त्यहाँ सबैको मुखमा खाली धोनी मात्र झुन्डिरह्यो । चेन्नाई टिमको समर्थक नरहेकाले पनि धोनीको सम्मानमा पहेँलो जर्सी लगाएर विभिन्न सहरको क्रिकेट मैदानमा देखा परे । विशेषतः चेन्नाईको रंगशालामा जति बेला उनी ब्याटिङका लागि मैदानमा प्रवेश गर्थे, पूरा रंगशाला गुन्जयमान हुन्थ्यो ।अनि धोनी सस्तोमा आउट मात्र हुनुपर्थ्यो, लाखलाख मान्छेले भरिएको रंगशाला पनि चुपचाप हुन्थ्यो । त्यही बेला त हो, पिन ड्रप साइलेन्स कस्तो हुन्छ भनेर थाहा हुने । चार वर्ष अगाडि उनले अन्तर्राष्ट्रिय क्रिकेटबाट संन्यास लिएका थिए । त्यो भनेको भारतका लागि खेल्न छाडेका थिए । भारतकै लागि खेल्दा पनि उनी सबैभन्दा सफल कप्तान थिए । उनलाई क्याप्टेन कुल भनिन्थ्यो र उनको नेतृत्वमा भारतले वान डे र ट्वान्टी ट्वान्टी दुवैको विश्वकप जित्यो ।विश्व क्रिकेटले देखेका सबैभन्दा भन्दा अब्बल कप्तानमा उनको पनि नाम आउँछ । उनी गज्जबको रणनीतिकार हुन् । उनको निर्णय प्रायः आम सोचभन्दा फरक नै हुने गर्छ । उनको पूरा खेल जीवनलाई हेर्ने हो भने यस्तै अपत्यारिला निर्णयले भरिएका छन् । यता आईपीएलमै पनि उनी गज्जबको मौलिक कप्तान रहे, जसले नयाँ तथा युवा खेलाडीलाई अगाडि बढ्न मदत गरे । अहिलेको भारतीय टिमका जति पनि खेलाडी छन्, तिनलाई कुनै न कुनै मोडमा धोनीले सहयोग गरेकै इतिहास छ ।अहिलेका अधिकांश खेलाडी उनलाई धोनी भाइ भनेर सम्मान गर्ने गर्छन् । फेरि ब्याटबाट धोनीको यसपल्टको प्रदर्शन पनि फरक रह्यो । उनी आठौं क्रममा ब्याटिङका लागि ओर्ले र केही बलको मात्र सामना गरे । यसबीच उनले छक्का प्रहार गर्न भने बिर्सेनन् । यसको कारण थियो, घुँडाको चोट । उनी यसअघिजस्ता दौडेर रन लिन सक्ने खेलाडी रहेनन् । अब यो पनि भनिरहनु पर्दैन्, धोनीले यसपल्टको आईपीएलका लागि भनेर बनाएको चेन्नाई टिम गज्जबको छ ।त्यसैले त चेन्नाइले फेरि एकपल्ट उपाधि जित्यो । तय छ, धोनीले खेल्न जारी राख्ने समाचारले चेन्नाईका समर्थकमा अपार खुसियाली छाएको छ । तय के पनि छ भने अहिले लहर छ, धोनीमेनिया को । फाइनलमा पराजित भएपछि गुजरातका कप्तान हार्दिक पान्ड्याले पनि ठिकै भने । उनको भनाइ थियो, यदि मलाई हार्नु नै छ भने धोनीविरुद्ध हार्दा कुनै गुनासो रहने छैन् । यत्तिको सम्मान कोही कसैले प्रतिद्वन्द्वी कप्तानबाट कहाँ पाउला र ?"
हातले टेकेर ७७ सिँढी ओर्लने कीर्तिमान,काठमाडौं (कास) नेपाल आर्मीका हरिचन्द्र गिरीले तीन पटक गिनिज वर्ल्ड रेकर्डस्मा नाम लेखाइसके । यस पटक फेरि नयाँ शीर्षकमा गिनिज वर्ल्ड रेकर्डस्मा दाबी प्रस्तुत गरिसकेका छन् । नयाँ काम गरेर आफूलाई विश्वमाझ चिनाउन प्रयत्नरत उनी साहसिक काम गर्न रुचाउँछन् । यसैक्रममा उनले बुढानीलकण्ठको जाम्चेन विजय स्तूपको भर्याङका ७७ सिँढी हातले टेक्दै ओर्लिएर विश्व रेकर्ड राखेका छन् । गिरीले हात मात्रै टेकेर २५०३ सेकेन्डमा भर्याङका खुड्किला ओर्लिएका हुन् । उनले केही साताभित्रै गिनिज वर्ल्ड रेकर्डस्बाट आधिकारिक सर्टिफिकेट हात पार्नेछन् । दाङ स्थायी घर भएका गिरी विगत ९ वर्षदेखि नेपाल आर्मीमा आबद्ध छन् । उनले २०७७ मा आर्मी गट्ट्यालेन्ट जितेबापत ५० हजार रुपैयाँ प्राप्त गरेका थिए । यसअघि गिरीले तीनवटा शीर्षकमा गिनिज वर्ल्ड रेकर्डस्मा नाम लेखाइसकेका छन् । खुट्टाको बीचमा बल राखेर हातले टेकेर हिँड्ने शीर्षकमा उनले ४४९ सेकेन्डमा १० मिटर पार गरेर पहिलो विश्व रेकर्ड राखेका थिए । यही शीर्षकमा ५० मिटर दूरी उनले २५५८ सेकेन्डमा पार गरेर दोस्रो विश्व रेकर्ड राखेका थिए । यस्तै भर्याङका खुड्किला हातले टेक्दै ओर्लिने शीर्षकमा १२६५ सेकेन्डमा ५० खुड्किला पारेर गरेर तेस्रो विश्व रेकर्ड राख्न सफल भइसकेका छन् ।
दक्षिण अफ्रिकामा गणतन्त्र,सन् १९६१ मा आजकै दिन (मे ३१) मा दक्षिण अफ्रिका गणतन्त्रात्मक मुलुक घोषित भएको थियो । गणतन्त्र घोषित भएसँगै दक्षिण अफ्रिकाले बेलायतसँगका सबै औपचारिक सम्बन्ध टुटाएको थियो । दक्षिण अफ्रिका १९३१ को ११ डिसेम्बरमा बेलायतबाट स्वतन्त्र भएको थियो । तर त्यसको तीन दशकसम्म बेलायती सम्राट् नै दक्षिण अफ्रिकाको राष्ट्रप्रमुखका रूपमा थिए । गणतन्त्र घोषित भएपछि पनि अल्पसंख्यक श्वेत समुदाय नै सत्ता र शक्तिको केन्द्रमा थिए । अश्वेत समुदायलाई विभिन्न अधिकारबाट वञ्चित गरिएपछि उनीहरूले जनमतसंग्रह बहिष्कार गरे । त्यसयता उनीहरूले लामो समयसम्म आफ्नो अधिकारका लागि विरोध र आन्दोलन गरे । नेल्सन मन्डेला नेतृत्वको अफ्रिकन नेसनल कंग्रेसको अगुवाइमा गरिएको रंगभेदी आन्दोलन सफल भएपछि मात्र उनीहरूले वास्तविक अधिकार प्राप्त गरेका थिए । रंगभेदी आन्दोलनका कारण २७ वर्ष जेल जीवन बिताएर मन्डेला १९९० मा रिहा भएका थिए । त्यसको चार वर्षपछि भएको चुनावबाट उनी भारी मतसहित राष्ट्रपति चुनिएका थिए । उनी दक्षिण अफ्रिकाका पहिलो अश्वेत राष्ट्रपति हुन् । उनले १९९३ को नोबेल शान्ति पुरस्कार प्राप्त गरेका थिए ।
'नेपालले आफ्नो सरोकार भारतसँग प्रस्ट राख्छ,"एउटा पार्टीको प्रधानमन्त्री, अर्को पार्टीको परराष्ट्रमन्त्री हुँदा विभिन्न विषय र मुद्दामा द्वन्द्व बढ्ने गर्छ भनिन्छ । तपार्इंको हकमा यस्तो स्थिति उत्पन्न भएको छ कि छैन ?परराष्ट्र नीति देशको हुन्छ । विदेश मामिलामा सत्ता गठबन्धन मात्रै होइन, विपक्षी दललाई पनि सहमतिमा ल्याउने कोसिस छ । परराष्ट्र नीतिमा मुलुकको एउटै दृष्टिकोण हुनुपर्छ । परराष्ट्र नीतिलाई आन्तरिक राजनीतिको विषय बनाउन हुन्न । परराष्ट्र नीति व्यापक सहमतिमा चल्ने भएकाले हामीबीच नीतिगत अन्तर हुने र द्वन्द्व हुने अवस्था छैन ।"
भुटानी शरणार्थी मुद्दा उठाउन माग,"बिर्तामोड (कास) प्रधानमन्त्री पुष्पकमल दाहालको भारत भ्रमणमा आफूहरूको स्वदेश फिर्ती मुद्दालाई समेत समावेश गर्न भुटानी शरणार्थीले माग गरेका छन् । भुटान स्वतन्त्र जनमञ्चले सोमबार विज्ञप्ति जारी गर्दै यो विषयमा समेत भारत सरकारका प्रतिनिधिसँग छलफल गर्न आग्रह गरेको हो । भुटानी शरणार्थी स्वदेश फिर्तीका लागि नेपालभुटान वार्ताको वातावरण बनाउन अनुरोध गरेको मञ्चका महासचिव धनवीर (डीबी) सुब्बाले बताए ।भुटानी शरणार्थी ३० वर्षदेखि पूर्वी नेपालको झापा र मोरङका शिविरमा छन् । एक लाख १३ हजार ५ सय शरणार्थी अमेरिका, अस्ट्रेलियालगायत ८ वटा पश्चिमा देशमा पुनर्वास कार्यक्रमअन्तर्गत गए पनि शिविरमा अझै ६ हजारभन्दा बढी छन् । झापाको दमकस्थित बेलडाँगी र मोरङको पथरीशनिश्चरे शिविरमा अझै ६ हजार ५ सय शरणार्थी रहेको सुब्बाले बताए । शरणार्थीको नाममा विभिन्न आपराधिक गतिविधिहरू भएकोप्रति ध्यानाकर्षण भएको जनाउँदै मञ्चले स्वदेश फिर्तीको अधिकारमाथि आँच पुग्न नहुनेमा जोड दिएको छ । हाल शिविरमा रहेकामध्ये स्वदेश फर्कन चाहनेहरूका तर्फबाट नेपाल सरकार, प्रधानमन्त्री, गृह मन्त्रालय, परराष्ट्र मन्त्रालयको ध्यानाकर्षण गराएको विज्ञप्तिमा उल्लेख छ । मञ्चले भुटानी शरणार्थीको समस्याको दीर्घकालीन समाधानका लागि सम्मानजनक स्वदेश फिर्ती को विकल्प अगाडि बढाउन ठोस पहलका लागि पनि आग्रह गरेको छ ।"
सनातनी रिवाजबाट अघि बढ्नुपर्छ भारत भ्रमण,"प्रधानमन्त्री पुष्पकमल दाहालको भारत भ्रमण बुधबार सुरु हुँदै छ, नेपालमा प्रधानमन्त्रीको शपथ हुनासाथ भारत भ्रमण सनातनजस्तै बनेको छ । दाहालको भ्रमण सनातनी राजनीतिक संस्कारको निरन्तरता मात्र हुने हो कि यसले नेपालभारत सम्बन्धलाई नयाँ उचाइमा पुर्याउने हो भन्ने प्रश्न छँदै छ । किनकि भारत भ्रमणमा जान प्रधानमन्त्री दाहाल अति उत्साही छन् । पाँच महिनाअघि नै प्रधानमन्त्री भएका उनले पहिलो भ्रमण भारतकै गर्ने अघोषित योजनाअनुसार चीनमा आयोजित बोआवो सम्मेलन मात्र होइन, कतारको दोहामा आयोजित अति कम विकसित देशहरूको सम्मेलन मा भाग लिने अवसर र जिम्मेवारी पनि त्यागिदिए । यसरी दाहालले छिमेकी भारतलाई उच्च प्राथमिकता दिए पनि उसले कस्तो प्रतिक्रिया दिने हो भन्ने प्रश्न बाँकी नै छ । किनकि नेपाल र भारतबीच जहिले पनि प्रेम र शंकाको सम्बन्ध रहँदै आएको छ । सरकारको नेतृत्वमा फर्किएको पाँच महिनापछि प्रधानमन्त्री पुष्पकमल दाहाल बुधबार चारदिने भारत यात्रामा निस्कन लागेका हुन् । गत पुस १० मा तेस्रो पटक प्रधानमन्त्री बनेपछि उनको यो पहिलो विदेश भ्रमण हो । यो पक्कै पनि एक औपचारिक भ्रमण हो । तर, औपचारिकतामा सीमित भएमा नेपालका आवश्यकता र प्राथमिकता सम्बोधन हुने छैनन् । किनकि पछिल्लो सन्दर्भमा नेपाल ऊर्जा निर्यातक देशका रूपमा उदाउँदै छ । निःसन्देह, त्यसको सबैभन्दा ठूलो बजार भारत नै हो । तर, नेपाल र भारतबीच ऊर्जा व्यापारका लागि अल्पकालीन सम्झौता हुँदै आएको छ । नेपालको चाहना छ, अब दुई देशबीचमा कम्तीमा दुई, अढाई दशक लामो सम्झौता आवश्यक छ, जसले नेपालमा हुने जलविद्युत् परियोजनामा खुलेर लगानी गर्ने वातावरण सिर्जना हुनेछ, यसले दुईदेशीय सम्बन्धको आर्थिक धरातल अझ बलियो बनाउनेछ । नेपालमा उत्पादित विद्युत्का लागि बंगलादेश बलियो विकल्प हो । लगानी बढाउने र प्रदूषण फैलाउने कोइलाको इन्धनबाट बाहिर निस्कनुपर्ने दबाबमा रहेको बंगलादेशले नेपालको विद्युत् उत्पादनतर्फ आशावादी नजरले हेरेको छ । तर, नेपाल र बंगलादेशबीच विद्युत् व्यापार तब मात्र सम्भव छ, जब बीचमा रहेको भारतले सहजीकरण गर्दछ । त्यसका लागि पटकपटक भएका वार्ताबाट सकारात्मक प्रगति भएको छ, अब वस्तुगत उपलब्धिको घोषणा गर्ने बेला भएको छ, त्यसका लागि सार्थक घोषणा भयो भने प्रधानमन्त्रीको यो भ्रमण पछिसम्म स्मरणीय रहनेछ । भ्रमणको अर्को अति महत्त्वपूर्ण एजेन्डा हो, हवाई रुट थप । अहिले सिमराको रुटबाट मात्रै अन्तर्राष्ट्रिय जहाज काठमाडौं आउने अवस्था छ, जसले गर्दा यो रुट धेरै व्यस्त छ । जबकि महेन्द्रनगर, नेपालगन्ज, भैरहवा र विराटनगर बिन्दुबाट नेपाल प्रवेश गर्न सकिने सम्भाव्यता छ । तर, नेपालको भूगोलका कारण यसका लागि भारतको समर्थन अनिवार्य छ । नेपालले स्वाभाविक रूपमा पाउनुपर्ने अन्तर्राष्ट्रिय अधिकारमा भारत अनुदार हुँदा नेपालको हवाई रुट मात्र होइन, पर्यटन उद्यम पनि साँघुरिएको छ । अहिले नेपालले निकै ठूलो लगानी गरेर भैरहवा र पोखरामा क्षेत्रीय अन्तर्राष्ट्रिय विमानस्थल बनाएको छ । यसमा नेपाली जनताको लगानी छ । तर, त्यसमा ऋण कसको हो, कन्सल्टेन्ट को हो, इन्जिनियर को हो र कामदार को हो भन्ने असान्दर्भिक विषयलाई बहाना बनाएर हवाई रुटमा अनुदार बन्नु भारतको प्रतिष्ठाका लागि पनि स्वाभाविक छैन । विश्वगुरु बन्ने यात्रामा हिँडेको भारतले छिमेकीलाई विश्वासमा लिने यति स्वाभाविक अवसरबाट आफूलाई वञ्चित बनाउनु हुँदैन । नेपाल र भारतबीच विश्वास बलियो बनाउन सीमा समस्या समाधानमा पनि अब ढिलाइ गर्न हुन्न । चरणबद्ध वार्ताबाट पनि सीमा समस्या सुल्झिएको छैन । अझ दुई देशका प्रबुद्ध समूह (ईपीजी) लाई जिम्मा दिएर तयार पारिएको प्रतिवेदन अहिले अलपत्र छ । नेपाल र भारतका प्रबुद्ध समूहले बनाएको प्रतिवेदन बुझ्न, त्यसलाई अनुमोदन गर्न र लागू गर्न भारतलाई अप्ठ्यारो हुनुपर्ने कुनै कारण छैन । तर, यसमा जति ढिलाइ भएको छ, त्यसले दुई छिमेकीबीचको विश्वासलाई अनावश्यक रूपमा अन्योलमा राखेको छ । नेपाल र भारत छिमेकी देश भएकाले समस्या अनेक छन्, तिनलाई तत्तत् अवस्थामा सम्बोधन गर्नु जति नेपालको हितमा छ, त्यति भारतको पनि । हुन त सरकार प्रमुखका हरेक भ्रमणमा देशले यस्तै अपेक्षा गरेको हुन्छ तर धेरैजसो भ्रमणमा नेपालले निराशा हात पार्दै आएको छ । विगतका असफलतालाई बिर्साउने र सफलतालाई सुदृढ बनाउने गरी यसपालि सहमति भएमा नेपाल र भारतको द्विपक्षीय हित मात्र हुनेछैन, क्षेत्रीय एकता पनि बलियो हुनेछ ।"
मेयर बालेन शाहलाई अपिल,"मैले केही वर्षअगाडिदेखि गृह मन्त्रालय र काठमाडौं महानगरपालिकाका नाममा अपिल गर्दै आएको छु । तर विगतमा सुनुवाइ भएन । अहिलेका मेयर बालेन शाहले सुनुवाइ गर्नुहुनेछ भन्ने विश्वासले फेरि अपिल गरेको छु ।पहिलो : काठमाडौं कान्तिपथमा मानिस हिँड्ने बाटो (फुटपाथ) मा अमेरिकी दूतावासको फोहोरा दरबारको सुरक्षा गर्ने नाममा नेपाल सशस्त्र प्रहरी बलको पोस्ट राखिएकामा घोर आपत्ति छ । त्यो व्यवस्था अमेरिकी दूतावासले भाडा तिरेको जग्गाले चर्चेको जमिनभित्र मात्र राख्न पाइन्छ । अन्यथा यो हेपाहा प्रवृत्ति हो । तुरुन्त हटाइयोस् । दोस्रो : बुढानीलकण्ठरत्नपार्क चल्ने बस अर्थात् सार्वजनिक यातायातका साधनहरूबाट यात्रुहरू केशरमहल र जमलबाट चढ्ने र झर्ने गरेकामा केशरमहलमा फोहोरा दरबारमा गार्ड बस्ने प्रहरीका कारण र जमलमा ट्राफिकले बाटो जाम हुन्छ भनेर दुवै स्थानका बसस्टप रद्द गरेका छन् । सर्वसाधारणलाई सोध्नुस्, यसबाट यात्रुहरूलाई केकति अप्ठ्यारो परेको छ । जमलको यात्रु बस चढ्न लैनचौर र केशरमहलका यात्रु जमलबाट बस चढ्नुपर्छ र झर्नुपर्छ । साबिकका बसस्टपहरूको व्यवस्था गर्नुहुन अनुरोध छ ।तेस्रो : अमेरिकी, फ्रान्सेली र रुसी राजदूतावासहरूले बाटाको मापदण्ड अनुसारको जग्गा छाडेनन् । त्यहाँ फुटपाथ छैनन् । नेपाली जनताका घरजग्गा भत्काएर मोटरबाटो बनाउने सरकारले यी दूतावासको अटेरीपनलाई के हेरेर बसेको ? यिनका पर्खाल भत्काएर सार्वजनिक पैदलयात्रु हिँड्ने बाटो बनाउनु नितान्त आवश्यक छ ।चौथो : रातो बत्ती बल्नासाथ मोटरबाटामा शारीरिक रूपमा अशक्त, नक्कली अशक्त र माग्नेहरूले गाडी र मोटरबाइकहरूका चेपचेपमा बसेर पैसा माग्छन् । ट्राफिक प्रहरीले हेर्दैनन् । यसबाट ती माग्नेका नाममा आएका मान्छेहरूलाई कुनै पनि बेलामा सवारीसाधनहरूले घाइते बनाउन वा मार्न सक्छन् । कृपया, यी माग्नेहरूको व्यवस्थापन गरियोस् । प्रेमसिंह बस्न्यात, बाँसबारी, काठमाडौं"
'हातपात भएको होइन,"दोलखाबाट काठमाडौं आउने क्रममा एक निजी सवारीचालकमाथि हातपात भएको भनी आइतबार प्रकाशित समाचारप्रति मेरो ध्यानाकर्षण भएको छ । मेरा बुबालाई सिकिस्त अवास्थामा ललितपुरस्थित सुमेरु अस्पतालमा भर्ना गरिएकाले म आफ्नो निजी गाडीमा काठमाडौं आइरहेको थिएँ । ती युवकले चलाएको गाडीले सुकुटेदेखि पिछा गरेको रहेछ । काभ्रेको तीनपिप्ले आइपुग्दा बाटो छेकेर उनले अभद्र व्यवहार गरे । चाँडै काठमाडौं आइपुग्न आकस्मिक बत्ती बालेर हिँड्नुपर्ने बाध्यात्मक अवस्था थियो । हाम्रै गल्ती हो कि भनेर बुझें, तर होइन रहेछ । काभ्रेको खावाडाँडामा आइपुग्दासमेत मेरो गाडीलाई उनले अवरोध गरे । ओर्लेर प्रहरीसामु उनलाई सम्झाउन खोजेको थिएँ तर कुटपिट र हातपात भएको भनी उनले दुष्प्रचार गराएछन् । यसमा दुःख लागेको छ । यो सामान्य विषयका सन्दर्भमा २०७४ सालको स्थानीय तहको चुनावमा दोलखामा भएको कुलबहादुर तामाङ हत्याकाण्ड को वास्तविकतालाई लुकाएर अन्यत्र मोड्न खोजेकामा पनि मेरो गम्भीर आपत्ति छ । पार्वत गुरुङ, पूर्वमन्त्री"
कांग्रेस र एमाओवादी सच्चिऊन्,"कांग्रेस सभापति शेरबहादुर देउवाले गत निर्वाचनको जनमतबाट तेस्रो शक्तिमा झरेको दलको खटनपटनमा आफ्नो दल जिम्मा लगाएर निरीहता प्रदर्शन गरे । बीपी, गणेशमान र कृष्णप्रसाद भट्टराईले आजीवन मार्गदर्शन गरेको र हजारौं अरू नेताकार्यकर्ताले पसिना बगाएको यो पार्टीलाई अहिले सभापति देउवाले इतिहासमै नभएको संकटापन्न अवस्थामा पुर्याएका छन् । युवा महामन्त्री गगन थापा र विश्वप्रकाश शर्माहरू पछाडि बसेर नाडी खैंचिए पनि देउवाले तिनको आवाजलाई पटक्कै सुनेका छैनन् । अहिले नाम मात्रका माओवादी र कांग्रेसको खिचडीले देशवासीलाई रनभुल्लमा पारिदिएको छÙ यिनको कार्यशैलीले देशलाई असफल बन्नेतिर लम्काइदिएको छ ।पुष्पकमल दाहाल र देउवा यसरी मिसिएका छन् कि देउवाले माओवादी हााकेका हुन् कि दाहालले कांग्रेस हााकेका हुन्, हत्तपत्त छुट्याउन सकिन्न । विचार सिद्धान्तलाई तिलाञ्जली दिएका यी दलका नेताहरूले केही समयअघिदेखि प्रचण्डले रूखका लागि र देउवाले हासियाहथौडाका लागि मत मागेर र त्यही अनुसार भोट हाले । पद र कुर्सी सधैं आफ्नो र आफ्नाहरूको वरपर घुमाएर बााडीचुाडी खाइरहने ध्येयका साथ मञ्चित यो खिचडी नाटकले न कांग्रेसको साख बढ्छ न प्रचण्डको माओवादी बलियो बन्छ ।लोभ, पाप र खराब नियतका साथ बनेको अहिलेको अपवित्र गठबन्धनका कारण यिनका दलमा हिजोसम्म बााकी भएको थोरै इमान पनि अब नामेट भएर जाने अवस्था भयो । दुवै दलमा रहेका इमानदार र सिद्धान्तनिष्ठ नेताकार्यकर्ताहरूको हालत पनि कम टीठलाग्दो छैन । गगनहरू गनगने मात्र हुन् कि आाटिला क्रान्तिकारी, समयले देखाउला । अन्यथा यो लेनदेनले टिकाएको झुर राजनीतिक प्रहसन अझै केही समय चल्यो भने देशचाहिा खाडलमै धसिने पक्का छ । सच्चिनेका लागि भने अन्तिम मौका छ, ढिलो नगरून् । कृष्ण कुम्पुरे, आदमघाट, धादिङ"
म किन बोल्छु ?,"मआफ्ना विचार प्रकट गर्न र त्यसमा अरूलाई सहमत गराउन बोल्छु । सत्यलाई पनि प्रिय ढंगमा कुशलतापूर्वक बोल्न सक्दा नै वाणी प्रभावकारी हुन्छ । कुनै पनि कुरा पुष्टि हुने गरी, सप्रमाण बोल्दा श्रोता प्रभावित हुनुका साथै तिनले अभिव्यक्त गरिएको विचारलाई ग्रहण पनि गर्छन् । वाणीमा आकर्षण थप्नका लागि विम्ब र प्रतीकहरूको प्रयोग तथा दृष्टान्तसमेत दिन सक्दा श्रवणीय बन्न पुग्छ । मलाई कतिपयले वाक्पटुता भएको मानिस भन्छन्, मेरा अभिव्यक्ति मन पराइदिन्छन् । तर म आफूलाई भने त्यस्तो लाग्दैन । यति हुँदाहुँदै पनि म जहिल्यै सत्यतथ्यमा विश्वास गरेर बोल्छु । आफ्नो वाणीलाई प्रभावकारी बनाउन व्यापक अध्ययन आवश्यक पर्छ । बोल्ने कला, शैली विम्बप्रतीक वा दृष्टान्त दिने काम आजको भोलि हुँदैन । कुनै पनि मानिसले बोल्नेबित्तिकै उसको ज्ञानको स्तर, सत्यप्रतिको निष्ठा थाहा पाइहालिन्छ । वाणी यस्तो चीज हो, मानिसले लुकाउन खोज्दा पनि लुकाउन सक्दैनÙ कसै गरी, कहीँ न कहीँ त्यो प्रकट भइहाल्छ । कुनै पनि कुराको द्रुत जवाफ वा प्रतिक्रिया दिँदा कतै न कतै कमजोर सुनिइहाल्छ, त्यो वाणी कमजोर प्रतीत भइहाल्छ । त्यसकारण बोलीलाई सर्वप्रथम सत्यतथ्यमा टेकेर कलात्मकता दिन सक्दा नै प्रभावकारी वा ग्रहणीय बन्न पुग्छ । म जहिल्यै आफ्ना वाणीमा सहमतिवृद्धिको उद्देश्य राख्छु । मलाई प्रकृतिले जन्मसँगै वाणी दिएको छ, प्राणीहरूमध्येको उत्कृष्ट मानव बनाएको छ र मस्तिष्क हालिदिएको छ । त्यही मस्तिष्कमा जम्मा भएका अनुभवअनुभूति र थिग्र्याइएको ज्ञानलाई प्रकट गर्नका लागि नै वाणीको प्रयोग हुने हो । त्यो वाणी कस्तो हुनुपर्छ ? प्रभावकारी वाणीबाट निःसृत विचारका पछाडि लाखौंलाख मानिस लाग्छन् । खराब वाणीले मानिसलाई एक्लो बनाइदिन्छ । यस्तो शक्ति छ वाणीमा । त्यसकारण म आफ्ना वाणी सत्य र निष्ठामा आधारित हुनुपर्छ भन्नेमा दृढ छु । मलाई वाणी सर्वोत्तम, सर्वसुन्दर र सर्वजनहिताय हुनुपर्छ भन्ने लाग्छ । अहिले म जसरी बोलिरहेको छु, त्यो मेरो एक दिनको कमाइ होइन । मभित्र बोल्ने कला लामो सिलसिला पार गरेर विकसित भएको हो । लामो समयक्रमसँगै विकास हुने अभिव्यक्तिकलालाई मानिसले परिमार्जन गर्न वा अझै प्रभावकारी बनाउँदै लैजान सक्छ । बोल्दा तर्क गर्न सक्ने वा श्रोतालाई सम्मोहित गर्न सक्ने कुरामा सबैका सीमा हुन्छन्, मेरो पनि छ । मेरो अभिव्यक्तिको एउटै बलियो आधार भनेको सत्यलाई अघि सार्नु हो । अर्को कुरा, म देश, जनता र समग्र मानवजातिप्रतिको निष्ठामा आधारित रहेर बोल्छु । यी तीन पक्षमा निष्ठावान् भइसकेपछि अन्य कुरा गौण बनिदिन्छन् । यिनै तीन कुरा स्मरणमा राखेर बोल्दा झुटो कसरी बोल्न सकिन्छ र !आफूभित्र रहेको ज्ञान जति बाँड्यो उति बढ्छ । ज्ञान जति सञ्चित गरेर आफूभित्रै राख्यो, उति नोक्सान हुन्छ वा घट्छ । म किन बोल्छु ? यसकारण बोल्छु कि, आफूभित्र रहेको ज्ञान खिइँदै गएर, घट्दै गएर समाप्त भएको रुचाउन्नँ । आफूले अँगालेको निष्ठा र सत्यलाई पनि व्यापक रूपमा प्रसारण गर्न चाहन्छु । सर्वश्रेष्ठ प्राणी मानवजातिले पाएको वाणीलाई किन सर्वोत्तम ढंगले सदुपयोग नगर्ने ? म यही कुरा सोच्छु र बोल्छु । मैले बोल्दा कतिपयलाई राम्रो लागिरहेको हुन्छ त कतिपयलाई विभिन्न कारणले नमीठो पनि लागिरहेको हुन सक्छ । तर म बोल्दा जोसँग संवाद वा कुराकानी (व्यक्तिगतसामूहिक) गर्दै छु, उनीहरूसँग आई कन्ट्याक्ट गरिरहेको हुन्छु । मैले एकतर्फी बोलिरहेको देखिन्छ, तर त्यहाँ श्रोता मसँगै सहभागी भइरहेका हुन्छन् । श्रोताले आफ्ना हाउभाउ वा अन्य गतिविधिमार्फत मलाई प्रतिक्रिया दिइरहेका हुन्छन् । आफ्ना अघिल्तिर मानिसहरू बसिरहेका हुन्छन्Ù तपाईं दायाँबायाँ, भुइँआकाशतिर मुन्टो फर्काएर बोल्नुहुन्छ भने कसैले पनि मन पराउँदैन । त्यस्तो वाणी प्रभावकारी हुन सक्दैन । म जहिल्यै जीवन्त, ताजा र स्वस्थ संवाद गर्न रुचाउँछु । बिरामी, घाइते वा बासी संवाद मेरो रोजाइमा पर्दैन । म इतिहासको कुरा गरिरहेको हुन्छु भने त्यहाँ भूगोल पनि जोड्छु । यसबाट मलाई सुन्न आएका मानिसहरूमा ज्ञानको दायरा त बढ्छ नै, साथमा रमाइलो पनि बन्न पुग्छ । दृष्टान्त, उदाहरण, उपमाउपमेयको प्रयोगले मानिसहरूलाई सोच्न, अध्ययन गर्न र चिन्तनमनन गर्न उत्प्रेरित गर्छ । बोल्दा म के कुरा पनि विचार गर्छु भने, तुलनात्मक रूपमा मान्छे मात्र एउटा त्यस्तो प्राणी हो जो खुसी हुन, हाँस्न वा रमाउन जान्दछÙ मान्छेलाई ज्ञानबुद्धिसँगै हँसीमजाक पनि चाहिन्छ । तर म कुनै प्रहसनकारी होइन, भावुक बनाउने कुनै कलाकार पनि होइन । त्यो क्षमता मसँग छैन । म मानिसलाई किञ्चित् दुःखी बनाउन चाहन्नँ । मेरो सधैं प्रयास हुन्छ, मानिसहरू खुसी रहून् । मसँग भेट्दा जोसुकै प्रसन्नचित्त हुन सकोस् । त्यसकारण म मानिसलाई प्रसन्न पार्ने कुरा नै बोल्छु । प्रसन्न मानिसले नै कुनै पनि विषयलाई सकारात्मक रूपमा ग्रहण गर्न सक्छ ।आफ्नो बोलीले सबैमा सकारात्मक प्रभाव पार्ने प्रयास गर्दागर्दै पनि त्यही नै भएको छ भनेर म यकिन गर्नचाहिँ सक्दिनँ । एउटा उदाहरण जतिसुकै असल, अब्बल र सकारात्मक न्यायमूर्तिले पनि वादीप्रतिवादी दुवैलाई खुसी पार्न सक्छ र ? न्याय पाउने त खुसी भएको होला, तर अन्याय गर्ने पात्र अन्याय गर्न नपाएकामा दुःखी भइरहेको हुन्छ । कुनै एक छिमेकीले अर्काको सिमाना मिचिदियो, मुद्दा पर्यो, अदालतले फैसला गरिदियो । जसले जग्गा मिचेको हो, उसैलाई अदालतले दोषी ठहर गरिदियो । तर त्यहाँ जग्गा मिच्नेले चाहिँ आफूले मिचेर ठीकै गरेको ठानिरहेको हुन्छ र अदालतको फैसलाबाट दुःखी बनिरहेको हुन्छ । उसले सक्नेले मिच्ने त हो भन्ने विचारले सिमाना अतिक्रमण गरेको हुन्छ । अदालतले त दुवै पक्षलाई खुसी पार्न सक्ने अवस्था नै हुँदैन । खेलमा हार्ने टोली अम्पायरसँग प्रायः खुसी हुँदैन, तर जित्ने टोलीलाई खेलका क्रममा भएका सामान्य घटनाहरूबारे चासो नै हुँदैन जबकि हार्ने टोली झिनामसिना घटना सम्झेर दुःखी बनिरहेको हुन्छ । मेरो कुरा यहीँनिर जोडिन आउँछ सत्यप्रतिको निष्ठा सबैले राखिदिए हुन्थ्यो । अब यहाँ अर्को व्यक्ति जो सत्यको पक्षमा उभिएको छैन लाई मेरो कुरा मन नपर्ने नै भयो । उसलाई मेरा कुरा फाल्तु गफ लागिरहेको हुन्छ । सत्य छाडेर स्वार्थको मार्गमा चल्ने मानिसलाई मेरा कुरा मन नपर्ने भइहाल्यो । किनकि, सत्य र स्वार्थबीच मेल हुनै सक्दैन । मैले बोल्दा केही कुरा विचार गर्छु असत्य, तथ्यहीन र गलत कुरा गर्नु हुँदैन । म त्यसमा अमल गरिरहेको मानिस हुँ । तर मैले त्यो मार्गमा हिँड्दा कहीँकतै कसैको स्वार्थमा धक्का लाग्न सक्छ । ग्रीसमा सुकरात नामका महापण्डित थिए, उनी सत्यलाई सदा अवलम्बन गर्थे । उनलाई एथेन्सका नागरिकले नै चिन्न र बुझ्न सकेनन् । सुकरातले सत्य बोलिरहे, एथेन्सवासीले उनलाई मृत्युदण्डको सजाय सुनाए ! उनले कसैको केही बिगारेका थिएनन् । उनले त सत्यको बाटो हिँड भनेर उपदेश दिइरहेका थिए, उनको अपराध त्यत्ति नै थियो । ती सत्यवादीलाई एथेन्सका जनताले हेमलक विष पिएर मृत्युवरण गर्नुपर्ने सजाय सुनाए ।कहिलेकाहीँ समाज वा समुदायले सत्य बुझ्दैन, स्विकार्दैन तर पछि पछुताउँछ । सुकरातले भनेका थिए, एथेन्सवासीहरू तिमीहरूले दुइटा गल्ती गर्यौ । हेर, म त ८० वर्ष पुग्न लागेको बूढो, कुनै पनि समय पुक्लुक्क मर्न सकिहाल्थें । मर्न आँटेको मानिसलाई मारेर, हत्या गरेर तिमीहरूले अबगाल बेहोर्नुपर्ने काम गर्यौ । अर्को गल्तीचाहिँ, सत्यको हत्या गरिदियौ । तिमीहरूलाई भविष्यमा पछुतो हुनेछ । यसरी सुकरातको कथाबाट सत्यको अमल गर्ने मानिसहरूले सुखद परिणाम मात्रै प्राप्त गर्छन् भन्ने नभएको पुष्टि हुन्छ ।म किशोरवयमा हुँदादेखि नै सत्यको बाटामा हिँड्ने प्रयास गर्दै आएको विद्रोही स्वभावको मानिस । मेरा अभिभावकहरू त्यो बाटोलाई जोखिमयुक्त देख्थे । र, मैले त्यो बाटो नहिँडे हुन्थ्यो भन्ने उनीहरूलाई लाग्थ्यो । मेरा अभिभावकहरूमा सत्यको ज्ञान र त्यसमा अडिग रहने अवस्था थिएन । तर मलाई त्यही बाटो प्रिय थियो । म अरूबाट चालित हुने होइन, स्वचालित ढंगले अघि बढ्न चाहन्थें । त्यही बखत नै म सत्यले आफूलाई चलाउने अभ्यासमा थिएँ ।५३ वर्षअघि नेपालमा एउटा राजनीतिक अभियान सञ्चालन भयो । त्यति बेला पनि मलाई धेरैले पहरामा कुइनो ठोक्काउन किन जान्छौ भनेका थिए । बलियाबलिया कुइनो पनि पहराले भाँचिदिन्छ, तिम्रो कलिलो कुइनो त के छ र भन्थे उनीहरू । पछि हाम्रो आन्दोलनले धक्का खायोÙ कैयौं साथी मारिएÙ म जेल परें । तिनै मानिसहरूले यो बाटामा नहिँड भनेर हामीले त भनेकै थियौं भने । तर म त सत्यको बाटामा हिँडेको मानिस ! मलाई दुःख र कठिनाइ झेल्नुपरेकामा कुनै पछुतो थिएन । अहिले पनि मलाई कहिलेकाहीँ कतिपय साथीले यस्तो कुरा नबोलिदिए हुन्थ्यो, यस्तो कदम नचालिदिए हुन्थ्यो भन्छन् । ती कतिपयले भनेका कुरा मैले मान्न सक्ने वा अवलम्बन गर्न सक्ने अवस्था नहुन सक्छ । त्यो बेला मलाई सुझाव दिनेहरूले हामीले भनेको मानेन, जिद्दी गर्यो र यस्तो परिणाम भोग्नुपर्यो भन्न पनि सक्छन् । यो आम कुरा होइन, अपवादको कुरा हो । म राजनीतिमा छु, त्यसैले विवादमा पर्छु भन्ने कुरा मात्र पनि होइन । के धर्ममा विवाद छैन ? धर्म मान्दा पनि यो पन्थ र त्यो पन्थ भनेर विवाद त हुन्छ नै । शंकराचार्य र बुद्ध धर्मावलम्बीबीच मारामार भएको थिएन र ! पाठशाला खोल्दा पनि विवाद हुन्छ ! नालन्दा विश्वविद्यालयमा बखित्यार खिलजीले आगो लगाइदिएकै हुन् । त्यो ज्ञान उत्पादन गर्ने केन्द्र किन ध्वस्त पारियो त ? हामीले बुझ्नुपर्छ, विचारप्रणाली वा शास्त्रहरूमा विवाद हुन्छ । वैज्ञानिक, दार्शनिक लगायतबीच पनि विवाद हुन्छ । कुनै सानातिना विषय वा घटनामा सर्वसम्मति होला, हुन सक्छ । त्यसमा संलग्न मानिसको हित एउटै होला र सहमति बन्ला । म कसैको चित्त दुखाउन, विरोधका लागि विरोध गर्न बोल्दिनँ । म राष्ट्र र जनताको हित, देशमा न्याय र राम्रो प्रणालीका निम्ति बोल्छु । सही वा गलत जे सल्लाह दिए पनि मैले मान्नुपर्छ र सोहीअनुरूप बोल्नुपर्छ भन्ने छैन । केही नजानेका, नबुझेका मानिस पनि त सल्लाह दिन आउँछन्, के तिनले भनेको पनि मान्नुपर्छ र ? नेपाल यस्तो देश हो, जहाँ सल्लाह दिनेको कमी छैन । टाउको दुख्यो भन्नु मात्र पर्छ, तोरीको तेल तताएर टाउकामा ठोक्नेदेखि पानी धेरै पिउनुपर्नेसम्मका सल्लाह ओइरिइहाल्छन् । आफ्नो सुझावले राम्रो गरोस् कि नराम्रो, त्यसमा वास्ता छैन, सुझावचाहिँ दिइहाल्ने आदत हामी नेपालीको छ । सुझाव दिनु नराम्रो होइन, तर मैले दिएको सुझाव मानेन भनेर चित्त दुखाउनुचाहिँ खराब हो ।निश्चय नै, मैले बोल्दा विवादहरू भएका छन् । तर बोलेर नै परिवर्तन आउने हो, क्रान्ति वा आन्दोलन हुने हो । जेम्स वाटले कित्लीमा उम्लिएको पानी देखेर नै वाष्प इन्जिन आविष्कार गरे र त्यही कुरा मानिसहरूमाझ बोले । सोही कारण औद्योगिक क्रान्तिमा मद्दत पुग्यो । विद्यार्थीहरूले बोलेकै कारण नेपालमा २०३६ सालको आन्दोलन भयो । जनताले बोलेरै तत्कालीन राजाले खोसेको आफ्नो अधिकार फिर्ता लिएका हुन्, २०६२६३ मा । सत्यका पक्षमा बोल्दा खराब मानिसलाई असर पर्छ । सत्य बोल्दा कतिपयको अहंकार, इगो वा स्वार्थमा धक्का पर्न सक्छ । तिनले मैले बोलेको नराम्रो मान्छन् । मैले बोलेर आजका मितिसम्म कहीँ कसैको क्षति भएको छैन । हानिकारक (शरीरमा हार्मफुल ब्याक्टेरिया भनेजस्तै) मानिसको स्वार्थ पूरा नभएको हुन सक्छ । अचेल म सोसल हार्मफुल ब्याक्टेरिया विरुद्ध बोलिरहेको छु । जनताविरुद्ध, जनसुख, जनराजविरुद्ध मैले बोलेको छैनÙ बोल्दिनँ । मैले बोल्ने अहिलेको मानवजातिका लागि हो । मलाई पवित्र मन भएका मानिससँग बोल्न मन लाग्छ । नयाँ पिँढी, बालबालिका र युवासँग कुरा गर्न मन लाग्छ, किनकि उनीहरूको मन पवित्र हुन्छ । मैले उनीहरूका मनमा आज चिन्तन र ज्ञानको सानो बिरुवा मात्रै लगाइदिन सकें भने भोलि गएर त्यो विचारको ठूलो रूख बन्न सक्छ । मलाई राम्रा कुराहरू जसरी बोल्न मन लाग्छ, उसै गरी सुन्न पनि मन लाग्छ ।"
समलिंगी विवाहमा अदालतबाट आशा,"उपर्युक्त दृष्टान्तहरूबाट थाहा हुन्छ, विदेशी समलिंगी जोडी अथवा नेपाली नागरिकसँग विवाहित समलिंगी जोडीको वैवाहिक सम्बन्धलाई नेपाल सरकारले मान्यता दिई उनीहरूको हकअधिकारलाई सम्बोधन गरेको छ । तर, यौनिक तथा लैंगिक अल्पसंख्यक नेपाली नागरिकहरूले चाहिँ विवाह गर्न पाउने हकअधिकारको माग वर्षौंदेखि गरिरहे पनि अझै पाउन सकेका छैनन् । जबकि सुनीलबाबु पन्तविरुद्ध नेपाल सरकारको मुद्दाको फैसलामा सर्वोच्च अदालतले २०६४ पुस ६ गते निर्देशनात्मक आदेश जारी गर्दै भनेको थियो १ लैंगिक पहिचान अनुसार तेस्रोलिंगी व्यक्तिहरूलाई नागरिकता दिनू ।२ सम्पूर्ण विभेदकारी कानुनहरूको खारेजी वा संशोधन गर्नू । ३ समिति बनाएर समलिंगी विवाह सम्बन्धी अध्ययन गर्नु र त्यसको प्रतिवेदनका आधारमा समलिंगी विवाह सम्बन्धी कानुन बनाउनू । पहिचान अनुसारको नागरिकता दिने काम सुरु त भयो, तर स्पष्ट नियमावली र कार्यविधि नहुँदा तेस्रोलिंगीहरूले नागरिकता पाउने प्रक्रिया निकै झन्झटिलो छ र नागरिकता लिन जाँदाको अनुभव अपमानजनक छ । त्यो किनभने, सरकारी कर्मचारीहरू त्यस्ता सेवाग्राहीलाई संवेदनशील अंग खोलेर देखाउन लगाउँछन्Ù, चेकजाँचका नाममा शरीरभरि छामछामछुमछुम गर्ने गर्छन् । केही वर्षयता लिंग परिवर्तन गरेको चिकित्सकीय रिपोर्ट माग्ने गरिएको छ, जुन अनावश्यक, अत्यन्तै खर्चिलो, स्वास्थ्यमा दूरगामी प्रभाव पार्ने खालको हुन्छ । यसरी अमानवीय अभ्यासमा रमाइरहेको छ राज्य । सम्पूर्ण विभेदकारी कानुनहरू संशोधन गर्नू भन्ने सर्वोच्च अदालतको आदेशलाई अनदेखा गर्दै र संविधानप्रदत्त समानताको हकलाई नजरअन्दाज गर्दै सन् २०१७ मा जारी देवानी र फौजदारी संहिता पुरानो मुलुकी ऐनभन्दा पनि थप विभेदकारी कानुनहरूको प्रावधानसहित पारित गरियो । मुलुकी देवानी संहिता२०७४ को दफा ६७ मा विवाहलाई पुरुष र महिलाबीचको सम्बन्ध मात्र देखाउने पाटोका रूपमा परिभाषित गर्दै समलिंगी विवाहले कानुनी मान्यता नपाउने गरी यौनिक तथा लैंगिक अल्पसंख्यक व्यक्तिहरूको इच्छा, आकांक्षा तथा आवश्यकता नै कुण्ठित गरिएको छ । दफा ६९ (१) मा भनिएको छ, प्रत्येक व्यक्तिलाई कानुनको अधीनमा रही विवाह गर्ने, परिवार कायम गर्ने तथा पारिवारिक जीवनयापन गर्ने स्वतन्त्रता हुनेछ । सोही दफाको उपदफा (२) मा विवाह जुनसुकै किसिमबाट भएको भए पनि त्यस्तो विवाह सार्वजनिक गर्नु वा गराउनुपर्नेछ भन्ने व्यवस्था छ । कोसँग विवाह गर्ने भन्ने कुरो व्यक्तिविशेषको निजी इच्छा, आकांक्षा र उसको जैविक आवश्यकतामा भर पर्छ । नेपालको संविधानको धारा ३८(६) मा सम्पत्ति तथा पारिवारिक मामिलामा दम्पतीको समान हक हुने व्यवस्था छ । संविधानको यो धाराविपरित मुलुकी देवानी संहितामा सम्पत्ति तथा पारिवारिक मामिला सम्बन्धी कानुन बनाउँदा पतिपत्नी भनेर राखी समलिंगी जोडीलाई विभेद गरिएको छ । त्यस्तै, पैतृक सम्पत्तिको बाँडफाँट गर्दा त्यो छोरा र छोरीमा मात्रै जाने व्यवस्थाले अन्य सन्तान वञ्चितिमा परेका छन् । यसरी करिब २१ वटा विभेदकारी कानुन अहिले पनि छन् । २०६४ पुस ६ को सर्वोच्च अदालतको निर्देशनात्मक आदेशको निकै लामो समयपछि महिला मन्त्रालयले विभेदकारी कानुनहरू हटाउने र यौनिक तथा लैंगिक अल्पसंख्यक नागरिकले पनि विवाह गर्न पाउन मिल्ने गरी कानुन संशोधन गर्ने प्रक्रिया सुरु गर्यो, जसको पनि करिब ६ वर्ष बितिसकेको छ । ढिलासुस्तीका बावजुद कानुनको अवधारणा तयार गरेर महिला मन्त्रालयले रायसुझावका लागि २०७७ सालमा कानुन मन्त्रालय पठाएको थियो । कानुन मन्त्रालयले लैंगिक तथा यौनिक अल्पसंख्यक, समलिंगी विवाह सम्बन्धी विधेयकको अवधारणापत्रलाई काम नपुगेको भनेर पाँचवटा प्रश्नसहित फर्काइदियो । तीमध्ये पाँचौं प्रश्नले यौनिक तथा लैंगिक अल्पसंख्यकमाथि नेपाल सरकारको गहिरो पूर्वाग्रहलाई उजागर गर्छ । यस्तो पहिलो पटक भएको भने होइन । नागरिकता दिने क्रममा पनि यस्तै प्रश्न सरकारद्वारा सोधिएको थियो, नागरिकता दिँदा राज्यलाई व्ययभार कति पर्छ भनेर । लैंगिक तथा यौनिक अल्पसंख्यक नागरिकले विवाह गर्न पाउने गरी कानुन बनाउँदा राज्यमाथि व्ययभार कति पर्छ भन्ने आशयको प्रश्न कानुन मन्त्रालयले महिला मन्त्रालयमा २०७७ असोज २३ गते पठाएको पत्रमा समेत गरिएको छ । यसरी अल्पसंख्यक तथा अत्यन्तै सीमान्तीकृत समुदायको नैसर्गिक अधिकार (नागरिकता, विवाह लगायत) दिनुलाई अनावश्यक खर्च ठान्ने राज्यले यो समुदायमाथि कहिल्यै न्याय गर्न सक्ला ? सम्भावना देखिन्न । कानुन मन्त्रालयबाट यो पत्र गइसकेको पनि झन्डै तीन वर्ष हुन लागिसकेको छ । महिला मन्त्रालयले थप कुनै काम गरेको छैन । यसरी राज्यबाट न्याय नपाएपछि यो समुदायका सदस्यहरू बारम्बार न्यायालयको ढोका घचघच्याउन बाध्य भइरहेका छन् । यसैको निरन्तरतास्वरूप लक्ष्मी घलान, मितिनी नेपालले देवानी संहिताको वैवाहिक कानुन संविधानविरोधी छ, यौनिक तथा लैंगिक अल्पसंख्यक समुदायका लागि विभेदकारी पनि छ र यो कानुन खारेज गरी बैवाहिक समानता कायम होस् भनेर हालेको मुद्दा अहिले संवैधानिक इजलासमा विचाराधीन छ । यसको पहिलो सुनुवाइ भइसकेको छ । कारण देखाऊ आदेश जारी गरेको अदालतले नेपाल सरकारको जवाफ पाइसकेको छ । र, फेरि पनि सरकारले यो मुद्दा नै खारेज हुनुपर्छ भनेर जवाफ दिएको छ । अर्को सुनुवाइ जेठ १७ गते हुने गरी पेसी तोकिएको छ । सर्वोच्चले निर्देशनात्मक आदेश दिएको १५ वर्षसम्म सरकारले लैंगिक तथा यौनिक अल्पसंख्यकलाई यताउता नचाई मात्रै रहेको छ, कानुन बनाएको छैन । पुरुषले महिला र महिलाले पुरुषसँग गरेको विवाह मात्रै दर्ता हुने विभेदकारी कानुन नेपालमा जिउँदै छ । नेपालमा यौनिक तथा लैंगिक अल्पसंख्यक नागरिकको हकअधिकारका लागि अभियान सुरु भएको २३ वर्ष भयो । नीलहिरा समाज संस्था दर्ता गरेकै २२ वर्ष भयो । अहिले म आफैं ५१ वर्ष पुग्दै छु । त्यति बेला सँगै अभियानमा जोडिएका केही मित्र ६०६५ वर्षका भइसकेका छन् । सुरुआती दिनदेखि लड्दै आइरहेका हामी उमेर पाकिसकेको तर अधिकार नपाउँदा गहिरो निराशाले घेरिएको अवस्थामा छौं । चिन्तित छौं । धेरै वर्षदेखि जोडी बनाएर बसेकाहरू छन् । तर तिनले संयुक्त बैंक एकाउन्ट खोल्न पाएका छैनन् । विपरीतलिंगी जोडीलाई नेपाल सरकारको करमा सहुलियत छÙ यौनिक तथा लैंगिक अल्पसंख्यक नागरिकलाइ वैवाहिक मान्यता नहुँदा करमा सहुलियत छैन, विभेद छ । अस्वस्थ भएर अकस्मात् आईसीयू वा कोमामा जानुपरेमा आफूलाई माया गर्ने जीवनसाथीले थप उपचार सम्बन्धी के कदम चाल्ने भनेर बोल्न पनि पाउँदैनÙ परिवारका अन्य सदस्यले निर्णय गरिदिनुपर्ने हुन्छ, जसले हामीजस्ता परिवारका सदस्यसँग सम्बन्धै राख्न नचाहेका पनि हुन सक्छन् । मृत्यु भइहालेमा पनि हाम्रा जीवनसाथीले अन्तिम संस्कार गरिदिन पाउँदैनन् । दाहसंस्स्कार गर्दा सहभागी नै हुन नदिएको अनुभव पनि छ हामी धेरैको । दुःखजिलो गरेर जोडेको सम्पत्ति मृत्युपछि आफ्नो जीवनसाथीलाई दिन पाइँदैन । घरबाट निकालिदिने, घृणा गर्ने परिवारका अन्य सदस्यले त्यो सम्पत्ति खाइदिने अवस्था छ । हामी समलिंगीको प्रेम जतिसुकै गहिरो भए पनि कानुनले, समाजले मान्यता दिँदैन । त्यसैले हरेक क्षण हाम्रो प्रेमको अपमान भएको अनुभूति हुन्छ । अब हामी जेठ १७ गते हाम्रो मुद्दामा सर्वोच्च अदालतले न्याय देला भन्ने ठूलो आशा बोकेर बसेका छौं । जसरी सरकारले सर्वोच्चको आदेशलाई १५ वर्षभन्दा बढी अनदेखा गरी विवाह सम्बन्धी कानुन लगायत बनाउन आलटाल गरिरहेको छ र यति लामो समयसम्म यो समुदायलाई हकअधिकारबाट वञ्चित तुल्याएको छ, त्यो हेर्दा सर्वोच्चले फेरि पनि सामान्य निर्देशनात्मक आदेश मात्रै जारी गरेर कानुन बनाऊ भन्यो भने फेरि लामो समय यसरी नै अधिकारविहीन बनाइराख्ने सम्भावना बलियो छ । सीमान्तीकृत नागरिकलाइ सरकार र संघीय संसद्ले लामो समयसम्म अधिकारविहीन बनाइराखेकाले न्यायालय सामान्य आदेश मात्रै जारी गरेर बस्नु उचित हुँदैन । कानुन बनाउने संसद्ले हो । त्यस कारण कानुन निर्माण गर भनेर फेरि पनि आदेश दिँदै यौनिक तथा लैंगिक अल्पसंख्यक नागरिकले विवाह गर्न पाउने कानुन नबनुन्जेलका लागि तत्काल लागू हुने गरी विवाह दर्ता गर्न पाउने व्यवस्थाको ग्यारेन्टी सर्वोच्च अदालतले नै गरिदिनुपर्ने हाम्रो माग छ । पन्त यौनिक तथा लैंगिक अल्पसंख्यक अभियन्ता हुन् ।"
मणिपुरीकुकी द्वन्द्वको मारमा नेपालीभाषी,"(झापा)कहिले आतंकवादी संगठनहरूको धाकधम्की त कहिले इनर लाइन परमिट (आईएलपी) जस्ता मुद्दाको त्रासबीच जीवनयापन गर्दै आएका पूर्वोत्तर भारतको मणिपुरका नेपालीभाषी यतिबेला अर्को संकट को सामना गरिरहेका छन् । बहुसंख्यक रैथाने मणिपुरी (मैइतै) र अल्पसंख्यक कुकीलगायत जनजातिबीच तीन सातादेखि जारी हिंसात्मक आन्दोलनको चपेटामा नेपालीभाषी परेका हुन् । हिंसा जारी रहँदा त्यहाँका नेपालीभाषी बन्धक झैं बनेका छन् ।अहिलेसम्म नेपालीभाषीको धनजनको क्षति त भएको छैन, मणिपुरको कांग्लातुम्बीका बासिन्दा राहुल राईले भने, तर हिंसा जारी रहेकाले नेपालीहरूले पनि असुरक्षा महसुस गरिरहेका छन् । नेपालीभाषी बाहुल्य पहाडी भूभागहरू सेरोइ, कालापहाड, तोरीबारी, नुनपानी, मुकुली, चन्द्रमान, सेती खोलालगायत क्षेत्रमा मणिपुरीकुकीबीचको हिंसा तीव्र छ । सोमबार मात्रै मणिपुरीले कुकीका र कुकीले मणिपुरका सयौं घरमा आगजनी गरेका थिए । गत आइतबार सुग्नु र फयेन्ड भन्ने ठाउँमा भएको गोलाबारीमा ६ जना सर्वसाधारणले ज्यान गुमाएका थिए । स्थानीय अनलाइन पोर्टल द फ्रन्टियर मणिपुरका अनुसार उक्त घटनामा ६ जना सुरक्षाकर्मी पनि मारिएका छन् । मणिपुरका मुख्यमन्त्री एन वीरेन सिंहले आन्दोलनकारीलाई आतंककारी को संज्ञा दिँदै आएका छन् । सुरक्षा बल र सशस्त्र विद्रोहीबीचको मुठभेडमा ४० आतंककारी मारिए, उनले सञ्चारमाध्यमसँग भनेका छन् । हिंसात्मक घटना भएका कतिपय स्थानबाट पूर्ण विवरण नआइसकेकाले पनि घटनाको प्रकृति र क्षतिबारे अझै स्पष्ट हुन सकेको छैन । रैथाने मैइतै जातिलाई जनजातिमा अनुसूची गरेको विरोधमा मणिपुरका पहाडी जनजाति कुकीलगायत जाति आन्दोलित छन् । मैइतै समुदायलाई जनजातिको दर्जा दिनु अन्यायपूर्ण भएको उनीहरूको भनाइ छ । आन्दोलन हिंसात्मक बन्दा तीन सातामा सर्वसाधारण र सुरक्षाकर्मीसहित ८० बढीले ज्यान गुमाइसकेका छन् । २ सयभन्दा बढी घाइते छन् । ४० हजार सर्वसाधारण बेघर बनेका छन् । अर्बौंको भौतिक सम्पत्ति क्षति भएको छ । पहाडी गाउँ सेरोइका नेपालीभाषी होमबहादुर बस्नेतले हिंसाका कारण गाउँका नेपालीहरू खाल्डो खनेर लुक्न थालेको जनाए । उनले फोनमा भने, मणिपुरी र कुकीहरूले हाम्रा कारण तिमीहरूलाई पनि समस्या हुन सक्छ भनेपछि ज्यान बचाउन लुक्न थालिएको छ । कतिपय नेपालीभाषी त्रासका कारण आफ्नो थातथलो छाडेर नेपालीभाषी बाहुल्य कांग्लातुम्बी गाउँमा अस्थायी आश्रयका लागि जान थालेका छन् । दिउँसै गोली हानाहान भइरहेको छ, बस्नेतले सुनाए, सेरोइ क्षेत्रका मणिपुरी र कुकी दुवै समुदायका अधिकांश घर खरानी भइसकेका छन् । भारतको तथ्यांक विभागका अनुसार मणिपुरको जनसंख्या करिब ३४ लाख छ । जसमध्ये नेपालीभाषीको संख्या ५० हजार हाराहारी छ । तर, करिब तीन दशकयता नेपालीभाषीको जनसंख्या बर्सेनि घटेको घट्यै छ, मणिपुरका पुराना बासिन्दा भीम कोइरालाले भने, मणिपुरका नेपालीभाषी पहिल्यैदेखि असुरक्षित छन् । पछिल्लो समय बसाइँसराइले जनसंख्या घटेको छ । मणिपुरको हिंसाका कारण उनी विस्थापित भई हाल भारतको पानीटंकी क्षेत्रमा बस्दै आएका छन् । उनका अनुसार समयसमयमा भइरहने विभिन्न हिंसा र आन्दोलनका कारण मणिपुरमा नेपालीभाषीहरू असुरक्षित बन्दै आएका छन् । सवारीसाधनहरूको उपलब्धता भए यतिबेला धेरै नेपालीभाषीले मणिपुर छाड्ने अनुमान कोइरालाको छ । उनी थप्छन्, गाडी, घोडा नचलेका कारण सबै बन्धकझैं बनेर बसिरहेका छन् । खासगरी पश्चिम बंगालको सिलिगुडी, नक्सलबारी, बागडुग्रा, खोरीबारीलगायतका क्षेत्रमा मणिपुरका नेपालीभाषीको आवादी दिनदिनै बाक्लिँदो छ । मणिपुर भारतको यस्तो संवेदनशील राज्य हो, जहाँ दर्जनौं उग्रवादी संगठन सक्रिय छन् । मणिपुरी र कुकीका अलगअलग सशस्त्र गुट छन् । ती गुटहरूको मुठभेडका कारण माहोल थप हिंसात्मक बन्दै गएको मणिपुरको प्रोसिडेन्सी कलेजका प्राध्यापक डा टंकनाथ खतिवडाले बताए । कुकी समुदायले मणिपुरभित्रै अलग कुकी राज्यको माग पनि गर्दै आएको छ, खतिवडा भन्छन् । यसैबीच हिंसा भड्किएको करिब तीन साता बित्नै लाग्दा केन्द्रीय गृहमन्त्री अमित शाह सोमबार मणिपुर ओर्लिएका छन् । गृहमन्त्रीले आन्दोलनरत पक्षहरू मणिपुरी र कुकीसँग वार्ता गर्ने जनाइएको छ । युनाइटेड पिपुल्स फ्रन्ट र कुकी नेसनल अर्गनाइजेसनले विज्ञप्ति जारी गरी गृहमन्त्रीको भ्रमणबाट आफूहरू आशावादी भएको जनाएका छन् ।"
छोटकरी,"युक्रेनले मस्कोमा ड्रोन आक्रमण गरेको रुसको आरोपकिभ (एजेन्सी) युक्रेनले मंगलबार मस्कोमा ड्रोन आक्रमण गरेको रुसले आरोप लगाएको छ । रुसी राष्ट्रपति भ्लादिमिर पुटिनलगायत उच्च अधिकारीहरू बस्ने क्षेत्रमा ड्रोन आक्रमण भएको छ । तर, आक्रमणबाट केही भवनमा सामान्य क्षति मात्र पुगेको रुसी अधिकारीले बताएका छन् । तर, युक्रेनले भने आक्रमणमा आफ्नो संलग्नता अस्वीकार गरेको छ । आक्रमणमा कोही घाइते भएकोबारे जानकारी प्राप्त नभएको अन्तर्राष्ट्रिय सञ्चारमाध्यमले जनाएका छन् । रुसको हवाई सुरक्षा संयन्त्रले मस्कोतर्फ आइरहेका अन्य ड्रोन आक्रमणलाई भने निस्तेज पारेको रुसी अधिकारीले जनाएका छन् । राष्ट्रपति पुटिनले सर्वसाधारणलाई लक्षित गरी उक्त आक्रमण भएको रुसी टेलिभिजनमार्फत बताएका छन् । यस घटनामा मस्कोको हवाई सुरक्षा संयन्त्रले सामान्य तर सन्तोषजनक रूपमा काम गरेको छ, तर अझै गर्नसकिने धेरै ठाउँ छन्, पुटिनले भने । युक्रेनले रुसलाई तर्साउन खोजेको पनि उनले आरोप लगाए । पछिल्लो समय रुसले पनि युक्रेनमा आक्रमण तीव्र पारेको छ ।मुम्बई आक्रमणका सहयोगीको पाकिस्तानी कारागारमा मृत्यु मुम्बई (पीटीआईरासस) सन् २००८ मा मुम्बईमा आतंकवादी आक्रमण गर्न वित्तीय एवं अन्य माध्यमबाट आतंकारीलाई सघाएका लस्कर ए तैबाका नेता अब्दुल सलाम भुटावीको मृत्यु भएको छ । पाकिस्तानको कारागारमा उनको मृत्यु भएको हो । सोमबार दिउँसो हृदयाघातका कारण उनको मृत्यु भएको बताइएको छ । सन् २०१२ मा राष्ट्रसंघीय सुरक्षा परिषद्ले भुटावीलाई आतंकवादी घोषणा गरेको थियो । त्यसको केही वर्षपछि आतंकवादलाई प्रश्रय दिनका साथै आतंकवादीलाई वित्तीय सहयोग गरेको आरोपमा पाकिस्तानी प्रहरीले उनलाई पक्राउ गरेको थियो । अदालतले उनलाई दोषी ठहर गरेपछि उनी कारागारमा सजाय भोगिरहेका थिए । सन् २०२० को अगस्टमा उनलाई १६ वर्षको जेल सजाय सुनाइएको थियो । मंगलबार उनको लाहोरमा अन्त्येष्टि गरिएको लस्कर ए तैबाका सदस्य सार्वजनिक गरेको भिडियोमा दाबी गरिएको छ । सरकारी निवासमा ॅपार्टी गरेपछि जापानी प्रधानमन्त्रीका छोरा विवादमा जापान (एजेन्सी) सरकारी निवासमा निजी पार्टी आयोजना गरेपछि जापानका प्रधानमन्त्री फुमियो किशिदाका छोरा विवादमा आएका छन् । उनी प्रधानमन्त्री किशिदाका निजी सचिवसमेत हुन् । छोरा शोतारो किशिदाले गत गत वर्ष डिसेम्बर ३० मा प्रधानमन्त्रीको सरकारी निवासमा आफन्तहरूलाई निम्त्याएर भोज गरेको बारे तस्बिरसहितको समाचार सार्वजनिक भएको थियो । यस प्रकरणपछि आफ्नो छोराले सचिव पदबाट राजीनामा दिन लागेको प्रधानमन्त्री किशिदाले सोमबार बताएका छन् । प्रधानमन्त्रीको सचिवको रूपमा सरकारी स्थलमा उनको यो गतिविधि अनुचित थियो ।उनलाई पदबाट हटाउने मैले निर्णय गरेको छु, प्रधानमन्त्रीले भने ।"
"सुस्त काम, यात्रुलाई धूलो, धूवाँ र जाम","माथिको थुम्कोमा रहेको दुर्गा मन्दिरको भरमा चलेको उनको पसलको व्यापार पनि भक्तजनको कमीका कारण घटेको छ । व्यापार घटेकामा भन्दा जानकीको चिन्ता भने धूलो र धूवाँले स्वास्थ्य बिग्रँदै जाला भन्नेमा छ । दुम्कीबास हुँदै हिँड्ने नियमित यात्रु धेरैलाई थाहा छ, यहाँको चौधरी होटलको खानाको स्वाद । यात्रुवाहक गाडीदेखि मालवावाहक सवारीका चालकसहचालकको यहाँ सधैं भीड हुन्थ्यो । कहिलेकाहीँ त ग्राहकको चापले यस्तो पनि हुन्थ्यो, सञ्चालक अम्बरबहादुर चौधरीसँग दुई शब्द बोल्ने पनि फुर्सद हुन्थेन । तर मध्यदिनमा हामी पुग्दा होटलका उनी सुतिरहेका थिए । कुराकानीको जाँगर पनि उनीसँग थिएन । उनले यतिमात्रै भने, यस्तो धूलो र धूवाँमा को ग्राहक आउँछन् ? व्यापार चौपट छ । त्यही म त सुतेर दिन बिताउँछु ।बुटवलबाट गैंडाकोटसम्म हिँड्दा निकै थोरै ठाउँ यस्तो थियो, जहाँ धूलो र धूवाँको बाक्लो कुहिरीमण्डल नलागेको होस् । महिनौं भइसक्यो यो सडक छेउछाउका स्थानीयले खुला आकाश नदेखेको । झमझम पानी परेका बेला धूलो त उड्दैन तर अनेक डाइभर्सनमा फसेर हिलोमा चोबलिँदै निस्केका यात्रुको बिचल्ली स्थानीयले देख्नुपर्छ । राजमार्गछेवैमा पर्ने मध्यबिन्दु नगरपालिका१० का वडाध्यक्ष रणबहादुर थापाक्षेत्री मान्छे हेरेरै थाहा पाउँछन्, सार्वजनिक यातायात चढेर आयो कि, मोटरसाइकलमा आयो वा निजी गाडी चढेर । मान्छेको शिरदेखि पाउसम्म छोपिएको धूलोको मात्रा हेरेरै उनी अनुमान गर्छन् । यहाँका मान्छेलाई यो भन्दा धेरै नसिहत दिने ठाम छैन । जता हेर्यो त्यतै धूवाँ र धूलो मात्रै छ, उनले भने । उनको वडामा राजमार्गको ५ किलोमिटर सडक खण्ड पर्छ । पानी परे हिलाम्मे र अरू बेला धुलाम्मे हुने सडकले गर्दा स्थानीयवासीमा जीउ चिलाउने, रुघाखोकी र धूलोका कारण हुने अरू दीर्घरोगपीडित भइरहेको उनले बताए । धूलोका कारण चल्तीका ससाना बजार पनि सुनसान हुन थालेको, भाडामा बसेकाहरू व्यापार नभएका कारण सटरको तालाचाबी बुझाएर हिँड्न थालेको र सर्वसाधारण आजित भइसकेको उनले सुनाए । त्यतिमात्रै नभएर सडक छेउछाउका पशुपालकहरू धूलोले भरिएको घाँस खुवाउन बाध्य भएको र त्यसको असर पशु स्वास्थ्य र दूध तथा मासु उत्पादनमा पनि परिरहेको बताए । सरकारको नीति नियमले के भन्छ खै ? तर यति लापरबाहीका साथ सडक बनेको मैले देखेको छैन, वडाध्यक्ष थापाक्षेत्री भन्छन् । वडाध्यक्ष आफैं पनि चोरमारास्थित नगरपालिकाको बैठकमा जाँदा पानी नपरे पनि धूलोबाट जोगिन रेनकोट ओढेर जाऊ कि भन्ने सोचमा पुग्छन् । उनले भने, धूलो कहाँ छैन भनम् । एकचोटि छिँ गर्यो भने पनि नाकमुखबाट धूलो मिसिएको लेदो आउँछ । यो सबै अवस्था निर्माण कम्पनीले गर्दा भएको भन्ने ठम्याइ उनको छ । कतै रोलर लगाएको ठाउँमा फेरि खनेको छ, अनुगमन फिटिक्कै छैन, न काम द्रुतगतिमा भएको देखिन्छ । उनले भने, २ वर्षमा पनि नभएको काम अब समयमै हुन्छ भनेर पत्याउने अवस्था पनि छैन । यो लापरबाहीको असर स्थानीयको स्वास्थ्यमा दीर्घकालसम्म पर्नेछ । धूलो र धूवाँको असर स्थानीयको स्वास्थ्यमा मात्रै छैन, यातायात व्यवस्थापनमा खटिने ट्राफिकमा पनि उस्तै छ । अरुणखोलास्थित प्रहरी चौकीमा कार्यरत वरिष्ठ सई जगतबहादुर ढकालले सडकमा खटिने ट्राफिकलाई कामबाट फर्किंदा धूलोले छोपिने र कपडा धोइराख्नुपर्ने बाध्यता भएको बताए । सडकको दुरवस्थाका कारण ट्राफिक जाम बढ्ने र त्यसको व्यवस्थापनमा पनि सास्ती भइरहेको उनले सुनाए । बुटवलदेखि नारायणगढ खण्ड पूरै पार गर्दा पनि मुस्किलले एक दर्जन ठाउँमा थोरै संख्याका कर्मचारीले काम गरिरहेको देखियो । कैयन् स्थानमा साइट क्लियरेन्सको काम पनि सुरु भएको छैन भने कावासोती खण्डमा त सडकको पोलसमेत हटाइसकिएको छैन । दाउन्ने पहाडको कतिपय स्थानमा पहाड खारेर सडक चौडा पार्ने कामसमेत बाँकी छ । यही बाटो ओहोरदोहोर गर्ने स्थानीय सडक निर्माणमा खटिएका थोरै कामदार र निर्माणको शैली हेर्दैमा यो बाटोले स्थानीयलाई अझै केही वर्ष रुवाउने लख काट्छन् । कावासोती बजारमा खाजा पसल चलाइरहेका टीकाराम पौडेल यो सडक कहिले बनिसक्ला र धूलो खान नपर्ला भनेर पर्खिरहेका छन् । तर यो पर्खाइ कहिलेसम्म चल्ने हो भनेर उनी भन्न सक्दैनन् । भन्छन्, कपडा धोएर सुकाउन मिल्दैन । धोएका कपडा धूलोले एकैछिनमा उस्तै हुन्छ । यस्तो हालत कहिले सकिएला ?"
सधैं म्याद थपको भर,"तत्कालीन भौतिक पूर्वाधार तथा यातायातमन्त्री नारायणकाजी श्रेष्ठले सडकबारे जनगुनासो आएपछि पटकपटक स्थलगत निरीक्षण गरेर चाँडो काम सक्न ठेकेदारलाई चेतावनी दिएका थिए । समयमै काम नसके ठेक्का तोड्नेसम्म चेतावनी दिएपछि काममा केही प्रगति बढेको सडक विभागले जनाएको छ । हालका भौतिक पूर्वाधार तथा यातायातमन्त्री प्रकाश ज्वालाले पनि स्थलगत निरीक्षण गरेका छन् । ठेकेदारलाई ताकेता गरेपछि काममा केही सुधार भएको उनले बताए । तर यो राजमार्गमा हुँदै पूर्वपश्चिम जाने यात्रुले खेप्नुपर्ने कष्ट भने उस्तै छ । धूलो उड्न घटेको छैन, ट्राफिक जाममा कमी आएको छैन । खाल्डाखुल्डी पुरिएको छैन । काममा ढाँटिरहने ठेकेदारले फेरि डेढ वर्ष म्याद थपको माग गरेको छ । म्याद थपको माग गरे पनि यसबारे कुनै निर्णय भइनसकेको सडक विभाग स्रोतले जनाएको छ । सुरुमा निर्माण व्यवसायीले पटकपटक प्रतिबद्धता जनाए पनि समयमा काम नगर्दा समस्या भएको आयोजना निर्देशनालय (एडीबी) का आयोजना निर्देशक उमेशविन्दु श्रेष्ठले बताए । सडक विस्तारका क्रममा विगतमा विभिन्न समस्या देखिए, कोभिडले गर्दा काममा ढिलाइ भयो, रूख काट्न समय लाग्यो, उनले भने, अहिले केही समस्या छैन । अब काम कति छिटो अघि बढाउने निर्माण कम्पनीकै हातमा छ । आयोजनाको चालु आर्थिक वर्षभित्र भौतिक प्रगति ४० प्रतिशत पुग्ने दाबी उनको छ । धूवाँ र धूलोले स्थानीयलाई समस्या भएको छ, यसको समाधान भनेकै सडक कालोपत्र हो, उनले भने, ११३ किमि सडकमा जति पानी हाले पनि धेरै समय टिक्दैन, त्यसैले बस्ती भएका सडक खण्डमा कालोपत्र गर्ने कामलाई पहिलो प्राथमिकतामा राखिएको छ । त्यसपछि आफैं धूवाँ र धूलोको समस्या कम हुने उनको भनाइ छ । पूर्वी खण्डमा अहिलेसम्म साढे ५ किमि सडक कालोपत्र भएको छ । असारसम्म साढे ११ किमि गरिने उनले बताए । त्यस्तै पश्चिम खण्डमा ५६ किमि दुई लेन सडक कालोपत्र भएको र असारसम्म १२ किमि कालोपत्र हुने दाबी आयोजनाको छ ।उक्त सडकमा सरकारका तर्फबाट पनि कमीकमजोरी भएको भौतिक पूर्वाधार तथा यातायात मन्त्रालयका सचिव केशवकुमार शर्मा बताउँछन् । समयमै विद्युत्, टेलिफोनका पोल हटाइदिन सकेनौं, उनले भने, त्यसैले आयोजना तयारीमा पर्याप्त समय चाहिन्छ, हतारमा ठेक्का गर्नुभएन । उक्त सडकमा अहिले भने पटकपटकको ताकेतापछि केही सुधार भएको उनले बताए ।"
हवाई सेवा नियमन गर्न निगम र प्राधिकरणको पुनःसंरचना,"(काठमाडौं)वार्षिक कम्तीमा १० लाख पर्यटक भित्र्याउन ध्वजावाहक नेपाल वायु सेवा निगम र नेपाल नागरिक उड्डयन प्राधिकरणको पुनःसंरचना गरिने भएको छ । नेपाललाई सुरक्षित र आकर्षक पर्यटकीय गन्तव्य बनाउन हवाई सेवाको नियमन गर्ने प्राधिकरणलाई नियामक र सेवाप्रदायक निकायमा विभाजन गरिने भएको हो । पर्यटकको संख्या वृद्धि गर्न निगमको व्यवस्थापकीय सुधारसमेत गरिने भएको हो । त्यस्तै सन् २०२३२०३२ लाई पर्यटक भ्रमण दशक घोषणा गरिने पनि बजेटमा उल्लेख छ । अर्थमन्त्री प्रकाशशरण महतले आगामी आर्थिक वर्ष २०८०८१ का लागि सोमबार प्रस्तुत गरेको बजेटका १० वटा प्राथमिकतामध्ये पर्यटनलाई पहिलो स्थानमा महत्त्व दिँदै प्राधिकरण र निगम पुनःसंरचनाको विषयमा पुनः जोड दिएका छन् । नेपाल नागरिक उड्डयन प्राधिकरणलाई पुनःसंरचना गरी नियामक र सेवा प्रदायक निकायलाई अलगअलग बनाइनेछ, बजेट वक्तव्यमा उल्लेख छ, नेपाल वायु सेवा निगमको पुनःसंरचना गरी व्यवस्थापकीय सुधार कार्य अघि बढाइनेछ । यी दुवै निकाय हेर्ने तालुक निकाय संस्कृति, पर्यटन तथा नागरिक उड्डयन मन्त्रालयतर्फ ११ अर्ब ९६ करोड बजेट विनियोजन गर्दै अर्थमन्त्री महतले पूर्वाधारतर्फ निजगढ अन्तर्राष्ट्रिय विमानस्थल आयोजनाको काम पनि अघि बढाइने बताए । उनका अनुसार आगामी वर्ष त्यहाँको वातावरणीय प्रभाव मूल्यांकन, बस्ती स्थानान्तरण, मुआब्जा वितरण, जग्गा संरक्षणलगायतका काम हुनेछन् । यो परियोजनाको लगानी मोडालिटी भने हालसम्म तय भइसकेको छैन ।अर्थमन्त्रीले आगामी वर्ष नै मोडालिटीबारे टुंगो लगाइने बताए । हालै सरकारले निर्माण सम्पन्न गरेका भैरहवास्थित गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थलमा नियमित अन्तर्राष्ट्रिय उडान सञ्चालन गरिने उनको भनाइ छ । यी दुवै विमानस्थलबाट अन्तर्राष्ट्रिय उडान नियमित हुन सकेका छैनन् । थाइल्यान्ड, श्रीलंका, चीन र भारतबाट बौद्धमार्गीलाई सोझै भैरहवा ल्याउन ती मुलुकमा सिधा उडान गरिने अर्थमन्त्रीले बताए । आन्तरिक उडानतर्फ विराटनगर, भरतपुर, नेपालगन्ज र धनगढी विमानस्थलको स्तरोन्नति गर्ने जनाइएको छ । ती विमानस्थललाई क्षेत्रीय विमानस्थलका रूपमा परिणत गर्दै रुकुमको चौरजहारी, दाङको टारीगाउँ, उदयपुरको सगरमाथा र जुम्लाको खलंगालगायत क्षेत्रमा रहेका विमानस्थलको स्तरोन्नति गरिने भएको छ । त्यसैगरी दुर्गम तथा हिमाली भेगमा उडान गर्ने वायु सेवालाई सहुलियत दिई हवाई यातायातलाई अझ सहज र सुलभ बनाइने बजेटमा उल्लेख छ । मन्त्रालयमातहत रहेको पर्यटन विभागमार्फत हुने पूर्वाधारका कामका लागि २ अर्ब १३ करोड विनियोजन गरिएको छ । यो रकमले पाथीभरा, हलेसी, किरातहरूको उद्मस्थल तुवाचुङचतराबराह क्षेत्र, गढीमाई, छिन्नमस्तालगायत दुई दर्जनभन्दा बढी गन्तव्यमा पदमार्ग तथा भौतिक निर्माणका कार्य गरिनेछन् ।हिमाली क्षेत्रको सुन्दरताको अवलोकन तथा साहसिक पर्यटनलाई प्रवर्द्धन गर्न ताप्लेजुङदेखि दार्चुलासम्म जोड्ने ग्रेट हिमालयन ट्रेल को बाँकी निर्माण कार्य पनि आगामी वर्ष पुनः थालिने भएको छ । भूकम्पबाट क्षतिग्रस्त भक्तपुर दरबार, हनुमानढोका, नुवाकोटलगायत २५ वटा सम्पदा आगामी वर्ष पुनर्निर्माण सम्पन्न गर्ने बजेटको लक्ष्य रहेको छ । आगामी वर्ष सरकारले १० लाख पर्यटक संख्या पुर्याउने जनाउँदै सन् २०२३ देखि २०३२ लाई पर्यटन दशकका रूपमा मनाउने महत्त्वाकांक्षी कार्यक्रम फेरि ल्याएको छ । सरकारले निजी क्षेत्रलाई साहसिक तथा चलचित्र पर्यटनमा प्रोत्साहन दिने जनाएको छ ।"
लिची रुङ्न बगानमै डेरा,"(झापा)१८ वर्षका लुकमान खानको हातमा गुलेली छ । गुलेलीको काम चरा मार्ने भने होइन, लिची बगान जोगाउने हो । भद्रपुर७ को एक लिची बगानमा ओहोरदोहोर गरिरहेका उनी गुलेली तन्काउँदै भन्छन्, नझुक्किनुस्, मेरो काम चरा मार्ने हैन, बगान जोगाउने हो । बिर्तामोड९ गरामनीका खानले एक महिनादेखि बगानमै डेरा जमाएका छन् । विशेषगरी चमेरा र चराचुरुंगी तथा सर्वसाधारणबाट लिची जोगाउने उनको जिम्मेवारी छ । एक दानो लिची पनि तलमाथि हुन दिएको छैन, खानले सुनाए, साहुले दिएको ड्युटी पूरा गरिरहेको छु ।झापाका ५० भन्दा बढी सानाठूला बगानमा अहिले खान जस्तै चौकीदार भेटिन्छन् । सुत्न त पाइँदैन, अर्का चौकीदार रमेश राजवंशीले सुनाए, आलोपालो गरेर आराम गर्छौं । खासगरी उनीहरू दिनमा भन्दा राति बढी सक्रिय हुन्छन् । स्तनधारी चमेरोले रातमै उत्पात मच्चाउँछन् । चमेरोबाट लिचीलाई जोगाउन हम्मे हुन्छ । त्यही भएर उनीहरू रातभर जाग्रामै बस्छन् । हूल बाँधेर आएका चमेराले लिची सखापै पार्छ, राजवंशीले भने, टर्च लाइट बालेर चमेरा भगाउँछौं ।दिनमा भने सुगालगायत अन्य चराचुरुंगीले लिचीमा क्षति गर्छन् । चराचुरुंगीलाई गुलेलीको सहाराले लखेटिन्छ । लिचीको चौकीदारी गरेबापत उनीहरूले दिनको ६ सय रुपैयाँ ज्याला पाउँछन् । खाने सुविधा पनि ठेकेदारले नै बेहोर्छ । लिची रुङ्ने चौकीदारलाई प्रतिव्यक्ति मासिक १८ हजार रुपैयाँ र खानाको प्रबन्ध गरिएको लिची व्यापारी तथा ठेकेदार नसिब खानले बताए । कम पैसामा रातभर जाग्र्राम बस्ने मान्छे पाइँदैन, खानले सुनाए, लिचीमा फल लाग्न थालेदेखि नै चौकीदार खटाउनुपर्छ ।यस वर्ष हावाहुरी र असिनाले लिची उत्पादनमा ठूलो क्षति पुगेको पाँच वर्षदेखि झापाका सानाठूला सबै लिची बगान ठेक्का लिँदै आएका खानले बताए । उनले गोरखामा पनि लिची खेती गरेका छन् । झापामा वैशाख १७ को हावाहुरीले फल लागेका लिचीका बोटसहित क्षति गरेको थियो । झापाभरि नै हावाहुरी र असिनाले लिची सखाप पार्यो, उदास हुँदै उनले भने, अब अलिअलि मात्रै बाँकी छ । हावाहुरीले ७५ प्रतिशत उत्पादनमा क्षति पुगेको उनी सुनाउँछन् । फूल खिल्दैदेखि हावाहुरीले समस्या भयो, उनले थपे, पाक्ने बेलामा फेरि क्षति भयो ।झापामा उत्पादित सबै लिची काठमाडौं पुग्छ । काठमाडौं पुर्याउँदा व्यापारीले दोब्बरतेब्बर आम्दानी गर्छन् । यस पटक भने लगानी पनि उठाउन हम्मे पर्ने ठेकेदार खानको बिलौना छ । झापाभरि करिब २५ लाख हाराहारी लगानी भएको छ, उनले थपे, खर्च कटाएर लगानी उठाउनै गाह्रो छ यस पटक । झापामा जेठ २५ सम्ममा लिची पाकिसक्छ । पाकेको लिची टिपेर काठमाडौं पठाएपछि खान अनि चौकीदार गोरखातिर लाग्छन् । गोरखामा करिब ८ सय बोट लिची बगानमा करिब १० लाख लगानी भएको छ ।झापामा डुबेको लगानी गोरखाको बगानबाट उठाउने लक्ष्य छ, खानले भने । गत वर्ष ९८ हेक्टर जमिनमा विस्तार भएको खेतीबाट करिब ७ सय २२ टन लिची उत्पादन भएको कृषि ज्ञान केन्द्र झापाको तथ्यांक छ । लिची खेती विस्तार भएको छैन । त्यसैले गत वर्षकै हाराहारीमा उत्पादन हुने अनुमान छ, केन्द्रका सूचना अधिकारी गणेश शिवाकोटीले भने । झापामा प्रतिहेक्टर ८ दशमलव ५० टन लिची उत्पादन हुँदै आएको केन्द्रको दाबी छ ।"
युनाइटेड अजोडको एकीकृत कारोबार सुरु,काठमाडौं (कास) मर्जपछि बनेको युनाइटेड अजोड इन्स्योरेन्स कम्पनीको एकीकृत कारोबार सुरु भएको छ । साविकका युनाइटेड इन्स्योरेन्स कम्पनी (नेपाल) र अजोड इन्स्योरेन्स कम्पनी आपसमा गाभिएर यो कम्पनी बनेको हो । आइतबारबाट एकीकृत कारोबार सुरु गरेको कम्पनीले चार वर्षभित्र सर्वश्रेष्ठ ५ निर्जीवन बीमा कम्पनीभित्र पर्ने उद्घोष गरेको छ । नेपाल बिमा प्राधिकरणका अध्यक्ष सूर्यप्रसाद सिलवालले आइतबार काठमाडौंमा आयोजित विशेष समारोहमा नयाा कम्पनीका अध्यक्ष आजाद श्रेष्ठलाई इन्स्योरेन्स अपरेसन्स लाइसेन्स हस्तान्तरण गरे ।
सेयर र घरजग्गा कारोबार कर विवादमा,"(काठमाडौं)सरकारले आर्थिक विधेयकमार्फत ल्याएको फर्दर पब्लिक अफरिङ (एफपीओ), मर्जर तथा प्राप्ति प्रक्रियामा भएको बार्गेन पर्चेज गेन, सेयर र घरजग्गाको नियमित व्यावसायिक कारोबारलगायतमा तय गरेको करसम्बन्धी व्यवस्था विवादित बनेको छ । ती व्यवस्था आयकर ऐनविपरीत रहेको र समग्र वित्तीय बजारलाई प्रभाव पार्ने भन्दै संशोधन गर्नुपर्ने सरोकारवालाको भनाइ छ । सरकारले आर्थिक विधेयकको दफा २६ मा एफपीओ जारी गरी प्राप्त रकमबाट लाभांशबापत वितरित बोनस सेयरको रकम आयमा समावेश नगरेका शुल्क र ब्याज मिनाहासम्बन्धी व्यवस्था गरेको छ । जसअनुसार कुनै निकायले एफपीओबाट प्रिमियम मूल्यमा सेयर जारी गरी प्राप्त रकममध्ये ०७८७९ सम्म हिताधिकारीलाई बोनस सेयरका रूपमा वितरण गरेको लाभांश रकमलाई आयकर ऐन ०५८ को दफा ५६ को उपदफा ३ बमोजिम आयमा समावेश गरी कर दाखिला नगरेको भए उक्त रकममा लाग्ने कर २०८० मंसिरसम्म भुक्तानी गरे सोमा लाग्ने शुल्क तथा ब्याज मिनाहा हुने भनिएको छ । यो व्यवस्था विद्यमान कानुनविपरीत भएको जानकार बताउँछन् । यसअघि राजस्व अनुसन्धान विभागले पनि एफपीओ निष्कासन गर्ने बैंकहरूलाई पत्र काटेर कर तिर्ने ताकेता गर्दै आएको थियो । बैंकहरू भने कानुनअुनसार आफूहरूले कर तिर्नु नपर्ने दाबी गर्दै आएका छन् । चार्टर्ड एकाउन्टेन्ट भवनाथ दाहालका अनुसार आयकर सम्बन्धमा ०५८ चैत २९ मा ऐन आएको हो । त्यसयता संशोधन भएको छैन । त्यसमा सेयरधनीले हालेको रकमलाई पुँजी योगदान भनिएको छ । मानौं कसैले एक सय रुपैयाँको सेयर हालेमा कम्पनीको आय सय हुँदैन, त्यसलाई प्रयोग गरेर १५ रुपैयाँ कमायो भने त्यो आम्दानी हुन्छ, दाहालले भने, अहिले कानुनमा विगतदेखिकै प्रिमियममा कर नतिरेको भए छुट दिने भन्ने आयो । जबकि मूल कानुन अहिले पनि संशोधन भएको छैन । यसकारण यो व्यवस्था कानुनविपरीत देखिन्छ । आन्तरिक राजस्व विभागका महानिर्देशक दीर्घराज मैनालीले कानुनले कर तोकेको अवस्थामा पनि सम्बन्धित निकायले दाखिल नगरेकाले अहिले तोकिएको समयभित्र भुक्तान गरे छुट दिने निर्णय गरिएको बताए । प्रिमियममा एफपीओ निष्कासनमार्फत प्राप्त रकम कोषमा राख्दा कर लाग्दैन । त्यो रकम लाभांश वितरणबाहेक अरू प्रयोजनमा खर्च गर्न पाइँदैन । तर लाभांश वितरण गर्नुअघि कर तिर्नुपर्ने व्यवस्था छ, उनले भने, केही निकायले लाभांश वितरण गर्दा पनि कर नतिरेकाले २०८० मंसिरभित्र भुक्तान गरे शुल्क र ब्याज मिनाहा गर्ने भनेका हौं । आर्थिक विधेयकको अर्को विवादित विषय मर्जर वा एक्विजिसनको लाभमा लाग्ने करमा शुल्क वा ब्याज मिनाहासम्बन्धी बुँदा हो । विधेयकको दफा २७ मा निकायहरू आपसमा गाभिँदा वा प्राप्तमा सौदाबाजी गर्दा आउने लाभ (बार्गेन पर्चेज गेन) बापतको आयलाई कर प्रयोजनका लागि दाखिला नगरेको भए ०७८७९ सम्मको त्यस्तो आयमा लाग्ने कर २०८० मंसिरसम्म दाखिला गरे शुल्क तथा ब्याज मिनाहा हुने व्यवस्था छ । मर्जर तथा एक्विजिसनको हकमा ०६७ मंसिरमा कानुनमै नयाँ व्यवस्था गरेर कर छुट दिइएको छ । त्यसमा मर्जर तथा एक्विजिसनमा जाने बैंक तथा वित्तीय संस्था र बिमा कम्पनीलाई कर छुट दिने भनेर तोकिएको छ । यो व्यवस्थाअनुसार अहिले ०७९ अघिको बार्गेन पर्चेन गेनमा कर तिर भन्न नमिल्ने चार्टर्ड एकाउन्टेन्ट दाहालले बताए । यो व्यवस्थामा मर्जरमा जाने बिमा र बैंकलाई कहीं कर निस्कन्छ भने कर छुट दिने भनिएको छ । यो व्यवस्था ०७९ मा आएर टुंगियो, उनले भने, अहिले आएर ०७९ अघि भएका मर्जर तथा एक्विजिसनमा पनि कर तिर भनियो । यो व्यवस्थाले ०६७ मा ऐनमा थपिएको मर्जर तथा एक्विजिसनमा जाने कम्पनीलाई कर छुट दिएको कानुनको अर्थ देखिँदैन । विभागका महानिर्देशक मैनालीका अनुसार मर्जर तथा एक्विजिसन प्रक्रियामा गएका बैंक तथा वित्तीय संस्थालाई अरू विभिन्न करमा छुट दिए पनि बार्गेन पर्चेज गेनमा छुट दिइएको छैन । मर्जर तथा एक्विजिसनको अन्तिम स्वीकृति दिँदा नै बार्गेन पर्चेज गेनमा कानुनअनुसार कर तिर्नुपर्छ भनेर प्रतिबद्धता गराइन्छ । यसले पनि त्यसमा कर छुट नभएको स्पष्ट हुन्छ, उनले भने, अहिले कानुनले नै तोकिएको कर ०८० मंसिरसम्म दाखिल गरे शुल्क र ब्याज छुट दिने भनिएको हो । यो कर नयाँ नभई पुरानै भएकाले आत्तिनुपर्ने अवस्था नरहेको उनको दाबी छ । यस्तै, आर्थिक विधेयकको दफा २९ मा धितोपत्र, जग्गा तथा घरजग्गाको व्यावसायिक कारोबार गर्नेलाई छुटसम्बन्धी व्यवस्था छ । खासगरी सेयर लगानीकर्तालाई यो व्यवस्थाले निकै चिन्तित बनाएको छ । विधेयकमा नियमित व्यवसायका रूपमा धितोपत्र, जग्गा तथा घरजग्गाको कारोबारका आय विवरण तथा कर दाखिला गर्न बाँकी रहेको भए ०७६७७ देखि ०७८७९ सम्मको त्यस्तो कारोबारको घोषणा गरी आयकर ऐन २०५८ बमोजिम लाग्ने करको ५० प्रतिशत रकम २०८० चैतभित्र दाखिला गरे सोमा लाग्ने बाँकी कर शुल्क तथा ब्याज मिनाहा हुने भन्नेछ । यसरी कर दाखिला गर्ने व्यक्तिको सोभन्दा अघिल्ला वर्षको कर शुल्क र ब्याज मिनाहा हुने व्यवस्था पनि विधेयकमा छ । आन्तरिक राजस्व कार्यालयका महानिर्देशक मैनालीले यो व्यवस्था नियमित व्यावसायिक रूपमा सेयर, घरजग्गाको कारोबार गर्ने प्राकृतिक व्यक्तिको हकमा भएको बताए । हाल लगानीकर्ताले सेयरमा नोक्सानी भए त्यसको भुक्तानी फिर्ता नपाउने व्यवस्था छ । अब लगानीकर्ताले नियमित कर तिरेको अवस्थामा उसले नोक्सान बेहोरेको अवस्थामा सरकारले कर फिर्ता गर्नेछ, उनले भने । व्यावसायिक रूपमा कारोबार गर्ने लगानीकर्ताको हितमा उक्त व्यवस्था गरिएको उनको दाबी छ । तर, धितोपत्र, जग्गा तथा घरजग्गाको व्यावसायिक कारोबार गर्नेलाई छुटसम्बन्धी व्यवस्थाको कुनै कानुनी आधार नभएको चार्टर्ड एकाउन्टेन्ट दाहालले तर्क गरे ।बजेटकै भोलिपल्टै सेयर बजारमा उच्च गिरावटहालसम्मकै उच्च बिन्दुको तुलनामा करिब १४ सय अंकले घटिसकेको सेयर बजारमा आगामी आर्थिक वर्षको बजेटले उत्साह थप्ने अपेक्षा गरिए पनि मंगलबार त्यस्तो देखिएन । अर्थमन्त्री प्रकाशशरण महतले साढे १७ खर्बको बजेट घोषणा गरेको भोलिपल्टै सेयर कारोबार मापक नेप्से परिसूचक ५३१६ अंकले घट्यो । बजेटमा वियरिस प्रवृत्तिमा रहेको सेयर बजारमा उत्साह थप्ने कुनै नीति नआएको र केही करसम्बन्धी व्यवस्थाले लगानीकर्ताको मनोबल झनै खस्किएको जानकारहरू बताउँछन् । एकै दिन ५३ अंकको कारोबार धेरै नभए पनि लामो समयदेखि घटिरहेको बजार बजेट आएको भोलिपल्टै बढ्नुको साटो घटेकाले त्यसलाई नराम्रो संकेतका रूपमा विश्लेषण गरिएको छ ।आर्थिक विधेयकको दफा २९ मा धितोपत्र, जग्गा तथा घरजग्गाको व्यावसायिक कारोबार गर्नेलाई छुटसम्बन्धी व्यवस्था छ । विधेयकमा प्राकृतिक व्यक्तिले नियमित व्यवसायका रूपमा धितोपत्र, जग्गा तथा घरजग्गाको कारोबारका आय विवरण तथा कर दाखिला गर्न बाँकी रहेको भए आर्थिक वर्ष २०७६७७ देखि आर्थिक वर्ष ०७८७९ सम्मको त्यस्तो कारोबारको घोषणा गरी आयकर ऐन २०५८ बमोजिम लाग्ने करको ५० प्रतिशत रकम ८० चैतभित्र दाखिला गरे सोमा लाग्ने बाँकी कर शुल्क तथा ब्याज मिनाहा हुने भन्ने छ । लगानीकर्ताहरूले आयकर ऐनमा पुँजीगत लाभकरलाई नै अन्तिम कर मानिएकाले पुनः कर तिर्नु नपर्ने भन्दै आएका छन् । तर आन्तरिक राजस्व कार्यालयले यो विषयमा कर तिर्न भनेकाले लगानीकर्ताको मनोबल खस्किएको एक ब्रोकरले बताए । विधेयकमार्फत ल्याइएको करसम्बन्धी व्यवस्था घटिरहेको सेयर बजारलाई झनै सिध्याउनकै लागि ल्याएको जस्तो देखिन्छ, उनले भने, सेयर कारोबार लागत घटाउनुपर्नेमा झन् कर थोपरेर सरकारले लगानीकर्ताको ढाड सेक्ने काम गरेको छ ।मंगलबार नेप्से परिसूचक ५३१६ अंक घटेर १ हजार ८ सय ८८ अंकमा झरेको छ भने सबै सूचक ओर्लिएका छन् । २ अर्ब ३४ करोड रुपैयाँको कारोबार भएको छ । बैंकिङ ३०, विकास बैंक ८०, फाइनान्स ४४, होटल तथा पर्यटन ९७, जलविद्युत् ६५, जीवन बिमा ३ सय ४६, उत्पादन ७७, माइक्रोफाइनान्स १ सय २२, निर्जीवन बिमा २ सय ९१, अन्य ४५ र व्यापार उपसमूह ६५ अंक घटेको नेप्सेको तथ्यांक छ । मंगलबार जम्मा ९ कम्पनीको मूल्य बढ्दा २ सय ७ को घट्यो भने ३ को स्थिर रह्यो ।"
चर्च ब्वाइज नजिकिादै,"आर्मीको महँगो जिद्दीयसपल्टको लिगको एकमात्र अर्गानिक टिम रहेको छ आर्मी । अर्गानिक के अर्थमा भन्दा आर्मीको जितमा विदेशी खेलाडी छैनन् । विदेशी खेलाडी अनुबन्ध गर्ने आर्मीको नीति नै छैन । तर, यो जिद्दी टोलीका लागि महँगो साबित हुँदै छ । अन्य टिम विदेशी खेलाडीको मदतमा बलियो हुँदा आर्मीले त्यस विकल्पलाई अपनाउन नै खोजेको छैन । त्यसैले सायद आर्मी जावलाखेलसँग सजिलै पराजित रह्यो र ३० अंकमै सीमित रह्यो । यो हारले जहाँ आर्मीको उपाधि होडको सम्भावना समाप्त भएको छ, त्यहीं टोलीमाथि रेलिगेसनको दबाब बढेको छ । आर्मीले पछिल्ला तीन खेलमा एक अंकमात्र बटुलेको छ । आर्मीको विदेशी खेलाडी अनुबन्ध गर्ने नीति रहेको छैन । यसले अबको लिगमा हामीलाई गाह्रो हुनसक्छ, सहायक प्रशिक्षक राजु तामाङले भने । तर, उनले आर्मीको यो नीतिले घरेलु फुटबल र राष्ट्रिय टिमको तयारीमा भने टेवा पुगिरहेको दाबी गरे । जावलाखेलको जितमा दुवै गोल संयोगले विदेशीकै नाममा रह्यो । एनकोटो मसोबीले ५६ औं मिनेटमा पहिलो गोल गरेपछि ७९ औं मिनेटमा दोस्रो थपे । जावलाखेलका प्रशिक्षक सुनील श्रेष्ठले खेलपछि भने, यो जितले हामी फेरि उपाधि होडमा फर्केका छौं ।"
खप्तडशैलेश्वरी म्याराथन आज,डोटी (कास) खप्तडशैलेश्वरी हाइअल्टिच्युड म्याराथनको तयारी पूरा भएको छ । ३ हजार ३ सय फिट उचाइमा यो म्याराथन बुधबार हुँदै छ । डोटीमा पहिलो पटक यस्तो दौड हुन लागेको आयोजक डोटी उद्योग वाणिज्य संघ र सुदूरपश्चिम खेलकुद परिषद्ले जनाएका छन् । महिलातर्फ हाफ म्याराथन विधा समावेश छ । प्रतियोगिताको व्यवस्थापन जिम्मेवारी लिएको भैरवप्रसाद गणका गणपति जनमत कार्कीले म्याराथन रुटबारे जानकारी गराए ।
छोटकरी,"रुबिनाको प्रदर्शनमा जितकाठमाडौं (कास) कप्तान रुबिना क्षेत्रीले अलराउन्ड प्रदर्शन गरेपछि नेपालले मलेसियाविरुद्ध ५ ट्वान्टी२० अन्तर्राष्ट्रिय क्रिकेट शृंखला ११ को बराबरीमा ल्याएको छ । अघिल्लो दिन पहिलो खेलमा ५ विकेटले स्तब्ध नेपालले मंगलबार मलेसियन महिला राष्ट्रिय टोलीलाई सजिलै ७ विकेटले पराजित गर्यो । रुबिनाले ४ ओभरमा १६ रनमात्र खर्चेर २ विकेट लिएपछि क्वालालम्पुरस्थित वाइएसडीयुकेएम ओवलमा टस जितेको मलेसियाले ५ विकेट गुमाई ९७ रनमात्र बनाउन सक्यो । रुबिनाले अविजित २९ रन बनाएपछि नेपालले १७३ ओभरमै १ सय ३ रन बनायो । उनले ३ चौका प्रहार गरिन् । ओपनर कविता कुँवरले २६ र सीता रानामगरले २३ रन बनाए । तेस्रो खेल बिहीबार हुनेछ ।नेपाललाई टिम इभेन्टमा स्वर्णकाठमाडौं (कास) नेपालले नवौं नेपाल एमेच्योर ओपन गल्फ प्रतियोगितामा मंगलबार टिम स्पर्धामा स्वर्ण जितेको छ । सुवास तामाङ र सद्भाव आचार्यको जोडीले दोस्रो दिन ७ अन्डर १ सय ३७ स्कोर जोडेर समग्रमा १७ अन्डर २ सय ७१ सहित भारतलाई १४ स्ट्रोक अन्तरमा पछाडि पार्दै नेपाललाई जिताए । भारतले ३ अन्डर २ सय ८५ बाट रजत जित्यो । ५ ओभर २ सय ९३ सहित भुटानले कांस्य पदक जित्यो । व्यक्तिगततर्फ भारतीय सुमित कोटवाल ८ अन्डर ६४ को सानदार स्कोरमा शीर्षस्थान उक्लिएका छन् । पाल्पामा २८ बिघा विजयीपाल्पा (कास) तानसेनमा जारी कर्णेल उजिरसिंह पाल्पा गोल्डकप फुटबल प्रतियोगितामा मंगलबार २८ बिघा पूर्वनवलपरासीले रूपन्देही११ लाई टाइब्रेकरमा ४३ गोलले पराजित गरेको छ । निर्धारित समयमा दुवै पक्षबाट ११ गोल र थप समयमा गोल हुन नसकेपछि खेल टाइब्रेकरमा पुगेको हो । पेनाल्टीमा २८ बिघाका अजित लामा, शिव बोटे, वीरेन्द्र सारु र सुन्दास चौधरीले गोल गरे । रूपन्देहीका सुजित चौधरी, मिसान दर्लामी र मनोज श्रेष्ठले गोल गरे निसान न्यौपाने चुके । सुप स्पोर्ट्स अवार्डसँग एसपीएधनगढी (कास) चौथो सुदूरपश्चिम स्पोर्ट्स अवार्ड २०७९ लाई सुदूरपश्चिमाञ्चल एकेडेमी (एसपीए) ले मुख्य प्रायोजन गर्ने भएको छ । अवार्डको मुख्य प्रायोजनका लागि मंगलबार आयोजक नेपाल खेलकुद पत्रकार मञ्च कैलाली समन्वय शाखाका अध्यक्ष प्रदीप पाठक र एकेडेमीका प्रबन्ध निर्देशक सुवास शाहीबीच सम्झौतापत्रमा हस्ताक्षर भएको छ । सुदूरपश्चिम स्पोर्ट्स अवार्डमा वर्ष २०७९ मा उच्च प्रदर्शन गरेका राष्ट्रिय तथा अन्तर्राष्ट्रिय क्षेत्रमा सफल खेलाडी र प्रशिक्षकसहित विभिन्न ८ विधामा अवार्ड दिइने जनाइएको छ । अवार्ड धनगढीमा असार ८ मा आयोजना हुनेछ ।"

शीर्षक,विवरण
"संस्थानमा लगानी ६ खर्ब, नाफा १ अर्ब","जनकपुर चुरोट कारखाना बन्द नै छ, विद्युत् उत्पादन कम्पनी र राष्ट्रिय प्रसारण ग्रिड कम्पनीको व्यवसाय सुरुवाती अवस्थामै छ, समीक्षामा भनिएको छ, नोक्सानीमा सञ्चालन भइरहेका संस्थानमध्ये नेपाल ओरिएन्ट म्याग्नेसाइट प्रालि र बुटवल धागो कारखानाको व्यावसायिक कारोबार भएकै छैन । नेपाल रेलवे कम्पनीले गति लिन सकेको छैन । ०७७७८ मा २२ संस्थानले नाफा आर्जन गरेका थिए, १९ संस्थानले घाटा बेहोरेका थिए । बाँकी संस्थान शून्य अवस्थामा थिए । ०७८७९ मा नाफा हुने संस्थानको संख्या बढे पनि अन्यको नोक्सानी डरलाग्दो छ ।समीक्षाअनुसार ०७८७९ मा सञ्चालित २५ संस्थानको खुद नाफा ३३६५ प्रतिशतले बढेको छ । सबैभन्दा बढी नेपाल विद्युत् प्राधिकरणले १३ अर्ब ३७ करोड ४६ लाख नाफा कमाएको छ । दोस्रोमा नेपाल दूरसञ्चार कम्पनीले ८ अर्ब ४७ करोड ७ लाख र तेस्रोमा राष्ट्रिय वाणिज्य बैंकले ४ अर्ब २९ करोड २८ लाख नाफा कमाएको छ । निक्षेप तथा कर्जा सुरक्षण कोषले ३ अर्ब १ करोड ४९ लाख, कृषि विकास बैंकले २ अर्ब २२ करोड ५७ लाख र नेपाल नागरिक उड्डयन प्राधिकरणले १ अर्ब ३० करोड ७१ लाख नाफा कमाएको छ ।नाफा भएका संस्थानबाट आर्थिक वर्ष ०७८७९ मा ६ अर्ब १५ करोड ५१ लाख लाभांश प्राप्त भएको छ । यो अघिल्लो वर्षको तुलनामा ८४३ प्रतिशतले कम हो । नोक्सानीमा सञ्चालित १७ संस्थानको खुद नोक्सानी ६१०९६ प्रतिशतले बढेको छ । सबैभन्दा बढी आयल निगमको नोक्सानी ३८ अर्ब १७ करोड ७७ लाख पुगेको छ । अन्तर्राष्ट्रिय बजार भएको मूल्यवृद्धि र लागतअनुसार मूल्य समायोजन नहुँदा निगमको नोक्सानी चुलिएको हो । दोस्रोमा नेपाल वायु सेवा निगमको नोक्सानी १ अर्ब ७० करोड ३० लाख, नेपाल खानेपानी संस्थानको नोक्सानी ३९ करोड ५४ लाख र दुग्ध विकास संस्थानको नोक्सानी ३७ करोड पुगेको छ । नेपाल रेलवे कम्पनीको घाटा १४ करोड ३५ लाख, नेपाल ओरिएन्ट म्याग्नेसाइटको १४ करोड २८ लाख र नेपाल औषधिको नोक्सानी १३ करोड ८६ लाख पुगेको छ । समीक्षाअनुसार ०७८७९ मा सेयरधनी कोषनेटवर्थ गत आर्थिक वर्षको तुलनामा ०७४ प्रतिशतले बढेर ७ खर्ब ६१ अर्ब ३३ करोड २५ लाख पुगेको छ । गत आर्थिक वर्षको तुलनामा सेयर लगानी ४५४ प्रतिशतले वृद्धि भएर ३ खर्ब २८ अर्ब ९२ करोड ७५ लाख पुगेको छ । ऋण लगानी १४४९ प्रतिशतले वृद्धि भएर २ खर्ब ८९ अर्ब २३ करोड ७१ लाख पुगेको छ ।"
संवैधानिक 'कोर्टमा रुकुमकोटको भविष्य,"(रुकुमपूर्व)रुकुमकोटमा साढे तीनतले एउटा घरका दुइटा सटर घ्यार्रर गर्दै हरेक बिहान १० बजेअघि नै खुलिसक्छन् । ती कुनै पसलका सटर होइनन्, न त कुनै बिक्री कक्ष वा ग्यारेजका । यहाँ रुकुमपूर्वको जिल्ला अदालत छ । तिनै सटर खुलेपछि देखिन्छ मुद्दा दर्ता शाखा र स्रेस्तेदारको कार्यकक्ष । यो घरको भूर्इंतला र दोस्रो तला जिल्ला अदालतले मासिक ५४ हजार भाडामा लिएर चलाइरहेको छ भने माथिल्लो तल्लामा घरधनी बस्छन् । यस्तै दृश्य जिल्लाका अरू सरकारी कार्यालयमा पनि देख्न सकिन्छ । सदरमुकाममा आवास प्रयोजनले बनेका घरमा सरकारी कार्यालय भाडामा बस्नुपर्ने अवस्था किन आयो भनेर बुझ्न ६ वर्षअघि पुग्नुपर्छ । २०७४ असोज २७ मा प्रशासनिक पुनःसंरचनापछि थपिएका दुई जिल्लामध्येको हो रुकुमपूर्व । नयाँ जिल्ला कायम भएपछि रुकुमकोटलाई सदरमुकाम तोकिएको थियो । सदरमुकाम बनाएको चार महिनापछि २०७४ माघ १५ मा शेरबहादुर देउवा नेतृत्वको तत्कालीन मन्त्रिपरिषद्ले जिल्ला सदरमुकाम रुकुमकोटबाट करिब २० किमि दूरीमा रहेको पुथाउत्तरगंगा गाउँपालिका१२ गोलखाडामा सार्ने निर्णय गर्यो । अनौठो त यो थियो कि, सरकारबाट बाहिरिने १८ दिनअघि मन्त्रिपरिषद्बाट यो निर्णय गराइएको थियो ।यो निर्णय खारेजीको माग गर्दै अधिवक्ता गणेश हमाल, कृष्ण रेग्मी र दत्तबहादुर बस्नेतले माघ १७ मा सर्वोच्चमा रिट दर्ता गरे । भोलिपल्टै सर्वोच्चले सरकारको निर्णय कार्यान्वयन नगर्नू, यथास्थितिमै राख्नू भनेर अन्तरिम आदेश दियो । सर्वोच्च अदालतको संवैधानिक इजलासमा वैशाख ६ मा २८ औं पटक पेसीमा चढेर थन्किएको एउटा मुद्दामा अड्किएको छ, रुकुमकोटको भविष्य । सर्वोच्चको संवैधानिक इजलासले अन्तिम फैसला नसुनाएका कारण वर्षौंदेखि रुकुमकोट अस्थायी सदरमुकामको हैसियतमा छ । त्यसैले जिल्लाका अधिकांश सरकारी कार्यालय भाडाको घरमा खुम्चिएर बस्न बाध्य छन् । जसका कारण सेवाग्राहीले सास्ती त पाइरहेका छन् नै, राजनीतिक निर्णयको अन्तिम किनारा लाग्न नसक्दा मासिक लाखौं रुपैयाँ भाडाका नाममा खर्चसमेत भइरहेको छ । त्योभन्दा पनि यो निर्णयको असरले समग्र रुकुमकोटकै विकास र भविष्यलाई अनिश्चित बनाइदिएको छ ।अस्थायी सदरमुकाम भए पनि सिस्ने गाउँपालिकाको ५ र ६ मा पर्ने रुकुमकोटमा कुनै चहलपहल छैन । व्यापार व्यवसाय विस्तार गर्न खोज्नेहरू पनि सदरमुकामको अनिश्चित भविष्यका कारण खुम्चिएर बसेका छन् । तत्कालीन प्रधानमन्त्री देउवाले कुनै परामर्श र छलफलबिना लिएको निर्णयका कारण नयाँ सदरमुकाम तोकिएको गोलखाडा र रुकुमकोटबीच तिक्तता बढेको छ । अनि सदरमुकाम कहाँ राख्ने भन्नेमा सिंगो जिल्ला राजनीतिक रूपमा विभाजित छ । यो बीचमा गोलखाडाका सर्वसाधारण एकत्रित भएर ज्ञापनपत्र बुझाउन रुकुमकोट आउने क्रम कैयौंपटक दोहोरिइसक्यो । २०७५ माघ तेस्रो साता सदरमुकाम सार्न चाहने र सार्न नदिनेबीच झडपकै अवस्था निम्तिने डरले जिल्ला प्रहरीले बुटवलबाट हेलिकोप्टरमा थप सुरक्षाकर्मी ल्याएको थियो । प्रशासनले निषेधित क्षेत्रको दायरा बढायो । विवाद चर्किंदै गएपछि माघ २१ मा जिल्ला प्रशासन कार्यालयले सदरमुकाममा कर्फ्यु नै लगायो । यो सारा विवादबाट फाइदा भने कसैले पाएको देखिन्न । रुकुमकोटबाट सदरमुकाम सार्ने निर्णयलाई स्थानीय बासिन्दा आफूहरूमाथि गरिएको अन्यायपूर्ण विगतको पुनरावृत्तिको रूपमा अर्थ्याउँछन्, किनकि २०१८ सालमा ७५ जिल्ला घोषणा गरिएपछि रुकुमकोटलाई तत्कालीन रुकुम जिल्लाको सदरमुकाम तोकिएको थियो । तर, २०३० सालमा सदरमुकाम सारेर मुसिकोट पुर्याइयो । स्थानीयका अनुसार तत्कालीन पञ्चायती व्यवस्थामा भेगीय राजनीतिको बलमा हठात् उक्त निर्णय गराइएको थियो । त्यतिबेला रुकुमकोटका नेता थिए भुवनेश्वर उपाध्याय । २०२६ को चुनावमा उनी बाफिकोटका ध्रुवविक्रम शाहसँग पराजित भए । त्यसपछि लगातार तीन कार्यकाल शाह माननीय भए । उनैले प्रतिस्पर्धीको गृह ठाउँबाट आफ्नोतिर सदरमुकाम सार्ने निर्णय दरबारबाट गराए । एमालेको केन्द्रीय सल्लाहकार परिषद्का सल्लाहकार रहेका स्थानीय नेता नन्दलाल शर्मा सदरमुकामसम्बन्धी संघर्ष समितिका संयोजक हुन् । उनी २०३० सालमा रुकुमकोटबाट सदरमुकाम सार्ने निर्णयविरुद्ध पनि आन्दोलित भएका थिए । शर्माका अनुसार तत्कालीन राप्ती अञ्चलाधीश लक्ष्मीराजभक्त नेपालीले ८० जना सशस्त्र प्रहरीको डफ्फा बोकेर रातारात सदरमुकाम सारे । उनले सुनाए, सहर बन्न थालिसकेको ठाउँबाट गाउँजस्तो मुसिकोटमा सदरमुकाम सार्ने भएपछि हामी सबै आन्दोलित भयौं । शर्माका अनुसार २०३० वैशाख २६ मा रुकुमकोटका झन्डै २० हजार स्थानीय सदरमुकाम फिर्ता ल्याउन भन्दै मुसिकोट पुगे । प्रहरी र आन्दोलनकारीबीच झडप भयो । गोली चल्यो । शर्माले सुनाए, ८४ थान त गोली मात्रै चल्यो भन्ने सुनेको हो । एक जनाको मृत्यु भयो । कैयौं घाइते भए । उक्त घटनाको वर्षौंपछिसम्म पनि तत्कालीन पञ्चायती शासकले दर्जनौं रुकुमकोटवासीलाई राजकाज अपराध नियन्त्रण ऐनमा मुद्दा चलायो । तिनैमध्येका थिए शर्मा पनि । सदरमुकाम सारेपछि रुकुमकोटको विकास ठप्पै भएको शर्माले सुनाए । ३० सालमा खोसिएको सदरमुकाम ४४ वर्षपछि रुकुमकोटमा फर्किंदा स्थानीय खुसी थिए । गुमेको रौनक फर्किने र सदरमुकाम भएपछि सरकारी कार्यालयहरूको निर्माणसँगै विकास हुने आशामा बसेका थिए रुकुमकोटवासी । यहाँबाट फेरि सदरमुकाम सार्ने निर्णयपछि झस्किए । शर्माले भने, ६ वर्षदेखि यहाँको विकास ठप्प छ । जनता निराश छन् ।उनले भनेजस्तै सदरमुकामको अनिश्चयका कारण रुकुमकोटमा नयाँ उद्योग धन्दा र सेवा क्षेत्रको विस्तार हुन सकेको छैन । सरकारी कार्यालयहरू खुम्चिएर भाडाको घरमा बस्न बाध्य छन् । २०७३ यता मालपोत कार्यालय दुईवटा घरमा भाडामा सरिसक्यो । २०७७ भदौयता मालपोत दुईतले घरमा करसहित मासिक ३८ हजार ५ सय भाडा तिरेर बसिरहेको छ । आवासीय प्रयोजनका लागि बनेको घरको सानो कोठामा छ । कार्यालय प्रमुख मोहनलाल केसीले सुनाए, काम चलाउ हिसाबले अफिस चलेको छ ।मालपोतको भन्दा धेरै समस्या छ, जिल्ला अदालतको । आवासीय प्रयोजनको घरमा भाडामा बसेको अदालतका सबै कोठामा पर्याप्त उज्यालो छैन । बिजुली गएका बेला ती कोठामा बसेर कर्मचारीले काम गर्न सक्ने देखिन्न । अदालतका शाखा अधिकृत कृष्णमुरारी सिग्देलले कोठाको अभावमा कैयौं शाखालाई एउटै कोठामा राख्नुपर्ने बाध्यता भएको, इजलास बस्ने कोठा सानो भएको र कहिलेकाहीँ त पक्ष धेरै भएको र वकिल धेरै भएको मुद्दामा बहस गर्नै समस्या भएकोदेखि गोपनीयता कायम राख्नुपर्ने कुरामा पनि समस्या भइरहेको बताए । उनले भने, आफ्नै भवन नहुँदा अदालतका कर्मचारीले सवारीसाधन पनि अरूकै जग्गामा राख्नुपर्ने बाध्यता छ । सेवाग्राहीले पनि दुःख पाइरहेका छन् । जिल्ला समन्वय समिति, जिल्ला प्रशासन कार्यालय र जिल्ला प्रहरी कार्यालयबाहेकका सबै कार्यालय भाडाका घरमा छन् । जस्तो कि एकीकृत कृषि तथा पशुपक्षी विकास कार्यालयले मासिक ४० हजार भाडा तिर्छ । आफ्नै कार्यालय नहुँदा कर्मचारीहरूले बाटोमै राखेर पशुको उपचार गर्छन् । कार्यालय प्रमुख पीताम्बर बस्नेतले भने, भवनकै अभावमा प्रयोगशाला चलाउन सकिएको छैन । नयाँ प्रविधि प्रदर्शनी गर्न सकिएको छैन ।जिल्ला वन डिभिजन कार्यालय मासिक ३५ हजार भाडा तिरेर बसेको छ भने शिक्षा विकास तथा समन्वय समिति ३६ हजार भाडा तिरेर बसेको छ । सहायक प्रमुख जिल्ला अधिकारी हीरालाल आचार्य सेवा प्रवाहलाई सजिलो बनाउन आवश्यक भौतिक संरचना जरुरी हुने भए पनि जिल्लामा त्यसको अभाव रहेको बताउँछन् । अधिकांश प्रशासन कार्यालयहरू भाडामा बस्न बाध्य भएकाले सेवा प्रवाहको त्यसको असर परिरहेको उनको भनाइ छ । सदरमुकाम अन्योलको असर यहाँको व्यापार र व्यवसायमा पनि परेको छ । उद्योग वाणिज्य संघका जिल्ला सचिव केवेन्द्र गौतमले सदरमुकामको अन्योलले जिल्लामा नयाँ लगानीकर्ता नआएको र यहींका व्यवसायीले पनि लगानी विस्तार गर्न नसकिरहेको बताए । जिल्लाका १२ सय व्यापारीमध्ये ६ सय रुकुमकोटमै भएको सुनाउँदै उनले भने, न लगानी गर्ने वातावरण छ, न स्थानीय व्यापारव्यवसाय फस्टाएको छ । हामीले ६ वर्षको विकास गुमायौं ।कांग्रेस महाधिवेशन प्रतिनिधि एवं स्थानीय व्यवसायी प्रकाश केसीले सदरमुकाम कहाँ हुने भन्ने विवादमा कांग्रेसले दोष खेपिरहेको बताए । पार्टी सभापति शेरबहादुर देउवाको निर्णयले यो अन्योल भएकाले स्थानीय बासिन्दा कांग्रेससँग चिढिएको उनी सुनाउँछन् । । भूगोल नबुझी शीर्ष नेताले गरेको निर्णयले यहाँको विकास ठप्प भएको छ, उनले भने । गोलखाडा रहेको पुथाउत्तरगंगा गाउँपालिकाका अध्यक्ष पुनीराज घर्तीले सदरमुकामको अन्योलले सबैलाई घाटा भएको बताए । उनले जिल्लाको केन्द्रमा सदरमुकाम राख्नुपर्ने भन्दै आफूहरूले गोलखाडा प्रस्तावित गरेको सुनाए । उनले सुरुमा गोलखाडाका जनता आन्दोलित भए पनि एक वर्षयता भने सबैले अदालतको अन्तिम फैसला कुरिरहेको बताए । आफूहरूले सदरमुकाम गोलखाडामै कायम राख्न दर्जनौं पटक काठमाडौं धाएर कांग्रेस सभापति देउवादेखि एमाले अध्यक्ष केपी शर्मा ओली र अन्य शीर्ष नेतृत्व भेटिसकेको बताए । उनले भने, यसमा त सरकार नै जिम्मेवार हुनुपर्ने हो तर त्यस्तो भइरहेको देखिएन ।कांग्रेस महाधिवेशन प्रतिनिधि एवं गोलखाडाका स्थानीय नेता ध्रुव पुनले सदरमुकाम भनेको प्रशासनिक सुविधा भएकाले यो जिल्लाको केन्द्रमा हुनुपर्ने भन्दै आफूहरूले गोलखाडामा सार्न तत्कालीन प्रधानमन्त्री देउवालाई भनेपछि सार्ने निर्णय भएको सुनाए । जातीय तथा उत्पीडित क्षेत्रका हिसाबले र हिमाली जिल्ला भएकाले हिउँ पर्ने गोलखाडामा सदरमुकाम राख्नुपर्ने माग आफूहरूले राखेको उनको प्रस्टीकरण छ । उनले यो मुद्दामा माओवादीले राजनीति गरेको पनि आरोप लगाए । उनले भने, तर अदालतमा मुद्दा परेपछि यो त्यसै अलपत्र परेको छ । जसका कारण सिंगो रुकुमेली जनताले घाटा सहिरहेका छन् ।"
तालमारासँग सेल्फी,"(चितवन)संरक्षणकर्मीहरू जलकुम्भी झारलाई तालमारा भन्छन् । जसरी वनमारा वनका रूखबिरुवाका लागि घातक हुन्छन्, छिटोछिटो फैलिएर ताल, पोखरी र खोलानाला ढाक्ने जलकुम्भी पनि जल क्षेत्रका लागि समस्या बन्छ । पोखरेलीलाई फेवातालमा बर्सेनि बगेर आउने जलकुम्भी हटाउन ठूलो सकस छ । तर चितवन राष्ट्रिय निकुञ्जको मध्यवर्ती क्षेत्रका सामुदायिक वनभित्र केही तालहरूमा फैलिएर फुलेका जलकुम्भी फोटो र भिडियो खिच्नेका लागि रमाइलो दृश्य बनेको छ । जलकुम्भीका बैगुनी रंगका फूललाई पृष्ठभूमिका पारेर सामाजिक सञ्जालमा पोस्ट गर्नेको होड चलेको छ । अहिले बरन्डाभार क्षेत्रका विभिन्न तालतलैयामा फुलेका जलकुम्भीको गाँज निकै भाइरल भइरहेका छन् । पहिलापहिला महिना दिनमा फाट्टफुट्ट ताल डुल्न पुग्नेहरू हुन्थे । अहिले दिनमै सयौं जना जान थालेका छन् । भरतपुर६ केशरबागको नवज्योति मध्यवर्ती सामुदायिक वनभित्र छ किङ फिसर ताल । यसका वरपर हिजोआज चहलपहल छ । शुक्रबार बिहान १० बज्दानबज्दै वनका कर्मचारी प्रवेश टिकट काट्न बसिसकेका हुन्छन् । शनिबार राम्रै चहलपहल हुन्छ । घुम्न आउनेले गर्दा खाजा पसलहरूको पनि व्यापार चलेको छ, वनका एक कर्मचारीले भने । सामुदायिक वनका अध्यक्ष भीमलाल आचार्यका अनुसार गेट १० देखि ५ बजेसम्म खुला हुन्छ । दिउँसो २ बजेपछि चहलपहल बढ्छ । अरू दिन त्यस्तै दुईतीन सय आउँछन् । शनिबार सात सय जनासम्म आउँछन्, उनले भने, अरू बेला महिना दिनमा पनि सय जना पुग्न गाह्रो थियो । १५२० दिनयता ताल ढाक्ने गरेर जलकुम्भी फुलेपछि एकाएक भीड बढेको उनले बताए ।घुम्न आउनेहरूले फोटोभिडियो खिच्छन्, फर्कने बेलामा गमलामा सार्छौं भनेर पनि केहीले फूलसहितका जलकुम्भी लैजान्छन् । काठमाडौंदेखि मान्छेहरू भाइरल भएको ताल कुन हो ? भन्दै खोज्दै आएको उनले बताए । कोही कोहीले त भिडियो हेरेर कमलको फूल होला भन्ने ठान्ने बाटुली पोखरी मध्यवर्ती सामुदायिक वनकी अध्यक्ष ज्ञानु सुनारले बताइन । यहाँ आएर जलकुम्भी पो रहेछ भन्दै छक्क पर्छन् । यहाँ आएर नरमाउने कोही छैनन्, उनले भनिन् । दक्षिणकाली मध्यवर्ती सामुदायिक वनका अध्यक्ष बाबुराम न्यौपानेले यो वर्ष जलकुम्भी ताल ढाकेर फैलिएको बताए । उनले भने, पानी कम परेर पो हो कि । बितेका वर्षहरूमा पानीले ताल भरिन्थ्यो । अहिले पानी छैन । वन प्रवेश गरेको एक जनाको २५ रुपैयाँ लाग्छ । घुमन्ते धेरै आउँदा आम्दानी नभएको होइन तर तालमा जलकुम्भी फुल्दा मन भने नरमाउने वन समूहका अध्यक्षहरू बताउँछन् । यो जलकुम्भीले ताललाई राम्रो गर्दै गर्दैन । तर मान्छेले त्यसैलाई रमाइलो माने, नवज्योति मध्यवर्ती सामुदायिक वनका अध्यक्ष भीमलाल आचार्यले भने । पानी बग्ने क्षेत्रभन्दा जमेका पोखरी जलकुम्भीले ढाकेका छन् ।जलकुम्भी फैलिनुलाई चितवन राष्ट्रिय निकुञ्जले समस्या मानेको छ । यो फूल्छ, कुहिन्छ र यसले ताल नै पुर्छ, निकुञ्जका पूर्वप्रमुख संरक्षण अधिकृत रामपृत यादवले भने । बरन्डाभार क्षेत्रको महत्त्वपूर्ण जलाशय बीसहजारी तालको जलकुम्भी हटाउन ठूलो मिहिनेत र रकम खर्च भएको उनले बताए । त्यसैले मान्छे आए, फोटो भिडियो खिचे रमाएर भनेर हुन्न । जलकुम्भी निकालौं । नभए ताल ढाक्छ, सुकाउँछ । जलचरलाई संकटमा पार्छ, यादवले भने । जलकुम्भी तालमारा अर्थात् ताल नाश गर्ने मिचाहा झार भएको उनी बताउँछन् । निकुञ्जको बरन्डाभार मध्यवर्ती उपभोक्ता समितिका कावा अध्यक्ष देवराज सापकोटा पनि यो समस्या ल्याउने मिचाहा झार भएको बताउँछन् । तर उनको फरक तर्क पनि छ । यसको फूल राम्रो देखेर मान्छेहरू झुम्मिए । सबै ठाउँमा त होइन तर केही दुईचार ठाउँमा यसलाई फूल खेल्न छाडिदिए मान्छे आउने थिए । तर त्यो काम अन्यत्र फैलन नपाउने गरी नियन्त्रित हुनुपर्छ, उनको सुझाव छ । चितवन निकुञ्जका निमित्त प्रमुख संरक्षण अधिकृत राजु घिमिरे पनि सापकोटाको सुझावसँग सहमत छन् । निकुञ्जको मध्यवर्ती व्यवस्थापन समितिका अध्यक्ष प्रकाश ढुंगाना जलकुम्भीको फूल देखाएर पर्यटक बढाउन खोज्ने चिन्तनले तालहरू नै नरहने जोखिम बढ्ने बताउँछन् । राष्ट्रिय प्रकृति संरक्षण कोष सौराहा कार्यालयका प्रमुख रचना शाहले जलकुम्भी जोगाउनभन्दा उखेल्न उपयुक्त हुने बताउँछिन् । बाटुली पोखरी ताललगायत बरन्डाभार क्षेत्रमा रहेका तालतलैयाहरू गंगानगर सिँचाइ आयोजनाको मुहान हो । यी तालहरू कृषि प्रणालीसँग पनि जोडिएका छन् । त्यसैले तालका लागि घातक मानिने जलकुम्भीको नियन्त्रण बेलैमा गर्नु आवश्यक छ, राप्ती नदी तटीय क्षेत्र सरसफाइ अभियानका अध्यक्ष अपिल घिमिरेले भने ।"
राष्ट्रपतिद्वारा रेशम चौधरीसहित ५०१ को कैद माफी,"(काठमाडौं)राष्ट्रपति रामचन्द्र पौडेलले कैलालीको टीकापुर घटनामा दोषी ठहर भएका पूर्वसांसद रेशम चौधरीसहित ५ सय १ जनाको कैद माफी गरेका छन् । मन्त्रिपरिषद्को सिफारिसअनुसार चौधरीलगायतको कैद माफी गरिएको राष्ट्रपति कार्यालयले जनाएको छ ।गणतन्त्र दिवसका अवसरमा आइतबार राष्ट्रपति पौडेलले संविधानको धारा २७६ तथा फौजदारी कसुर (सजाय निर्धारण तथा कार्यान्वयन) ऐन २०७४ को दफा ३७९ र ज्येष्ठ नागरिक ऐन २०६३ को दफा १२ बमोजिम सरकारको सिफारिसमा चौधरीसहित ४८२ जना कैदीको भुक्तान हुन बाँकी कैद सजाय माफी गरेका हुन् । कैलालीको टीकापुर घटनामा दोषी ठहर भएका पूर्वसांसद रेशम चौधरीलाई आममाफीका लागि आइतबार बसेको मन्त्रिपरिषद् बैठकले सिफारिस गरेको हो । राष्ट्रपति पौडेलले कैलालीको टीकापुर घटनामा दोषी ठहर भएका पूर्वसांसद चौधरीको सजाय माफी निवेदनउपर कारबाही गर्न आदेश दिएसँगै सरकारले मन्त्रिपरिषद्बाट सजाय माफीको निर्णय गर्दै राष्ट्रपति पौडेलसमक्ष सिफारिस गरेको हो ।चौधरीलाई सजाय माफी दिने विषयमा सत्ता गठबन्धनमा यसअघि नै सहमति भइसकेको थियो । चौधरीको निवेदन राष्ट्रपति कार्यालय पुगेकै दिन प्रधानमन्त्री पुष्पकमल दाहालले राष्ट्रपति पौडेललाई भेटेर त्यसबारे छलफल गरेका थिए । सजाय माफीका लागि चौधरीले दिएको निवेदन बुधबार दिउँसो गृह मन्त्रालयमार्फत राष्ट्रपतिसमक्ष पुगेको थियो । राष्ट्रपतिबाट निवेदनउपर कानुनबमोजिम कारबाही गर्न तोकादेश प्राप्त भएपछि राष्ट्रपति कार्यालयले शुक्रबार चौधरीको सजाय माफीको फाइल गृह मन्त्रालय फिर्ता पठाएको थियो ।संविधानको धारा २७६ मा राष्ट्रपतिले कुनै अदालत, न्यायिक वा अर्धन्यायिक निकाय वा प्रशासकीय पदाधिकारी वा निकायले गरेको सजायलाई कानुनबमोजिम माफी, मुल्तबी, परिवर्तन वा कम गर्न सक्ने उल्लेख छ । मुलुकी फौजदारी कार्यविधि संहिताले त्यसरी राष्ट्रपतिबाट सजाय माफी पाउन गृह मन्त्रालयमार्फत राष्ट्रपतिसमक्ष निवेदन दिनुपर्ने व्यवस्था गरेको छ । निवेदनउपर कारबाहीका लागि राष्ट्रपतिबाट आदेश भएमा गृह मन्त्रालयले कानुनबमोजिम सजाय माफीको प्रस्ताव मन्त्रिपरिषद्मा लैजाने र मन्त्रिपरिषद्को सिफारिसमा राष्ट्रपतिले सजाय माफी गर्ने ऐनमा व्यवस्था छ ।संविधानको मस्यौदामा उल्लेख गरिएका विषयवस्तुको विरोधमा २०७२ भदौ ७ मा टीकापुरमा भएको प्रदर्शन हिंसात्मक झडपमा परिणत हुँदा ८ प्रहरी र एक नाबालकको ज्यान गएको थियो । घटनामा प्रहरी वरिष्ठ उपरीक्षक लक्ष्मण न्यौपाने, प्रहरी निरीक्षकद्वय बलराम विष्ट र केशव बोहरा, हवल्दार श्यामबहादुर खड्का, प्रहरी जवान लोकेन्द्रबहादुर चन्द, सशस्त्र प्रहरी वरिष्ठ हवल्दार ललित साउद, सहायक हवल्दार रामबिहारी चौधरी, प्रहरी जवान जनक नेगी र डेढ वर्षीय बालक टेकबहादुर साउद मारिएका थिए । उक्त घटनाको योजनाकार र मुख्य अभियुक्तका रूपमा रेशमलाई अभियोजन गरिएको थियो । ५८ जनाविरुद्ध अभियोजन गरिएकामा ३१ जना हालसम्म फरार छन्, २७ जनालाई पक्राउ गरी मुद्दा चलाइएको थियो । रेशमसहित चार जनाले जन्मकैदको सजाय भोग्दै छन् । रेशमलाई जन्मकैदको सजाय हुने गरी कैलाली जिल्ला अदालत र उच्च अदालत दिपायलले गरेको फैसलालाई सर्वोच्च अदालतले जेठ २ मा सदर गरेको थियो । जन्मकैदको सजाय पाएका चौधरीले श्रीमती रञ्जिता श्रेष्ठलाई अध्यक्ष बनाएर स्थापना गरेको नागरिक उन्मुक्ति पार्टी अहिले सरकारमा छ । श्रेष्ठ भूमि व्यवस्था, सहकारी तथा गरिबी निवारणमन्त्री छिन् ।नागरिक उन्मुक्तिले सदन र सत्तामा बसेरै बार्गेनिङ गर्दै चौधरीलाई सजाय माफीको प्रक्रिया अघि बढाएको हो । यसअघि चौधरीलाई जन्मकैदको फैसला भएपछि आन्दोलन घोषणा गरेको नागरिक उन्मुक्तिले सरकारबाट अनौपचारिक आश्वासन पाएलगत्तै आन्दोलनका कार्यक्रम फिर्ता लिएको थियो ।चौधरी २०७४ फागुन १५ देखि थुनामा छन् । उनलाई अदालतले तोकेको जन्मकैदको सजायअनुसार २० वर्ष कैद भुक्तान गर्नुपर्ने थियो । माफी भएपछि उनले करिब १५ वर्ष कैद सजाय मिनाहा पाउनेछन् । चौधरीको रिहाइको विषय सत्ता राजनीतिको जोडघटाउमा समेटिँदै आएको छ भने मूलतः प्रमुख सत्तारूढ दलहरू र प्रधानमन्त्री दाहालले थरुहट आन्दोलनका क्रममा भएको टीकापुर घटनालाई राजनीतिक घटनाका रूपमा स्वीकार गरिसकेका छन् । विगतमा यिनै दलको सरकारले चौधरीलाई लगाएको मुद्दा फिर्ता लिन पटकपटक सहमति र कानुनमा संशोधनसमेत गरेका थिए ।चौधरीको बाँकी सजाय मिनाहा गराउन राष्ट्रपतिसमक्ष सिफारिस गर्ने निर्णयको प्रमुख प्रतिपक्ष दल एमालेले भने विरोध गरेको छ । एमाले सचेतक महेश बर्तौलाले जन्मकैदको सजाय भुक्तान गरिरहेका चौधरीको बाँकी सजाय मिनाहा गर्ने सरकारको निर्णय स्वीकार्य नहुने बताएका छन् । सरकारले सत्ता टिकाउनका लागि सर्वोच्च अदालत, उच्च अदालत र जिल्ला अदालतबाट जन्मकैदको सजाय पाएका चौधरीलाई माफी दिन लागेको उनको भनाइ छ । संघीय संसद् भवन परिसरमा आइतबार सञ्चारकर्मीले राखेको जिज्ञासाको जवाफ दिने क्रममा उनले पीडितलाई थप पीडित बनाउने गरी सरकारले कानुनी राज्यको खिल्ली उडाउँदै चौधरीलाई आममाफी दिने निर्णय लिएको बताए ।सर्वोच्च अदालत, उच्च अदालत, जिल्ला अदालत तीन वटै तहको अदालतले उहाँका बारेमा एक प्रकारको फैसला गरेको छ, जसको पूर्णपाठ आएको छैन, उनले भने, तर, सरकारले सत्ता जोगाउनका लागि कानुनी राज्यको खिल्ली उडाउँदै माफी दिने निर्णय गरेको छ । कानुनी शासन र विधिको शासनलाई कमजोर बनाउने गरी सबै हिंसाका घटनालाई सत्तासँग जोड्ने, राजनीतिसँग जोड्ने, उन्मुक्ति दिँदै जाने ? यसले कस्तो नजिर बस्न सक्छ ?सरकारले विगतमा पनि कर्तव्य ज्यान मुद्दामै अदालतबाट जन्मकैदको सजाय तोकिएका माओवादी नेता एवं पूर्वसांसद बालकृष्ण ढुंगेललाई ऐनको व्यवस्थाविपरीत सजाय माफीको निर्णय गरिसकेको छ । चौधरीको सजाय माफीका लागि ढुंगेल प्रकरण नजिरका रूपमा छ । ओखलढुंगाका उज्जनकुमार श्रेष्ठको हत्या अभियोगमा जन्मकैद सजाय सुनाइएका ढुंगेलले ४० प्रतिशत कैदसमेत भुक्तान नगरी ०७५ को गणतन्त्र दिवसमा राष्ट्रपतिबाट सजाय माफी पाएका थिए । उनलाई माफी दिएको विरुद्ध परेको रिटमा अदालतले सरकारको निर्णयलाई कानुनबमोजिम सदर गरेको थियो । त्यसबेला पनि पुष्पकमल दाहाल नै प्रधानमन्त्री थिए ।"
आन्दोलनकारीसँग वार्ता गर्न कोशीका सांसदको माग,"आन्दोलनमा ५८ जना घाइतेप्रदेशको नाम खारेजी माग गर्दै विराटनगरस्थित प्रदेशसभा घेराउ गर्न जाने क्रममा निषेधित क्षेत्र तोडेपछि प्रदर्शनकारी र प्रहरीबीच झडप भएको छ । झडपमा नेपाल प्रहरी ३०, सशस्त्र १६ र प्रदर्शनकारी १२ गरी ५८ जना घाइते भएका छन् । उनीहरूको कोशी, न्युरोलगायत अस्पतालमा उपचार भइरहेको मोरङका प्रमुख जिल्ला अधिकारी वीरेन्द्र यादवले बताए । आन्दोलनकारी आइतबार बिहानै निषेधित क्षेत्र तोडेर प्रदेशसभातर्फ जान खोजेपछि प्रहरीले ४५ जनालाई नियन्त्रणमा लिएको थियो । प्रदेशसभा बैठक हुने बेला आन्दोलनकारी देवकोटा चोकबाट अघि बढेका थिए । आन्दोलनकारीले बाँसको भाटा, गुलेली, ढुंगा र बोतल प्रहार गर्दै प्रहरीमाथि आक्रमण गरेका थिए । सुरुमा प्रतिरक्षात्मक देखिएका प्रहरीले आन्दोलनकारीले निषेधित क्षेत्र तोडेपछि अश्रुग्यास र पानीको फोहोरा प्रहार गरेका थिए । आन्दोलनकारी उग्र बनेपछि प्रहरीले ३८ राउन्ड हवाईफायर गरेको प्रजिअ यादवले बताए । मन्त्रीको कार्यकक्षमा प्रहार गरिएको गोलीबारे अनुसन्धान भइरहेको छ ।"
"मेरो गाउँ, मेरो ठाउँ को उपाधि टिम डुलुवालाई","काठमाडौं (कास) मेरो गाउँ, मेरो ठाउँ भिडियो च्यालेन्जमा उत्कृष्ट भिडियोको उपाधि टिम डुलुवाको दि नर्थेन वाल ले जितेको छ । उपाधिसँगै उक्त भिडियोले पाँच लाख रुपैयाँ जितेको छ । काठमाडौंको राष्ट्रिय सभागृहमा शनिबार आयोजित उक्त प्रतियोगितामा जजेज च्वाइस अवार्ड आर्यन कुँवरको मयूरी चाल ले दुई लाखसहित हात पार्यो । प्रतियोगिताको मोस्ट एर्नजेटिक भिडियो मेकर अवार्ड टिम डुलुवाकै मेरो गाउँ तकसेरा ले जितेको छ । यसले एक लाख नगदसहित अवार्ड जित्यो । प्रतियोगितामा कुल १० विधामा अवार्ड प्रदान गरिएको थियो । फ्युचर स्टार अफ दि इयर आदर्श पाण्डे, मोस्ट पोटेन्सियल डेस्टिनेसन सन्दकपुर गाउँपालिका, वेस्ट एडिटर आकाश धिमाल, वेस्ट स्क्रिप्ट भ्वाइस ओभर रुमण थापा, वेस्ट स्टोरी कन्सेप्ट डिरेक्सन सुरेशकुमार मुखिया, वुनम भिडियो मेकर अफ दि इयर गरिमा भण्डारी र वेस्ट सिनेमाटोग्राफर सन्तोष मालेकरले जनही एक लाख रुपैयाँसहित अवार्ड जिते । सन् २०२० देखि २०२३ सम्म बनाइएका देशभरका २ सय ५८ भिडियोमध्येबाट छनोट भई ७० वटा भिडियो अन्तिम मनोनयनमा छनोट भएका थिए । प्रतियोगिता फाउन्डेसन र नेपाल टेलिभिजनको संयुक्त आयोजनामा भएको हो । कार्यक्रममा आयोजक वी वील राइज फाउन्डेसनका संस्थापक तथा अध्यक्ष तुलसीकुमार गुरुङले प्रतियोगिताको पहिलो संस्करणले ओझेलमा रहेका थलोहरू उजागर गर्न महत्त्वपूर्ण भूमिका निर्वाह गरेको बताउँदै आफ्नो गाउँठाउँ चिनाउने यस अभियानलाई निरन्तरता दिइरहने बताए । फाउन्डेसनका निर्देशक तथा कार्यक्रम संयोजक निर्मल श्रेष्ठले विदेशमा बस्ने नेपालीका लागि समेत लक्षित गरी अर्को विधा थपिने बताए । प्रतियोगीमा आफ्नो देश र गाउँठाउँ आफैंले चिनाउनुपर्छ भन्ने हुटहुटी हेर्दा यसलाई निरन्तरता दिनुपर्छ भन्ने जोस अझ बढेको छ, श्रेष्ठले सुनाए, उत्कृष्ट १० भिडियोलाई विभिन्न देशमा प्रदर्शन गरिनेछ ।नेपाल टेलिभिजनका कार्यकारी अध्यक्ष समीरजंग शाहले नेपालको विकास ऊर्जा र पर्यटनबाट मात्र सम्भव देखाएको उल्लेख गर्दै उनले पर्यटन क्षेत्रमा अगाडि बढ्न यस्ता प्रतियोगिताले धेरै महत्त्वपूर्ण भूमिका खेल्ने बताए । फाउन्डेसनले उदार भावना र महान उद्देश्यसहित यो कार्यक्रम आयोजना गरेकोमा प्रमुख अतिथिसमेत रहेका उपप्रधान तथा गृहमन्त्री नारायणकाजी श्रेष्ठले धन्यवाद व्यक्त गर्दै भने, आगामी दिनमा यस्ता प्रतियोगिताले नेपालको पहिचान र प्रगतिलाई अझ उचाइमा पुर्याउन सफल बनोस् ।"
कन्सर्टमा झुमे तन्नेरी,"विराटनगर (कास) विराटनगरको हाटखोला मैदानमा एनसेल आजियाटा लिमिटेडद्वारा शनिबार साँझ आयोजित कन्सर्टले कोशी प्रदेशका सयौं युवायुवतीलाई झन्डै आठ घण्टा झुमाएको छ । उनीहरूले चर्चित कलाकार तथा सांगीतिक समूहको प्रस्तुतिमा गाउँदै र नाच्दै मनोरञ्जन लिए । गायक दीपक वज्राचार्य एन्ड रिदम ब्यान्डदेखि आशिष राना (लाउरे), द एलिमेन्ट्स, शिव परियार, अस्मिता अधिकारी, सुनील पण्डितले आआफ्ना प्रस्तुतिका साथ दर्शकलाई मन्त्रमुग्ध पारे । कलाकार केकी अधिकारीको नृत्यले कन्सर्टमा उनको गृहनगरका दर्शकमा रौनकता थप्यो । उखरमाउलो गर्मीको प्रवाह नगरी सांगीतिक कार्यक्रममा झुमेका कोशी प्रदेश राजधानीका हजारौं दर्शकको उत्साहले कार्यक्रमलाई अझै भव्य बनाएको थियो । उनीहरू अस्मिता अधिकारी र सुनील पण्डितका गीति प्रस्तुतिमा मस्तले नाचेका थिए । द एलिमेन्ट्सको प्रस्तुतिले दर्शकहरूमा झनै ऊर्जा थपिदिएको थियो । द एलिमेन्ट्सले ऊर्जा, सपनाको मायालु, बिर्सिने हौ कि लगायतका आफ्ना हिट गीतका साथ दर्शकलाई संगीतमा डुबाउँदै झुमायो । धोकेबाज हौ तिमी, क्यादामी भो, पिलायो साथीले जस्ता लोकप्रिय गीत प्रस्तुत गरेका युवायुवतीका चर्चित गायक शिव परियारले विराटनगरवासीलाई उफार्न सफल भएका थिए ।त्यस्तै, लाउरेको नेपहपको बाटो, दुई रुपैयाँ, बिरामी जस्ता र्याप गीतले सांगीतिक कार्यक्रम झनै तताएको थियो । दीपक वज्राचार्य एन्ड रिदम ब्यान्डको मन मगन, कालीकाली हिस्सी परेकी, मायाको डोरी लगायतका चर्चित गीतको प्रस्तुतिले महानगर संगीतमय बन्यो । रमाऔं सधैं सँगै भन्ने थिमका साथ आयोजना गरिएको कार्यक्रमले विराटनगरका आफ्ना ग्राहकलाई मनोरञ्जन प्रदान गर्दै देश, विदेशमा रहेका सबै नेपालीसँग फेसबुक लाइभमार्फत जोडिएर खुसी साटासाट गर्न सफल भएको एनसेलले जनाएको छ । ग्राहक सुविधाका लागि कार्यक्रमस्थलमा एनसेल तथा विभिन्न फुड स्टल राखिएका थिए ।"
परम्पराको निरन्तरता कि क्रमभंगता ?,"अब चौथो भ्रमण यस पटकको भ्रमणमा प्रधानमन्त्री दाहालले भारतीय राष्ट्रपति दौपदी मूर्मू र उपराष्ट्रपति जयदीप धनखडसँग शिष्टाचार भेट गर्ने कार्यक्रम छ । त्यस्तै, भारतीय प्रधानमन्त्री मोदीसँग जेठ १८ मा दिल्लीस्थित हैदरावाद हाउसमा प्रतिनिधिमण्डलस्तरीय वार्ता हुनेछ । वार्तापछि संयुक्त पत्रकार सम्मेलन हुनेछ । भारतीय प्रधानमन्त्री मोदीले प्रधानमन्त्री दाहाल र नेपाली प्रतिनिधिमण्डलको सम्मानमा दिवाभोज आयोजना गर्ने छन् । प्रधानमन्त्री दाहालले मध्य प्रदेशको इन्दोर र उज्जैन पनि भ्रमण गर्नेछन् । दाहालको यस भ्रमणले भारतको छिमेकी पहिलो नीतिलाई सुदृढ र भारतसँगको सम्बन्ध अझ मजबुत बनाउने भारतीय विदेश मन्त्रालयले जनाएको छ । यो भ्रमणमा नेपाल र भारतका कम्पनीबीच अन्तरदेशीय डिजिटल भुक्तानी सम्झौता, दोधारा चाँदनी एकीकृत जाँच चौकी र सुख्खा बन्दरगाहमा समझदारी, नेपालगन्ज एकीकृत चौकी उद्घाटन तथा भैरहवा एकीकृत जाँच चौकीको शिलान्यास, विराटनगर रेल यार्ड उद्घाटन, सिलिगुडीझापा पेट्रोलियम पाइपलाइन र अमलेखगन्ज लोथर पेट्रोलियम पाइपलाइन सम्बन्धका एजेन्डाहरू उठाउने गृहकार्य नेपालले गरिरहेको छ । नेपाल टेलिभिजन च्यानल भारतमा प्रसारण, भैरहवा र महेन्द्रनगरबाट दुईतर्फी हवाई रुट उपलब्धता, बंगलादेशसँग विद्युत् व्यापारमा भारतको सहजीकरण र प्रसारण लाइन निर्माणमा सहयोग, २५ वर्षसम्म विद्युत् व्यापार सम्झौता, तल्लो अरुण र फुकोट कर्णालीमा २१९ प्रतिशत बिजुली पाउने गरी सम्झौता, न्यु मोदीलेखनाथ प्रसारण लाइन उद्घाटन तथा गोरखपुर प्रसारण लाइन शिलान्यास लगायतका एजेन्डा उठाउन पनि नेपाली पक्षले गृहकार्य गरिरहेको छ । परराष्ट्रमन्त्री एनपी साउदले प्रधानमन्त्री दाहालको भारत भ्रमण नेपालको हितमा हुने उल्लेख गरे । प्रधानमन्त्री दाहालका प्रमुख राजनीतिक सल्लाहकार हरिबोल गजुरेलले प्रधानमन्त्री दाहालले पहिलेभन्दा यस पटक भ्रमण फरक हुने बताए । पहिलो भ्रमण राजनीतिमा केन्द्रित रहेको र अहिलेको भ्रमण दुई मुलुकबीचको सहकार्य र साझेदारीका विषयमा बढी केन्द्रित हुने उनको भनाइ छ । केही वर्षयता नेपालभारत सम्बन्धमा केही उतारचढाव आयो । यस भ्रमणले दुई मुलुकबीचको सम्बन्धलाई थप मजबुद बनाउन लागि मद्दत गर्ने छ, उनले भने ।"
भ्रमण टोली ८८ सदस्यीय,"(नयाँदिल्ली)प्रधानमन्त्री पुष्पकमल दाहालको जेठ १७ देखि हुने चारदिने भारत भ्रमणमा जम्बो टोली हुने भएको छ । भ्रमण टोलीको औपचारिक सूचीमा सरकारी र निजी क्षेत्रका गरी ८८ जनाको नाम समेटिएको छ । केही सदस्य थपघट हुने सम्भावना रहेको परराष्ट्र मन्त्रालयले जनाएको छ । प्रधानमन्त्री दाहालको भ्रमण टोलीमा उनको निजी सचिवालयका साथै आधा दर्जन मन्त्री र डेढ दर्जन सचिव हुनेछन् । परराष्ट्रमन्त्री एनपी साउद, अर्थमन्त्री प्रकाशशरण महत, ऊर्जामन्त्री शक्तिबहादुर बस्नेत, भौतिक पूर्वाधार तथा यातायातमन्त्री प्रकाश ज्वाला र उद्योग तथा वाणिज्य र आपूर्तिमन्त्री रमेश रिजाल टोलीमा छन् भने कृषिमन्त्री वेदुराम भुसालको पनि सम्भावना छ । सूची थपघट चलिरहेकै छ तर टोलीमा मोटामोटी ५ मन्त्री हुने सम्भावना छ, परराष्ट्रका एक अधिकारीले भने । टोलीमा मुख्यसचिव शंकरदास बैरागी, परराष्ट्र सचिव भरतराज पौड्याल, ऊर्जा तथा जलस्रोत सचिव दिनेशकुमार घिमिरे, गृह सचिव दिनेश भट्टराई, कानुन सचिव धनराज ज्ञवाली, उद्योग, वाणिज्य तथा आपूर्ति सचिव मधुकुमार मरासिनी, कृषि सचिव गोविन्दप्रसाद शर्मा, भौतिक पूर्वाधार तथा यातायात सचिव केशवकुमार शर्मा र वन सचिव रेवतीरमण पौडेल छन् । प्रम सचिवालयबाट प्रमुख सचिवसमेत रहेकी छोरी गंगा दाहाल, प्रमुख राजनीतिक सल्लाहकार हरिबोल गजुरेल, प्रेस सल्लाहकार गोविन्द आचार्य, स्वकीय सचिव रमेशकुमार मल्ल हुनेछन् । प्रधानमन्त्रीका निजी चिकित्सक युवराज शर्मा र चार सुरक्षा अधिकारी पनि हुनेछन् । भ्रमण टोलीमा सहसचिव र उपसचिव तहका अधिकारीका पनि लामो सूची छ । लगानी बोर्डका प्रमुख कार्यकारी अधिकृत सुशील भट्ट, विद्युत् प्राधिकरणका प्रबन्ध निर्देशक कुलमान घिसिङ, नेपाल आयल निगमका प्रबन्ध निर्देशक उमेशप्रसाद थानी, परराष्ट्रका भारत हेर्ने सहसचिव रामप्रसाद सुवेदी, चिफ अफ प्रोटोकल सुधीर भट्टराई, प्रधानमन्त्री कार्यालयका सहसचिव नवराज ढुंगाना, ऊर्जा मन्त्रालयका सहसचिव मधुप्रसाद भेटवाललाई सूचीमा समावेश छन् । उद्योग मन्त्रालयका सहसचिव रामचन्द्र तिवारी, लगानी बोर्डका सहसचिव अमृत लम्साल, नागरिक उड्डयन प्राधिकरणका महानिर्देशक प्रदीप अधिकारी, गेटा मेडिकल कलेजका निर्देशक प्रमोद जोशी, विद्युत् उत्पादन कम्पनी लिमिटेडका महाप्रबन्धक सूर्यप्रसाद रिजाल र नेपाल क्लियरिङ हाउस लिमिटेडका प्रमुख कार्यकारी अधिकृत निलेशसिंह प्रधान पनि टोलीमा हुनेछन् । सरकारी प्रतिनिधिमण्डलमा भारतका लागि नेपाली राजदूत शंकरप्रसाद शर्मासहित दिल्लीस्थित दूतावासका ५ अधिकारीको नाम समावेश छ । सरकारले खर्च बेहोर्ने भ्रमण टोली सदस्यको संख्या ४७ छ । निजी क्षेत्रबाट नेपाल उद्योग वाणिज्य महासंघ, नेपाल चेम्बर अफ कमर्स, नेपाल इन्डिया चेम्बर अफ कमर्स एन्ड इन्डस्ट्री, कन्फेडेरेसन अफ नेपलिज् इन्डस्ट्रिजलगायत संस्थाका प्रतिनिधिहरू पनि भ्रमण टोलीमा हुनेछन् प्रधानमन्त्रीले भारतीय उद्योगीव्यवसायीसँग अन्तरर्क्रिया गर्ने कार्यक्रम छ । प्रधानमन्त्रीसहितको टोलीलाई दिल्लीको चाणक्यपुरीस्थित आईटीसी मौर्य होटलमा राख्ने तयारी छ । होटलमा प्रधानमन्त्री दाहाललाई भारतका विदेशमन्त्री एस जयशंकर, सुरक्षा सल्लाहकार अजित डोभल र विदेश सचिव विनयमोहन क्वात्राले भेट्ने कार्यक्रम छ । जेठ १८ को बिहानदेखि प्रधानमन्त्री दाहालको औपचारिक कार्यक्रम सुरु हुनेछ । भारतीय प्रधानमन्त्री मोदीसँगको औपचारिक वार्ता दिल्लीस्थित हैदराबाद हाउसमा हुनेछ । त्यसपछि राष्ट्रपति द्रौपदी मुर्मू र उपराष्ट्रपति जयदीप धनखडसँग शिष्टाचार भेटवार्ता गर्ने तयारी छ । भ्रमणको तेस्रो दिन प्रधानमन्त्री दाहाल मध्यप्रदेशको उज्जैन प्रस्थान गर्नेछन् । दाहालले मध्यप्रदेशकै इन्दोरको पनि भ्रमण गर्नेछन् । त्यहाँको फोहोर व्यवस्थापनसम्बन्धी जानकारी दाहालले लिनेछन् । दाहालले इन्दोरमा भाजपा र आरएसएसका नेताहरूसँग अन्तर्क्रिया गर्ने सम्भावना छ । गत वर्ष उनी भाजपाका राष्ट्रिय अध्यक्ष जेपी नड्डाको निमन्त्रणामा दिल्ली आउँदा भाजपा र माओवादीबीच पार्टीगत सम्बन्ध प्रारम्भ भएको थियो, यो भ्रमणले त्यसलाई पनि निरन्तरता दिने प्रयास हुने बताइएको छ ।"
धरान उपमहानगरवन फेरि लफडा,"(सुनसरी)धरान उपमहानगरको सहरी क्षेत्रबाट दैनिक ३० टन फोहोर निस्कन्छ । त्यसमध्ये आधा धरान६ पानमारास्थित भेन्चर वेस्ट इनर्जीले लैजान्छ । बाँकी फोहोर व्यवस्थापन गर्न हालसम्म धरानको व्यवस्थित ल्यान्डफिल साइट छैन । त्यसैले बाँझगरा सामुदायिक वन क्षेत्रको दक्षिणमा सेउती खोलानजिकै फालिन्छ । तीन दशकदेखि प्रयोगमा रहेको उक्त क्षेत्रलार्ई छुट्टै ल्यान्डफिल साइट नभएसम्म थप व्यवस्थित गर्न उपमहानगरपालिकाले बनाउँदै गरेको प्रवेशद्वार र चौकीदार बस्ने टिनको छाप्रो निर्माणाधीन थियो । उक्त छाप्रो सबडिभिजन वन कार्यालयले आइतबार डोजर लगाएर भत्काइदिएपछि धरान उपमहानगरसँग विवाद चर्किएको छ । पाँच महिनाअघि उपमहानगर प्रमुख हर्कराज राईले विष्णुपादुका जाने सर्दुको नयाँ पुल छेउको वनको खाली जग्गामा माया धराने साबुन फ्याक्ट्री खोल्न भौतिक निर्माण सुरु गर्दा वनले अवरोध गरेको थियो । त्यसको तीन सातालगत्तै तीनकुनेस्थित वन क्षेत्रमा प्रदेश वन निर्देशनालयको ९ करोड लागतको भवन नक्सापास नगरी बनाएको भन्दै उपमहानगरले सूचना टाँस्दै प्रक्रिया पूरा नगरे डोजर लगाएर भत्काउने चेतावनी दिएपछि थप विवाद चर्किएको थियो । उक्त दुवै विवाद अदालतसम्म पुगे पनि दरपीठ भइसकेर दुवै निकायबीच सम्बन्ध सुधारको चरणमा थियो । आइतबारको घटनाले फेरि विवाद भएको हो । सबडिभिजन कार्यालयका वनरक्षकले निर्माणाधीन द्वार, छाप्रो भत्काएका हुन् । घटनापछि नगर प्रमुख राई आक्रोशित छन् । धरान प्रवेशद्वार तीनकुने र सेउती पुलबीचमा पर्ने चारकोसे जंगलको भाग बाँझगरा सामुदायिक वन उपभोक्ता समूहलाई वन विभागले हस्तान्तरण गरेको छ । वनक्षेत्रको केही भागलाई उपहानगरपालिकाले डम्पिङ साइटका रूपमा उपयोग गर्दै आएको छ । तर फोहोर जथाभावी फ्याँक्ने, वनमा आगो लगाउने, वातावरण दूषित बनाउने क्रम बढेपछि वन उपभोक्ता समितिले गत मंसिर १९ मा ६ बुँदे माग अघि सारेको थियो । उक्त मागअनुसार ल्यान्डफिल साइट र प्रवेशद्वार निर्माण गरेर वातावरण संरक्षण गर्नुपर्ने समितिको माग थियो । वनले किन भत्काएको हो, मैले बुझ्नै सकेको छैन । एकपटक सोध्ने कोसिससम्म गरेन, उपमहानगर प्रमुख राईले भने । वन उपभोक्ता समितिकै माग र सहमतिमा ल्यान्डफिल साइट बनाउन, संरक्षित वन क्षेत्र सुरक्षित गर्न र जथाभाबी फोहोर फाल्न नदिन काम भइरहेकामा वन डिभिजनले हेपाहा प्रवृत्ति देखाएको उनले बताए । हामीले फोहोरमैला पनि व्यवस्थित रूपमा फाल्न नपाउनु ? राईले भने । दुई दशक पुरानो द्वार भत्किएपछि त्यसैमा अर्को बनाउँदै गर्दा वनले भत्काइदिएको आरोप उनको छ । धरानको ल्यान्डफिल साइटका लागि केही महिनाअघि मात्र एडीबीको आरयूडीपी प्रोजेक्टका डेपुटी टिम लिडर मनीषराज जोशी र फोहोरमैला व्यवस्थापन विज्ञ कृष्ण याङदेउ धरान आएर नगरप्रमुख राईसँग छलफल गरेका थिए । छलफललगत्तै प्रमुख राईले वन उपभोक्ता समूहलाई बोलाएर फोहोर व्यवस्थापन गर्न सेउती खोलाको दुवै किनारमा चेक ड्याम लगाउनेलगायत बुँदामा सहमति गरेका थिए । जिल्ला वन अधिकृत धर्मराज यादवले उपमहानगर र वनबीच पहिलेको मुद्दा दरपीठ भइसकेकाले आपसमा सहयोग गर्ने नीति नै रहेको बताए । भने, बाँझगराका उपभोक्ताले वन क्षेत्रमा सिमेन्ट, रड प्रयोग भएको जानकारी दिएपछि भत्काइएको हो । अरू त्यस्तो विवाद होइन ।"
गणतन्त्रका सूत्रधार किन पुगे किनारामा ?,"हाम्रा भीआईपीहरू माकाफुइँ बन्दै गएका छन् । अधिक चाहनाको लालचमा फसेका बादशाहहरू एकपछि अर्को गर्दै नाङ्गिने क्रम जारी छ । लामो समयदेखि भ्रष्टाचार र कुशासनको क्षेत्रमा अग्रता हासिल गरिरहेको नेपाल झनै उचाइमा पुग्ने सुनिश्चितता कायम भएको छ । हालै विकसित घटनाक्रमबाट नेपाली राजनीतिले अनौठो छलाङ मार्ने परिस्थिति विकसित हुँदै छ । राज्यका सम्पूर्ण सूचकांकहरू ऋणात्मक छन् । देशको आर्थिक अवस्था दयनीय र जर्जर बन्दै गइरहेको अवस्थामा केही आशाका किरणको सञ्चार भएको छ । ऐयासी जीवन बाँच्न पल्केकाहरूका लागि नेपाल उर्वरभूमि बन्न पुग्यो । सदियौं पुरानो राजतन्त्र, विद्यमान एकात्मक शासकीय शैली र शक्तिकेन्द्रित राज्य प्रणालीका विरुद्ध २०४६ सालदेखि हालसम्म जनताले सफल आन्दोलन गरे पनि अयोग्य बादशाहहरूको अकर्मण्यताको कारणले जनताको आशा, भरोसा र विश्वास मृगतृष्णा मात्र बन्न पुग्यो । राजनीतिक दलको सिद्धान्त र नीति एकातिर र नेतृत्वमा रहनेहरूको व्यवहार अर्कोतिर भयो । नेताहरू सुविधाभोगी, विलासी हुन पुगे । चुनावअघि मान्छे बेच्ने, चुनावपछि मान्छे किन्ने, जितेपछि साँढे बन्ने, निरंकुशता लाद्ने, भ्रष्टाचारकमिसनमा लिप्त रहने गलत परिपाटीको विकास भयो । चेहरा र चरित्र मात्र सुध्रिएर हुँदैन, व्यहोराको पनि उत्तिकै महत्त्व हुन्छ । लोभ, लालच, अहंकार, क्रोध र व्यभिचारको अन्तिम परिणाम दुःखदायी नै हुन्छ । गणतान्त्रिक नेताहरूको हिजोसम्मका आदर्श, नीति, सिद्धान्त र उत्तेजित पार्ने बानी धेरै टिक्ने छाँटकाँट छैन । लोकतान्त्रिक बादशाहहरूको निर्देशन, संलग्नता वा मौन समर्थनमा भएका, गरेगराइएका अनेकन् कुकृत्य र भ्रष्टाचारका काण्डहरूले छलाङ मार्ने क्रमको सुरुवात भैसक्यो । आफ्ना कारणले कहलिएका हिजोका भीआईपी आफैं माकाफुइँ बन्दै छन् । राजस्व मास्ने, देवस्व खाने, मनुष्यको बेचबिखन लेनदेनमा संलग्न हुने अझै यस्ता महाकाण्डहरू उजागर हुँदै जानुपर्छ । आसेपासे धूर्त जुलाहाको भुलभुलैयामा रम्न पल्किएका कथाको इम्पेरियर न्यु क्लोथका बादशाहको जस्तो नियति भोग्न बाध्य हुनैपर्ने अवस्था छ । काल्पनिक पहिरनबाट सुशोभित नग्न बादशाहहरूको सामाजिक, राजनीतिक र व्यक्तिगत जीवनको दुःखदायी विलय र नियति हेर्न धेरै समय लाग्नु हुँदैन । भ्रष्टाचारको महाजालमा नयाँनयाँ अवतारमा निस्किएका बादशाहहरूको प्रस्तुति कहाँ पुगेर टुङ्गिने हो थाहा छैन । भर्खरै पशुपतिनाथको सम्पत्ति हिनामिनाको खबर बाहिरिँदै छ । यस्तै हुँदै जाने क्रममा बाँकी त्यही एउटा शिवलिङ्ग पनि कुनै दिन कसैको वक्रदृष्टिमा पर्यो भन्ने खबर नबाहिरियोस् । मधुसूदन ओझा, विराटनगर३, मोरङ"
कैदमा पारिएको गणतन्त्र र चुनौतीहरू,"जोखिममा छ गणतन्त्र ?हाम्रो गणतन्त्र राजावादी शक्तिबाट बिलकुल जोखिममा छैन । दुई सय चौंतीस वर्ष शासन गरेको राजतन्त्रको अवशेष र उसको वर्गीय प्रतिनिधि भएका नाताले नेपालको राजनीतिमा केही प्रभाव पार्ने तहमा बढीमा अरू एक दशकसम्म चल्ला, त्योभन्दा बढी चल्ने आधार देखिँदैन । राजावादी शक्तिहरूले संसद्मा आर्जन गरेको मत र सिट संख्या अन्य दलको सहयोग र प्रमुख राजनीतिक दलहरूविरुद्धको आक्रोशको प्रतिफल हो । आउने निर्वाचनमा त्यस शक्तिको मत नयाँ राजनीतिक दलप्रति जाने संकेत भर्खरैको उपनिर्वाचनको परिणामले देखाइसकेको छ । तसर्थ राजावादी शक्तिबाट हाम्रो गणतन्त्रलाई त्यति ठूलो जोखिम र चुनौती छैन । गणतन्त्रवादी दलहरूमा बढ्दै गएको विचारविहीनता, अन्तरपार्टी लोकतन्त्रको हत्या, नेतृत्वको विकल्पको बहस र प्रतिस्पर्धामा लगाइएको प्रतिबन्ध एवं राज्यसत्ता र पार्टीसत्तामा हुर्कंदै गरेको गैरराजनीतिक चिन्तन अनि वर्गविहीन दृष्टिकोण नै गणतन्त्रका सबभन्दा ठूला चुनौती हुन् । संघीय लोकतान्त्रिक गणतन्त्रलाई सुदृढ गर्ने आलोचनात्मक चेतना र क्षमता अझै पनि प्रमुख दलका लाखौं कार्यकर्तामा जीवन्त छ । निराशा र आक्रोश अनि कुण्ठामा जीवन व्यतीत गर्ने होइन, हामीले ल्याएको यो गणतन्त्रलाई जनपक्षीय, जीवन्त र प्रभावकारी बनाउन अझ बढी क्रियाशीलता र युवा पुस्ताको हस्तक्षेप बढाउनु जरुरी छ । प्रतिक्रान्ति वा पपुलिजम गणतन्त्रको विकल्प वा अहिलेका समस्याको समाधान होइन । उत्पादनको वृद्धि, वितरणमा सामाजिक न्याय र सुशासन अनि पारदर्शिता बढाउँदै अहिलेको चुनौतीको सामना गरौं । संघीय लोकतान्त्रिक गणतन्त्रलाई जीवन्त बनाऔं ।"
"फ्री भिसा, फ्री टिकट : विरोधाभासपूर्ण नीति","नीति किन प्रभावकारी हुन सकेको छैन ? आप्रवासीहरूका लागि रोजगारीको अवसर खोज्नÙ गन्तव्य देशहरूमा भर्तीकर्ता र रोजगारदाताहरूसँग सम्पर्क राख्नÙ मागपत्र, रोजगार सम्झौता र रोजगार भिसा पाउनÙ वैदेशिक रोजगार कल्याणकारी कोषमा सरकारले तोके अनुसारको रकम जम्मा गर्ने अनुमति पाउनÙ विभिन्न गन्तव्य मुलुकहरूबाट पाइने रोजगारीका अवसरहरूको विज्ञापन गर्नÙ रोजगारी अन्तर्वार्ता र रोजगारीका लागि उम्मेदवारहरूको छनोटलाई सहजीकरण गर्नÙ राहदानी, भिसा, श्रम स्वीकृतिसहितका कागजातहरू प्रशोधन गर्नÙ अन्तर्वार्ताका क्रममा यातायात र आवास र बिमाको व्यवस्था गर्नÙ पूर्व प्रस्थान अभिमुखीकरण प्रमाणपत्रहरू, चिकित्सा प्रमाणपत्रजस्ता सेवाहरू दिन वैदेशिक रोजगार व्यवसायीहरूले शुल्क लिने हुन् । तर यथार्थमा कतिपय देशका रोजगारदाताले यी शुल्क तथा हवाई टिकट उपलब्ध गराउँछन् भने विशेषतः साना तथा मझौलास्तरका रोजगारदाताले उपलब्ध गराउँदैनन् । यस्तो शुल्क हाम्रै दक्षिण एसिया लगायतका विभिन्न देशमा फरकफरक हुने गर्छ । जस्तै फिलिपिन्समा वैदेशिक रोजगार व्यवसायीहरूले श्रमिकको पहिलो एक महिनाको तलब लिन पाउने व्यवस्था छ । अर्कातर्फ, सन् २०१५ मा नेपालमा तोकिएको सरकारको नीति अनुसार शुल्क कायमै राख्ने हो भने पनि त्यसलाई देशमा प्रत्येक वर्ष कम्तीमा ५ प्रतिशतभन्दा माथि बढ्दै गरेको मूल्यवृद्धि अनुरूप समयसापेक्ष परिमार्जन नगर्दा उक्त नीति कार्यान्वयन गर्न नसकेको कुरा व्यवसायीहरूले बेलाबेला सार्वजनिक गरेकै छन् । फ्री भिसा, फ्री टिकट नीति कार्यान्वयन हुन नसक्नुको एउटा महत्त्वपूर्ण कारक हो नेपालीका लागि प्रमुख गन्तव्य देशहरूका श्रम बजारमा रोजगारीका अवसरहरूमा आएको संकुचनले गर्दा वैदेशिक रोजगार व्यवसायीहरूले गन्तव्य मुलुकहरूबाट मागपत्र पाउन एकआपसमा र अन्य देशका व्यवसायीहरूसँग गर्नुपर्ने उच्च प्रतिस्पर्धा र त्यस क्रममा विदेशस्थित रोजगारदाताहरूका लागि काम गर्ने एजेन्टहरूमार्फत रोजगारीको माग हात पार्न गर्नुपर्ने ठूलो लगानी । यो उनीहरूले अन्ततः आप्रवासी श्रमिकहरूबाटै असुल्ने गरेका छन् । अरब क्षेत्रमा कतिपय सानाठूला रोजगारदाताहरू नेपालले लागू गरेका यस्ता नीति र नेपालीलाई भर्ना गर्ने प्रक्रिया झन्झटिलो र लामो भएको हुँदा भर्ना प्रक्रिया सरल र सस्तो भएका पूर्वी अफ्रिकी मुलुकहरूतिर आकर्षित हुँदै जाँदा नेपालीहरूका लागि अवसरहरू झन् साँघुरिँदै हुँदै गएका छन् । र अधिकांश रोजगारदाताले त्यस्ता एजेन्टमार्फत श्रमिक भर्ना गर्न चाहने गरेकाले धेरै माग तिनैले हात पार्ने हुँदा भर्ना प्रक्रिया महँगो हुँदै गएको छ ।त्यस्तै, नेपालभित्रै आप्रवासी श्रमिक भर्ना प्रक्रियामा रहेका चुनौतीहरूले पनि यो नीतिको उचित कार्यान्वयनमा समस्याहरू ल्याएका छन् । वैदेशिक रोजगार व्यवसायीहरूको प्रशासनिक उपस्थिति काठमाडौं लगायतका सहरी क्षेत्रमै सीमित भएकाले र सेवाहरू केन्द्रीकृत रहेकाले अधिक संख्यामा उनिहरूले आप्रवासी कामदार भर्ना तथा अन्य चरणमा कमिसन दिएर एजेन्टकै प्रयोग गर्छन् । ग्रामीण भेग र दूरदराजका बहुसंख्यक श्रमिकहरूले एजेन्टकै साहारामा वैदेशिक रोजगारीको प्रक्रिया अघि बढाउनुपर्ने बाध्यात्मक परिस्थितिले एजेन्टहरूलाई नै चर्को रकम बुझाउनुपर्ने भएको हुनाले नीतिले अंगीकार गरेको मूलभूत मर्म अर्थहीन साबित हुँदै आएको छ । हाल वैदेशिक रोजगारीमा श्रमिक भर्नाका लागि एजेन्ट प्रयोग गर्नुलाई अवैध घोषणा गरिएको भए पनि व्यवहारमा यस पालना हुन सकेको छैन । न भर्ना प्रक्रिया र त्यसमा हुने ठगी तथा अनियमितताको कडाइका सथा नियमन र कारबाही हुन सकेको छ न त एजेन्टबिनै नेपाली युवाहरूले वैदेशिक रोजगारीमा न्यून लागतमा सजिलै जान सक्ने अवस्था नै छ ।फ्री भिसा, फ्री टिकट नीति नेपाल सरकारले एकपक्षीय रूपमा लागू गरेकाले पनि यसको कार्यान्वयनमा समस्याहरू उब्जिएका हुन् । नीति लागू गरेको केही वर्षपछि नेपालले जोर्डन, मौरिसस, मलेसिया र संयुक्त राज्य इमिरेट्स लगायतसँग गरेको श्रम सम्झौतासमझदारीमा रोजगारदाताले नै भर्ना शुल्क बेहोर्नुपर्ने सिद्धान्तको व्यवस्था गरिएको भए पनि अन्य मुलुकसँगको द्विपक्षीय श्रम सम्झौता तथा समझदारीमा भने न नेपाल यो नीतिबारे किटान गरिएको छ न त रोजगारदाताले नै भर्नाशुल्क बेहोर्नुपर्ने प्रावधान राखिएको छ । तसर्थ फ्री भिसा, फ्री टिकट नीति गन्तव्य राष्ट्रका सरकारहरूको सरोकारको विषय बन्न सकेको छैन, शुल्क तथा सम्बन्धित लागत नबेहोर्ने रोजगारदातालाई उत्तरदायी बनाउन सकिने अवस्था पनि भएन । हुन त श्रम सम्झौता तथा समझदारीमा रोजगारदाताले नै भर्नाशुल्क बेहोर्नुपर्ने सिद्धान्त लागू हुने भनिएका मुलुकहरूको हकमा समेत श्रमिकहरूले भर्ना प्रक्रियामा अत्यधिक शुल्क वहन गर्नुपरिरहेको विषय फेरि आफैंमा चिन्ताजनक छ, जसले शुल्क परिमार्जन गर्दैमा मात्र अहिले भइराखेको ठगी रोकिने सुनिश्चितता गर्दैन भन्ने प्रस्ट्याउँछ ।नीति प्रभावकारी रूपमा कार्यान्वयन नहुनुको अर्को कारक हो एकरूपताको अभाव र विरोधाभास । एकातिर सरकारले श्रमिकहरूको भर्ना लागत न्यूनीकरण गर्न फ्री भिसा, फ्री टिकटको नीति लिएको छ तर अर्कोतिर यसै नीतिको अंगका रूपमा १० हजार रुपैयाँको सेवाशुल्क लिन मिल्ने प्रावधान राखिएको छ र अहिले त्यसको संशोधन सम्बन्धी चर्चा आफैंमा विरोधाभासपूर्ण छ । त्यसमाथि, केही श्रम सम्झौतामा रोजगारदाता भुक्तानी प्रणालीको सिद्धान्तलाई अंगिकार गरिसकिएको भए पनि जीटुजी प्रणालीका माध्यममा श्रम आप्रवासन गरिने भनिएका इजरायल र दक्षिण कोरिया लगायतका हकमा भने भर्ना शुल्कका रूपमा केही रकम असुल गर्न सकिने असामञ्जस्यपूर्ण व्यवस्था अघि सारिएको छ । यसले यस्ता नीतिको कार्यान्वयन द्विपक्षीय र जटिल रहेको पुष्टि गर्छ । अर्को विरोधाभास के छ भने, सरकारका केही प्रतिवेदनमा वैदेशिक रोजगारीबाट प्राप्त विप्रेषणले बहुसंख्यक श्रमिकहरूलाई जीविकोपार्जनको अवसर दिएको हुनाले यस्ता अवसरहरूलाई विस्तार गर्न गन्तव्य मुलुकहरूलाई पनि थप विविधीकरण गर्दै जानुपर्ने उल्लेख छ भने, १५ औं आवधिक योजना लगायतका केही नीतिगत दस्तावेजले वैदेशिक रोजगारलाई क्रमिक रूपमा निरुत्साहित गर्दै जानुपर्नेमा जोड दिएका छन् । केही वर्षयता वैदेशिक रोजगार सम्बन्धी सेवा प्रवाहका संयन्त्रहरूलाई आधिकारिक निकायबाट विकेन्द्रीकृत गरिइरहेको छ भने कतारजस्ता गन्तव्य देशहरूमा जाने कामदारले बायोमेट्रिक लगायतको सेवा लिन उक्त देशका काठमाडौंस्थित भिसा सेवा केन्द्रहरूमा आउनुपर्ने बाध्यामक अवस्था पनि जसले श्रमिकमा थप आर्थिक र अन्य बोझ थपेको छ । राज्यले विभिन्न क्षेत्रीय र अन्तर्राष्ट्रिय मञ्चमा अन्तर्राष्ट्रिय श्रम संगठन (आईएलओ) को निजी रोजगार व्यवसायी अभिसन्धि१९९७ (नं १८१) र ग्लोबल कम्प्याक्ट फर माइग्रेसन (जीसीएम) मा निजी रोजगार व्यवसायीहरूले कामदारहरूबाट कुनै पनि प्रत्यक्ष वा अप्रत्यक्ष शुल्क लिन नहुने र वैदेशिक रोजगारीलाई न्यायोचित र मर्यादित बनाउनुपर्ने पक्षमा प्रतिबद्धता जनाएको छ । अर्कातर्फ, देशमा सेवाशुल्क समयसापेक्ष परिवर्तन गर्नुपर्ने कुरा पनि संगतिपूर्ण देखिँदैन । नेपाल त झन् जीसीएमको न्यायोचित र नैतिक भर्ना एवं मर्यादित कामसँग सम्बन्धित उद्देश्य हासिल गर्छु भनेर प्रतिबद्धता जनाएको एउटा च्याम्पियन देश नै हो । अर्को तर सबैभन्दा महत्त्वपूर्ण पक्ष हो राजनीतिक उत्तरदायित्वको कमी र अवाञ्छनीय हस्तक्षेप । यस सन्दर्भमा नेपालका प्रमुख राजनितिक दलहरूका चुनावी घोषणापत्रहरू सरसर्ती केलाउँदा एकदुई दलहरूले बाहेक अरूले श्रमिकहरूले बेहोरिरहेको चर्को लागत वा नीतिहरूबारे यथोचित महत्त्व नदिएको स्पष्ट हुन्छ जसले गर्दा यी विषय निरन्तर रूपले ओझेलमा पर्दै आएका छन् । रोजगारदाताले भर्ना शुल्क बेहोरिसकेको अवस्थामा पनि कतिपय वैदेशिक रोजगार व्यवसायीहरूले नेपालमा श्रमिकहरूबाट चर्को शुल्क उठाइरहनुले यस क्षेत्रमा प्रभावकारी नियमन हुन नसकेको छर्लंग पार्छ । नेपालमा राजनीतिक वा अन्य शक्तिको दबाब र प्रभावमा ठगीविरुद्धको कारबाही कमजोर पारिनु र ठगलाई झन् संरक्षित र पृष्ठपोषण गरिनु अर्को गम्भीर विषय भइहाल्यो । अन्त्यमा, वैदेशिक रोजगार व्यवसायीहरूले अत्यधिक लगानीबिना नै अन्तर्राष्ट्रिय श्रम बजारबाट वैदेशिक रोजगारको माग हासिल गरी कामदार भर्ती गराउन सक्छन् कि सक्दैनन् अनि एजेन्टबिनै र सजिलै कामदार र व्यवसायीहरू सिधै सम्पर्कमा आई भर्ना प्रक्रियामा संलग्न हुन सक्छन् कि सक्दैनन्, भर्ना प्रक्रियामा हुने ठगीको र अनैतिक अभ्यासहरूमाथि चुस्त अनुगमन र निर्मम कारबाही हुन्छ कि हुँदैन, रोजगारदाताले नै भर्ना शुल्क बेहोर्नुपर्ने विषयमा द्विपक्षीय श्रम सम्झौता र त्यसको कार्यान्वयन कसरी हुन्छ भन्नेजस्ता विषयले फ्री भिसा, फ्री टिकट वा शून्य लागतजस्ता नीतिहरूको प्रभावकारी कार्यान्वयनलाई निर्धारण गर्नेछन् । स्थानीय स्तरमा राजनीतिक र सामाजिक रूपमा श्रमिक र तिनका परिवारले निर्माण गर्ने राजनीतिक अवस्था, दबाब र जवाफदेही यी नीतिहरू प्रभावकारी हुने प्रमुख पूर्वसर्त हुन् । तसर्थ मर्यादित श्रम र श्रमिक अधिकारकेन्द्रित नीति, सुशासन र राजनीति सुधार्नमै मुख्य जोड दिनुको विकल्प देखिँदैन । बानियाँ, अर्याल र न्यौपाने सेन्टर फर द स्टडी अफ लेबर एन्ड मोबिलिटी (सेस्लम) सोसल साइन्स बहाः मा आबद्ध छन् ।"
अस्ट्रेलिया र न्युजिल्यान्डमा सगरमाथा दिवस,"अस्ट्रेलिया (कास) सगरमाथा आरोहणको ७० वर्ष पुगेको अवसरमा अस्ट्रेलिया र न्युजिल्यान्डमा विभिन्न कार्यक्रम गरेर सगरमाथा दिवस मनाइएको छ । अस्ट्रेलियाको सिड्नी, मेलबर्न, ब्रिसबन, दक्षिण अस्ट्रेलियाको एडिलेडलगायत विभिन्न सहरमा नेपालीले विभिन्न क्षेत्रको पैदल यात्रा गर्दै दिवस मनाए । फेडेरेसन अफ नेप्लिज कम्युनिटी एसोसिएसन अफ अस्ट्रेलिया (फेन्का) ले स्थानीय वाणिज्य दूतावाससँग सहकार्य गर्दै कार्यक्रम आयोजना गरेको थियो । कार्यक्रममा नेपालको पर्यटकीय क्षेत्रबारे जानकारी दिइनुका साथै नेपाली परम्परागत नृत्य प्रस्तुत गरिएको थियो । यस्तै, जलवायु परिवर्तनबाट बढिरहेको समस्या र त्यसको न्यूनीकरणका लागि जनचेतना फैलाउने उद्देश्यले कार्यक्रम आयोजना गरिएको आयोजक संस्थाका दक्षिण अस्ट्रेलिया संयोजक कपिल पाण्डेले बताए । न्युजिल्यान्डमा गैरआवासीय नेपालीको संस्था एनआरएनएले राजधानीसहितका केही सहरमा कार्यक्रम गरेर सगरमाथा दिवस मनाएको छ । यस्तै, ३१ तारिखमा राजधानी वेलिङ्टनस्थित संसद् भवनमा कार्यक्रम आयोजना गर्न लागिएको पनि आयोजकले जनाएका छन् । यस्तै, न्युजिल्यान्डको क्यालेन्डरमा यस कार्यक्रमलाई समावेश गराउन प्रधामन्त्रीसमक्ष अनुरोध गरिनेसमेत आयोजकले बताएको छ । सन् १९५३ मे २९ मा तेन्जिङ नोर्गे र न्युजिल्यान्डका सर एडमन्ड हिलारीले पहिलो पटक सगरमाथा आरोहण गरेका थिए । सोही तारिखमा बर्सेनि सगरमाथा दिवस मनाइने गरिएको छ ।"
विरोधबीच भारतमा नयाँ संसद् भवन उद्घाटन,"(नयाँदिल्ली) विवादबीच भारतीय प्रधानमन्त्री नरेन्द्र मोदीले आइतबार नयाँ संसद् भवनको उद्घाटन गरेका छन् । विपक्षी दलहरूले राष्ट्रपतिबाट उद्घाटन गराउनुपर्ने माग राखेका थिए । तर, मोदीले नै उद्घाटन गर्ने भएपछि २० वटा विपक्षी दलले उद्घाटन कार्यक्रम बहिष्कार गरेका थिए ।प्रधानमन्त्री मोदीले १० डिसेम्बर २०२० मा संसद् भवनको शिलान्यास गरेका थिए । विपक्षी दलहरूले पुरानो संसद् भवन हुँदाहुँदै नयाँ बनाउन लागिएकामा विरोधसमेत गर्दै आएका थिए । तर, त्यसलाई बेवास्ता गर्दै सरकारले निर्धारित समयमै भवन निर्माण गरेको हो । पुरानो संसद् भवन अंग्रेजले भारतमा शासन गर्दाताका सन् १९२७ मा बनेको हो । उक्त भवन आधुनिक सुविधासम्पन्न नरहेको भन्दै नयाँ बनाइएको दाबी सरकारले गर्दै आएको छ । ९ सय करोड भारुमा बनाइएको नयाँ भवनमा वर्तमान र भविष्यसम्मको आवश्यकता र सुविधालाई ध्यान दिइएको छ । नयाँ भवनमा लोकसभामा ८ सय ८८ र राज्यसभामा ३ सय ८४ सिटको व्यवस्थापन गरिएको छ ।उद्घाटन कार्यक्रममा प्रधानमन्त्री मोदीले १४० करोड भारतीय नागरिकको आकांक्षा र सपनाको प्रतिबिम्ब संसद् भवन रहेको उल्लेख गरे । उनले लोकतन्त्रको मन्दिरको निर्माणले विश्वलाई भारतको दृढसंकल्पको सन्देश दिएको बताए । आजको दिन हामी सबै देशवासीका लागि अविस्मरणीय छ । नयाँ संसद् भवनले हामीलाई गर्व र आशाको सञ्चार गर्छ, मोदीले भने ।सोही दिन प्रधानमन्त्रीले ७५ रुपैयाँको सिक्काको अनावरण पनि गरेका छन् । ब्रिटिसकालीन राजदण्ड (संगोल) लाई पनि संसद् भवनमा राखिएको छ । ब्रिटिसले जाने बेलामा सत्ता हस्तान्तरणको प्रतीकस्वरूप तत्कालीन प्रधानमन्त्री जवाहरलाल नेहरूलाई उक्त राजदण्ड दिएको मानिन्छ । उक्त राजदण्डलाई नेहरूले केवल हिँड्नलाई प्रयोग गर्ने छडी मात्रै बनाएको भन्दै भाजपा नेतृत्वको सरकारले त्यसलाई संग्रहालयबाट झिकेर संसद्मा राखेको छ । यस्तै, भारतको नयाँ संसद् भवनमा अखण्ड भारतको नक्सा भित्तामा अंकित गरिएको छ । नक्सामा अखण्ड भारत भन्दै नेपालको लुम्बिनी, कपिलवस्तुदेखि पाकिस्तानको तक्षशिलासम्मको क्षेत्रलाई समेटिएको छ । भारतीय सञ्चारमाध्यमहरूले विगतका महत्वपूर्ण अधिराज्य तथा सहरहरूलाई समावेश गरेको जनाएका छन् ।सत्तारुढ भारतीय जनता पार्टी (बीजेपी) को मातृ संस्था राष्ट्रिय स्वयंसेवक संघ (आरएसएस)ले अखण्ड भारतको विषयलाई उठाउँदै आएको छ, जसलाई प्राचीन समयमा भारतीय प्रभाव क्षेत्रको रुपमा व्याख्या गर्ने गरेको छ । भारतका संसदीय मामिला मन्त्री प्रल्हाद जोशीले अखण्ड भारत अंकित मुरालको फोटो राख्दै दृढता स्पष्ट छ अखण्ड भारत भन्दै ट्वीट गरेका छन् । त्यसैगरी लोकसभामा बीजेपीका सांसद मनोज कोडाकले अखण्ड भारतले शक्तिशाली र आत्मनिर्भर भारत भन्दै ट्वीट गरेका छन् ।नयाँ संसद् भवनमा अखण्ड भारत । यसले हाम्रो शक्तिशाली तथा आत्मनिर्भरताको प्रतिनिधित्व गर्छ उनले लेखेका छन् । राष्ट्रिय स्वयंसेवक संघले अखण्ड भारतको धारणाले भौगोलिक अविभाजित भारतको प्रतिनिधित्व गर्ने बताउँदै आएको छ । जसमा हालको अफगानिस्तानदेखि दक्षिण पूर्व एसियाको थाइल्यान्डसम्मको भूभागलाई समेट्ने जनाएको छ ।"
अमेरिकी धार्मिक प्रतिवेदनबारे नेपालको कूटनीतिक नोट,"काठमाडौं (कास) नेपालले अमेरिकाको अन्तर्राष्ट्रिय धार्मिक स्वतन्त्रता वार्षिक प्रतिवेदनमाथि असन्तुष्टि जनाउँदै कूटनीतिक नोट पठाएको छ । परराष्ट्रमन्त्री एनपी साउदले आइतबार कान्तिपुरसँगको कुराकानीमा उक्त प्रतिवेदन तथ्यमा आधारित नभएको भन्दै नेपालस्थित अमेरिकी दूतावासलाई पत्राचार गरेको बताए । परराष्ट्र मन्त्रालयले प्रतिवेदनका विषयहरू तथ्यमा आधारित नभएको र नेपाल संविधानतः धार्मिक स्वतन्त्र मुलुक भएको उल्लेख गर्दै पत्राचार गरेको छ, उनले भने, नेपाल बहुलवादमा आधारित र धार्मिक सहिष्णुता भएको मुलुक हो र सबै धर्मप्रति सद्भाव राख्ने समाज हुनाले त्यो रिपोर्टले वस्तुगत वस्तुस्थितिको प्रतिनिधित्व गर्दैन भन्ने कुरा लेखेर अमेरिकी दूतावासलाई नोट दिइसकेका छौं । परराष्ट्रमन्त्री साउदले नेपालको कूटनीतिक नोटको जवाफमा सम्बद्ध पक्ष (अमेरिका) बाट आउँदा दिनमा यस्ता रिपोर्ट बाहिर ल्याउँदा ध्यान दिने आश्वासन प्राप्त भएको जानकारी दिए । अमेरिकी विदेश मन्त्रालयले सार्वजनिक गरेको रिपोर्ट अमेरिकी नीतिको अंगचाहिँ नहुने बताउँदै परराष्ट्रमन्त्री साउदले भने, त्यस्ता किसिमको रिपोर्ट भनेर धार्मिक रिपोर्ट प्रकाश गर्ने परम्पराचाहिँ छ, जसका बारेमा जवाफ दिएका छौं । यसअघि प्रधानमन्त्री पुष्पकमल दाहालले शनिबार प्रतिनिधिसभामा नीति तथा कार्यक्रमको जवाफ दिने क्रममा नेपाल सरकारको तर्फबाट गम्भीर ध्यानाकर्षणसहित अमेरिकी दूतावासमार्फत अमेरिकी सरकारलाई नोट पठाइसकेको बताएका थिए । अमेरिकी विदेश मन्त्रालयले अन्तर्राष्ट्रिय धार्मिक स्वतन्त्रता प्रतिवेदन जेठ १ मा प्रकाशित गरेको थियो । उक्त प्रतिवेदनमा भारतीय जनता पार्टीसम्बद्ध धार्मिक समूहहरूले सबै राजनीतिक दलका प्रभावशाली नेतालाई हिन्दु राष्ट्रको समर्थनमा बोल्न निरन्तर रूपमा रकम उपलब्ध गराएको दाबी गरिएको छ । भारतलाई जोडेर हिन्दु धर्मका विषयमा नागरिक समाजका प्रतिनिधिलाई उद्धृत गर्दै प्रतिवेदन सार्वजनिक गरेको हो । नागरिक समाजका अगुवाहरूले भाजपासम्बद्ध धार्मिक समूहहरूले सबै राजनीतिक दलका प्रभावशाली नेताहरूलाई हिन्दु राष्ट्रका समर्थनमा बोल्न निरन्तर रूपमा रकम उपलब्ध गराउने जनाएका छन्, प्रतिवेदनमा भनिएको छ । नागरिक समाजका अगुवाहरूका अनुसार भारतको हिन्दु राष्ट्रवादी सत्तारूढ भाजपा र भारतका अन्य हिन्दु समूहहरूले नेपालका राजनीतिज्ञलाई विशेष गरी राप्रपालाई हिन्दु राज्य पुनःस्थापित गर्न निरन्तर रूपमा दबाब दिइरहेको छ, प्रतिवेदनमा उल्लेख छ । विभिन्न अनुसन्धान र समाचारमा आधारित भएर प्रतिवेदन तयार गरिएको अमेरिकाको दाबी छ । अमेरिकाले सन् १९९८ मा पारित गरेको कानुनअनुसार अमेरिकी विदेश मन्त्रालयले अन्तर्राष्ट्रिय धार्मिक स्वतन्त्रतासम्बन्धी प्रतिवेदन तयार पार्छ ।प्रतिवेदनमा नेपालमा धार्मिक स्वतन्त्रताको अवस्थाका बारेमा चर्चा गर्दा तिब्बती बौद्धहरूले गैरराजनीतिक कार्यक्रम गर्न खुकुलो भएको तर क्रिश्चियनमाथि जबर्जस्ती धर्मान्तरणका नाममा कानुनको अत्यधिक प्रयोग गर्ने गरिएको उल्लेख छ । तिब्बती बौद्ध समुदायका नेताहरूले प्रहरी हस्तक्षेपबिना यो वर्ष केही धार्मिक तथा सांस्कृतिक पर्व सम्पन्न गरेको प्रतिवेदनमा उल्लेख छ । यसअघि जेठ ५ मा राष्ट्रिय प्रजातन्त्र पार्टीले उक्त प्रतिवेदनलाई लिएर आपत्ति जनाएको थियो । प्रतिवेदनमा उल्लेख भएका विषयहरू निराधार भएको राप्रपाले आरोप लगाएको छ । राप्रपाका अध्यक्ष राजेन्द्र लिङ्देनले प्रतिवेदनमाथि आफ्नो स्पष्टीकरण प्रस्तुत गर्दै अमेरिकी राजदूत डीन आर थम्प्सनलाई सम्बोधन गरेर शुक्रबार पत्राचार गरेका थिए । प्रतिवेदनले एकतर्फी पूर्वाग्रहलाई प्रतिविम्बित गर्छ । सन्तुलित, भरपर्दो र वास्तविकता प्र्रस्तुत गर्नबाट चुकेको छ । सम्पूर्ण विषय आफैंमा सत्यता छैन, दूतावासलाई गरेको पत्राचारमा उल्लेख छ ।"
जीडीपीको अनुपातमा उपभोग घट्यो,"सरकारी ऋण पौने २१ खर्बगत फागुनसम्म सरकारले तिर्न बाँकी सार्वजनिक ऋण २० खर्ब ८० अर्ब रुपैयाँ पुगेको छ । गत वर्षको आठ महिनाको तुलनामा चालु आर्थिक वर्षको सोही अवधिमा सरकारले तिर्न बाँकी ऋण करिब २ खर्ब ३१ अर्ब ८७ करोड रुपैयाँले बढेको हो । गत आर्थिक वर्षको आठ महिनासम्म सरकारले तिर्न बाँकी सार्वजनिक ऋण १८ खर्ब ४८ अर्ब रुपैयाँ थियो । तर गत आर्थिक वर्षको अन्त्यसम्म तिर्न बाँकी सार्वजनिक ऋण २० खर्ब १३ अर्ब रुपैयाँ पुगेको थियो । गत फागुनसम्म सरकारले तिर्न बाँकी सार्वजनिक ऋण हेर्दा अहिले हरेक नेपालीको भागमा ७१ हजार २ सय ३४ रुपैयाँ बराबर छ ।यद्यपि गत वैशाख मसान्तसम्म सरकारले तिर्न बाँकी सार्वजनिक ऋण साढे २१ खर्बभन्दा माथि पुगेको छ । सार्वजनिक व्यवस्थापन कार्यालयका अनुसार चालु आर्थिक वर्षको १० महिना (साउनवैशाख) सम्मको आँकडामा सार्वजनिक ऋण २१ खर्ब ५४ अर्ब १२ करोड रुपैयाँ पुगेको छ । जसमा आन्तरिक ऋणले बाह्य ऋणलाई उछिनेको छ । तथ्यांकअनुसार नेपालले तिर्न बाँकी ऋणमध्ये आन्तरिक ऋण १० खर्ब ८३ अर्ब ४७ करोड पुगेको छ । बाह्य ऋण १० खर्ब ७० अर्ब ६४ करोड रुपैयाँ छ ।पछिल्ला वर्षमा आन्तरिक ऋणको हिस्सा बढ्दै गएको छ भने बाह्य ऋणको अंश क्रमशः घट्दै गएको छ, आर्थिक सर्वेक्षणमा भनिएको छ, गत फागुनसम्म सार्वजनिक ऋण दायित्वमा आन्तरिक ऋणको अनुपात ४८६ प्रतिशत र बाह्य ऋणको अनुपात ५१४ प्रतिशत छ ।पछिल्लो ५ वर्षमा सरकारको ऋण दोब्बर भएको सरकारी तथ्यांक छ । आर्थिक वर्ष ०७४७५ मा यस्तो ऋण ९ खर्ब १७ अर्ब बराबर थियो । त्यसयता सार्वजनिक ऋण ०७५७६ मा १० खर्ब ४८ अर्ब, ०७६७७ मा १४ खर्ब ३३ अर्ब, ०७७७८ मा १७ खर्ब ३७ अर्ब, ०७८७९ मा २० खर्ब १३ अर्ब रुपैयाँ बराबर पुगेको छ । हरेक वर्ष ऋण बढेसँगै तिर्नुपर्ने साँवा र ब्याज पनि बढ्दै गएको छ । चालु आर्थिक वर्षको फागुनसम्म सरकारले ८० अर्ब ९९ करोड साँवा र ४० अर्ब ६८ करोड ब्याज भुक्तानी गरेको छ ।"
प्रधानमन्त्रीको भारत भ्रमणमा तल्लो अरुणको पीडीए,"आयोजना बनाउने कि नबनाउने विषयमा स्पष्ट पार्न पत्राचार गर्ने निर्णय भएको हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी (एचआईडीसीएल) प्रमुख कार्यकारी अधिकृत अर्जुनकुमार गौतमले पनि प्रस्ट्याए । ताप्लेजुङ, पाँचथर र तेह्रथुममा पर्ने ७५६ मेगावाट क्षमताको तमोर ०७६ मा पावर चाइना र नेपाली कम्पनी एचआईडीसीएलले संयुक्त कम्पनी स्थापना गरी बनाउने सम्झौता भएको थियो । तर आयोजनाको जिम्मा पाएको कम्पनीले ३ वर्षसम्म बनाउने छाँट नदेखाएपछि एचआईडीसीएलले सम्झौता तोड्न लगानी बोर्डलाई आग्रह गरेको थियो ।तत्कालीन ऊर्जा, जलस्रोत तथा सिँचाइमन्त्री वर्षमान पुनका पालामा यो आयोजना पावर चाइनालाई दिइएको हो । ०७६ मा लगानी बोर्डमा तमोर आयोजनाका लागि पावर कन्स्ट्रक्सन कर्पोरेसन अफ चाइना लिमिटेड तथा नेब्रास पावर कतार होल्डिङसँग जेभी रहेको जापानी कम्पनी फुजी इलेक्ट्रिक कम्पनी लिमिटेडले प्रस्ताव पठाएको थियो । अन्तिम चरणमा छानिएका कम्पनीबाट आएका प्रस्ताव मूल्यांकनका लागि ऊर्जा, जलस्रोत तथा सिँचाइमन्त्री पुनको संयोजकत्वमा प्राविधिकसहितको समिति गठन गरी सोही कमिटीको सिफारिसअनुसार तमोर बनाउने जिम्मा पावर चाइनाले पाएको थियो । तर पावर चाइनाले सम्झौताअनुसार एचआईडीसीएललाई कुनै रेस्पोन्स नगरेपछि लगानी बोर्डमार्फत सम्झौता तोड्ने प्रक्रिया अघि बढाइएको एचआईडीसीएलका प्रमुख कार्यकारी अधिकृत अर्जुनकुमार गौतमले जानकारी दिए ।लगानी बोर्डसँगको सम्झौताअनुसार ३ महिनाभित्र कम्पनी स्थापना गर्ने, कम्पनी स्थापना भएको ३ महिनाभित्र अनुमतिका लागि आवदेन दिने, अनुमति पाएको १८ महिनामा अध्ययन पूरा गर्नेलगायत सम्झौता भए पनि त्यसअनुसार काम अगाडि नबढेपछि पत्राचार गर्ने निर्णय भएको गौतमको भनाइ छ ।एचआईडीसीएल र पावर चाइनाबीच तमोर बेसिनमा रहेका ३७ मेगावाट क्षमताको काबेली र १४९ मेगावाट क्षमताको हेवा जलविद्युत् आयोजनालाई क्षतिपूर्ति दिएर आयोजना बनाउने सहमति भएको थियो । तर बीचमा पावर चाइनाले आफूले त्यत्तिको लगानी ल्याउन नसक्ने र ५१ प्रतिशत लगानी एचआईडीसीएलले होल्ड गर्न प्रस्ताव गरेको गौतमले बताए । एचआईडीसीएल आफैं त्यति ठूलो लगानी गर्न सक्ने संस्था नरेहको भन्दै जवाफ पठाएको र त्यसपछि पावर चाइनाले यसमा लगानी गर्ने कि नगर्ने भन्ने दोधार देखिएको उनको भनाइ छ । हामीले ५१ प्रतिशत लगानी गर्न नसक्ने बताएपछि पावर चाइना आफैं दोधारमा छ, उनले भने ।"
८ महिनामा विद्युत् पहुँच १ प्रतिशत मात्र बढ्यो,"काठमाडौं (कास) देशको कुल जनसंख्यामध्ये पाँच प्रतिशतमा अझै पनि बिजुलीको पहुँच पुगेको छैन । ०७९८० को आर्थिक सर्वेक्षणअनुसार ०७९ फागुनसम्म (वैकल्पिक ऊर्जासहित) ९५० प्रतिशत जनसंख्यामा विद्युत् पहुँच पुगेको छ । ०७९ असारसम्म ९४० प्रतिशत जनसंख्यामा विद्युत् पहुँच पुगेको थियो । फागुनसम्म १ प्रतिशत मात्र वृद्धि भएको सर्वेक्षणमा उल्लेख छ । ८ महिनामा प्रतिव्यक्ति विद्युत् खपत ३२५ प्रतिघण्टाबाट बढेर ३५१ पुगेको छ ।०७९ असारमा २१९० कुल जडित विद्युत् क्षमता फागुनसम्म २१७ प्रतिशतले वृद्धि भएर २६६६ मेगावाट पुगेको उल्लेख छ । जसमा जलविद्युत्बाट २४४९, सौर्य प्लान्टबाट ७५०४, थर्मल प्लान्टबाट ५३४, वैकल्पिक ऊर्जा प्रवर्द्धन केन्द्रबाट ८२ र चिनी मिलबाट सहउत्पादन प्रविधिमार्फत ६ मेगावाट विद्युत् उत्पादन गरी २६६६ मेगावाट पुगेको सर्वेक्षणमा उल्लेख छ । नेपाल विद्युत् प्राधिकरणको स्वामित्वमा सञ्चालित विद्युत् परियोजनाबाट ६६१, प्राधिकरणको सहायक कम्पनीमार्फत ४७८ र निजी क्षेत्रबाट सञ्चालित विद्युत् परियोजनाबाट १५२७ मेगावाट बिजुली राष्ट्रिय ग्रिडमा जोडिएको छ । विद्युत् खपतमा भने गार्हस्थ्यतर्फका ग्राहक धेरै छन् । गत फागुनसम्म ३६६ प्रतिशत गार्हस्थ्य, ३०७ प्रतिशत औद्योगिक, ६७ प्रतिशत व्यापारिक, १५९ प्रतिशत निर्यात र १०१ प्रतिशत बिजुली अन्य क्षेत्रमा खपत भएको छ । ०७९ असारसम्म प्रसारण लाइन (६६ केभी र त्यसभन्दा माथि) ४ हजार ५७३ सर्किट किमि तथा वितरण लाइन १ लाख २३ हजार ५ सय ५७ सर्किट किमि रहेकामा ०७९ फागुनसम्म ५ हजार ६६९ सर्किट किमि वितरण लाइन (३३ केभी र त्यसभन्दा कम) १ लाख ३६ हजार ५ सय ९५ सर्किट किमि पुगेको सर्वेक्षणमा उल्लेख छ । यस अवधिमा भारतबाट १ हजार ११ गिगावाट घण्टा विद्युत् आयात भएको छ भने १ हजार ५३ गिगावाट घण्टा बराबरको बिजुली निर्यात भएको छ ।"
औद्योगिक बालीबाहेक सबैको उत्पादन बढ्ने अनुमान,"(काठमाडौं)चालु आर्थिक वर्षमा औद्योगिक बालीबाहेक सबै कृषि उपजको उत्पादन बढ्ने अनुमान गरिएको छ । धान, गहुँ, मकैलगायत खाद्यान्न बालीको उत्पादन ३८५ प्रतिशतले बढ्ने अनुमान गरिएको आर्थिक सर्वेक्षण ०७९८० मा उल्लेख छ । गत आर्थिक वर्ष खाद्यान्न बालीको उत्पादन ३१३ प्रतिशतले घटेको थियो । उखु, जुट, चिया, कफी, कपासलगायत औद्योगिक बालीको उत्पादन २६५ प्रतिशतले घट्न सक्ने सर्वेक्षणको अनुमान छ । चालु आर्थिक वर्षमा कुल कृषि उत्पादनको परिमाणमा खाद्यान्न बालीको अंश ४४९५, तरकारी १७४१, नगदेबाली १५२३, औद्योगिक बाली १२५, फलफूलबाली ५८२ र अन्यको ४१० प्रतिशत रहने सर्वेक्षणमा उल्लेख छ । चालु आर्थिक वर्ष ६९० प्रतिशतले धान उत्पादन बढेको छ । चालु आर्थिक वर्षमा ५४ लाख ८६ हजार ४ सय ७२ टन धान उत्पादन भएको कृषि तथा पशुपन्छी विकास मन्त्रालयको तथ्यांक छ । यो परिमाण गत आर्थिक वर्षको तुलनामा ३ लाख ५५ हजार ८ सय ४७ टन बढी हो । गत आर्थिक वर्ष ५१ लाख ३० हजार ६ सय २५ टन मात्रै उत्पादन भएको थियो ।कृषि बालीको उत्पादन र लगाइएको क्षेत्रफल दुवैमा खाद्यान्न बालीको हिस्सा उच्च छ । यस वर्ष कृषि बाली (महबाहेक) खाद्यान्न बालीको कुल क्षेत्रफल ७१४, नगदेबाली ९५, दलहन ६९ र तरकारी बाली ६१ प्रतिशत रहेको सर्वेक्षणको अनुमान छ । मह, मसलाबाली, तरकारी, फलफूल र दलहन बालीको उत्पादन क्रमश ५४, ४४२, ४३१, २१४ र ३५८ प्रतिशतले वृद्धि हुने अनुमान गरिएको हो । मुलुकभर १६ हजार ५ सयभन्दा बढी किसानले व्यावसायिक रूपमा एपिस मेलिफेरा र सेरेना जातको मौरीपालन गरिरहेका छन् । चालु आर्थिक वर्ष साउनदेखि फागुनसम्म ३७ सय टन मह उत्पादन भएको थियो । गत आर्थिक वर्षमा ४१ सय टन मह उत्पादन भएको थियो । गत आर्थिक वर्षको तुलनामा चालु आर्थिक वर्षको अन्त्यसम्म ४९ प्रतिशतले मह उत्पादन वृद्धि भई ४३ सय टन पुग्ने अनुमान छ । व्यावसायिक च्याउ खेती ३५ जिल्लामा विस्तार भइसकेकाले यस वर्ष यसको उत्पादनसमेत बढ्ने सर्वेक्षणको अनुमान छ । चालु आर्थिक वर्षको साउनदेखि फागुनसम्म १३ हजार ३ सय टन च्याउ उत्पादन भएको छ । गत आर्थिक वर्ष १८ हजार ९ सय टन मात्रै च्याउ उत्पादन भएको थियो । व्यावसायिक रूपमा गाईभैंसी तथा बाख्रापालनमा युवाको आकर्षण बढ्दै गएको छ । वैदेशिक रोजगारीबाट फर्केका व्यक्ति पशुपन्छीपालनमा आबद्ध हुँदा कृषिको व्यवसायीकरण तथा रोजगारी सिर्जनामा समेत यसले सकारात्मक प्रभाव पारेको सर्वेक्षणमा उल्लेख छ । बाख्राको संख्या गत आर्थिक वर्षको तुलनामा ४१ प्रतिशतले वृद्धि भएको छ । बोयरलगायत उन्नत जातका बाख्राको आयात तथा स्वदेशमै उत्पादनबाट बाख्राको नश्ल सुधारमा थप सहयोग पुगेको सर्वेक्षणमा बताइएको छ । पछिल्ला वर्षमा गाईभैंसीको संख्यामा केही घटबढ देखिए पनि रैथाने पशुको तुलनामा उन्नत नश्ल र बढी उत्पादन क्षमताका गाईभैंसीको संख्या बढेको छ । यसले दूध उत्पादनमा समेत वृद्धि भएको छ । कोभिड महामारीका कारण व्यावसायिक कुखुराको संख्यामा ९५ प्रतिशतले कमी आएको सर्वेक्षणमा उल्लेख छ ।संयुक्त राष्ट्रसंघको कृषि तथा खाद्य संगठनअनुसार एक वयस्क व्यक्तिलाई वार्षिक न्यूनतम दूध ९१ लिटर, मासु १४ किलो र अण्डा ४८ वटा आवश्यक पर्छ । मुलुकमा प्रतिव्यक्ति प्रतिवर्ष माछा र मासुको उपलब्धता २१ किलो छ । दूध ३ लिटर र अण्डा २ गोटाले कम उपलब्ध रहेको सर्वेक्षणमा उल्लेख छ । कुखुराको संख्यामा आएको कमीका कारण प्रतिव्यक्ति प्रतिवर्ष अण्डाको उपलब्धता ४६ वटामा सीमित बनेको हो । यस वर्ष कुल दूध उत्पादनमा ३५ प्रतिशत वृद्धि भएकाले दूधको उपलब्धता प्रतिव्यक्ति ८८ लिटर पुगेको हो ।राष्ट्रिय अर्थतन्त्रको मेरुदण्डका रूपमा रहेको कृषि क्षेत्रको कृल गार्हस्थ्य उत्पादनमा योगदान घट्दै गएको छ । प्रत्यक्ष रूपमा कृषिमा आबद्ध जनसंख्यासमेत घट्दै गएको सर्वेक्षणमा उल्लेख छ । कृषि क्षेत्रको उत्पादन र उतपादकत्व अपेक्षित रूपमा वृद्धि हुन नसक्दा कृषि उपजको आयात निरन्तर बढ्दै गएको भन्सार विभागको तथ्यांक छ । आर्थिक वर्ष ०७०७१ मा कुल गार्हस्थ्य उत्पादनमा कृषि क्षोत्रको योगदान ३०३ प्रतिशत थियो । चालु आर्थिक वर्षको फागुनसम्म भने २४१ प्रतिशत रहेको आर्थिक सर्वेक्षणमा उल्लेख छ । गत आर्थिक वर्षमा कुल गार्हस्थ्य उत्पादनमा कृषि क्षेत्रको योगदान २४७ प्रतिशत थियो । कृषिमा आबद्ध जनसंख्या घट्दै जानु, कृषिभन्दा अन्य पेसातर्फ श्रमशक्ति आकर्षित हुनु र वैदेशिक रोजगारीमा जाने कामदारको संख्या उच्च हुँदा हिमाली एवं पहाडी क्षेत्रमा कृषियोग्य जमिन बाँझो बढ्दै गएको छ । यसकारण कृषि उत्पादन अपेक्षित वृद्धि हुन नसक्दा कुल गार्हस्थ्य उत्पादनमा समेत यसको योगदान घट्दै गएको हो ।"
'बिमा बोर्डलाई नियामक मात्र बनाऊ,काठमाडौं (कास) सरकारले स्वास्थ्य बिमा बोर्डले स्वास्थ्य संस्थालाई गर्दै आएको भुक्तानी प्रणालीलाई पुनरावलोकन गरी बोर्डलाई नियमनकारी संस्थाका रूपमा मात्र सीमित गर्न सुझाएको छ । स्वास्थ्य बिमा कार्यक्रमका निम्ति छुट्टै बिमा नीति जारी गरी यसको खर्चमा सरकारमाथि पर्ने गरेको अनिश्चित दायित्वलाई पारदर्शी र अनुमानयोग्य बनाउन आर्थिक सर्वेक्षण ०७९८० ले सुझाएको हो । स्वास्थ्य बिमाको सुविधा थैलीले नसमेटेका स्वास्थ्य सेवा मात्र प्रदान गर्ने गरी सामाजिक सुरक्षाका कार्यक्रम सञ्चालन गर्न पनि आग्रह गरिएको छ । यसले बिमा कार्यक्रमलाई थप प्रभावकारी बनाउने र सामाजिक सुरक्षा कार्यक्रममा देखिएको दोहोरोपनालाई कम गर्न मद्दत गर्ने विश्वास छ । बिमा कार्यक्रममार्फत ०८९ फागुनसम्म सरकारी अस्पतालबाट ३८ लाख ५ हजारको उपचारबापत ५ अर्ब ८६ करोड रुपैयाँ भुक्तानी गरिएको थियो । सामुदायिक अस्पतालबाट ५ लाख ८८ को उपचारबापत एक अर्ब १४ करोड रुपैयाँ र निजी अस्पतालबाट ६ लाख ७२ को उपचारबापत ३ अर्ब १८ करोड रुपैयाँ भुक्तानी भएको थियो । बिमित जनसंख्या करिब ६४ लाख र बिमित परिवार १९ लाख ३२ हजार छन् ।प्रतिपरिवार (५ जनासम्म) ३ हजार ५ सय रुपैयाँ तिरेका आधारमा वार्षिक एक लाख रुपैयाँसम्मको स्वास्थ्य सुविधा र थप प्रतिसदस्य ७ सयका दरले रकम थपिए प्रतिसदस्य २० हजार बराबरको सेवा थपिने प्रावधान छ । अधिकतम सेवासुविधाको सीमा २ लाख (१० जनाको परिवार सदस्य) सम्म छ । सरकारले ०७२ चैत २५ मा कैलालीबाट सुरु गरेको बिमा कार्यक्रम अहिले सबै जिल्लामा लागू भइसकेको छ ।नवजात शिशु र शिशु मृत्युदर ५ र ३ प्रतिशतले वृद्धि भएको छ । यो नवजात शिशु मृत्युदर प्रतिएक हजार जीवित जन्मेको २८ दिनभित्रका र शिशु मृत्युदर प्रतिएक हजार जीवित जन्मको १ वर्षभित्रको तथ्यांक हो । विश्व स्वास्थ्य संगठनका अनुसार प्रतिहजार जनसंख्यामा एक जना चिकित्सक हुनुपर्ने मापदण्ड छ । नेपालमा भने प्रतिहजार ११५ जना चिकित्सक र २५४ जना नर्स छन् । स्वास्थ्यकर्मी देशमै खपत नहुनु र समान वितरण हुन नसक्नुले चुस्त स्वास्थ्य सेवा दिन चुनौती रहेको सर्वेक्षणमा औंल्याइएको छ ।
पहिरोग्रस्त क्षेत्रमा व्यापक वन फँडानी,"(साइपाल, बझाङ)साइपाल गाउँपालिका२ मा पर्ने काकरकोट क्षेत्र पहिरोग्रस्त छ । यहाँका आठ घरगोठ पहिरोको उच्च जोखिममा छन् । रस्यालेकमा पर्ने पानलोटे जंगलको बीचबाट यसै वर्ष सुरु भएको भीषण पहिरोले काकरकोटसँगै जिमा गाउँका १८ घरलाई पनि जोखिम छ । जंगलको पुछारमा गाउँ छन् । जंगल पहिरोले दर्जनौं ठाउँमा छियाछिया भएको छ । आउने वर्षातमा अझ ठूलो पहिरो आउने त्रास स्थानीयवासीमा छ । तर यही जंगलको सिरानमा भने अन्धाधुन्ध तरिकाले रूख कटान भइरहेको छ । समुद्र सतहदेखि २ हजार ९ सय मिटरको उचाइमा रहेको रस्यालेक क्षेत्रमा विद्युतीय आरा प्रयोग गरी सयौंको संख्यामा रूख काटिएका छन् भने जंगल फँडानी निरन्तर भइरहेको स्थानीयले बताएका छन् ।यो क्षेत्रमा सयौं वर्ष पुराना ठूला रूखहरू धमाधम फँडानी हुन थालेपछि जंगल नै रित्तो हुन थालेको छ । मैनाकाडा सामुदायिक वनको क्षेत्रभित्र फँडानी बढ्दै गए पनि कसैले कसैलाई नटेर्ने सामुदायिक वनका हेरालु भीमलाल बोहराले बताए । रस्याको वनमा दुई वर्ष पहिलासम्म बाघ, भालु लाग्थ्यो । दिउँसै रात परेजस्तो देखिने घना जंगल थियो । अहिले त जंगलै सकिन लागिसक्यो । बाघ, भालु त के स्याल पनि लुक्ने ठाउँ बाँकी राखेनन्, उनले भने, सामुदायिक वनको पुर्जी काट्ने, वनले टाँचा लगाइदिएको रूख काट्ने सिस्टम छैन । जसलाई जुन मन लाग्यो जति मन लाग्यो काटेका छन् । आरा चलाएका छन् । कसैले कसैलाई टेर्दैनन् । वनका ठूल्ठूला रूख आराले काट्ने र आफूलाई चाहिने काठ मात्रै ल्याउने र बाँकी भाग त्यसै छोड्नेहरू बढेको उनले बताए । दुईतीन घरलाई पुग्ने काठ एउटै रूखबाट निकाल्न सकिन्थ्यो तर त्यसो गर्दैनन् । आफूलाई जत्रो चाहिएको हो ल्याउँछन्, बाँकी त्यसै छाड्छन् । अर्को गएर फेरि नयाँ रूख ढाल्छ ।पहिरोग्रस्त क्षेत्रमा जथाभावी फँडानी हुँदा गाउँ नै जोखिममा परेको साइपाल गाउँपालिकाका पूर्वअध्यक्ष राजेन्द्र धामी बताउँछन् । उसै पनि गाउँमाथिबाट भयानक पहिरो लागेको छ । झन् त्यसैमा जंगल फाँड्न थालेपछि के हालत होला ?, काकरकोटका स्थानीयवासीसमेत रहेका धामीले भने, यस्तै हो भने एकाध वर्षमा हामीले बस्ती नै उठाउनुपर्ने हुन सक्छ । सामुदायिक वनका अध्यक्षसमेत रहेका पूर्ववडाध्यक्ष गोपाल बोहराको मृत्युपछि नयाँ समिति बनेको छैन । हिउँदमा हिउँ पर्दा भेडाबाख्रालाई पात खुवाउन भेडापालकले रूख ढाल्छन् । भेडावालाले रूख काट्न हुने हामीले किन नहुने भनेर अरू पनि जथाभावी काट्न थालेका छन् । अध्यक्ष बितेपछि झन् मनपरी भएको छ, मैनाकाडा सामुदायिक वनका सचिव रमेश धामीले भने, सबै गाउँले बोलाएर नयाँ समिति बनाउने र जथाभावी रूख काट्नेलाई जरिवाना गर्ने तयारीमा छौं । असारसम्म धेरैजसो उपभोक्ता यार्चा टिप्न लेकतिर जाने भएकाले साउनमा सामुदायिक वनको साधारणसभा बोलाएर यो विषयमा छलफल गरिने उनले बताए ।पहिरोग्रस्त क्षेत्रमा वन फँडानी तीव्र हुनु चिन्ताको विषय भएको साइपाल गाउँपालिकाका जनप्रतिनिधिहरू बताउँछन् । तल बस्ती पहिरोको जोखिममा छ । माथि जथाभावी फँडानी भइरहेको छ, गाउँपालिका उपाध्यक्ष डोल्मा तामाङले भनिन्, वन फँडानी रोक्ने र त्यसमा संलग्नलाई कारबाही गर्ने विषयमा हामी छलफल गर्दै छौं । यता डिभिजन वन कार्यालय बझाङले भने वन फँडानीबारे जानकारी नभएको जनाएको छ । साइपाल गाउँपालिका टाढा भएकाले यो विषयमा हामीलाई जानकारी आएको छैन, कार्यालय प्रमुख कर्णबहादुर खातीले भने । स्वीकृत कार्ययोजनाविपरीत गतिविधि गर्ने व्यक्ति, सामुदायिक वनका पदाधिकारीलाई कारबाही गर्न सकिने र अवस्था नियन्त्रण बाहिर गएको छ भने सामुदायिक वनको इजाजत नै रद्द गर्न सकिने उनले बताए ।"
भारत अपराजित च्याम्पियन नेपालकी सलिना श्रेष्ठ उत्कृष्ट लिबरो,"काठमाडौं (कास) भारतले काभा महिला भलिबल च्यालेन्ज कपको उपाधि जितेको छ । आइतबार दशरथ रंगशालाको कभर्डहलमा भएको फाइनलमा भारतले काजकिस्तानलाई ३० को सोझो सेटमा पराजित गर्यो । भारतले काजकिस्तानलाई २५१५, २५२२ र २५१८ ले पराजित गर्यो । भारत पूरै प्रतियोगितामा अपराजित रह्यो । समूह चरणका सबै तीन खेल जित्ने क्रममा भारतले नेपाललाई पराजित गरेको थियो भने सेमिफाइनलमा उज्वेकिस्तानको चुनौतीलाई सजिलै पन्छाएको थियो । आठ राष्ट्र सहभागी एक साता लामो प्रतियोगितामा नेपालले तेस्रो स्थान हात पार्यो । सेमिफाइनलमा कजाखस्तानसँग ५ सेटको प्रतिस्पर्धामा पराजित भएर खिन्न भएको नेपालले उज्वेकिस्तानलाई ३१ सेटमा पराजित गर्यो । पहिलो सेट २०२५ ले गुमाएको नेपालले त्यसपछि २५१६, २५१५, २५१३ को नतिजा निकाल्दै सान्त्वना बटुल्यो । नेपालकी सलिना श्रेष्ठले उत्कृष्ट लिवरोको उपाधि पाइन् । २०२१ मा सेन्ट्रल जोनको उपाधि जित्दा नेपालले उज्वेकिस्तानलाई नै पराजित गरेको थियो ।"
अर्जुन र किशोर नेपालको टोलीमा,"काठमाडौं (कास) अर्जुन साउद र किशोर महतोलाई समेट्दै नेपालले विश्वकप क्रिकेट छनोटका लागि १६ सदस्यीय अन्तिम टोली घोषणा गरेको छ । विश्वकप छनोट जुन १८ देखि जुलाई ९ सम्म जिम्बावेमा आयोजना हुँदै छ । प्रतियोगिताका लागि १५ जना खेलाडी टोलीमा राख्न पाउने प्रावधान रहे पनि नेपालले १६ जना राखेको छ र एक खेलाडी जिम्बावेमा वैकल्पिक मात्र रहनेछन् । अघिल्लो महिना घरेलु मैदानमा एसीसी प्रिमियर कप जित्दै एसिया कपका लागि छनोट भएको १४ सदस्यीय टोलीलाई यथावत् राखेको छ । रोहित पौडेलको कप्तानीमा रहेको घोषित नेपाली टोलीमा कुशल भुर्तेल, आसिफ शेख, ज्ञानेन्द्र मल्ल, कुशल मल्ल, आरिफ शेख, दीपेन्द्रसिंह ऐरी, गुल्सन झा, सोमपाल कामी, करण केसी, सन्दीप लामिछाने, भीम सार्की, प्रतिश जीसी, ललित राजवंशी, अर्जुन र किशोर नेपाली टोलीमा समेटिएका छन् । नेपाली टोलीको बन्द प्रशिक्षणमा सन्दीप जोरा, देव खनाल, सूर्य तामाङ, कमलसिंह ऐरी, श्याम (मौसम) ढकाल र अविनाश बोहरा रहेका थिए । एक साताको प्रशिक्षणपछि नेपालले मंगलबार दक्षिण अफ्रिका जाने तयारी गरेको छ । नेपालले दक्षिण अफ्रिकामा १० दिन बन्द प्रशिक्षण गरेपछि जिम्बावे जाने योजना छ । १० टोली सहभागी हुने छनोटबाट शीर्ष दुई टोलीले यसै वर्ष भारतमा हुने विश्वकपमा स्थान पाउनेछन् । नेपालसँगै विश्वकप छनोटमा वेस्ट इन्डिज, जिम्बावे, नेदरल्यान्ड्स, अमेरिका, श्रीलंका, आयरल्यान्ड, स्कटल्यान्ड, ओमान र यूएईले प्रतिस्पर्धा गर्दैछन् । नेपाल समावेश समूह ए मा वेस्ट इन्डिज र जिम्बावेसहित नेदरल्यान्ड्स र अमेरिका रहेका छन् । त्यस्तै समूह बी मा श्रीलंका, आयरल्यान्ड, स्कटल्यान्ड, ओमान र यूएई छन् । समूह ए का खेल हरारे र समूह बी का खेल बुलावायोमा हुनेछन् ।"
एमेच्योर गल्फ आजदेखि,"काठमाडौं (कास) नेपाल एमेच्योर ओपन गल्फ प्रतियोगिता सोमबारदेखि गोकर्ण फरेस्ट गल्फ रिसोर्टमा सुरु हुँदै छ । नेपाल गल्फ संघले नेपाल पर्यटन बोर्डसँग मिलेर आयोजना गर्न लागेको प्रतियोगितामा नेपालसहित बंगलादेश, भुटान, भारत, पाकिस्तानका खेलाडीहरूले प्रतिस्पर्धा गर्दै छन् । टिम इभेन्ट र व्यक्तिगतमा कुल ४५ पुरुष र ७ महिला खेलाडीले प्रस्पिर्धा गर्दै छन् । प्रत्येक दिन १८ होल गरेर तीनदिने प्रतियोगिता कुल ५४ होलको हुनेछ । नेपाल गल्फ संघका निर्देशक दीपक आचार्यका अनुसार एमेच्योर विधामा यो सबैभन्दा ठूलो प्रतियोगिता हो । मे २९ मा सगरमाथा दिवस मनाउने क्रममा प्रतियोगिता आयोजना गरिएको हो । प्रतियोगिताको कुल बजेट २६ लाख रहेको छ । पर्यटन बोर्डसहित राष्ट्रिय खेलकुद परिषद्, वाग्मती प्रदेश खेलकुद परिषद्, गोकर्ण फरेस्ट रिसोर्ट र होटल रोयल सिङ्गीले प्रतियोगितालाई सहयोग गरिरहेका छन् । प्रतियोगितामा सहभागी सबै खेलाडीलाई गल्फ संघले खाने र बस्ने व्यवस्था मिलाएको आचार्यले जनाए ।गल्फ पर्यटन कसरी बढाउन सकिन्छ भनेर यो प्रतियोगिता आयोजना गरिरहेका छौं, यो प्रतियोगिता पोखरा, लोमांथाङलगायतका स्थानमा पनि आयोजना गर्ने योजनामा पर्यटन बोर्डसँग सरसल्लाह गरिरहेका छौं, अघिल्लो दिनमात्र गल्फ संघमा पुनः अध्यक्ष बनेका टासी घलेले आइतबार आयोजित पत्रकार सम्मेलनमा भने । टिम इभेन्टमा नेपालबाट सुवास तामाङ र सद्भाव आचार्यले प्रतिस्पर्धा गर्दै छन् । उनीहरूसहित नेपालबाट खुलामा तासी छिरिङ, वाङचेन ढोन्डुप, हृदेशकुमार सिंह, विजय श्रेष्ठ इनहस, तासी डोङ, नोर्बु शेर्पा, विष्णु कार्की, किशोर बस्न्यात, रनदीप थापा, बाबु पौडेल, कवि थापा, प्रवीण शाही ठकुरी, प्रदीप केसी, अशोक सिंह, भरत थापामगर, निष्कर्ष घले, सुष्मा सिग्देल, कस्मिरा शाह, आर्सिया बानु, आइसटिना टन्डन, लक्ष्मी दास, जीवराम गुरुङ, गणेश गुरुङ, याम राना, जुनी गुरुङ, सुन्दर राई, सुस्मिता लिम्बू, प्रकृत तामाङ, भरत तामाङ, हितराज लिम्बू, लक्ष्मीप्रसाद लिम्बू, सन्तोष कार्की र सिद्धान्त सापकोटाले प्रतिस्पर्धा गर्दै छन् । प्रतियोगितामा पाकिस्तानका ३, बंगलादेशका २, भुटानका ४ र भारतका ७ खेलाडीले प्रतिस्पर्धा गर्दै छन् । प्रतियोगितामा प्रायः सबै देशका शीर्ष एमेच्योर खेलाडीले प्रतिस्पर्धा गरिरहेको आचार्यले जनाए । यो प्रतियोगिताले विश्व एमेच्योर वरीयतामा पनि स्थान राखेको उनले बताए ।नेपाली खेलाडीको प्रदर्शनका बारेमा आचार्यले भने, नेपाल प्रतियोगिताको दाबेदार हो । दक्षिण एसियाली खेलकुदमा स्वर्ण जितेका हामी अहिले एसियाली स्तरमै राम्रो खेलिरहेका छौं । त्यसैले नेपाली खेलाडीले जितेनन् भने आश्चर्य मान्नुपर्ने हुन्छ ।"
काठमाडौं किकर्सको पहिलो जित,"(म्युनिक)काठमाडौं किकर्स फुटबल एकेडेमीले जर्मनीको म्युनिकस्थित मामेन्डर्फमा फिन्च्त जुनियर फुटबलको ५४ औं संस्करण भीआर बैंक कप २०२३ को दोस्रो दिन टीएसभी गेर्नलिन्डेनलाई १० ले पराजित गरेको छ । किकर्सले प्रतियोगिताको पाँचौं खेलमा आएर पहिलो जित हात पारेको हो ।यू१३ प्रतियोगिताको समूह २ मा रहेको काठमाडौं किकर्सले रितेश रोकायको पेनाल्टी गोलमा पहिलो जित दर्ता गरेको हो । जर्मन टिमका डिफेन्सले फल गरेपछि पाएको पेनाल्टीमा डोल्पाका १२ वर्षीय रितेशले सहजै बललाई पोस्टको दिशा दिएपछि किकर्सले सुरुआतमै अग्रता लिएको थियो । त्यसलाई जोगाउादै किकर्सले २० मिनेटको खेल जितेको हो ।किकर्सले दोस्रो दिन आइतबारको पहिलो खेलमा एफसी ल्यान्ड्सबरिडविरुद्ध गोलरहित खेल्दै लगातार हारको शृंखलालाई तीन खेलमा पूर्णविराम लगाएको थियो । उक्त खेलमा गोलकिपर मिन्जेला शेर्पाले उत्कृष्ट प्रदर्शन गरेका थिए । पहिलोपल्ट विदेश यात्रा गरेको काठमाडौं किकर्सले प्रतियोगिताको पहिलो दिन शनिबार तीन खेल खेलेको थियो र तीनै खेलमा हार बेहोरेको थियो । यस्तोमा किकर्स एसभी सिलेन्बाखविरुद्ध २०, एससी उन्टरफाफेनहोफेनविरुद्ध ५० र इचिङविरुद्ध २१ ले पराजित भयो ।कपअन स्पोर्ट्स सेन्टर, कपन मुख्य प्रशिक्षण स्थल रहेको काठमाडौं किकर्सले सुरुका दुई खेलमा फितलो प्रदर्शन गरे पनि उन्टरफाफेनहोफेनविरुद्ध लय समात्यो र राम्रो चुनौती पनि दियो । विशांख कार्कीले गोल गर्दै लिएको १० को अग्रता भने जोगाउन सकेन र अन्तिम क्षणमा गोल बेहोरेपछि हार्न पुगेको थियो । दोस्रो दिन भने सुधारिएको प्रदर्शन गर्यो । जर्मन टिमविरुद्ध शारीरिक रूपमा नेपाली खेलाडी निकै साना र कमजोर देखिए ।प्रतियोगितामा एक्लो विदेशी र पहिलो नेपाली टिमका रूपमा सहभागी काठमाडौं किकर्सले यू१३ तर्फ समूह चरणमा सात खेल खेल्दै छ । यो उमेर समूहमा १६ टिम छन् । दुई समूहका शीर्ष टिमले फाइनल खेल्नेछन् भने दुई उपविजेताले दोस्रो स्थानका लागि प्रतिस्पर्धा गर्नेछन् । एसभी मामेन्डर्फका पााचवटा मैदानमा २० क्लबका ६४ टिमले यू६ देखि यू१५ सम्मका विभिन्न उमेर समूहका तीनदिने प्रतियोगिता सोमबार सकिनेछ । चारपल्ट विश्वप फुटबलको उपाधि जितेको जर्मनीमा सन् १९६७ मा सुरु भएको यो प्रतियोगितामा नेपाली टिम पहिलोपल्ट सहभागी भएको हो ।"
मनाङलाई केही सजिलो थ्रीस्टारलाई अझै गाह्रो,आजका खेलखुमलटारविरुद्ध हिमालयन शेर्पापुलिसविरुद्ध फ्रेन्ड्स

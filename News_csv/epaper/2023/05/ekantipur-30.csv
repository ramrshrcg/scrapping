शीर्षक,विवरण
मौका गुमाएर बरालियो बजेट,"बढेन वृद्धभत्ता६८ वर्ष उमेर पुगेका ज्येष्ठ नागरिकलाई प्रदान गरिँदै आएको मासिक ४ हजार भत्तालाई अर्थमन्त्री महतले निरन्तरता दिएका छन् । ६० वर्ष पूरा भएका दलित, एकल महिला, विपन्न, सीमान्तकृत समुदाय र बालबालिकालाई दिइँदै आएको सामाजिक सुरक्षा भत्ताका लागि रकम विनियोजन गरेको छु, अर्थमन्त्री महतले भने, छात्रवृति, स्वास्थ्योपचार, स्वास्थ्य बिमालगायत क्षेत्रमा प्रदान गरिएको सामाजिक सुरक्षाका कार्यक्रमलाई निरन्तरता दिएको छु । ज्येष्ठ नागरिक भत्तालगायत सामाजिक सुरक्षाका कार्यक्रमका लागि १ खर्ब ५७ अर्ब ७३ करोड विनियोजन गरेको छु ।"
१ हजार ५३ विद्यालय स्रोत केन्द्र पुनःस्थापना,"(काठमाडौं)पाँच वर्षअघि खारेज भएका १ हजार ५३ वटा विद्यालय स्रोत केन्द्रलाई नयाँ स्वरूपमा पुनःस्थापना गर्ने सरकारले जनाएको छ । अर्थमन्त्री प्रकाशशरण महतले सोमबार संसद्मा बजेट वक्तव्य प्रस्तुत गर्दै शैक्षिक गुणस्तर सुधारका लागि शिक्षण अवलोकन, नमुना शिक्षण, पुनर्ताजगीलगायत कार्यक्रम केन्द्रले सञ्चालन गर्ने बताए । माध्यमिक शिक्षासम्मको अधिकार स्थानीय तहमा गएपछि संघीय मामिला तथा सामान्य प्रशासन मन्त्रालयको सिफारिसमा विद्यालय स्रोत केन्द्रहरू खारेजीमा परेका थिए । केन्द्र खारेज हुँदा विद्यालय शिक्षाको नियमन र अनुगमन हुन नसकेको गुनासो बढ्दो छ । तर माध्यमिक शिक्षाको अधिकार स्थानीय तहमा रहेको बेला संघ सरकारको स्रोत केन्द्र पुनःस्थापना गर्ने घोषणाले द्विविधा उत्पन्न भएको छ ।विगतमा शिक्षकहरूलाई स्रोत व्यक्ति (आरपी) को रूपमा परिचालन गरिएको थियो । पछिल्लो समय कतिपय पालिकाले स्रोत व्यक्ति नियुक्ति गरेर विद्यालयको रेखदेखमा परिचालन गरेका छन् । शिक्षाविद् विद्यानाथ कोइरालाले पालिकाका शिक्षा शाखाले स्रोत व्यक्ति परिचालन गर्ने नीति लिनुपर्ने औंल्याए । स्रोत व्यक्तिको अवधारणा सकारात्मक छ तर संस्था संरचना बनाउनुभन्दा पनि शिक्षकहरूबाटै पालिकाभित्रको नियमन र अनुगमन गर्नु उपर्युक्त हुन्छ । पहिले राजनीतिक भागबन्डाको आधारमा पहुँचवाला शिक्षक स्रोतव्यक्ति चुनिने गरेको आरोपसमेत लाग्दै आएको थियो ।अर्थमन्त्री महतले केही नयाँसहित अधिकांश अघिल्ला वर्षका कार्यक्रमलाई निरन्तरता दिँदै बजेट प्रस्तुत गरेका छन् । शिक्षा क्षेत्रमा १ खर्ब ९७ अर्ब २९ करोड रुपैयाँ विनियोजन गरिएको छ । चालु आबमा १ खर्ब ९६ अर्ब ३८ करोड रुपैयाँ बजेट छुट्याइएको थियो । जुन गतवर्षको भन्दा ९१ करोड थप हो । गत मंसिरमा भएको प्रतिनिधिसभा निर्वाचनमा प्रमुख राजनीतिक दलले शिक्षामा बजेट वृद्धि गर्ने प्रतिबद्धता जनाएका थिए । कम्तीमा २० प्रतिशत बजेट शिक्षामा छुट्याउनुपर्ने माग र प्रतिबद्धता छ । तर यसपालि ११२६ प्रतिशत मात्रै छुट्याइएको छ । सामुदायिक विद्यालयमा शिक्षक दरबन्दी थप्ने, अनिवार्य तथा निःशुल्क शिक्षा ऐन कार्यान्वयन, ईसीडी शिक्षक, कर्मचारीको व्यवस्थापनलगायतका मागलाई सरकारले बेवास्ता गरेको छ । कोइरालाले अपेक्षाअनुसार बजेट आउन नसकेको टिप्पणी गरे । केही सकारात्मक कार्यक्रम पनि छन्, यद्यपि शिक्षालाई बजेटले अर्थतन्त्रसँग जोड्न सकेन, उनले भने, ज्ञाप, सीप, प्रविधि, उद्योग, अनुसन्धान, नवप्रवर्तनमा स्कुल, क्याम्पसलाई जोडन सकिन्थ्यो, त्यसमा चुकेको छ, मूल कुरा नै छुटेको छ ।सरकारले नीति तथा कार्यक्रममा सामुदायिक विद्यालयमा प्रदेश र स्थानीय तहबाट दरबन्दीको शिक्षक व्यवस्था गर्ने घोषणा गरेको थियो । बजेटमा आधारभूत तहका शैक्षिक योग्यता पुगेका शिक्षकलाई माथिल्लो रिक्त दरबन्दीमा समायोजन र स्तरोन्नति गर्ने उल्लेख छ । अध्यापन अनुमतिपत्रको परीक्षामा सबै विषय अध्ययन गर्ने विद्यार्थी सम्मिलित हुन पाउने कानुनी व्यवस्था गरिने अर्थमन्त्री महतले बताए । संघीय शिक्षा ऐन नबन्दासम्म शिक्षक समायोजन वा अनुमतिपत्र प्रदानको नयाँ व्यवस्था कार्यान्वयन असम्भव हुने शिक्षा मन्त्रालयका एक सहसचिवले बताए । बजेटमा शिक्षा ऐन ल्याउने प्रतिबद्धता दोहोर्याइएको छ । तर ८ वर्षदेखि ऐन बन्न सकेको छैन । अंग्रेजी, गणित र विज्ञान विषयको शिक्षकको व्यवस्था गर्न ३ अर्ब ६९ रुपैयाँ बजेट विनियोजन गरिएको छ । आर्थिक अभाव देखाउँदै शिक्षक दरबन्दी गर्नबाट भने सरकार पन्छँदै आएको छ । खुल्ला प्रतिस्पर्धाबाट प्रधानाध्यापक छनोट गर्न स्थानीय तहलाई प्रोत्साहन गरिने बजेटमा उल्लेख छ । यो कार्यक्रम सूर्यविनायक नगरपालिकालगायत कतिपय स्थानीय तहले सुरुवात गरिसकेका छन् । बाल शिक्षालाई व्यवस्थित र पहुँचयोग्य बनाउन प्रारम्भिक बालविकास केन्द्रको नक्सांकन गरी पुनर्वितरण गरिने जनाइएको छ । हाल ३६ हजार केन्द्र सञ्चालनमा छन् । तर सरकारले त्यहाँ कार्यरत शिक्षकलाई न्यूनतम पारिश्रमिक पनि उपलब्ध गराउन सकेको छैन । दुर्गम तथा हिमाली क्षेत्रका छात्रछात्रालाई आवासीय छात्रवृत्तिको व्यवस्था गर्ने र मातृभाषामा आधारभूत शिक्षा प्रदान गर्ने कार्यक्रमलाई यस पटक पनि निरन्तरता दिइएको छ । विपन्न लक्षित छात्रवृत्ति, निःशुल्क पाठ्यपुस्तक, सेनेटरी प्याड र दिवा खाजा कार्यक्रमलाई पनि निरन्तरता दिइएको छ । नीति तथा कार्यक्रममा दिवा खाजालाई क्रमशः विस्तार गर्ने उल्लेख भए पनि गतवर्षदेखि कक्षा ६ सम्मका बालबालिकालाई मात्रै उपलब्ध गराउँदै आएको छ । दिवा खाजाका जंकफुड दिन नपाइने नियमलाई दोहोर्याइएको छ । सांकेतिक भाषा र ब्रेललिपिका पाठ्यपुस्तक निःशुल्क उपलब्ध गराउने घोषणा बजेटमा गरिएको छ । आलोचित राष्ट्रपति शैक्षिक सुधार कार्यक्रमलाई निरन्तरता दिइएको छ । विद्यार्थी, विद्यालय र शिक्षक संख्याका आधारमा भौतिक पूर्वाधार निर्माण गर्न कार्यक्रमको बजेट स्थानीय तहलाई ससर्त अनुदान दिँदै आएको छ ।शैक्षिक गुठीमार्फत ५ आवासीय विद्यालय स्थापना गर्न सम्भाव्यता अध्ययन गर्ने घोषणा गरिएको छ । बूढानीलकण्ठ स्कुलको मोडालिटीमा धनकुटा, बर्दिबास, तानसेन, सुर्खेत र डडेल्धुरामा त्यस्तो विद्यालय स्थापना गरिने उल्लेख छ । भूकम्पले क्षति पुर्याएका त्रिभुवन विश्वविद्यालयका ३८ आंगिक क्याम्पस पुनर्निर्माणको प्रक्रिया अघि बढाउने अर्थमन्त्री महतले बताए । त्रिचन्द्र क्याम्पसको पुनर्निर्माण गर्न बजेट छुट्टाइएको उनले जनाए । प्राविधिक शिक्षा तथा व्यावसायिक तालिम परिषद् (सीटीईभीटी) अन्तर्गतका प्राविधिक शिक्षालयलाई प्रदेश सरकारबाट सञ्चालन गर्ने गरी हस्तान्तरण गरिने बजेटमा समावेश छ । सीटीईभीटी हस्तान्तरण गर्न पनि कानुनी अभावमा जटिलता रहेको कर्मचारीहरूको भनाइ छ । प्राविधिक विषयतर्फ छात्रवृत्तिमा उच्च शिक्षा हासिल गरेका विद्यार्थीलाई सामुदायिक शैक्षिक संस्था वा स्थानीय तहमा अनिवार्य रूपमा दुई वर्ष सेवा गर्न परिचालन गरिनेछ, उनले भने । मेडिकल शिक्षामा छात्रवृत्तिमा अध्ययन गरेका विद्यार्थीलाई पनि उपत्यकाबाहिरका अस्पतालमा खटाउने भनिएको छ । आगामी वर्ष ५० हजार जनाको सीप परीक्षण गरी प्रमाणीकरण गर्ने घोषणा गरिएको छ ।विश्वविद्यालय अनुदान आयोगको पुनःसंरचना गरी उच्च शिक्षाको नियमन, गुणस्तर सुनिश्चितता, प्रत्यायन, राष्ट्रिय योग्यता परीक्षण, मापदण्ड निर्धारण तथा शैक्षिक योग्यताको मान्यतामा केन्द्रित गरिने घोषणा गरिएको छ । उच्चस्तरीय शिक्षा आयोगको प्रतिवेदन २०७५ ले ५ वर्षअघि नै सरकारलाई यो सुझाव दिएको थियो । विश्वविद्यालयको कडाइका साथ अनुमगन गरी विश्वविद्यालयको वार्षिक शैक्षिक क्यालेन्डर पालना गराइनेछ, अर्थमन्त्री महतले भने । क्यालेन्डर लागू नहुँदा विश्वविद्यालयको परीक्षामा एक वर्ष र नतिजामा डेढ वर्ष ढिलाइले शैक्षिक सत्र भद्रगोल हुँदै आएको छ । मदन भण्डारी विज्ञान प्रविधि र योगमाया आयुर्वेदिक विश्वविद्यालय सञ्चालन ल्याउने बजेटमा उल्लेख छ । नेपाल विश्वविद्यालयको कानुन तर्जुमा अघि बढाउने घोषणा गरिएको छ । प्रादेशिक अस्पतालको सहकार्यमा मेडिकल कलेज सञ्चालन गरिने सरकारको कार्यक्रम छ । लुम्बिनीको बुटबल, मधेसको बर्दिबास र कर्णालीको सुर्खेतमा मेडिकल कलेज निर्माण प्रक्रिया अघि बढाउन रकम विनियोजन गरिएको छ । केशर, राष्ट्रिय, डिल्लीरमण कल्याणी पुस्तकालय डिजिटललाइजेसन गर्ने घोषणा गरिएको छ । तर ८ वर्षदेखि राष्ट्रिय पुस्तकालयको भवन निर्माण प्रक्रिया अलपत्र छ । त्रिविको सिनासलगायत अनुसन्धान केन्द्रलाई बजेट विनियोजन गरिएको छ ।"
"कर के बढ्यो, के घट्यो ?","आर्थिक विधेयक ०८० मार्फत सरकारले मार्बल, ट्राभर टिन, इकोजिन र अन्य चुनद्वारा स्मारक वा भवन बनाउन प्रयोग हुने ढुंगामा पाँच प्रतिशत अन्तःशुल्क लाग्ने गरेकामा त्यसलाई बढाएर १५ प्रतिशत पुर्याइएको छ ।ठोस रूपमा उखु वा चुकन्दर र रासायनिक तवरबाट शुद्ध गरिएको चिनीको भन्सार दर घटाएर ४० प्रतिशतबाट ३० प्रतिशत बनाइएको छ ।५० देखि सय किलोवाटसम्मका विद्युतीय सवारीमा ५ प्रतिशतले भन्सार दर बढाएर १५ प्रतिशत पुर्याइएको छ भने अन्तःशुल्क १० प्रतिशत लगाइएको छ । सयदेखि दुई सय किलोवाटसम्मका विद्युतीय सवारीमा २० प्रतिशत भन्सार र २० प्रतिशत अन्तःशुल्क कायम गरिएको छ । यसअघि यी दुवै कर ३०३० प्रतिशत थिए । २ सय किलोवाटदेखि ३ सय किलोवाटसम्म सवारीमा यसअघि ४५ प्रतिशत भन्सार दर रहेकामा घटाएर ४० प्रतिशत बनाइएको छ । कुरकुरे, कुरमुरे, लेज, चिजबल प्रतिकिलो १७ रुपैयाँ अन्तःशुल्क रहेकामा त्यसलाई बढाएर प्रतिकिलो २० रुपैयाँ पुर्याइएको छ । आलु चिप्स प्रतिकिलो १७ रुपैयाँ लाग्ने गरेकामा १८ रुपैयाँ पुर्याइएको छ ।सुर्तीरहित पान मसला प्रतिकिलो ८ सय २१ बाट बढाएर ८ सय ५० पुर्याइएको छ । सुर्तीरहित सुगन्धित सुपारी (गुट्खा) को अन्तःशुल्क प्रतिकिलो ३ सय ५० बाट बढाएर ३ सय ६५ रुपैयाँ पुर्याइएको छ । अल्कोहलरहित बियर प्रतिलिटर ३० बाट बढाएर प्रतिलिटर ३५, जौबाट बनेको बियर प्रतिलिटर २ सय २८ बाट बढाएर २ सय ३५ रुपैयाँ पुर्याइएको छ । एक्स्ट्रा न्युट्रल अल्कोहल (ईएनए) प्रतिलिटर ८६ बाट बढाएर प्रतिलिटर ९० पुर्याइएको छ । ८० देखि ९९ प्रतिशतसम्म अल्कोहल भएको डिनेचर्ड स्प्रिटमा प्रतिलिटर ३० अन्तःशुल्क लाग्ने गरेकामा ३५ रुपैयाँ पुर्याइएको छ । वाइन र ब्रान्डीको कच्चा पदार्थका रूपमा प्रयोग हुने सबै प्रकारका स्प्रिटहरूको अन्तःशुल्क प्रतिलिटर २ सय २८ बाट बढाएर २ सय ३५ रुपैयाँ पुर्याइएको छ । ह्विस्कीको कच्चा पदार्थका रूपमा प्रयोग हुने स्प्रिटमा प्रतिलिटर २ सय २८ बराबर अन्तःशुल्क लाग्ने गरेकामा त्यसलाई बढाएर प्रतिलिटर २ सय ३५ रुपैयाँ पुर्याइएको छ ।रम र अन्य स्प्रिटहरूको कच्चा पदार्थका रूपमा प्रयोग हुने उखुको उत्पादनका स्प्रिटमा पनि प्रतिलिटर २ सय २८ बाट बढाएर २ सय ३५ रुपैयाँ पुर्याइएको छ । १५ यूपी शक्तिको ह्विस्की (४८५ प्रतिशत) अल्कोहल मात्रा भएकालाई प्रतिलिटर १ हजार ७ सय ५० बराबर अन्तःशुल्क लाग्ने गरेकामा बढाएर १ हजार ८ सय रुपैयाँ पुर्याइएको छ ।जिन र जेनेभाको कच्चा पदार्थका रूपमा प्रयोग हुने स्प्रिटमा प्रतिलिटर २ सय २८ बराबर अन्तःशुल्क लाग्ने गरेकामा बढाएर २ सय ३५ रुपैयाँ पुर्याइएको छ । फिल्टर नभएको सुर्तीको चुरोटमा प्रतिएम ७ सय १० रुपैयाँ अन्तःशुल्क रहेकामा त्यसलाई ७ सय ३० पुर्याइएको छ । ७० मिमिसम्मको लम्बाइ भएको चुरोटमा प्रतिएम १ हजार ६ सय २५ बाट बढाएर १ हजार ६ सय ९० पुर्याइएको छ । ७० देखि ७५ मिमिसम्म लम्बाइ भएकामा प्रतिएम २ हजार ३ सय, ७५ देखि ८५ मिमिसम्मकोमा प्रतिएम २ हजार ९ सय ७० अन्तःशुल्क तोकिएको छ ।जर्दा, खैनी, नस, गुट्खा र निकोटिनयुक्त पान मसला तथा सुर्ती मिश्रित तयारी वस्तुमा प्रतिकिलो ८ सय २१ अन्तःशुल्क लाग्ने गरेकामा त्यो बढेर प्रतिकिलो ८ सय ५० रुपैयाँ पुर्याइएको छ ।सक्खर (गुँद र भेलीसमेत) को अन्तःशुल्क प्रतिक्विन्टल १ सय ५ पुर्याइएको छ । अन्डा मिसाइएका स्पागेटी, म्याक्रोनी, नुडल्स, कुकु (उत्तर अफ्रिकी खाद्य पदार्थ) पास्तालगायत वस्तुमा प्रतिकिलो १७ रुपैयाँ अन्तःशुल्क लाग्ने गरेकामा बढाएर प्रतिकिलो २० पुर्याइएको छ ।सुन्तलाको रस (फ्रोजेन अरेन्ज जुस), भोगटेको रस, भुइँकटहरको रस, गोलभेंडाको रस (टमाटो जुस), अंगुरको रस, स्याउको रस, आँपको रस, क्यानबेरी जुस, म्याक्रोकार्पन जुसलगायत वस्तुमा प्रतिलिटर ११ बाट बढाएर १३ रुपैयाँ पुर्याइएको छ । उखुको खुदोको अन्तःशुल्क प्रतिक्विन्टल ९६ बाट बढाएर प्रतिक्विन्टल १ सय ५ बनाइएको छ ।"
गृह र रक्षालाई साढे १४ प्रतिशत बजेट,"(काठमाडौं)सरकारले आन्तरिक सुरक्षा र प्रतिरक्षाको बजेट वृद्धि गरेको छ । मुलुकको आर्थिक अवस्था खुम्चिएको भन्दै विकासे र सार्वजनिक सेवा प्रवाहसँग जोडिएका मन्त्रालयको बजेट घटेका बेला गृह र रक्षाको बजेट भने करिब ३५ अर्बले बढाइएको हो । आव २०८०८१ का लागि विनियोजितमध्ये गृह र रक्षा तथा यी दुवै मन्त्रालयअन्तर्गत रहेका निकायको बजेट हिस्सा १४४१ प्रतिशत पुर्याइएको छ । यो चालु आवको बजेटभन्दा करिब २ प्रतिशत बढी हो । चालु आवको बजेट १७ खर्ब ९३ अर्ब ८३ करोड रुपैयाँ रहेकामा गृह र रक्षालाई १२१२ प्रतिशत छुट्याइएको थियो । आगामी आवका लागि गृह मन्त्रालय, मातहतका कार्यालय तथा नेपाल प्रहरी र सशस्त्र प्रहरीलाई १ खर्ब ९३ अर्ब ५६ करोड ७६ लाख रुपैयाँ विनियोजन गरिएको छ । गृहको बजेट गत वर्षको भन्दा २७ अर्ब ८३ करोड ९० लाख बढी हो । रक्षा मन्त्रालयअन्तर्गतका कार्यालय र नेपाली सेनालाई ५८ अर्ब ८४ करोड ४६ लाख रुपैयाँ छुट्याइएको छ । रक्षाको बजेट गत वर्षभन्दा ७ अर्ब ११ करोड ९२ लाख रुपैयाँले बढी हो ।गृहलाई छुट्याइएको बजेटमध्ये नेपाल सरकारबाट १ खर्ब ९१ अर्ब ६२ करोड ७१ लाख, वैदेशिक अनुदानबाट १ अर्ब ६२ करोड र ऋणबाट ३१ करोड ७९ लाख रुपैयाँको स्रोत सुनिश्चित गर्ने उल्लेख छ । २०७८७९ मा गृह तथा मातहत निकायका लागि १ खर्ब ८२ अर्ब ४८ करोड ५१ लाख र आव २०७९८० (चालु) मा १ खर्ब ६५ अर्ब ७२ करोड ८६ लाख रुपैयाँ विनियोजन गरिएको थियो । गृह मन्त्रालय तथा अन्तर्गत निकायका लागि पुँजीगत बजेटको हिस्सा २०७८७९ का लागि ८ अर्ब ९२ करोड ५० लाख, आव २०७९८० का लागि ७ अर्ब २१ करोड ८२ लाख थियो । आगामी आवलाई रक्षामा ५८ अर्ब ८४ करोड ४६ लाख रुपैयाँ विनियोजन गरिएको छ । आव २०७८७९ का लागि रक्षा बजेट ५३ अर्ब १८ करोड २९ लाख र आव २०७९८० लाई ५१ अर्ब ७२ करोड ५४ लाख रुपैयाँ विनियोजन गरिएको थियो ।गृहअन्तर्गत नेपाल प्रहरी र सशस्त्र प्रहरीको आधुनिकीकरण, सुरक्षा सामग्री खरिद, सीमा सुरक्षार्थ बोर्डर आउट पोस्ट (बीओपी) का संरचना निर्माणलगायतमा बजेट विनियोजन गरिएको छ । सीमा क्षेत्रमा प्रविधिमन्त्री सुरक्षा व्यवस्थापनमा पनि बजेटको प्राथमिकतामा परेको छ । अर्थमन्त्री महतले शान्ति सुव्यवस्था कायम गर्न तथा अपराध अनुसन्धान प्रणालीलाई विश्वसनीय र भरपर्दो बनाउन सबै सुरक्षा निकायहरूलाई समयानुकूल, व्यावसायिक, दक्ष, आधुनिक र साधनस्रोत सम्पन्न बनाउँदै लगिने बताएका छन् । संगठित अपराध, वित्तीय अपराध, आत्महत्या, हिंसा, साइवर अपराध र लागूऔषधको अवैध ओसारपसारलगायत सबै प्रकारका अपराधजन्य गतिविधि नियन्त्रणमा नवीनतम् प्रविधिको उपयोग गरिने उल्लेख छ । डिजिटल फोरेन्सिक ल्याबलाई स्तरोन्नति गरी अन्तर्राष्ट्रियस्तरको बनाउन आवश्यक बजेट विनियोजन गरिएको उनले बताए । अध्यागमन प्रशासनलाई चुस्त बनाउन अध्यागमनमा ईगेटको सम्भाव्यता अध्ययन गरिने उल्लेख छ । विभिन्न कारागारका निर्माणाधीन भवनको काम सक्ने र थप कारागार भवन बनाउने सरकारको योजना छ ।यस्तै नेपाली सेनाका लागि एक दशकअघिबाट जारी बंकर टु ब्यारेक कार्यक्रमलाई निरन्तरता दिइएको छ । सेनाको प्रतिरक्षा सामर्थ्य बढाउन पनि थप बजेटको जोहो गरिएको छ । नेपालको सार्वभौमसत्ता, राष्ट्रिय स्वतन्त्रता, भौगोलिक अखण्डता, राष्ट्रिय एकता र राष्ट्रिय हितको रक्षाका लागि सक्षम बनाउने गरी सेनाको क्षमता अभिवृद्धि गरिने अर्थमन्त्री महतले उल्लेख गरका छन् । राष्ट्रिय सुरक्षा नीति प्रभावकारी गर्न पनि चाहिने बजेटको जोहो गरिने भनिएको छ । यस्तै मुलुकका लागि आवश्यक सुरक्षा तथा प्रतिरक्षा सामग्री उत्पादनमा आत्मनिर्भरता गर्न स्वदेशमै कारखाना पूर्ण क्षमतामा सञ्चालन गर्ने योजना सरकारले अघि सारेको छ ।चाहिएका बेला भारत र चीनबाट विस्फोटक पदार्थ ल्याउन कठिन भएपछि स्वदेशमै कारखानालाई पूर्ण क्षमतामा सञ्चालन गर्ने योजना सरकारले अघि सारेको हो । यस्तै सुरक्षा निकायमार्फत नै सञ्चालन गर्ने गरी मास क्याजुयल्टी ट्रिटमेन्ट सेन्टर निर्माण गर्ने योजना अघि सारिएको छ । संयुक्त राष्ट्रसंघको आह्वानमा विश्व शान्ति स्थापना कार्यमा नेपालको भूमिका बढाउँदै लगिने र त्यसका लागि पाँचखालस्थित वीरेन्द्र शान्ति कार्य तालिम केन्द्रलाई सेन्टर अफ एक्सिलेन्स का रूपमा विकास गर्ने गरी काम अघि बढाइने अर्थमन्त्री महतले उल्लेख गरेका छन् ।"
प्रदर्शनअघि नै बजार तताउँदै आदिपुरूष,"मुम्बई (एजेन्सी) जुन १६ देखि सार्वजनिक प्रदर्शनमा आउने फिल्म आदिपुरुष को पछिल्लो समय चर्चा चुलिएको छ । यसअघि फिल्मको टिजर सार्वजनिक भएसँगै यसमा प्रयोग गरिएको भीएफएक्सका कारण आलोचना भएको थियो । कतिपयले फिल्मलाई कार्टुन, एनिमेसन तथा भिडिओ गेमको संज्ञा दिएपछि निर्माण पक्षले पुनः भीएफएक्स गर्न फिल्मको प्रदर्शन मिति सारेको थियो । त्यसअघि फिल्म जनवरी १२ मा नै रिलिज हुने बताइएको थियो । पुनः भीएफएक्स गर्नुपरेपछि फिल्मको खर्च एक करोडले बढेको भारतीय सञ्चारमाध्यमहरूले उल्लेख गरेका थिए । सुरुमा फिल्म निर्माण खर्च करिब ५ सय करोड भारु रहेको जनाइएको थियो । तर फिल्मको प्रदर्शन मिति नजिकिँदै जाँदा भने फिल्मका विविध पक्षबारे सकारात्मक प्रक्रिया आइरहेका छन् । त्यसैक्रममा फिल्मको तेलुगु राइट एक सय ७० करोड भारुमा बिक्री भएको भारतीय सञ्चारमाध्यमले जनाएका छन् । यसअघि नेटफिल्क्सिले फिल्मको सबै भाषाको राइट २ सय ५० करोड भारुमा किनेको जनाइएको थियो । यद्यपि, यसबारे फिल्म निर्माण पक्षले आधिकारिक रूपमा कुनै जानकारी गराएको छैन । प्रभास, कृति सेनन र सैफ अली खान अभिनीत आदिपुरुष हिन्दी र तेलुगु भाषामा छायांकन गरिएको छ । ओम राउतद्वारा निर्देशित फिल्म तमिल, मलयालम, कन्नडलगायत भाषामा समेत प्रदर्शन गरिने जनाइएको छ । रामायणको कथामा आधारित थ्रीडी फिचर फिल्म आदिपुरुष मा असत्यमाथि सत्यको विजय देखाइएको छ ।"
मंगलग्रह पुगेको थियो पहिलो यान,सन् १९७१ मा आजकै दिन (मे ३०) मा मंगलग्रहको अध्ययनका लागि मरिनर ९ यानको प्रक्षेपण गरिएको थियो । अमेरिकी अन्तरिक्ष एजेन्सी (नासा) ले फ्लोरिडास्थित केप क्यानाभरेल एयर फोर्स स्टेसनबाट उक्त यान मंगलग्रहतर्फ पठाएको थियो । मरिनर ९ मंगलग्रहमा पुगेको पहिलो यान हो । यान प्रक्षेपणका लागि १३ करोड अमेरिकी डलर खर्च भएको थियो । एक हजार एक सय १६ पाउन्डको रोबटिक यान सोही वर्षको नोभेम्बर १३ मा मंगलग्रहको कक्षमा प्रवेश गरेको थियो । यानले एक वर्षसम्म दिनको दुई पटक ग्रहको परिक्रमा गरेको थियो । त्यसक्रममा यानले मंगलग्रहको सतहको तस्बिर लिने तथा इन्फ्रारेड र अल्ट्राभायोलेट औजारको सहयोगमा वायुमण्डलीय अवस्थाको विश्लेषण गरेको थियो । १९७२ को अक्टोबरमा मिसन सम्पन्न हुनुअघिसम्म यानले ७ हजार ३ सय २९ वटा तस्बिरहरू खिचेको थियो ।
युवा उद्यमीमा आशा जगाउने प्रयास,"(काठमाडौं) सरकारले आर्थिक वर्ष २०८०८१ लाई युवा उद्यमशीलता प्रवर्द्धन वर्ष का रूपमा मनाउने घोषणा गरेको छ । विभिन्न कोष, अनुदान र छुटका कार्यक्रममार्फत सरकारले युवा उद्यमी र नवप्रवर्तनात्मक उद्योगलाई प्रोत्साहन गर्ने बताएपछि कतिपयले यसको स्वागत गरेका छन् । यद्यपि, अघिल्ला वर्षहरूमा झैं यसपालि पनि बजेटमा उचित रणनीतिबिनाका योजना समेटिएको र तिनको कार्यान्वयनमा विश्वस्त हुन नसकिने सरोकारवालाहरू बताउँछन् । आगामी आर्थिक वर्ष २०८०८१ का लागि सोमबार अर्थमन्त्री प्रकाशशरण महतले बजेट प्रस्तुत गरेका थिए । उनको बजेट भाषणमा युवा पुस्तालाई उद्यमशीलता विकास र व्यवसाय सञ्चालनमा आकर्षित गर्न सीप, पुँजी र प्रविधिमा पहुँच बढाउने विषय समेटिएको थियो । सूचना प्रविधि उद्योगमा वैदेशिक लगानीको सीमा हटाइने, आईटी कम्पनीहरूले विदेशमा शाखा खोल्न पाउने, देशमा आविष्कार कोष खडा गर्ने, स्टार्टअप उद्यमलाई प्रोत्साहन गरिनेजस्ता योजनाहरू स्वागतयोग्य रहेको जानकारहरू बताउँछन् । नयाँ कम्पनी दर्ता गर्दा र कम्पनीको पुँजी वृद्धि गर्न अबदेखि कुनै पनि शुल्क नलाग्ने व्यवस्था गरिएको छ, नेपाली युवा उद्यमी मञ्चका अध्यक्ष रितेश लामिछाने भन्छन्, न्यूनतम एक सय रुपैयाँमा अधिकृत पुँजी घोषणा गरेर पनि कम्पनी दर्ता गर्न सकिने भनिएको छ, यो राम्रो कुरा हो । नेपालका उद्यमीहरू प्रविधिसँग सम्बन्धित उद्यमतिर बढी आकर्षित छन् । बजेटमा पनि ईकमर्स, आउटसोर्सिङजस्ता विषय उल्लेख छन् । विदेशमा कमाएको पैसाको दस प्रतिशत वैदेशिक मुद्रा खर्च गर्न दिने नीतिले उनीहरूलाई आफ्नो व्यवसाय बढाउन सघाउनेछ ।सरकारले विदेशमा आईटी कम्पनीको शाखा खोल्न निश्चित रकमसम्मको मुद्रा सटही सुविधाको व्यवस्था गरेको छ । सफ्टवेयर, प्रोग्राम तथा उपकरण खरिद गर्न उद्योगले आर्जन गरेको विदेशी मुद्राको १० प्रतिशत सटही सुविधा दिने भएको हो । साथै, अनुसन्धान, नवप्रवर्तन र आविष्कारका लागि छुट्टै कोष स्थापना गर्न एक अर्ब विनियोजन गरिने अर्थमन्त्री महतले बताएका थिए । नवप्रवर्तन, आविष्कार र अनुसन्धानसम्बन्धी कार्यमा समन्वय एवं सहजीकरण गर्न शिक्षा, विज्ञान तथा प्रविधि मन्त्रालयमा छुट्टै इकाइ स्थापना गरिनेछ, उनले भने, विदेशी लगानी कम्पनीहरूमार्फत प्रवाह हुने वैदेशिक लगानीलाई प्रोत्साहन गरी नवप्रवर्तन र उद्यमशीलता विकासमा परिचालन गरिनेछ । स्टार्टअपलाई प्रोत्साहन गर्न एक अर्ब २५ करोड विनियोजन गरिएको मन्त्री महतले अवगत गराए । नवप्रवर्तन र उद्यमशीलता प्रवर्द्धन गर्न स्टार्टअप इको सिस्टम विकास गरिने भनिएको छ । साथै, उद्यमशिल सोचलाई व्यवसायमा रुपान्तरण गर्न इन्क्युबेसन सेन्टर सञ्चालन गरिने बजेटमा उल्लेख छ । भेन्चर क्यापिटल र प्राइभेट इक्विटि फन्डलाई स्टार्टअप व्यवसायमा लगानी गर्न प्रोत्साहन गरिने भनिएको छ ।सरकारले सूचना प्रविधि उद्योगमा वैदेशिक लगानीको सीमा हटाउने भएको छ । हाल २ करोड रुपैयाँसम्म लगानीका कम्पनी नेपाल भित्रिन सक्ने व्यवस्था छ । उक्त सिलिङका कारण विदेशी लगानी आउन गाह्रो परिरहेको भए पनि अब त्यो समस्या हल हुने महिला उद्यमी मोना न्याछों बताउँछन् । डिजिटल बैंकिङको अवधारणा, डेटा सुरक्षाको विषय र स्टार्टअपलाई प्रोत्साहन गर्ने योजना अर्थमन्त्रीले सुनाउनु भएको छ, उनी भन्छिन्, यी सबै राम्रा पहल हुन । तर सदाझैँ सूचना प्रविधिभन्दा कृषि, पर्यटनजस्ता प्रतिस्पर्धात्मक क्षेत्रहरूलाई नै सरकारले यसपालि पनि प्राथमिकतामा राखेको देखिन्छ । सरकारले कृषि एवं पशुजन्य व्यवसायमा युवा जनशक्तिलाई थप आकर्षित गर्न खोजेको छ । त्यसका लागि स्थानीय तहसँगको सहकार्यमा युवा स्टार्टअप अनुदान कार्यक्रम सञ्चालनका गर्ने भएको छ । त्यसमा १ अर्ब २० करोड विनियोजन गर्ने अर्थमन्त्री महतले बताएका छन् । साना किसान उद्यम विकास कार्यक्रमलाई सबै स्थानीय तहमा विस्तार गरीवित्तीय पहुँच र उद्यमशीलता विकासमार्फत युवा जनशक्तिलाई कृषि क्षेत्रमा अभिप्रेरित गरिने मन्त्री महतको भनाइ छ । खेलकुद क्षेत्रमा लागेकाहरू स्वरोजगार बन्न चाहेमा युवा स्वरोजगार कोषमार्फत सहुलियतपूर्ण कर्जा प्रदान गर्ने व्यवस्था मिलाइने सरकारको योजना छ । युवा जनशक्ति विकास कार्यलाई निरन्तरता दिइने भनिएको छ । साना किसान, घरेलु तथा साना उद्यमी र स्टार्टअप व्यवसायीलाई सहज वित्तीय पहुँच पुर्याइने प्रतिबद्धता सरकारले व्यक्त गरेको छ । सरकारले आत्मनिर्भर अर्थतन्त्र विकास गर्न राष्ट्रिय उत्पादन र रोजगार प्रवर्द्धन कार्यक्रम सञ्चालन गर्ने जनाएको छ । त्यसलाई मूलतः कृषिको व्यवसायीकरण, लघु तथा साना उद्योगमा प्रवर्द्धन र सूचना प्रविधि तथा पर्यटन क्षेत्रको विकासमा केन्द्रित गरिने भनिएको छ । अतः सरकारले सूचना प्रविधिलगायत क्षेत्रमा केन्द्रित यस कार्यक्रमका लागि ७ अर्ब विनियोजना गरेको छ । यसलाई कार्यान्वयनमा ल्याउन साउन महिनाभित्रै कार्यक्रमको निर्देशिका तर्जुमा गरिने अर्थमन्त्री महतले बताए ।तथ्य जाँच र डेटासम्बन्धी फ्याक्ट्स नेपाल नामक संस्थाका संस्थापक एवं राष्ट्रिय स्वतन्त्र पार्टीका सांसद मनीष झा आर्थिक संकटका बेला आएको यत्तिको बजेटलाई खराब भनिहाल्न नमिल्ने बताउँछन् । उद्यमीलाई प्रक्रियागत सहजीकरण, पुँजी वृद्धि, नवप्रवर्तनमा बजेट विनियोजन जस्ता विषय यसका सकारात्मक पक्ष भएको झाको भनाइ छ । सरकारले सूचना प्रविधिलगायत विभिन्न उद्योगमा विदेशी लगानीलाई सहज गरिदिएको छ, उनले भने, हामीलाई आफ्नै पुँजीले टिक्नसम्म पुग्छ, ग्रो गर्न पुग्दैन । त्यत्रो भोल्युम नै छैन । तसर्थ, हामीलाई विदेशी लगानी आवश्यक पर्छ । म आफैंले पनि फ्याक्ट्स नेपालमा फन्ड नहुँदा बाहिरको फन्ड लगानी गर्नैपर्छ । उनले गत वर्षको तुलनामा यसपालि सरकारको आम्दानी र वैदेशिक अनुदान घटेकाले बजेट कार्यान्वयनमा समस्या हुन सक्ने बताए । आम्दानी जुटाउने र योजना कार्यान्वयनका विषयमा हामी यसै पनि सधैं कमजोर छौं, उनले भने, त्यस कारण यसपालिको बजेटलाई पनि हामीले शंकाकै दृष्टिले हेरेका छौं ।"
नेटफ्लिक्सको पासवर्ड सेयरिङ बन्द,"क्यालिफोर्निया (एजेन्सी) साथीभाइ वा आफन्तरूसँग पासवर्ड मागेर नेटफ्लिक्स चलाउने नेपाली प्रयोगकर्ताहरूले पनि केही दिनयता आफ्ना स्क्रिनमा भुक्तानी अद्यावधिकसम्बन्धी नोटिफिकेसन देखिरहेकै हुनुपर्छ । निकै लामो समयदेखि चर्चामा रहेको पासवर्डसेयरिङ फिचर अन्त्यसम्बन्धी व्यवस्था नेटफ्लिक्सले अन्ततः अमेरिका र बेलायतमा पनि कार्यान्वयनमा ल्याएको छ । अब परिवारबाहेकका व्यक्तिसँग पासवर्ड सेयर गर्न चाहने प्रयोगकर्ताले थप शुल्क तिरेपछि मात्रै त्यो सुविधा प्राप्त गर्नेछन् ।प्रख्यात भिडियो स्ट्रिमिङ प्लाटफर्म नेटफ्लिक्सले मंगलबार बेलायत र संयुक्त राज्य अमेरिकाका आफ्ना प्रयोगकर्तालाई पासवर्डसेयरिङ सुविधा बन्द भएको विषयमा इमेल पठाएको थियो । परिवार सदस्यभन्दा बाहेकलाई पासवर्ड सेयर गर्न चाहने प्रयोगकर्ताले थप ७९९ डलर तिर्नुपर्ने इमेलमा उल्लेख छ । यसबारे आफूहरूले पूर्वसूचना पनि दिँदै आएको नेटफ्लिक्सको दाबी छ । आफ्नो परिवारभन्दा बाहिरका मान्छेसँग तपाईं आफ्नो खाता सेयर गर्न चाहनुहुन्छ भने त्यसका लागि मासिक ७९९ डलरमा सदस्यता किन्न सक्नुहुनेछ, मंगलबार नेटफ्लिक्सले आफ्ना प्रयोगकर्तालाई पठाएको सूचनामा भनिएको छ, तपाईंको खातामा भएका कुनै पनि सदस्यले महसुल तिर्न इन्छुक जो कोही नयाँ सदस्यलाई आफ्नो प्रोफाइल ट्रान्सफर गर्न सक्नेछन् । जुन घरको टीभीमा नेटफ्लिक्स जोडेर हेरिन्छ र जुन आईपी एड्रेसबाट टीभी चलेको हुन्छ, त्यसलाई कम्पनीले परिवार वा हाउसहोल्ड का रूपमा व्याख्या गरेको छ । डिभाइस र आईपी ठेगाना परिवर्तन भए नेटफ्लिक्स एपमार्फत हाउसहोल्ड रिसेट गर्न सकिन्छ । रिसेटको प्रक्रिया पूरा गरेपछि नेटफ्लिक्सले प्रयोगतकर्ताको इमेल वा फोन नम्बरमा भेरिफिकेसन लिंक पठाउँछ । उक्त लिंक खोलेपछि हाउसहोल्ड रिसेट गर्न मिल्छ । यस प्रक्रियामा कम्पनीले कुनै पनि प्रयोगकर्ता वा उनीहरूका डिभाइसको जीपीएस डेटा संकलन नगर्ने स्पष्ट पारेको छ ।मासिक १५४९ डलर तिरेर नेटफ्लिक्सको स्ट्यान्डर्ड प्लान सब्स्क्राइबर गर्नेहरूले अब हाउसहोल्डबाहेक एक अतिरिक्त सदस्य थप्न मासिक ७९९ डलर थप तिर्नुपर्छ । मासिक ९९९ डलर तिरेर फोरके स्ट्रिमिङ सुविधा भएको नेटफ्लिक्स प्रिमियम प्याकेज लिनेहरूले भने परिवारबाहिरका बढीमा दुई सदस्य थप्न सक्नेछन् । त्यसका लागि पनि अर्को ७९९ डलर शुल्क तिर्नुपर्छ । नेटफ्लिक्सका सबैभन्दा सस्ता दुई प्याकेज, बेसिक र विज्ञापनसहितको स्ट्यान्डर्ड प्लानमा भने परिवारबाहिरका अतिरिक्त सदस्य थप्ने सुविधा छैन । विज्ञापनरहित स्ट्यान्डर्ड र प्रिमियम प्लानका एक्स्ट्रा मेम्बर (थपिएका सदस्य) ले एक पटकमा एउटा मात्रै डिभाइसमा कन्टेन्ट हेर्न सक्नेछन् भने भिडियोहरू पनि एउटा मात्रै डिभाइसमा डाउनलोड गर्न मिल्छ । पासवर्डसेयरिङ फिचर बन्द भएपछि नेटफ्लिक्सका प्रयोगकर्ताहरू घट्ने अनुमान थियो । तर यस्तो प्लान लागू गरिसकिएका कतिपय देशमा प्रयोगकर्ताको संख्यामा कमी नआएको कम्पनीको दाबी छ । अमेरिकी दर्शकहरूले यसलाई कसरी लिन्छन्, त्यो भने हेर्न बाँकी रहेको नेटफ्लिक्स प्रतिनिधिहरूको भनाइ छ । गत फेब्रुअरीमै पासवर्डसेयरिङ बन्द गरिएको क्यानडामा शुल्क तिरेर नेटफ्लिक्स चलाउनेको संख्या बढेको र आम्दानीसमेत वृद्धि भएको कम्पनीले बताउँदै आएको छ ।कम्पनीले केहीअघि सार्वजनिक गरेको तथ्यांकअनुसार १० करोडभन्दा धेरै मानिसले सेयर गरिएको पासवर्डमार्फत नेटफ्लिक्स चलाउने गरेका थिए । यही जनसंख्यालाई शुल्कको दायरामा ल्याएर आफ्नो बजार विस्तार गर्ने नेटफ्लिक्सको योजना छ । कम्पनीले कुल ११६ देशमा विज्ञापनसहितको सहुलियत दरमा स्ट्रिमिङ सेवा विस्तार गर्ने गरी पनि योजना अघि सारेको छ । सन् २०१७ मा पासवर्ड सेयर गर्नु नै माया हो भन्दै ट्वीट गरेको नेटफ्लिक्सले सन् २०२२ यता पासवर्डसेयरिङ बन्द गर्ने उपाय अवलम्बन गर्न थालेको हो । सन् २०२२ अप्रिलमा नेटफ्लिक्सले धेरै संख्यामा ग्राहक गुमाएको थियो । यसरी प्रयोगकर्तामा आएको कमी र घट्दो आम्दानीलाई दृष्टिगत गर्दै कम्पनीले पासवर्ड सेयर गर्न शुल्क लिने बताएको थियो । तर कहिलेदेखि त्यो सुरु हुने भन्ने खुलाएको थिएन । गत जनवरीमा कम्पनीले आफ्ना सेयरहोल्डरलाई बुझाएको एक समीक्षापत्रमा आफ्ना प्रयोगकर्ताले पाउँदै आएको निःशुल्क पासवर्ड सेयरिङ सुविधा मार्च अन्त्यदेखि बन्द हुने घोषणा गरेको थियो । नेटफ्लिक्सले अर्जेन्टिना, डोमिनिकन रिपब्लिक, होन्डुरस, एल साल्भाडोर, ग्वाटेमालालगायत देशमा यो मोडल लागू गरिसकेको छ । ती देशमा हरेक अतिरिक्त सदस्य अकाउन्टहरूका लागि २९९ डलर थप शुल्क लाग्छ ।"
प्रदेश र स्थानीय तहको बजेट कटौती,"(काठमाडौं)आगामी आर्थिक वर्ष २०८०८१ मा प्रदेश र स्थानीय तहलाई जाने बजेट घटेको छ । अर्थमन्त्री प्रकाशशरण महतले सोमबार संघीय संसद्मा प्रस्तुत गरेको बजेट वक्तव्यमा चालु आर्थिक वर्षको तुलनामा १२२ प्रतिशतले बजेट कटौती भएको छ ।अर्थमन्त्री महतले विनियोजित बजेट १७ खर्ब ५१ अर्ब ३१ करोडमध्ये स्थानीय तह र प्रदेशमा ४ खर्ब ८ करोड (२२८४ प्रतिशत) वित्तीय हस्तान्तरण गर्ने प्रस्ताव गरेका छन् । चालु आर्थिक वर्षको बजेटमा ४ खर्ब २९ अर्ब ८३ करोड (२४ प्रतिशत) वित्तीय हस्तान्तरण गरिएको थियो । तत्कालीन अर्थमन्त्री जनार्दन शर्माले १७ खर्ब ९३ अर्ब ८३ करोड रुपैयाँको बजेट पेस गरेका थिए । संविधानको धारा ६० मा राजस्व स्रोतको बाँडफाँटसम्बन्धी व्यवस्था छ । सोही व्यवस्थाअनुसार संघीय सरकारले वित्तीय समानीकरण, ससर्त, समपूरक र विशेष गरी ४ किसिमका अनुदान र राजस्व बाँडफाँटबापतको रकम विनियोजन गर्ने गर्दछ ।राष्ट्रिय प्राकृतिक स्रोत तथा वित्त आयोगको सिफारिसका आधारमा चालु आर्थिक वर्षका लागि प्रदेशलाई ६१ अर्ब ४३ करोड र स्थानीय तहलाई १ खर्ब २३ करोड रुपैयाँ वित्तीय समानीकरण अनुदान विनियोजन भएको थियो । आगामी आर्थिक वर्षमा भने यस्तो अनुदान प्रदेशले ५८ अर्ब ६७ करोड र स्थानीय तहले १ खर्ब ४६ अर्ब २ करोड पाउनेछन् । अर्थमन्त्री महतले पेस गरेको बजेटमा ससर्त अनुदान पनि भारी मात्रामा कटौती भएको छ । चालु आर्थिक वर्षमा प्रदेशले ससर्त अनुदान ५७ अर्ब १७ करोड पाएकामा आगामी आर्थिक वर्षका लागि ३५ अर्ब ७२ करोड विनियोजन गरिएको छ । स्थानीय तहमा भने ससर्त अनुदान बढेको छ । चालु आर्थिक वर्षमा १ खर्ब ८३ करोड ७२ लाख विनियोजन गरिएकामा आगामी आर्थिक वर्षका लागि १ खर्ब ९१ अर्ब ८९ करोड विनियोजन गरिएको छ । प्रदेश तथा स्थानीय तहलाई पूर्वाधारसम्बन्धी आयोजना कार्यान्वयन गर्न संघीय सरकारले दिने समपूरक अनुदान पनि कटौती भएको छ । चालु आर्थिक वर्षका लागि प्रदेशलाई ६ अर्ब ३० करोड विनियोजन गरिएको थियो भने आगामी आर्थिक वर्षका लागि ६ अर्ब २२ करोड विनियोजन गरिएको छ । त्यसैगरी स्थानीय तहलाई चालु आर्थिक वर्ष ७ अर्ब २७ करोड विनियोजन गरिएको थियो भने आगामी आर्थिक वर्षका लागि ७ अर्ब ५ करोड विनियोजन गरिएको छ । चालु आर्थिक वर्षका लागि विशेषतर्फ ४ अर्ब ५६ करोड विनियोजन गरिएको थियो भने आगामी आर्थिक वर्षका लागि ४ अर्ब ४६ करोड प्रस्ताव गरिएको छ । स्थानीय तहका लागि चालु आर्थिक वर्षमा ९ अर्ब १४ करोड विनियोजन गरिएको थियो भने आगामी आर्थिक वर्षका लागि ८ अर्ब ७३ करोड विनियोजन प्रस्ताव गरिएको छ ।राजस्व बाँडफाँटको बजेट भने आगामी आर्थिक वर्षमा केही बढ्ने अनुमान गरिएको छ । चालु आर्थिक वर्षका लागि १ खर्ब ६३ अर्ब ३ करोड रकम हस्तान्तरण हुने अनुमान गरिएको थियो भने आगामी आर्थिक वर्षमा १ खर्ब ७३ अर्ब ९२ करोड हस्तान्तरण हुने अनुमान गरिएको छ । राजस्व बाँडफाँटतर्फको बजेट निश्चित सूत्रका आधारमा संघ, प्रदेश र स्थानीय तहमा जाने भएकाले यसमा संघीय सरकारले थपघट गर्न सक्दैन ।नेपाल नगरपालिका संघका अध्यक्षसमेत रहेका धादिङको नीलकण्ठ नगरपालिका प्रमुख भीमप्रसाद ढुंगानाले एकातिर स्थानीय तहलाई दिने अनुदान घटाउनु र अर्कोतिर संघीय सांसदलाई निर्वाचन क्षेत्र विकास कोषका लागि५ करोड रुपैयाँ दिनु दुर्भाग्य भएको बताए । संघीय सरकारले यसखाले व्यवहारले संघीयतालाई झन् कमजोर बनाउँछ, बजेटले संघीयताको भावना सम्बोधन गर्न सकेन, उनले भने ।मधेश प्रदेशका भौतिक पूर्वाधार विकासमन्त्री कृष्णप्रसाद यादवले प्रदेश तहको बजेट कटौती हुँदा त्यसको प्रत्यक्ष असर विकास निर्माणमा पर्ने बताए । मधेशजस्तो केन्द्रको बजेटमा निर्भर हुने प्रदेशलाई यसले थप मार पार्ने उनको भनाइ छ । हुन त देशलाई आर्थिक संकट छ, तर छिटो र सहजै कार्यान्वयन हुने खालका योजनाहरूको बजेट काट्दा त्यसले राम्रो सन्देश जाँदैन, उनले कान्तिपुरसँग भने ।अर्थमन्त्री महतले आगामी आर्थिक वर्षको बजेटमा संघ, प्रदेश र स्थानीय तहबीच समन्वय तथा साझेदारी गर्ने गरी केही कार्यक्रम प्रस्ताव गरेका छन् । वित्तीय संघीयतालाई सबल बनाउन प्रदेश र स्थानीय तहमा सार्वजनिक वित्त व्यवस्थापनसम्बन्धी क्षमता विकास कार्यक्रम सञ्चालन गर्ने, जिल्ला समन्वय समितिको क्षमता विकास गरी प्रदेश र स्थानीय तहमा सञ्चालित योजनाको अनुगमन प्रभावकारी बनाउने उनले बताएका छन् । संघ, प्रदेश र स्थानीय तहबीच समन्वय र सहजीकरणका लागि अन्तरप्रदेश परिषद्, प्रदेश समन्वय परिषद्, अन्तरसरकारी वित्त परिषद् र विषयगत समितिलाई सक्रिय र प्रभावकारी बनाइनेछ, महतले बजेट वक्तव्यमा भनेका छन् ।अर्थमन्त्री महतले यस पटकको बजेटमा २५ लाख रुपैयाँसम्म रकम विनियोजन प्रस्ताव भएका वैकल्पिक सहायक राजमार्गतर्फका कार्यक्रम सम्बन्धित प्रदेशबाट र सघन सहरी विकास तथा बस्ती विकासतर्फका कार्यक्रम सम्बन्धित स्थानीय तहबाट कार्यान्वयन हुने गरी ससर्त अनुदान हस्तान्तरण गरेका छन् । त्यसैगरी राष्ट्रपति चुरे संरक्षण कार्यक्रममार्फत संघ, प्रदेश र स्थानीय तहको सहभागितामा चुरे संरक्षणको गुरुयोजना बनाएर कार्यान्वयन गर्ने बजेटमा उल्लेख छ । संघ, प्रदेश र स्थानीय तहको समन्वय तथा सहकार्यमा दिगो वन व्यवस्थापनसम्बन्धी कार्यक्रम सञ्चालन गर्ने प्रस्ताव पनि अर्थमन्त्री महतले बजेट वक्तव्यमार्फत गरेका छन् । अर्थमन्त्री महतले संघ, प्रदेश र स्थानीय तहको लगानीमा १ हजार ६१ मेगावाट क्षमताको माथिल्लो अरुण, २१० मेगावाट क्षमताको चैनपुर सेती, १०६ मेगावाट क्षमताको जगदुल्ला, ९९९ मेगावाट क्षमताको तामाकोशी पाँचौं, ७०३ मेगावाट क्षमताको सिम्बुवा खोला र ७७५ मेगावाट क्षमताको घुन्सा जलविद्युत् आयोजनाको निर्माण सुरु गर्ने पनि बताएका छन् । यसका साथै उनले वित्तीय संघीयतालाई सबल बनाउन प्रदेश र स्थानीय तहमा समेत आयोजना बैंक र मध्यकालीन खर्च संरचना सूचना प्रणाली लागू गरी आयोजना विकास र छनोट प्रणालीलाई व्यवस्थित तथा पारदर्शी बनाउने बताएका छन् ।"
सांसद विकास कोषको विरोध,"(काठमाडौं) कर्मचारीलाई तलब खुवाउनदेखि नियमित प्रशासनिक खर्च धान्नसमेत मुस्किल परिरहेका बेला सरकारले दुई वर्षअघि खारेज गरिएको संघीय सांसदको निर्वाचन क्षेत्रकेन्द्रित कार्यक्रम ब्युँताएको छ । सांसदको तजबिजी रहने गरी हरेक निर्वाचन क्षेत्रका छुट्टै आयोजनालाई निश्चित रकम छुट्याइने स्थानीय पूर्वाधार विकास साझेदारी कार्यक्रम को नाम परिवर्तन गरेर संसदीय क्षेत्र पूर्वाधार विकास कार्यक्रम लागू गरिएको हो । अर्थमन्त्री प्रकाशशरण महतले सोमबार संसद्मा बजेट प्रस्तुत गर्दै निर्वाचन क्षेत्रका जनताले अपेक्षा गरेका विकास निर्माणका स्थानीय आवश्यकताहरू जनप्रतिनिधिमार्फत सम्बोधन गर्न प्रत्येक निर्वाचन क्षेत्रका लागि ५ करोड विनियोजन गर्ने गरी संसदीय क्षेत्र पूर्वाधार विकास कार्यक्रम प्रस्ताव गरेको बताएका छन् । बजेट दुरुपयोग भयो भन्दै महालेखा परीक्षकको कार्यालयले बेरुजु निकाल्नुका साथै आमसर्वसाधारणबाट समेत राष्ट्रिय ढुकुटीको जथाभाबी खर्च गरिएको भन्दै विरोध भएपछि यो कार्यक्रम तत्कालीन अर्थमन्त्री विष्णु पौडेलले आर्थिक वर्ष ०७८७९ को बजेटमार्फत खारेज गरेका थिए । त्यसअघि सांसदले आफूखुसी खर्च गर्न पाउने गरी प्रत्येक निर्वाचन क्षेत्रमा आयोजना छनोटका लागि सरकारले रकम विनियोजन गर्दै आएको थियो । दुई वर्षअघिकै कार्यक्रमलाई नाम परिवर्तन गर्दै अर्थमन्त्री महतले आर्थिक वर्ष ०८०८१ को बजेटमा सांसद विकास कोषलाई निरन्तरता दिएका हुन् । यस कार्यक्रमअन्तर्गत एउटा आयोजनामा न्यूनतम १ करोड विनियोजन हुने गरी सडक, सिँचाइ, खानेपानी, शिक्षा, स्वास्थ्य, पर्यटन, खेलकुदलगायत भौतिक पूर्वाधार निर्माणका आयोजना तथा कार्यक्रम छनोट गरिनेछ, अर्थमन्त्री महतले प्रस्तुत गरेको बजेट वक्तव्यमा भनिएको छ, यस कार्यक्रमका लागि ८ अर्ब २५ करोड रुपैयाँ विनियोजन गरिएको छ । यसअघि आव ०७७७८ मा प्रत्येक निर्वाचन क्षेत्रका लागि ४ करोड रुपैयाँ छुट्याइएको थियो भने त्यसको अघिल्लो वर्ष ०७६७७ मा ६ करोड विनियोजन गरिएको थियो । अहिले फेरि सांसदले ५ करोड रुपैयाँ पाउने व्यवस्था गरिएको हो । प्रतिनिधिसभामा प्रत्यक्ष निर्वाचित सांसदको संयोजकत्वमा रहेको समितिमार्फत कार्यक्रम छनोट गर्ने गरी उक्त रकम खर्चने गरिन्थ्यो । अर्थविद् र सर्वसाधारणबाट बजेट दुरुपयोग गरिएको भन्दै उक्त कार्यक्रमको आलोचना भएको थियो । सांसद विकास कोषको रकम दुरुपयोग भएर बन्द गरिएको कार्यक्रमलाई ब्युँताइएकामा पूर्वअर्थमन्त्री तथा सांसदहरूले विरोध गरेका छन् । खारेज भइसकेको सांसद विकास कोष ब्युँताउने कार्य गलत भएको पूर्वअर्थमन्त्री विष्णु पौडेलले बताए । म अर्थमन्त्री हुँदा सांसद विकास कोष खारेज गर्ने निर्णय गरेको थिएँ, अहिले ब्युँताउने निर्णय गरिएको छ, जुन गलत छ, उनले भने, अहिले मुलुकको आर्थिक संकटको परिस्थितिलाई हेरेर स्रोत साधनको प्रभावकारी उपयोगमा ध्यान दिनुको सट्टा हिजो जनस्तरबाट आलोचना भएको र त्यहीअनुसार विस्थापन गरिएको कार्यक्रमलाई नयाँ ढंगले ब्युँताउनु गलत छ ।कांग्रेस, माओवादीलगायत सत्तारूढ पार्टीका सांसदले उक्त कोष ब्युँताउनुपर्ने माग राख्दै आएका थिए । कांग्रेस सांसदले अर्थमन्त्री महतलाई बजेट तयार गर्नुपूर्व पुरानो कार्यक्रमलाई नयाँ तरिकाले राखेर भए पनि सांसद विकास कोष ब्युँताउन दबाब दिएका थिए । सांसदको दबाबकै कारण महतले सांसद विकास कोष ब्युँताएको जनाइएको छ । रास्वपाले सांसद विकास कोष ब्युँताउने सरकारको निर्णयको विरोध गरेको छ । सांसद विकास कोष ब्युँताउने सरकारको निर्णय गलत भएको रास्वपाकी सांसद सुमना श्रेष्ठले बताइन् । सांसदको काम नीति निर्माण गर्ने हो, सम्बन्धित निकायलाई जवाफदेही बनाउने हो, उनले भनिन्, फेरि अहिलेसम्म सांसद विकास कोषको प्रभावकारिताबारे अध्ययन गरिएको छ र ? त्यसैले यसमा मेरो मात्र होइन, सिंगो पार्टीकै विरोध हो ।सांसद विकास कोषको रकम सदुपयोग नभएको कुरा संसदीय समितिहरूमा धेरैचोटि उठाएपछि बन्द गरिएको कार्यक्रम ब्युँताउनु गलत रहेको पूर्वकार्यवाहक महालेखा परीक्षक सुकदेव खत्री बताउँछन् । पार्टीका नेताहरूबाट पैसा लगेर काम हुँदैन, सांसद विकास कोषको रकम मठमन्दिर बनाउने, पार्टी कार्यालय खोल्ने, सामुदायिक भवन बनाउने, धारो बनाउने काममा खर्चिन्छन्, उनले भने, सांसदले बजेट गैरसरकारी संस्थालाई दिने र ती संस्थाहरूले आफ्नो कार्यालय भवन बनाउने गरेकोसमेत पाइएको छ ।सांसद विकास कोषको रकम टुक्रे योजनामा कनिका छराई भएको र ठूला काम नभएको उनले बताए । अनुगमनका क्रममा प्राविधिक आधारमा कुनै पनि काम भएको पाइएन, उनले भने, अहिले ल्याइएको सांसद विकास कोष निर्देशिका बनाएर लागू गरे दुरुपयोग केही कमी होला, नत्र पुरानै प्रवृत्ति दोहोरिने निश्चित छ । विगतमा सांसद विकास कोषबाट निर्वाचन क्षेत्रको विकास गर्ने भनेर पैसा लैजाने, बिनाइस्टिमेट खर्च गर्ने, काम थाले पनि सम्पन्न नहुने, उपभोक्ता समिति गठन गरेर काम गराएको भनिए पनि बिल प्रक्रिया नमिल्ने गरेका कारण पेस्की फर्छ्योट नहुने स्थिति आएको उनले बताए । सांसद भनेको वडाध्यक्ष र विकासका ठेकेदार होइनन्, विकास निर्माणका काम पालिकाले गर्न सक्छन्, त्यसका लागि सांसद चाहिँदैन, उनले भने, त्यसैले सांसदले विकास निर्माणको अनुगमन गर्ने र नीति निर्माण गर्ने हो । यस्ता बजेटमा सांसदले लालच देखाउनु गलत रहेको उनको भनाइ छ ।"
क्रिकेटलाई प्राथमिकता,"काठमाडौं (कास) सरकारले प्रमुख क्रिकेट मैदान एवं रंगशालाको निर्माणलाई प्राथमिकता दिएको छ । कीर्तिपुरस्थित त्रिवि क्रिकेट मैदानलाई अन्तर्राष्ट्रियस्तरको रंगशालाका रूपमा विकास गरिने र यसमा फ्लडलाइट जडान गर्ने बजेटमा उल्लेख छ । फ्लडलाइट जोड्न गत वर्ष १० करोड विनियोजन गरी टेन्डर गरिएको थियोभने आगामी बजेटमा २० करोड मागगरिएको थियो । अर्थमन्त्री प्रकाशशरण महतले बजेट भाषणमा मूलपानी क्रिकेट रंगशालाको निर्माण कार्य सम्पन्न गरिने जनाए । विराटनगरको गिरिजाप्रसाद कोइराला क्रिकेट रंगशाला, बैतडीको दशरथ चन्द क्रिकेट रंगशाला, कैलालीको फाप्ला क्रिकेट रंगशाला र काठमाडौंको सुवर्णशमशेर क्रिकेट रंगशाला निर्माण अघि बढाउन बजेट व्यवस्था गरिएको उल्लेख छ । खेल पूर्वाधारतर्फ झन्डै ५० प्रतिशत कटौती गरिएको अनुमान रहे पनि क्रिकेटका यी पूर्वाधारलाई विशेष कार्यक्रममार्फत निर्माण अगाडि बढाउन लागिएको हो । यी क्रिकेट रंगशालाका लागि तोकिएको बजेट खुलाइएको छैन । अर्थमन्त्रीले खेलकुदतर्फ २ अर्ब ८७ करोड ५९ लाख रुपैयाँ बजेट विनियोजन गरेका छन्, यो कुल बजेट १७ खर्ब ५१ अर्ब ३१ करोडको ०१६ प्रतिशत मात्र हो । गत आर्थिक वर्षमा खेलकुदको बजेट ३ अर्ब २५ करोड २५ लाख विनियोजन गरिएको थियो । गत वर्षको तुलनामा ०२ प्रतिशतले बजेट घटेर आएको छ । यस वर्षको खेलकुदको पुँजीगत खर्च ७२ करोड ८० लाख छ । प्रदेशतर्फको खेलकुदलाई ३९ करोड ३६ लाख र स्थानीय तहलाई ४० करोड २३ लाखछुट्याइएको छ । बजेटमा धनगढी, इटहरी, पोखरा र नेपालगन्जको निर्माणाधीन प्रदेश रंगशाला र कभर्डहल सम्पन्न गर्ने व्यवस्था गरिएको जनाइएको छ । सार्वजनिकनिजी साझेदारीमा हाइअल्टिच्युड ट्रेनिङ सेन्टरका साथै र्याफ्टिङ, क्यानोइङ, प्याराग्लाइडिङ, रक क्लाइम्बिङ र अल्ट्रा म्याराथनलगायतका साहसिक खेल पूर्वाधार निर्माण, व्यवस्थापन र प्रतियोगिता सञ्चालनमा निजी क्षेत्रलाई प्रोत्साहन गरिने बजेटमा उल्लेख छ । नेपालले चीनको हाङजाउमा हुने १९ औं एसियाली खेलकुदमा भाग लिँदै छ । एसियाली खेलकुदसहित १४ औं दक्षिण एसियाली खेलकुद र १० औं राष्ट्रिय खेलकुदको तयारीका लागि खेलाडीलाई आवश्यक प्रशिक्षण दिन बजेट व्यवस्था गरिएको छ । अन्तर्राष्ट्रिय खेलकुद प्रतियोगितामा पदक जित्ने खेलाडीलाई प्रोत्साहन र सम्मान रकम प्रदान गरिने भएको छ । तर, देशका लागि पदक ल्याउने मार्सल आर्ट्स खेलप्रति बेवास्ता गरिएको भन्दै राष्ट्रिय खेलकुद परिषद्का पूर्वसदस्य सचिव युवराज लामाले गुनासो गरेका छन् । नेपाल कराते महासंघका अध्यक्ष पनि रहेका उनले सामाजिक सञ्जालमा लेखेका छन्, खेलकुदको बजेट, काम गर्ने कालु मकै खाने भालु π खेलकुदको बजेट कति हो छुट्टिएको सुनिएन, नीतिगतमात्र सुनियो । नीतिगतमा पनि सर्वाधिक खेलाडी भएको र सर्वाधिक पदक प्राप्त गर्ने खेल कराते, तेक्वान्दोको विषयमा बजेट मौन π देशलाई कुन खेलले कति अन्तर्राष्ट्रिय पदक ल्यायो सार्वजनिक गरौं ।"
"सांसद नीतिनिर्माता हुन्, ५ करोड मूल्य नराख","घाँटी हेरी हाड निल्नू । हाम्रो समाजमा प्रख्यात लोकोक्ति हो, तर सबैभन्दा बढी जिम्मेवार हुनुपर्ने हाम्रा शासकप्रशासकले यही लोकोक्तिको अन्तर्य कहिल्यै बुझेनन् । त्यसैले हाम्रो प्रगतिको साँघुरो सम्भावनामा नेताहरूको उत्ताउलो घोषणाको हड्डी जहिले पनि अड्किन्छ र स्वाभाविक विकास पनि अवरुद्ध हुन्छ । लोकरिझ्याइँको दबाबबाट बाहिर निस्किएर हैसियतअनुसारको बजेट ल्याउने मौका यसपालि थियो, अर्थमन्त्री प्रकाशशरण महतले यो अमूल्य अवसर गुमाएका छन् । उनले बजेटको आकार घटाउनुपर्ने मात्रामा घटाएनन्, सांसद विकास कोषका नाममा बदनाम भएर मृत भइसकेको कार्यक्रम समाधिबाट उठाएर ल्याएका छन् । बजेटमा सकारात्मक सन्दर्भ नभएका होइनन् । सबैभन्दा महत्त्वपूर्ण, सार्वजनिक खर्च नियन्त्रित र अनुशासित गर्न तत्कालीन नेकपाको सरकारले अर्थशास्त्री डिल्लीराज खनालको नेतृत्वमा गठन गरेको कार्यदलले दिएको रचनात्मक प्रतिवेदनलाई ग्रहण गर्ने प्रतिबद्धता अर्थमन्त्रीले व्यक्त गरेका छन् । त्यस्तै काम दोहोरिने र असान्दर्भिक भएका २० सार्वजनिक संस्थान खारेज गरेर अर्थमन्त्रीले वित्तीय अनुशासनतर्फ एउटा प्रस्थानविन्दुको संकेत गरेका छन् । त्यतिमात्र होइन, सरकारी कार्यालयमा भत्ताका नाममा हुने लापरबाही रोक्न उनले सबै किसिमका प्रोत्साहन भत्तालाई निषेध गरेका छन् । त्यस्तै सरकारले फर्निचर र गाडी नकिन्ने घोषणा पनि गरेको छ । यसले पक्कै पनि बढ्दो बेथितिमा लगाम लगाउन खोजेको देखिएको छ । सरकारको यही पहलका कारण उसले सामाजिक सुरक्षामा कुनै नयाँ पहल नलिँदा तथा पुराना कार्यक्रमको स्तर नबढाए पनि नकारात्मक प्रतिक्रिया आएको छैन । अझ, बजेटका महत्त्वपूर्ण काम गरिसक्ने तर एउटा अनुष्ठानका रूपमा संसद्मा बजेटका सिद्धान्त तथा प्राथमिकता र नीति तथा कार्यक्रम शीर्षकमा अर्थहीन भाषणबाजी हुँदै आएकामा आगामी आर्थिक वर्षमा बजेटका प्राथमिकतासम्बन्धी संसदीय बहस फागुनभित्रै गर्ने घोषणा पनि स्वागतयोग्य छ । गत वर्षको यही दिन तत्कालीन अर्थमन्त्री जनार्दन शर्माले १७ खर्ब ९३ अर्बको बजेट ल्याएका थिए, यो वस्तुनिष्ठ भएन भनेर अर्का अर्थमन्त्री विष्णु पौडेलले बजेटको आकार २ खर्ब ४४ अर्ब घटाएर १५ खर्ब ४९ अर्ब कायम गरेका थिए । तर बजेटको वास्तविक आकार त्योभन्दा पनि तल झरेर १५ खर्ब ४ अर्ब वरिपरि रहने भनेर संसद्लाई जानकारी दिएका वर्तमान अर्थमन्त्री महतका लागि एउटा सुविधा थियो यसपालि विश्वसनीय प्रक्षेपण हुन्छ । दाबी र वास्तविकताबीच नियमित खाडल देख्दै आएको देश यसपालि सानो आकारको बजेटका लागि तयार थियो । तर, उनै मन्त्री महतले अहिले परिचालन हुनेभन्दा करिब साढे २ खर्ब बजेट बढाएर आकार १७ खर्ब ५१ अर्ब पुर्याएका छन् । विज्ञ मात्र होइन, आम जनमानसले छर्लङ्ग बुझिसकेको तथ्यमाथि अर्थमन्त्रीले रोमाञ्चक डुबुल्की हानेका छन् । यसले देशको अर्थराजनीति अर्को एक वर्ष निसास्सिने सम्भावना छ ।हाम्रो सार्वभौम ऋण २१ खर्ब ५४ अर्ब नाघेको छ, निःसन्देह यो वर्तमान सरकार र अर्थमन्त्रीको मात्र दोष होइन । देशले जति ऋण लिएको छ, त्यसको भार बोक्न सक्ने गरी पूर्वाधार निर्माण गर्न सकेको छैन । तर ऋणका साँवा र ब्याजको किस्तामा मात्र आगामी वर्ष ३ खर्ब ७ अर्ब विनियोजन गर्नुपर्ने अवस्था आएको छ । जब कि देशको विकासका लागि पुँजीगत शीर्षकमा ३ खर्ब २ अर्ब मात्र विनियोजन गरिएको छ । यसले पूर्वाधार निर्माणभन्दा किस्ता तिर्नमा बढी रकम खर्चनुपर्नेछ । यस्तो अवस्थामा आत्ममूल्यांकन नगरे कहिले गर्ने ? तर अर्थमन्त्री आत्मरतिमा रमाउन खोजेका छन् । निर्वाचन क्षेत्र विकासका नाममा हरेक सांसदलाई ५ करोड दिएर उनले त्यही सन्देश दिएका छन् । अर्थमन्त्रीले चाहँदैमा ऋणमाथिको निर्भरता ह्वात्तै घटाउन सक्ने होइनन् । त्यसैले आगामी आर्थिक वर्ष पनि उनले ४ खर्ब ५२ अर्ब ऋण थप्ने योजना प्रस्तुत गरेका छन् । यसरी सार्वजनिक ऋणमा आगामी आर्थिक वर्ष मात्र थप २० प्रतिशत बढोत्तरी हुनेछ । यसरी ऋण थपेर जुटाएको स्रोत केमा खर्च गर्ने ? यो गम्भीर प्रश्नमा उनी संवेदनशील देखिएका छैनन् । संसद् भनेको सर्वोच्च विधायिका हो, जसले देशका लागि नीति तथा कानुन निर्माण गर्छ । त्यसका सदस्यहरू विकासका एजेन्ट होइनन्, सांसदको तजबिजमा बजेट खर्च गर्नु गैरसंवैधानिक र संघीयताको मर्मविपरीत हो भनेर पहिले नै पर्याप्त बहस भइसकेको छ । त्यतिमात्र होइन, सांसदहरूले तजबिजमा गर्ने यो बजेटले भ्रष्टाचार बढायो, सांसद स्वयम्को विश्वसनीयता पनि घटायो भनेर तत्कालीन अर्थमन्त्री विष्णु पौडेलले यो शीर्षक नै हटाइदिएका थिए । विडम्बना के छ भने एमालेले सुरु गरेको यो कार्यक्रम एमालेले नै विघटन गरेको थियो । तर पैसा छर्ने नीतिको विरोध गर्ने कांग्रेसका अर्थमन्त्रीले त्यही कार्यक्रम ल्याएर अपजस मात्र निम्त्याएका छैनन्, सुशासनको आशालाई फेरि धूमिल बनाएका छन् । यसलाई सच्याउने धेरै विकल्प हामीसँग छैनन्, तर संसद्मा यो बजेट पारित हुनुअघि पर्याप्त छलफल भयो र सांसद स्वयम्ले देशको, संसद्को र स्वयम् आफ्नो प्रतिष्ठालाई महत्त्व दिए भने यस्ता कार्यक्रमलाई अस्वीकार गर्न सक्छन् । यसले सांसदलाई व्यक्तिगत रूपमा र संसद्लाई संस्थागत रूपमा पनि बलियो बनाउनेछ । यो किन जरुरी छ भने आफ्ना सिमाना बुझेजस्तो गरेका अर्थमन्त्रीले ती सिमाना आफैं भत्काउन पनि खोजेका छन् ।"
गणतन्त्रप्रति जनविश्वास बढाउने काम होस्,"पहिला अपराधकर्म गर्नेलाई सजाय सर्वोच्च अदालत, उच्च अदालत, विशेष अदालत, जिल्ला अदालत, पुनरावेदन अदालत भन्थे । ती निकायले फैसला गर्थे । अहिले त राष्ट्रपतिले रेशम चौधरीसहित ५ सय १ को कैद माफी एक सटमै गरे । कस्तो न्याय हो यो ? नेपालको कानुन कस्तो हो यो ? कस्तो गणतन्त्र हो यो ? रुद्रनाथ पौडेल, पोखरा"
दूधको मूल्य किन आकासियो ?,"दूधको मूल्य आकस्मिक रूपमा बढ्दा सबैलाई मर्का परेको छ । कुनै सूचना नै नभई एक्कासि बजार भाउ आकासिँदा अचम्म परेका छौं । दूध सबैलाई जरुरी प्रोटिन पदार्थ हो । दूध काखे बच्चादेखि बालक, वृद्ध र बिरामी सबैलाई अति आवश्यक तरल पदार्थ हो । केही महिनाअगाडि मात्र दूधको मूल्य बढाइएको थियो, त्यसपछि फेरि अहिले बढाइएको छ । अब कसरी निर्वाह गर्ने ? घर कसरी चलाउने ? कसले बुझिदेला यो समस्या ? हुन त सबै वस्तुको बजार भाउ बढेकै छ । यसो हुनाले निम्न आयस्रोत भएका, अशक्त, अपांग र बेरोजगारलाई धेरै ठूलो मर्का परेको छ । कुन वस्तुमा मूल्य बढाउँदा र घटाउँदा सबैलाई फाइदा र बेफाइदा हुन्छ, यो कुरा सम्बन्धित निकायले ख्याल गरोस् । प्रमिला पाण्डे थापा, बत्तीसपुतली, धोबीखोला"
भारत भ्रमणबाट अपेक्षा,"प्रधानमन्त्री पुष्पकमल दाहालको भारत भ्रमण यही १७ गतेदेखि हुँदै छ । हामी सदा छिमेकी राष्ट्रसँग समान र सौहार्दपूर्ण सम्बन्धको अपेक्षा गर्छौं, व्यवहारमा सम्पूर्ण रूपले हेपिँदै आएका छौं । हाम्रा नेताहरू भारतीय समकक्षीसँग उच्च मनोबलका साथ वार्ता गर्न सक्दैनन् । भारत रिसायो भने सत्तामा जान सकिँदैन वा सत्ताच्युत हुनुपर्छ भनेर काम्छौं । हामी थुप्रै कुरामा परनिर्भर छौं । भारत र हाम्रो सम्बन्ध धर्मसंस्कृतिका कारण जनस्तरमा पनि स्थापित छ । र अहिलेसम्म पनि भारत र हाम्राबीच नसुल्झेका तर सुल्झाउनैपर्ने थुप्रै सवाल छन् । भारत हामीबाट के चाहन्छ ? हामी भारतबाट के चाहन्छौं ? नेताहरूले खुट्याउन सकेका छैनन् । हरेक ठूलो दलका नेताले भारतीय दलाल को उपाधि भिरेका छन् । यही सन्दर्भमा प्रचण्डको भ्रमण हुँदै छ । यो भ्रमणमा यी कुरामा ध्यान दिनुपर्छ असमान सन्धिसम्झौताहरूको पुनरवलोकन गरियोस् । बढ्दो व्यापार घाटाको नियन्त्रणमा पहल होस् । खुला सिमानाका कारण दुवै मुलुकले भोग्नुपरेका समस्या र सीमा सुरक्षालाई ख्याल गरियोस् । लिपुलेक, लिम्पियाधुरा, कालापानी लगायतका सम्पूर्ण सीमा विवादको निर्क्योल होस् । बंगलादेशसम्म पुग्ने स्थलमार्ग र विद्युत्मार्गका सम्बन्धमा गर्विलो र दर्बिलो ढंगले कुरा उठोस् र समाधानको बाटो निस्कियोस् । रामकृष्ण पराजुली, लामोसाँघु, सिन्धुपाल्चोक"
अर्थतन्त्रको मूल समस्या नचिन्ने बजेट,"अर्थमन्त्री डा प्रकाशशरण महतले आर्थिक वर्ष २०८०८१ का लागि १७ खर्ब ५१ अर्ब ३१ करोड रुपैयाँको बजेट सार्वजनिक गरेका छन् । चालु खर्चतर्फ ११ खर्ब ४१ अर्ब ७८ करोड र वित्तीय व्यवस्थापनतर्फ ३ खर्ब ७ अर्ब ४५ करोड विनियोजन गरिएको छ । कुनै पनि देशको सरकारी बजेटले अर्थतन्त्रलाई थप ऊर्जाशील बनाउने, देखिएका समस्या समाधान गर्ने र जनतामा नयाँ आशा जगाउने अपेक्षा गरिन्छ । नेपालको विगतको कुनै पनि सरकारले देशको अर्थतन्त्र संकटमा छ भनेर स्वीकार गर्दैनथ्यो । यसपालिको सरकारले अर्थतन्त्रमा संकट आएको स्वीकार गरेको छ । यो स्वीकारोक्तिलाई आजसम्मकै बजेट वक्तव्यको प्रगतिशील पक्ष मान्न सकिन्छ । विगतमा लक्षित कर उठ्ने, रेमिट्यान्सका कारण अर्थतन्त्र चलायमान हुने, राष्ट्रमाथि ऋणको भार बढ्दै गए पनि काम चल्दै जाने, पुँजीगत खर्चभन्दा साधारण खर्च निरन्तर बढ्दै गए पनि काम चलेसम्म तथ्यांकमा अर्थतन्त्र सुधार नै भएको देखाउने प्रवृत्तिबाट केही भिन्न हुँदै अर्थतन्त्रमा संकट रहेको वास्तविकतालाई बजेटले स्वीकार गरेको छ । तथ्यलाई स्वीकार गर्दा नै समाधानको बाटो पहिल्याउन सजिलो हुन्छ । राष्ट्रिय उत्पादन बढाउने, आफ्ना मौलिक उत्पादनको बजारीकरण र अन्तर्राष्ट्रिय स्तरमा ब्रान्डिङ गर्ने, कृषि उत्पादनमा बजेटलाई केन्द्रित गर्ने, कृषि उत्पादन बिक्रीको सुनिश्चितताको जिम्मा सीमित क्षेत्रमै सही पहिलो पटक सरकारले लिने, सिँचाइ क्षेत्र विस्तार गर्ने, अतिरिक्त भत्ता लगायत खर्च नियन्त्रण गरी मितव्ययिता अपनाउनेजस्ता विषयहरू पहिलो पटक बजेटमा परेका छन् । निश्चय नै, यी र यस्तै अन्य विविध कुरा सकारात्मक छन् । बजेटले केही नयाँ आशा जगाउने प्रयास अवश्य गरेको छ । सबैभन्दा महत्त्वपूर्ण कुरा, यो बजेटले पहिलो पटक हाम्रो अर्थतन्त्रमा संरचनात्मक समस्या भएको कुरा स्पष्ट शब्दमा स्वीकार गरेको छ । समष्टिगत मागमा कमी भएर अर्थतन्त्र खुम्चिएको विषयलाई चुनौतीका रूपमा स्वीकार गरिएको छ । बजेट वक्तव्यमा अर्थतन्त्रलाई उकास्ने प्रतिबद्धता व्यक्त गरिएको छ । भौतिक पूर्वाधारको कामलाई गति दिनका लागि एकद्वार प्रणाली लागू गर्ने, ठेक्कापट्टालाई व्यवस्थित गर्ने, सार्वजनिक खरिद ऐनलाई परिमार्जित गर्ने, योजना आयोगलाई थप बलियो बनाई विकासनिर्माणका कामको अनुगमनको नेतृत्व दिनेजस्ता विषय बजेटमा पहिलो पटक परेका थप सकारात्मक पक्ष हुन् । निष्पक्ष समीक्षा गर्दा भन्नैपर्छ, यो बजेट अर्थतन्त्रको तत्कालको जटिल समस्या र दीर्घकालीन रोगहरू पत्ता लगाउन, ती विषयको उल्लेख गर्न र तदनुकूल समाधान प्रस्तुत गर्न चुकेको छ । नेपाली अर्थतन्त्रको तत्कालको समस्या आम रूपमा सानादेखि ठूला उद्योगसम्म धराशायी हुनु हो । यसको समाधानार्थ बैंक किस्ता र ब्याज तिर्ने अवधि सरल तरिकाले थप गर्नका लागि बजेट वक्तव्यमै उल्लेख गर्नुपर्ने थियो । यसै गरी कोभिडकालयता कर चुक्ता गर्न नसकेर धरापमा परेका कम्पनी वा संस्थाहरूलाई करमा लगाइएको ब्याज र जरिवाना आम रूपमा छुट गरी करउठतीलाई सहज बनाउन किस्ताबन्दीमा विगतको कर चुक्ता गर्ने सुविधा दिनुपर्ने थियो । सरोकारवालाहरूले यस विषयबारे प्रधानमन्त्री, अर्थमन्त्री, अर्थसचिव लगायत अन्य विभिन्न मन्त्रीको पटकपटक ध्यानाकर्षण गराएकै थिए । सम्बन्धित सबैको अनुरोधलाई ख्याल गर्दै सर्वदलीय सहमतिका आधारमा तयार गरिएको न्यूनतम साझा कार्यक्रम मा यो विषयलाई गम्भीरतापूर्वक उठाइएको थियो । त्यस कार्यक्रमलाई सरकारले आत्मसात् गरेको भनिएको थियो । यसलाई नसमेटिएकाले अर्थतन्त्र माथि उठाउने विषयले तत्कालै गति नलिने स्पष्ट छ । अब बैंक किस्ता र ब्याजको कुरा मौद्रिक नीतिमा ल्याइने तर्क गरिने होला सरकारका तर्फबाट । वित्तीय नीतिले आदेश गरे पो मौद्रिक नीतिले पछ्याउने हो ! मौद्रिक नीतिलाई लामो समयदेखि अलिकति छाडा छोडिएको छ । कतिपय सन्दर्भमा त अर्थ मन्त्रालय र राष्ट्र बैंक समानान्तर हिँड्न खोजेको अनुभूति भएकै हो । निश्चय नै बैंकको ब्याजदर, वर्तमान असफल संरचनात्मक व्यवस्था अनुसार, बजारले तय गर्ने हो तर बजारलाई नियमन गर्ने फेरि पनि नीतिले नै हो । नेपालका बैंकहरूले ऋण प्रवाहमा लगाएको ब्याजदर संसारकै महँगोमा पर्छ भन्ने सबैलाई थाहा छ । यसको एक प्रमुख कारण स्प्रेडदर धेरै फराकिलो हुनु हो । यसलाई कम्तीमा पचास प्रतिशत कम नगर्ने हो भने उद्योगव्यवसायमा प्रवाहित हुने ऋणको बैंक ब्याजदर कम हुन्न । ऋण प्रवाहमा लिइने बैंक ब्याज बढाउँदा शतप्रतिशत वृद्धि गर्ने र कम गर्दा दशमलवमा गर्ने प्रवृत्ति बैंकहरूको तानाशाहीलाई सरकारले गरेको संरक्षणबाटै सम्भव भएको हो । यसबारे सार्वजनिक वित्तीय नीति वा बजेटले नबोलेपछि अर्थतन्त्रले राहत पाउने सम्भावना न्यून भएर गएको छ । नेपाली अर्थतन्त्रको अर्को मूल समस्या डरलाग्दो गरी बढिरहेको युवाहरूको विदेश पलायन नै हो । अहिले तत्कालै रोजगारीका लागि बिदेसिने युवा पंक्तिलाई रोक्न सकिन्न नै, तर नेपालमै पढ्न पाइने विषयमा पनि बिदेसिने प्रवृत्तिमा अंकुश लगाउनैपर्ने थियो, जुन सकिन्थ्यो । नेपालका सरकारी कलेजहरूका कक्षाकोठासमेत खाली हुने गरी भैरहेको विद्यार्थी पलायन नरोक्ने हो भने देशमा मानव संसाधनको समेत ठूलो समस्या पर्ने निश्चित छ । यसतर्फ सरकारको ध्यान नजानु र विद्यार्थी निर्यात गर्ने शैक्षिक कन्सल्टेन्सीबाट प्रभावकारी तरिकाले कर उठाउने प्रावधान मात्रै बजेट वक्तव्यमा आउनुलाई ज्यादै दुःखद मान्नुपर्छ । केही दिनपहिले सरकारले यस विषयमा ज्यादै कमजोर भए पनि प्रयास गरेको थियो तर विद्यार्थी निर्यात गर्ने कम्पनीहरूको दबाबका कारण ऊ पछाडि हटेको थियो । यस विषयमा बजेटले कुनै निरोधात्मक उपाय ल्याएन, बरु विद्यार्थीलाई बिदेसिन सहज हुने गरी शैक्षिक कन्सल्टेन्सीहरूको अनुचित दबाबका अगाडि झुकेको देखियो । संकटको बेलालाई नीतिगत क्षेत्रमा आमूल परिवर्ततनका लागि पाइला चाल्ने मौकाका रूपमा लिनुपर्ने थियो । यो मौका प्रयोग गर्नबाट सरकार गम्भीर रूपमा चुकेको देखिन्छ । केही सीमित व्यावसायिक स्वार्थ समूहको दबाबका कारण सरकारले खुट्टा कमाउने हो भने देशको अर्थतन्त्रलाई निश्चय नै अग्रगति दिन सकिन्न । यो बजेटले सरकारको नीति तथा कार्यक्रमलाई समेत कतिपय सन्दर्भमा पछ्याउन सकेन । सामाजिक सञ्जालमार्फत गरिने विज्ञापनका माध्यमबाट विदेशी मुद्रा ठूलो मात्रामा बिदेसिएको छ र सो कारोबार करको दायरामा आएको छैन । यसबाट एकातिर सरकारले कर उठाउन सकेको छैन भने, अर्कातर्फ सामाजिक सञ्जालमा गरिने विज्ञापनका कारण मूलधारका सञ्चारमाध्यमको विज्ञापन बजार खुम्चिएको छ । यसले गर्दा देशको सञ्चार उद्योग ज्यादै संकटग्रस्त भएको छ । यसतर्फ बजेटले लिपापोती बाहेक कुनै ठोस व्यवस्था गर्न सकेन । विगतदेखि नै नेपालको हरेक सरकार देशको सञ्चार उद्योगप्रति नकारात्मक रहँदै आएको छ, उदासीन छ । यो सरकारले पनि सञ्चार क्षेत्रलाई उकास्ने कुनै नीति दिन सकेन । कतिसम्म भने, पर्यटन क्षेत्रले भन्सार छुटमा सवारीसाधन खरिद गर्न पाउँछ, जुन उपयुक्त नै होÙ त्यति सुविधा पनि तथाकथित चौथो अंग भनिएको सञ्चार क्षेत्रले पाउन सकेको छैन । सञ्चार क्षेत्र चल्ने मूलतः विज्ञापनबाटै हो । सञ्चार क्षेत्रले जारी गरेको बिल नै विज्ञापनदाताले पाउनुपर्ने र विज्ञापन एजेन्सीको कमिसनलाई पारदर्शी बनाउनुपर्ने सञ्चार उद्योगको मागलाई पनि यो बजेटले चर्चासम्म गरेन । बचत तथा ऋण सहकारी क्षेत्रका आफ्नै समस्या र विकृति पनि छन् । यिनलाई नियमन गर्न अधिकारसम्पन्न नियामक निकाय बनाउने कुरा बजेटमा आउनु सकारात्मक छ तर राम्रो काम गर्दागर्दै पनि चलेका, सहकारीविरोधी हावाका कारण धराशायी भएका सहकारीहरूलाई कसरी उठाउने भन्ने विषय बजेटले समेट्न सकेन । हाम्रो अर्थतन्त्रको अर्को समस्या भनेको बजेटलाई राष्ट्रिय उत्पादन बढाउन, निर्यात प्रवर्द्धन गर्न र आयात घटाउनमा केन्द्रित गर्न नसक्नु र बजेटलाई कनिकाजस्तो छर्नु हो । यो बजेटले शब्दमा त बजेट छर्ने प्रवृत्तिमा रोक लगाउने भन्यो तर व्यवहारमा लोकप्रियतावादबाट उम्किन सकेको देखिएन । वृद्धभत्ता पाउने उमेर बढाइनु नै पर्थ्यो, गत वर्ष उमेर घटाइनु गलत थियो । यसपालि त्यसलाई निरन्तरता नै दिइयो । बजेटले पार्ने मनोवैज्ञानिक पक्षलाई पनि सरकारले उपेक्षा नै गर्यो । अहिले आम मनोविज्ञान सांसद विकास कोषविरुद्ध छ । तर सांसदहरूको दबाबका कारण, अर्थमन्त्रीको आफ्नै चाहनाका कारण पनि, यो अलोकप्रिय कामलाई पुनः लिपापोती का साथ निरन्तरता दिइयो । बजेटमा भएका कमीकमजोरीलाई सच्याएर जाने कुनै उपाय खोजेमा मात्रै अर्थतन्त्रले गति लिनेछ । यसतर्फ सरकारले गम्भीरतापूर्वक सोचोस् ।"
'रिपब्लिक अफ कास्ट,"रेशम चौधरी प्रकरण ः नस्ल र जातको अन्धता जघन्य अपराधको सजायमा समेत कसैलाई सदाबहार सुरक्षा दिने त कसैलाई हरदम जीवन र सम्पत्तिबाट वञ्चित गर्ने राज्यको नीति र शासकीय व्यवहार सयौं वर्षदेखि चल्दै आएको जात व्यवस्थाका आधारमा गरिएको आरक्षण र हिंसाको निकृष्ट इतिहास अझै जीवित छ । राष्ट्रपति रामचन्द्र पौडेलले कैलालीको टीकापुर घटनामा दोषी ठहर्याइएका पूर्वसांसद रेशम चौधरीसहित ५ सय १ जनाको कैद माफी गर्नुभन्दा अघिपछि भएको विवाद र बहस यस अर्थमा उदाहरणीय छ । चौधरीलाई सजाय माफीमिनाहा दिनुलाई गलत ठानेर सामाजिक सञ्जाल उचाल्ने मित्रहरूलाई सम्बोधन गर्दै अध्येता एवं लेखक चन्द्रप्रकाश बानियाँले सोधेका छन् १ बीपी कोइराला, कृष्णप्रसाद भट्टराई लगायत पुराना कांग्रेसीहरू सबैले राजाबाट आम माफी पाएरै पुनः राजनीतिमा सक्रिय हुने अवसर पाएका हुन् । २ झापा आन्दोलनका खतुकी ओली, मैनाली, अधिकारी लगायत सबै नेताकार्यकर्ताको सजाय पनि माफीमिनाहा भएकै हो । ३ पञ्चायतको अवसानपछि सबै पञ्चलाई माफी गर्ने सहमति कांग्रेस र दरबारबीच भएकै हो । ४ २०४६ पछि मल्लिक आयोग र गणतन्त्रपछिको रायमाझी आयोगले अपराधी ठहर्याएका पञ्च, पुलिस अधिकारी र उच्च तहका कर्मचारीलाई माफी दिइएकै हो । ५ जनताविरुद्ध सेनासमेत प्रयोग गर्ने अपराधबापत तत्कालीन राजा ज्ञानेन्द्रलाई माफी दिइएको मात्र होइन, नेपालमा बस्ने अनुमति पनि दिइएको हो । गद्दीबाट बेदखल भएको राजालाई संसारको कुनै मुलुकमा पनि नेपालमा जस्तो सम्माजनक व्यवहार गरिएको उदाहरण छैन । पिछडिएको जाति थारूको नेता भएकैले रेशम चौधरीलाई माफीमिनाहा गर्न नहुने हो त ?पटक पटक सशस्त्र संघर्षको अगुवाइ गरेका र त्यस क्रममा कैयौंको ज्यान गएका घटनामा पनि कसैले माफी पाउने, कसैले कम सजाय पाउने त कसैले मृत्युदण्ड नै पाउने र माफीमिनाहा नै नहुने, माफीमिनाहा पनि शासकीय दलका एक नेता र राजनीतिक मोलमोलाइको शक्ति भएकै कारण मात्रै पाउने ! आन्दोलनको नेतृत्व गरेकै भरमा चौधरीजस्ता शूद्र (जनजाति) का नेता घटनास्थलमै नहुँदा पनि हत्यारा ठहर हुने र अपराधी करार हुने, फौजदारी मुद्दा लाग्ने दण्डसजाय भोग्नुपर्ने गरी नागरिकता र पासपोर्टको हर्कत गर्ने तथा कानुन अन्तर्गत नै अपराधी ठहर भइसक्दा पनि लामिछानेजस्ता ब्राह्मण नेताचाहिँ निर्दोष करार हुने ! त्यसैले पटकथाकार केशव गजुरेल सोध्छन् नेपाली समाज नस्लवादी र शासकीय संरचनामा ब्राह्मणवादी गन्ध छैन भनेर तपाईं कसरी झन्न सक्नुहुन्छ ?"
इर्दोगान टर्कीको राष्ट्रपतिमा पुनः निर्वाचित,"अंकारा (एजेन्सी) टर्कीको राष्ट्रपति चुनावमा रेसेप तैय्यप इर्दोगान पुनः निर्वाचित भएका छन् । आइतबार भएको दोस्रो चरणको मतदानमा उनले ६ विपक्षी दलको गठबन्धनबाट उम्मेदवार बनेका केमाल किलिचदारोग्लुलाई पराजित गरेका हुन् । इर्दोगानले कुल खसेको मतको ५२१४ प्रतिशत प्राप्त गरे भने उनको प्रतिस्पर्धी केमालले ४७८६ प्रतिशत मत पाएका छन् । मे १४ को पहिलो चरणको निर्वाचनबाट राष्ट्रपतिको टुंगो नलागेपछि दोस्रो चरणको मतदान भएको हो । उक्त चरणमा राष्ट्रपतिका कुनै पनि प्रतिस्पर्धीले ५० प्रतिशत मत प्राप्त गर्न सकेका थिएनन् । इर्दोगानले २० वर्षयता टर्कीमा शासन गर्दै आएका छन् । यो निर्वाचनले आगामी ५ वर्षका लागि उनलाई झनै शक्तिशाली बनाएको छ । सन् २००३ मा उनले प्रधानमन्त्री सम्हालेका थिए । सन् २०१४ पहिलो पटक टर्कीको राष्ट्रपति भएका उनी तेस्रो पटक उक्त पदमा निर्वाचित भएका हुन् । चुनावी परिणामपछि राजधानी अंकारामा आफ्ना समर्थकलाई सम्बोधन गर्दै इर्दोगानले यो निर्वाचनबाट ८ करोड ५० लाख जनसंख्या भएको देशले नै जित हासिल गरेको बताए । उनले अहिले टर्कीको मुख्य समस्या मूल्यवृद्धि भएको बताए । उनले राष्ट्रिय सपना पूरा गर्न एकजुट हुने दाबी गरे । तर, विपक्षी दलप्रति आक्रामक हुँदै उनले आफ्ना प्रतिस्पर्धी केमालमाथि आतंकवादीलाई साथ दिएको आरोप पनि लगाए । विपक्षी दलले भने गलत ढंगबाट चुनाव भएको आरोप लगाएको छ । राष्ट्रपतिका प्रतिस्पर्धी केमालले चुनावमा धाँधली भएको आरोप लगाउँदै आफ्नो जितका लागि इर्दोगानले सरकारी संयन्त्रको दुरुपयोग गरेको टिप्पणी गरे । उनले टर्कीमा वास्तविक प्रजातन्त्र नआएसम्म लडाइँ जारी राख्ने पनि बताए । अघिल्ला कार्यकालमा शिक्षा, स्वास्थ्य र संरचनामा उल्लेखनीय विकास गर्दै देशको अर्थतन्त्रलाई सुदृढ बनाएका इर्दोगान पछिल्लो समय भने निरंकुश बन्दै गएको आरोप छ । आगामी दिनमा उनलाई समस्याग्रस्त टर्कीको अर्थतन्त्र सुधार्ने मुख्य चुनौती हुनेछ । टर्कीमा मूल्यवृद्धि बढिरहेको छ भने यही वर्ष भूकम्प आएको क्षेत्रका स्थानीयको जीवनस्तर पुरानै अवस्थामा फर्किन सकेको छैन ।"
मणिपुर हिंसामा प्रहरीसहित पाँचको मृत्यु,नयाँदिल्ली (सिन्ह्वारासस) भारतको उत्तरपूर्वी राज्य मणिपुरमा भएको पछिल्लो हिंसामा एक प्रहरीसहित कम्तीमा पाँच जनाको मृत्यु भएको छ । १२ जना घाइते भएका छन् । स्थानीय सञ्चारमाध्यमका अनुसार सेरो र सुग्नु क्षेत्रमा आगजनीका घटना भएका थिए । आइतबार राज्यका धेरै भागमा भएका हिंसात्मक घटनामा पाँच जनाले ज्यान गुमाएका हुन् । परिस्थितिलाई नियन्त्रण बाहिर जान नदिन निषेधाज्ञा जारी गरिए पनि सोही अवधिमा हिंसा र आगजनीका घटना भएका हुन् । गैरआदिवासी मेइती समुदायलाई अनुसूचित जनजाति (एसटी) मा समावेश गरेकोमा आदिवासी विरोध प्रदर्शनको क्रममा यो महिनाको प्रारम्भमा राज्यका विभिन्न भागमा हिंसात्मक दंगा भएका थिए । स्थितिको मूल्यांकन गर्न संघीय गृहमन्त्री अमित शाहको सोमबारदेखि सुरु भएको चारदिने भ्रमणको पूर्वसन्ध्यामा दंगा भड्केको हो । भारतीय सञ्चारमाध्यम एनडीटीभीका अनुसार जातीय झडपमा हालसम्म कम्तीमा ८० जनाको ज्यान गएको छ भने झन्डै तीन सय जना घाइते भएका छन् ।
मलेसिया जाँदाको ऋण तिर्न वर्षभरि श्रम,"(काठमाडौं)मलेसिया पुगेका जनकपुरका केशवकुमार कर्णको छटपटी दिनहुँ बढिरहेको छ । साहुकारबाट ऋण लिएर मलेसिया गएका उनलाई बढ्दो ब्याजले दिनरात पिरोलिरहन्छ । त्यसैले ऋणबाट चाँडोभन्दा चाँडो मुक्त हुन दिनरात नभनी काम गर्न पनि तयार छन् । तर, मलेसियाको रोजगारदाताले न नियमित काम दिन्छ न समयमा तलब नै । नियमित काम नहुँदा अधिकांश समय उनी सुतेर बिताउँछन् ।तीन महिनामा जम्मा तीन पटक काममा पठायो । बाँकी समय भुइँमा सुताएर राखेको छ । कोठाभित्र त्यत्तिकै गुम्सिएर बस्नुपर्छ । घरको ऋण सम्झेर मनमा आगो बल्छ । दिनभर फुर्सद भएपछि मन बेचैन छ, कर्णले भने । उनको रोजगारदाता सुन लजोस्टिक सर्भिसेस हो । सुनले मलेसियाको प्रमुख बन्दरगाह क्लाङ पोर्टको ठेक्का पाएको छ । सयभन्दा बढी देशमा रबर र टिन पठाउने क्लाङ पोर्ट पेनाङ र सिंगापुरको बीचमा पर्छ । यो बन्दरगाह राजधानी क्वालालम्पुरबाट झन्डै ३७ किमिको दूरीमा छ, जसले प्रत्येक घण्टा आउनेजाने कार्गोको व्यवस्थापन गर्छ ।मलेसिया जान शून्य लागतको व्यवस्था भए पनि कर्णले अन्तर्राष्ट्रिय व्यापारिक नाकामा कडा परिश्रम गर्न जान नै तीन लाख ४० हजार रुपैयाँ बुझाए । रोजगारदाताले न्यूनतम मासिक तलब १५ सय रिंगिट दिने तय भएको थियो । त्यही तलब नियमित दिएको खण्डमा पनि मलेसिया जाँदा तिरेको शुल्क उठाउन उनले कम्तीमा एक वर्ष कडा मिहिनेत गर्नुपर्छ । तर, गएको १३ मार्चमा मलेसिया पुगेका कर्णले तीन महिनामा कम्पनीबाट खानाका लागि १२ सय रिंगिट मात्रै हात पारेका छन् । यहाँ खाना खान मात्रै महिनाको ५ सय रिंगिट लाग्दोरहेछ । १५ सय हात परेर घरमा एक हजार रिंगिट मात्रै पठाउँदा पनि आएको लगानी उठाउन एक वर्ष लाग्दोरहेछ, उनले भने, यो त मलेसिया सरकारलाई वर्ष दिनसम्म श्रमदान दिन आएजस्तै रहेछ । कर्णसँगै थप २० जना नेपाली छन् । उनीहरू सबैलाई क्रियटिभ प्लेसमेन्ट सर्भिसेजले पठाएको हो । हामीलाई क्रियटिभले पठाए पनि पैसाको कारोबार भने अलकसर म्यानपावरका रमेश खड्कासँग भएको थियो । हाम्रो एजेन्ट अलकसर म्यानपावर हो, उनले भने, कम्पनीले ठेक्का पाएको कार्गो आएको दिन मात्रै बन्दरगाह लैजान्छ । कार्गो आएपछि भने दैनिक १९२० घण्टा लगातार काम गर्नुपर्छ । घामझरी भन्न पाइँदैन । उनीहरूभन्दा अगाडि डिसेम्बर ३० मा पुगेका दाङका गोपाल खत्रीको टोली कर्णहरूभन्दा माथिल्लो तलामा बस्छन् । यो टोलीले पनि नियमित काम पाएको छैन । २०२० जना गरी कम्पनीमा पटकपटक कामदारहरू आएका थिए । त्यसमध्ये हामी ३४ जनालाई एउटै भवनमा राखिएको छ, खत्रीले भने, महिनामा ८१० दिन मात्र काम छ । हाम्रो टोलीलाई तीन महिनाको न्यूनतम तलब भने दिएको छ । तर, कर्णहरूको टोलीलाई छैन । खत्रीले मलेसिया जाँदा तीन लाख १० हजार रुपैया शुल्क तिर्नुपरेको बताए । उनले आफूहरू ३५ सय रिंगिट तलब पाउने सर्तमा आएको बताए । यहाँ न्यूनतम तलब पाउनका लागि महिनाको दुई सय ३४ घण्टा काम गरेमा १५ सय दिन्छु भनिएको छ । जब कि महिनामा २६ दिन (दुई सय आठ) घण्टा नर्मल ड्युटी गर्दा नै न्यूनतम तलब आउने हो, उनले भने, पोर्टमा काम गर्न निकै कठिन रहेछ । हामीलाई ५६ महिनासम्म तालिम भनिएको छ । यत्रो महिना पनि तालिम हुन्छ र ? तीन लाख ४८ हजार रुपैयाँ शुल्क तिरेर मलेसिया पुगेका सप्तरीका जितेन्द्रकुमार यादवले चार वर्षको छोरो बित्दा पनि स्वदेश फिर्न नपाएको बताए । सुन कम्पनी कहाँ छ, थाहा छैन । हामीलाई तलब दिँदा पनि कम्पनीको छाप हानेर रसिद दिइँदैन, उनले भने, अरूको १५ सय आउँदा मलाई ७ सय ५० रिंगेट मात्रै दिइयो । यादवका अनुसार पोर्टमा काम गर्दा बिमासमेत गरिएको छैन । कार्गोको काम निकै जोखिमपूर्ण छ । बिमा छैन । बिरामी पर्दा कामदार आफैंले औषधोपचार गर्नुपर्छ । महिनामा ५६ पटक मात्र काम गर्ने पालो आउँछ । पालो आए पनि कति घण्टा काम गर्ने भनेर तोकिँदैन, उनले भने, ड्युटीमा लगाउने ड्रेस, जुत्ता पनि हाम्रो तलबबाट काट्छ । ड्युटीमा जाँदा र आउँदा लाग्ने यातायात शुल्क पनि हाम्रै खल्तीबाट दिनुपर्छ ।क्रिएटिभ प्लेसमेन्टका अनुसार क्लाङ पोर्टका लागि सय जना कामदारहरू पठाइएको छ । क्रिएटिभका सञ्चालक सञ्जीव निरौलाले शून्य लागतमा नै कामदार पठाएको दाबी गरे । हामीले कुनै कामदारसँग पनि पैसा उठाएको छैन । उनीहरूले कसलाई तिरेको हो, हामीलाई थाहा छैन, उनको दाबी छ । उनका अनुसार तलबसम्बन्धी विवाद पनि छैन । मलेसिया गएको पहिलो महिनाको तलब कसैले पाउँदैन । यो अभ्यास नै छ । त्यसपछि भने प्रत्येक महिना तलब दिन्छ । २० जनालाई १२ सय रिंगिट पेस्की दिइसकेको छ । दुई महिनाको तीन हजार जुनको पहिलो साता पाउनेछन्, उनले भने, अरू ठाउँमा जस्तो पोर्टमा नियमित काम हुने होइन । महिनामा १५ दिन जति मात्रै हुन्छ । यो कुरा हामीले जाने बेला नै कामदारलाई प्रस्ट रूपमा भनेका थियौं । १५ दिन काम भए पनि तलब भने पूरा नै पाइन्छ । उनले होस्टलको समस्या भने केही दिनमा नै समाधान हुने बताए । कामदारहरू राखिएकै नजिक अर्को होस्टल बन्दै छ । पानी र विद्युत्बाट अनुमति पाउनेबित्तिकै समाधान हुन्छ, उनले भने । पोर्ट क्लाङ प्राधिकरणको नीतिअनुसार भने कामदारमाथि कुनै पनि शोषण मान्य छैन । प्राधिकरणले लागू गरेको नीतिमा सेवाप्रदायक संस्था, कन्स्टक्टर, भेन्डर, सप्लायर्स सबैले मलेसियाको कानुन र नियम मान्नुपर्नेछ । तर, चर्को शुल्क उठाई कामदार लैजाने र नियमित काम नदिने कम्पनीमाथि प्राधिकरणले कारबाही गरेको भने छैन । यसबारे प्राधिकरणका महाप्रबन्धक के सवरमानियमसँग सोध्दा यस विषयमा प्राधिकरणबाट अनुसन्धान हुने प्रतिबद्धता जनाए । बल्लबल्ल काम गर्न गइन्छ । ड्युटी सकिएपछि तीनचार घण्टा त गाडीलाई नै पर्खनुपर्छ । फेरि हामीले गरेको वास्तविक समय पनि कार्डमा चढाइँदैन । हाम्रो समस्या कम्पनीसमक्ष पुग्दै नपुग्ने रहेछ । यहाँ यस्तो कठिन कामको न्यूनतम तलब नै १८ सय रिंगिट रहेछ । हामीलाई काममा लगाउने हो भने त्यही दिनुपर्छ । होइन भने कि फर्काइदिनुपर्यो कि अर्को कम्पनीमा परिवर्तन गरिदिनुपर्यो, खत्रीले भने । समस्याका बारेमा नेपाली दूतावासलाई समेत जानकारी गराइसकेको उनले बताए ।"
"भौतिकमा पुरानै कार्यक्रमलाई निरन्तरता, बजेट घट्यो","(काठमाडौं)सबैभन्दा बढी विकास निर्माणका काम हुने भौतिक पूर्वाधार तथा यातायात मन्त्रालयको बजेट ३० अर्ब रुपैयाँ घटाइएको छ । चालु आर्थिक वर्षमा १ खर्ब ६१ अर्ब ५६ करोड रुपैयाँ बजेट पाएको यस मन्त्रालयले आर्थिक वर्ष ०८०८१ का लागि १ खर्ब ३१ अर्ब ५९ करोड रुपैयाँ पाएको हो । आगामी आर्थिक वर्षमा मन्त्रालयअन्तर्गत नयाँ कार्यक्रम थपिए पनि धेरैजसो आयोजनाको बजेट घटाइएको छ । बजेट घट्नेमा काठमाडौंतराईमधेश द्रुतमार्ग (फास्ट ट्र्याक) आयोजना अघि छ । यस आयोजनालाई २२ अर्ब ५० करोड रुपैयाँ बजेट विनियोजन गरिएको छ । यस आयोजनाका लागि चालु आर्थिक वर्षमा ३० अर्ब ७ करोड रुपैयाँ बजेट छुट्याइएको थियो । अहिले यस आयोजनाको बजेट ७ अर्ब ५७ करोड रुपैयाँ घटाइएको हो । सबैभन्दा बढी बजेट पाएर कम खर्च गर्नेमा पर्ने आयोजनाको म्याद ०८१ मंसिरसम्म छ । तर भौतिक प्रगति २२४७ प्रतिशत मात्र छ । उक्त समयमा काम नसकिने देखिएपछि सरकारले म्याद ०८३ चैतसम्म थपेको छ । नागढुंगासिस्ने खोला सुरुङको पनि बजेट घटाइएको छ । चालु आर्थिक वर्षमा ५ अर्ब २० करोड बजेट पाएको उक्त सुरुङमार्गलाई आगामी आर्थिक वर्षलाई ५ अर्ब १३ करोड रुपैयाँ विनियोजन गरिएको अर्थमन्त्री प्रकाशशरण महतले बताए । सुरुवाती ठेक्का सम्झौताअनुसार सुरुङ निर्माणको काम नसकिएपछि यसको पनि एक वर्ष म्याद थपिएको छ । यसको ठेक्का गत वैशाखमा सकिएको हो । काम नसकिएपछि ०८१ वैशाख १२ सम्म म्याद थपिएको हो । त्यस्तै आगामी आर्थिक वर्षमा नागढुंगानौबिसे सडक खण्डको स्तरोन्नति पनि अघि बढाइने बजेट वक्तव्यमा उल्लेख छ । नौबिसेमुग्लिङ खण्डको २५ किमि सडक निर्माण तथा स्तरोन्नतिका लागि २ अर्ब १६ करोड, मुग्लिङपोखरा सडक विस्तार गर्न ५ अर्ब ४२ करोड विनियोजन गरिएको छ । चक्रपथ दोस्रो खण्ड (कलंकीबसुन्धरा) विस्तार गर्न २ अर्ब ७ करोड रुपैयाँ छुट्याइएको छ । पूर्वपश्चिम राजमार्गलाई चार लेनमा विस्तार गर्ने कार्यलाई तीव्रता दिइने भन्दै नारायणगढबुटवल र कमलाकञ्चनपुर खण्डको विस्तारको काम आगामी आर्थिक वर्षमा सकिने बजेट वक्तव्यमा उल्लेख छ । तर यी दुबै सडकमा सोचेअनुरूप भौतिक प्रगति भएको छैन । कमलाढल्केवरपथलैया, बुटवलगोरुसिंगे, काँकडभिट्टालौकही, पथलैयानारायणगढ र लमहीभालुबाङ सडक खण्डको स्तरोन्नतिको काम आगामी आर्थिक वर्षमा सुरु गरिने अर्थमन्त्री महतले जनाए । पूर्वपश्चिम राजमार्गमै पर्ने नारायणी नदी र तिनाउ नदीमा भने सिग्नेचर पुल निर्माण सुरु गरिने बजेट वक्तव्यमा उल्लेख छ । पूर्वपश्चिम राजमार्गको विस्तार तथा स्तरोन्नतिका लागि ३१ अर्ब २ करोड छुट्याइएको छ । मध्यपहाडी राजमार्गअन्तर्गत पाँचथर, रामेछाप, नुवाकोट, पर्वत, बागलुङ, जाजरकोटलगायत विभिन्न १२ खण्डको निर्माण तथा स्तरोन्नति गर्न ३ अर्ब ९६ करोड र हुलाकी राजमार्गअन्तर्गत तराई मधेशका ८ खण्डको सडक निर्माण तथा स्तरोन्नतिका लागि ३ अर्ब ४९ करोड रुपैयाँ बजेट छुट्याइएको छ । मदन भण्डारी राजमार्गअन्तर्गत इलाम, सुनसरी, गुल्मी, रोल्पा, सुर्खेत, कैलाली र डडेलधुरा खण्डको निर्माण तथा स्तरोन्नतिका लागि २ अर्ब ४१ करोड रुपैयाँ विनियोजन गरिएको बजेट वक्तव्यमा उल्लेख छ । कर्णाली करिडोरअन्तर्गत खुलालुसलिसल्ला खण्ड र हिल्सासिमकोट खण्ड निर्माणका लागि ९७ करोड र कालीगण्डकी करिडोरका लागि १ अर्ब ५८ करोड रुपैयाँ विनियोजन गरिएको छ । कोशी करिडोरका लागि ८० करोड छुट्याइएको छ । अन्तरदेशीय व्यापारिक मार्गका रूपमा रहेको गल्छीत्रिशूलीबेत्रावतीमैलुङ स्याफ्रुबेंसीरसुवागढी सडक स्तरोन्नतिलाई ५१ करोड रुपैयाँ विनियोजन गरिएको छ । ललितपुरको ग्वार्को, सातदोबाटो, एकान्तकुना र काठमाडौंको कोटेश्वरमा फ्लाइओभर र अन्डर पास निर्माण अघि बढाइने अर्थमन्त्री महतले बताए ।"
कात्तिकभित्र ठेक्का नगरे बजेट रोक्का,"काठमाडौं (कास) आयोजनाहरू कार्यान्वयनका लागि अब कात्तिकभित्र ठेक्का व्यवस्थापनको काम गरिसक्नुपर्ने भएको छ । समयमै ठेक्का प्रक्रिया अगाडि नबढेका कार्यक्रममा विनियोजित रकम रोक्का गरिने अर्थमन्त्री प्रकाशशरण महतले बताए । आगामी आर्थिक वर्षको असोज मसान्तसम्म एवं असार महिनामा रकमान्तर र कार्यक्रम संशोधन गरिनेछैन, बजेट वक्तव्यमा भनिएको छ, दुर्गम र पिछडिएका क्षेत्रका आयोजना तथा कार्यक्रममा विनियोजित रकम अन्यत्र सार्ने प्रवृत्तिलाई कडाइसाथ निरुत्साहित गरिनेछ । विकास आयोजना तथा कार्यक्रमका निर्धारित लक्ष्य हासिल गर्न आयोजना प्रमुख र विभागीय प्रमुखलाई जिम्मेवार बनाइने पनि बजेट वक्तव्यमा उल्लेख छ । पटकपटक आयोजना प्रमुख फेरिँदा कार्यान्वयनमा प्रतिकूल असर पर्ने गरेकाले आयोजना अवधिभर निश्चित अवधि तोकी आयोजना प्रमुख खटाउने र कार्यसम्पादन प्रगतिका आधारमा मात्र प्रमुख हेरफेर गरिने बताइएको छ । निर्माण व्यवसायीले मुलुकभर लिएका ठेक्का सम्झौताको विवरण र कार्यप्रगतिको आवधिक विवरण एकीकृत रूपमा प्राप्त हुने गरी सूचना प्रणाली विकास गरिने जनाइएको छ । यस प्रणालीका आधारमा सार्वजनिक खरिद अनुगमन कार्यालयले ठेक्का सम्झौताको प्रगति अनुगमन गर्ने र अनुगमनबाट गम्भीर प्रकृतिका लापरबाही देखिए सम्बन्धित आयोजनाले पेस गरेको प्रतिवेदनका आधारमा निर्माण व्यवसायीको इजाजतपत्र रद्दसम्मका कारबाही गर्न सकिने गरी कानुनी व्यवस्था गरिने पनि बजेट वक्तव्यमा उल्लेख छ । आगामी आर्थिक वर्षको बजेट कार्यान्वयन कार्ययोजना असार मसान्तभित्र नै तर्जुमा गरी कार्यान्वयनमा लगिने जनाइएको छ । कार्ययोजनाको प्रधानमन्त्री तथा मन्त्रिपरिषद्को कार्यालय, अर्थ मन्त्रालय र राष्ट्रिय योजना आयोगबाट नियमित रूपमा अनुगमन गरिनेछ ।"
अब उत्पादनमा आधारित कृृषि अनुदान,"(काठमाडौं)सरकारले अब उत्पादनमा आधारित कृषि अनुदान दिने भएको छ । कृषि अनुदानमा किसानका नाममा बिचौलिया हावी भएपछि अनुदान उत्पादनमा आधारित बनाउन खोजिएको छ । आर्थिक वर्ष ०८०८१ को बजेट प्रस्तुत गर्दै अर्थमन्त्री प्रकाशशरण महतले उत्पादन साथमा, अनुदान हातमा भन्ने नारासहित कृषिलाई प्राथमिकतामा राखिएको जनाए । कृषि अनुदानलाई उत्पादनमा आधारित बनाइनेछ । बीउ खरिद, रासायनिक मल, बिमा र यान्त्रिकीकरणमा दिइँदै आएको अनुदानबाहेक सबै प्रकारका कृषि अनुदानलाई उत्पादनमा आधारित बनाइनेछ, अर्थमन्त्री महतले भने, यसैबमोजिम अनुदान प्रणालीलाई व्यवस्थित र पारदर्शी बनाउन आगामी साउन मसान्तभित्र नयाँ मापदण्ड र कार्यविधि तर्जुमा गरी कार्यान्वयनमा ल्याइनेछ ।उत्पादनमा आधारित कृषि अनुदानलाई प्रदेश र स्थानीय तहले पनि अवलम्बन गर्नेमा आफू विश्वस्त रहेको मन्त्री महतले बताए । उत्पादनमा आधारित हुँदा लक्षित किसानले अनुदान पाउने कृषक समूह महासंघ नेपालका अध्यक्ष नवराज बस्नेतको भनाइ छ । कृषि क्षेत्रमा बजेट राम्रो छ, तर किसानको हातमा अनुदान कसरी पर्छ, त्यसमा समस्या छ । पूर्वकृषि सचिव योगेन्द्र कार्कीले पनि योजना कार्यान्वयनमै समस्या हुने गरेको दाबी गरे । प्रदेशमा उत्पादनका आधारमा अनुदान विगतमा पनि गृहकार्य भएको छ । यो राम्रो काम पनि हो, उनले भने, तर, किसानको वर्गीकरण हुन सकेन । बैंकिङ प्रणालीसँग यसलाई जोड्न नसक्दा समस्या भयो ।प्रधानमन्त्री नेपाली उत्पादन तथा उपभोग अभिवृद्धि कार्यक्रममार्फत आन्तरिक उत्पादन र उपभोगलाई प्रोत्साहन गरिने पनि जनाइएको छ । प्रधानमन्त्री कृषि आधुनिकीकरण परियोजनालाई ३ अर्ब २२ करोड बजेट विनियोजन गरिएको छ । यो चालु आर्थिक वर्षको तुलनामा कम हो । ०७९८० मा ५ अर्ब ९० करोड छुट्याइएको थियो । रासायनिक मलमा दिइँदै आएको अनुदान रकम दोब्बर पुर्याइएको छ । चालु आर्थिक वर्षमा १५ अर्ब विनियोजन भएकामा आगामी वर्षका लागि ३० अर्ब पुर्याइएको हो । स्वदेशमै रासायनिक मल कारखाना स्थापना गर्न पनि विस्तृत परियोजना प्रतिवेदन तयार गरी लगानी बोर्डमार्फत सार्वजनिक निजी साझेदारीमा काम अगाडि बढाइने बजेट वक्तव्यमा उल्लेख छ । खेतबारीमा प्राविधिक सेवा, उत्पादनमा टेवा भन्ने नारासहित बजेटमा स्थानीय तहमा कृषि एवं पशुपन्छी विषयका स्नातक जनशक्ति व्यवस्थापन गर्न ४७ करोड विनियोजन गरिएको छ । गुणस्तरीय बीउबिजनको जातीय अनुसन्धान तथा विकासमा निजी क्षेत्रलाई प्रोत्साहन गर्ने, गुणस्तरीय र धेरै उब्जनी हुने बीउ उत्पादकबाट किसानले खरिद गरे लागतको ५० प्रतिशत रकम उपलब्ध गराइने पनि बजेट वक्तव्यमा उल्लेख छ । यसका लागि स्थानीय तहमार्फत अनुदान दिन ४० करोड विनियोजन गरिएको छ । कृषि क्षेत्रलाई थप सम्मानित र आकर्षक बनाउन प्रदेश सरकारसँगको समन्वयमा राष्ट्रपति उत्कृष्ट किसान पुरस्कार प्रदान गरिने विषय पनि बजेटमा समेटिएको छ । किसानलाई उखु उत्पादन प्रवर्द्धन खर्च उपलब्ध गराउन ८० करोड बजेट विनियोजन गरिएको छ । सरकारले आगामी आर्थिक वर्षका लागि कृषितर्फ ५८ अर्ब ९८ करोड विनियोजन गरेको छ । यो रकम चालु आर्थिक वर्षको तुलनामा ३ अर्ब १ करोडले बढी हो । आर्थिक वर्ष ०७९८० मा कृषि तथा पशुपन्छीतर्फ ५५ अर्ब ९७ करोड छुट्याइएको थियो ।"
स्वदेशी र विदेशी लगानी बढाउने बजेट,"(काठमाडौं)सरकारले निजी क्षेत्रको लगानी बढाउन र विदेशी लगानी भित्र्याउन विभिन्न छुट सुविधा घोषणा गरेको छ । अर्थमन्त्री प्रकाशशरण महतले सोमबार संघीय संसद्मा आर्थिक वर्ष ०८०८१ को बजेट प्रस्तुत गर्दै निजी क्षेत्रको लगानी आशातित रूपमा वृद्धि हुन नसकेको र लगानीमैत्री वातावरण सिर्जना गरी स्वदेशी एवं विदेशी लगानी विस्तार गर्न सरकार तयार रहेको बताए । सरकारले उत्पादन र रोजगार ः समृद्धिको आधार नारालाई आत्मसात् गरी औद्योगिकीकरणको गतिलाई तीव्रता दिइने उनको भनाइ छ । औद्योगिक प्रवर्द्धन, पूर्वाधार एवं मानव संसाधन विकास गरी उत्पादन र उत्पादकत्व वृद्धि गरिनेछ, बजेट वक्तव्यमा भनिएको छ । चितवनको शक्तिखोर र मकवानपुरको मयुरधाप औद्योगिक क्षेत्रको वातावरणीय प्रभाव मूल्यांकन, रूख कटानलगायत तयारीका काम सम्पन्न गरी सार्वजनिकनिजी साझेदारीमा विकास तथा सञ्चालन गर्न निजी क्षेत्रलाई प्रोत्साहन गर्ने सरकारको योजना छ । सञ्चालित १० वटा औद्योगिक क्षेत्रको पूर्वाधार सुधार र स्तरोन्नति गरिने अर्थमन्त्री महतले बताए । निजी क्षेत्रबाट अगाडि बढाइएका मेक इन नेपाल र मेड इन नेपाल अभियानलाई प्रोत्साहित गर्ने र गैरआवासीय नेपालीको पुँजी, प्रविधि, अनुभव र सीपलाई राष्ट्रिय विकासमा प्राथमिकतासाथ परिचालन गर्ने सरकारको योजना छ ।नयाँ कम्पनी दर्ता गर्दा र कम्पनीको पुँजी वृद्धि गर्दा शुल्क लाग्दै आए पनि अब कुनै शुल्क वा दस्तुर नलाग्ने सरकारले घोषणा गरेको छ । न्यूनतम एक सय रुपैयाँ मात्र पुँजी घोषणा गरेर कम्पनी खोल्न सक्ने सरकारले जनाएको छ । यसो गर्दा एक सय रुपैयाँमा कम्पनी खोल्न सकिने व्यवस्थाले स्टार्टअप आकर्षित हुन सक्ने नेपाल अर्थ वाणिज्य महासंघका अध्यक्ष चन्द्रप्रसाद ढकालले बताए । विशेष आर्थिक क्षेत्रमा उद्योग स्थापनाका लागि निजी क्षेत्रलाई आकर्षित गर्न जग्गाको बहाल दर पुनरावलोकन गर्ने बताइएको छ । उत्पादनको न्यूनतम ३० प्रतिशत निकासी गर्ने उद्योगले विशेष आर्थिक क्षेत्रमा उद्योग सञ्चालन गर्न पाउने गरी कानुनी व्यवस्था मिलाइने पनि सरकारको योजना छ । यस्ता उद्योगलाई निकासी गरेको परिमाणका आधारमा कर सहुलियत प्रदान गरिनेछ । तुलनात्मक लाभका क्षेत्रमा वैदेशिक लगानी आकर्षित गर्न २०८० सालमा लगानी सम्मेलन आयोजना गरिने बजेट वक्तव्यमा उल्लेख छ । सूचना प्रविधि, सिमेन्ट, छुर्पी, महलगायत उदीयमान र भविष्यमा निर्यात सम्भावना भएका वस्तु वा सेवाको उत्पादन बढाउन निजी क्षेत्रलाई प्रोत्साहन गरिने बताइएको छ । वाटर फ्रम द हिमालय नाममा ब्रान्डिङ गरी नेपालको हिमाली क्षेत्रको मिनरल वाटर तथा प्रशोधित पानी निर्यात गर्न सरकारले सहजीकरण गर्ने अर्थमन्त्री महतले जनाए । नेपालभित्र खानीजन्य उद्योगको प्रवर्द्धन गर्न दैलेखमा पेट्रोलियम पदार्थ, नवलपरासी र पर्वतमा फलाम, मकवानपुरमा ग्रेनाइट, स्लाबस्टोन र सेरामिक्स, अर्घाखाँचीमा चुनढुंगा तथा धादिङमा डोलामाइटको अन्वेषण एवं उत्खनन अगाडि बढाउने सरकारको योजना छ । कृषि क्षेत्रमा अलैंची, अदुवा, जुट, चिया र जडीबुटी, लोक्ताजन्य उत्पादन, रोजिन एन्ड टर्पेन्टाइन, ठूला उद्योगमा स्टिल, धागो तथा कपडा, जुत्ता, तयारी पोसाक र घरेलु तथा साना उद्योगमा गलैंचा, गहना र पस्मिनाको प्रवर्द्धनका लागि बजेट छुट्याइएको समेत बजेट वक्तव्यमा उल्लेख छ ।आगामी आर्थिक वर्षका लागि उद्योग वाणिज्य तथा आपूर्ति मन्त्रालयलाई ९ अर्ब ४६ करोड बजेट छुट्याइएको छ ।"
"१८ सरकारी निकाय खारेज, दुई गाभिने","पाँच निकायको पुनःसंरचना आगामी आर्थिक वर्षमा सरकारले सीमा क्षेत्रमा रहने पाँच निकायको पुनःसंरचना गर्ने बजेट वक्तव्यमा उल्लेख छ । पशु क्वारेन्टाइन कार्यालय, सीमा नाका क्वारेन्टाइन कार्यालय र खाद्य आयात, निर्यात तथा गुणस्तर प्रमाणीकरण कार्यालय गाभेर एउटै कार्यालय बनाइने भएको छ । देशभरका त्यस्ता कार्यालय खाद्य प्रविधि तथा गुण नियन्त्रण विभागअन्तर्गत हुनेछन् ।विशेष आर्थिक क्षेत्र प्राधिकरण र औद्योगिक क्षेत्र व्यवस्थापन लिमिटेडलाई गाभेर एउटै संरचना बनाइनेछ । कृषि र पशुसम्बन्धी प्रयोगशाला, फार्म केन्द्र र स्रोत केन्द्र प्रदेश तहमा हस्तान्तरण गरिने पनि बजेट वक्तव्यमा उल्लेख छ ।"
निजी क्षेत्रलाई समेट्न विद्युत् व्यापारको कानुन,"(काठमाडौं)आगामी आर्थिक वर्षको बजेटमार्फत सरकारले निजी क्षेत्रलाई विद्युत् व्यापारमा सहभागी गराउने र सुक्खायामको बिजुली अभावको समस्या समाधान गर्न जलाशययुक्त आयोजना बनाउनेलगायत योजना सार्वजनिक गरेको छ । लामो समयदेखि विद्युत् व्यापार गर्न पाउनुपर्ने माग गर्दै आएको निजी क्षेत्रलाई विद्युत् व्यापारमा सहभागी गराउन सक्ने गरी कानुनी व्यवस्था गरिने बजेटमा उल्लेख छ । अर्थमन्त्री प्रकाशशरण महतले आगमी आर्थिक वर्ष ०८०८१ मा सुक्खायामको विद्युत् माग सम्बोधन गर्न र जलविद्युत् निर्यात गर्न १ हजार २ सय मेगावाटको बुढीगण्डकी, १०६१ मेगावाटको माथिल्लो अरुण, ६ सय ३५ मेगावाटको दूधकोशी जलाशययुक्त आयोजनाको लगानी मोडालिटी तय गरी निर्माण अघि बढाइने बताए । संघ, प्रदेश र स्थानीय तहको सहलगानीमा १०६१ मेगावाटको माथिल्लो अरुण, २१० मेगावाटको चैनपुर सेती, १०६ मेगावाटको जगदुल्ला, ९९९ मेगावाटको तामाकोशी पाँचौं, ७०३ मेगावाटको सिम्बुआ खोला र ७७५ मेगावाटको घुन्सा खोला जलविद्युत् आयोजना निर्माण सुरु गरिने बजेट वक्तव्यमा उल्लेख छ । नेपाल विद्युत् प्राधिकरणबाट प्रवर्द्धित १११ मेगावाटको रसुवागढी, १०२ मेगावाटको मध्य भोटेकोशी, ४२५ मेगावाटको सान्जेन तथा निजी लगानीकर्ताबाट प्रवर्द्धित जलविद्युत् र सोलार आयोजना सम्पन्न गरी आगामी आर्थिक वर्षमा करिब ९ सय मेगावाट बिजुली राष्ट्रिय प्रसारण प्रणालीमा थप हुने उल्लेख छ । आगामी आर्थिक वर्षको अन्त्यसम्म कुल विद्युत् उत्पादन ३ हजार ६ सय मेगावाट पुग्ने सरकारको अनुमान छ । दुई वर्षभित्र शतप्रतिशत जनसंख्यामा विद्युत् पहुँच पुर्याउने गरी कार्यक्रम समावेश गरिएको पनि बजेटमा उल्लेख छ । आर्थिक सर्वेक्षणअनुसार हाल ९५ प्रतिशत जनसंख्यामा विद्युत्को पहुँच पुगेको छ । रणनीतिक महत्त्वको पश्चिम सेती जलविद्युत् परियोजना, सेती नदी ६, तल्लो अरुणलगायतको आयोजनाको परियोजना विकास सम्झौता गरी निर्माण अघि बढाउने विषय पनि बजेटले समेटेको छ । सन् २०४५ भित्र खुद शून्य कार्बन उत्सर्जनको लक्ष्य हासिल गर्न परम्परागत ऊर्जा एवं आयातित इन्धनलाई निरुत्साहित गरी हरित ऊर्जा उपयोग र प्रवर्द्धनमा जोड दिइने बजेटमा उल्लेख छ । बायोग्यास, बायो डिजेल, इथानोल, सौर्य ऊर्जा, विद्युतीय चुलो, सुधारिएको चुलोलगायतका स्वच्छ एवं किफायती प्रविधिको प्रवर्द्धन गरी स्वच्छ ऊर्जा प्रविधिको प्रयोगलाई प्रोत्साहित गरी इन्धन आयात कम गरिने पनि अर्थमन्त्री महतले जनाए । सरकारले वैकल्पिक ऊर्जा प्रवर्द्धनका लागि १ अर्ब ७४ करोड विनियोजन गरेको छ । निजी क्षेत्रको समेत लगानीमा चार्जिङ स्टेसनको विस्तार विद्युतीय सवारी साधनको प्रयोगलाई प्रोत्साहन गरिने पनि बजेट वक्तव्यमा उल्लेख छ । राष्ट्रिय तथा अन्तरदेशीय विद्युत् प्रसारण लाइनको सुदृढीकरण, विस्तार एवं स्तरोन्नति गरी विद्युत् वितरण प्रणालीलाई भरपर्दो र प्रभावकारी बनाई ४०० केभी क्षमताको न्यु बुटवलगोरखपुर, इनरुवापूर्णिया र दोधाराबरेली अन्तरदेशीय प्रसारण लाइन निर्माण पनि सुरु गरिनेछ ।"
फोरजीकै सेवा विस्तारमा जोड,"काठमाडौं (कास) फाइभजी सेवाको परीक्षण लथालिंग रहेका बेला सरकारले फोरजीकै विस्तारलाई प्राथमिकता दिएको छ । छिमेकी देशहरूले सिक्स जीमा अग्रणी हुने गरी तयारी थालिसकेका छन् । हामीकहाँ भने टुजी, थ्रीजी र फोर जीकै गुणस्तरमा पनि सेवाग्राहीले बेलाबखत प्रश्न गर्ने गरेका छन् ।यहीमाझ सरकारले आगामी आर्थिक वर्ष ०८०८१ को बजेट वक्तव्यमार्फत देशभर द्रुत गतिको इन्टरनेट पहुँच पुर्याउन फोरजी सेवा विस्तार गरिने जानकारी दिएको छ । नेपाल दूरसञ्चार प्राधिकरणको पछिल्लो तथ्यांकअनुसार हाल देशमा १ करोड ९४ लाख ८८ हजार फोरजी प्रयोगकर्ता छन् । थ्रीजी प्रयोगकर्ताको संख्या ७७ लाख ३२ हजार छ । उच्च क्षमताको अप्टिकल फाइबरमार्फत सरकारले सबै स्थानीय तहका केन्द्र, सार्वजनिक विद्यालय एवं क्याम्पस र स्वास्थ संस्थामा ब्रोडब्यान्ड इन्टरनेट पुर्याउने लक्ष्य लिएको छ ।बजेट भाषणका क्रममा अर्थमन्त्री प्रकाशशरण महतले सूचना प्रविधिको प्रयोगलाई सरल, सहज र पहुँचयोग्य बनाइने बताए । डिजिटल साक्षरता बढाइ नागरिक एपको प्रयोग र पहुँच विस्तार गरिने उनको भनाइ छ । यसो गरिरहँदा विद्युतीय तथ्यांकहरूको सुरक्षा, भण्डारण र उपयोगलाई व्यवस्थित बनाउन विद्युतीय तथ्यांक सुरक्षा नीति तर्जुमा गरिने सरकारको योजना छ ।सरकारले सार्वजनिक सेवा प्रवाह अनलाइनमैत्री बनाउन अझै कंक्रिट योजना ल्याउनुपर्थ्यो, सूचना प्रविधविज्ञ मनोहर भट्टराई भन्छन्, यो असाध्यै महत्त्वपूर्ण विषयमा स्पष्ट भनिएको छैन । राहदानी, सवारी चालक अनुमतिपत्रजस्ता डकुमेन्टसम्बन्धी सेवा लिन प्रयोगकर्ताले सास्ती खेपेको उदाहरण दिँदै यसलाई सहज बनाउने विषयमा बजेटले यकिनसाथ भन्न नसकेको उनको भनाइ छ । आगामी आवभित्रै सम्पन्न गरिसक्ने भनेर पाँच वर्षअघि स्वीकृत डिजिटल नेपाल फ्रेमवर्क अवधारणाका योजना अपूरै रहेका बेला सरकारले त्यसलाई परिमार्जन गर्ने घोषणा गरेको छ । डिजिटल नेपाल फ्रेमवर्कलाई आवश्यक परिमार्जनसहित कार्यान्वयनमा लगिनेछ, मन्त्री महतले भने । देशको आर्थिक रुपान्तरण र समृद्धि हासिल गर्ने महत्त्वपूर्ण हुने ठानिएको फ्रेमवर्क समर्पित संयन्त्रको अभाव र प्राथमिकतामै नपरेपछि कार्यान्वयनमा आउन सकेको छैन । तर यसलाई अघि बढाउने भन्दै विश्व बैंकबाट अनुदान लिइएको विषयमा कतिपय विज्ञले प्रश्न गर्ने गरेका छन् । सरकारले कोहलपुर र धरानमा डेटा सेन्टर निर्माणका लागि गरेको पहललाई पनि विज्ञहरूले शंकाका दृष्टिले हेरेका छन् । भइरहेकै संरचनाको सबलीकरण र क्षमता अभिवृद्धि गर्नुको सट्टा नयाँनयाँ संरचना बनाउन खोज्नुलाई उपकरण खरिदको विषयसँग जोडेर हेर्ने गरिएको छ । हामीसँग गभर्मेन्ट इन्टिग्रेटेड डाटा सेन्टर छँदै छ, सूचना प्रविधिविज्ञ भट्टराई भन्छन्, थप डेटा सेन्टर चाहिएको होहोइन भन्नेबारे अध्ययन भएपछि मात्रै निमार्णको कामबारे सोच्नुपर्ने हो । डेटा सेन्टर निकै खर्चिलो पूर्वाधार भएकाले यसमा सोचविचार गर्नुपर्ने उनको भनाइ छ । सरकारले सञ्चार तथा सूचना प्रविधि मन्त्रालयको बजेट १२ करोड रुपैयाँले बढाएको छ । चालु आर्थिक वर्षमा ८ अर्ब ५९ करोड विनियोजन गरिएकामा आगामी आर्थिक वर्षका लागि ८ अर्ब ७१ करोड रुपैयाँ विनियोजन गरिएको अर्थमन्त्री महतले बताएका छन् ।"
बजेटबारे कसले के भने ?,स्टार्टअप कोषमा १ अर्ब विनियोजन गरिएको छ तर यसलाई आवश्यक कार्यविधि बनाइएकै छैन । यसपाली सरकारले स्टार्टअपका लागि इन्कुबेसन सेन्टर स्थापना गर्ने विषयलाई पुनः समेटेको छ । यसमा पनि कार्यान्वयनकै चुनौती हुन्छ । बजेटले स्टार्टअपहरूमा प्रत्यक्ष वैदेशिक लगानी प्रोत्साहन गरेको छ । यसका लागि उचित रणनीति पेस गरिएको छैन । न्यूनतम १ सय रुपैयाँ अधिकृत पुँजी घोषणा गरेर पनि कम्पनी दर्ता गर्न सकिने भनिएको छ । यो राम्रो पहल हो ।
लिगमा छलाङ मार्दै पुलिस,"आत्मविश्वासी खुमलटारखुमलटारले हिमालयन शेर्पाविरुद्ध प्राप्त गरेको २१ को जितमा भने मेसुके ओलुमोउ र स्टेफन विनोङले गोल गरे । टोलीले एक गोलले पछाडि रहेको स्थितिमा यो जित निकालेको हो । शेर्पाले छैटौं मिनेटमा म्यानुएल एग्योमाङको गोलमा अग्रता लिएको थियो । त्यसपछि मेसुकेले १७ औं मिनेटमा बराबरी गोल गरे भने विनोङले ७६ औं मिनेटमा निर्णायक गोल गरे । यो विशेष गोल रह्यो । यसक्रममा उनले एक्रोब्याटिक प्रदर्शन गर्दै बललाई पोस्टका दिशा दिएका थिए । मेसुकेले ६९ औं मिनेटमा प्राप्त पेनाल्टीलाई भने गोलमा परिणत गर्न सकेनन् । खेलपछि खुमलटारका सहायक प्रशिक्षक रहेका मदन सुब्बाले जितले आफ्नो टिम आत्मविश्वासी भएको बताए । उनले यससँगै आफ्नो टिम पनि रेलिगेसनबाट बच्ने दाबी गरे । हाम्रो टिम अब बलियो भएको छ । विश्वास छ, ४ खेलमा हामी राम्रो प्रदर्शन गर्न सक्षम हुनेछौं ।"
रोहित जेननेक्स्टसँग अनुबन्धित,"काठमाडौं (कास) नेपाली राष्ट्रिय क्रिकेट टोलीका कप्तान रोहित पौडेल सोमबार जेन नेक्स्ट कन्सल्टिङ ग्रुपको ब्रान्ड एम्बासडर बनेका छन् ।जिम्बावेमा हुने विश्वकप छनोटको तयारीका लागि रोहित र नेपाली टोली मंगलबार दक्षिण अफ्रिका जानुअघि उनले उक्त सम्झौता गरेका छन् ।कप्तान रोहित र जेन नेक्स्टबाट संस्थापक एवं सीईओ मोहम्मद अस्लामले सम्झौता पत्रमा हस्ताक्षर गरे । सम्झौता यही जुन १ देखि सुरु भई एक वर्षका लागि कायम हुनेछ । सम्झौता रकम आपसी समझदारीमा दुई पक्षमा सीमित राखिएको जनाइएको छ । ब्रान्ड एम्बासडर भएवापत कप्तान रोहितले आफ्नो सामाजिक सञ्जालहरूमार्फत जेन नेक्स्टको प्रवर्द्धन गर्नेछन् । त्यसबाहेक रोहितले जेन नेक्स्ट सहभागी हुने शैक्षिक मेलामा पनि सहभागिता जनाउने छन् । पहिलो पटक यस खाले सम्झौता गर्न पाउँदा आफू निकै उत्साहित रहेको बताउँदै रोहितले भने, विश्वकप छनोट र एसिया कपजस्तो महत्त्वपूर्ण प्रतियोगिता खेल्नुअघि यस्तो सम्झौतामा अनुबन्ध हुन पाउनु मेरा लागि विशेष छ । कप्तान रोहितले सन् २०१८ मा एमस्ट्राडममा नेदरल्यान्ड्सविरुद्ध आफ्नो पहिलो एकदिवसीय अन्तर्राष्ट्रिय खेलेका थिए । त्यसयता उनले ४६ खेलमा १ हजार ३ सय २६ रन बनाइसकेका छन् । उनी नेपालबाट एकदिवसीय अन्तर्राष्ट्रियमा सर्वाधिक रन बनाउने खेलाडी हुन् । २०२२ को सेप्टेम्बरदेखि रोहित नेपाली राष्ट्रिय टोलीका कप्तान छन् । रोहितको कप्तानीमा नेपालले विश्वकप लिग २ को अन्तिम १२ मध्ये ११ खेल जित्दै सोझै विश्वकप छनोटमा पुगेको थियो । उनकै कप्तानीमा नेपालले एसीसी प्रिमियर कपको उपाधि जित्दै एसिया कपमा स्थान बनाएको हो । यो भर्खरै खुलेको कम्पनी हो भए पनि क्रिकेटकै पृष्ठभूमिबाट आएकाले नेपाली क्रिकेटसँग आवद्ध हुन पाउनुलाई आफुले जिम्मेवारीको रूपमा लिएको जेन नेक्स्टका सीईओ अस्लामले बताए ।"
विभिषा बनिन् प्रो बक्सर,"काठमाडौं (कास) विभिषा श्रेष्ठले चार राउन्डको प्रोफेसनल बक्सिङ बाउट जित्दै पहिलो नेपाली महिला व्यावसायिक बक्सर बनेकी छन् । उनले थाइल्यान्डको बैंककमै बसेर प्रशिक्षण गर्दै आएकी थिइन् । विभिषाले स्पेसप्लस बैंककमा आयोजित हाइल्यान्ड बक्सिङ प्रमोसनअन्तर्गत शनिबार आयोजित चार राउन्डको प्रोफेसनल बक्सिङ बाउटमा थाई बक्सर दमोन्था थानीलाई हराएकी थिइन् । एसियाको शीर्ष बक्सिङ प्रमोसन प्रतियोगितामध्ये एकमा विभिषाले एबीसीको नियमअनुसार एटओजेड ग्लोभ्स र हेड गियरबिना चार राउन्ड प्रतिस्पर्धा गरेकी थिइन् ।हाइल्यान्ड प्रमोसन डब्लूबीसी, डब्लूबीए, एबीएफ र डल्लूओबीबाट मान्यताप्राप्त बक्सिङ प्रतियोगिता हो ।"
चेन्नईलाई उपाधि,अहमदाबाद (एजेन्सी) सम्भवतः कप्तान महेन्द्रसिंह धोनीको अन्तिम खेलमा चेन्नई सुपर किंग्सले इन्डियन प्रिमियर लिगको उपाधि जितेको छ । सोमबार राति सम्पन्न रोमाञ्चक फाइनलमा चेन्नईले साबिक विजेता गुजरात टाइटन्सलाई ५ विकेटले पराजित गर्यो । चेन्नई अन्तिम बलमा डकवर्थ लुइस नियमअनुसार विजयी भएको हो । खेल वर्षाले प्रभावित भएपछि चेन्नईले १५ ओभरमा १ सय ७१ रनको नयाँ लक्ष्य पाएको थियो । चेन्नईले कप्तान धोनीलाई सुखद बिदाइ दिएको विश्वास गरिएको छ । धोनीले यस संस्करणको अन्त्यसँगै क्रिकेटबाट संन्यास लिने विश्वास छ । विजेताका लागि शिवम दुवे ३२ र रवीन्द्र जडेजा १५ रन बनाएर नटआउट रहे । अन्तिम दुई बलमा विजयनिम्ति १० रन चाहिएको अवस्थामा जडेजाले क्रमशः छक्का र चौका प्रहार गरे । ओपनर डेभोन कनवेले सर्वाधिक ४७ रन बनाए । उनले २५ बलमा ४ चौका र २ छक्का प्रहार गरे । गुजरातबाट मोहित शर्माले तीन विकेट लिए । त्यसअघि गुजरातले २० ओभरमा ४ विकेट गुमाएर २ सय १४ रन बनाएको थियो । साइ सुदर्शनले सर्वाधिक ९६ रन बनाए । उनले ८ चौका र ६ छक्का प्रहार गरे । ओपनर ऋद्धिमन शाहले ३९ बलमा ५४ रन बनाए ।

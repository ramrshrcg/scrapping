शीर्षक,विवरण
राजधानीमै सडकको दुर्दशा,"नख्खुभैंसेपाटीठेक्का रकम २८ करोड ६२ लाख ५० हजारबाट बढाएर ३० करोड ५ लाख रूपैयाँ पुर्याइयो, खर्च १९ करोड ९६ लाख ९६ हजार रूपैयाँ, प्रगति ६ वर्षमा ७० प्रतिशत सोह्रखुट्टेचुनिखेलठेक्का रकम २३ करोड ७२ लाख ४९ हजारबाट बढाएर २६ करोड ९ लाख रूपैयाँ पुर्याइयो, खर्च २० करोड ८ लाख, प्रगति ५ वर्षमा ७५ प्रतिशत सुन्दरबस्तीजगडोलठेक्का रकम ३ करोड ९६ लाख ४१ हजार, खर्च २ करोड ४३ लाख ९७ हजार, प्रगति ७ वर्षमा ७० प्रतिशत महांकालआनी गुम्बाठेक्का रकम १५ करोड ९० लाख १४ हजारबाट बढाएर १७ करोड ६३ लाख २३ हजार पुर्याइयो, खर्च १५ करोड ८४ लाख ६१ हजार, प्रगति ६ वर्षमा ९० प्रतिशत नीलोपुलशिवपुरी निकुञ्जठेक्का रकम १६ करोड ३५ लाख, खर्च १३ करोड, प्रगति ६ वर्षमा ९५ प्रतिशत साततलेबालुवाखानी ठेक्का रकम २० करोड ३३ लाख ८८ हजार, खर्च ९ करोड १८ लाख ९४ हजार रूपैयाँ, प्रगति ६ वर्षमा ७० प्रतिशत आकाशेधाराराममन्दिरकृष्णमन्दिर ठेक्का रकम ६ करोड ५५ लाख ८० हजार, खर्च २ करोड ७४ लाख ६४ हजार खर्च, प्रगति ६ वर्षमा ४८ प्रतिशत सिद्धार्थमार्गपाण्डेश्वर मन्दिर ठेक्का रकम ३ करोड ४७ लाख ९१ हजार, खर्च ९३ लाख १९ हजार, प्रगति ७ वर्षमा ४० प्रतिशत पेप्सीकोलाब्रह्मखेल ठेक्का रकम १७ करोड ५३ लाख ४९ हजारबाट बढाएर २२ करोड ७१ लाख ३३ हजार पुर्याइयो, खर्च १५ करोड ९६ लाख २६ हजार, प्रगति ४ वर्षमा ७० प्रतिशत"
चीनले माग्यो 'जीएसआई मा समर्थन,"चीनको एक चीन नीति हामीले मानेकै छौं । नेपालको भूमि चीनविरुद्ध प्रयोग हुन दिँदैनौं भनेकै छौं । हामीले चीन द्विपक्षीय चासोलाई सम्बोधन गर्नॅपर्छ तर विश्वलाई लिएर हुने चीनको चासोका सम्बन्धमा निर्णय गर्नुअघि अध्ययन गर्नॅपर्छ, उनले भने, नेपाल सरकार र परराष्ट्र मन्त्रालयले जीएसआईसम्बन्धी दस्तावेज खोजेर अध्ययन गरोस् ।अर्का भूराजनीतिक जानकार तथा अवकाशप्राप्त उपरथी विनोज बस्न्यात शक्तिराष्ट्रहरूले विभिन्न खालका कार्यक्रमलाई अघि बढाउन पहल गर्नु स्वाभाविक भए पनि नेपाल स्पष्ट नभई पछि लाग्न नहुने बताउँछन् । जीएसआईका सम्बन्धमा चिनियाँ आग्रहलाई नेपालले स्वीकार गर्न नहुने उनको भनाइ छ । किनभने यो सुरक्षा कार्यक्रम के हो र के हुन्छ भन्नेबारेमा स्पष्ट छैन । दोस्रो, यो सीले प्रस्ताव गरेका हुन् र यो एसिया प्रशान्त क्षेत्रलाई लक्षित गरेर ल्याइएको देखिन्छ । त्यसमा पनि दक्षिण एसिया झन् महत्त्वपूर्ण छ, उनले भने, तेस्रो, यसको सुरक्षा खर्च कसरी हुन्छ भन्नेबारेमा पनि स्पष्ट गरिएको छैन । बस्न्यातले नेपालले अहिलेको भूराजनीतिक अवस्थामा चीन, भारत, अमेरिकासहित कुनै पनि मुलुकसँग धेरै ध्यान पुर्याएर मात्र कार्यक्रममा सहभागी हुनेनहुने निर्णय लिनुपर्ने बताए ।"
दबाबमा दाहाल,"बबिता शर्मा (काठमाडौं)आकस्मिक रूपमा बनेको नयाँ समीकरणबाट प्रधानमन्त्री बनेका माओवादी अध्यक्ष पुष्पकमल दाहालको सत्ता यात्रा दबाबै दबाबमा अघि बढ्ने देखिएको छ । दाहालसामु एकातिर बिलकुल भिन्न विचारधारा बोकेका राजनीतिक शक्तिलाई विश्वासमा लिएर सरकार चलाउनपर्ने मुख्य चुनौती छ भने अर्कातिर कार्यसम्पादन राम्रो देखाएर आफू र माओवादीको पृथक् छवि कायम गर्ने दबाब छ । दाहालले यसअघि दुई पटक नौनौ महिना सरकारको नेतृत्व गरेका थिए । त्यति बेला समय र अनुभवको कमीले काम गर्न नसकेको बताउने गरेका दाहाललाई यसपालि बहाना बनाउने छुट छैन । त्यही कारण तेस्रो पटक प्राप्त अवसरलाई नतिजामुखी बनाउने योजनामा दाहाल रहेको उनी निकटस्थ नेताहरू बताउँछन् । तर काम देखाउन पनि प्रधानमन्त्री दाहालले कम्तीमा सत्ता साझेदार दलहरूबीच समन्वय र सन्तुलन कायम गर्न सक्नुपर्नेछ । सत्ता समीकरण भत्किएन भने उनले कम्तीमा दुई वर्ष संसद्मा अविश्वास प्रस्ताव सामना गर्नुपर्ने छैन । आफ्ना लागि प्रतिनिधिसभामा बहुमत समर्थन गुम्नासाथ बालुवाटारबाट बाहिरिनुपर्छ । सिद्धान्ततः मन्त्रिपरिषद् प्रधानमन्त्रीकै चाहनामा चल्ने हो तर दाहाल एकलौटी अघि बढ्ने अवस्थामा छैनन् । सत्ता साझेदार दलले सरकारसँग समन्वय र सहकार्य गर्न एमाले अध्यक्ष केपी शर्मा ओलीको नेतृत्वमा उच्चस्तरीय संयन्त्र बनाएका छन् । तत्कालीन संसद्मा करिब दुई तिहाइ बहुमत रहेको नेकपा ओली र दाहालबीचकै शक्ति संघर्षकै कारण विभाजन भएको थियो, ओली सत्ताबाट बाहिरिएका थिए । ओलीदाहाल सहकार्य कुन रूपमा अघि बढ्छ, आम चासो छ । पुरानो इगो प्रस्फुटन भयो भने सरकार नै संकटमा पर्न सक्छ । साझेदार दलले सरकारका साझा न्यूनतम कार्यक्रम तयार गर्दै छन्, ती कार्यक्रमलाई पन्छाउन प्रधानमन्त्री दाहाललाई मुस्किल पर्नेछ । कार्यक्रमको मस्यौदा तयार गर्ने समितिको नेतृत्व एमालेकै उपाध्यक्ष विष्णु पौडेलले लिएका छन् । राप्रपाका एक नेताले सत्ता सञ्चालनका दुई महत्त्वपूर्ण समितिको नेतृत्व लिएर एमालेले प्रधानमन्त्रीमाथि दबाब बनाउन थालिसकेको बताए । दुई महत्त्वपूर्ण समितिको नेतृत्व लिएर एमालेले प्रधानमन्त्रीमाथि दबाब बनाउन थालिसकेको छ, सत्तारूढ दल राप्रपाका एक नेताको टिप्पणी छ, सत्तारूढ दलमध्ये ठूलो भएकाले आफ्नो योजनामा सरकार चलोस् भन्ने एमाले अध्यक्ष ओलीको चाहना देखिन्छ, उनले भने, ओलीलाई विश्वासमा नलिई दाहालले काम गर्न कठिन छ । दाहाल पुस १० मा प्रधानमन्त्री नियुक्त भएको भोलिपल्ट आठ सदस्यीय मन्त्रिपरिषद् गठन भएको छ, त्यसमा पनि चार मन्त्री बिनाविभागीय छन् । दाहाल एक्लै मन्त्रिपरिषद् विस्तार र बिनाविभागीय मन्त्रीको जिम्मेवारी नै तोक्न सक्ने अवस्थामा छैनन् । उनले पुस २६ मा संसद्बाट विश्वासको मत लिएपछि मात्र मन्त्रिपरिषद् विस्तार गर्ने सत्ता साझेदार दलहरूको तयारी छ । वरीयतालाई लिएर आफ्नै पार्टीका वरिष्ठ उपाध्यक्षसमेत रहेका उपप्रधान तथा भौतिक पूर्वाधार तथा यातायातमन्त्री नारायणकाजी श्रेष्ठको असन्तुष्टि सुरु भइसकेको छ । उपप्रधान तथा अर्थमन्त्री पौडेलको भन्दा आफ्नो वरीयता माथि हुनुपर्ने श्रेष्ठको माग छ । हाल पौडेल दोस्रो र श्रेष्ठ तेस्रो वरीयतामा छन् ।नागरिकता विवादमा मुद्दा चलाइएका राष्ट्रिय स्वतन्त्र पार्टीका सभापति रवि लामिछानेलाई प्रधानमन्त्री दाहालले मुद्दामा मुख्य सरोकार रहने गृह मन्त्रालयकै जिम्मेवारीसहित उपप्रधानमन्त्री बनाएका छन् । सत्ता गठबन्धनको कमजोर धरातलका कारण लामिछानेको नागरिकता विवाद प्रकरणमा प्रश्न उठिरहे पनि दाहाल मौन रहनुपर्ने बाध्यता मा छन् । प्रधानमन्त्रीका लागि समर्थन गरेका राप्रपा, जसपा र नागरिक उन्मुक्ति पार्टीले अघि सारेका सर्त पूरा गर्नुपर्ने दबाब पनि दाहालसामु छ । माओवादी सचिव गणेश साह प्रधानमन्त्री दाहाल तरवारको धार मा हिँडिरहेको बताउँछन् । चुनावअघि एक पटक मौका दिनुस्, सरकारको नेतृत्व गर्न पाए काँचुली फेर्ने ढंगले काम गर्छु भन्नुभयो । इच्छा पूरा गर्न समीकरण तोडेर नयाँ समीकरणमार्फत प्रधानमन्त्री हुनुभएको छ । यो उहाँको जीवनका लागि अन्तिम मौका होला । त्यसैले उहाँ ठूलो दबाबमा हुनुहुन्छ, उनले भने । सचिव साह पुरानो गठबन्धनमा रहेका दलहरू सत्ता छिनिँदा तुषका कारण चुप लागेर नबस्ने हुनाले संसद्मा पनि घेराबन्दी हुने अनुमान गर्छन् । माओवादी सचिव साह एमाले र आफ्नै पार्टीभित्रबाट पनि दाहालले समस्या भोग्ने सम्भावना देख्छन् । आफ्नै पार्टीबाट पनि उहाँले पूर्ण सहयोग लिन सक्नु हुन्न जस्तो छ । अर्कातिर एमाले आफैंमा उहाँका लागि मानसिक दबाब हो । राष्ट्रपति र सभामुख पाएपछि एमालेले प्रधानमन्त्रीलाई राम्रोसँग काम गर्न दिने देखिँदैन, उनले भने, ओलीजीले देखावटी रूपमा उहाँलाई सहयोग गर्नुहोला तर भित्रभित्र छिर्की लगाउनुहोला । प्रचण्डजी बाघमाथि सयर गर्दै हुनुहुन्छ । अहिले बाघ भनेको ओलीजी हो । प्रमुख सत्तारूढ दल एमालेका स्थायी कमिटी सदस्य कर्ण थापा आफ्नो पार्टीका तर्फबाट प्रधानमन्त्री दाहाललाई पूर्ण सहयोग रहने तर दाहाल आफैंले विश्वसनीयता बचाउनुपर्ने बताउँछन् । थापाका अनुसार प्रधानमन्त्री दाहालमाथि कम्तीमा चार प्रमुख दबाब छन् । केपी ओलीले तालाचाबी आफ्नो हातमा राखेर उहाँलाई पेन्डुलम बनाउनु हुँदैन । तर विश्वसनीय राजनीतिबारे दाहालमाथि उठ्दै आएको प्रश्न नै पहिलो चुनौती हो । अर्को, जुन वर्गको उत्थानका लागि भन्दै उहाँले हतियार उठाउनुभएको थियो, प्रधानमन्त्री भइसकेपछि त्यो वर्गका निम्ति के गर्नुहुन्छ, त्यसमा आम चासो छ, उनले भने, राष्ट्रियताका निम्ति के गर्नुहुन्छ, खासगरी भारतसँग कस्तो सम्बन्ध हुन्छ भन्ने चासो पनि छ । धराशायी भएको अर्थतन्त्रलाई उठाउन पनि प्रधानमन्त्रीलाई चुनौती छ । पारिवारिक र स्वार्थ समूहको चासो पनि दाहालका लागि चुनौती हुन् । पारिवारिक र स्वार्थ समूहको चासोका कारण दाहाल बेलाबेला विवादमा आइरहन्छन् । योग्य र अहिलेको आवश्यकताअनुसार काम गर्न सक्ने सचिवालय र सल्लाहकार समूह निर्माण गर्छन्गर्दैनन्, त्यसबाट कार्यसम्पादनको प्रभावकारिता आकलन हुन सक्छ । संसद्मा विश्वासको मत लिएपछि सल्लाहकारसहित टिम बनाउने दाहालको तयारी छ । प्रधानमन्त्री दाहाल आफन्तबाट घेरिएका छन् । उनकी छोरी गंगा दाहाल उच्चस्तरीय बैठक र भेटघाटमा देखिन थलिसकेकी छन् । आफ्नै पार्टीभित्र नेताहरूलाई मिलाउनुपर्ने दबाबमा पनि दाहाल छन् । विश्लेषक श्याम श्रेष्ठको बुझाइमा प्रधानमन्त्री दाहाल धेरै समस्या हल गर्ने दबाबमा छन् । उहाँसामु विडम्बनाका विशाल पहाड छन् । पहिलो, उहाँ एउटा गठबन्धनबाट चुनाव लड्नुभयो, अर्को गठबन्धनबाट सरकारको नेतृत्वमा पुग्नुभयो । दोस्रो, उहाँ तेस्रो ठूलो दलबाट प्रधानमन्त्री हुनुभएको छ । उहाँमा केही गरौं भन्ने देखिन्छ तर ७८ सिट भएको दलसँग तालाचाबी होला, उनले भने, तेस्रो, गणतन्त्र, संघीयता, धर्मनिरपेक्षता विरोधीसँग सरकारमा सँगै बस्ने कुरा छ । उनीहरूबाट त्यसमा कस्ता सर्त होलान् ! यी सबैलाई व्यहोरेर सरकार चलाउनु फलामको चिउरा चपाउनुसरह छ । यी चुनौती कसरी छिचोलेर उहाँले दुईअढाई वर्ष कटाउनुहोला !दाहालले प्रधानमन्त्री नियुक्त भएपछि गरेको पहिलो निर्णयमा सुशासन, सेवा प्रवाह र विकास निर्माणका काममा प्रभावकारिता अभिवृद्धि गर्न प्रधानमन्त्री तथा मन्त्रिपरिषद्को कार्यालयको सुदृढीकरणका लागि रणनीतिक अध्ययन गर्ने उल्लेख छ । उनले अर्थतन्त्रलाई गतिशील बनाउने, राजस्वको लक्ष्य प्राप्त गर्न एवं आर्थिक वृद्धि हासिल गर्न निजी क्षेत्रसँग सहकार्य बढाउने, सार्वजनिक खर्चमा मितव्ययिता कायम गर्ने, नागरिकलाई प्रदान गर्दै आएका आधारभूत सेवा सुगम, सरल, कम खर्चिलो र झन्झटमुक्त बनाउन सुधारका काम तत्काल सुरु गर्ने प्रतिबद्धता गरेका छन् । सार्वजनिक कानुनमा तत्काल सुधार गर्ने, विकाससम्बन्धी काममा तीव्रता दिने, सुशासन कायम गर्ने, सन्तुलित परराष्ट्र सम्बन्ध राख्नेलगायतका काम गर्ने योजना पनि रहेको दाहालको भनाइ छ । तर यी कामलाई सहज रूपमा अघि बढाउन पनि उनले दबाबका अनेक खुड्किला पार गर्नुपर्नेछ ।"
विश्वासको मत २६ गते,"काठमाडौं (कास) प्रधानमन्त्री पुष्पकमल दाहालले संसद् अधिवेशन बसेको दोस्रो दिन नै विश्वासको मत लिने प्रस्ताव राखेका छन् । प्रतिनिधिसभाको पुस २६ को कार्यसूचीमा विश्वासको मत लिने प्रस्ताव समावेश गर्न दाहालले सोमबार संसद् सचिवालयका महासचिवलाई पत्र पठाएका हुन् । राष्ट्रपति विद्यादेवी भण्डारीले पुस २५ मा संघीय संसद्को अधिवेशन आह्वान गरेकी छन् । प्रधानमन्त्रीले आफूमाथि प्रतिनिधिसभाको विश्वास भएको स्पष्ट पार्न विश्वासको मत लिनुपर्ने संवैधानिक व्यवस्था छ । प्रस्ताव प्रतिनिधिसभामा तत्काल कायम रहेका सम्पूर्ण सदस्य संख्याको बहुमतबाट पारित गर्नुपर्ने हुन्छ । पारित नभएमा सरकार अल्पमतमा पर्नेछ । प्रतिनिधिसभामा २ सय ७५ सदस्य छन् । यसको बहुमत ल्याउन दाहालको पक्षमा कम्तीमा १ सय ३८ सांसद हुनुपर्छ । माओवादी अध्यक्ष दाहाल सात दल र स्वतन्त्र सांसदको समर्थनमा पुस १० गते प्रधानमन्त्रीमा नियुक्त भएका हुन् । एमालेका ७८, माओवादीका ३२, राष्ट्रिय स्वतन्त्र पार्टीका २०, राप्रपाका १४, जसपाका १२, जनमतका ६, नागरिक उन्मुक्तिका ४ र स्वतन्त्र तीन सांसदले दाहाललाई प्रधानमन्त्रीमा समर्थन जनाएका छन् । सातै दलका १ सय ६६ र स्वतन्त्र सांसद ३ जनाले नै दाहालको पक्षमा मतदान गरेमा ६१४५ प्रतिशत मत हुनेछ । सरकारको पक्षमा एक सय ६९ त पक्का नै छ । यो संख्या अझ बढ्ने देखिन्छ, उपप्रधान तथा अर्थमन्त्री विष्णु पौडेलले भने, कसको समर्थन थपिन्छ भन्ने यकिन हुन बाँकी छ ।विश्वासको मत लिने सूचना प्राप्त भएपछि महासचिवले सभामुखसमक्ष पेस गर्नेछन् । सभामुखले उक्त सूचना प्राप्त भएपछिको कुनै बैठकमा प्रस्ताव पेस गर्ने गरी दिन र समय तोक्नेछन् । बैठकमा प्रधानमन्त्रीले आफ्नो वक्तव्य दिई सभाको बैठकमा प्रस्ताव पेस गर्नेछन् । प्रधानमन्त्रीको प्रस्तावमा छलफल गर्न सभामुखले समयावधि निर्धारण गर्नेछन् । छलफलमा उठेको प्रश्नको प्रधानमन्त्रीले बैठकमा जवाफ दिनुपर्ने हुन्छ । त्यसपछि सभामुखले प्रधानमन्त्रीमाथि सभाको विश्वास छ वा छैन भन्ने प्रश्न बैठकमा निर्णयार्थ प्रस्तुत गर्नेछन् । विश्वासको मतसम्बन्धी प्रस्तावमाथि सभाको निर्णय सदस्यको दस्तखतसहितको मत विभाजनद्वारा गर्नुपर्ने हुन्छ ।संविधानअनुसार अहिले लिएको विश्वासको मत प्रधानमन्त्री नियुक्त भएको पहिलो दुई वर्षसम्म कायम रहनेछ । अविश्वासको प्रस्ताव पेस गर्न दुई वर्ष कुर्नुपर्ने हुन्छ । तर, प्रधानमन्त्रीको दल विभाजित भएमा वा सरकारमा सहभागी दलले समर्थन फिर्ता लिएमा ३० दिनभित्र पुनः विश्वासको मत लिनुपर्ने संविधानमा उल्लेख छ । विश्वासको मत लिएपछि मात्रै मन्त्रिपरिषद् विस्तार गर्ने सत्ता गठबन्धनको तयारी छ । मन्त्रिपरिषद् विस्तार र बिनाविभागीयलाई जिम्मेवारी दिँदा असन्तुष्टि बढेर विश्वासको मतमा प्रधानमन्त्रीले पाउने समर्थनको संख्या कम हुने आकलन सत्तारूढ दलको छ । सरकारलाई समर्थन गरेकामध्ये एमाले, माओवादी, रास्वपा र जनमतको मात्रै मन्त्रिमण्डलमा सदस्य छन् । सरकारलाई समर्थन जनाएका राप्रपा, जसपा, नागरिक उन्मुक्तिले सरकारमा सहभागी हुने कि नहुने निर्णय गर्न सकेका छैनन् । जसपा र राप्रपामा आन्तरिक विवाद छ । राप्रपाले सरकारमा सहभागी हुन पृथ्वी जयन्तीलाई एकता दिवसका रूपमा सार्वजनिक बिदा दिनुपर्नेसहितका सर्त सारेको छ । नागरिक उन्मुक्ति पार्टीले रेशम चौधरीको मुद्दा फिर्ता लिनुपर्ने एकसूत्रीय माग राखेको छ । पुस २५ मा ज्येष्ठ सदस्य पशुपतिशमशेर जबराको अध्यक्षमा १ बजे बैठक बस्दै छ । बैठकमा जबराले सबै सदस्यलाई स्वागत गर्ने, राष्ट्रपतिबाट प्राप्त अधिवेशन आह्वानसम्बन्धी पत्र पढेर सुनाउने, राष्ट्रपति भण्डारीले संविधानको धारा ७६ को उपधारा (२) अनुसार दाहाललाई प्रधानमन्त्रीमा नियुक्त गरेको जानकारी दिनेछन् । मन्त्रिपरिषद् विस्तारको सूचनाबारे पनि बैठकमा जानकारी गराइने कार्यसूची हुनेछ । पहिलो बैठकमा प्रतिनिधिसभा नियमावली जारी नभएसम्म कार्य सञ्चालन गर्न, बैठकको सुव्यवस्था कायम राख्न र अन्य कामकारबाही नियमित एवं प्रभावकारी बनाउन अघिल्लो प्रतिनिधिसभाको नियमावलीलाई स्वीकार गर्ने वा अन्तरिम कार्यविधि बनाउने भन्ने निर्णय हुनेछ । पहिलो बैठक सञ्चालनको नियम बनाउन र अन्य विषयमा छलफल गर्न सचिवालयले शुक्रबार सर्वदलीय बैठक बोलाउने तयारी गरेको छ । संघीय संसद्मा प्रतिनिधित्व गर्ने दलहरूको सर्वदलीय बैठकको सहमतिअनुसार बैठक सञ्चालनको नियम पहिलो बैठकमा सांसदहरूलाई वितरण गरिनेछ । यही बैठकले सभामुख तथा उपसभामुखको अनुपस्थितिमा बैठकको अध्यक्षता गर्ने सदस्य पनि मनोनीत गर्नेछ । राष्ट्रपतिले प्रतिनिधिसभाको निर्वाचनपछिको पहिलो अधिवेशनपछि संघीय संसद्को दुवै सदनको संयुक्त बैठकलाई सम्बोधन गर्नेछन् । प्रतिनिधिसभाको पहिलो बैठक प्रारम्भ भएको मितिले १५ दिनभित्र प्रतिनिधिसभाका सदस्यहरूले आफूमध्येबाट सभामुख र उपसभामुखको निर्वाचन गर्नुपर्ने हुन्छ । सभामुख र उपसभामुखमध्ये एक जना महिला हुनुपर्छ । त्यस्तै सभामुख र उपसभामुख फरक दलको हुनुपर्ने संवैधानिक व्यवस्था छ ।"
छैन 'रोड सेफ्टी अडिट,"काठमाडौं उपत्यका ट्राफिक प्रहरीकी प्रमुख डीआईजी मीरा चौधरीका अनुसार उपत्यकामा दैनिक १६ लाख गाडी गुड्छन् । तीमध्ये कोटेश्वर, सातदोबाटो, कलंकी, बालाजु, चाबहिल क्षेत्रमा धेरै जाम हुन्छ । पार्किङ क्षेत्रको आवश्यकता भए पनि कति क्षमतामा भन्ने सन्दर्भमा हालसम्म कुनै अध्ययन नभएको उनको भनाइ छ । काठमाडौंको हकमा सडक सुरक्षासम्बन्धी अडिट (रोड सेफ्टी अडिट) भएको छैन । जसका कारण कति मान्छे सडकमा हिँड्छन्, कति स्थानमा पार्किङ हुन्छ, कति संख्यामा सवारी पार्किङको क्षमता छ लगायत विवरणसमेत कसैसँग छैन । चौधरीले भनिन्, मलाई रोड सेफ्टी अडिट भएको थाहा छैन । त्यो भइदिए सबै तथ्यांक र जानकारी थाहा हुन्थ्यो ।"
अर्थतन्त्र सुधारका लागि सुझाव,"नेपाली अर्थ बजारमा देखा परेको तरलताको अभाव, बैंक ब्याजदर वृद्धिले व्यवसायी र कारोबारीलाई मात्र होइन उपभोक्तालाई पनि त्यत्तिकै असर पुर्याएको छ । कारोबार खस्किँदा त्यसको सीधा असर कामदारमाथि पर्छ । कामदारको आय घट्दा त्यसको असर भान्साघरदेखि दैनिक व्यवहारमा स्पष्ट देख्न सकिन्छ । कारोबारीले बैंकको ऋण समयमै तिर्न नसक्दा बैंकहरूमा खराब ऋणीको संख्या बढेर बैंकहरू पनि संकटावस्थामा छन् । नेपालमा देखिएको आर्थिक संकट, देश चलाउनेहरूको अदूरदर्शिताको परिणाम हो । आयात बढी र निर्यात शून्य बराबर भइरहेको थाहा पाउँदापाउँदै त्यसको रोकथाममा ध्यान नदिई विलासिताको वस्तुको अयात बढ्दो छ । आन्तरिक र वैदेशिक दुवै खाले सरकारी ऋण बर्सेनि बढ्दो रूपमा छ । जबकि गणतन्त्रपछि नागरिकले करको रूपमा राष्ट्रलाई उल्लेखनीय सहयोग गरेका छन् । वैदेशिक रोजगारीले रेमिट्यान्सबाट उल्लेख्य विदेशी मुद्रा संकलन भइरहँदा पनि अवस्था चिन्ताजनक रहेको छ । यो अवस्थाबाट पार पाउन पेट्रोलियम पदार्थको खपतलाई विद्युत्को खपत बढाएर बिस्तारै घटाउँदै लग्ने । ठूलो मात्रामा आयात हुने सवारीसाधन देशभित्रै निर्माण गर्ने आधार बनाउने । त्यस्ता उद्योगलाई सघाउने घरेलु, साना र मझौला उद्योग स्थापना गराउने वातावरण बनाउने । कृषिलाई उद्योगका रूपमा स्थापित गराउन विशेष क्षेत्रहरूको विकास गर्ने । जस्तै तोरी उत्पादन क्षेत्र, स्याउसुन्तला उत्पादन क्षेत्र, धानगहुँ उत्पादन क्षेत्र आदि । सम्बन्धित प्रशोधन उद्योग पनि त्यसै क्षेत्रमा स्थापना गर्ने । भन्सार महसुल पुनरवलोकन गर्ने । हचुवाको भरमा नभई वैज्ञानिक आधारमा निर्धारण गर्ने । महसुलकर दिँदा पनि भारतीय बजारसँग प्रतिस्पर्धा गर्न सकिन्छ भन्ने वातावरण बनाउन सके चोरी निकासी हदैसम्म रोक्न सकिन्छ । विदेशबाट वैधानिक तवरले रेमिट्यान्स भित्रियोस् यसमा विशेष सजग भई हवाला र हुन्डी निरुत्साहित हुने कानुन निर्माण गर्नु पनि जरुरी छ । यसका लागि सरकार आफू पनि मितव्ययी र इमानदार बनी जनताको विश्वास जित्नु अझै आवश्यक छ । महेन्द्रसिंह बम, टीकापुर१, कैलाली"
नेपाल : नयाँ सरकारले के गर्ने ?,"नेपालको संसद्को चुनाव चाखैलाग्दो भयो । कहिल्यै नचिताएको गठबन्धन भयो, त्यही पनि चुनावअघि, अनि फेरि नसोचेकै नतिजा पनि । कसैले अर्काको आङपिठ्युँमा चढेरै जिते भने, कसैले एकअर्काको काँधकुममै खुट्टाशरीरसम्म राख्दा पनि हारे । विदेशीहरूले घोडादौडमा झैं बुक्की खोज्दै दाउ लगाए । कसैले इन्डोप्यासिफिकको घोडा दौडाए, कसैले चीनलाई पछार्ने घोडसवारी अघि ल्याए र फेरि कसैले त गँड्यौला, झुसुले र खुम्लेकीरा सबैलाई एउटै ढाकीमा हाली सलबलाउन लगाए । के यो नेपालकै चुनाव थियो ? के नेपालीले नै लडेको प्रजातन्त्रको होडबाजी थियो ? के बस्तीवालापहाडेमधेशी सबैले चाहेकै सरकार बन्यो ? प्रश्नहरू धेरै अघि आए र आउँदै छन्, चुनाव सकेर सरकारसमेत बनेपछि पनि । नेताले डाँडाको घाम भइसकेर पनि फेरि झुल्किएर न्यानोपन दिन नसकेपछि बादल र तुवाँलोलाई औंल्याएको पनि देख्यौं । केही गर्न सक्ने आँट र क्षमता भएको नौलो पिँढीलाई रकेटको जमानामा पनि गोरुगाडा नै हाँक्न लगाउने ज्ञानप्रज्ञाअनुभवले विक्षिप्त नेताहरू पनि देख्यौं । तर नेपाललाई मात्र किन ठिंग उभ्याउनुÙ अमेरिकादेखि मलेसियासम्म, ब्राजिल र क्युबादेखि भारतका कर्नाटक, सिक्किम र पश्चिम बंगालसम्मै बूढापाकाले जरैबाट नउखेलिउन्जेल गद्दी सम्हालेकै हुन् ! गद्दीचौकीमा बस्नासाथ चाउरिएका गालाछालामा गुलाबीरातो रंग चढेको र फेरि रोमरोम रोमाञ्चित हुने बैंसको आगमन भएको पनि नदेखेका होइनौं । नेपालभारतचीनमा यस्ता उदाहरणहरू लछेप्रै छन् । फरक यति मात्रै हो, नेपालमा गद्दीचौकीले दशकौं बितेर जाँदा पनि तिनै तीनचारपाँच अनुहारबाहेक अरू देख्दै देखेन । घुमीफिरी रुम्जाटार खेलमा गद्दीचौकीले समेत हार खायो । कोसीगण्डकीमेची ओरालो बगे पनि त्यही जहाजी र उकालो बग्दा पनि त्यही जहाजको चालक ! तीन करोडजति जनसंख्या भएको नेपालमा मानौं एउटा डोकोभरि अट्ने मात्रै नायकहरू छन् ! नेपालको अहोभाग्यदुर्भाग्य, डोकोभरि अटाएका नायकहरूमध्ये को फुत्रुक्कै बाहिर निस्कन्छ, उसैले तय गर्ने भयो । भाग्य, भविष्य र उज्यालोपन ल्याउन सक्ने लाखौंलाई चाहिँ डोको रुँघेर बसिरहने बनाइए ।र नै, गत तीस वर्षमा डोकोबाट निस्केका नेता र उनीहरूका सरकारले डोकोलाई अठ्याउने, ताक्ने र मजबुत बनाउने काम मात्रै गरे । डोकोबाहिरका जनता, वातावरण र राष्ट्रलाई परबाह नै गरेनन् । विदेशीलाई डोको लपेट्न अति नै सहज, ओल्टाइपोल्टाइ गर्न त अझै मज्जा र डोकोभित्रकाहरूलाई मर्काउन र चड्काउनमा झनै अलौकिक आनन्द । र विदेशीले डोको नै औधी मन पराउँछन्, एकदुई झुल्किने घाम र तिरिमिरी पारिदिने नयाँ नक्षत्रलाई पनि सम्हालेर पछ्यौरी तान्दै डोकोभित्रै हालिदिन्छन् । यो पालि पनि झन्डै त्यस्तै त भएन ? डोको, त्यसभित्रका साथीहरू जति नै लाप्पा खेलेको देखिए पनि पाहा त डोकोभित्रैबाट उम्क्यो । यो कुनै नयाँ कुरो हुँदै भएन । सबैले जानेकैबुझेकै र अडकल गरेकै कुरो भयो । अब आउने पाँच वर्ष वा अर्को चुनाव नहुन्जेल ज्योतिषीलाई भन्दा पनि साधारण जनतालाई कसले कसरी कहाँ खेल्छ र गोल कसले गर्छ, पेनाल्टी दिने रेफरी र लाइन्सम्यानहरू कहाँ कसरी दौडिरहेका छन्, कस्तो झन्डा बोकेका छन् भन्नेबारे अति नै परिपक्व ज्ञानसूचना छ ।धेरैले भन्छन् नयाँ सरकारले अब कम्प्रोमाइजसम्झौता गर्दैन, जोखिम उठाउँदैन । जनहितका कार्य गर्नुभन्दा सत्ता बचाउनु सरकारका लागि महत्त्वपूर्ण हुनेछ । रूखको घनत्व चाहिँ सानोकमजोर तर हाँगाबिँगा चाहिँ गह्रौं र असुहाउँदिला । हावापानीबर्खाचट्याङभुइँचालो त के, एउटा ठूलै विदेशी शक्तिले हल्लाएको खण्डमा पनि रूख लच्कन्छ र ढल्न पनि सक्छ । अर्को चुनावसम्म धराशायी भने सायद नहोला, बरु अर्को रूखको खाँबो ठोकठाक पारी, क्रिसमसमा झैं रंगीचंगी हाँगाबिँगानक्षत्रसान्तक्लज टाली अर्को नयाँ साल आउन देला । यही हो अहिलेको नेपालको राजनीतिक नेतृत्व र सरकारलाई चुनौती भने पनि, मौका भने पनि वा गरेरै देखाउँछौं भन्ने भावनासंकल्पले ओतप्रोत हुनु भने पनि । हामी भारतीयहरूलाई, प्रजातन्त्रमा रुमलिन थालेको नेपालले अब के गर्छ भन्ने प्रश्नले सधैं कुतकुत्याइरहन्छ । नेपालमा के छैन, नेपालीले के गर्न सक्तैनन् र अब कसरी अघि बढ्लान् भन्ने कुरोमा हामी अन्य राष्ट्रहरूका जनता जनार्दन कौतूहलले विक्षिप्त हुन्छौं । किन नेपाल भनेझैं अघि बढ्न सकेन ? बंगलादेशसमेत विकासशील राष्ट्रहरूको झुन्डमा प्रवेश गरिसक्यो, नेपाल त झन् विश्वसमुदायले नै भलो चिताएको राष्ट्र । गत ७०७५ वर्षमा विश्वसमुदायले पुर्याएको आर्थिक अनुदानले मात्र पनि नेपालको द्र्रुत गतिमा विकास हुनुपर्ने हो । भारत र चीन छिमेकी हुँदाहुँदै नेपालले किन भनेजस्तो आर्थिक प्रगति अघि ल्याउनै सकेन ?हालै गठन गरिएको नेपाल सरकारका निम्ति डोकोभित्रबाट निस्कने सक्ने पाँचछवटा मार्ग छन् । यी मार्गहरू कुनै भयानक क्रान्तिले देखाएका किञ्चित् होइनन्Ù तर निश्चय पनि, साधारण जनताले भोग्दै आएको पीरमर्का, बिदेसिएका नेपालीहरूले देखेको राष्ट्र निर्माणको सपना, छरछिमेकी राष्ट्रहरूले चाहेको नेपालको अन्तर्राष्ट्रिय नीति एवं कार्यकुशलता र नेपाली युवा पिँढीले ठूलै खेल्ने मैदानको चाहना राख्दै आफूलाई होमेर गरेका चुनावी चर्चापरिचर्चाले संकेत गरेका हुन् ।नेपालले आज खोजेको ठूलो स्थान हो पारम्परिक परिचयदेखि एउटा नयाँ र व्यापक पहिचानव्यक्तित्व एवं ब्रान्ड नेम । सगरमाथाको काखमा अवस्थित सुन्दर शान्त राष्ट्र, मिलनसार र वीरताको इतिहास बोकेका नेपालीहरू र एकपल्ट छिमेकी राष्ट्रहरूसमेत काम्ने शक्तिशाली देश यी सबै पहिचान लिएर नेपाल दशकौं रह्यो । राष्ट्र जति अघि बढ्छ, जति उमेर खाँदै जान्छ, आफ्नो भित्री परिचय र बाह्य पहिचान पनि बदल्दै जान्छ । यो अकाट्य कुरो हो र ऐतिहासिक परिप्रेक्ष्यमा विज्ञानझैं साँचो र तथ्यपरक पनि । चीनको सन् १९६०७० को दशकको परिचय कस्तो थियो ! सांस्कृतिक क्रान्ति (कल्चरल रेभोल्युसन) ले छियाछिया पारेको, अनिकालले ग्रस्त र भोकमारीले दबाएको । चिनियाँको चीत्कारमा विश्वले नै आँसु बहाउने स्थिति थियो । उता भियतनामलाई पनि, उत्तर भियतनाम र दक्षिण भियतनामका नाममा अमेरिकाजस्तो क्रूर राष्ट्रले लगभग स्वाहा नै पारेको थियो । भारत अंग्रेजको उपनिवेशवादले कुल्चेर अस्तव्यस्तशोषित राष्ट्र । गरिबीले जरा गाडेको अनि फेरि चारैतिर फैलने साम्प्रदायिक दंगाद्वन्द्वको राष्ट्र । त्यस्तो तिरस्कृत एवं भँगालिएको पहिचानदेखि आज चीन, भियतनाम र भारत कसरी विश्वमा ब्रान्ड नेम परिवर्तन गर्दै अग्रपंक्तिका राष्ट्रहरूमा गनिन थाले ! अर्थात्, केही दशकअघिको यी राष्ट्रहरूको परिचय र आज विश्वले नै सराहना गर्ने पहिचान (आइडेन्टिटी) मा आकाशपातालको फरक छ । जापानयुरोपक्युबा सबैको यही इतिहास छ ।नेपाललाई नयाँ र सुगठित पहिचान (ब्रान्ड नेम) अघि ल्याउन विश्वले नै मौका दिएको छ । विश्वमा चलिरहेको सबैभन्दा विस्तीर्ण एवं गहिरो परिचर्चा हो जलवायु परिवर्तन (क्लाइमेट चेन्ज) ले ल्याएका मौका र खतराहरू । जलवायु परिवर्तन परिचर्चामा हिमालय क्षेत्रको परिप्रेक्ष्यमा नेपाल सिंगो र ठिंग उभिएको राष्ट्र हो । सम्पूर्ण हिमालय क्षेत्रलाई प्रतिनिधित्व गर्ने मौका र क्षमता आजको नेपालमा छ । भारतचीनबर्माभोटाङपाकिस्तानअफगानिस्तान सबैलाई नेपालको नेतृत्वमा अघि ल्याउन सकिन्छ । नेपालमा केपी शर्मा ओलीको सरकारले सगरमाथा डायलग गर्ने जो जमर्को गर्यो, त्यो अति नै प्रशंसनीय थियो । नेपालले जलवायु परिवर्तनको प्रवर्तक भएर विश्वमा हिमालय क्षेत्रबारे बहस राख्नु, वैज्ञानिक संस्थाहरू निर्माण गर्नु, विश्व चर्चापरिचर्चाको केन्द्र हुनु र नयाँ खोजज्ञानको भण्डार बन्नु नै नयाँ विश्वपहिचान प्राप्त गर्नु हो । के नयाँ सरकारले यस दिशातर्फ ठूलो सोच र विश्वलाई नै अँगाल्ने कार्यक्रम बनाउन सक्छ ? राजा वीरेन्द्रले सन् १९७५ उसो नेपाल अ जोन अफ पिस अर्थात् नेपाललाई शान्तिक्षेत्र घोषणा गर्नुका पछाडि राष्ट्रलाई नयाँ विश्वपहिचान दिने महत्त्वपूर्ण प्रयास पनि थियो ।दोस्रो, नयाँ सरकार राष्ट्रमा अहिलेसम्म नबनेका संस्थाहरू (इन्स्टिच्युसन)ं बनाउनपट्टि लाग्नुपर्छ । विश्व कहाँ पुग्यो, नेपाली जनता विश्वव्यापी बने र राष्ट्र पनि अघि बढोस् भन्ने चाहनाचासो राख्दाराख्दै पनि सरकारहरूले संस्था निर्माण गर्न भने सक्दै सकेनन् ! भारतअमेरिकाजापानचीनसिंगापुर अघि बढेÙ कारण, त्यहाँका सरकारहरूले संस्था निर्माणमा आफूलाई लगभग होमिदिए । सातआठ दशक खाइसकेको राणा शासनपछिको नेपालले अहिलेसम्म पनि त्रिभुवन र काठमाडौं विश्वविद्यालय लगायतमै आफूलाई सीमित राखेको छ । दिल्ली र वरिपरि हेर्नुस्, के छैन यहाँ ? अस्पताल, मन्त्रालय, शिक्षण संस्था, वैज्ञानिक एवं टेक्नोलोजीका संस्था, निजी क्षेत्रका व्यापारवाणिज्य र उद्योगधन्धा, दूरसञ्चारदेखि सांस्कृतिक संस्थासम्म । नेपालमा जबसम्म विश्वस्तरका आफ्नै संस्थाहरू बन्दैनन्, तबसम्म नेपाल र नेपालीहरू अरू राष्ट्रसंस्था आदिमा निर्भर रहन कर लाग्छ । दशरथ स्टेडियमजस्तै खेलकुदका २०२५ संस्थाहरू हुनुपर्यो । भाटभटेनी, ब्लुबर्ड आदि बन्न सक्छन् र तिनमा जनआकर्षण हुन सक्छ भने चिकित्सा, पर्वतमाला, ओखतीमुलो, पानी, जंगल, खेत आदिबारे विश्वस्तरका संस्थाहरू किन बन्न सक्दैनन् ? यी संस्थाहरू काठमाडौंदेखि टाढा मेचीको बगरमा, सिंहदरबारदेखि दूर कालीगण्डकीको छेउछाउमा बन्नुपर्यो । यी संस्थाहरूले नेपालका जनजाति, दलित, मधेशी सबैलाई आत्माशरीरभविष्यसम्मै छुनुपर्यो । सातसातवटा प्रान्त त बने, तर त्यहाँ खोइ संस्था ? अझै पनि भारतविदेश वा काठमाडौं ताक्छन् त्यहाँका बासिन्दाहरूले । किनकि संस्थाहरू नै छैनन्Ù बैंक, दूरसञ्चार, इन्सुरेन्स, शिक्षा, स्वास्थ्य र अनुसन्धान एवं अदुवासुन्तलामा लाग्ने कीटाणुरोग आदि सम्बन्धी पनि ।तेस्रो, नेपालले आफूसँग जे प्राकृतिक संसाधन छ त्यसलाई पर्याप्त एवं वैज्ञानिक ढंगले प्रयोगमा ल्याउनुपर्छ । ८३ हजार मेगावाट बिजुली उत्पादन गर्ने क्षमताको ढोलपिटाइ एकापट्टि, फर्पिङमा सन् १९११ मै एसियाकै दोस्रो जलविद्युत् कारखाना खुलेको, अर्कापट्टि अहिले पनि केवल २ हजार मेगावाट बिजुली उत्पादनमै पाखुरीसुर्क्याइ ! यसबारे कसले कसरी बुझाउन सक्छ ? नेपालले चाहे पनि नचाहे पनि खोलानदीको पानी तलैतिर बगेको सयौं वर्ष भइसक्यो र पनि बिजुलीभन्दा पनि पानीको कूटनीति गर्नपट्टि लाग्छ । भोटाङ बिजुली बेचेरै कहाँ पुग्यो ! सरकार डोकोनाम्लो वा नक्षत्र मण्डलबाटै किन नआओस्, पानीमाथिको नीति लामो सोच राखेर बनाउनुपर्यो । अहिले गठन भएको सरकारले पानीबिजुलीमाथि ठीक नीति बनाएर भारतले सन् २०२१ मा जारी गरेको बिजुली व्यापारबारेको दिशानिर्देश र नीतिलाई गतिलै रूपमा प्रयोगमा ल्याउन सक्नुपर्छ । यस नीति अन्तर्गत नेपालले अब बिजुली भारतलाई मात्रै नभई अन्य छिमेकी राष्ट्रमा पनि बेच्न सक्नेछ । नेपालको बिजुली भारतको उत्तरपूर्वी क्षेत्र भएर त्रिदेशीय (भारत, बर्मा, थाइल्यान्ड) राजमार्ग हुँदै मलेसिया, सिंगापुर र कम्बोडिया पुग्नु नै नेपालले अरूलाई आफूमा निर्भर बनाउनु हो । सरकारले यस्तो सोचमा आफूलाई चुर्लुम्म डुबाउनुपर्छ नै ।चौथो, नयाँ सरकारले भारत र चीनलाई नेपाल राष्ट्रको विकासमा प्रभावशाली ढंगमा प्रयोग गर्नुपर्छ । संस्था निर्माणदेखि बाटाघाटारेलहवाईपानीशिक्षास्वास्थ्यवैज्ञानिक अनुसन्धान सबैमा भारत र चीनलाई चलाउनुपर्छ । अहिलेसम्मको भारतचीनतर्फको नेपालको रणनीति नै फेल भयोÙ कारण, यस रणनीतिमा संस्थाभन्दा पनि गहिरो भूमिका व्यक्तिले खेल्ने भयो । नेताहरूलाई नै स्थायी ढंगमा भारतपरस्त, चीनविरोधी आदिको छाप लाग्यो । संस्था त कहाँ गयोगयो ! अर्को, नेताहरूले ठोस रूपमा नेपालको राष्ट्रिय हितबारे कुरा नराखेर भारतलाई कसरी खुसी र चीनलाई कसरी सन्तुष्ट राख्ने भन्ने विषयमा ध्यान दिए । बंगलादेशकी प्रधानमन्त्री शेख हसिनाले दुइटै राष्ट्रबाट लिनुसम्म लिएर पनि दुवैसँगको सम्बन्धमा सन्तुलन नै कायम राखिरहेकी छन् ।पाँचौं, के नेपाल सरकारले आफ्नो खेतीपातीउद्योग, जातिजनजातिदलित आदिलाई एसियाली क्षेत्रीयताको व्यापक रूप दिन सक्ला ? नेपालले आफ्नोमा लछेप्रै पाइने ओखतीमुलो, धामीझाँक्रीफेदाङ्माबोन्वो आदिको ज्ञानलाई मूल्य शृंखला (भ्यालु चेन) बनाएर भारतीयबंगलादेशीबर्मेलीथाई आदि उद्योगधन्धामा घोलेर विश्वबजार खान सक्ला । त्यो मूल्य शृंखलामा अदुवाअलैंचीपाखनवेदतितेपाती नै किन नहोऊन् ! राईलिम्बूबाहुनतामाङशेर्पाथकालीमधेशीको पारम्परिक पहिरनबाट फेसन टेक्नोलजी चलाएर पनि नेपालले विश्वबजार खान सक्ला । दक्षिण कोरिया, जापान, इटलीले यही त गरे !अनि त फेरि युवा पिँढीका निम्ति नेपाल सरकारले भद्रपुरदेखि डडेलधुरासम्म विभिन्न आधुनिक प्रशिक्षण एवं दक्षता केन्द्रहरू खोल्न सक्छ । भारतले, चीनले यही गरे र त आज भारत आफ्ना श्रमदानश्रमिक आदिबाट विश्वमै सबैभन्दा बढी विदेशी मुद्रा आर्जन गर्ने राष्ट्र भएको छ । नेपाल सरकारले आफू डाइसको गोटी भएर अरूलाई हल्लाउन दिनु हुँदैन । नेपालीहरू अघि बढ्न चाहन्छन्, वीरतादेखि परतिर जान चाहन्छन् ।"
"प्रचण्डजी, शिक्षामन्त्री को बनाउने ?","१ नेपालमा दोस्रो पटक बहुदलीय व्यवस्था आएको पनि ३३ वर्ष पूरा हुन लागेको छ । अहिले त लोकतन्त्र भन्ने चलन छ क्यार ? तर देशका सबै क्षेत्रमा विकास निर्माणका कामहरू प्रायः ठप्प नै छन् । देश विकास गर्छु भनेर आएका तपाईं लगायतका पार्टी कुर्सीकै खिचातानीमा रमिरहेका छन् । २ नेपालको प्रतिव्यक्ति आय संसारमै चुत्थो छ । जनताले आशा गर्ने ठाउँ कहीं कतै छैन । दैनिक हजारौंको संख्यामा देश छोड्नेको लर्कोले यही कुराको पुष्टि गर्छ चाहे त्यो गुणस्तरीय शिक्षाको नाममा होस् या रोजगारीको ।३ जबसम्म तपाईं र तपाईंजस्तै अन्य दलका नेताहरू देशभित्रै खपत हुन सक्ने जनस्रोतका लागि गुणस्तरीय शिक्षाको योजनामा लाग्नुहुन्न, यो देशको विकास सम्भव छैन । गुणस्तरीय शिक्षाबिना उँभो लागेको कुनै मुलुक देख्नुभएको छ ?४ २०६३ सालयता त तपाईंकै पार्टीका मान्छेले कैयौं पटक शिक्षा मन्त्रालय हाँकेका होइनन् र ? अझ नेपालको संविधान २०७२ लागू भएयता एक वर्षबाहेक तपाईंकै पार्टीले शिक्षा मन्त्रालय चलाएको हो नि ! खै त ? शिक्षाको एउटा ऐन पनि बनाउन सकेनन् त ? फेरि पनि शिक्षामा जनताले यही नियति भोग्नुपर्ने हो भने तपाईंको प्रधानमन्त्री के कामका लागि ?५ शिक्षामन्त्री कुन पार्टीको ? भागबन्डामा कसैलाई शिक्षा मन्त्रालयको तुरूप फालेर आफ्नो गठबन्धनलाई समर्थन जुटाउने मसला कृपया नबनाइदिनुहोस् । जुनसुकै पार्टीका हुन्, शिक्षा मन्त्रालयको जिम्मा सक्षम मान्छेको हातमा सुम्पनुहोस् र त्यसका लागि आजैबाट अध्ययन सुरु गर्नुहोस् ।६ शिक्षाका नाममा राजनीति गरेर खान पल्केका संघ, संगठन र महासंघजस्ता तपाईं र तपाईंजस्तै अन्य दलले मलजल गरेर राखेका संस्थाले नै नेपालको शिक्षाको यो हरिबिजोग बनाएका हुन् भन्ने कुरा अब पनि बुझ्नुभएन र उनीहरूको सिन्डिकेट तोड्न सक्नुभएन भने नेपालका लागि तपाईंको यो सरकार पनि तमासे मात्रै हुनेछ ।७ सार्वजनिक शिक्षाका लागि खर्च घटाउँदै जाने, गुणस्तरीय शिक्षकको आपूर्ति नगर्ने, गरिब जनताका छोराछोरी पढ्ने बिल्ला लागेको सरकारी विद्यालयको स्तर नउकास्ने, विद्यालय व्यवस्थापन समितिको नाममा अनावश्यक राजनीति लादिरहने र असक्षमको जमातलाई शिक्षाबाट बिदा नदिने हो भने नेपालको कुनै पनि क्षेत्रको विकास सम्भव देखिन्न ।८ उच्च शिक्षाको संस्थालाई दलीय राजनीतिको युद्ध मैदान बनाइरहने, भागबन्डाका आधारमा विश्वविद्यालयका पदाधिकारी नियुक्त गरिरहने, सम्साँझै विश्वविद्यालय हाताभित्र शिक्षक कुट्नेलाई संरक्षण दिइरहने, आफ्नो पठनपाठनभन्दा बाहिरको काममा लागेर कक्षा अलपत्र पारी विद्यार्थीलाई ट्युसन पढ्न बाध्य पार्ने, विभिन्न राजनीतिक दलका भ्रातृ संगठनकै दबाबमा पदाधिकारीले काम गर्नुपर्ने वातावारणको सिर्जना गर्नेजस्ता विसंगति हटाउन सक्नुभएन भने जनताले यो सरकारबाट पनि पहिलाको जस्तै धोका मात्रै पाएको महसुस गर्नेछन् भन्ने कुरा पनि ख्याल गर्नुहोला ।९ अहिले शिक्षक सेवा आयोगको कुरा गर्नुस् कि विश्वविद्यालय सेवा आयोग, शिक्षक बन्नलायक मान्छे भेट्न मुस्किल परेको तथ्य तपाईंको कानमा पनि पुगेकै होला । यदि यो परिस्थिति आउन नदिन नेपालका शिक्षामन्त्रीहरूले ३३ वर्षअघिदेखि काम गरेका हुन्थे भने आज यो रोइलो गर्नुपर्ने थिएन ।१० सक्षमलाई देशबाट बाहिर जान बाध्य पार्ने र अक्षमको भीडबाट मात्रै देश चलाउन खोज्ने हो भने यो मुलुक कुनै पनि बेला दुर्घटनामा जान सक्छ र त्यतिखेर श्री पशुपतिनाथको पनि केही लाग्नेछैन । त्यसको जिम्मेवारी तपाईं र अन्य दलका नेताले नै लिनुपर्ने हुन्छ भन्ने पनि हेक्का रहोस् । तपाईंको सफल कार्यकालका लागि शुभकामना ! मनप्रसाद वाग्ले, मीनभवन, काठमाडौं"
अन्तिम किस्ता 'प्रचण्ड,"नेपाली राजनीतिमा पुष्पकमल दाहाल प्रचण्ड सहजै पोट्रेट गर्न सकिने पात्र होइनन् । उनी इतिहासका खास प्रकरण र परिघटनाहरूको नेतृत्व गरी विद्रोहको बाटोबाट संसदीय राजनीतिमा संक्रमण गर्दै लगातार हस्तक्षेपकारी बन्न आइपुगेका विषम पात्र हुन् । न उनी विगतमा हिँडेको बाटो सरल छ न समकालीन राजनीतिमा उनले खेल्ने भूमिकाको नालीबेली सजिलो छ । प्रतिकूलतालाई आकस्मिक र आश्चर्यकारी अनुकूलतामा बदल्नका लागि जस्तोसुकै जोखिम मोल्ने हुँदा उनीमाथिका कतिपय पूर्वधारणा खण्डित भएका उदाहरण धेरै छन् । ती अनुकूलता वामपन्थी राजनीतिको दीर्घकालीन प्रतिकूलताका सूत्रधार र उनको व्यक्तित्वकै विचलनका डिपार्चर समेत बन्न पुगेको पनि टड्कारो सत्य नै हो । सामाजिकराजनीतिक आन्दोलनहरूको आयाम निकै परसम्म पुग्ने दीर्घकालीन चरित्रको हुन्छ र त्यसका लाभमाथिको हिस्सेदारी व्यक्तिगत कम सामूहिक (जनस्तरको) ज्यादा हुन्छ भन्ने कुरा पछिल्ला सत्ताराजनीतिका घर्षणमा न उनले आत्मसात् गरेको महसुस हुन्छ न उनको दलले नै । यो कुरा सत्ता साझेदारी र समीकरणका तमाम प्रयत्न र संघर्षहरूले आफैं बोल्छन् ।हुन त, प्रचण्डलाई हेर्ने वा मूल्यांकन गर्ने आधार इतिहासको बोधसापेक्ष छ भन्ने हेक्का पनि राख्नैपर्छ । माओवादी आन्दोलनलाई समर्थन गर्ने धेरैका लागि उनी सामन्तवादी चरित्रको राज्यविरुद्ध सशस्त्र विद्रोहका अगुवा थिए (र आज पनि हुन्) । त्यो विद्रोहले नेपाली समाजका आधारभूत अन्तरविरोधका जराहरू उधिनेर सतहमा प्रकट गरायो । सामाजिक विविधता र बहुलतालाई गहिरो राजनीतिकसांस्कृतिक अर्थमा बुझाइदियो । दमितवञ्चित वर्ग र समुदायलाई भाषिक, लैंगिक, जातीय, क्षेत्रीय लगायतका विभेदविरुद्ध लड्न मानसिक रूपले तयार बनाइदियो । तर तिनै प्रचण्ड अरू कतिपयका लागि भने सत्र हजार मानिसको रगत मुछिएको हात लिएर सत्ताको लेनदेन गर्दै संसदीय नाफाघाटाको खेल दोहोर्याउने खेलाडी मात्रै भएका छन् । र अझ देशको आमूल परिवर्तनको सपनामा उनले अगुवाइ गरेको बाटो हिँडेका कतिपयका लागि चामत्कारिक नायकदेखि धोकेबाजप्रतिक्रान्तिकारीखलनायकसम्म सबै भएका छन् । उमेरले सत्तरीको खुड्किलामा टेक्न लागेका, केही थकित र अलि धेरै हताश मुद्रामा देखिने, राजनीतिक कोर्समा झन्डै एजेन्डाविहीन, कतिपय प्रस्ट देखिने सीमाहरू र कतिपय अगोचर बाध्यताहरूको आवर्तनले बोझिलो लाग्ने भंगिमाको जम्माजम्मी योग हुन् आजका प्रचण्ड । र यो समग्र प्रचण्ड को अन्तिम किस्ता पनि हो । सत्ता समीकरण र भोगको पछिल्लो परिदृश्यमा देखिने प्रचण्ड पुरानो संस्करणका सबै किस्ता प्रचण्ड का प्रतिपादसमेत हुन् ।केही दिनअघि मात्रै प्रचण्डले देशको सरकार प्रमुखको कार्यभार प्राप्त गरेका छन् । प्रधानमन्त्रीका रूपमा यो उनको तेस्रो कार्यकाल हो । यति बेला कसै गरी पनि, जुनै हठबाट पनि उनको प्रधानमन्त्रित्व अनिवार्य थियो वा थिएन, यसबारे प्रस्तुत लेखले छलफल गर्दैन । उनी एकाध महिनाभर पनि सत्ताबाहिर बस्न तयार हुने, आलोचनात्मक र रचनात्मक प्रतिपक्ष बन्न सक्ने मानिस हुन् कि होइनन्, यो समयले बारम्बार पुष्टि गरिसकेको कुरा हो । आन्तरिक (पार्टीभित्रका) वा बाह्य (देशीय र विदेशी) कारण जेसुकै होऊन्, लगातार सत्ताकेन्द्रको मानी बनिरहनुपर्ने स्थितिले नै शान्ति प्रक्रियादेखि यता आजसम्म प्रचण्डको सार्वजनिक छवि निर्धारण गरिआएको छ । यो कति व्यक्तिगत महत्त्वाकांक्षा हो र कति आन्तरिक (दलीय) दबाब, कि प्रचण्ड जान्दछन् कि उनको दलका मुख्य कर्ताहरू । तर २०६४ यता लगातार लिटरल्ली सत्ताधारी बन्दै आएका माओवादी र स्वयं प्रचण्डसमेतको यस पटकको जिकिर सुनियो अलि लामो समयको प्रधानमन्त्रित्व नपाएर पनि उनी आफ्नो सही पर्फर्मेन्स प्रदर्शन गर्नबाट वञ्चित भए, कार्यकारी बन्ने सबै ल्याकत भएर पनि उनी किङ मेकर मात्रै बनिरहेÙ तर यस पटक उनी अनिवार्य रूपले प्रधानमन्त्री बन्नैपर्थ्यो । दुई वर्षअघि गठबन्धनको गाँठो कसेर आफूले प्रधानमन्त्री बन्न सघाएका कांग्रेस सभापतिले प्रचण्डको यो दिलासा पूरा नगरेपछि त्यतिखेर प्रतिगमनकारी ठहर भएका केपी शर्मा ओलीको सहयोगमा अहिले प्रचण्डको नयाँ सत्तारोहण हुन पुग्यो । जतिसुकै आश्चर्यकारी भए पनि इतिहासमा घटना मुख्य हुन्छन्, घटक सहायक । यस अर्थमा सत्ता समीकरणको पछिल्लो घटना आकस्मिक होइन, सम्भवतः अनिवार्य थियो । यसको बीउ २०७४ को चुनावमै ओलीसँग पालैपालो प्रधानमन्त्री बन्ने सहमति का रूपमा रोपिएको थियो । िििजनयुद्धपछि एक अन्तर्वार्तामा प्रचण्डले भनेका थिए आफ्ना धेरै नामहरू भए पनि परिस्थितिको गम्भीरता र राजनीतिको राप अनुसार यतिखेर प्रचण्ड नै आफूलाई मन पर्ने नाम हो तर स्थिति बदलिँदै जाँदा यो नाम पनि फेरिने सम्भावना छ । त्यो उत्तरमा शान्ति प्रक्रिया हुँदै गतिशील लोकतन्त्रको मार्गमा हिँड्ने भएपछि युद्धकालीन रापताप र हावाहुन्डरी जनिने प्रचण्ड नाम इतिहासको एउटा अर्थपूर्ण प्रतीक बनिरहोस् भन्ने आशय रहेको अनुमान गर्न सकिन्छ । तर त्यो अन्तर्वार्ता र आजका बीचको समयले प्रचण्डछायाछविका धेरै रङ पखालिसकेको छ । यसो भन्नुको अर्थ उनी युद्धकालमा वा युद्ध सकिएलगत्तै जे थिए वा जस्ता थिए, अहिले पनि हुबहु त्यस्तै हुनुपर्थ्यो भन्ने होइन । तर जेजस्ता शैली र सम्झौताबाट पाँच वर्षयता पावर सेयरिङ को दैनन्दिन राजनीतिमा उनी हेलिएको देखिन्छ, त्यही क्रियाकलापलाई नै जसरी व्यावहारिक राजनीति र लचकतारणनीतिको नाम दिने गरिएको छ, यसबाट उनी स्वयंले हिँडेर आएको प्रतिबद्धताको राजनीतिका लगभग सबै बाटा कटेका छन् । आफूले नेतृत्व गरेको उत्पीडितपक्षीय राजनीतिको ऐतिहासिक परिघटना र त्यसैको प्रतिदानस्वरूपको ठूलो सांस्कृतिक उथलपुथललाई सबै किसिमका सत्ताकांक्षीहरूसँग मोलमोलाइको ब्याकअप का रूपमा उपयोग गर्दागर्दा उनीमाथिको उत्पीडितवर्गीय राजनीतिक विश्वासले भुइँ छोडिसकेको छ । यो विश्वासलाई पुनःस्थापित गर्न गाह्रो मात्रै छैन, असम्भवप्रायः पनि छ । यो कुरा उनको पछिल्लो किस्ताको रुप र भावभंगीले आफैं पुष्टि गरिरहेको छ । जनताको आधारभूत विश्वासबाट पर हुत्तिएपछि शासक वर्गको पत्याउँदो बन्न उनैको रूपरङ, आचरण र पहिरन वरण गर्नु अस्वाभाविक पनि होइन ।यस पटक प्रधानमन्त्रीका रूपमा शपथ लिने क्रममा प्रचण्ड लबेदासुरुवालमा प्रकट भए । झट्ट हेर्दा धेरैका लागि उनको यो पहिरन अनौठो र अप्रत्याशित थियो तर यो त ताछिँदैताछिँदै गएका प्रचण्डको अन्तिम रूप, आखिरी किस्ता थियो । यो हुनु नै थियो । सत्ता राजनीतिमा अनुकूलित हुन उनले आत्मिक रूपमा केकति कुरा ताछेर फाल्दै यहाँसम्म आउनुपर्यो, त्यो देख्नेलाई भन्दा बढी उनी स्वयंलाई थाहा छ । सत्ताप्रबन्धको आन्तरिक र बाह्य खेलमा उनका छोडिन बाँकी बोक्रा अब सायदै होलान् । अहिले आएर आङमा एक जोर दौरासुरुवाल थपिनु प्रचण्डको गुरुत्व समाप्त हुनुको अन्तिम मेनिफेस्टो मात्रै हो । उनैको सिको गर्दै माओवादी केन्द्रका अन्य नेता पनि चुनावपछि शपथग्रहण र बधाई साटासाटमा दौरासुरुवालमै प्रकट भए । यो घटनालाई सामूहिक सांस्कृतिक विचलनको प्रतीकात्मक अभिव्यक्तिका रूपमा पछिसम्म सम्झना गरिनेछ ।प्रचण्डले प्रधानमन्त्रीका रूपमा शपथग्रहण गरेकै दिन भारतीय पत्रकारसम्पादक आनन्दस्वरूप वर्माले अर्थपूर्ण टिप्पणी गर्दै लेखेका थिए, तपाईंले (प्रचण्डले) सबै सीमा पार गर्नुभो, यो दलदलको सतह कहाँ छ ? त्यसो त वामपन्थी भनेरै चिनिने ओली वा माधवकुमार नेपाल लगायत धेरै नेताकार्यकर्ताका लागि सामान्य र सहज देखिने यो ड्रेसकोड उनका लागि असहज देखिनुपर्ने होइन । उनी ओली वा नेपालभन्दा अब कुन अर्थले भिन्न भए र ! देशका प्रधानमन्त्री, मन्त्री लगायतका शासक र कथित उच्च ओहदा का प्रशासकहरूले राष्ट्रिय पोसाकका रूपमा प्रचलित गर्दै पहिरिँदै आएको यो परिधान शासकवर्गीय सामन्ती सत्तापोषकको प्रतीक हो भन्दै सांस्कृतिक बहुलता र वञ्चित वर्गको पहिचानको मुद्दा मुखरित गरेको तत्कालीन माओवादीका मुख्य नेता उनै भएकाले स्वाभाविक रूपमा उनी टिप्पणीको निसाना भए । तर उनीमाथिका यी टिप्पणीको पनि अब तात्त्विक अर्थ रहेन ।माथि भनेझैं, प्रतिकूलताहरूकै बीचमा खेलेर परिणामलाई तत्कालका लागि अप्रत्याशित रूपले आफ्ना पक्षमा ल्याएको देखाउन सक्ने उनको क्षमता लेनिनको प्रसिद्ध उक्ति एक कदम अगाडि दुई कदम पछाडि जस्तो होइन, बरु लम्हों ने खता की, सदियों ने सजा पाई भनेजस्तो इतिहासको गम्भीर प्रश्न हो । अहिलेको सत्तासंघर्ष सफल भएकाले मखलेल माओवादी पंक्तिलाई यसो भनेको मन नपर्न सक्छ । वञ्चित वर्गका निकै लामा संघर्ष, बलिदानका इतिहास, अपेक्षा र भाष्यलाई सट्टापट्टा गर्न तयार भएबापत उनको दौरासुरुवाल अवतारका भ्रूणभित्र जेजे पृष्ठभूमि बुनिएका छन्, ती प्रश्नबाहिर हुन सक्दैनन् । आफूमाथि आइलाग्ने प्रश्नका उत्तर टाल्नकै लागि हुन सक्छ, भर्खर चितवनमा एउटा विद्यालयको हीरक जयन्ती समारोहमा आएर प्रचण्डले अब भाषण होइन, समृद्धि र सुशासनका काम गर्छु भनेका छन् । तर मुख्य कुरा त के हो भने, हिजो आफैंले मुख फर्काएर भाषण गर्ने सबै शक्तिकेन्द्रका ढोका र दिशामध्ये कसैलाई पनि बेखुस बनाउने स्थितिमा उनी छैनन् । चुपचाप प्रधानमन्त्रीको कुर्सीमा बस्नु र आपसी समझदारी बमोजिमको काम गर्नुबाहेक उनीसँग विकल्पै छैन । त्यति मात्रै होइन, उनीसँग तत्कालै दिनुपर्ने यी साधारण प्रश्नकै समेत उत्तर छैन ओलीको संसद् विघटनको कदमलाई आफैंले प्रतिगमनकारी करार गरेर दुई वर्षभर प्रतिमगनविरोधी भाष्य बनाउँदै प्रचार गरिएका तथ्य र कथ्य सही हुन् कि गलत ? प्रतिगमनविरुद्धको लगातार संघर्षका लागि अग्रगामी वामलोकतान्त्रिक गठबन्धन भन्दै स्थानीय तहदेखि अस्ति भर्खरको चुनावसम्ममा जानु सत्तानाटकको टेक्निक मात्रै हो कि यसको अर्को अर्थ पनि छ ? सत्ता संघर्षका दाउपेचमा बुनिएका भाष्यहरू र तिनैको वरिपरि रहेर न्यायालयदेखि अखबार र टेलिभिजनसम्म फिँजिएका विचार, संसद् र चुनावी सभासम्म बोलिएका रापतापका अभिव्यक्तिको प्रयोजन प्रचण्डको सत्तारोहणसँगै अप्रासंगिक भएको हो कि अझै पनि तिनको मूल्य छ ? यी प्रश्नलाई अब इतिहास भए, यता नजाऊँ भन्ने जवाफ दिएर कुनै पत्रकारले त छिनभरलाई सुख देला तर आफ्नै इतिहासले सुख दिँदैन ।ििियी सबै थोकका बावजुद प्रचण्डसँग एउटा अन्तिम अवसर भने छ, त्यो हो प्राप्त समयबीच गर्न सक्ने आधारभूत आत्मसमीक्षा र त्रुटिमोचनका प्रयत्न । हुन त कतिपयलाई साइत हेरेर बालुवाटार छिरेका, दक्षिणपन्थीहरूले घेरिएका (र स्वयं धेरै अर्थमा त्यतै ढल्केका देखिने) प्रचण्डको यो अन्तिम बिसौनीको स्खलन पछि अब केही पनि हुन सक्दैन भन्ने लाग्ला, तर समाप्त हुने सबै बाटो तुरिएपछि मान्छेमा एकाएक बुद्धत्व जाग्ने र मोहमाया त्यागिने सम्भावना नकार्न सकिन्न । जीवनका ऊर्जावान् वर्षहरूका खुनपसिना, आन्दोलन र बलिदानका कठोर स्मरण गरेर आजका भुलचुक सुधार गर्ने सापेक्षिक प्रयत्न थाल्न धेरै बोल्नैपर्दैन, उनैले भनेझैं, काम गरे पुग्छ । त्यसको सुरुआत परिवारको अति मोहत्यागबाट हुन सक्छ । ठेकेदार र बिचौलिया वर्गसँगको सान्निध्य तोडेर हुन सक्छ । आफूलाई शासनयोग्य बनाउने सहिद, घाइते र बेपत्ताका परिवारको सम्मानजनक व्यवस्थापनका कार्यक्रमले हुन सक्छ । आफूलगायत मुख्य नेतृत्वको आर्थिकसांस्कृतिक पारदर्शिताबाट हुन सक्छ । जनजीविका र सरोकारका दैनिक मुद्दाहरूको यथोचित सम्बोधनबाट हुन सक्छ । न्यायालयदेखि र प्रशासन संयन्त्रसम्म पहुँचवालाको मात्रै रजगज हुने र दलित, महिला, अल्पसंख्यक लगायतका पहुँच नहुने मानिसहरूले दुःख पाइरहनुपर्ने स्थितिको अन्त्य गरेर हुन सक्छ । आप्रवासी श्रमिक र विद्यार्थीको माग सुन्ने र तत्कालको निकास खोज्ने कामबाट हुन सक्छ । सानै बजेटका तर प्रभावकारी योजनामार्फत राष्ट्रिय पुँजी निर्माणको प्रयत्न गरेर हुन सक्छ । यसो गर्दा ठूला परियोजना दिने विदेशी मालिकहरूलाई बेखुस बनाउनुपर्दैन । सत्तासाझेदार घटकसँग हच्किनु पनि पर्दैन ।यति गर्न धेरै क्रान्तिकारी भैहाल्नुपर्दैन, प्रतिबद्ध मात्रै भए पुग्छ । प्रचण्ड अब दायाँबायाँ कतै पनि फर्कन नसक्ने, कुनै पनि भाष्य र भाषाले जोगिन नसक्ने निर्विकल्प स्थितिमा छन् । आनन्दस्वरूप वर्माले भनेजस्तो, उनी भासिने सबै दलदल अब परीक्षण भैसकेका छन् । अब भासिने होइन, उत्रिने सतह खोज्नुपर्छ । कम से कम आफूले हिँडेर आएको इतिहासको लाज राख्न भए पनि !"
फेरि मास्कको आवश्यकता,"२ ०१९ डिसेम्बरमा सुरु भएको कोभिड संक्रमण २०२३ लागि सक्दा पनि पूर्ण रूपमा नियन्त्रण हुन सकेको छैन । कोरोनाको नयाँनयाँ भेरिएन्टले मानिसलाई आक्रान्त बनाइराखेको छ । कोभिडले समग्र मानव समाजका साथै अर्थतन्त्रलाई समेत असर गरेको थियो । कोभिडकै कारण हालसम्म विश्वभरि करिब ६६ लाख मानिसले ज्यान गुमाइ सके । लकडाउन तथा स्वास्थ्य क्षेत्रमा भएको अत्यधिक खर्चका कारण नेपालको अर्थतन्त्रमा समेत यसको असर परेको थियो । अहिलेसम्म पनि अर्थतन्त्रमा सुधार आउन सकेको छैन । लकडाउनमा सुस्ताएको व्यापारव्यवसाय अझै फस्टाउन सकेको छैन । कोभिड नियन्त्रणका लागि विशेष स्वास्थ्य सुरक्षाका मापदण्ड अपनाइनुका साथै यसविरुद्धको खोप लगाउने कार्यलाई विश्वभरि प्रभावकारी रूपमा सञ्चालन गरिएको थियो । नेपालमा पनि अधिकांश व्यक्तिले खोप लगाएको तथ्याङ छ । बुस्टर डोज लाई बेवास्ता गरिए पनि करिब ९५ प्रतिशत जनसंख्याले दोस्रो डोज लगाइसकेका छन् । बुस्टर डोजको प्रभावकारिताबारे जनमानसमा त्यति जानकारी नभएको कारणले पनि होला यो करिब ३८ प्रतिशत मासिनले मात्र लगाएका छन् । हुन त सरकारले स्थानीय तहमा बुस्टर डोजको उपलब्धता सुनिश्चित गरेको छ । सर्वसाधारणले पनि यो लगाएमा कोरोना भाइरसविरुद्ध पूर्ण रूपमा नभए पनि प्रभावकारी सुरक्षा हुन सक्छ भनेर बुझ्नु जरुरी छ । यो नलगाएका मानिसमा तुलनात्मक रूपमा उक्त भाइरसविरुद्ध प्रतिरोधात्मक क्षमता विकास निकै कम हुन्छ । कोरोनाको भेरिएन्ट विश्वभर फैलिने क्रम यद्यपि जारी छ । विभिन्न भेरिएन्टमा अन्य मानिसमा सार्न सक्ने क्षमता र कति छिटो सार्ने भन्ने पनि फरकफरक हुने गर्छ । साथै रोगको जटिलतासमेत भिन्न हुने गर्छ । ओमिक्रोन भेरिएन्टका विभिन्न सबभेरिएन्टको प्रभाव बढ्दो छ । पछिल्लो समय द्रुत गतिमा अरूमा सार्न सक्ने बीएफ७ सबभेरिन्ट फैलिँदै गएकाले विश्वभरि विभिन्न देशले सुरक्षाका मापदण्ड अपनाउन थालेका छन् । बीएफ ५ को तुलनामा बीएफ ७ ले तीन गुणा बढी संक्रमण फैलाउन सक्ने क्षमता रख्छ । यसले १ व्यक्तिबाट १८ व्यक्तिसम्ममा सार्न सक्ने विज्ञहरूले बताउँदै आएका छन् । तर, यो सबभेरिएन्टको संक्रमणले अन्य भेरिएन्टजस्तै सामान्य रुघाखोकी, श्वासप्रश्वासमा समस्या, अलस्यता तथा जीउ दुख्ने हुन्छ । यसको कुनै नवीन लक्षण नरहेको समेत जनाइएको छ । संक्रमण सार्ने तीव्र क्षमता भएकाले स्वास्थ्य सुरक्षाका आधारभूत तरिका उपनाउनु जरुरी छ । नेपालमा ओमेक्रोनका एबी, बीए, बीएन, बीक्यू, बीवाई, एक्सबीबी सँग सम्बन्धित विभिन्न सिक्वेन्सका सबभेरिएन्ट रहेको पुष्टि गरिएको छ । त्यसैले पनि सतर्क हुनु जरुरी छ । संक्रमितलाई यसले सिकिस्त नपारे पनि दैनिक जीवन तथा व्यक्तिको आर्थिक पक्षसमेतमा यसले प्रभाव पार्ने भएकाले पूर्ण रूपमा खोप नलगाएकाहरू अझ बढी सतर्क हुनु जरुरी छ । छिमेकी चीन र भारतमा बढ्दो संक्रमणका काराण सुरक्षा मापदण्डका तरिका अपनाउन अपिल गरिएको छ । नेपालमा हालसम्म बीएफ७ भेरियन्ट नभेटिए पनि खुला सीमाका कारण जुनै पनि बेला फैलन सक्ने जोखिम छ, फौलिसकेको पनि हुन सक्छ । सीमामा निगरानीका साथै यसबाट बँच्ने सबैभन्दा सजिलो उपाय मास्कको नियमित प्रयोग नै हो । कोरोना संक्रमण रोक्न कम खर्चमै निकै प्रभावकारी मानिएको मास्कको फाइदाबारे नागरिक सुसज्जित हुनुपर्छ । एन९५ नभए पनि सामान्यतया ५ देखि १० रुपैयाँमा पाउने सर्जिकल मास्क नै लगाए पनि धेरै सुरक्षित भइन्छ । भविष्यमा हुन सक्ने अनावश्यक खर्चबाट पनि जोगिन सकिन्छ । मास्क लगाउँदा आफूमा सर्ने खतरा त टर्छ नै, अन्य व्यक्तिमा सार्ने जोखिम पनि न्यून हुन्छ । अर्को भाषामा, यसले उपचारका क्रममा हुने अनावश्यक खर्च जोगाएर अर्थतन्त्रमा समेत सकारात्मक प्रभाव पार्नेछ । कोरोना संक्रमणबाट मात्र होइन अन्य संक्रामक रोग, धूवाँधूलोबाट बच्नसमेत मास्क लगाउन किञ्चित् संकोच मान्नु हुन्न ।अन्तमा, मास्क लगाउनुका साथै सबभेरिएन्टबाट जोगिन भौतिक दूरी पनि कायम राख्नुपर्छ । त्यसो त ओमिक्रोनका सबभेरिएन्टविरुद्ध नेपालीमा प्रतिरोधात्मक क्षमता विकास भइसकेको तर्क पनि गरिन्छ तर संक्रमणबाट जोगिने सामान्य उपाय अपनाउन लापरबाही गर्नु हुन्न । सरकारले समेत स्वास्थ्य सुरक्षाका मापदण्ड पालनामा कडाइ गर्नु जरुरी छ । अहिलेको अवस्थालाई सामान्य रूपमा लिएर लापरवाही गर्नु हुन्न । सबै सचेत रहनुपर्छ । चिकित्सक साह जिल्ला अस्पताल, सुनसरीमा कार्यरत छन् ।"
नयाँ पार्टीहरूको अग्निपरीक्षा,"अपराधीहरूलाई कारागारसम्म गएर भेट्ने तथा रिहाइ गराउन कामचलाउ सरकारले रातारात जनघातक अध्यादेश ल्याउने ? निर्लज्ज कुर्सी मोहको पराकाष्ठा ! विधिको शासनलाई आफूअनुकूल नचाउन दिइनु हुँदैन । देशलाई दुर्घटनाबाट बचाउन नागरिक विरोध आवश्यक छ । तत्काल यो अध्यादेश सच्याइयोस्खारेज गरियोस् ।राष्ट्रिय स्वतन्त्र पार्टीबाट प्रतिनिधिसभा सदस्यमा ललितपुरबाट निर्वाचित डा तोसिमा कार्कीले तत्कालीन प्रधानमन्त्री शेरबहादुर देउवाको सरकारले चुनावलगत्तै रेशम चौधरी लगायत जेलमा रहेकाहरूलाई रिहा गर्ने मनसायका साथ ल्याउन खोजेको अध्यादेशमाथि टिप्पणी गर्दै उपर्युक्त अभिव्यक्ति दिएकी थिइन् । उनले त्यस्तो अभिव्यक्ति दिएको साता नबित्दै राष्ट्रिय स्वतन्त्र पार्टी सरकारमा सहभागी भएको छ । त्यो पनि उनका अध्यक्ष रवि लामिछाने उपप्रधान र गृहमन्त्रीको जिम्मेवारीमा छन् । र, त्यो सरकार रेशम चौधरीको नागरिक उन्मुक्ति पार्टीको समर्थनमा समेत बनेको हो ।अब नयाँ संसद्को बैठक बस्न कति समय लाग्ला ? एक हप्ता ? दुई हप्ता ? तीन हप्ता ? त्यस्तो के आपत्काल लागेको थियो ? र, एकहप्ता हप्ता पनि कुर्न नसकिने ? यो अध्यादेशले नयाँ जनादेशको मर्म मिचेको छ, नयाँ संसद्को अधिकार मिच्ने प्रयास भएको छ । यो कदम राजनीतिक निर्लज्जताको पराकाष्ठा हो । यो तत्काल फिर्ता हुनुपर्छ । राष्ट्रिय स्वतन्त्र पार्टीका अध्यक्ष रवि लामिछानेको यो प्रतिक्रिया पनि सरकारमा जानुअघि त्यही अध्यादेशलाई लिएर लक्षित आएको हो ।देशलाई धर्मनिरपेक्ष बनाउने माओवादीको एजेन्डामा कांग्रेस र एमाले पिछलग्गु भएको आरोप लगाउँदै आएका छन्, राप्रपाका अध्यक्ष राजेन्द्र लिङ्देनले । उनी हिन्दु राज्य र संवैधानिक राजतन्त्रका पक्षधर हुन् । गणतन्त्र र संघीयताका विरोधी । उनै लिङ्देनले माओवादी अध्यक्ष प्रचण्डको नेतृत्वको सरकारलाई समर्थन गरेका छन् । स्थानीय तहको निर्वाचनताका खोलिएको नागरिक उन्मुक्ति पार्टीले कैलालीमा चारवटा पालिकामा जित्यो । त्यसको केही महिनापछिको आम निर्वाचनमा प्रतिनिधिसभातर्फ कैलाली र बर्दियामा चार सिट र प्रदेशसभामा पाँच सिट जित्यो । सुदूरपश्चिम प्रदेशसभामा समानुपातिकतर्फ पाएका दुई सिटसहित नागरिक उन्मुक्ति पार्टीसँग सात सिट छन् । २०७२ भदौ ७ गते कैलालीको टीकापुरमा सात सुरक्षाकर्मी र एक नाबालकको ज्यान जाने गरी भएको घटनामा अदालतबाट दोषी ठहर भई कारागारमा सजाय काटिरहेका रेशम चौधरी लगायतको रिहाइका लागि मत दिन आग्रहसहितको अडियो र भिडियो प्रचार सामग्रीमार्फत नागरिक उन्मुक्ति पार्टीले थारू समुदायको मत बटुल्यो । नागरिक उन्मुक्ति पार्टीसमेतको समर्थनमा यति बेला माओवादी केन्द्रका अध्यक्ष पुष्पकमल दाहाल प्रचण्ड को नेतृत्वमा सरकार गठन भएको छ । समर्थन गरे पनि नागरिक उन्मुक्ति पार्टी सरकारमा सहभागी भइसकेको छैन । समर्थन गरिसकेपछि ऊ सरकारमा बस्नु वा बाहिर रहनुले कुनै तात्त्विक भिन्नता राख्दैन । यद्यपि सरकारमा जानुअघि उसले रेशम चौधरी लगायतको रिहाइको सर्त राखेको छ ।रेशम चौधरीलाई अपराधीको संज्ञा दिने र जेलमा रहेका उनीसहित थारू समुदायका व्यक्तिहरू रिहा गर्न शेरबहादुर देउवाले ल्याउन खोजेको अध्यादेश जुन राष्ट्रपतिले फिर्ता गरिदिइन् लाई जनघातक बताउने डा तोसिमा कार्कीको पार्टी पनि यही सरकारमा छ । अझ उपप्रधानसहित गृह मन्त्रालयको जिम्मेवारी कार्कीकै पार्टीका राष्ट्रिय अध्यक्ष रवि लामिछानेले पाएका छन् । लामिछानेले अब त्यो अध्यादेश नयाँ राष्ट्रपति आएपछि संसद्मा पेस गर्छन्् ? वा सीधै राष्ट्रपतिकहाँ लैजान्छन् ? वा थन्क्याउँछन् ? प्रधानमन्त्री प्रचण्डले के गर्छन्् ? कांग्रेसले यो अध्यादेश ल्याउँदा विपक्षमा उभिएको र अहिले सरकारको स्टेरिङ आफ्ना हातमा भएको एमालेले के गर्छ ? अझ यो अध्यादेशको चर्को विरोध गर्ने राप्रपाका ज्ञानेन्द्र शाही के गर्छन्् ? झुक्छन् ? लम्पसार पर्छन्् ? मौन समर्थन गर्छन् ? वा असहमति जाहेर गर्छन् ?सरकारमा जति दलहरू छन्, कसैको कसैसँग विचार मिल्दैन । दलहरूबीच सरकारमा जसरी पनि सहभागी हुने स्वार्थ मात्र मिलेको छ । राजा चाहिन्छ भन्ने र राजा फाल्नेको गन्तव्य एउटै कसरी हुन सक्छ ? गणतन्त्र र राजतन्त्र एउटै व्यवस्थामा कसरी अटाउन सक्छन् ? ती फरक सोच भएका व्यक्तिहरूको एउटै नीति र कार्यक्रम कसरी हुन सक्छ ? झापा जान्छु भन्ने र कञ्चनपुर जान्छु भन्ने एउटै बसमा चढेका छन् । सगरमाथा चढ्छु भन्ने र सिरहा जान्छु भन्ने पनि त्यही बसमा छन् । चालक छ, जसलाई जसरी पनि सिंहदरबार पुग्नु छ, प्रधानमन्त्री बन्नु छ । गँगटा, बिच्छी र सर्प सँगै हिँड्नु अनि विभिन्न पृष्ठभूमि र धारबाट उदाएका दलहरू एउटै सरकारमा सहभागी हुनु एउटै हो । सँगै हिँड्नु पनि छ, एकअर्काबाट जोगिनु पनि । डरैडर ! तरबारको धारमा उभिएका छन् यति बेला सरकारमा सहभागी नयाँ दलहरू । यो तिनीहरूको बाध्यता भने होइनÙ सत्तामोहले एकै ठाउँमा उभ्याएको हो । उनीहरूको यो रहरमा कोको सकिन्छन् ? सबैभन्दा पहिले उनीहरूको अडान सकिएको छ । अब उनीहरूको साख सकिन्छ । र, त्यो साखसँगै उनीहरूप्रति जनताको विश्वास सकिन्छ । यो सरकारमा सहभागी भएर राप्रपाले राजतन्त्र फर्काउन सक्दैन । न त उसले संघीयता हटाउन सक्छ । अझ यही सरकार र संसद्मा रहेर उसले देशलाई हिन्दु राज्य बनाउन सक्ने अवस्था त छँदै छैन । त्यसो भए के ऊ निरीह भएर सरकारलाई समर्थन गरिरहन्छ ?एमाले, राप्रपासँगै राष्ट्रिय स्वतन्त्र पार्टी हिजोको अडानबाट पछि हटेमा जेलमा रहेका रेशम चौधरी लगायतको रिहाइको बाटो खोल्ने त्यो अध्यादेशको प्रक्रिया अघि बढ्छ । के यति चाँडै उनीहरूले आफ्नो अडानलाई सत्ताको निरन्तरताका लागि तिलाञ्जली देलान् ? वा, अब त्यो अध्यादेशको फाइल थन्क्याउलान् ?रेशम चौधरीको रिहाइ नभए वा रिहाइको प्रक्रियाको सुनिश्चितता नभए के नागरिक उन्मुक्ति पार्टीले सरकारलाई यसै गरी समर्थन गरिरहला ? पाँच वर्षपछि चुनावमा जाने बेलासम्म रेशम चौधरी रिहा नभए कुन मुद्दा लिएर नागरिक उन्मुक्ति चुनावमा जाला ?मधेशको मुद्दा छँदै छ । राजेन्द्र महतो र उपेन्द्र यादवको रजगजलाई विस्थापित गरेर जनमत पार्टीमार्फत उदाएका सीके राउतले के यही सरकारमा बसेर मधेशको कायापलट गर्न सक्लान् ? पछाडि पारिएको मधेशलाई के विकास र समृद्धिको उचाइमा पुर्याउने त्यो प्रतिबद्धता उनले यही सरकारबाट पूरा गर्न सक्लान् ?रवि लामिछानेले चुनावी सभामा भनेका थिए, तपाईंहरूले हामीलाई सत्तामा पुर्याउनुभयो भने हाम्रो पहिलो निर्णय यो देशमा सयदुई सयवटा जेल निर्माण गर्ने हुनेछ । तर यो मुद्दा मन्त्रिपरिषद् वा उनको पहिलो बैठकको एजेन्डा नै बनेन । टेलिभिजन प्रस्तोताका रूपमा लामिछानेले केही वर्षअघि प्रश्न गरेका थिए, २०५२ सालमा सुकुम्बासीका रूपमा बकाइदा दर्ता भएका विष्णु पौडेल कुन उद्योग खोलेर, के व्यापार गरेर बालुवाटारजस्तो ठाउँमा करोडौं पर्ने जग्गा किन्ने हैसियतमा पुगे ? एउटा सामान्य मान्छेले सातजन्ममा पनि गर्न नसक्ने यति धेरै प्रगति छोटो अवधिमा कसरी गरे ? अहिले लामिछाने गृहमन्त्री छन् । त्यही सरकारका अर्थमन्त्री छन्, पौडेल । उनी पौडेललाई प्रश्न सोध्छन् कि सोध्दैनन्, अब ? कि सरकारमा पुगेपछि आफैंले बोलेको त्यो कुरा बिर्सिए ?आफ्नै विगत र विगतमा दिएका अभिव्यक्तिले थिचिएका छन् नयाँ पार्टीहरू । पुराना पार्टीहरूलाई सत्ताको भोगी भएको आरोप लगाउँदै आएका नयाँ पार्टीका नेताहरूलाई मन्त्रीको लाइनमा उभिएर शपथ खान कति हतार भएको ! प्रहरीमा एआईजीको बढुवा हुँदै छ । अब त्यसमा हिस्सेदारी वा मुनाफा खोज्छन् कि ? दाहाल र ओलीको दबाबमा निर्णय गर्छन् कि ? योग्यता, क्षमता र पृष्ठभूमि हेरेर बढुवा गर्छन् ? उनको अग्निपरीक्षा यहीँबाट सुरु हुनेछ । सुशासन, पारदर्शिता र जवाफदेहीका लागि विगतमा टेलिभिजनमार्फत सरकारलाई दबाब दिँदै आएका लामिछानेका निर्णय र कार्य पारदर्शी हुन्छन् कि हुँदैन ? उनले सुशासनको अनुभूति जनतालाई दिन सक्छन् कि सक्दैनन् ? उनका लागि मुख्य चुनौती यही हो । यसैले उनको भविष्य र भाग्य निर्माण गर्नेछ । अब किसानले समयमै मल पाउँछन् कि पाउँदैनन् ? अब मिटरब्याजीहरूलाई कारबाही हुन्छ कि हुँदैन ? आम जनताले निःशुल्क गुणस्तरीय शिक्षा र स्वास्थ्य पाउँछन् कि पाउँदैन ? अब नेपाली युवाहरू खाडी मुलुक कामका खोजीमा जानुपर्छ कि पर्दैन ? यही रोजगारीका अवसरहरू सृजना हुन्छ कि हुँदैन ? पुराना पार्टीहरू र ब्युरोक्रेसीको दबाबमा पर्छन् वा त्यसबाट मुक्त भएर काम गर्छन् ? नयाँ पार्टीहरूको परीक्षा सुरु भइसकेको छ ।सरकारबाहिर हुँदा जे पनि बोल्नु, जनतालाई झुटा आश्वासन दिनु, चुनावमा जनतालाई रुमानी सपना देखाउनु, चुनाव जितेपछि फर्केर जनतामाझ नजानु पुराना पार्टीहरूका नेताहरूको परम्परा हो । चुनावअघि नयाँ पार्टीका नेताहरूले पनि जनतालाई यस्तै रुमानी सपना बाँडेका थिए । पुराना पार्टीहरूप्रतिको वितृष्णा र नयाँ पार्टीहरूका आकर्षक नाराले जनतामा काम गयो । नयाँ पार्टीहरूले उत्साहजनक हिसाबले जिते । अबका पाँच वर्षमा उनीहरूले गर्ने काम र जनतामाझ गरेका प्रतिबद्धताको कार्यान्वयनले उनीहरूको भाग्य र भविष्य निर्माण गर्नेछ । संविधानविद् भीमार्जुन आचार्यको पछिल्लो ट्वीटमा संशयसहितको आग्रह छ, ठूला भनिएका दलहरूले नयाँहरूलाई एकै घानमा एउटै सटले स्वाहा पारिदिने खतरा बढ्यो । संसद्भित्र पनि धेरै काम छन् । मन्त्री नै बन्ने भए कृषि, शिक्षा र स्वास्थ्य क्षेत्रमा धेरै सुधारको खाँचो छ । कृपया जनमतमाथि घात नगर्नुहोला ।आचार्यको संशय स्वाभाविक हो । किनकि नयाँ पार्टीहरूको क्रान्तिकारी धार र सोचलाई भुत्ते पार्ने योजनासहित पुराना पार्टीहरूले महत्त्वपूर्ण जिम्मेवारी दिएका नहोलान् भन्न सकिन्न । तर लामिछाने र शाहीहरू कति सम्हाल्छिन् ? कति विवेक र होस प्रयोग गर्छन् ? त्यो भने हेर्न बाँकी नै छ । अब उनीहरू प्रतिपक्षमा होइन, सत्तामा छन् । हिजो प्रश्न गर्ने ठाउँमा थिए । अब उनीहरूले जवाफ दिनुपर्नेछ ।"
बेहाल खुला विश्वविद्यालय,"गणेश राई (काठमाडौं)राजनीतिक भागबन्डा नमिलेर पदाधिकारी नियुक्त नहुँदा नेपाल खुला विश्वविद्यालय (एनओयू) लथांलिग बन्न पुगेको छ । भागबन्डा नमिलेकै कारण डेढ वर्षदेखि विश्वविद्यालयमा डिन नियुक्ति हुन सकेको छैन । जसका कारण एनओयू परीक्षा प्रणालीविहीन बनेको छ । भौतिक उपस्थितिमा हुनुपर्ने परीक्षालाई वर्तमान नेतृत्वले नियमविपरीत भर्चुअल माध्यमबाट सञ्चालन गरेको छ । एनओयू स्थापना भएको दशक पुगेको छैन । उच्च शिक्षा हासिल गर्नबाट वञ्चित दुर्गममा रहेका विद्यार्थीलाई खुला शिक्षा दिने उद्देश्यले यो विश्वविद्यालय खुलेको हो । खुल्ला अर्थात् अनलाइन (भर्चुअल) विधिबाट पढ्ने, पढाउने व्यवस्था छ । नियमानुसार ८५ प्रतिशत अनलाइनबाट पठनपाठन र १५ प्रतिशत भौतिक उपस्थितिमा कक्षा सञ्चालन गर्नुपर्छ । परीक्षा मूल्यांकन प्रणालीमा ६० प्रतिशत भौतिक उपस्थितिमा लिखित परीक्षा लिने र ४० प्रतिशत आन्तरिक मूल्यांकन गर्ने व्यवस्था छ । विश्वविद्यालयको विज्ञान, स्वास्थ्य तथा प्रविधि, सामाजिकशास्त्र तथा शिक्षा र व्यवस्थापन तथा कानुन गरी तीन संकाय छन् । नेपाल खुला विश्वविद्यालय ऐन, २०७२ अनुसार विश्वविद्यालयको कुलपति शिक्षामन्त्री रहने व्यवस्था छ । पाँच सदस्यीय कार्यकारी परिषद्मा कुलपति, उपकुलपति, रजिस्ट्रार र डिन रहने व्यवस्था छ । विश्वविद्यालयमा लामो समयसम्म प्राज्ञिक परिषद् गठन नगरी प्राज्ञिक परिषद्ले लिनुपर्ने निर्णय तदर्थ रूपमा चलिरहेको थियो । केही दिनअघि मात्र उपकुलपतिको अध्यक्षतामा नयाँ प्राज्ञिक परिषद् गठन गरिएको छ । उक्त परिषद् सदस्यमा प्राध्यापकहरू रमेश भट्टराई, मीनबहादुर विष्ट, मीना वैद्य र प्रेमराज पन्त छन् ।हरेक संकायको परीक्षा समिति अध्यक्षमा डिन रहने व्यवस्था छ । रजिस्ट्रार केन्द्रीय परीक्षा समितिको अध्यक्ष रहन्छ । डिनले सिफारिस गरेपछि केन्द्रीय परीक्षा समितिले आवश्यक निर्णय लिने र कार्यान्वयन गर्ने व्यवस्था छ । तर डिन नियुक्त नहुँदा कार्यकारी परिषद्ले निर्णय गरेको छ । विश्वविद्यालयका रजिस्ट्रार गोविन्दसिंह विष्टले पुस १२ गते सामाजिकशास्त्र तथा शिक्षा संकायअन्तर्गतको परीक्षा तालिका सार्वजनिक गरेका छन् । २०७७ हिउँदे सत्रको दोस्रो सेमेस्टर, २०७८ हिउँदे सत्रको पहिलो सेमेस्टर र २०७६ हिउँदे सत्रको चौथो सेमेस्टरको परीक्षा तालिका सार्वजनिक गर्दै सूचनामा भनिएको छ, केन्द्रीय परीक्षा समितिको पुस १२ गते बसेको बैठकको निर्णयअनुसार वैकल्पिक विधिबाट वार्षिक वा सत्रान्त परीक्षा सञ्चालन निर्देशिका, २०७७ अनुसार हुनेछ । उक्त सूचनामा माघ १९, २२ र २५ गते हुने राजनीतिशास्त्र एमफिल परीक्षाको तालिका सार्वजनिक गरिएको हो ।एनओयूको यो सूचना पछिल्लो उदाहरण मात्र हो । डेढ वर्षदेखि स्नातक, स्नातकोत्तर, एमफिल र पीएचडीका परीक्षा वैकल्पिक विधिबाट सञ्चालनमा छ । वैकल्पिक विधिबाट परीक्षा सञ्चालन गर्दा परीक्षार्थीलाई सहज हुने तर त्यसको विश्वसनीयतामा प्रश्नचिह्न लाग्ने भएकाले विज्ञले विमति जनाउँदै आएका छन् । कोभिड१९ महामारी तथा अन्य महामारीको स्थितिलाई आकलन गरेर भर्चुअल माध्यमबाट परीक्षा लिन सक्ने विशेष निर्णय गरिएको थियो । तर महामारी सकिएपछि पनि भर्चुअल माध्यमलाई नै निरन्तरता दिँदै आएको छ । परीक्षा सञ्चालन हुनु सकारात्मक भए पनि भौतिक उपस्थितिमा हुनुपर्नेमा परीक्षालाई वैकल्पिक विधिबाट सञ्चालन गर्दा त्यसको गुणस्तर, विश्वसनीयतामाथि आशंका पैदा हुने विज्ञको भनाइ छ । परीक्षाको प्रयोजन परीक्षार्थीले जाँच दिने र सर्टिफिकेट लिने मात्र हुनेमा सीमित छ, एक प्राध्यापकले भने, यसले खुला विश्वविद्यालयको गुणस्तरमा प्रश्न उब्जाउँछ । खुला विश्वविद्यालयको परीक्षा खुला मोडलमा हुनु अस्वाभाविक होइन । तर परीक्षा नियमावलीको पालना हुनुपर्छ । कोभिडजस्ता महामारीको समयमा निर्माण गरिएको निर्देशिकालाई निरन्तर लागू गर्दा विश्वसनीयता गुम्छ । खुला विश्वविद्यालयमा कानुन स्नातक (एसएलबी) उत्तीर्ण विद्यार्थीको प्रमाणपत्रलाई बार काउन्सिलले मान्यता दिएको छैन । अनलाइन माध्यमबाट लिइएका परीक्षालाई अन्य विश्वविद्यालयले मान्यता नदिने सम्भावना रहिरहन्छ । खुला मोडलबाट लिइने परीक्षाको गुणस्तर सुनिश्चित गर्ने संयन्त्र नभएको हुँदा त्यस्तो परीक्षालाई मान्यता नदिने सम्भावना रहन्छ । अख्तियार दुरुपयोग अनुसन्धान आयोगले खुला विश्वविद्यालयको परीक्षा प्रणालीलाई लिएर शिक्षा मन्त्रालयमार्फत विश्वसनीयताबारे सोधपुछ गरेको छ । शेरबहादुर देउवा नेतृत्वको सरकार रहँदा राजनीतिक दलबीच भागबन्डा नमिल्दा डिन नियुक्त हुन सकेन । उपकुलपति शिलु मानन्धर वज्राचार्य देउवानिकट हुन् भने रजिस्ट्रार विष्ट माओवादी निकट । डिन नहुँदा कार्यक्रम सञ्चालनमा बाधा भइरहेको रजिस्ट्रार गोविन्दसिंह विष्ट बताउँछन् । संकाय प्रमुख, संकायको शिक्षण कार्यक्रम, अनुसन्धान प्रमुख डिन हुन्छ र उनैले सबै शैक्षिक गतिविधिहरू सम्हाल्ने हो । तर नियुक्ति नभएपछि मैले नै जिम्मेवारी सम्हाल्नुपरेको छ, उनले भने, यसअघि डिन नियुक्तिको पहल सफल भएन, त्यसपछि स्थानीय निर्वाचन र प्रदेश तथा संघको निर्वाचन आचारसंहिताले नियुक्तिमा बाधा पुग्यो । डिन नभएपछि वैकल्पिक विधिबाट परीक्षा सञ्चालन गर्ने कार्यकारी परिषद्ले निर्णय गरेको उनको भनाइ छ । अब प्राज्ञिक परिषद्ले चाँडै डिन नियुक्तिको सिफारिस गर्ला, उनले भने, डिन नियुक्तिपछि ब्लेन्डेड मोड (मिश्रित प्रणाली) बाट परीक्षा सञ्चालन गर्नुपर्ला ।ललितपुरको मानभवनमा भाडाको कार्यालयमा रहेको विश्वविद्यालयले २०७४ सालदेखि भर्चुअल विधिबाट पठनपाठन सञ्चालन गरेको हो । यहाँ सबै तहका गरी तीन हजार जति विद्यार्थी अध्ययनरत छन् ।"
हचुवामा विश्वविद्यालय नखोल्नू,"काठमाडौं (कास) विज्ञहरू सम्मिलित कार्यदलले आवश्यकता र मापदण्डका आधारमा मात्रै विश्वविद्यालय स्थापना र सञ्चालन गर्न सरकारलाई सुझाव दिएको छ । केन्द्र, प्रदेश र विषयगत मन्त्रालयहरूले समेत विश्वविद्यालय सञ्चालनको तयारी अघि बढाइरहेका बेला कार्यदलले मापदण्ड पुनरावलोकन गर्नसमेत आवश्यक रहेको औंल्याएको छ । तत्कालीन प्रधानमन्त्री शेरबहादुर देउवाका पालामा राष्ट्रिय योजना आयोगका शिक्षा हेर्ने सदस्य पुष्परमण वाग्लेको नेतृत्वमा गठित कार्यदलले विषयगत मन्त्रालयहरूले छुट्टै विश्वविद्यालय खोल्नुभन्दा सम्बन्धित विषयको अध्ययन गराउने विश्वविद्यालयबाट सम्बन्धन लिई विशिष्टीकृत कलेज चलाउनुपर्नेमा जोड दिएको छ । रक्षा, खेलकुद, पर्यटन, स्वास्थ्यलगायत मन्त्रालयले विषयगत विश्वविद्यालय सञ्चालनको आन्तरिक गृहकार्य गर्दै आएका छन् । केन्द्र र प्रदेशस्तरीय विश्वविद्यालय खोल्ने लहर पनि चलेको छ । प्रस्तावित एकीकृत उच्च शिक्षा ऐनमा त्रिभुवन, संस्कृत, कृषि तथा वन विज्ञान र खुला विश्वविद्यालयलाई केन्द्र र अन्यलार्ई प्रदेशमा वर्गीकरण गर्ने खाका तयार पारिएको थियो । उच्च शिक्षा ऐन जारी नहुँदा यो खाका अलपत्र परेको छ । सबैभन्दा ठूलो र जेठो त्रिविको पनि पुनःसंरचना हुन सकेको छैन । योगमाया, राजर्षिजनकलगायत केही विश्वविद्यालय पछिल्लो समय स्थापना भएका छन् भने नेपाल विश्वविद्यालय स्थापनाको चरणमा छ । कार्यदलले विश्वविद्यालय मापदण्ड तथा नियमनका विषयसहितको एकीकृत ऐन तर्जुमा कार्यान्वयनमा ल्याउन राजनीतिक प्रतिबद्धता, प्रशासनिक कटिबद्धता र सरोकारवालाको रचनात्मक सहयोग हुनुपर्ने उल्लेख गरेको छ । कार्यदलले ऐन नआउँदै स्थापना हुने केन्द्रीय विश्वविद्यालय स्थापना गर्नुपर्दा प्रस्तावित ऐनको प्रावधान र मापदण्ड लागू गर्न सुझाव दिएको छ । विश्वविद्यालय अनुदान आयोगको परामर्शमा मात्र स्थापना प्रक्रिया अघि बढाउन कार्यदलको सुझाव छ । उच्च शैक्षिक संस्थाहरूको स्थापना र सञ्चालनका विषयमा सुझाव दिन गठित कार्यदलले सरकारलाई प्रतिवेदन बुझाइसकेको छ । कार्यदलमा त्रिवि, काठमाडौं विश्वविद्यालय उपकुलपति, शिक्षा, स्वास्थ्य मन्त्रालय सचिव, विश्वविद्यालय अनुदान आयोग, चिकित्सा शिक्षा आयोगका प्रतिनिधि सदस्य थिए । कार्यदलले विश्वविद्यालय अनुदान आयोगको समेत पुनःसंरचना गर्न सिफारिस गरेको छ । उच्चस्तरीय शिक्षा आयोगको प्रतिवेदन २०७५ ले पनि सरकारलाई उक्त सुझाव दिएको थियो । पुनःसंरचना गर्दै अधिकारसम्पन्न उच्चस्तरीय उच्च शिक्षा आयोगका रूपमा रूपान्तरण गर्ने र आयोगको सुदृढीकरण गरी मुलुकको समग्र उच्च शिक्षाको नियमकारी निकायका रूपमा विश्वविद्यालय अनुदान आयोगको भूमिका विस्तार गरिनुपर्छ, कार्यदलको प्रतिवेदनमा भनिएको छ । शिक्षा मन्त्रालयलाई सबै केन्द्र विश्वविद्यालयको सम्पर्क विश्वविद्यालय तोक्न कार्यदलले सुझाव दिएको छ । सरकारले विश्वविद्यालयलाई मुख्यमुख्य विषयमा स्पष्ट नीतिगत मार्गदर्शन मात्र गर्ने व्यवस्था मिलाउनुपर्ने सुझाव पनि कार्यदलको छ । उच्चस्तरीय शिक्षा आयोगले प्रधानमन्त्री कुलपति र शिक्षामन्त्री सहकुलपति हुने व्यवस्थाका सट्टा संरक्षक समिति (बोर्ड अफ ट्रस्टी) मोडलमा विश्वविद्यालय सञ्चालन गर्नुपर्ने सिफारिस गरेको थियो । विश्वविद्यालयको सर्वस्वीकार्य र कार्यान्वयन योग्य मापदण्ड बनाउने र स्वीकृत मापदण्डभित्र नियमनको व्यवस्था गर्नुपर्ने कार्यदलको प्रतिवेदनमा उल्लेख छ । उक्त नीति र मापदण्डअनुसार विश्वविद्यालयलाई आर्थिक र प्राज्ञिक स्वतन्त्रता दिनुपर्ने भनिएको छ । स्वास्थ्य विज्ञान प्रतिष्ठान स्थापनाका लागि एकीकृत ऐन आवश्यक रहेको कार्यदलले औंल्याएको छ । प्रतिष्ठानहरू शिक्षा, स्वास्थ्य मन्त्रालय, चिकित्सा शिक्षा आयोग र विश्वविद्यालय अनुदान आयोगबीचको समन्वयमा सञ्चालन हुने व्यवस्था मिलाउनुपर्ने निष्कर्ष निकालिएको छ । प्रतिवेदनमा प्रदेशले विश्वविद्यालय र स्वास्थ्य विज्ञान प्रतिष्ठान स्थापना गर्दा दोहोरोपना देखिएको औंल्याइएको छ । क्याम्पसको सम्बन्धन र कार्यक्रम सञ्चालन आवश्यकताभन्दा बढी भएको कार्यदलको निष्कर्ष छ । हाल १३ विश्वविद्यालय र ६ स्वास्थ्य विज्ञान प्रतिष्ठान छन् । यिनका आंगिक, सामुदायिक र निजी गरी एक हजार ४ सय ४० कलेज सञ्चालनमा छन् । यीबाहेक गण्डकी, मधेस, प्रदेश १, वाग्मती र लुम्बिनीमा प्रादेशिक विश्वविद्यालय स्थापना भइसकेका छन् । कार्यदलले जातीयताभन्दा विपन्नता, जेहेन्दारसमेतका आधारमा छात्रवृत्ति दिन सिफारिस गरेको छ । शैक्षिक संस्थाले शैक्षिक गुणस्तर सुनिश्चितता तथा प्रत्ययन प्रमाणपत्र लिनुपर्ने कानुनी व्यवस्था गर्न राय दिइएको छ । विश्वका उत्कृष्ट विश्वविद्यालयको वरीयतामा रहेका शैक्षिक कार्यक्रमलाई मात्रै नेपालमा अनुमति दिनुपर्ने कार्यदलको सुझाव छ ।"
७ सय ५३ पालिकामध्ये साइपालमा मात्रै छैन बैंक,"बैंक नभएका कारण स्थानीय, कर्मचारी र उपभोक्ता समितिभन्दा आफूहरू बढी पीडित भएको जनप्रतिनिधिको गुनासो छ । कुनै बेला महिनामा तीनचार पटकसम्म तलमाथि दौडिनुपर्दा निकै सकस हुने गरेको गाउँपालिका उपाध्यक्ष डोल्मा तामाङले बताइन् । कार्यक्रम कार्यान्वयन गर्न, अनुगमन गर्न र कार्यपालिका बैठक बस्न साइपाल पुग्नुपर्यो । भुक्तानी दिन जिल्लाका कार्यक्रममा सहभागी हुन चैनपुर आउनुपर्यो, उनले भनिन्, कुनै महिना हिँडाइले नै होला, बिरामी हुने गरेकी छु । नियमित काम गर्न समस्या भएकाले गाउँपालिकाको सम्पर्क कार्यालय चैनपुरमै राखिएको साइपाल गाउँपालिकाका अध्यक्ष मानवीर बोहराले बताए । सानोतिनो आर्थिक कारोबारका लागि पनि हप्तौं सदरमुकाम धाइरहनुपर्छ, उनले भने, कर्मचारी पनि कम छन् । चैनपुर र साइपाल दौडधुप गर्दागर्दै हामी हैरान भइसकेका छौं । साइपाल गाउँपालिकामा शाखा खोलेर गाउँमै बैंकिङ सेवा उपलब्ध गराउने जिम्मा एभरेस्ट बैंकले लिएको छ । यद्यपि पालिकाले पटकपटक अनुरोध गर्दा पनि एभरेस्टले शाखा खोल्न नमानेको उनले बताए । पालिकाले के गर्नुपर्छ, हामीले सक्ने गर्छौं भनेर एभरेस्टलाई भनेका पनि छौं । तर आउनै मानेको छैन, बोहराले भने, कहिले पक्की घर भएन । कहिले के भएन भनेर टारिरहेको छ । पालिकाले अरू बैंकलाई पनि शाखा खोलिदिन अनुरोध गरिरहे पनि अहिलेसम्म सफल नभएको उनको भनाइ छ ।"
नेपालमा रहेका भारु सटही अन्योलमा,"भारत सरकारले भारु ५ सय र हजार दरका नोट चलनचल्तीमा प्रतिबन्ध लगाउँदा नेपाली वित्तीय प्रणालीमा करिब ७ करोड ८५ लाख भारु नोट रहेको बताएको थियो । तर सबै निकायसँग रहेको भारु संकलन गर्दा करिब ५ करोड भारु जम्मा भएको हो । यसबीचमा सम्बन्धित निकायले विभिन्न माध्यममार्फत केही भारु सटही गरिसकेका छन् । यसबाहेक सर्वसाधारणसँग भएको प्रतिबन्धित भारुको यकिन तथ्यांक राष्ट्र बैंकसँग पनि छैन ।नोटबन्दीलगत्तै भारत सरकारले नेपालमा सर्वसाधारणसँग भएका भारु नोटसमेत साटिदिने आश्वासन दिएको थियो । तरपछि नोट वैध र अवैध छुट्याउने प्रणाली र संयन्त्र नेपालसँग नभएको भन्दै नोटबन्दी लागू हुँदाका बखत वित्तीय प्रणालीमा रहेका प्रतिबन्धित नोट मात्र साटिदिने बताएको थियो । नोट सटही सम्बन्धमा भारतको केन्द्रीय रिजर्भ बैंक (आरबीआई), नेपाल राष्ट्र बैंकका उच्च अधिकारी र प्राविधिक टोलीले थुप्रै पटक ओहोरदोहोरसमेत गरिसकेका छ्न् । तर पनि कुनै ठोस प्रगति भएको छैन । भारु नोटका सम्बन्धमा दुवै देशका केन्द्रीय बैंकबीच संवाद भए पनि कुनै निष्कर्ष नआएको राष्ट्र बैंकले जनाएको छ । भारतले पुराना प्रतिबन्धित नोट नसाटेका कारण नेपाल राष्ट्र बैंकले सयभन्दा माथिका भारु नोटमाथिको प्रतिबन्ध कायम राखेको छ, जसका कारण भारतमा प्रचलनमा ल्याइएका ५ सय र २ हजारका नयाँ नोट नेपालमा कारोबार गर्न पाइँदैन । राष्ट्र बैंकले पनि नोट नसाटेसम्म नयाँ नोटको प्रयोग खुला नगर्ने अडान राख्दै आएको थियो । तर पछिल्ला वर्षमा ५ सय र २ हजार दरका भारु नयाँ चलनचल्तीमा ल्याउन राष्ट्र बैंकलाई निजी क्षेत्रको दबाब छ । यही कारण नयाँ नोट चलाउनेबारे राष्ट्र बैंकले एकदुई पटक भारतीय पक्षसँग छलफल पनि गरिसकेको स्रोतले बताएको छ ।"
एकलौटी रूपमा अघि बढ्यो डेरी उद्योग संघ,"(काठमाडौं)दूधमा गरिएको मूल्यवृद्धिबारे सरोकारवाला सबैजसो निकायले विरोध गरिरहँदा डेरी उद्योग संघ भने अटेरी गर्दै एकलौटी रूपमा अघि बढेको छ । दुग्ध विकास बोर्डले मूल्यवृद्धि स्थगन गर्न निर्देशन दिएको र डेरी एसोसिएसन आदि संस्थाको विरोध रहे पनि संघ एकतर्फी रूपमा अघि बढेको हो । बोर्डले किसानको लागत मूल्य, बजार मूल्यको वृद्धि तथा उपभोक्ताको क्रयशक्ति हेरेर वैज्ञानिक रूपमा अध्ययन गरेर मात्र दूधको मूल्य समायोजन गर्ने बताउँदै आएको छ । तर बोर्डले दिएको निर्देशनलाई चुनौती दिँदै संघले मूल्यवृद्धि फिर्ता नहुने अडान लिएको छ । राष्ट्रिय दुग्ध विकास बोर्डले डेरी उद्योगहरूलाई बढाइएको मूल्य स्थगन गनै आग्रह गरे तापनि डेरी उद्योग संघको कुनै सहमति छैन । डेरी उद्योगहरूले पुस १६ देखि नै किसानको खरिद मूल्यवृद्धि गरिसकेका कारण मूल्यवृद्धि फिर्ता गर्न नसक्ने स्पष्ट पार्न चाहन्छौं, संघका अध्यक्ष राजकुमार दाहाल र महासचिव विश्वराज बस्नेतले जारी गरेको विज्ञप्तिमा भनिएको छ, बोर्डमा एकतर्फी ढंगले सहमति भएको छ, डेरी उद्योगले मूल्य घटाउनेबारे कुनै सहमति भएको छैन । अध्ययनबिनै गरिएको मूल्यवृद्धिले किसानलाई क्षणिक मात्र फाइदा हुने बोर्डको दाबी छ । उपभोक्तालाई पनि यसले धेरै मार पार्छ । डेरी उद्योगलाई भने फाइदा हुने जानकारहरू बताउँछन् । बजार मूल्यवृद्धि तथा उपभोक्ता क्रयशक्तिको मूल्यांकनसहित वैज्ञानिक अध्ययनपछि गरिएको मूल्यवृद्धिले मात्र सबै पक्षलाई समेट्ने बोर्डको निष्कर्ष छ । राष्ट्रिय दुग्ध विकास ऐन तथा नीतिअनुसार दुईदुई वर्षमा मात्रै दूधको बजारमूल्य समायोजन गर्न पाइन्छ । यसअघि ०७८ माघ २८ मा दूधको फ्याटका आधारमा प्रतिलिटर ९ देखि १४ रुपैयाँसम्म मूल्यवृद्धि भएको थियो । मूल्यवृद्धिको एक वर्ष नपुग्दै केही डेरी उद्योगीले एकलौटी रूपमा प्रतिलिटर १४ रुपैयाँ बढाएका छन् । उक्त निर्णयको चौतर्फी विरोध भइरहेको छ । राष्ट्रिय उपभोक्ता मञ्चले मूल्यवृद्धिविरुद्ध प्रधानमन्त्री तथा मन्त्रिपरिषद्को सचिवालयमा उजुरीसमेत दिएको छ । दूधमा मूल्यवृद्धि भएको ३ तीन दिन बित्दा बजार हस्तक्षेप गर्ने निकाय भने मौनप्रायः छ । र, बजार हस्तक्षेपमा चासो दिएको छैन । बोर्डले उद्योग वाणिज्य तथा आपूर्ति मन्त्रालय र वाणिज्य आपूर्ति तथा उपभोक्ता संरक्षण विभागसँग समन्वय गरिरहेको बताए पनि दुग्ध क्षेत्रमा अनुगमन भएको छैन । बढी मूल्यमा दूध बिक्री गर्ने उद्योगीलाई कारबाहीको दायरामा ल्याइएको छैन । दूधको सरकारी मूल्य प्रतिलिटर ८६ रुपैयाँ नै हो, सरकारबाट मूल्य बढेको छैन, केही डेरी उद्योगले मनोमानी गरे, बोर्डका कार्यकारी निर्देशक राजेन्द्रप्रसाद यादवले भने, बजार अनुगमन र कारबाहीका लागि गृह मन्त्रालय, वाणिज्य विभाग र पशु सेवा विभागसँग कुरा भइरहेको छ । पहिलो प्राथमिकता छलफल नै भएकाले उद्योगीसँग वार्ता गरिरहेको उनले बताए । तर अन्तिम विकल्प अनुगमन र कारबाही हुने बोर्डले जनाएको छ । बजार हस्तक्षेप तथा मूल्य नियन्त्रण गर्न जिम्मा पाएको वाणिज्य विभागका महानिर्देशक महेश भट्टराईले भने दूधमा भएको मूल्यवृद्धिमा आफूहरूको ध्यानाकर्षण भएको बताए । दुग्ध विकास बोर्डले आफ्नो धारण स्पष्ट गरेपछि वाणिज्यले हेर्ने उनको भनाइ छ । बोर्ड र उद्योगीसँग छलफल गरेपछि निष्कर्षमा पुग्छौं र अनुगमन गर्छौं ।सीमित उद्योगीले मात्रै दूधको मूल्य बढाएकाले सरकारी दुग्ध विकास संस्थान (डीडीसी) लगायत मूल्य नबढेको दूध प्रयोग गर्न उपभोक्तालाई बोर्डले आग्रहसमेत गरेको छ । बजारमा धेरै कम्पनीका दूध पाइन्छन् । उपभोक्ताले छनोट गर्न सक्छन्, यादवले भने, सरकारले मूल्य बढाएको छैन । आधा लिटरको मूल्य ४३ रुपैयाँ नै हो, बढेको मूल्य बहिष्कार गरौं ।"
पटकपटकको पोल भाडा विवादले इन्टरनेट उपभोक्ता मर्कामा,"विद्युत् प्राधिकरणले आफूखुसी भाडादर वृद्धि गरेको र सर्वोच्च अदालतको प्राथमिकतामा परी विचाराधीन विषयउपर आफ्नो मनोमानी ढंगले गैरकानुनी क्रियाकलाप अघि बढाएको आइस्पानको निष्कर्ष छ । भाडादर वृद्धि महानगर र उपमहानगरमा ४ गुणा, नगरपालिकाहरूमा साढे ४ गुणा र गाउँपालिकामा ७ गुणासम्म वृद्धि गरिएको र उच्चस्तरीय समितिको आफैंले सही गरेको प्रतिवेदनसमेत मान्न प्राधिकरणले आनाकानी गरेको आइस्पानले जारी गरेको विज्ञप्तिमा उल्लेख छ । अधिवक्ता तिमिल्सिना भने यस विषयमा दूरसञ्चार क्षेत्रको नियामक निकाय नेपाल दूरसञ्चार प्राधिकरणको पनि कमजोरी रहेको औंल्याउँछन् । यो सबै प्रकरणमा दूरसञ्चार प्राधिकरणले वैज्ञानिक भाडादर तोक्ने, सेवा प्रदायकहरूको कामको अनुगमन गर्नेलगायत भूमिका निर्वाह गरेर सहजीकरण गर्नुपर्ने उनको सुझाव छ । दूरसञ्चार प्राधिकरणले अहिलेको भाडादर उचित छ कि छैन भनेर दूरसञ्चार ऐनबमोजिम समिति बनाएर कानुनबमोजिम अधिकार अविलम्ब प्रयोग गर्नुपर्नेमा किन चुप बसेको हो ? उनको प्रश्न छ । प्राधिकरण र इन्टरनेट सेवा प्रदायकहरूले आफ्नै ढिपी गरिरहँदा उपभोक्ता सधैं मारमा परेको उनको निष्कर्ष छ ।प्राधिकरण स्रोतका अनुसार नेपाल टेलिकम, एनसेल, डिसहोम, सीजीलगायत इन्टरनेट सेवा प्रदायकसँग कुनै विवाद नरहेको र उनीहरूले पोल भाडाबापतको रकम भुक्तानी गरिसकेका छन् । अन्य कम्पनीको कति रकम बक्यौता छ त ? प्राधिकरणले उक्त रकम दुई पक्षबीचको संयुक्त अनुगमनले तय हुने र अहिले कतिपय कम्पनीले बिनाअनुमति र जथाभावी तार टाँगेकाले ठ्याक्कै यति रकम बाँकी छ भन्ने अवस्था नरहेको बतायो । विद्युत् प्राधिकरण पारदर्शी संस्था हो र यो भाडा दर हाम्रो बोर्डबाट कानुनबमोजिम स्वीकृत भई बारम्बार सूचना दिएर प्रक्रिया पुर्याएपछि मात्र कार्यान्वयनमा लगिएको हो, प्राधिकरणका प्रवक्ता भट्टराईले भने, यो प्राधिकरणको सम्पत्तिको कुरा भएकाले हामीले नै कानुनबमोजिम निर्णय गरेका हौं ।"
जीएमआरलाई म्याद थप्ने निर्णय संवैधानिक इजलासमा,"(काठमाडौं)भारतीय लगानीकर्ता ग्रान्धी मल्लिकार्जुन राव (जीएमआर) लाई माथिल्लो कर्णाली जलविद्युत् आयोजना निर्माणका लागि वित्तीय व्यवस्थापन गर्न दिएको थप समयावधिबारे सर्वोच्च अदालतको संवैधानिक इजलासले निर्णय गर्ने भएको छ । न्यायाधीशद्वय कुमार रेग्मी र तिलप्रसाद श्रेष्ठको इजलासले सोमबार उक्त विवादको निरूपण संवैधानिक इजलासबाट हुने फैसला सुनाएको हो ।यसअघि गत कात्तिक १७ मा न्यायाधीश ईश्वरप्रसाद खतिवडाको एकल इजलासले आयोजना निर्माणका लागि वित्तीय व्यवस्थापन गर्न दिएको थप समयावधिलाई कार्यान्वयन नगर्न सरकारका नाममा अन्तरिम आदेश दिएको थियो । नेपाल लगानी बोर्डसँग जीएमआरले ०७१ असोजमा २ वर्षका लागि परियोजना विकास सम्झौता गरेको थियो ।उक्त अवधिमा काम नभएपछि ०७३ पुसमा १ वर्षका लागि समय थपिएको थियो । वित्तीय व्यवस्थापनका लागि भन्दै पुनः बोर्डले म्याद थपेर ०७४ कात्तिकमा अर्को १ वर्ष म्याद थप्यो । त्यसपछि म्यादभित्र काम पनि भएन र नयाँ निर्णयबाट सम्झौताको अनुमोदन पनि गरिएन । यसअघि बोर्डले निर्णय गरी म्याद थप्दै आएकामा एक्कासि ०७९ असार ३१ मा मन्त्रिपरिषद्ले २ वर्षका लागि म्याद थपेको हो । मन्त्रिपरिषद्को उक्त निर्णयलाई चुनौती दिँदै अभियन्ता रतन भण्डारीलगायतले सर्वोच्चमा रिट दायर गरेका थिए ।त्यही रिटमार्फत म्याद थपको निर्णयमा रोक लगाउने अन्तरिम आदेशमा सर्वोच्चले भनेको थियो, सम्झौताको निरन्तरता कायम राख्ने सम्बन्धमा कुनै काम भएको वा सम्झौता कायम राख्ने प्रक्रिया अपनाइएको देखिँदैन । सम्झौता गर्ने, म्याद थप गर्ने कार्य लगानी बोर्डबाट गरिँदै आएको र कानुनले समेत लगानी बोर्डलाई नै अख्तियारी प्रदान गरेको देखिन्छ । तर ०७९ असार ३१ मा मन्त्रिपरिषद्बाट माथिल्लो कर्णाली जलविद्युत् परियोजनाको वित्तीय व्यवस्थापनको म्याद दुई वर्ष थप गर्ने निर्णय गरिएको पाइयो । पहिले करिब ३ वर्षअगाडि नै म्याद समाप्त भइसकेको र बीचको म्याद थप नभएको अवस्था छँदाछँदै दुई वर्ष म्याद थप्ने कुराको कुनै तार्किक औचित्य देखिँदैन ।सर्वोच्चले अन्तरिम आदेशमार्फत रोक लगाएको विषयलाई सोमबार रेग्मी र श्रेष्ठको संयुक्त इजलासमा पुनः सुनुवाइ हुँदा संवैधानिक इजलासमा पेस गर्ने फैसला भएको हो । ९ सय मेगावाट विद्युत् उत्पादन गर्ने लक्ष्य लिइएको आयोजना निर्माणमा १ खर्ब १६ अर्ब रुपैयाँ खर्च हुने अनुमान छ । सरकारले २७ प्रतिशत सेयर पुँजी निःशुल्क पाउने र १२ प्रतिशत अर्थात् १०८ मेगावाट विद्युत् पनि निःशुल्क पाउने गरी सम्झौता भएको छ ।"
नर्भिकले थाल्यो मिर्गौला प्रत्यारोपण सेवा,"काठमाडौं (कास) नर्भिक इन्टरनेसनल हस्पिटलले मिर्गौला प्रत्यारोपण सेवा सुरु गरेको छ । दुई व्यक्तिको मिर्गौला प्रत्यारोपण सफलतापूर्वक सम्पन्न गरिएको पनि अस्पतालले जनाएको छ । मिर्गौला फेल भई उपचार गराइरहेका ६६ वर्षीय पुरुषमा उनकी ५५ वर्षीया पत्नीले दान दिएको मिर्गौला सफलतापूर्वक प्रत्यारोपण गरिएको छ, अस्पतालले जारी गरेको विज्ञप्तिमा भनिएको छ, ५४ वर्षीय अर्का पुरुषमा उनकी ३० वर्षीया छोरीले दिएको मिर्गौलाको सफल प्रत्यारोपण गरिएको छ । चिकित्सकद्वय डा राकेश बर्मा र डा आरके अग्रवाल नेतृत्वको विज्ञ तथा सल्लाहकारको टिमले मिर्गौला प्रत्यारोपण सेवा दिँदै आएको अस्पतालले बताएको छ । अब कलेजो प्रत्यारोपण सेवा पनि विस्तार गर्ने उद्देश्यले अनुमति लिने प्रक्रिया अघि बढाइएको अस्पतालको भनाइ छ ।"
ईसेवामार्फत एनसेलमा टपअप गर्दा आकर्षक उपहार,काठमाडौं (कास) भुक्तानी सेवा प्रदायक ईसेवामार्फत एनसेलका कुनै पनि मोबाइल नम्बरमा टपअप गर्दा आकर्षक पुरस्कार जित्न सकिने भएको छ । ईसेवामार्फत एनसेल मोबाइलमा जनवरीभर ६ सय रुपैयाँभन्दा बढीको टपअप गर्दा प्लेस्टेसन फाइभ जित्न सकिनेछ । यसका अतिरिक्त अन्य थुप्रै पुरस्कार पनि जित्न सकिने ईसेवाले जनाएको छ । कम्पनीका अनुसार २ सय रुपैयाँभन्दा माथिको रिचार्ज गर्ने व्यक्तिले हरेक साता आकर्षक उपहार जित्न सक्नेछन् । ईसेवाले हाल एन्ड्रोइड मोबाइलमा ५५ लाख र आईओएस मोबाइलमा करिब १० लाख गरी ६५ लाख बढी ग्राहकलाई एप्समार्फत सेवा प्रदान गरिरहेको बताएको छ ।
सिद्धार्थ बैंकलाई अवार्ड,काठमाडौं (कास) सिद्घार्थ बैंक द एचआरएम अवार्ड्स फर कर्पोरेट एक्स्लेन्स अवार्डबाट सम्मानित भएको छ । कर्पोरेट क्लब नेपालले वार्षिक रूपमा आयोजना गर्दै आएको अवार्ड समारोहमा बैंकले वित्तीय क्षेत्रतर्फको विधामा अवार्ड जितेको हो । पुस १४ मा आयोजित समारोहमा सिद्धार्थ बैंकका मानव संसाधन तथा विप्रेषण व्यवसाय एकाई प्रमुख पंकज पन्तले अवार्ड ग्रहण गरे । ग्राहकप्रतिको प्रतिबद्धतालाई यस उपाधिले थप मजबुत बनाउने बैंकको भनाइ छ । आगामी दिनमा अझ व्यवस्थित रूपमा सेवा प्रदान गर्न प्रेरणा मिलेको बैंकले जनाएको छ ।
भृकुटीमण्डपमा बिहीबारदेखि औद्योगिक प्रदर्शनी,"काठमाडौं (कास) आगामी बिहीबार अर्थात् पुस २१ देखि काठमाडौंको भृकुटीमण्डपमा अन्तर्राष्ट्रिय फुटवेयर औद्योगिक प्रदर्शनी हुने भएको छ । पुस २३ सम्म सञ्चालन हुने प्रदर्शनीमा विदेशी कच्चा पदार्थ, मेसिनरी र प्रविधिसहितका ४० भन्दा बढी कम्पनीका स्टल र नेपाली फुटवेयरका ९० कम्पनी सहभागी हुने बताइएको छ । फुटवेयर म्यानुफ्याक्चरर्स एसोसिएसन अफ नेपालको आयोजनामा हुने मेलामा देशभरबाट ४० हजारदेखि ५० हजार उद्योगी डिलर, होलसेलर र खुद्रा व्यापारीले सहभागिता जनाउने बताइएको छ । प्रदर्शनीमा नेपालमा फुटवेयर तथा छालाजन्य सामग्री उत्पादन, विधि, कच्चा पदार्थ र गुणस्तरको पनि जानकारी गराइने एसोसिएसनले जनाएको छ । एउटै छानामुनि देशभरका उद्योगी हुने हुँदा पछिल्लो नयाँ डिजाइन, विकास र प्रतिस्पर्धी मूल्य छानेर कारोबार गर्न सहजता हुनेछ, एसोसिएसनले जारी गरेको विज्ञप्तिमा भनिएको छ । प्रदर्शनीमा नेपालका ठूला उत्पादकदेखि साना घरेलु उद्योगसमेत सहभागी हुँदै छन् ।"
४०० रुसी सैनिक मारिएका युक्रेनको दाबी,"किभ (एजेन्सी) युक्रेनले अतिक्रमित क्षेत्र दोनेत्स्कमा गरेको क्षेप्यास्त्र आक्रमणमा कम्तीमा ४ सय रुसी सैनिक मारिएका बताएको छ । दोनेत्स्कको मकिभ्का सहरस्थित रुसी सेनाको स्टेसनलाई लक्षित गरी क्षेप्यास्त्र प्रहार गरिएको युक्रेनी अधिकारीको दाबी छ । यद्यपि, मारिएका सैनिकको संख्या यकिन भइनसकेको बीबीसीले जनाएको छ । रुस पक्षधर अधिकारीहरूले भने संख्या उल्लेख नगरिकनै आक्रमणमा केही रुसी सैनिकले ज्यान गुमाएका बताएका छन् । दोनेत्स्क क्षेत्रका वरिष्ठ रुसी अधिकारी डानिल बेज्सोनोभले नयाँवर्ष सुरु भएको दुई मिनेटमै मकिभ्का सहरमा क्षेप्यास्त्र आक्रमणहरू गरिएको जनाएका छन् । उनले आक्रमणमा अमेरिकामा निर्मित एमएलआरएस हिमार्स क्षेप्यास्त्रहरू प्रयोग गरिएको दाबी गरे । त्यहाँ कतिपयको ज्यान गुम्यो र केही घाइते भए । संख्या भने यकिन भइसकेको छैन, बेज्सोनोभले सामाजिक सञ्जाल टेलिग्राममार्फत जनाएका छन् । रुसी सञ्चारकर्मी तथा ब्लगर्सहरूले भने युक्रेनले दाबी गरेभन्दै निकै कम सैनिकको मात्र ज्यान गएको बताएका छन् । केही संख्यामा सैनिकहरूको ज्यान गएको छ । तर ४ सय हाराहारी होइन, भ्लादिमिर सोलोभ्योभले लेखेका छन् । युक्रेनी सेनाले भने ४ सय रुसी सैनिकले ज्यान गुमाएका र ३ सय सर्वसाधारण घाइते भएको जनाएको छ । रुसी प्रशासनले भने उक्त क्षेत्रमा २५ वटा क्षेप्यास्त्र प्रहार गरिएको जनाएको छ । मकिभ्का सहरमा गरिएको आक्रमणलगत्तै भने रुसले युक्रेनी राजधानी किभमा भीषण आक्रमण गरेको छ । किभको आकाशमा आइतबार रातभर रुसले क्षेप्यास्त्र र ड्रोन प्रहार गरेको अन्तर्राष्ट्रिय सञ्चारमाध्यमहरूले जनाएका छन् । ती आक्रमणहरू विभिन्न भौतिक संरचनालाई लक्षित गरी भएका किभ क्षेत्रका गभर्नर ओलेक्सी कुलेवाको भनाइ छ । युक्रेनी राष्ट्रपति भ्लोदिमिर जेलेन्स्कीले नयाँ वर्ष २०२३ मा युक्रेनले रुसविरुद्धको युद्धमा विजय हासिल गर्ने र सामान्य अवस्थामा फर्कने बताएको केही क्षणमा नै आक्रमणहरू भएका हुन् । नयाँवर्षका अवसरमा गरेको टेलिभिजन सम्बोधनमा रुसी राष्ट्रपति भ्लादिमिर पुटिनले रुसले आफ्नो सार्वभौमिकता र स्वतन्त्रताको संरक्षण गर्न लड्ने बताएका थिए । युक्रेनले उत्तर एट्लान्टिक सन्धि संगठनको सदस्यता लिने तयारी गरेपछि रुसले गत फेब्रुअरी २४ देखि आक्रमण सुरु गरेको हो । त्यसयता रुसी आक्रमणका कारण हजारौं युक्रेनी सर्वसाधारणले ज्यान गुमाइसकेका छन् भने अर्बौं डलर बराबरको भौतिक संरचना ध्वस्त भएको जनाइएको छ । आक्रमण सुरु गरेयता रुसले युक्रेनका विभिन्न क्षेत्रहरूमाथि नियन्त्रण कायम गरेको थियो । तर पछिल्लो समय कतिपय क्षेत्रहरू युक्रेनले फिर्ता लिएको छ । जसका कारण रुसी फौजले ऊर्जालगायत पूर्वाधारलाई केन्द्रित गरी आक्रमण गरेको युक्रेनी अधिकारीहरूको दाबी छ । पछिल्लो समय रुसले युक्रेनका प्रमुख सहरका विभिन्न संरचनालाई लक्षित गरी क्षेप्यास्त्र आक्रमण तीव्र पारेको छ । रुसी फौजले ऊर्जा केन्द्र लगायतका सार्वजनिक संरचनालाई लक्षित गर्दै आक्रमण बढाएको युक्रेनी अधिकारीहरूको भनाइ छ । जसका कारण लाखौं मानिसहरू चिसोमा कठ्यांग्रिन बाध्य भएका छन् । रुसी फौजका नियोजित आक्रमणलाई पश्चिमा देशले युद्धअपराधको संज्ञा दिएका छन् । तर रुसले भने ती आरोप अस्वीकार गर्दै आएको छ । पछिल्लो समय रुसलाई क्राइमियासँग जोड्ने पुलमा विस्फोट गराइएपछि आक्रामक बनेको रुसले युक्रेनका ऊर्जालगायत पूर्वाधारलाई लक्षित गरी आक्रमण तीव्र पारेको हो । युक्रेन आक्रमणका लागि आवश्यक सैन्य हतियार ओसारपसारका लागि रुसले बाटो प्रयोग गर्दै आएका कारण उक्त पुललाई युक्रेनी फौजले निसानामा परेको हो । सन् २०१८ मा केर्च पुल मार्गको उद्घाटन गर्दै रुसी राष्ट्रपति भ्लादिमिर पुटिनले शताब्दीकै उत्कृष्ट संरचना भएको दाबी गरेका थिए । जसका कारण क्रुद्ध बनेका राष्ट्रपति पुटिनले युक्रेनमा देशव्यापी आक्रमणका लागि निर्देशन दिएको जनाइएको छ । आक्रमण सुरु गरेयता रुसले चारवटा क्षेत्रलाई भने आफूमा गाभेको छ । पाँच दिन लगाएर जनमतसंग्रह गरी रुसले रणनीतिक रूपमा महत्त्वपूर्ण क्षेत्रहरू लुहान्स्क, दोनेत्स्क, जापोरिजिया र खेर्सनलाई आफूमा गाभेको हो । रुसी अधिकारीहरूका अनुसार जनमतसंग्रहमार्फत ती क्षेत्रका अधिकांश युक्रेनीले रुसमा गाभिने पक्षमा मत दिएका थिए । उक्त कदमले सन् २०१४ मा क्राइमियालाई आफूमा गाभ्ने रुसी कदमको झल्को दिएको थियो । अमेरिका, युरोपेली संघलगायत पश्चिमा शक्तिले भने रुसले गरेको जनमतसंग्रह अवैधानिक घोषित गरेका थिए । रुसले सुरक्षाकर्मी र कर्मचारीमार्फत सर्वसाधारणलाई प्रभावित पारेको भन्दै जनमतसंग्रह औपचारिकता मात्रै भएको पश्चिमा देशहरूको दाबी छ । जसका कारण अमेरिका तथा युरोपेली संघले रुसविरुद्ध थप प्रतिबन्धहरू जारी गर्ने घोषणासमेत गरिसकेका छन् । नियन्त्रणमा लिएकामध्येको ठूलो सहर खेर्सनबाट भने रुसले दुई साताअघि सेना फिर्ता गरिसकेको छ ।"
कश्मीरमा हिन्दु लक्षित आक्रमण बढ्दो,"(नयाँदिल्ली)कश्मीरमा हिन्दुमाथिको आक्रमणको सिलसिला बढ्दै गएको छ । नयाँ वर्षका दिन कश्मीरको राजौरीमा चार जना हिन्दुलाई उनको नाम सोधेरै हत्या गरिएको घटना बाहिर आएको छ । एक दिनपछि त्यही स्थानमा गराइएको विस्फोटमा दुई बालिका मारिएका छन् । आइतबार राजौरीमा आतंकवादीले गरेको गोली प्रहारका कारण चार जनाको मृत्यु र सात जना गम्भीर घाइते भएका थिए । शोकमग्न स्थानीयले घटनाको विरोधमा सोमबार प्रदर्शन गरिरहँदा गराइएको विस्फोटमा चार वर्ष र १६ वर्षकी दुई जना बालिकाको मृत्यु भएको हो । सात जना घाइते भएका छन् । लगातार भएका घटनाले कश्मीरमा हिन्दुहरूको सुरक्षालाई लिएर प्रश्न उब्जिएको छ । गतवर्ष हिन्दुलाई लक्षित गरी भएका हत्याको संख्या बढेको थियो । पछिल्लो समय विभिन्न सरकारी कार्यालय, स्कुल र बजारमा समेत हिन्दुलाई लक्षित गरी हत्या हुने गरेको छ । यसअघि सुरक्षाबल र आतंकवादी भिडन्तका घटना बढी सुनिन्थे । कश्मीरका नेताहरूले घटनालाई देशमा विकसित राजनीतिक घटनाक्रमसँग जोडेका छन् । पूर्वमुख्यमन्त्री फारुक अब्दुल्लाहले देशभरि फैलाइएको विद्वेषको राजनीतिको परिणाम कश्मीरमा देखिएको उल्लेख गरेका छन् । देशमा मुसलमान र हिन्दुको राजनीति गरिएको छ, दुवै समुदायलाई अलग उभ्याइएको छ । यसको जिम्मेवार को हो ? उनको प्रश्न छ । नेसनल कन्फरेन्सका नेता उमर अब्दुल्लाहले सुरक्षाबलको लापरबाहीले घटनामा वृद्धि भइरहेको प्रतिक्रिया दिएका छन् । एक मिडिया रिपोर्टअनुसार कश्मीरमा सन् २०२२ मा आतंकवादी र सुरक्षाबलबीच ९३ वटा मुठभेडका घटना भएका छन् । त्यसमा १ सय ७२ जना आतंकवादी मारिएका छन् । आतंकवादीको आक्रमणमा २९ जना सर्वसाधारणको ज्यान गएको जनाइएको छ ।"
रुसी ग्यास निर्यात ४५Ü घट्यो,"किभ (एजेन्सी) पूर्वसोभियत गणतन्त्रको समूहबाहिरका देशमा सन् २०२२ मा रुसी ग्यासको निर्यात ४५५ प्रतिशतले घटेको छ । ग्यास कम्पनी गजप्रोमको तथ्यांकअनुसार सन् २०२१ मा कमनवेल्थ अफ इन्डिपेन्डेन्ट स्टेट्स (सीआईएस) भन्दा बाहिरको निर्यात १८५१ अर्ब क्युबिक मिटर थियो । पहिले गजप्रोमको मुख्य निर्यात बजार युरोप थियो । तर सन् २०२२ मा युक्रेनमा रुसको आक्रमणपछि प्रतिबन्धका कारण आपूर्तिमा भारी कमी आएको हो । गजप्रोमका प्रमुख कार्यकारी अधिकृत एलेक्सी मिलरले कम्पनीले यस वर्ष चीनलाई निरन्तर आपूर्ति बढाइरहेको बताएका छन् । हामी चीनमा आधारभूत रूपमा नयाँस्तरको ग्यास आपूर्तिमा छौं, मिलरद्वारा जारी विज्ञप्तिमा उल्लेख छ । रुसी राष्ट्रपति भ्लादिमिर पुटिनले गत महिना पूर्वी साइबेरियामा कोभिक्टा प्राकृतिक ग्यास क्षेत्रको उद्घाटन गरेका थिए । यसले रुसी इन्धनलाई चीनतर्फ निर्यात बढाउन सहज हुने बताइएको छ । रुससँग पश्चिम साइबेरिया र आर्कटिक क्षेत्रहरूबाट चीनमा ग्यास ढुवानी गर्न पाइपलाइनहरू छैनन् । तर रुसले करिब एक दशकअघिदेखि नयाँ क्षेत्रको विकास गर्न र पावर अफ साइबेरिया नामक पाइपलाइन निर्माण गर्न सुरु गरेको छ । एक दशकको चिनियाँ प्रयासमा पहिलो पावर अफ साइबेरिया नाम दिइएको पाइपलाइन सञ्चालनमा आएको थियो र सन् २०१९ को अन्त्यमा पूर्वी साइबेरियाबाट चीनमा ग्यास ढुवानी गर्न थालिएको हो । पछिल्लो समय मस्कोले पावर अफ साइबेरिया२ नामक पाइपलाइन निर्माण गर्ने योजना बनाएको छ ।मिलरले गत साता एक सम्मेलनका क्रममा गजप्रोमका लागि सन् २०२२ निकै धेरै कठिन भएको स्वीकार गरेका थिए ।"
एक तिहाइ देश आर्थिक संकटमा फस्ने चेतावनी,"वासिङ्टन (एजेन्सी) अन्तर्राष्ट्रिय मुद्रा कोष (आईएमएफ) ले यस वर्ष विश्वका एक तिहाइ देशमा आर्थिक मन्दी आउने चेतावनी दिएको छ । आईएमएकी प्रमुख क्रिस्टालिना जोर्जिभाले विश्वका एक तिहाइ देशमा यस वर्ष आर्थिक मन्दी छाउने र त्यसबाट लाखौं मानिस प्रभावित हुने बताएकी हुन् । विश्वका तीन प्रमुख अर्थतन्त्रहरू अमेरिका, युरोपेली संघ र चीन एकसाथ सुस्त गतिमा चलेका हुनाले त्यस्तो परिस्थिति आउने उनको भनाइ छ । अमेरिकी टेलिभिजन च्यानल सीबीएससँगको अन्तर्वार्तामा उनले सन् २०२२ को तुलनामा यो वर्ष थप कठिन हुने बताइन् । विश्व अर्थतन्त्रको एक तिहाइमा आर्थिक मन्दी छाउने हामीले अनुमान गरेका छौं, जोर्जिभाले भनेकी छन्, आर्थिक मन्दी नभएका देशहरूका लाखौं मानिसले पनि मन्दीकै जस्तो अवस्था महसुस गर्नेछन् ।अमेरिकाले मन्दी पन्छाउन सके पनि युरोपमा गम्भीर स्थिति देखापर्ने उनको भनाइ छ । कोभिडको महामारीपछि रुसयुक्रेन युद्धले अधिकांश देशको अर्थतन्त्र थिलथिलो पारेकाले युरोपेली संघको आधा हिस्सामा गम्भीर आर्थिक समस्या देखापर्ने उनले बताएकी छन् ।शून्य कोभिड नीतिका कारण विश्वको दोस्रो ठूलो अर्थतन्त्र, चीनले सन् २०२२ मा बाँकी विश्वसँग रफ्तार मिलाउन सकेको थिएन । यसले गर्दा आपूर्ति शृंखला र व्यापार तथा लगानी प्रवाहमा अवरोध सिर्जना भएको थियो । चालीस वर्षमा पहिलो पटक सन् २०२२ मा चीनको आर्थिक विकास विश्व आर्थिक विकासभन्दा कम वा उही स्तरमा हुने देखिएको छ, जोर्जिभाले भनेकी छन्, कोभिडअघि चीनले विश्व आर्थिक विकासको ३४, ३५ वा ४० प्रतिशत प्रवाह गर्थ्यो । अहिले त्यो सकिरहेको छैन । समग्र एसियाली अर्थतन्त्रका लागि यो तनावपूर्ण अवधि रहेको उनको भनाइ छ ।आईएमएफले यो वर्ष विश्व आर्थिक विकासको दर २७ प्रतिशत हुने प्रक्षेपण गरेको छ । सन् २०२२ मा आर्थिक विकास दर ३२ प्रतिशत थियो । युक्रेन युद्ध, मुद्रास्फीतिको दबाब र प्रमुख केन्द्रीय बैंकहरूले बढाएको ब्याजदरलगायतलाई मध्यनजर गर्दै आईएमएफले सन् २०२३ को आर्थिक विकासको दर प्रक्षेपण गरेको थियो ।"
नेपाल टी२० लिग अन्योल,"विनोद पाण्डे (काठमाडौं)आयोजकहरू सम्पर्कबाहिर भएपछि नेपाल टी२० लिग क्रिकेट प्रतियोगिता मंगलबारदेखि नहुने सम्भावना बढेको छ । ६० प्रतिशत खेलहरू सम्पन्न भइसके पनि खेलाडी तथा अफिसियलले कुनै पारिश्रमिक नपाउँदा टी२० लिग स्थगितको संघारमा पुगेको छ । विदेशी खेलाडीहरूले यसअघि नै सोमबारसम्मको समयसीमा दिएको र तोकिएको समयमा पनि पारिश्रमिक नआएपछि मंगलबारदेखि खेल नखेल्ने धम्की दिएका थिए । तर, सोमबार साँझबाट आयोजकहरू नै बेपत्ता भएपछि प्रतियोगिताका थप खेल नहुने अवस्थामा पुगेको हो । नेपाल क्रिकेट संघ (क्यान) ले भारतीय कम्पनी सेभेन थ्री स्पोर्ट्सलाई साझेदार बनाउँदै पटकपटक सारिएको नेपाल टी२० लिग मंसिर २८ देखि सुरु भएको थियो । सोमबारसम्म ३४ मध्ये २० खेल सम्पन्न भइसकेका छन् । क्यानका अध्यक्ष चतुरबहादुर चन्दले सेभेन थ्री स्पोर्टसका संस्थापक जतिन आहलुवालिया सम्पर्कमा नआएको जनाए । सेभेन थ्री स्पोर्ट्स अहिले सम्पर्कमा छैन, उनीहरूले दिउँसोदेखि फोन उठाइरहेका छैनन् । बिहान कुरा हुँदा दूतावासमा छु भनेका थिए । म बुवाका उपचारका लागि गंगालाल अस्पतालमा थिएँ । आज बेलुका पैसा दिने कुरा थियो, चन्दले सोमबार राति भने, आज पनि पैसा नआएमा हामी आफ्नो निर्णयमा पुग्ने सक्ने भनेको थिएँ । कोषाध्यक्षमार्फत क्यानको पैसा बुझाउँछु भनेको थियो । तर, अहिले आएर फोन उठाइरहेको छैन । अब के हुन्छ ? उनले अगाडि भने, सम्पर्कमा आएमात्र केही भन्न सकिएला । सम्पर्कमा नआएपछि कसरी प्रतियोगिता गर्न सकिएला र । खेलाडी र पारिश्रमिकका विषय पनि छन् । लाइभका लागि ल्याएको युरो स्पोर्टसको करोडौंको क्यामरा लिएर यहाँ छाडेछ । सेभेन थ्री स्पोर्टसले नै बोलाएर उनीहरूसँग सम्झौता गरेको हो । त्यसमा ५० जनाजतिको टिम छ । होटलमा सबै बसेको बुकिङ नै छ । अरूधेरै प्रशासनिक कुरा मलाई थाहा भएन ।आयोजक बेखबर भएपछि क्यानका केही पदाधिकारीले सोमबार राति त्रिवि क्रिकेट मैदान कीर्तिपुरमा घेराबन्दी हालेका छन् । सहभागी धेरै टोलीका नेपाली तथा विदेशी खेलाडी, प्रतियोगिताका निर्णायकहरूले अझै पारिश्रमिक नपाएपछि लिग नै नखेल्ने धम्की दिँदै आएका थिए । सेभेन थ्री स्पोर्टसबाट पाउनु रकम क्यानले आफैं अझै पाउन सकेको थिएन । नेपाल टी२० लिगमा विराटनगर सुपर किंग्स, जनकपुर रोयल्स, काठमाडौं किंग्स, पोखरा एभेन्जर्स, लुम्बिनी अल स्टार्स र फारवेस्ट युनाइटेड गरी ६ फ्रेन्चाइज टोलीले प्रतिस्पर्धा गरिरहेका छन् । त्यसमध्ये विराटनगर, जनकपुर, काठमाडौं र फारवेस्टका खेलाडीले अझै कुनै पारिश्रमिक पाएका छ्रैनन् । नेपाली खेलाडीतर्फ समूह ए मा रहेकाको १५ लाख, समूह बी मा रहेकाको १० र समूह सी मा रहेकाको ५ लाख पारिश्रमिक रकम तोकिएको छ । त्यस्तै विदेशी खेलाडीको हकमा समूह ए मा रहेकाले ४० हजार डलर, समूह बी ले २० हजार र सी ले १२ हजार ५ सय डलर पारिश्रमिक पाउने प्रावधान थियो । प्रतियोगिता सुरु हुनु २४ घन्टाअगाडि बैंकमार्फत ५० प्रतिशत रकम खेलाडीको खातामा भुक्तानी हुनुपर्ने प्रावधान रहेकोमा प्रतियोगिता सम्पन्न नजिक पुग्दा पनि चार टोलीका खेलाडीहरूले कुनै रकम पाएका थिएनन् । सेभेन थ्री स्पोर्टसले क्यानलाई ८ वर्षको ३३ करोड रुपैयाँ दस्तुर तिर्नुपर्ने गरी सम्झौता गरेको थियो । क्यान र सेभेन थ्री स्पोर्टसले नेपाल टी२० लिगको घोषणाको क्रममा जेठ ४ गते संयुक्त पत्रकार सम्मेलन गरेको थियो । क्यानका कार्यबाहक सचिव प्रशान्तविक्रम मल्लले पत्रकार सम्मेलनमा सम्झौता भएपछि १५ प्रतिशत रकम क्यानको खातामा सेभेन थ्री र्स्पोटसले दाखिला गरिसकेको, अर्को १५ प्रतिशत त्यसको ४५ दिनपछि र बाँकी ७० प्रतिशत प्रतियोगिता सुरु हुने अघिल्लो दिनसम्म दाखिला गर्नुपर्ने प्रावधान रहेको जनाएका थिए ।क्यानका कोषाध्यक्ष रोशन सिंहले सोमबार साँझसम्ममा सम्झौताको ३० प्रतिशत रकम १ करोड २० लाख रुपैयाँमात्र खातामा आएको जनाए । उनका अनुसार क्यानले सम्झौताअनुरुप पहिलो वर्ष सेभेन थ्री र्स्पोटसबाट कुल ३ करोड ९० लाख रुपैयाँ पाउनुपर्नेछ । क्यानले सेभेन थ्री स्पोर्टसले खेलाडीको पारिश्रमिक प्रक्रिया एकद्वार प्रणालीमार्फत वितरण गर्ने गरी सम्झौता गरेको थियो । सोअनुरुप सहभागी फ्रेन्चाइज टोलीले सेभेन थ्री स्पोर्टसको खातामा खेलाडीले पाउनुपर्ने रकम जम्मा गर्ने र त्यो रकम सेभेन थ्री स्पोर्टसमार्फत खेलाडीको खातामा जम्मा हुने सम्झौता छ । स्रोतका अनुसार तीन दिन अघिमात्र आयोजकले खेलाडीसँग सम्झौतापत्रमा हस्ताक्षर गरेको थियो । क्यान र सेभेन थ्री स्पोर्टसको सम्झौताअनुसार प्रतियोगिता सुरु हुने अघिल्लो दिन खेलाडीले ५० प्रतिशत रकम पाइसक्नुपर्नेछ । पोखरा एभेन्जर्सले ५० प्रतिशत पारिश्रमिक रकम खेलाडीलाई प्रदान गरिसकेको जनाएको छ । प्रतियोगिता सुरु भइसक्दा पनि खेलाडीहरू पारिश्रमिक नपाएपछि नेपाली राष्ट्रिय टोलीका कप्तान रोहित पौडेलले केही दिनअघि क्यानलाई मेल लेख्दै यसबारेमा अवगत गराएको खेलाडी स्रोत बताउँछ ।खेलाडीलाई आयोजकले भत्ता उपलब्ध गराए पनि प्रतियोगिता सम्पन्न हुन ८ दिनमात्र बाँकी रहेको समयमा पारिश्रमिक नपाएपछि विदेशी खेलाडी होटलबाट मैदान नजाने धम्की दिएका थिए । कोही खेलाडीले यसबारेमा खुलेर बोलेका छैनन्, उनीहरूलाई विशेष गरी सञ्चारमाध्यमसँग म्याच डे बाहेक बोल्न बन्देज लगाइएको छ । विराटनगर, जनकपुर, काठमाडौं र फारवेस्टका खेलाडीले आजसम्म पारिश्रमिकको कुनै पैसा पाएका छैनन् । विदेशी खेलाडीहरू आजसम्म कुरेर बसेका थिए, उनीहरू अब पनि पारिश्रमिक नआएमा भोलि (मंगलबार) देखि होटलबाट मैदान नजाने भनेका छन्, एक खेलाडीले नाम नबताउने सर्तमा सोमबार राति भने । पछिल्लो स्थितिमा आयोजक पक्ष नै सम्पर्कविहीन भएपछि खेलाडीको बिचल्ली हुने देखिएको छ । जनकपुरका भारतीय प्रशिक्षक उमेश पटवाल, विराटनगरका जिम्बावे खेलाडी सिकन्दर राजा केही दिनअघि फर्किसकेका छन् । यी दुई फर्किए पनि उनीहरूको टोलीले यसबारे केही सार्वजनिक गरेका थिएनन् । यसलाई पारिश्रमिक विषय र लिगमा भइरहेको अस्वभाविक नतिजासँग जोडिएर हेरिएको थियो । केही टोलीको अस्वभाविक प्रर्दशनमा लिगको औचित्यमाथि नै प्रश्न उठाइएको छ ।नेपाल क्रिकेट संघका सदस्य छुम्बी लामाले सोमबार राति सामाजिक सन्जाल फेसबुक स्टाटसमा लेखेका छन्, कीर्तिपुरस्थित त्रिवि मैदानमा जारी नेपाल टी२० लिगको असली नियतमाथि गम्भीर प्रश्नहरू उब्जिन सुरु भएको छ । जारी प्रतियोगिताका विभिन्न गतिविधिहरू हेर्दा नेपाली क्रिकेट दलाल र तस्करले कब्जा जमाएको भान भइरहेको छ । निकट भविष्यमा धेरै कुराहरू थप प्रस्ट गर्दै जाला । अहिलेलाई नेपाली क्रिकेटको संरक्षण गर्न सम्बन्धित सरोकारबाला गम्भीर भएर अनुसन्धान गर्न जरुरी देखिन्छ ।अख्तियार दुरुपयोग अनुसन्धान आयोगले सोमबार नै विदेशी खेलाडीको हकमा श्रम स्वीकृति लिएको वा नलिएको बारेमा युवा तथा खेलकुद मन्त्रालय र राष्ट्रिय खेलकुद परिषदलाई एक साताभित्र जवाफ फर्काउन पत्र काटेको छ । अख्तियारका प्रवक्ता श्यामप्रसाद भण्डारीले यस विषयमा छानबिन भइरहेको जनाए ।"
वाग्मती र रामपुर फाइनलमा,लमजुङ (कास) बेंसीसहरमा भइरहेको ३० औं त्रिवेणी कप फुटबल प्रतियोगितामा सोमबार सर्लाहीको वाग्मती फुटबल क्लब र चितवनको सेन्ट्रल कलेज रोड्स रामपुर फाइनलमा पुगेका छन् । सहजीस्थित त्रिवेणी रंगशालामा वाग्मतीले तनहुँको सामना फुटबल क्लब तुरतुरेलाई २० ले हरायो । पहिलो हाफको २१ औं मिनेटमा वाग्मतीका सनम धिमालले गोल गरे । दोस्रो हाफको २० औं मिनेटमा वाग्मतीकै देव गुरुङले गोल थप्दै दोब्बर अग्रतामा जिताए । वाग्मतीका सुरज श्रेष्ठ म्याद अफ द म्याच भए । उनले २ हजार ५ सय रुपैयाँ पाए । दोस्रो सेमिफाइनलमा रोड्स रामपुरले समाजसेवा युवा क्लब काठमाडौंलाई १० ले हरायो । रामपुरका विदेशी खेलाडी फोडे फोफानाले गोल गरे । उनले पहिलो हाफको छैटौं मिनेटमै गोल गरेका थिए । खेलमा रामपुरका तेजेन्द्र चौधरी म्याद अफ द म्याच घोषित भए । उनले २ हजार ५ सय रुपैयाँ पाए । आयोजक त्रिवेणी युवा क्लबका अध्यक्ष विनोद गुरुङका अनुसार फाइनल मंगलबार दिउँसो २ बजे हुनेछ । विजेताले ५ लाख र उपविजेताले ३ लाख रुपैयाँ पुरस्कार पाउनेछन् ।
फिदिमलाई नगर कप,पाँचथर (कास) फिदिम स्पोर्टिङ क्लबले फिदिम नगरपालिका७ मा आयोजित चौथो फिदिम नगर गोल्डकपको उपाधि जितेको छ । फिदिमले पशुपतिनगर फुटबल क्लब इलामलाई २० ले हराएको हो । विजेताले १ लाख ७० हजार र उपविजेताले ९० हजार रुपैयाँ पुरस्कार पाए । तमु ल्होछार पर्वका अवसरमा आयोजित प्रतियोगिता रानिटारको बराजु रंगशालामा भएको थियो । खेलाडीलार्य फिदिम नगरप्रमुख मित्रप्रसाद काफ््ले र उपप्रमूख राधाकृष्ण न्यौपानेले पुरस्कृत गरे ।
संकटासँग आर्मी स्तब्ध,"अनिष भट्टराई (गण्डकी)आहारारा पोखरा गोल्डकप फुटबलमा सोमबार संकटा क्लब सेमिफाइनल पुगेको छ । संकटाले विभागीय टोली त्रिभुवन आर्मी फुटबल क्लबलाई ३१ ले हराउँदै अन्तिम चारको यात्रा गरेको हो । संकटाले फाइनल पुग्नका लागि अर्को विभागीय टोली एपीएफ क्लबसँग प्रतिस्पर्धा गर्नेछ । आर्मीलाई हराउँदा संकटाका मोसुकी, विनाङ र सुरजज्यू ठकुरीले ११ गोल गरे । आर्मीका नवयुग श्रेष्ठले एक गोल फर्काएका थिए । पहिलो हाफमा आर्मीले संकटालाई केही दबाबमा राखेको थियो । संकटाले केही मौकाबाहेक अरू उत्कृष्ट अवसर बुन्न सकेन । संकटाका मेसुकीले पोस्टमा केही प्रहार गर्नुबाहेक अरू फरवार्डले आनो खेल देखाउन सकेनन् । आयुश घलानले बक्समा केही मुभ बनाए पनि गोलमा परिणत हुन सकेन । आर्मीका कप्तान भरत खवासले सातौं मिनेटमा बक्सबाहिर पाएको मौकालाई बायाँ खुट्टाले गरेको प्रहार आकासियो । खेलको १२ औं मिनेटमा दिनेश हेम्जनले गरेको प्रहार पनि फ्रेमभित्र रहेन । बक्समा लगातार मौका बनाइरहेको आर्मीले १५ औं मिनेटमा पेनाल्टी पायो । संकटाका निशान खड्काले दिनेश हेम्जनलाई फाउल गरेपछि आर्मीले पेनाल्टी पायो । त्यसलाई नवयुग श्रेष्ठले गोलमा परिणत गरे । पहिलो गोल खाएपछि मुर्झाएको संकटाका मेसुकीले २६ औं मिनेटमा बक्समा एक्लै बल दगुराए पनि प्रहार गर्न सकेनन् । तर, कप्तान सुनील बलले ३५ औं मिनेटमा दिएको थ्रु बलमा भने मेसुकी गोल सफल भए । त्यसपछि संकटा खेलमा फर्कियो । दोस्रो हाफमा पनि आर्मीले नै लगातार मौका बनाइरह्यो । संकटाका गोलरक्षक टिकेन्द्रसिंह थापाले लगातार उत्कृष्ट बचाउ गरिरहे । ७५ औं मिनेटमा संकटाले अग्रता लिन सक्यो । मेसुकीले प्रहार गरेको बल पोस्टमा लागेर फर्किएपछि संकटाका सुरजज्यूले गरेको प्रहार गोलमा परिणत भयो । इन्ज्युरी ६ मिनेटमध्ये तेस्रो मिनेटमा संकटाले गोल थप्दै जित सुनिश्चित गर्यो । मेसुकीले काउन्टर एट्याकलाई बढाउँदा स्टेफेन विनोङलाई पास दिए । आर्मीका गोलरक्षक विकेश कुथुले बल नियन्त्रणमा गल्ती गर्दा विनोङले तेस्रो तथा निर्णायक गोल गरे । मंगलबार मनाङ मर्स्याङ्दी क्लब र भुटानी युथ स्पोर्टस् क्लब अमेरिका आमनेसामने हुँदैछन् ।"

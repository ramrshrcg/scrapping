शीर्षक,विवरण
एक्ला प्रधानमन्त्रीको जिम्मा १७ मन्त्रालय,"(काठमाडौं)प्रधानमन्त्री नियुक्त भएको तीन साता पुग्दा पनि मन्त्रिपरिषद् अपूरो छ । सरकारले संसद्मा विश्वासको मत पाए पनि सत्तारूढ दलहरूबीचको अविश्वासले मन्त्रिपरिषद् विस्तारमा ढिलाइ भएको छ । तीन मन्त्रीले मात्र विभागीय जिम्मेवारी पाएका छन् भने कुल २० मध्ये १७ मन्त्रालयको जिम्मा प्रधानमन्त्री एक्लैले लिएका छन् । प्रधानमन्त्री पुष्पकमल दाहाल र एमाले अध्यक्ष केपी शर्मा ओलीबीच पटकपटक छलफल भए पनि मन्त्रिपरिषद्बारे टुंगो लागेको छैन । सरकारले मंगलबार विश्वासको मत लिएपछि सातदलीय सत्ता गठबन्धनको बैठकसमेत बसेको छैन । दुई नेताबीच बुधबार, बिहीबार, शनिबार करिब ६ घण्टा वार्ता भए पनि सहमतिले अन्तिम रूप लिन पाएन ।आइतबार बेलुकासम्म भने नाम टुंगो लगाएर सोमबारसम्म मन्त्रिपरिषद्लाई पूर्णता दिने तयारी भएको बालुवाटारको भनाइ छ । लगभग सहमति भइसकेको छ, आइतबार बेलुका सात दलको बैठक बसी टुंगो लगाउने तयारी छ, सोमबार पूर्ण मन्त्रिपरिषद्को बैठक बस्ने तयारी छ, दाहालका स्वकीय सचिव रमेश मल्लले भने ।पुस ११ मा प्रधानमन्त्री दाहालबाहेक विष्णु पौडेलले उपप्रधान तथा अर्थमन्त्री, नारायणकाजी श्रेष्ठले उपप्रधान तथा भौतिक पूर्वाधारमन्त्री र रवि लाछिानेले उपप्रधान तथा गृहमन्त्रीको शपथ लिएका थिए । त्यही दिन शपथ लिएका एमालेका दामोदर भण्डारी, ज्वालाकुमारी साह, राजेन्द्र राई र जनमतका अब्दुल खानले मन्त्रालयको जिम्मेवारी पाएका छैनन् । विभागीय जिम्मेवारी नपाएका मन्त्रीहरूको दैनिकी यातनापूर्ण छ । उनीहरू जाने मन्त्रालय छैन । त्यसैले बाहिरबाहिर कार्यक्रममा डुलेर निवास फर्कन्छन् । छिट्टै मन्त्रालय टुंगिन्छ भन्नेछ, मन्त्री राईले भने ।एमालेले ९, माओवादीले ५, स्वतन्त्र पार्टीले ३, राप्रपाले उपप्रधानमन्त्रीसहित ३ र जसपाले उपप्रधानमन्त्रीसहित ३ मन्त्रालयमा दाबी गरेका छन् । कुन मन्त्रालय कसले लिने भन्ने विषयले पनि सहमति असहज भएको छ । शुक्रबार ओली निवास बालकोटमा भएको छलफलमा एमालेले रक्षा, परराष्ट्र, पर्यटन र भूमिसुधार मन्त्रालयमा दाबी गरेको स्रोतको भनाइ छ । गृह स्वतन्त्र पार्टी र अर्थ एमालेले पाइसकेकाले परराष्ट्र पनि एमालेलाई दिन प्रधानमन्त्री असहज छन् । माओवादीले परराष्ट्रसहित सञ्चार, शिक्षा र स्वास्थ्यमा दाबी गरेको छ । यी मन्त्रालयमा स्वतन्त्र पार्टीको पनि दाबी छ । स्वतन्त्रले श्रम मन्त्रालयमा पनि दाबी प्रस्तुत गरेको छ, यो पार्टीले गृह लिइसकेको छ भने अब दुई मन्त्रालय पाउने सम्भावना छ । यस्तै राप्रपाले ऊर्जा र जलस्रोत तथा सिँचाइ मन्त्रालयमा दाबी गरेको छ । राप्रपा प्रवक्ता मोहन श्रेष्ठका अनुसार अध्यक्ष राजेन्द्र लिङदेनको नेतृत्वमा सरकारमा सहभागी हुने तयारी छ । राष्ट्रिय स्वतन्त्र पार्टीका सभापति दुई दिन काठमाडौंबाहिर रहेकाले गठबन्धन दलको बैठक बस्न सकेन, श्रेष्ठले भने, सरकारको महत्त्वपूर्ण घटक भएकाले हाम्रो दाबी स्वाभाविक हो । हामी अध्यक्षको नेतृत्वमा सरकारमा सहभागी हुन्छौं ।जनता समाजवादीले सत्ता साझेदार ठूला दलले भागबन्डा टुंग्याएपछि मात्र आफूहरूको विषय प्रवेश हुने जनाएको छ । प्रमुख दलबीच समझदारी भएपछि हामी सरकारमा जाने कुरा हुन्छ, प्रवक्ता मनीष सुमनले भने । जसपाले उपसभामुख पनि दाबी गरेको छ । दुई स्वतन्त्र सांसद अमरेश सिंह र प्रभु साह पनि मन्त्री बन्ने प्रयासमा छन् । प्रधानमन्त्री दाहालले एकीकृत समाजवादी र लोसपालाई समेत सरकारमा सहभागी हुन आग्रह गरेका छन् ।सरकारलाई समर्थन गरेको नागरिक उन्मुक्ति पार्टीले रेशम चौधरीको रिहाइलगायतका माग सम्बोधन भएपछि मात्र सरकारमा सहभागी हुने अडान लिएको छ । नागरिक उन्मुक्तिले समर्थन नदिएकाले सुदूरपश्चिममा गठबन्धनका उम्मेदवार सभामुखमा निर्वाचित हुन सकेका छैनन् ।सत्ता गठबन्धनलाई असहज बनाउने र सम्भव भए भत्काउने रणनीतिसहित कांग्रेसले दाहाल नेतृत्वको सरकारलाई विश्वासको मत दिएपछि एमाले सशंकित छ । यसबाहेक सरकार सञ्चालनमा ओलीको अतिरिक्त दबाब आए कांग्रेससँगको सहकार्य खुला राख्न सक्ने संकेत प्रधानमन्त्री दाहालले दिएपछि ओलीबीच असमझदारी देखिएको छ । गठबन्धनको निरन्तरतालाई लिएर प्रधानमन्त्री र एमाले अध्यक्षबीच केही असमझदारी पैदा भएजस्तो देखिन्छ, यसले मन्त्रिपरिषद् विस्तारमा समस्या भएको छ, सत्ता गठबन्धनमा आबद्ध दलका एक शीर्ष नेता भन्छन्, गठबन्धन बनेको तीन साता मात्र भएको छ, तर यसको निरन्तरताको विषयमा दुई दलका नेताहरूबीच सबालजवाफ सुरु भएको छ, प्रस्टीकरण दिने अवस्था आएको छ, यो शुभसंकेत अवश्य होइन ।मन्त्रिपरिषद् विस्तारमा भएको ढिलाइले सरकारको दैनिक कार्यसम्पादनमा असर पर्न थालेको कर्मचारीहरूको भनाइ छ । २१ बुँदे नीतिगत प्राथमिकता र न्यूनतम साझा कार्यक्रम सार्वजनिक गरेको गठबन्धनले एक महिनाभित्रै सम्बन्धित मन्त्रालय, विभाग एवं निकायबाट विस्तृत कार्ययोजना बनाई प्रक्रिया अघि बढाउने कार्यतालिका बनाएको थियो । संसद्मा विश्वासको मत लिनुभन्दा एक दिनअगाडि सत्तारूढ दलहरूले सिंहदरबारमा पत्रकार सम्मेलन गर्दै गठबन्धन दलहरूले सरकारको नीतिगत प्राथमिकता र न्यूनतम कार्यक्रम सार्वजनिक गरेका थिए । तर, मन्त्रिपरिषद् विस्तारमा भइरहेको ढिलाइले सुशासन, प्रभावकारी सेवाप्रवाह र समृद्धिका लागि काम गर्ने सरकारको योजना प्रभावित हुन सक्छ ।त्यसो त मन्त्रिपरिषद् विस्तारमा गठबन्धनका दुई मुख्य दल एमाले र माओवादीबीच फरक धारणा देखिएको छ । एमालेले मन्त्रालयहरूको बाँडफाँटसँगै सभामुख र राष्ट्रपतिको विषय प्याकेज मै टुंग्याउन चाहेको छ भने माओवादीले अहिले मन्त्रिपरिषद् विस्तारमा मात्र जोड गरेको छ । माघ अन्तिम साता हुने राष्ट्रपति निर्वाचनमा एमाले उम्मेदवारलाई गठबन्धनको समर्थन निश्चित हुनुपर्ने प्रस्ताव ओलीले दाहालसमक्ष राखेको बालुवाटार स्रोतले जनाएको छ ।माघ ५ मा आफ्नो दलका तर्फबाट सभामुख निर्वाचित हुनुपर्ने र राष्ट्रपतिको विषयमा पनि स्पष्ट मार्गचित्र लिएर अघि बढ्नुपर्ने उनको अडान छ । दाहालले भने सभामुख चयन भएपछि मात्र राष्ट्रपति निर्वाचनमा केन्द्रित हुने बताएका छन् । दाहालले आफूलाई विश्वासको मत दिने दल (कांग्रेस) सँगसमेत सभामुख तथा राष्ट्रपति निर्वाचनका विषयमा छलफल गर्ने बताएका छन् ।दुई नेताबीच शनिबार भएको छलफलपछि दाहालले मंगलबार सर्वदलीय बैठक बोलाउने तयारी गरेका छन् । सभामुख र राष्ट्रपति छनोटका विषयमा प्रधानमन्त्रीले आफूलाई विश्वासको मत दिने दलहरूसँग पनि छलफल गरेर सहमति गर्न चाहनुभएको छ, बालुवाटार स्रोतले भन्यो, त्यसका लागि माघ ३ मा सर्वदलीय बैठक राख्नुभएको छ ।पुस १० मा दाहाल र ओलीबीच प्रधानमन्त्री माओवादी, राष्ट्रपति र सभामुख एमालेले लिने गरी समझदारी भएको थियो । दाहालले एमाले र माओवादीबीच नयाँ सत्ता समीकरण बनेपछि कांग्रेस प्रतिपक्षमा बस्ने अनुमान गरिए पनि उसले विश्वासको मत दिएका कारण राष्ट्रपति तथा सभामुखसहितको महत्त्वपूर्ण पदमा पनि उसको भूमिका के हुन्छ भनेर सोध्नु उपयुक्त हुने प्रधानमन्त्री दाहालको सचिवालयले जनाएको छ । कांग्रेस र माओवादीबीच बढ्दो संवादले एमाले र माओवादीबीच अविश्वास उत्पन्न भएको छ । एमाले अध्यक्ष ओलीको राष्ट्रपति निर्वाचन के हुन्छ भन्नेमा आशंका रहेछ, त्यसकारण प्याकेजमै सहमतिको प्रयास भइरहेको छ, बालुवाटार स्रोतले शनिबार भन्यो, प्रधानमन्त्रीले त्यसमा शंका नगर्न आग्रह गर्नुभएको छ, तर सरकारलाई जस्तै सभामुख र राष्ट्रपतिमा पनि कांग्रेसले साथ दिन्छ कि भनेर सोध्नु प्रधानमन्त्रीको कर्तव्य हुन्छ ।एमाले उपाध्यक्ष सुवास नेम्वाङले भने कांग्रेसले सरकारलाई विश्वासको मत दिएकामा धन्यवाद भन्नुपर्ने तर्क गरे । कांग्रेसले विश्वासको मत दिँदैमा गठबन्धनभित्र अविश्वास हुँदैन, उनले भने, बाहिर अविश्वासको फुल पार्दैमा चल्ला निस्कँदैन । दुई शीर्ष नेताबीच निरन्तर छलफल भइरहेकाले छिट्टै सबै आशंका मेटिने उनको भनाइ छ ।कांग्रेसले विश्वासको मत दिएपछि प्रधानमन्त्री दाहालले राष्ट्रिय सहमति को विषय उठाउन थालेका छन् । सिंगो सदन नै विश्वासको मत दिने अवस्थामा आयो, यो नेपाली राजनीतिमा असाधारण परिघटना भयो, शनिबार एक पुस्तक लोकार्पण कार्यक्रममा दाहालले भने, करिब राष्ट्रिय सहमति नै भयो । यो मेरा लागि गौरवको विषय हो, चुनौती पनि हो । मैले त्यही ठानेको छु । सिंगो देशलाई एकताबद्ध भएर जाने वातावरण बनेको छ, देश एकताबद्ध भएर जान्छ ।"
सभामुख छान्न नसक्दा सुदूरपश्चिममा संकटमा गठबन्धन,"(धनगढी), (काठमाडौं)सातदलीय सत्ता गठबन्धनको एक घटक नागरिक उन्मुक्ति पार्टी (नाउपा) तटस्थ बस्दा सुदूरपश्चिम प्रदेशमा सभामुख निर्वाचन अनिर्णीत बनेको छ । ५३ सदस्यीय सुदूरपश्चिम प्रदेशसभामा ७ सदस्यसहित निर्णायक हैसियतमा रहेको नाउपाले शनिबार भएको दोस्रो पटकको निर्वाचनमा सत्ता गठबन्धनकै सभामुख उम्मेदवारलाई भोट दिएन ।सुदूरपश्चिममा सत्ता गठबन्धनबाट माओवादीका भीमबहादुर भण्डारी र कांग्रेसका मानबहादुर रावल सभामुखका उम्मेदवार छन् । बिहीबार भएको निर्वाचनमा कुनै पनि उम्मेदवारको पक्षमा बहुमत नपुगेपछि शनिबार दोस्रो पटक निर्वाचन भएको थियो । बिहीबार नाउपाका लक्ष्मणकिशोर चौधरी र एमालेका चक्र मल्ल अनुपस्थित थिए भने एक मत बदर भएको थियो । यसले गर्दा सत्ता गठबन्धनका उम्मेदवार भण्डारीको पक्षमा २६ मत मात्रै परेको थियो । सभामुख निर्वाचित हुन २७ मत आवश्यक पर्छ ।शनिबार भएको पुनः मतदानमा सत्ता गठबन्धनले त्यही मत पनि जोगाउन सकेन । गठबन्धनका उम्मेदवार भण्डारीको पक्षमा २२ मत मात्र आएपछि प्रदेशसभाको अध्यक्षता गरिरहेका ज्येष्ठ सदस्य शिवराज भट्टले अस्वीकृत भएको घोषणा गरे । सत्ता गठबन्धनको निर्णायक नाउपाका ७ सांसद तटस्थ बसेकाले भण्डारीको पक्षमा २२ मत मात्र परेको हो । शुक्रबार बैठक बस्न नसकेपछि शनिबार पनि बैठक हुने निश्चित थिएन तर बिहान ११ बजे सर्वदलीय बैठक बसेर साँझ ६ बजे बैठक सञ्चालन गर्ने सहमति जुटेको कांग्रेस सांसद मेघराज खड्काले बताए । हामीले त माघ २ मा गरौं भनेका थियौं तर सत्ता गठबन्धनका साथीहरूले आजै गरौं भनेपछि बैठक सञ्चालन भएको हो, उनले भने, बैठक हुँदैन होला भन्ठानेर हाम्रो सांसद (सरस्वती खड्का) त बाहिर गइसक्नुभएको थियो ।सुदूरपश्चिममा माओवादीका ११, एमालेका १०, नागरिक उन्मुक्तिका ७ र राप्रपाका १ गरी सत्तापक्षमा २९ सांसद छन् । अर्कोतिर कांग्रेसका १९, एकीकृत समाजवादीका ४ र १ स्वतन्त्र सांसद छन् । गठबन्धन दलबीच मुख्यमन्त्री एमाले, सभामुख माओवादी र उपसभामुख नाउपाले लिने सहमति छ । सहमतिअनुसार मुख्यमन्त्री नियुक्त गर्न सघाएको नाउपाले सभामुख निर्वाचनमा हलो अड्काइरहेको छ । नाउपाका प्रमुख सचेतक चौधरीले सहमतिविपरीत मन्त्री नियुक्त गरिएकाले सभामुख चयनमा तटस्थ बसेको बताए । हामीसँगका सम्झौता कहिल्यै कार्यान्वयन भएनन्, त्यसैले पहिलो दिन (बिहीबार) मतदानमा अनुपस्थित भएको हुँ, उनले भने, आज (शनिबार) मतदानमा हामी तटस्थ बसेका छौं ।नाउपाले सत्ता गठबन्धनकै सभामुख उम्मेदवारलाई मतदान नगर्नुका दुई कारण देखिएका छन् । पहिलो कारण सत्ता गठबन्धन (सरकार) ले सम्झौता कार्यान्वयन नगरेको असन्तुष्टि हो, जुन सतहमा आइसकेको छ । प्रधानमन्त्री पुष्पकमल दाहालले जेलमा रहेका नाउपाका नेता रेशम चौधरीलगायतलाई जेलमुक्त गरेर माघीमा उपहार दिने बचन दिएका थिए । हाम्रो मुख्य माग नै यही हो, सरकारमा गएर मन्त्री हुने कुरा त सहायक कुरा हुन्, नाउपाका सुदूरपश्चिम प्रदेशसभा संसदीय दलका नेता रामेश्वर चौधरीले भने, तर हामीलाई आश्वासन दिने काम मात्र भयो, माग सुनुवाइ भएन ।दोस्रो कारण कांग्रेसले सुदूरपश्चिमको सभामुख निर्वाचनमार्फत नाउपाभित्र खेलेर सत्ता गठबन्धनलाई प्रभावित गर्ने प्रयास गर्नु हो । सुदूरपश्चिम प्रदेशसभामा बिहीबार सत्ता गठबन्धनका उम्मेदवारलाई बहुमत नपुगेपछि प्रदेशसभाको अध्यक्षता गरिरहेका ज्येष्ठ सदस्य भट्टले अर्को निर्वाचन गर्न ढिलाइ गरेका थिए । उनले माघ २ मा निर्वाचन गर्ने तयारी थालेका थिए । उक्त दिन प्रदेशसभाको पहिलो बैठक बसेको १५ दिन पुग्ने भएकाले सत्ता गठबन्धनले षड्यन्त्र भएको भन्दै तत्काल बैठक बोलाई सभामुख चयन गर्न माग गरेका थिए । शुक्रबार नाउपासहित २९ जना सत्तारूढ सांसदले संसद् सचिवालयमा भण्डारीको पक्षमा बहुमत भएकाले बैठक बोलाएर निर्वाचन गर्न माग गरेका थिए । तर ज्येष्ठ सदस्य भट्ट अनिश्चित समयका लागि बैठक स्थगित गरेर प्रदेशसभाले सभामुखका हैसियतमा उपलब्ध गराएको गाडी र पीएसओ प्रदेशसभामै छाडेर सम्पर्कविहीन भए । भट्टले शनिबार सभामुखको निर्वाचनका लागि बैठक त बोलाए, तर नाउपा अघिल्लो दिनको हस्ताक्षरबाट बदलिइसकेको थियो । सुदूरपश्चिमको सभामुख चयनमा नागरिक उन्मुक्ति पार्टीले सत्ता गठबन्धनभित्रै फरक पोजिसन राख्नुमा आफ्ना नेताहरूको रिहाइको मागमात्र होइन, कांग्रेस सुदूरपश्चिमका एक नेताले भने, केन्द्रमा हुने सभामुखको निर्वाचनसँग पनि यसलाई जोड्न खोजिएको छ । सातदलीय सत्ता गठबन्धन भए पनि सभामुख, राष्ट्रपतिलगायत पदमा कांग्रेसले भाग खोजिरहेको छ । केन्द्रमा माओवादीसँग र सुदूरपश्चिममा नाउपासँग सम्बन्ध बढाएर गठबन्धनभित्र खेल्ने रणनीति रहेको ती नेताले बताए ।संविधानको धारा १८२ (१) मा प्रदेशसभाको पहिलो बैठक प्रारम्भ भएको मितिले १५ दिनभित्र प्रदेशसभाका सदस्यले आफूमध्येबाट सभामुख र उपसभामुखको निर्वाचन गर्नेछन् भनिएको छ । त्यसैगरी सुदूरपश्चिम प्रदेशसभा नियमावली २०७४ को नियम ७ (५) मा सभामुखमा प्रस्तावित प्रदेशसभा सदस्य तत्काल कायम रहेका सम्पूर्ण सदस्य संख्याको बहुमतबाट पारित भएमा निर्वाचित भएको मानिने उल्लेख छ । सुदूरपश्चिम प्रदेशसभाको पहिलो बैठक पुस १८ मा बसेको थियो । त्यस हिसाबले माघ २ (सोमबार) भित्र सभामुख र उपसभामुखको निर्वाचन भइसक्नुपर्छ । प्रदेशसभाका सचिव देवबहादुर बोगटीले सोमबारसम्म सभामुख निर्वाचित गर्न नसकिएकामा संवैधानिक जटिलता आउने बताए । संविधानको व्यवस्थाअनुसार सोमबारसम्म सभामुख र उपसभामुखको निर्वाचन गरिसक्नुपर्छ, सभामुख निर्वाचित भइदिए त त्यही दिन उपसभामुखको निर्वाचन गराउन सकिइहाल्थ्यो, उनले भने, तर अहिलेकै अवस्था भयो भने त सभामुख नै निर्वाचित हुँदैन, यसबाट संविधानले तोकेको समयसीमा घर्किएर संवैधानिक जटिलता आउन सक्छ ।प्रदेशसभा सचिवालयले शुक्रबार मुख्य न्यायाधिवक्ता कुलानन्द उपाध्यायसँग कानुनी सल्लाह मागेको थियो । उपाध्यायले १५ दिनभित्र निर्वाचन प्रक्रिया सुरु गरिसक्नुपर्ने भनेका थिए । प्रदेश प्रमुख देवराज जोशी भने १५ दिनभित्र सभामुख चयन गर्नैर्पर्ने बाध्यात्मक अवस्था हो या प्रक्रिया थाल्नुपर्ने मात्र हो भन्ने विषयमा यकिन गर्न परामर्शमा जुटेका छन् । नाउपाको अवस्था यही रहेमा सुदूरपश्चिम सरकार पनि संकटमा पर्ने देखिन्छ । सुदूरपश्चिममा एमाले, माओवादी, नाउपा र राप्रपाको समर्थनमा एमाले संसदीय दलका नेता राजेन्द्रसिंह रावल मुख्यमन्त्री नियुक्त भएका छन् । नाउपाले रावललाई विश्वासको मत नदिए उनी पदमुक्त हुनेछन् । मुख्यमन्त्री चयन गर्न सत्ता गठबन्धनलाई सघाएको नाउपाले सभामुख चयनमा असहयोग गर्नुलाई धेरैले रहस्यमय भनेका छन् । नाउपाभित्र पनि दुई धार छ । लक्ष्मणकिशोर चौधरी र रेशम चौधरीनिकट मानिने संसदीय दलका नेता रामेश्वर चौधरी अलगअलग समूहको नेतृत्व गरिरहेका छन् । लक्ष्मणकिशोर रामेश्वरलाई संसदीय दलको नेता बनाइएदेखि असन्तुष्ट रहेको स्रोतको भनाइ छ । त्यही कारण रामेश्वर पहिलो दिनको बैठकमा अनुपस्थित भएका थिए ।विपक्षी बेन्चमा रहेका कांग्रेस र एकीकृत समाजवादीका सांसदले सभामुख चयन गर्न बहुमत नपुग्नु गठबन्धनको समस्या भएको बताएका छन् । कांग्रेस सांसद मेघराज खड्काले सभामुख निर्वाचनबाट सत्ता गठबन्धन अल्पमतमा परेको बताए । केन्द्रमा दाहाल नेतृत्वको सरकारलाई विश्वासको मत दिएको एकीकृत समाजवादी भने सुदूरपश्चिममा एमाले नेतृत्वको सरकार बनेकाले विपक्षमा बसेको छ ।"
यो हिउँद सुक्खा,"(काठमाडौं)मौसमविद्हरूले यस वर्षको हिउँद सुक्खा हुने प्रक्षेपण गरेका छन् । पश्चिमी वायुमा वर्षा गराउने आद्रता (मोइस्चर) पर्याप्त नहुँदा पानी नपर्ने अड्कल उनीहरूले गरेका हुन् । जल तथा मौसम विज्ञान विभागले पनि मुलुकका अधिकांश स्थानमा फागुन १६ सम्म कम वर्षा हुने र अधिकतम दैनिक तापक्रम सरदरभन्दा बढी हुने आकलन गरेको छ ।नेपालमा जुनदेखि सेप्टेम्बरमा मनसुन र डिसेम्बरदेखि फेब्रुअरीमा पश्चिमी वायुको प्रभाव रहन्छ । हिउँदमा पश्चिमी वायुको प्रभावले वर्षा हुने गर्छ । भूमध्यसागरबाट हिउँदमा पश्चिमी वायु इराक, इरान, पाकिस्तान, भारत हुँदै नेपाल प्रवेश गर्छ । त्रिभुवन विश्वविद्यालय जल तथा मौसम विज्ञान विभागका सहप्राध्यापक विनोद पोखरेलले नेपाल प्रवेश गरेको पश्चिमी वायुमा वर्षा गराउने आद्रता कम हुनुमा बंगालको खाडीमा बनेको न्यून चापीय प्रणाली कारक हुन सक्ने बताए । पश्चिमबाट आउने वायु मडारिएर अन्यत्रबाट नेपाल प्रवेश गरे पनि पानी परेको छैन । न्यून चापीय रेखाले पश्चिमी वायुलाई आउन रोकेको हुन सक्छ, उनले भने, बंगालको खाडीबाट वायु जुन रूपमा आउनुपर्ने हो, त्यो नआउँदा पानी नपरेको हो कि भन्ने आँकलन छ ।यस वर्ष मनसुन पनि कमजोर थियो । मनसुन केही समय बढी सक्रिय भए पनि वर्षा कम भयो । पूर्व क्षेत्रमा मनसुन छिटो देखिए पनि मनसुनी रेखा ढिलो सर्दा पश्चिममा ढिलो वर्षा भयो । जुलाई र अगस्टमा राम्रोसँग पानी परेन, विभागकी वरिष्ठ मौसमविद् इन्दिरा कँडेलले भनिन् । सेप्टेम्बरमा पश्चिममा पानी परे पनि पूर्वी क्षेत्र सुक्खा थियो । नेपाल कृषि अनुसन्धान परिषद् (नार्क) को कृषि वातावरण अनुसन्धान केन्द्र र जल तथा मौसम विज्ञान विभागले पर्याप्त पानी नपर्ने आकलनसहित कृषिमौसम सल्लाह बुलेटिन जारी गर्दै हिउँदे बाली र फलफूलमा सिँचाइ व्यवस्थापनमा विशेष ध्यान दिन आग्रह गरेका छन् । कृषकलाई प्लास्टिक पोखरीहरूमा पानी जम्मा गरी थोपा सिँचाइ, स्प्रिन्क्लरलगायत सिँचाइको नवीतनम प्रविधि प्रयोग गर्न आग्रह गरिएको छ ।पानी नपर्दा दैनिक अधिकतम तापक्रम पनि बढ्ने देखिएको छ । मौसम पूर्वानुमान महाशाखा त्रिभुवन विमानस्थलकी वरिष्ठ मौसमविद् शान्ति कँडेलका अनुसार काठमाडौं उपत्यकामा जनवरीको औसत न्यनूतम र अधिकतम तापक्रम क्रमशः २४ र १९८ डिग्री हो । अहिले उपत्यकाको अधिकतम तापक्रम दैनिक १८ डिग्रीसम्म पुगेको छ । यो महिना काठमाडौंको औसत अधिकतम तापक्रम १४४ डिग्री रहेको उनले जानकारी दिइन् । काठमाडौंमा केही दिनयताको औसत अधिकतम तापक्रम १६ डिग्रीभन्दा बढी छ । सहप्राध्यापक पोखरेलका अनुसार शनिबारदेखि सोमबारसम्म तापक्रम घट्दै जाने देखिएको छ । पश्चिमी वायुसँगै आउने चिसो हावाको प्रभाव पश्चिम नेपालमा बढी देखिने भएकाले ती क्षेत्रमा चिसो बढ्ने उनले बताए । सोमबारसम्म चिसो बढ्ने र त्यसपछि विस्तारै घट्ने देखिएको छ । बुधबारदेखि तापक्रम बढ्दै जाने सम्भावना छ, पोखरेलले भने । विभागकी प्रवक्ता एवं वरिष्ठ मौसमविद् विभूति पोखरेलका अनुसार तराई क्षेत्रका अधिकांश स्थानमा बाक्लो कुहिरो र हुस्सु लागिरहेको छ । यसअघि पश्चिमी वायुको प्रभाव हुँदा एकै पटक थिग्रिएको धूलोलाई सोहरेर लैजान्थ्यो । २ दिनसम्ममा आकाश खुला भइसक्थ्यो । अहिले यो अवस्था छैन, उनले भनिन्, अहिले पश्चिमी वायु कमजोर छ । काठमाडौं उपत्यकामा भने बाक्लो हुस्सु र कुहिरो यो वर्ष कम छ । महाशाखाकी वरिष्ठ मौसमविद् कँडेलका अनुसार यो वर्ष एकदुई पटकभन्दा बढी हुस्सु र कुहिरो नलागेको बताइन् । एक किलोमिटरभन्दा कम भिजिबिलटी हुँदा विभागले कुहिरो भन्ने गरेको छ । एकदेखि ५ किलोमिटरसम्मको पारदर्शिता नहुँदा हुस्सु भन्ने गरिन्छ । कुहिरो र हुस्सु कम भए पनि वायुमण्डलमा प्रदूषणको मात्रा बढिरहेको छ । हिउँदमा उपत्यकामा प्रदूषणको मात्रा ह्वात्तै बढ्ने गर्छ । घाम लागेपछि प्रदूषण सतह विस्तारै घट्दै गएको देखिन्छ । हावाको बहाव नभएको बेला प्रदूषण थिग्रिएको देखिन्छ, कँडेलले भनिन् । वातावरण विभागका प्रवक्ता शंकर पौडेलले जनवरी महिनामा जुनसुकै बेला प्रदूषणको मात्रा घट्ने र बढ्ने भएकाले ठ्याक्कै अवस्था आँकलन गर्न नसकिने बताए । विभागले प्रदूषणको विश्लेषण गरिसकेको छैन । यो महिना जतिबेला पनि प्रदूषण घट्ने र बढ्ने समय हो । ठ्याक्कै भन्न सकिने अवस्थामा छैनौं । जनवरी सकिएपछि मात्रै विश्लेषण गर्छौं । यो वर्ष पोहोरको भन्दा कम प्रदूषण देखिन्छ, पौडेलले भने ।"
"दुःख दर्दमे जिन्गी, बिटल बरस हजार","रेशम चौधरीको यो गीत अहिले टिकटकमा भाइरल भइरहेको देखिन्छ । गैरथारूहरूको पनि मुखमा झुन्डिएको यो गीतमा थारू र नेपाली भाषा मिश्रित भएकाले पनि रुचाएको पाइन्छ । समयसँगै युवाहरूको रुचि र फ्युजन संगीत मन पराउनु नौलो नभए पनि मौलिकपन हराइरहेकामा दुःख व्यक्त गर्छन् थारू लेखक सोम डेमनडौरा ।उनी भन्छन्, हिजोआज मुस्किकले केहीले मात्र मौलिक गीतहरू गाउँछन् । सामूहिक लहान गर्न जाने बेला नाच्दै गाउँदै रमाउने चलन कम हुँदै गएको देखिन्छ । युवाहरू जाँड खाएर सांस्कृतिक कार्यक्रममा रमाइरहेका छन् । आधुनिक गीतमा फ्युजन नै भए पनि मौलिकता भुल्नुभएन । उनले माघको अवसरमा आयोजना हुने महोत्सवमा परम्परागत गीत र नाचको प्रवर्द्धनभन्दा पनि व्यापारिक ध्येयले जाँडरक्सीमा सीमित हुन पुगेको बताए । मादल, डफ जस्ता बजाउन सिकाउन आवश्यक छ । मादल नै बजाउन आएन भने गीतको के काम ? यसमा बरघरले नेतृत्व लिन सक्छन्, उनले भने ।दाङका गायक माधव चौधरी थारू बूढा मादलेहरू हराउँदै गएको तथा युवाहरूले मादल बजाउन नसिक्नाले थारू मौलिक नाच पनि संकटमा परेको बताउँछन् । उनी भन्छन्, कतिपय गाउँमा थारू युवतीहरू नाच्न इच्छुक छन् । तर, गाउँमा मादले नभएर मघौटा त टाढाको कुरा दसैंमा महिना दिन नाचिने संख्या नाच पनि लोप हुन थालेको छ । गायक चौधरीको विचारमा थारूहरूको छाता संगठन थारू कल्याणकारिणी सभा (थाकस), थारू जनप्रतिनिधि तथा थरूहटका स्थानीय निकायले थारू गीतको संरक्षण संवर्द्धनमा ध्यान दिनु जरुरी छ । थारू अगुवा दिलबहादुर चौधरी पनि थारू मौलिक गीत संकलन र संरक्षणको अभावमा लोप हुने अवस्थामा रहेको बताउँछन् । ढमार गीतसमेतका सर्जक उनी माघ र माघको मौलिक गीत जोगाउन ढमार, मघौटा गीत तथा नाचको प्रतियोगिता गर्न सकिने बताउँछन् । उनका अनुसार ढमारजस्ता गीतको संकलन तथा अनुसन्धान हुन जरुरी छ । भन्छन्, हामीले गाउँमा यससम्बन्धी पुनर्जागरणका लागि ढमार नाच्न तथा गाउनका लागि केही सहयोग वडाबाट पनि मागेका छौं । ४० कटेकाले मात्र अहिले यो गीत गाउने गरेको देखिन्छ । पुस्ता हस्तान्तरणको आवश्यकता देखिन्छ, उनले भने ।दाङ देउखरी, मानपुरकी १९ वर्षीया विद्यार्थी प्रज्ञा चौधरीले नयाँ पुस्ताहरूलाई मौलिक गीतमा तान्न अभिभावकहरूले पनि मुख्य भूमिका खेल्न सक्ने बताउँछिन् । उनलाई थारूहरूको मौलिक गीतबारे धेरथोर मात्र थाहा भएको र बिहेमा गाइने मौलिक गीतमात्र गुनगुनाउन जानेको बताइन् । मलाई पुराना गीतहरू मन पर्छ, सिक्न पनि मन छ । हजुरआमा र आमाहरूले गाएको सुनेको छु । आधुनिक गीतसँगै हामीले मौलिक गीतलाई पनि प्राथमिकता दिनुपर्छ, उनी भन्छिन्, अभिभावकहरूले पनि सुनाउनु र सिकाउनुपर्छ, सिक्न प्रेरित गर्नुपर्छ । विगतमा १० वर्ष थारू गाउँको अगुवा बरघरसमेत रहिसकेका मित्रलाल चौधरी सांस्कृतिक पहिचान बचाउन लागिपरेका छन् । माघको अवसरमा उनले आफ्नो गाउँमा यही माघमा मघौटा नाचको प्रतियोगिता आयोजना गरेको बताए । संरक्षण आवश्यक छ । म गीत र नाचलाई कसरी संरक्षण गर्ने भनेर लागिपरेको छु । अहिले बरघर नभए पनि अरूलाई सल्लाह सुझाव दिन्छु, उनले भने ।"
महिला भन्छन् 'न्याय सुनिश्चित नभएसम्म फर्कन्नौं',"(काठमाडौं)बाँकेकी निर्मला कुर्मी बेपत्ता प्रकरणमा न्यायको माग गर्दै १७ दिनदेखि काठमाडौंको माइतीघरमा धर्नारत महिलाले न्यायको सुनिश्चितता नभएसम्म संघर्ष जारी राख्ने अडान लिएका छन् । गृहमन्त्री रवि लामिछानेले शनिबार माइतीघर पुगेर कुर्मीको मुद्दामा पुनः अनुसन्धान गर्न निर्देशन दिइसकेको न्याय निरुपणको बाटोमा अघि बढेको भन्दै घर फर्किन आग्रह गरेपछि धर्नारत महिला अधिकारकर्मीहरूले न्याय पाउने सुनिश्चित नभएसम्म संघर्ष नछाड्ने अडान लिएका हुन् ।मन्त्रीज्यूबाट हाम्रो माग सुनुवाइ भयो, उहाँले तत्काल आन्दोलन स्थगित गरेर अनुसन्धानमा सहयोग गर्न भन्नुभयो तर हामीले यसअघि नै सरकारबाट धोका खाइसकेका छौँ, त्यसैले उहाँको आश्वासनमा मात्रै विश्वस्त हुने अवस्था भएन, न्याय पाउने सुनिश्चितता नभएसम्म धर्नामै बस्छौँ, अधिकारकर्मी रुबी खानले भनिन् । आफूहरूले छिटोभन्दा छिटो न्यायको अनुभूति हुने वातावरण बनाउन माग गरेको उनले बताइन् । हामी माइतीघरमै बस्छौँ, धर्ना जारी राख्छौँ, हामीलाई न्याय दिने गरी पहल गरिदिनुस्, मन्त्री लामिछानेलाई आग्रह गरेको सुनाउँदै उनले भनिन् । माइतीघरमा शनिबार दिउँसो करिब १० मिनेट बिताएका मन्त्री लामिछानेले उक्त मुद्दामा न्याय गर्न नसक्ने अवस्था आए र त्यसमा कुनै कैफियत देखिए आफूले राजीनामा दिनेसम्मको आश्वासन दिएका थिए । उनले पटकपटक धर्नारत महिलालाई आश्वस्त पार्ने कोसिस गरे तर अधिकारकर्मीहरूले बोलीले मात्रै विश्वस्त हुने अवस्था नरहेको बताए । हामीले यो मुद्दामा काम सुरु गरेको दुई सातामात्रै हुँदै छ । अहिले काम गर्ने समय दिनुहोस् । अहिलेको टिमले फुल फेजमा काम गर्छ, यसले सकेन भने अर्को चरणमा जाने कुरा हुन्छ । त्यसपछि न्यायिक आयोग बनाउनुपर्छ कि सार्वजनिक रूपमा अघि बढाउनुपर्छ या त्योभन्दा अझै माथि जानुपर्छ, त्यो गरौँला, गृहमन्त्री लामिछानेले भने, अझ त्यहाँ मेरो भूमिकामा कुनै कैफियत देखियो र मैले राजीनामा दिनुपर्ने अवस्था आए म त्यसका लागि पनि तयार छु ।धर्नारत महिलाले विश्वास नगरेपछि लामिछानले आफू पनि सडकमै बसेर संघर्ष गर्नसमेत तयार रहेको बताए । म त तपाईंहरूजस्तै आन्दोलनमा सहभागी भएर यहाँ आएको मान्छे हुँ, मलाई यो विषयमा एकदमै दबाब छ, म यो मुद्दामा संवेदनशील छु, उनले भने, म अहिले गृहमन्त्रीको हैसियतले यो वचनबद्धता जनाइरहेको छु, मुद्दाले लिने समय दिनुहोस् । पीडितले न्याय पाउनुपर्छ । तपाईंहरूलाई यो चिसोमा बसाएर मैले काम गर्न सक्दिनँ, कि मलाई पनि यही छेउमा राख्नुस् । लामिछानेले पटकपटक आग्रह गरे पनि महिलाले धर्ना छोड्न मानेनन् । हामीलाई छिटो न्याय दिनुहोस्, हामी न्याय नपाएसम्म यहाँबाट जाँदैनौँ, लामिछानेकै अघिल्तिर उभिएर खानले भनिन् । गृहमन्त्री लामिछानेले मुद्दामा अनुसन्धान भइरहेको बताए पनि आफूहरूलाई प्रहरीले त्यसबारे अनुसन्धान भइसकेको बताउने गरेको धर्नारत महिलाले जानकारी दिए । अनुसन्धान गर्ने निकायले हामीलाई सही सूचना दिँदैन, प्रहरीले हामीलाई अनुसन्धान गरिसक्यौँ भनेको छ, त्यो भनेको हामीले अहिले यो संघर्ष नगर्ने हो भने मुद्दा अदालत जान्छ कि जाँदैन ? त्यो पनि भन्नसक्ने अवस्था छैन, खानले भनिन् । उनले तत्काल न्यायिक आयोग बनाएर त्यसमार्फत छानबिन हुनुपर्ने बताइन् । अहिले निर्मला कुर्मीले न्याय नपाउनु भनेको अरू हजारौँ महिला असुरक्षित हुने अवस्था हो, उनले भनिन्, जो दोषी हो, उसले हामीलाई धम्की दिएर हिँडिरहेको छ, सरकार उसलाई पक्राउ गर्दैन, हामीलाई आन्दोलन नगर्नुस् मात्रै भन्छ ।मुद्दाका आरोपित कांग्रेसका प्रदेश सांसद बादशाह कुर्मीसहित आठ जनालाई तत्काल हिरासतमा लिएर अनुसन्धान गर्नुपर्ने उनीहरूको माग छ । जबकि कुर्मीसहित आरोपितलाई प्रहरीले हाजिरी जवानीमा छोडेको छ । गृहमन्त्री लामिछानेले भने कसैको संरक्षण पाएकै आधारमा दोषी नउम्किने बताएका छन् । कसैको संरक्षण भएर दोषी उम्किने कुरा हुँदैन, कसैले संरक्षण गरेको प्रमाण भेटिन्छ भने म कारबाहीको दायरामा ल्याउँछु, धर्नारत महिलासमक्ष लामिछानेले भनेका छन् । संघर्षरत महिलाले मुद्दा अनुसन्धानको पछिल्लो अवस्थाबारे नागरिक सुनुवाइ हुनुपर्ने माग गरेका छन् । उनीहरूको मागमा गृहमन्त्री लामिछाने सकारात्मक छन् । गृहमन्त्रीज्यू नागरिक सुनुवाइ गर्न तयार हुनुभएको छ, खानले भनिन्, यहाँ हामीले न्यायको माग गर्नु अपराध हो भनेजस्तो भएको छ, त्यसैले हामीले मुद्दा के हो ? कहाँसम्म अनुसन्धान भयो ? त्यसको विवरण सार्वजनिक गर्न माग गरेका हौँ । सरकार र हामीसमेत बसेर अनुसन्धानको पछिल्लो अवस्था सार्वजनिक गर्ने कुरा भएको छ । उनले मुद्दाको तथ्य बाहिर आएपछि शक्ति र सरकारमा भएको व्यक्ति अपराधबाट कसरी भाग्छ, उसलाई कसरी संरक्षण दिइन्छ भनेर छर्लंग हुने दाबी गरिन् । निर्मला कुर्मी नेपालगन्ज उपमहानगरपालिका१७, परस्परकी हुन् । उनी ०७५ पछि बेपत्ता छिन् । उनको हत्या भयो वा मृत्यु, कुनै ठेगान छैन । अधिकारकर्मीहरूले उनको सम्पत्ति हत्याउन अपहरण गरी हत्या गरिएको आरोप लगाउँदै आएका छन् । सरकारी छानबिन समितिले पनि बादशाह कुर्मीसहित ८ जनामाथि अनुसन्धान गर्न सिफारिस गरेको थियो । निर्मलाका श्रीमान् ०६६ सालमा बितेपछि उनी दुई छोरासँग बस्दै आएकी थिइन् । श्रीमान् बितेपछि उनको घर र साढे चार बिघा जमिन हडप्न तत्कालीन संविधानसभा सदस्य कुर्मीसहितको गिरोह सक्रिय बनेको थियो । २०६६ मंसिरमा १० दिनको अन्तरमा निर्मलाका छोराहरू १८ वर्षीय रामसागर र १४ वर्षीय सुरेशको शंकास्पद मृत्यु भयो । निर्मलाले चाहेर पनि छोराहरूको मृत्युबारे प्रहरीले उजुरी लिएन न त पोस्टमार्टम नै भयो । त्यहीबेला संविधानसभा सदस्य कुर्मीले उनको जग्गाको कागज र नागरिकता नियन्त्रणमा लिएर सम्पत्ति हडप्ने प्रपञ्च रचेका थिए । कुर्मीविरुद्व निर्मलाले ०६८ असोज ३० मा जिल्ला प्रशासन कार्यालयमा उजुरी दिएकी थिइन् । निर्मलाको अवस्थाबारे गाउँले र महिला अधिकारकर्मीले खोजी गर्दा प्रहरीले ०७६ चैत १४ मा भारतमा मृत्यु भएको शंकास्पद सूचना दिने गरेको थियो । त्यसपछि महिलाले आन्दोलन थालेका थिए । अहिलेको संघर्ष तेस्रो चरणको हो । यसअघि नेपालगन्जदेखि २० दिन पैदल काठमाडौं आएर धर्ना दिएका महिलालाई सरकारले छानबिन समिति गठन गरेर शान्त पारेको थियो तर त्यसपछि पनि न्याय पाउने अवस्था नबनेपछि फेरि गत वर्ष ४३ दिनसम्म उनीहरूले धर्ना दिए । तैपनि मुद्दामा प्रहरीले अनुसन्धान पूरा गरेको छैन । मुद्दा अदालतसम्म पनि पुगेको छैन । अधिकारकर्मीले भने मुद्दामा दोषी देखिएका व्यक्तिहरूको राजनीतिक पहुँचका कारण अनुसन्धानको नाउँमा प्रमाण नष्ट गर्ने काम भएको गुनासो गर्दै आएका छन् ।"
मृत्युको २० वर्षपछि खोज्दै प्रहरी आइपुगे आँगनमा,"(दोलखा)सशस्त्र द्वन्द्वमा दुई छोरा र एक बुहारी गुमाएकी ७३ वर्षीया धनकुमारी रिमालको सन्तान गुमाउँदाको घाउ बिस्तारै पुरिँदै थियो । २० वर्षअघि मृत्यु भएको छोरा खोज्दै गत सोमबार एक्कासि प्रहरी घरमा पुग्दा उनी झस्किइन् । ती प्रहरीले तपाईंको छोरो कहाँ छ ? भनेर प्रश्न गर्दा त उनी झन्डै बेहोस भइन् ।सशस्त्र द्वन्द्वका क्रममा तत्कालीन विद्रोही माओवादीमा लागेका माइलो छोरा खोज्दै प्रहरी घर आइपुग्दा बैत्यश्वर७ मार्वुकी धनकुमारीलाई पुरानो घाउ कोट्याएजस्तो मात्रै लागेको छैन, उनी अलमलमा पनि परेकी छन् । माओवादीका ओखलढुंगा सचिवालय सदस्य रहेका ३३ वर्षीय जेठा छोरा केशवराज स्वराज रिमाल ०५७ मंसिर १ मा भिडन्तका क्रममा ओखलढुंगाको रगनीमा मारिएका थिए । त्यसको दुई वर्षपछि साउन १८ मा दोलखाको बोत्लेमा कान्छी बुहारी २२ वर्षीया लक्ष्मी पराजुली मारिइन् । उनको घाउको खाटा नबस्दै २७ वर्षीय माइलो छोरो केशरराज ०५९ मंसिर १९ मा दोलखाको तत्कालीन लामीडाँडा गाविसको (हालको कालिञ्चोक गाउँपालिका४) बन्चरेमा मारिए । ०६२६३ को जनआन्दोलनपछि माओवादी शान्ति प्रक्रियामा आउँदै गर्दा केशरराजलाई ०६३ जेठ २८ मा विस्फोटक पदार्थ तथा हातहतियारसम्बन्धी मुद्दा दायर गरेको थियो । अहिले पनि उनी अदालतको फरार सूचीमा छन् । तिनै केशरलाई दोलखा जिल्ला अदालतको फैसला कार्यान्वयनका लागि प्रहरी पक्राउ गर्न धनमायाको घर पुगेको हो । द्वन्द्वका समयमा राज्यपक्षले दिएको पीडा बिर्सन नसकेकी उनी प्रहरीले सोधखोज गरेपछि कान्छो छोरो पनि खोसेर लाने भयो भनेर अत्तालिएकी छन् । छोराबुहारी मारिए भनेर खबर मात्रै सुनेको हो, आँखाले शव देखेको छैन, उनले भनिन्, परिवर्तनका लागि भनेर माओवादी आन्दोलनमा लागे, अहिले त्यही छोरालाई मुद्दा लगाएर समान्त प्रहरी आए । राज्यले द्वन्द्वका बेलाका घाउ पटकपटक कोट्याएर बल्झाएको उनले बताइन् । एक मनले घरमै आएर प्रहरीले छोराका विषयमा सोधीखोजी गर्दा राज्यले नै आफ्ना सन्तान लुकाएर राखेको छ कि भन्ने लागेको धनकुमारीले बताइन् । घरमा पुगेका प्रहरीलाई भने उनले छोरो जीवितै छ भनेर उल्टै प्रश्न गरिन् । राज्यले द्वन्द्वको समयमा पटकपटक घरमा आएर अपराधीको व्यवहार गर्यो, उनले भनिन्, छोराले गरेको आन्दोलनले यो व्यवस्था आयो, तर मेरा सहादत भएका छोरा पक्राउ गर्न घरमै आएर राज्यले हामीलाई अपराधी बनायो । मरेपछि पनि राज्यले परिवार र बितेका छोरालाई अपराधी बनाएकामा चित्त दुखेको बताइन् । त्यो पनि माओवादी आन्दोलनकै कारण पुष्पकमल दाहाल तेस्रो पटक प्रधानमन्त्री बनेका बेला उनले दुखेसो पोखिन् । धनमायाका तीन छोरा र एक छोरीमध्ये तीनै छोरा माओवादी युद्धमा सामेल भएका थिए । जेठा केशव दोलखाका संस्थापक नेतामध्ये हुन् । कान्छा रेशमस्वराज अहिले धनमायाको एक मात्र सहारा हुन् । रेशम द्वन्द्वको समयमा दोलखाका विद्यार्थी नेता थिए । रेशमकी पत्नी भने युद्धकै समयमा मारिइएकी थिइन् ।तत्कालीन क्षेमावती गाविसको एक विद्यालयमा शिक्षिका रहेकी धनमायाले २९ वर्षको उमेरका श्रीमान् रजनलाई पञ्चायतकालमै गुमाइन् । तत्कालीन समयमा माघे संक्रान्तिमा घरमा आउने क्रममा दोलखाकै नागदहमा उनको हत्या भए पनि पञ्चायतले भीरबाट लडेर मरेको बताएको उनको भनाइ छ । पछि श्रीमान्को हत्या भएको नागदहकै स्थानीयबाट थाहा पाएको बताइन् । उनले दुई छोरा र बुहारी भिडन्तमा नभई राज्यपक्षले पक्रेर हत्या गरेको भन्दै उजुरीसमेत दिएकी छन् ।मृत्यु भएको छोरालाई समेत राज्यले अपराधी बनाएको गुनासो पोख्न धनमाया अहिले प्रधानमन्त्री दाहाललाई भेट्न काठमाडौं पुगेकी छन् । प्रधानमन्त्रीलाई भेटेरै छोराहरू माओवादी आन्दोलनमा लाग्दा अपराधी बनेका हुन् ? भनेर प्रश्न गर्ने उनले बताइन् । मेरा मात्रै छोरा माओवादी आन्दोलनमा सहादत भएका होइनन्, उनले भनिन्, धेरैका काख रित्तिएका छन्, जुनै पक्षबाट भए पनि कहिलेसम्म यस्ता परिवार प्रताडित हुनुपर्ने हो ?माओवादी आन्दोलनमा लागेकालाई तत्कालीन मुद्दामा अहिले धमाधम पक्राउ पुर्जी लिएर राज्य घरमै पुगेकामा रेशमले पनि आक्रोश पोखे । राज्यले नै माओवादी आन्दोलनमा मरेका भनेर परिवारलाई राहत वा क्षतिपूर्तिका नाममा रकम दिएको छ, उनले भने, त्यै राज्य मरेपछि पनि पक्राउ पुर्जी लिएर घरमा धरपकड गर्न आउँछ । प्रहरीले भने धनमाया र उनको परिवारलाई धरपकड नभएर अदालतको फैसला कार्यान्वयनका लागि घरमा पुगेको जनाएको छ । प्रहरी नायब उपरीक्षक गंगाप्रसाद पौडेलले अदालतले फैसला कार्यान्वयनका लागि पठाएको पत्रअनुसार धनमायाको घरमा प्रहरी पुगेको बताए ।"
"अफगान युवतीहरू जसलाई विश्वविद्यालयको होइन, जेलको ढोका खुला छ",(एजेन्सीहरूको सहयोगमा)
किशोरले बनाए 'इस्कुटर',"(लमजुङ)मध्यनेपाल नगरपालिका६ भोर्लेटारस्थित ईशानेश्वर मावि कक्षा १२ मा अध्ययन गर्ने अविनाश गुरुङ १७ वर्ष पुगे । मध्यनेपाल८ डडुवामा कक्षा ८ पास गरेपछि ईशानेश्वर माविमा भर्ना भएका उनले प्राविधिक शिक्षाअन्तर्गत बाली विज्ञान विषय रोजे । तर उनको मन भने इन्जिनियरिङ विषयमा मोडियो । त्यतिबेला नै डोजर बनाएर सबैलाई चकित पारेका अविनाशले यस पटक इलेक्ट्रिक स्कुटर बनाएका छन् । आफैं गुडाउँदै पनि हिँड्छन् ।आफ्नै ज्ञान र खर्चमा सामग्री संकलन गरी करिब ५५ हजार रुपैयाँको लागतमा बनाइएको स्कुटरलाई उनले विद्यालय आउजाउ गर्न प्रयोग गर्छन् । स्कुटर एक पटक चार्ज गरेपछि ३ देखि ४ किलोमिटरसम्म गुड्ने उनी बताउँछन् । अहिले स्कुल जानआउन यही स्कुटर प्रयोग गर्छु । हिँडेर १५ मिनेट लाग्ने स्कुल अहिले ५६ मिनेटमा पुगिन्छ, उनले भने । स्कुटरमा उनले २४ भोल्ट २ सय ५० वाटको मोटर प्रयोग गरेका छन् । शिक्षक रमेशचन्द्र घिमिरेका अनुसार अविनाशले राम्रो कोरियोग्राफी गर्छन् । नाटकमा पनि अभिनय गर्छन् । चित्र र कलात्मक पेन्टिङसमेत गर्छन् । सबैभन्दा बढी विज्ञान सामग्री अध्ययन र निर्माणमा उनको समय जान्छ । अविनाशले गतवर्ष विद्युतीय रोबोटसमेत तयार पारे । रकेट पनि बनाए । विद्यालयका विज्ञान शिक्षक निर्मल अधिकारीका अनुसार करिब २ सय मिटरमाथिसम्म उडेको रकेट त्यसैमा राखिएको प्यारासुटबाट झरेको थियो । अविनाशले पढ्ने विषय बाली विज्ञान हो । तर ध्यान सबै इन्जिनियरिङतिर छ । उसको लगाब र इन्जिनियरिङ क्षमता एक किसिमको अद्भुत नै छ । ब्याट्री सानो र कम क्षमताको भएकाले कम दूरी गुडेको भन्दै विद्यालयले उनको हौसलाका लागि केही ठूलो खाले ब्याट्री खरिद गरिदिने सल्लाह भइरहेको उनले बताए ।बुवा आशबहादुर गुरुङ केही महिनाअघि मात्रै कतारबाट घर बिदामा आएका छन् । उनी आमा उरमाया गुरुङसँगै भोर्लेटारमा बस्छन् । अविनाशका भाइ अभिषेक ईशानेश्वरमै कक्षा ८ मा पढ्छन् । विदेशमा कमाएको पैसाबाट छोराले इलेक्ट्रिक स्कुटर बनाएको देख्दा आशबहादुर निकै खुसी छन् । यस्तो बनाउने दिमाग कहाँबाट आउँछ भनेर छक्क पर्छु, उनले भने, जे गरेको छ, छोराले राम्रो गरेको छ ।अविनाशका अनुसार इलेक्ट्रिक स्कुटर लाई मेला महोत्सवतिर पनि प्रदर्शन गर्ने गरिएको छ । यसमा इलेक्ट्रिक भेइकलको मोटर जडान गरिएको छ । अगाडि र पछाडिको पांग्रा सानोखाले साइकलको हो । दुवै पांग्रामा ब्रेक छ । उनले अँध्यारोमा गुडाउन मिल्ने गरी लाइट पनि राखेका छन् । टिन र ग्रिल उद्योगमा पाइने फलामे सामग्रीबाट यो इलेक्ट्रिक स्कुटर बनाउन एक महिना लागेको उनले बताए । दिउँसो त स्कुल जानुपर्यो । साँझबिहानको समयमा बनाएको हुँ, उनले भने । उनले यसको अध्ययन भने इन्टरनेटको माध्यमबाट गरेको बताए ।"
मार्टिन लुथर किङको जन्म,सन् १९२९ मा आजकै दिन (जनवरी १५) मा मार्टिन लुथर किङ जुनियरको जन्म भएको थियो । नागरिक अधिकारसम्बन्धी अमेरिकामा भएको आन्दोलनका उनी एक प्रभावशाली नेता हुन् । नश्लीय विभेदसम्बन्धी संघीय तथा राज्यस्तरीय कानुनमा रहेको व्यवस्था अन्त्यको माग गर्दै अमेरिकामा सन् १९५५ देखि १९६८ सम्म आन्दोलन भएको थियो । माग पूरा गराउन शान्तिपूर्ण आन्दोलन तथा नागरिक अवज्ञामा लुथर किङले उल्लेखनीय भूमिका निर्वाह गरेका थिए । उनको नेतृत्वमा १९५० को मध्यदशकमा सुरु भएको आन्दोलनले अश्वेत अमेरिकीका लागि शिक्षा र रोजगारीको समान अधिकार स्थापित गरेको थियो । लुथर किङ आइ ह्याभ अ ड्रिम भाषणबाट समेत चर्चित छन् । भाषणमार्फत उनले अमेरिकी संघीय सरकारलाई नश्लीय विभेद स्वीकार गरी समानताको पक्षमा कानुन ल्याउन प्रभावित पारेका थिए । नागरिक अधिकार र सामाजिक न्याय स्थापित गर्न पुर्याएको योगदानको कदर गर्दै उनलाई सन् १९६४ को नोबेल शान्ति पुरस्कार प्रदान गरिएको थियो । उनको अग्रसरतामा भएको आन्दोलनका कारण अमेरिकामा सन् १९६४ मा नागरिक अधिकार ऐन र १९६५ मा मताधिकार ऐन कार्यान्वयनमा ल्याइएको थियो । उनले भियतनाम युद्धमा अमेरिकी संलग्नताको समेत विरोध जनाएका थिए । सन् १९८३ मा तत्कालीन अमेरिकी राष्ट्रपति रोनाल्ड रेगनले समान अधिकार र न्यायका पक्षमा उनका प्रतिबद्धताको सम्मानका लागि संघीय बिदा दिने विधेयक ल्याएका थिए । समानता र न्यायको पक्षमा आन्दोलन गर्ने क्रममा लुथर किङले २ हजार ५ सयभन्दा बढी भाषण दिएका थिए । त्यसक्रममा उनी १५ पटक पक्राउ परेका थिए । उनको सन् १९६८ को अप्रिल ४ मा गोली हानी हत्या गरिएको थियो । त्यसको एक दशकअघि भएको हत्या प्रयासबाट भने उनी बचेका थिए ।
नयाँ वर्षमा प्रसाद २,"काठमाडौं (कास) काठमाडौं (कास) वर्षकै प्रतीक्षित मानिएको फिल्म प्रसाद २ ले छायांकन सकाएलगत्तै प्रदर्शन मिति वैशाख १ लाई निश्चित गरेको छ । कास्कीको माछापुच्छ्रे गाउँपालिकास्थित ल्वाङ गाउँमा गरिएको फिल्मको छायांकन शनिबार सकिएको हो । सुदर्शन थापा निर्देशित प्रसाद २ एसजी फिल्मस् र सुलभ थापा प्रोडक्सनको संयुक्त ब्यानरमा सुदर्शन बस्नेतले बनाएका हुन् । फिल्मको कार्यकारी निर्माता सुवास थापा रहेका छन् । अभिनेता विपिन कार्की र अभिनेत्री केकी अधिकारी मुख्य जोडी रहेको प्रसाद २ मा अर्पण थापा, महेश त्रिपाठी, कमलमणि नेपाल, प्रकाश घिमिरे, विशाल पहाडी, निमा पाण्डेलगायतको पनि मुख्य भूमिका छ । सुशील पौडेलको लेखन रहेको फिल्ममा राजेश श्रेष्ठको छायांकन, राजनराज सिवाकोटीको संगीत र उत्तम न्यौपानेको ध्वनि रहेको छ । इन्डक्ल्यापपछि निर्देशक थापाले फिल्म आगामी वर्षको वैशाख १ मा रिलिज गरिने बताएका हुन् । निर्देशक थापाले भने, फिल्म प्रसाद लाई दर्शकले अपार माया दिनुभएको छ । यस्तै, माया प्रसाद २ बाट पनि पाउनेमा विश्वस्त छौं । दर्शकका लागि नयाँ वर्ष प्रसाद २ ले विशेष बनाउनेमा आशावादी छौं ।अन्तर्जातीय विवाह गरेका निःसन्तान दम्पतीको आरोहअवरोहलाई समेटिएको प्रसाद कै सिक्वेलका रूपमा आउन लागेको प्रसाद २ मा सोही दम्पतीले समाजसँग गर्ने संघर्षलाई पस्कन खोजेको लेखक पौडेलले बताए । दिनेश राउत निर्देशित प्रसाद ले व्यावसायिक तथा समीक्षात्मक रूपमा प्रशंसा बटुलेको थियो ।"
अपांगतामैत्री प्रसूति सेवा निर्देशिका जारी,"काठमाडौं (कास) सरकारले पहिलो पटक सरकारी तथा निजी अस्पतालमा अपांगतामैत्री प्रसूति र प्रजनन स्वास्थ्य सेवासम्बन्धी निर्देशिका जारी गरेको छ । स्वास्थ्य सेवा विभाग टेकुस्थित परिवार कल्याण महाशाखाले ल्याएको अपांगतामैत्री सुरक्षित मातृत्व तथा प्रजनन स्वास्थ्य सेवा सञ्चालन निर्देशिका ०७९ ले स्वास्थ्य संस्थाबाट प्रदान हुने सुरक्षित मातृत्व तथा प्रजनन सेवा अपांगता भएका व्यक्तिहरूको पहुँचयोग्य बनाउने उद्देश्य राखेको छ । अपांगतामैत्री निर्देशिका सुरक्षित मातृत्व तथा प्रजनन स्वास्थ्य अधिकार ऐन, ०७५ बनेको चार वर्षपछि जारी भएको हो । निर्देशिकाअनुसार बिरामीलाई अवस्था हेरी प्राथमिकताका साथ, सम्मानपूर्वक, गोपनीयता कायम गर्दै सेवा दिइनेछ । प्राकृतिक वा गैरप्राकृतिक विपद्का बखत पूर्ण अशक्त अपांगता र अति अशक्त अपांगता भएका व्यक्तिलाई स्वास्थ्य संस्थाले विपद्स्थलमै गएर निःशुल्क सेवा दिनुपर्छ । यी प्रकृतिका अपांगता भएका गर्भवती तथा सुत्केरीलाई प्रसूति प्रोत्साहन र प्रसूति पोषणबापत राज्यले उपलब्ध गराउँदै आएको रकममा थप गरेर दिइनेछ । यस्तै अपांगता सहायता कक्ष, ह्विलचियर, सेतो छडी, बैशाखीलगायत सहयोगी सामग्री उपलब्ध हुनुपर्छ । स्वास्थ्य संस्था वा स्थानीय तहले सहयोगी तथा सांकेतिक भाषाका दोभाषे व्यवस्था गर्नुपर्छ । स्वास्थ्य संस्थाहरूमा भौतिक संरचना, सूचना सामग्री र डिजिटल सामग्री पहुँचयुक्त हुनुपर्छ । तीन तहका सरकारले पहुँचयुक्त हुने प्रजनन स्वास्थ्य सेवासम्बन्धी औषधि, उपकरण तथा सामग्री व्यवस्था गर्नुपर्छ । दृष्टिविहीन महिला संघ नेपालकी सचिव सिर्जना ढकालले निर्देशका ल्याइनु सकारात्मक भएको उल्लेख गर्दै प्रचारप्रसार, प्रवर्द्धन र कार्यान्वयन हुनुपर्ने बताइन् । कति सरोकारवालालाई निर्देशिका आएको जानकारी पुग्दैन, सार्वजानिक स्थलमा मुख्यमुख्य सेवाबारेमा जानकारीमूलक सूचना राख्नुपर्यो, उनले भनिन्, हामी जान्नेबुझ्नेलाई नै सेवा पाउन झन्झट गराइन्छ, अपांगता भएको महिला आमा बन्ने कुरा महत्त्वपूर्ण भएकाले निर्देशिकाको शीघ्र कार्यान्वयन हुनुपर्छ । अपांगता भएका व्यक्तिलाई अनुकूलन हुने गरी स्वास्थ्य संरचना निर्माण तथा सबलीकरण र सेवा प्रवाहका लागि निर्देशिका ल्याइएको स्वास्थ्य सेवा विभाग टेकुस्थित परिवार कल्याण महाशाखाका निर्देशक डा विवेककुमार लालले बताए । संविधानमा अपांगतामैत्री सेवाको हक उल्लेख भए पनि यसअघि स्पष्ट नीति नहुँदा स्वास्थ्य संस्थाहरू सेवा प्रवाहमा पहुँचयुक्त बनाउन बाध्यकारी थिएनन् । खासगरी श्रवणशक्तिविहीन (बहिरा) महिलालाई सांकेतिक भाषाको दोभाषे नहुँदा अस्पतालमा प्रसूति पाउन झन्झट र जोखिमपूर्ण थियो ।अपांगता भएका व्यक्तिहरूको अधिकारसम्बन्धी ऐन २०७४ अनुसार शारीरिक अंग वा प्रणालीमा भएको समस्या तथा कठिनाइका आधारमा शारीरिक अपांगता, दृष्टिसम्बन्धी अपांगता, सुनाइसम्बन्धी अपांगता, बौद्धिक अपांगता, बहुअपांगतालगायत दस प्रकारमा वर्गीकरण गरिएको छ । जनगणना २०६८ अनुसार देशभर कुनै एक वा बढी प्रकारको अपांगता भएका व्यक्ति ५ लाख १३ हजार ९ सय ८३ जना छन्, जसमध्ये आधा महिला छन् ।"
"जनप्रतिनिधिको पद निलम्बन, काम धमाधम","(रौतहट), (सप्तरी), अर्जुन शाह (धनगढी) र प्रकाश बराल (बागलुङ)अख्तियार दुरुपयोग अनुसन्धान आयोगले विशेष अदालतमा भ्रष्टाचार मुद्दा दायर गरेपछि रौतहटको फतुवाविजयपुर नगरपालिका प्रमुख गोपालराय यादव निलम्बनमा छन् । अघिल्लो पटक नगरप्रमुख रहेकै बेला राजस्व हिनामिना गरेको आरोप लागेका उनी विशेष अदालतमा तारेख धाइरहेका छन् । तर उनले नगरका विकास निर्माण योजना छनोट र बजेट विनियोजनलगायत काममा हस्तक्षेप गरिरहेका छन् ।लालबकैया नदीबाट ढुंगागिट्टीबालुवाको राजस्व हिनामिना गरेको आरोपमा गत असार १२ मा १ करोड ५३ लाख रुपैयाँ बिगो दाबी गरी अख्तियारले मुद्दा दायर गरेपछि नगरप्रमुख यादव निलम्बनमा परेका हुन् । उक्त मुद्दामा तत्कालीन उपप्रमुख कान्ति देवी, वडा ५ का अध्यक्ष शेख एजाज अहमद, वडा ८ का तत्कालीन अध्यक्ष एवं हाल कार्यपालिका सदस्य उमाशंकर साह कलवार र वडा ११ का अध्यक्ष ज्ञानेन्द्र चौधरीलगायतलाई पनि प्रतिवादी बनाइएको छ । ०७४ मा कांग्रेसबाट प्रमुखमा निर्वाचित यादव र उपप्रमुख कान्ति देवीबीचको झगडामै पूरा कार्यकाल बितेको थियो । लालबकैया नदीमा लगाइएको ठेक्का तोडेर अमानतमा दिइएपछि राजस्वको रकम हिनामिना गरेको आरोप छ । नगरपालिकाले ठेक्का आह्वान गरेपछि काठमाडौंको गुगल कन्स्ट्रक्सनले झन्डै २ करोडमा नदीजन्य वस्तु निकासीको ठेक्का सकारेको थियो । गुगलले विभिन्न कारण जनाउँदै ठेक्का सम्झौता नगरेपछि नगरप्रमुख यादवले आफ्ना मानिस खटाएर अमानतमा राजस्व उठाउन लगाएका थिए । निलम्बित नगरप्रमुख यादवले एक पैसा पनि हिनामिना नगरेको दाबी गरे । तत्कालीन प्रमुख प्रशासकीय अधिकृत रन्जना साहले गुगल कन्स्ट्रक्सनका ठेकेदारको धरौटीबापतको रकम १५ लाख फिर्ता गरेपछि हिनामिनाको आरोप लागेको हो, उनले भने । फतुवाविजयपुरकी उपप्रमुख अमबेय खातुनले आफूले केही काम गर्न नपाएको बताइन् । निलम्बित प्रमुख यादवले जनताको काम गर्न रोक लगाएका छन्, म निमित्त भएर के गर्नु ? उनले भनिन्, नाम मात्रको निमित्त छु । विकास निर्माण र बजेटलगायतका काममा प्रमुख यादव र प्रमुख प्रशासकीय अधिकृत शम्भु यादव मिलेर अवरोध गरिरहेको उनको भनाइ छ । आफू निमित्त भएपछि न्यायिक समितिको कामसमेत प्रभावित भएको उनले बताइन् ।फतुवाविजयपुरका स्थानीय किरण तिमल्सिनाले नगरप्रमुख नहुँदा उपप्रमुखबाट कुनै किसिमको नीतिगत निर्णय हुन नसकेको बताए । कतिपय काम नगरप्रमुखले गर्नुपर्ने हुन्छ, उनले भने, नगरप्रमुख निलम्बनमा परेपछि जनताको गुनासो सुन्ने कोही हुँदैन । उपप्रमुख पनि पन्छिन खोज्नुहुन्छ । निलम्बित नगरप्रमुख यादवले प्रमुख प्रशासकीय अधिकृतलाई फोनबाट आफ्नो सल्लाहअनुसार चल्न र उपप्रमुखको भनाइमा नलाग्न दबाब दिँदै आएको कर्मचारी बताउँछन् ।सप्तरीको राजविराज नगरपालिकाका प्रमुख भीमराज यादव पनि भ्रष्टाचार मुद्दाका कारण निलम्बनमा छन् । राज रंगशालाको स्तरोन्नति कार्यमा भ्रष्टाचार गरेको ५ वर्ष पुरानो मुद्दामा अख्तियारले गत असार २९ मा विशेष अदालतमा आरोपपत्र दायर गरेपछि उनी निलम्बनमा परेका हुन् । तर उनले आफू अनुकूलका योजना छनोटका लागि कर्मचारीलाई दबाब दिन छाडेका छैनन् । ०७४ को स्थानीय चुनावमा १७ मतले पराजित भएका यादव गत वैशाखमा जनता समाजवादी पार्टी (जसपा) बाट ठूलो मतान्तरले नगरप्रमुखमा विजयी भएका थिए । न्यु गहिल कन्स्ट्रक्सनका तत्कालीन सञ्चालक यादवविरुद्ध अख्तियारले २ लाख ६३ हजार ४ सय ६८ रुपैयाँ बिगो कायम गरी आरोपपत्र दायर गरेको हो । सञ्चालक यादव र उक्त निर्माण सेवाले आर्थिक वर्ष ०७४७५ मा रंगशाला स्तरोन्नतिका लागि जिल्ला खेलकुद विकास समिति सप्तरी र न्यु गहिल कन्स्ट्रक्सनबीच सम्झौता भएकामा निर्माणमा निर्धारित सर्त तथा मापदण्डविपरीत काम गरेको अख्तियारको दाबी छ । मापदण्डविपरीतका कार्यलाई गुणस्तरयुक्त, सर्त र मापदण्डबमोजिम भएको प्रमाणित र स्वीकृत गराई २ लाख ६३ हजार ४ सय ६८ रुपैयाँ काम गरेको भन्दा बढी भुक्तानी लिएको अख्तियारको आरोप छ । आर्थिक वर्ष ०७३७४ मा राज रंगशालाको स्तरोन्नतिका लागि भएको काममा न्यु गहिल कन्स्ट्रक्सनका सञ्चालक भीमराज यादव, उदय निर्माण सेवाका सञ्चालक उदय श्रेष्ठ, जिविस सप्तरीका तत्कालीन इन्जिनियर विकास श्रेष्ठ, जिल्ला खेलकुद विकास समितिका तत्कालीन प्रमुखद्वय लक्ष्मण मण्डल र महेन्द्रप्रसाद यादव, समितिका अध्यक्ष एजेट न्यासुर र उपाध्यक्ष धिरेन्द्र बर्माविरुद्ध आरोपपत्र दायर गरेको थियो । गत पुस १८ मा विशेष अदालतमा उक्त मुद्दाको पेसी रहे पनि हेर्न नभ्याइने सूचीमा परेको थियो । नगरप्रमुख भीमराजले आफू अनुकूलका योजनाका लागि कर्मचारहरूलाई दबाब दिन छाडेका छैनन् । केही योजनाका लागि उनले दबाब दिइरहेको नगरपालिकाका कर्मचारी स्रोतले जनाएको छ । तर, निलम्बित नगरप्रमुख यादव भने आफूले कुनै दबाब नदिएको दाबी गर्छन् । कैलालीको मोहन्याल गाउँपालिकाका अध्यक्ष देवीदत्त उपाध्याय यसअघि वडा २ को अध्यक्ष रहेका बेला आर्थिक अनियमितता गरेको अभियोगसहित अख्तियारमा उजुरी परेपछि निलम्बनमा छन् । अनुसन्धानमा दोषी देखिएपछि अख्तियारले गत वैशाख २ मा विशेष अदालतमा मुद्दा दायर गरेको थियो । मुद्दा विचाराधीन रहेको अवस्थामा उनको पद स्वतः निलम्बन भएको थियो । उपाध्यायसँगै भ्रष्टाचार आरोपमा गाउँपालिकाका तत्कालीन अध्यक्ष नवलसिंह रावलसमेत विरुद्ध अख्तियारले विशेष अदालतमा मुद्दा दायर गरेको थियो । कार्यवाहक अध्यक्षका रूपमा उपाध्यक्ष कमलबहादुर साउदले गाउँपालिकाको काम सम्हालिरहेका छन् । पालिकाले गर्नुपर्ने नीति निर्माण र निर्णयहरू गर्नगराउन खासै व्यवधान छैन, कार्यवाहक अध्यक्ष साउदले भने । सरकारी लिखतसम्बन्धी कसुर र नागरिकता किर्ते मुद्दामा सप्तरीको डाकनेश्वरी नगरपालिका२ का वडाध्यक्ष रहमान मियाँ पुर्पक्षका लागि गत साता कारागार चलान भएका छन् । जिल्ला अदालत सप्तरीको आदेशमा वडाध्यक्ष मियाँलाई कारागार चलान गरिएको हो । वडाध्यक्ष रहमानसहित २१ जनाले सामाजिक सुरक्षा भत्ता अपचलन गरेको प्रहरीको दाबी छ । भत्ता वितरणमा सरकारी कागज र छाप किर्ते गरी एउटै व्यक्तिका नाममा दुईवटा नागरिकता नम्बर प्रचलनमा ल्याएर सामाजिक सुरक्षा भत्ता निकासा गरी ८३ लाख ४१ हजार एक सय ८ रुपैयाँ हिनामिना गरेको आरोपमा सप्तरी प्रहरीले जिल्ला सरकारी वकिल कार्यालयमार्फत जिल्ला अदालतमा आरोपपत्र दायर गरेको थियो ।त्यसैगरी लागूऔषध मुद्दामा जिल्ला अदालत बागलुङले निसीखोला गाउँपालिकाका अध्यक्ष सूर्यबहादुर घर्तीलाई साढे ३ वर्ष कैद र ५० हजार जरिवाना सजाय गरेको छ । तर, घर्ती यतिबेला निर्धक्क गाउँपालिका कार्यालय पुगिरहेका हुन्छन् । त्यतिमात्र होइन, उनकै अध्यक्षतामा शुक्रबार कार्यपालिका बैठक भएको थियो भने सोमबार गाउँसभाको तयारी भइरहेको छ । तारेख खेपेको, यसअघि धरौटीमा छुटेकोबारे सबै जानकार भए पनि पालिकामा अदालतको पत्र नपुगेकाले अध्यक्षविरुद्ध बोल्ने साहस कसैले गरेका छैनन् । वडा ४ का सदस्य डम्बर बुढाले घर्तीकै अध्यक्षतामा सोमबार गाउँसभा बोलाइएको बताए । मंसिर अन्तिम सातादेखि पुस तेस्रो सातासम्म कार्यालय नआएका अध्यक्ष घर्ती मुद्दाको फैसला भएपछि भने नियमितजसो आइरहेका छन् । अध्यक्ष नभएर कार्यपालिका बैठक बस्न पाइएको थिएन, त्यसैले परिषद् पनि ढिला भयो, उपाध्यक्ष प्रेमबहादुर घर्तीले भने । ०७७ असार १२ गते निसीखोला६ को वडाध्यक्ष हुँदा घर्ती ८० केजी गाँजासहित घरबाटै पक्राउ परेका थिए । गाँजा भण्डारण गरेको आरोपमा ०७७ भदौ ४ गते उनीविरुद्ध जिल्ला अदालतमा मुद्दा परेको थियो । पक्राउ परेलगत्तै झन्डै तीन महिना पुर्पक्ष बसेपछि उनी धरौटीमा रिहा भएका थिए । धरौटीमा रिहा भएकाले उनले वडाध्यक्षको काम नियमित रूपमा गरे । गत वैशाखमा कांग्रेसबाट गाउँपालिका अध्यक्ष उम्मेदवार बन्दा उनीविरुद्ध दाबीविरोध पनि परेको थियो । पार्टीपंक्तिमा उनको उम्मेदवारीको विरोध भए पनि निर्वाचन आयोगले उजुरीउपर कुनै कारबाही गरेन । जिल्ला अदालतले गत पुस १८ मा उनलाई जेल सजाय तोकेको हो । जिल्ला अदालत बागलुङका स्रेस्तेदार सूर्यप्रसाद भण्डारीले अदालतको फैसला बनिनसकेकाले पठाउन नपाएको बताए । फैसला तयार भएपछि हामीले एकप्रति पालिकामा पठाउँछौं, एकप्रति निर्वाचन आयोग पठाउँछौं, भण्डारीले भने, त्यसपछि निर्वाचनले के गर्छ, त्यही हुन्छ ।उच्च अदालत बार एसोसिएसन बागलुङका अध्यक्ष अखिलनाथ शर्माले सजायको पत्र गए पनि प्रहरीले पक्राउ गर्न नसक्ने बताए । अभियुक्तलाई पुनरावेदनको ७० दिने म्याद हुन्छ, ३० दिन थप माग्न पाउँछ, शर्माले भने, उच्चले पनि फैसला सदर गरे मात्रै प्रहरीले पक्राउ गर्ने हो, सजायमा फरक परे सर्वोच्च जाने अधिकार हुन्छ । यो प्रक्रिया टुंगो लाग्दा ३ वर्ष बितिसक्ने उनले बताए । तीन तहको अदालती प्रक्रियामा अन्तिम फैसलासम्म उनले मुद्दा लड्न पाउने अधिकार कानुनले दिएको छ, अर्का अधिवक्ता राम शर्माले भने, नैतिकताको कुरा मात्रै मुख्य भयो । घर्ती यसअघि यस्ता कुनै पनि कानुनी झमेलामा नपरेको गाउँपालिकाका पूर्वअध्यक्ष तारानाथ पौडेलले बताए । यतिका वर्ष यहीं राजनीति गरियो, नराम्रो गरेको थाहा पाइएन, उनले भने, मुद्दा लागेको भनेर टिकट नदिएको भए हामीले जवाफ दिनुपर्ने थिएन ।"
फलफूलको बोक्राबाट क्यान्डी,"(काभ्रे)गाउँमा भोगटे, निबुवा, ज्यामिर, जलबिरे जस्ता अमिला जातका फलफूलका बोक्रा गाईबस्तुलाई खुवाइन्छ कि रछ्यानमा फ्याँकिन्छ । सहरबजारमा भने बोक्रा फोहोरका गाडीमा पुग्छन् । काभ्रेको बनेपा१३ की कमला लामाले भने तीन वर्षदेखि यस्तै फलफूलका बोक्राबाट क्यान्डी बनाएर आम्दानी गरिरहेकी छन् ।क्यान्डीको माग बढेसँगै उनको दौडधुप बढेको छ । बिहानदेखि साँझसम्म क्यान्डी बनाउने, कटिङ, प्याकेजिङलगायत काममा उनी व्यस्त हुन्छिन् । उनले यस कामका लागि कतै तालिम लिएकी छैनन् । साथीले एक पटक कुभिन्डोबाट बनेका मिठाईका परिकार खुवाएपछि उनलाई भोगटेबाट पनि यस्तै केही बनाउन सकिन्छ भन्ने लाग्यो । अनि थालिन् प्रयोग गरेर हेर्न । कुभिन्डोको त मीठो मिठाई बन्दो रहेछ, भोगटेबाट पनि राम्रै बन्छ होला भने सोचें, उनले भनिन्, एकदुई पटक बनाउन प्रयास गरें, राम्रो भएन । गर्दै गएपछि क्यान्डी मीठो बन्यो । स्वादका लागि पहिला साथीभाइ र इस्टमित्रलाई चाख्न लगाएँ । सबैबाट राम्रो प्रतिक्रिया पाएपछि व्यावसायिक रूपमा अघि बढ्ने सोच बनाएँ । सुरुसुरुमा यसबारे बुझाउन समय लागेको उनले बताइन् । स्थानीय बजार केन्द्रित गरेर उत्पादन सुरु गरेकी उनको क्यान्डी अहिले विदेशसम्म पुगेको छ ।भोगटेका बोक्रामा प्रयोग गरेकी कमला अहिले निबुवा, ज्यामिर, जलबिरेका बोक्राबाट पनि क्यान्डी बनाउँछिन् । भोगटे, निबुवा, ज्यामिर, जलबिरेका जाम र अचार बनाइन्छ, तिनका बोक्राको भने क्यान्डी । उनले भोगटेको क्यान्डीमा विभिन्न प्रकारको स्वाद परीक्षण गरेकी छन् । उनको सीप यतिमा मात्रै सीमित छैन । गाउँका फलफूल बजारसम्म पुग्न नसकेकाले बोटमै कुहिएका हुन्छन् । तर कमलाले त्यस्ता फलफूल संकलन गरेर जाम र क्यान्डी बनाउँदै आएकी छन् । नासपाती, हलुवाबेद, आरु, सुन्तला, मुन्तला जस्ता फलफूल बजारसम्म पुग्न सकेका छैनन्, उनले भनिन्, हामीले किसानबाट किनेर प्रशोधनपछि क्यान्डी, जाम बनाएर बजारमा बिक्री गर्ने गरेका छौं । उनका अनुसार यहाँ उत्पादन हुने क्यान्डीमध्ये बजारमा भोगटेको क्यान्डीको माग बढी छ । उनले लप्सीका विभिन्न स्वादमा र कागतीका क्यान्डी पनि बनाउने गर्छिन् ।पछिल्लो समय बजारको मागअनुसार आफूले क्यान्डी उत्पादन गर्न नसकेको उनले बताइन् । माग बढेसँगै उनले १० जनालाई रोजगारी दिएकी छन् । घरेलु सामग्रीबाटै बनाउन सकिने भएकाले धेरै लगानी गर्नु नपर्ने र घरमै बसेर पनि गर्न सकिने उनले बताइन् । उनका अनुसार १० हजार रुपैयाँको लगानीबाट यो उद्यम सुरु गर्न सकिन्छ । विशेष गरेर सफा र स्वस्थकर उत्पादनमा जोड दिनुपर्छ, यसले गर्दा राम्रो बजार पाइन्छ, उनले सुनाइन्, हामीले सरसफाइलाई विशेष ध्यान दिएका छौं, यसले गर्दा कारोबारमा राम्रो फाइदा लिन सकेका छौं ।क्यान्डी र जाम उत्पादनका लागि फलफूल खरिदमा कमलालाई परिवारले सघाएको छ । काभ्रे, सिन्धुली, दोलखा, सिन्धुपाल्चोकका विभिन्न स्थानबाट सामग्री संकलन गरेर ल्याउने गरेको उनले बताइन् । सुरुसुरुमा किसानहरूले त सित्तैमा सामान दिनुहुन्थ्यो । हामी व्यावसायिक काम गर्छौं भने उहाँहरूले पनि कृषि उपजको मूल्य पाउनुपर्छ, त्यसैले उचित मूल्य दिएर किन्ने गरेका छौं, उनले भनिन्, हामीले किसानसँग सामान मात्र लिने गरेका छैनौं, उहाँहरूलाई फलफूल खेतीका लागि हौसला पनि दिन्छौं । त्यस्तै हामीसँग भएको सीप आफूमा मात्रै सीमित राखेका छैनौं, जान्नबुझ्न खोज्नेलाई सिकाउने पनि गरेका छौं ।"
रेस्टुराँहरूमा सेवा शुल्क र मूल्य अभिवृद्धि करको ठगी रोक,"अधिकांश होटल तथा रेस्टुराँहरूले अझै पनि मेनुमूल्य का अतिरिक्त सेवा शुल्क र मूल्य अभिवृद्धि कर (भ्याट) असुलिरहेका छन् । विद्यमान कानुनको अवज्ञाका साथै अदालती आदेशको धज्जी उडाउँदै व्यवसायीहरूले मनोमानी ढंगले ग्राहकसित यसरी अधिक रकम असुल्नु अनुचित मात्र होइन, दण्डयोग्य पनि छ । प्रचलित नियमको परिधिभन्दा बाहिर गएर उपभोक्ताबाट थप रकम उठाउनु आफैंमा ठगी हो । अतः यस्तो गैरकानुनी अभ्यासलाई व्यवसायीहरूले तुरुन्त बन्द गर्नुपर्छ, जसका निम्ति सरकारले पनि यथोचित तदारुकता देखाउनुपर्छ । उपभोक्ता संरक्षण ऐन२०७५ र मूल्य अभिवृद्धि कर ऐन२०५२, मूल्य अभिवृद्धि कर नियमावली२०५३ र न्यायालयको आदेश अनुसार सर्वसाधारणले होटल तथा रेस्टुराँहरूमा भोजनसूचीमा उल्लिखित मूल्यबाहेक अरू कुनै पनि शुल्क तिर्नुपर्दैन । तर अपवादबाहेकका रेस्टुराँहरूले उल्लिखित मूल्यमा १० प्रतिशत सेवा शुल्क मात्र जोड्दैनन्, त्यसमाथि मूल्य अभिवृद्धि करका नाममा १३ प्रतिशत रकम पनि थप्छन् । एकातिर सेवा शुल्कमा पनि भ्याट लिन्छन् भने अर्कातिर मादकपदार्थजस्ता पहिल्यै भ्याट र थप शुल्क तिरिसकेका वस्तुमा पनि पुनः अनावश्यक रूपमा उही कर थोपर्छन् । कतिसम्म भने, कुनैकुनै त रेस्टुराँहरूले घरमा लैजान किनिएिको भोजनका निम्ति पनि सेवा शुल्क असुल्छन् । यत्रतत्रसर्वत्र उस्तै शुल्क असुल्ने भएपछि ग्राहकहरू व्यञ्जनसूचीमा भएजति होइन, बिलमा आएजति मूल्य तिर्न विवश छन् । कति ग्राहकलाई त यस्ता शुल्क तिर्नुपर्दैन भन्ने पनि थाहा हुँदैन, जसको फाइदा व्यवसायीहरूले उठाइरहेका छन् । यस्तो गैरकानुनी कार्यबाट सम्बन्धित व्यवसायीहरूले व्यापारभन्दा २३ प्रतिशतले बढी आम्दानी त गरिरहेका छन्, तर त्योभन्दा निकै धेरै साख गुमाइरहेका छन्, खासमा आफू संलग्न सेवाव्यवसायलाई नै बदनाम तुल्याइरहेका छन् । तसर्थ, मर्यादित र स्वस्थ व्यवसायका निम्ति पनि होटलरेस्टुराँहरूले भोजनसूचीमा उल्लिखित मूल्य मात्र लिने प्रणाली बसाल्नु अपरिहार्य छ । होटलरेस्टुराँहरूले कुनै भोजनसेवाबापत कतिसम्म शुल्क असुल्न पाउँछन्, उनीहरूले उपलब्ध गराउने गुणस्तर, सुविधा र तोकिएको रकमबीच सामञ्जस्य छ कि छैन, यी अलग्गै प्रश्न हुन् । ग्राहकहरू उनीहरूद्वारा घोषित मूल्य तिर्ने अघोषित करार गरेरै सेवा लिन पुग्ने हुन् । यसको सर्त यत्ति हो कि उनीहरूले त्यति मात्र शुल्क असुल्न पाउँछन्, जति व्यञ्जनसूचीमा लेखिएको हुन्छÙ सेवाशुल्क लगायतका सबै लागत मूल्य त्यसमै समावेश गरिएको हुनुपर्छ । यो या त्यो नाममा सूचीमा उल्लिखितबाहेकका शुल्क असुल्नु ग्राहकप्रतिको बेइमानी र धोकाधडी हो, जुन जुनसुकै हालतमा रोकिनुपर्छ । यसबारे होटल व्यवसायी महासंघ र रेस्टुरेन्ट एन्ड बार एसोसिएसनजस्ता व्यावसायिक संगठनको पनि गम्भीर रूपमा ध्यानाकर्षण हुनुपर्छ । आफ्ना सदस्यलाई मर्यादित व्यवसाय मात्र गर्न उनीहरूले उत्प्रेरित गर्नुपर्छ । यसबारे ग्राहकहरू आफैं सचेत हुनुपर्नेमा शंका छैन, तर यो व्यवसायीहरूको सामूहिक ठगी धन्दा भएकाले उपभोक्ताहरूको सचेतना मात्रैले सम्पूर्ण रूपमा काम नगर्न सक्छ । उपभोक्ताको हैंसेलाई फलदायी तुल्याउन सरकारले नै गतिलोसँग होस्टे गर्नुपर्छ । यसो गर्नु बजारमा अनुचित हस्तक्षेप गर्नु होइन, गैरकानुनी अभ्यास रोक्न अत्यावश्यक कदम चाल्नु होÙ बजारलाई सच्याउनु हो, मर्यादित तुल्याउनु हो । तसर्थ, उपभोक्ताहरूलाई थप ठगिनबाट जोगाउन सरकारी निकायले अनिवार्य रूपमा अग्रसक्रियता देखाउनुपर्छ । वाणिज्य आपूर्ति तथा उपभोक्ता संरक्षण विभागले विभागले २०७९ कात्तिक २ मा एक सूचना जारी गर्दै होटल, रेस्टुराँ तथा बार व्यवसायीले आआफ्नो मेनुमा वस्तु तथा सेवाको मूल्य उल्लेख गर्दा नियमानुसार उपभोक्ताले तिर्नुपर्ने सबै किसिमका सेवा शुल्क तथा रकमसहितको अन्तिम उपभोक्ता मूल्य उल्लेख गर्न र कुनै किसिमको अतिरिक्त रकम नलिन सूचित गरेको थियो । अन्यथा उपभोक्ता संरक्षण ऐन२०७५ तथा नियमावली२०७६ बमोजिम कारबाही गरिने चेतावनी दिएको थियो । तथापि व्यवसायीहरूले उक्त सरकारी आदेशको धज्जी उडाइरहेका छन्, जुन आफैंमा गम्भीर छ । यसले सरकारी नियमकानुन र आदेशको उल्लंघन गर्न सक्ने शक्ति व्यवसायीहरूलाई कहाँबाट प्राप्त भयो भन्ने संगीन प्रश्न जन्माएको छ, जसको तीर सरासर सरकारी निकाय तथा अधिकारीहरूतर्फै सोझिन्छ । तसर्थ, सरकारले झारा टार्ने वा सार्वजनिक खपतका लागि मात्र यस्तो सूचना निकाल्ने नगरेर परिणाममुखी पहल नै लिनुपर्छ । सरकार अब पनि यस सम्बन्धी ऐननियम कार्यान्वयनमा उदासीन भैरह्यो भने उपभोक्तामाथि भैरहेको ठगीप्रति उसले मौन सम्मति जनाएको बुझिनेछ । आशा गरौं, सरकारले यथोचित पहल थालेर यो बेथितिको अन्त्य गर्नेछ, जसमा व्यवसायीहरूले सघाउनेछन् ।"
परीक्षामा प्रचण्ड,"गत साता प्रधानमन्त्री पुष्पकमल दाहाल प्रचण्डले प्रतिनिधिसभामा सांसदहरूको विश्वासको मत माग्ने क्रममा दिएको लिखित भाषण तरंग पैदा गर्ने खालको लाग्यो । यद्यपि उनको भाषण सुनेर कसैले विश्वासको मत दिएका थिएनन्, ती मत पार्टीप्रायोजित थिए । दलीय राजनीतिमा यो अस्वाभाविक पनि होइन । एकएक सदस्यको प्रतिनिधित्व गर्ने राष्ट्रिय जनमोर्चा र नेपाल मजदुर किसान पार्टीबाहेक सबै दलले उनलाई विश्वासको मत दिए । प्रधानमन्त्रीले पाएको यो समर्थन नेपालको संसदीय इतिहासमै अभूतपूर्व छ, भूतपूर्व मन्त्री प्रधानमन्त्रीहरूले खचाखच भरिएको संसद्जस्तै । प्रचण्ड आफैंले पनि स्विकारेका छन्, यो उनका लागि अन्तिम मौका परीक्षा हो । उनी फेरि परीक्षामा छन् । परीक्षा त त्यसै पनि थियो त्रिसंकू संसद्मा । कहिले कति खेर कुन दलले समर्थन फिर्ता लिने होÙ सरकार कति दिन टिक्ने हो, के ठेगान ? तर मुख्य परीक्षा उनको प्रधानमन्त्री पदमा निरन्तरताभन्दा उनले गरेका वाचामा छ । भाषणको परीक्षामा त उनी आफ्ना समकालीन नेताभन्दा सधैं अघि छन्, काम र व्यवहारमा उनले पाएको अंक पनि अरूको भन्दा माथि छैन । विश्वविद्यालयकै परीक्षाहरू स्खलित भइरहेको अवस्थामा राजनीतिक परीक्षाको के कुरा गर्ने ! त्यसमाथि जनताले दिएको अंकमा आफूखुसी थपघट गर्ने विशेषाधिकार नेताहरूले जहिल्यै उपभोग गरेकै छन् । राजनीतिको परीक्षामा अंकको हेरफेर मिटरब्याजी सुदखोरको भन्दा कम छैन । जनताले आफूलाई भन्दा बढी अंक दिएका दुई जनालाई उछिनेर प्रचण्ड पहिलो भएका छन् । त्यसो त, अघिल्लो चुनावमा रातो गोल खाएको कांग्रेसका शेरबहादुर देउवा पनि तीन वर्ष कुरेपछि पहिलो भएका थिए । कतै, यही संसद्मा प्रचण्डपछि रविको लामो हात पहिलो भएर छानामै पुग्ने त हैन ? हामीले दिएको मत र संसद्को गणित मिल्दैन, त्यहाँ पुग्दा तिनलाई व्याख्या गर्ने सूत्रहरू फेरिइरहन्छन् । जबसम्म चुनावमा जनताले दिएको मत र राजनीतिका हिसाबकिताब एवं सूत्रहरू मिल्दैनन्, तबसम्म नेतृत्व अस्थिर नै रहन्छÙ संसद्बाट जति पटक विश्वासको मत पाए पनि जनताको मनबाट अविश्वास हट्दैन । मान्नैपर्यो, प्रचण्ड परीक्षामा छन् । यसअघि २०६५ सालमा संविधानसभाको चुनावपछि नौ महिना र संविधान जारी भएपछि २०७२७३ मा १० महिना प्रधानमन्त्री भएका प्रचण्डको शासकीय नेतृत्व क्षमताको राम्रोसँग परीक्षा हुन पाएको थिएन । आफ्नै दलको मात्र बहुमत नभएका कारण यी तीनै पटक उनले अरू दलसँग पनि सहकार्य गर्नुपर्यो र उनका काम त्यसले पनि प्रभावित हुने नै भए । तथापि पहिलो कार्यकाल उनका लागि ठूलो अवसर थियो । तेस्रो पटक प्रधानमन्त्री भएर संसद्को समर्थन पाउँदा उनले हाम्रो आन्दोलन र मप्रति ठूलो न्याय भयो भनेर जे भनेका छन्, त्योभन्दा ठूलो न्याय र मान्यता त जनताले नै दिएका थिए पहिलो संविधानसभा चुनावमा । माओवादी सबैभन्दा ठूलो दलका रूपमा विजयी भएको थियो । उनको नेतृत्वको सरकारलाई कांग्रेसबाहेक प्रायः दलले समर्थन दिएका थिए । छोटै भए पनि उनले त्यो अवसरको सदुपयोग गर्न सकेनन् । दोस्रो कार्यकाल प्रधानमन्त्री बन्न रहर पुर्याउनुमै सीमित रह्यो भने पनि हुन्छ । यो तेस्रो कार्यकाल उनका लागि अर्को महत्त्वपूर्ण अवसर र परीक्षा हो । यद्यपि संसद्मा तेस्रो ठूलो दलका नेता भएकाले उनका निर्णय र काम मुख्यतः एमाले, त्यसमा पनि अध्यक्ष केपी ओलीको चाहनामा निर्भर गर्नेछ । साथै अन्य दलको भूमिकाले पनि सरकारको आयु प्रभावित गर्ने भएकाले सजिलो त यस पटक पनि छैन । नेपालको राजनीतिमा अहिले ओलीजति ठूलो चटकी नेता अर्को छैन । चटकी त प्रचण्ड पनि छन्, तर उनको चटकमा दम्भ देखिन्न । ओली दम्भी छन्, विश्वसनीय पनि छैनन् । त्यो त प्रचण्डले स्वयम्ले पटकपटक बेहोरेका छन् । ओलीले छोड्न नचाहेकै कारण नेकपाको दुर्घटना भयो, संसद् र पार्टी त्यसका सिकार । नागरिक सडकमा निस्केर आन्दोलन गर्न बाध्य भए । तर उनमा आफ्नो दोष त्यसको कत्ति पनि महसुस हुन सकेको छैन, आफ्नो दम्भ यो संसद्मा पनि पोखिराखेका छन् । पत्याउनै सकिन्न, ओलीले प्रचण्डलाई यो संसद्को आधा कार्यकाल प्रधानमन्त्री मानिरहन्छन् भनेर । छुल्याहा राजनीतिका चतुर खेलाडीलाई सातदलीय गठबन्धनमा खेल्ने जति पनि छिद्र छन्, त्यसले नपुगे छिनहमरले ठोकेर भए पनि अर्को प्वाल खोपिनेछ । त्यसमाथि छिमेकीका चलखेलहरू पनि कम नहुने निश्चितै छ ।उनको यो कार्यकाल छ महिना त सजिलै जाला, त्यसपछि भने छिद्रहरू सलबलाउन थाल्नेछन् । एक वर्षपछि त टिक्नै कठिन हुन सक्छ । मैले यहाँ भविष्यवाणी गर्न खोजेको होइन, नेपालको सत्ता राजनीतिको चरित्र र पात्रहरूको विगतलाई हेरेर भनेको हुँ । परीक्षा नभएका एकदुई पात्र नयाँ छन्, तर तिनले पनि प्रवृत्तिमा भिन्नता देखाउन सकेनन् । कुनै एकदलको बहुमत नभएको त्रिसंकू संसद्मा सत्ता गठबन्धनमा नेतृत्वको हेरफेर र आलोपालो स्वाभाविक हो । तर यदि बहालवाला नेतृत्वले राम्रो गरिरहेको छ भने उसलाई पूरा अवधि दिने संस्कृति पनि विकास गर्न सक्नुपर्छ । नेतृत्व परिवर्तन भए पनि यो ससद्को कार्यकालभरि एउटा गठबन्धन सरकारमा र अर्को विपक्षमा रहने हो भने राजनीतिक प्रणालीले स्थिरता र गति दुवै प्राप्त गर्ने अवस्था बन्छÙ गठबन्धनको विश्सनीयता बढ्छ, तदनुकूल संस्कृतिको पनि विकास हुन सक्छ ।अब केही चर्चा गरौं, संसद्मा विश्वासको मत लिँदा प्रचण्डले गरेका वाचाको । त्यसमा उनले मुलुकको दुरवस्था र शासकीय बेथितिलाई खुलस्त गर्दै हामी राजनीतिकर्मी चुकेका छौं भनेर स्विकारेका छन्, कुनै दम्भ र आग्रह प्रदर्शन गरेका छैनन् । राज्यको व्यवहार र शासनप्रशासनमा छ महिनावर्षदिनभित्रै जनताले महसुस गर्ने गरी सुधार ल्याउने अठोट दोहोर्याएका छन् । जो आए पनि यहाँ केही हुँदैन भन्ने मानसिकता तोड्ने अठोट व्यक्त गरेका छन् । सेवाप्रवाहलाई सहज र विकासको गति तीव्र बनाउन नीतिगत जिम्मा आफ्नो र नतिजामुखी कार्यसम्पादन सचिवहरूको भनेर प्रशासनलाई पनि परीक्षाको कठघरामा उभ्याएका छन् । ३५ मिनेटको त्यो भाषण प्रस्तुतिमा केही भावनात्मक स्पर्श दिने देखिए पनि यथार्थपरक छ, चुनौतीलाई अठोटका साथ स्विकारिएको छ । ज्ञानेन्द्रकालको शब्दशैलीमा सरकार देखिने, सुनिने र जनताले अनुभूति गर्ने भन्ने उनको अभिव्यक्ति अलि रहस्यमय लाग्छ । कतिपय कुरा बहुमत जुटाउने नौटंकी अभिव्यक्ति मात्र हुन् वा निष्ठा र प्रतिबद्धता नै धरमराएका छन्, छुट्याउन कठिन हुन्छ ।उत्तरपुस्तिका नहेरी प्रचण्डलाई कुनै अंक दिन सकिन्न । उनी आफैंले भनेका छन् संसद्मा हरेक पटक उपलब्धिका डाटा र रिपोर्टकार्ड लिएर आउँछु । उपलब्धिको तथ्यांकमा उनको सचिवालयको फर्माइस आउने हो कि जनताको अनुभूतिको यथार्थ, हेर्नैपर्ने हुन्छ । यस पटक उनले गरेका वाचा ठूला छैनन्, सामान्य नै छन्, तर ती महत्त्वपूर्ण छन्, जनताको दैनिकीसँग जोडिएका छन् । नागरिकता, राहदानी, सवारीचालक अनुमतिपत्र, राष्ट्रिय परिचयपत्रजस्ता कुरामा जनताले अब सास्ती भोग्नुपर्नेछैन भनेका छन् । छ महिनावर्षदिनमै ती सहज बनाउँछु भनेका छन् । नागरिकता त केही नागरिकका लागि कानुनकै कारण समस्याग्रस्त भएको छ । त्यसको टुंगो लाउन छ महिना लाग्नुपर्ने कारण छैन, यही अधिवेशन चल्दाचल्दै गर्न सकिन्छ । बाँकी नागरिकका लागि विद्यमान कानुनले नै काम गरेको छ, त्यसमा समस्या छैन । जहाँसम्म न्याय र विधिको शासनको कुरा छ, गृहमन्त्री रवि लामिछानेको नागरिकता मुद्दा नै उदाहरण बनेको छ । प्रधानमन्त्री पदका लागि जे पनि गर्ने छुट छ भन्नेमा प्रचण्ड अपवाद बन्न सकेनन् । शासन गर्नेले आफूलाई अपवादमा राखेर बेथितिको अन्त्य गर्छु भन्नु पानीमाथि ओभानो बन्ने कल्पना मात्र हो ।संसदीय शासन प्रणालीमा सत्तापक्ष र विपक्ष दुई प्रमुख तत्त्व हुन् । सत्तापक्षले बहुमतको प्रतिनिधित्व र सरकारको नेतृत्व गर्छ, उसका नीति र कार्यक्रमका आधारमा देशको शासनप्रशासन चल्छ । विपक्षले सरकारको निरन्तर निगरानी गर्छ, यसका गल्तीकमजोरीलाई औंल्याएर सरकारलाई सावधान बनाउँछ । संसद्मा विपक्षी दल भनेको सरकारको पनि विकल्प हो । यसले सरकारका नीतिहरूको कमजोर पक्षलाई औंल्याउँदै नीतिगत विकल्प पनि दिन्छ । सरकारलाई नियन्त्रित र उत्तरदायी राख्ने यो प्रक्रिया संसदीय प्रणालीको अत्यन्त महत्त्वपूर्ण विशेषता मानिन्छ । यस पटक कांग्रेसले प्रधानमन्त्रीलाई विश्वासको मत दिएर संसद्मा विपक्षी दलको हैसियत गुमायो, विपक्षरहित संसद् बन्ने भयो भन्ने आम चर्चा छ । कांग्रेसले सरकारलाई विश्वासको मत दिनु आवश्यक थिएन । यसले मत नदिँदा सरकार अल्पमतमा पर्ने अवस्था पनि थिएन । विश्वासको मत नदिएर मतदानमा अनुपस्थित बस्न सक्थ्यो । यसको मतका कारण सरकारको गुणवत्ता बढेको पनि छैन, यसबाट सरकार बलियो भयो भन्ने पनि होइन । प्रचण्डलाई शिरदेखि आफ्नो बनाउने अवसर गुमाएर जुत्ता टल्काइदिने काम मात्र भएको छ यो मतदानले । राष्ट्रपति, सभामुख लगायतका संसदीय बहुमतबाट प्राप्त हुने कुनै पदको लालच छ भने त्यो अराजनीतिक सोच हो । कांग्रेसले ती प्राप्त गर्ने अवस्था बन्नु भनेको यो सत्ता गठबन्धन भत्किनु हो । कम्तीमा छ महिना त्यो सम्भावना देखिन्न, त्यतिन्जेल भरिनुपर्ने सबै पद भरिइसकेका हुनेछन् । कांग्रेसमा केहीले राष्ट्रिय सरकारको बेमौसमी बाजा बजाएर गल्तीको ढाकछोप गर्ने प्रयत्न गरेका छन्, ढाकछोपभन्दा पनि पदीय लालच बढी देखिन्छ । जुन बेला राष्ट्रिय सरकार चाहिने हो, खास गरी संविधान निर्माणका बखत, भूकम्पले थिलथिलो भएका बखत, त्यस बेला राष्ट्रिय सरकार कसैको प्राथमिकतामा परेन । संविधान जारी गरेपछि राष्ट्रिय सरकारकै पक्षमा सहमति भएको थियो, तर त्यसलाई कांग्रेसले नै तोड्यो । अहिले संवैधानिक प्रक्रियाको स्वस्थ र इमानदार अभ्यास गर्नुपर्ने समय हो । आफ्नो भूमिकाको समयानुकूल पहिचान गर्न नसक्ने नेता र पार्टीको काम छैन । नेतृत्व नै ओरालो लागिरहेको अवस्थामा मतदाता र शुभेच्छुकहरूले कति दिन थामिदिने ?जहाँसम्म विपक्षरहित संसद् बन्ने भो कि भन्ने प्रश्न छ, त्यो अतिरञ्जना मात्र हो । पहिलो कुरा त, सरकारलाई विश्वासको मत दिँदैमा कांग्रेसले विपक्षी दलको हैसियत गुमायो भन्न सकिन्न । पहिलो त, कांग्रेसले प्रचण्डलाई प्रधानमन्त्री बन्न संविधानको धारा ७६(२) अनुसार समर्थन दिएको होइनÙ दोस्रो, सरकारमा सहभागी पनि छैन । विपक्षी दलको हैसियत निर्धारण गर्ने मुख्य संवैधानिक आधार यिनै हुन् । विपक्षमा बसेर पनि सरकारका कैयौं प्रस्तावमा समर्थन वा विरोधमा मत दिन सकिन्छ । मुख्य कुरा विपक्षी दलको नेताको राजनीतिक र नैतिक हैसियत हो । सामान्यतया सरकारको नेतृत्व गरिसकेको व्यक्ति आफ्नो पार्टी सत्ताबाट हटेको अवस्थामा संसदीय दलको नेता बन्दैन । त्यसको मुख्य कारण हिजोको सरकार पनि गल्तीकमजोरीबाट मुक्त थिएन, हिजोकै प्रधानमन्त्री आज विपक्षी दलको नेता भएर संसद्मा सरकारका नीति र कामलाई चुनौती दिने नैतिक हैसियत रहँदैन, कमजोर हुन्छ भन्ने हो । पटकपटक प्रधानमन्त्री भएकाहरू नै संसद्मा पनि घरीघरी दोहोरिनु हाम्रो दुर्भाग्य नै हो । कांग्रेसले संसद्मा विपक्षीको सार्थक भूमिका खेल्ने हो भने देउवाको विकल्प खोज्नुपर्छ । विपक्षबिनाको प्रणालीमा पनि जान सकिन्छ । हाम्रा दलहरूमा विपक्षको महत्त्वबोध नै छैन । त्यो बोध नभएपछि विपक्षको संस्कृति बस्ने कुरा पनि भएन । विपक्ष कुनै पार्टी वा नेताको रोजाइ होइन, मतदाताले दिएको बाध्यात्मक अवस्था हो । त्यो भूमिका निर्वाह गर्न निष्ठा र धैर्य दुवै चाहिन्छ । त्यसमाथि हामीले जुन चुनावी प्रणाली अपनाएका छौं, त्यसबाट संसद्मा एक दलको मात्र बहुमत हुने सम्भावना अत्यन्त न्यून छÙ छैन भने पनि हुन्छ । गठबन्धन पनि स्थिर नहुने भएपछि विपक्षी दलको भूमिका पनि अस्थिर हुने भयो । किन चाहियो सुविधाभोगका लागि मात्र विपक्षी दलको मान्यता ? स्विटजरल्यान्डमा विपक्षबिनाको लोकतान्त्रिक अभ्यास पनि छ । ठ्याक्कै स्विस मोडलको नक्कल गर्नुपर्छ भन्ने होइन, पार्टी राजनीतिको यथार्थलाई हेरेर अलि फरक अभ्यास गर्न सकिन्छ । संविधानमै राखौं न त, प्रतिनिधिसभामा सबैभन्दा बढी मत ल्याउनेले सरकारको नेतृत्व गर्ने र सबै दल मिलेर समानुपातिक प्रतिनिधित्वका आधारमा सहमतिको सरकार बनाउने । यसो गर्दा संसद्मा ह्वीपको प्रचलन बन्द हुनुपर्छ, सांसद्ले सरकारका नीति लगायत प्रधानमन्त्री र मन्त्रीको कार्यसम्पादन आफ्नो विवेकका आधारमा स्वतन्त्र रूपले मूल्यांकन गर्ने र अक्षम देखिएकालाई सरकारबाट फिर्ता बोलाउने अधिकार पनि पाउनुपर्छ ।"
सीके राउतको विजयका अरू कथा,"रामनारायण देव, राजविराज"
स्रोतको सदुपयोग कति ?,"केदारनाथ त्रिपाठी, बुढानीलकण्ठ५"
उपलब्धिमूलक कामको अपेक्षा,"भुवनेश्वर शर्मा, चन्द्रागिरि२, काठमाडौं"
'नदी दोहन रोक्न कठोर कानुनको प्रत्साव समाचारमा  बाट लिइएका टिप्पणी:,"थालनी प्रशंसनीय छ । तर कानुनी स्वरूपमा आउन अरू धेरै औपचारिक घुम्तीहरू पार हुन बाँकी नै । विघ्न पो आइपर्ला कि कानुनी किताबमा आउन, आउन सफल भए लागू हुन र निष्पक्ष काम गर्न सक्ला ? यो साँच्चै निष्पक्ष र व्यावहारिक होस् । सम्वेद शर्मा चापागाईदेश नै बिचौलियाले चलाएको छ । मिलन अचार्यबगेर खेर जाने नदीजन्य पदार्थको उचित तरिकाले प्रयोग गर्दा राम्रो हुन्छ मेरो विचारमा । नगेन्द्र अचार्य कुनै पनि सजाय या कनुन बनाउँदा, भन्ने शब्द निकाल्दा राम्रो नत्र त पैसावालाले जे गर्दा पनि भयो नि, उसले जरिवाना तिरिहाल्छ । मनोज कार्कीप्राकृतिक स्रोतको दुरुपयोग रोक्न यस्तो कानुन आवश्यक छ, तर कार्यान्वयनमा बढी ध्यान दिनुपर्छ । नारायण गौतम"
मानव अधिकारको निरन्तर लडाइँ,"पश्चिम युरोपेली देशहरू र संयुक्त राज्य अमेरिकाले रुसी राष्ट्रपति भ्लादिमिर पुटिनलाई युक्रेन आक्रमणका लागि युद्ध अपराध को अभियोग लगाउने योजना बनाएका छन् भनिन्छ । तत्कालीन अमेरिकी राष्ट्रपति जर्ज डब्लू बुस र बेलायती प्रधानमन्त्री टोनी ब्लेयरलाई इराकमा गैरकानुनी युद्ध र लाखौं मानिसको हत्याका लागि कहिल्यै आधिकारिक रूपमा आरोप लगाइएन । ३१ अक्टोबर २०२२ मा संयुक्त राज्य अमेरिका, युरोपेली संघ, बेलायत र क्यानडाले चिनियाँ अधिकारीहरूमाथि सिन्जियाङमा मानव अधिकार हननका लागि प्रतिबन्ध लगाए । जवाफमा बेइजिङले युरोपेली सांसद, कूटनीतिज्ञ, संस्था एवं परिवार र तिनका व्यवसायहरूलाई चीनसँग व्यापार गर्न प्रतिबन्ध लगायो । यसका साथै, चाइना सोसाइटी फर ह्युमन राइट्स प्रतिवेदन२०२२ अनुसार, संयुक्त राज्य अमेरिकामाथि युद्ध अपराध, मानवताविरुद्धको अपराध, स्वेच्छाचारी नजरबन्द, यातनाको दुरुपयोग, कैदीहरूलाई यातना एवं मध्यपूर्व र वरपरका क्षेत्रहरूमा अन्धाधुन्ध एकपक्षीय प्रतिबन्धहरूसहित अन्तर्राष्ट्रिय कानुनको गम्भीर उल्लंघनको आरोप लगायो । १४ डिसेम्बर २०२२ मा इरानलाई महिला सम्बन्धी संयुक्त राष्ट्रसंघीय आयोगबाट हटाइयो (यो निर्णय धेरै हदसम्म सही देखिन्छ) । तर धेरै युरोपेली देशमा प्रत्यक्ष वा अप्रत्यक्ष रूपमा नवनाजीवादी र नवफासिस्ट शासन चलिरहेकै छ, मानव अधिकार संरक्षणमा कसैको रेकर्ड राम्रो छैन ।मानव अधिकारको विश्वव्यापी घोषणापत्र१९४८ मा उल्लेख गरिएका आधारभूत मानव अधिकारहरू जन्मदेखि मृत्युसम्म प्रत्येक व्यक्तिसँग सम्बन्धित छन् । मानव अधिकार आन्दोलनको सूत्रपात मूलतः राज्य र सरकारविरुद्ध भएको थियो । अहिले पश्चिमी लोकतन्त्र अन्तर्गत युद्ध र जातिवाद सामान्य (न्यु नर्म) भएको छ । लोकतन्त्र कतै पनि राम्रोसँग सञ्चालन हुन सकेको छैन । जताततैको राजनीतिक नेतृत्व वर्गमा नागरिकशास्त्रको आधारभूत व्यवहारको अभाव छ । यस परिस्थितिमा सरकारद्वारा गठित राष्ट्रिय वा अन्तर्राष्ट्रिय मानव अधिकार आयोगहरूले अपेक्षा अनुसार काम गर्छन् वा गर्दैनन् ? मेरो विचारमा, सरकार स्वयंलाई समस्या खडा गर्ने सार्वजनिक बौद्धिकहरू, शक्तिकेन्द्रहरूको अनुगमन र पर्दाफास गर्ने पत्रकारहरू एवं आलोचनात्मक चेत भएका नागरिकहरूबिना मानव अधिकारको संरक्षण सम्भव छैन । यिनै विविध समूहको भूमिकाबारे यहाँ चर्चा गर्न खोजिएको छ । विशेष गरी सीमान्तीकृत (सबाल्टर्न, ग्राम्स्कीको शब्दमा), अति संवेदनशीलकमजोर वर्ग (भल्नरेबल पिपुल) वा जोखिमपूर्ण अवस्था (भल्नरेबल सिचुएसन) मा मानव अधिकारको संरक्षण कसरी हुन सक्छ वा गर्नुपर्छ भन्ने प्रश्न यस लेखको मुख्य विषय हो । यी सबै समूहका लागि मैले यस लेखमा पीडित शब्द प्रयोग गरेको छु । सार्वजनिक बौद्धिक, पत्रकार र सचेत नागरिकहरूराजनीतिक कार्यकर्ताभन्दा मानव अधिकारवादी बन्न गाह्रो छ । किनभने राजनीतिक कार्यकर्ताहरूले लोकप्रिय मुद्दा मात्र सहज रूपमा उठाउन सक्छन् तर मानव अधिकारवादीहरू लोकप्रिय र अलोकप्रिय दुइटै मुद्दाको वकालत गर्न तयार हुनुपर्छ । मानव अधिकार कार्यकर्ताहरूमा थोमस अगस्टिनले भनेजस्तै अन्यायपूर्ण कानुन कानुन होइन भन्ने साहस हुनुपर्छ । थोमस जेफर्सनले भनेजस्तै, अन्यायपूर्ण कानुनको अवज्ञा गर्ने अधिकार छ भन्ने महसुस हुनुपर्छ । महात्मा गान्धी, मार्टिन लुथर किङ जुनियर र नेल्सन मन्डेलामा जस्तै अन्यायपूर्ण कानुन तोड्ने क्षमता हुनुपर्छ । मानव अधिकारकर्मीहरूसँग राखिने यी उच्च अपेक्षा हुन् । मानव अधिकार कार्यकर्ताले कम्तीमा आफ्नो पृष्ठभूमि, भाषा, धर्म, राष्ट्रियताले उपलब्ध गराएको सहज निश्चितताभन्दा बाहिर जाने जोखिम उठाउनुपर्छ । अन्यथा मानव अधिकारकर्मीहरू नाम र पेसाका लागि काम गर्ने तलबी कर्मचारी मात्र हुन जान्छन् । मानव अधिकारकर्मी मानवतावादी हुनुपर्छ । मानव अधिकारको पाठ्यक्रमका रूपमा नागरिकशास्त्र र मानवतावादको केकति अध्ययन र अनुसन्धान भैरहेको छ, यो छुट्टै विषय हो । मानवतावाद भनेको आफूलाई अरूमा हेर्ने क्षमता र स्वभाव हो ।सरकारले नियुक्त गरेका आधिकारिक बौद्धिक (थिंक ट्यांक) को काम सरकारको समस्या समाधान गर्ने हो । सरकारलाई समस्या सृजना गर्नु सार्वजनिक बौद्धिकहरूको नैतिक (एथिकल) जिम्मेवारी हो । सार्त्र र बर्ट्रान्ड रसेलजस्ता सार्वजनिक बौद्धिकहरूले जनताका पक्षमा सरकारलाई समस्या खडा गर्छन् । उनीहरू कुनै एक मुलुक वा सरकारको प्रतिनिधित्व गर्दैनन्, सामूहिक जनताको विश्वव्यापी प्रतिनिधित्व गर्छन् । सार्त्र र रसेलले विश्वशान्ति र मानव अधिकार हनन एवं युद्ध अपराधहरू सम्बन्धी छलफल स्टकहोम ट्रिबुनल१९६६ मा भियतनाममा अमेरिकी विदेशनीति र सैन्य हस्तक्षेपको अनुसन्धान र मूल्यांकन गरेका थिए । स्वतन्त्र पत्रकारले सरकारी सूचना मन्त्रालयले जस्तो काम गर्दैनन् । स्वतन्त्र पत्रिकाहरूले राजनीतिक दलहरूको मुखपत्रका रूपमा काम गर्दैनन् । रोबर्ट फिस्क र जोन पिल्गरजस्ता पत्रकारहरूले शक्तिकेन्द्रहरूको निगरानी र पर्दाफास गर्छन् । राम्रो पत्रकारिता भनेको जनतालाई जानकारी दिनु र सचेत गराउनु हो । पत्रकार एडवर्ड आर मुरोले एक पटक भनेका थिए, भेडाहरूको राष्ट्रले ब्वाँसाहरूको सरकार जन्माउनेछ । एरिस्टोटलले धेरै वर्षपहिले सुझाव दिएका थिए, असल संविधान (लोकतन्त्र वा सरकारका लागि) लाई असल नागरिक चाहिन्छ । अर्थात्, असल नागरिक भनेको सचेत र प्रश्न गर्ने मनोवृत्ति भएको नागरिक हो । भोल्टेयरले जनताको मूर्खता देखेका थीए । त्यसैले रुसो निर्वाचित प्रतिनिधिको सट्टा प्रत्यक्ष लोकतन्त्रमा विश्वास गर्थे । होब्स (लेभियाथान) ले एकल शक्तिशाली व्यक्तिमा विश्वास गर्थे र उनी राज्यको शक्ति पृथकीकरणविरुद्ध दृढ थिए । अन्तमा मोन्टेस्क्युले भने, सरकारको सबैभन्दा राम्रो रूप विधायिका, कार्यपालिका र न्यायपालिका हो । कुनै एउटालाई धेरै शक्तिशाली हुनबाट रोक्न यी तीनले एकअर्कालाई नियन्त्रणमा राख्नुपर्छ । अहिलेको समयमा, पश्चिमी वा गैरपश्चिमी लोकतन्त्रहरूमा प्रयोग गरिएको आधुनिक लोकतन्त्र मोन्टेस्क्यु मोडल नै हो । आधुनिक लोकतन्त्र र विधिको शासनको मोन्टेस्क्यु मोडल अन्तर्गत नागरिकले कानुन तटस्थ, वस्तुनिष्ठ र वैधानिक छ भनी विश्वास गर्नुपर्छ । तर के सधैं वा सबै परिस्थितिमा कानुन तटस्थ, वस्तुनिष्ठ र वैध हुन्छ र ? केही आलोचकले कानुनको तटस्थता, वस्तुनिष्ठता, वैधता र स्वतन्त्र न्यायपालिकाद्वारा निष्पक्ष व्याख्या अन्तर्गत शासित हुनु भनेको राज्यशक्तिले जनतालाई नियन्त्रण गर्ने विकसित भएको शक्तिशाली मिथक हो भनी औंल्याएका छन् । अन्य आलोचक भन्छन्, कानुन जतिसुकै लोकतान्त्रिक विधिबाट लेखिए पनि सधैं सांसदहरू पूर्वाग्रह र न्यायाधीशहरू व्याख्यामा अदृश्य विवेक (भेदभाव) को अधीनमा रहनेछन् । अरू केही आलोचक यो पनि भन्छन्, शासक वर्गले सामाजिक डरको शोषण, भाषाको विकृत प्रचारप्रसार र इतिहासलाई नियन्त्रित गर्छन् । मानव अधिकार संरक्षणका लागि कानुनको शासन ले यी आलोचनाहरूलाई अन्यथा प्रमाणित गर्नुपर्छ । संवेदनशील अवस्थामा मानव अधिकार संरक्षणमानव अधिकारका मामिलामा सीमान्तीकृत, अति संवेदनशील, जोखिमपूर्ण वा पीडितको अवस्था तीन विन्दुबाट हेर्न सकिन्छ । पहिलो, राजनीतिक घटनाबाट पीडितहरू जो आन्तरिक राजनीतिक द्वन्द्व वा गृहयुद्धका कारण सार्वभौम राज्यको सीमाभित्र विस्थापित व्यक्तिहरू हुन सक्छन् । दोस्रो, प्राकृतिक प्रकोप वा वातावरणीय ह्रासका कारण भएका जलवायु शरणार्थी (शरणार्थी सम्बन्धी संयुक्त राष्ट्र महासन्धिमा१९५१ को परिभाषा) । तेस्रो, आर्थिक कारणले सीमान्तीकृत समूह । उदाहरणका लागि, धनी र शक्तिशाली वर्गले महामारीबाट बच्ने तयारी गर्न र चिकित्सा सेवामा पहुँच पाउन सक्छन्, तर जलवायु परिवर्तनको प्रभाव वा कोभिड महामारी, युक्रेनमा जारी युद्धका कारण भएको ऊर्जा अभाव र खाद्य संकटले गर्दा गरिबहरू सबैभन्दा बढी पीडित भएका छन् ।कानुनको सामान्य व्याख्या अनुसार, प्राकृतिक प्रकोप र स्वास्थ्य सम्बन्धी महामारी वा वातावरणीय संकटको प्रभावको पूर्वानुमान गर्न, सामना गर्न, प्रतिरोध गर्न वा पुनः प्राप्त गर्न नसक्नेहरू असुरक्षित वर्गमा पर्छन् । कडा कानुनी अर्थमा, असुरक्षा लाई कमजोरीको हद (वा डिग्री) का रूपमा मूल्यांकन गरिन्छ । आपत्कालीन प्रकोपहरूमा, स्वास्थ्य मार्गनिर्देशन (विश्व स्वास्थ्य संगठन२००२) अनुसार, सामान्य जनसंख्याका तुलनामा गरिबी र सामाजिक बहिष्कारको उच्च जोखिम अनुभव गर्ने समूहहरू पर्ने गर्छन् । तिनमा अल्पसंख्यक, आप्रवासी, अपांगता भएका व्यक्तिहरू, घरबारविहीनहरू पनि पर्न सक्छन् । साथै , लागूपदार्थको दुरुपयोगसँग संघर्ष गर्ने समूहहरू, वृद्धवृद्धा र बालबालिका सबैले प्रायः कठिनाइ सामना गर्छन्Ù उनीहरू शिक्षाको न्यून स्तर र बेरोजगारीजस्ता सामाजिक सीमान्तीकरणमा पर्छन् । यस्ता सबै पीडितको कानुनी उपचारका लागि धेरै अन्तर्राष्ट्रिय सन्धि छन् ।नौ अन्तर्राष्ट्रिय सन्धिनागरिक र राजनीतिक अधिकार सम्बन्धी अन्तर्राष्ट्रिय अनुबन्ध१९६६ को पहिलो ऐच्छिक प्रोटोकलमा राज्यपक्षद्वारा नागरिक र राजनीतिक अधिकार सम्बन्धी अनुबन्ध उल्लंघन भएमा व्यक्तिगत उजुरी गर्न पाइने प्रावधान छ । आर्थिक, सामाजिक र सांस्कृतिक अन्तर्राष्ट्रिय अनुबन्ध१९६६ को ऐच्छिक प्रोटोकलमा राज्यपक्षद्वारा अनुबन्धको उल्लंघन भए पीडितलाई सम्बन्धित समितिमा निवेदन दिने अधिकार छ । सबै प्रकारका जातीय भेदभाव उन्मूलन सम्बन्धी अन्तर्राष्ट्रिय महासन्धि१९६९ को उल्लंघन भए व्यक्तिगत उजुरी हाल्न सकिन्छ । महिलाविरुद्धको भेदभाव उन्मूलन सम्बन्धी महासन्धि१९७९ को ऐच्छिक प्रोटोकलमा राज्यपक्षद्वारा महासन्धिको उल्लंघन गरिए पनि व्यक्तिगत रूपमा उजुरी दिन सकिन्छ । यातनाविरुद्धको महासन्धि१९८७ को उल्लंघन अन्तर्गत राज्यपक्षद्वारा क्रूर, अमानवीय वा अपमानजनक व्यवहार वा सजाय भए व्यक्तिगत रूपमा उजुरी हाल्न पाइन्छ । बाल अधिकार सम्बन्धी महासन्धि१९९० (वा बालबालिकाको बिक्री, बाल वेश्यावृत्ति र बाल पोर्नोग्राफी सम्बन्धी पहिलो ऐच्छिक प्रोटोकलको) उल्लंघन भए हात बाँधेर बसिरहनु पर्दैन । आप्रवासीहरूको अधिकारको संरक्षण सम्बन्धी अन्तर्राष्ट्रिय महासन्धि२००३ अन्तर्गत व्यक्तिगत गुनासो सुन्ने संयन्त्र छ । अपांग व्यक्तिहरूको अधिकार महासन्धि२००७ को उल्लंघन भए अपांग अधिकार सम्बन्धी समितिमा व्यक्तिगत रूपमा उजुरी दर्ता गर्न सकिन्छ । राज्यपक्षद्वारा बलपूर्वक बेपत्ता हुनबाट संरक्षण सम्बन्धी अन्तर्राष्ट्रिय महासन्धि२०१० को उल्लंघन भएगरिए पनि चुप लागेर बस्नुपर्दैन ।अधिकार उल्लंघन र अनुसन्धान प्रक्रिया व्यक्तिगत गुनासाहरू सुन्नका लागि समितिको अधिकार क्षेत्रलाई महासन्धिका पक्षहरूले स्वीकार गरेको हुनुपर्छ । अधिकार उल्लंघन गर्ने महासन्धिको पक्षराष्ट्रविरुद्ध जोकोहीले उजुरी गर्न सक्छ । राज्यपक्षद्वारा ती महासन्धिमध्ये कुनैको गम्भीर वा व्यवस्थित उल्लंघन गरिएको भरपर्दो जानकारी प्राप्त भएपछि सम्बन्धित सन्धि समितिले आफ्नो पहलमा सोधपुछ सुरु गर्न सक्छ । त्यस्ता समिति हुन् यातनाविरुद्धको समितिÙ महिलाविरुद्धको भेदभाव उन्मूलन समितिÙ अपांगता भएका व्यक्तिहरूको अधिकार सम्बन्धी समितिÙ बेपत्ता समितिÙ आर्थिक, सामाजिक र सांस्कृतिक अधिकार समिति एवं बाल अधिकार समिति ।मानव अधिकार समितिले गुनासाहरू भरपर्दा जानकारीमा आधारित छन् भनी सुनिश्चित गर्छ । समितिले राज्यपक्षसँग त्यस्ता सूचनाको परीक्षणमा सहयोग माग्न सक्छ । समितिले स्थलगत भ्रमण गरी अनुसन्धान र प्रतिवेदनका लागि सदस्यहरूलाई नियुक्त गर्ने निर्णय गर्न सक्छ । त्यसपछि सदस्य(हरू) का निष्कर्ष समितिद्वारा जाँच्ने काम हुन्छ र थप टिप्पणीसहित राज्यपक्षलाई पठाइन्छ । राज्यपक्षलाई समितिका निष्कर्ष, टिप्पणी र सिफारिसहरूमाथि निश्चित समयसीमा (सामान्यतया छ महिना) भित्र आफ्नै अवलोकन पेस गर्न अनुरोध गरिन्छ । छानबिन प्रक्रिया गोप्य हुन्छ र कारबाहीका सबै चरणमा राज्यपक्षले सहयोग गर्नुपर्छ । राष्ट्रसंघीय संयन्त्रले नागरिक समाज वा गैरसरकारी संस्थाको छाया प्रतिवेदन स्वीकार गर्छ ।अन्तर्राष्ट्रिय संयन्त्रको कमजोरी प्रत्यक्ष उजुरीहरू स्वीकार गर्ने माथि उल्लिखित अन्तर्राष्ट्रिय निकायहरूले मुद्दालाई स्वीकार्य मान्नुअघि घरेलु कानुनी उपचार उपलब्ध छ वा छैन भन्ने हेर्नुपर्छ । राष्ट्रिय कानुनी उपचार उपलब्ध भएसम्म अन्तर्राष्ट्रिय कारबाही गर्न सकिँदैन । जहाँ राष्ट्रिय प्रणालीले न्यायलाई अस्वीकार गर्छ वा सम्बद्ध संयन्त्रको अभाव हुन्छ, जहाँ राष्ट्रिय प्रणालीले ती मुद्दामा न्याय अस्वीकार गर्छ, त्यहाँ अन्तर्राष्ट्रिय कारबाही गर्न सकिन्छ । अभ्यासले के देखाउँछ भने, अन्तर्राष्ट्रिय कानुन अन्तर्गत उपलब्ध उपचारहरू पीडित व्यक्तिका लागि सधैं लाभदायक नहुन सक्छन्, किनभने निर्णयको अन्तिम कार्यान्वयन पनि राष्ट्रिय स्तरहरूमै निर्भर हुने गर्छ । यसबाहेक, राष्ट्रसंघीय संयन्त्रहरू प्रायः ढिलो र समय खपत गर्ने खालका हुन्छन् एवं उजुरीकर्ताको गोपनीयता सधैं सुनिश्चित गर्न सकिँदैन । मानव अधिकार उल्लंघनबाट पीडित व्यक्तिहरूलाई संरक्षण गर्ने क्षमतामा संयुक्त राष्ट्रसंघको सीमितता छ । राष्ट्रसंघीय मानव अधिकार समिति र अन्य संयन्त्र राजनीतिको हतियार बनेका छन् ।राष्ट्रसंघीय मानव अधिकार परिषद्साबिकको मानव अधिकार आयोग लाई प्रतिस्थापन गर्न सन् २००६ मा राष्ट्रसंघीय मानव अधिकार परिषद् को स्थापना भएको थियो । जम्मा ४७ सदस्यराष्ट्र भएको परिषद् मा राष्ट्रसंघको साधारणसभाका बहुमत सदस्यहरूद्वारा (प्रत्यक्ष र व्यक्तिगत गोप्य मतदानद्वारा) तीन वर्षका लागि निर्वाचित हुने प्रचलन छ । राष्ट्रसंघीय मानव अधिकार आयुक्तको जिम्मेवारीमा मानव अधिकारको संरक्षण र प्रवर्द्धन, अधिकारका मापदण्डहरू लागू भएको सुनिश्चितता, सरकारहरूलाई तिनको मानव अधिकार क्षमता सुदृढ पार्न सहयोग, राज्यहरूलाई मानव अधिकारका लागि अनुकूल नीति एवं संस्था विकास गर्न प्रोत्साहन, सल्लाह र प्राविधिक सहयोग प्रदान लगायत छन् । परिषद्मा सामेल हुने देशहरूले स्वदेश र विदेशमा मानव अधिकारको प्रवर्द्धन र संरक्षणमा उच्चतम मापदण्डहरू पालना गर्ने अपेक्षा गरिन्छ । तर राजनीतिका लागि शक्तिशाली राष्ट्रहरूले मानव अधिकार परिषद्को कसरी दुरुपयोग गर्छन् भन्ने उदाहरण अमेरिकी व्यवहारमा देख्न सकिन्छ । अमेरिकी राष्ट्रपति जर्ज डब्लू बुसले परिषद्को सदस्यता लिन इन्कार गरे । राष्ट्रपति बाराक ओबामाको समयमा अमेरिका परिषद्मा सामेल त भयो तर ट्रम्प प्रशासनले सन् २०१८ मा सदस्यता फिर्ता लियो । अमेरिका २०२२ मा फेरि सामेल भएको छ । मानव अधिकार परिषद्को आलोचनामा अमेरिकाले गर्दै आएको तर्क छ चीन, भेनेजुएला र क्युबाजस्ता मानव अधिकार उल्लंघनका दोषीहरू परिषद्मा समावेश छन् । तर अमेरिकाले आफ्नै देशमा भएका र विदेशमा आफूले गरेका मानव अधिकार उल्लंघनका घटनाहरूलाई देख्दैन । अरू कतिपय देशले पनि आफूले गरेका मानव अधिकार उल्लंघन देख्दैनन् ।अन्तर्राष्ट्रिय श्रम संगठन (आईएलओ) जस्ता राष्ट्रसंघीय विशेष एजेन्सीहरूले उपर्युक्त सन्धिहरू पालना नगर्ने आईएलओ सदस्यराष्ट्रविरुद्ध उजुरी गर्न अनुमति दिन्छन् । तर यी सन्धिहरूले आप्रवासी कामदारहरू (जस्तै अरब देशहरूमा रहेका नेपाली कामदारहरू) लाई संरक्षण गर्न मद्दत गरेका छैनन् । यसबाहेक नौवटा सन्धिमा आधारित संयन्त्रहरू छन् । प्रत्येक सन्धिले राज्यपक्षद्वारा सन्धिका प्रावधानको कार्यान्वयन भएनभएको अनुगमन गर्न विशेषज्ञहरूको सन्धि निकाय (वा समिति) गठन गरेको छ । सन्धि प्रणालीमा उल्लंघनका उजुरीहरू ल्याउने तीन प्रक्रिया छन् व्यक्तिगत सूचना, राज्यराज्य गुनासो र सोधपुछ । मानव अधिकार कानुनको स्वागतयोग्य विकास त भएको छ तर यसले अन्यायको वास्तविकता परिवर्तन गरिहालेको छैन । राष्ट्रिय मानव अधिकार आयोगहरूराष्ट्रिय मानव अधिकार आयोगहरूलाई राज्यको पाँचौं अंग का रूपमा विकास गर्ने कामहरू भैरहेका छन् । प्रेसमिडियालाई पहिलेदेखि नै चौथो अंग मानिँदै आइएको छ । आधुनिक प्रशासनको जटिलताकै कारण स्वतन्त्र राष्ट्रिय मानव अधिकार आयोगको आवश्यकता परेको मान्न सकिन्छ । तर व्यक्तिगत वा सामूहिक मानव अधिकारको संरक्षण स्वतन्त्र राष्ट्रिय न्यायपालिकामार्फत हुनुपर्ने विश्वव्यापी मान्यता छ । राष्ट्रसंघीय महासभाले स्वीकृत गरेको (सन् १९९३ पेरिस) सिद्धान्तले राष्ट्रिय मानव अधिकार आयोगहरूले पालना गर्नुपर्ने मापदण्ड तोकेको छ । त्यसमा स्वायत्तता र स्वतन्त्रताका साथै पर्याप्त योग्यता र अनुसन्धान गर्न स्रोत र शक्तिको उपलब्धता समावेश छ । शास्त्रीय दृष्टिकोण अनुसार, व्यवस्थापिका, कार्यपालिका र न्यायपालिकाबीच शक्ति बाँडफाँट भएको हुन्छ र प्रत्येकले अरू दुईलाई सन्तुलनमा राख्ने काम गर्छ । तर जहाँ स्वतन्त्र न्यायपालिका कार्यविहीन हुन्छ, त्यहाँ आयोगले कसरी मानव अधिकार संरक्षण गर्न सक्छ ? के राष्ट्रिय मानव अधिकार आयोग सर्वोच्च अदालतभन्दा उच्च छ ? सरकारले गठन गर्ने राष्ट्रिय वा अन्तर्राष्ट्रिय मानव अधिकार आयोगहरूको क्षमता सीमित हुन्छ । यी उपयोगी त हुन सक्छन् तर औपचारिक (नोकरशाही) संस्था नै हुन् । मानव अधिकार आन्दोलन अघि बढाउन अनौपचारिक संस्था चाहिन्छ, जो कि मानव अधिकारको सवालमा स्वतःस्फूर्त सक्रिय र विशेष मुद्दामा आधारित हुनुपर्छ । सार्वजनिक बौद्धिकहरू, बजार समाज मा परिणत नभएको नागरिक समाज, नक्कली (फेक) समाचारविरुद्ध अनुसन्धानरत पत्रकारहरू र आलोचनात्मक चेत भएका नागरिकहरू मानव अधिकार आन्दोलनहरूमा जोडिनुपर्छ । मानव अधिकार सम्बन्धी सक्रियता कुनै पेसा होइन । मानव अधिकारको लडाइँ राज्य, सरकार, शक्तिशाली संस्थानहरूविरुद्धको लडाइँ हो, शक्तिशाली र कमजोरबीचको निरन्तर लडाइँ हो, त्यसैले यो लडाइँ बारम्बार लडिरहनुपर्छ ।"
मानसिक स्वास्थ्य: आम धारणा र मनोपरामर्श,"दस व्यक्तिमध्ये एक जनालाई कुनै न कुनै रूपमा मानसिक स्वास्थ्य समस्या देखा पर्छ । पछिल्लो समय नेपालमा मानसिक स्वास्थ्य समस्या बढ्दो छ । नेपाल प्रहरीका अनुसार पछिल्ला पाँच वर्षमा ६ हजार ८ सय ३० जनाले आत्महत्याका कारण ज्यान गुमाएका छन् । प्रदेश १, वाग्मती र लुम्बिनीमा आत्महत्याको दर अन्य प्रदेशको तुलनामा बढी छ । विभिन्न अध्ययनले १५ देखि ४९ वर्ष उमेर समूहका महिलाको मृत्युको प्रमुख कारण आत्महत्या रहेको देखाउँछन् । तर, यसका कारणबारे भने कमै अध्ययन भएका छन् । समाजमा आत्महत्याबाट मृत्यु हुनेहरूप्रतिको धारणा सकारात्मक छैन । विज्ञहरूका अनुसार हरेक चारमा एक बिरामी मानसिक स्वास्थ्य समस्या लिएर अस्पताल जाने गर्छन् । करिब ८० प्रतिशत यस्ता बिरामीले रोग पहिचान हुन नसकेका कारण उपचार पाउन नसकेको, २३ प्रतिशत बिरामीलाई घरकै मान्छेले ठीक भैहाल्छ भनी उपचारमा नलाने गरेको अवस्था छ । परिणामतः समयमै उपचार नपाई रोग जटिल बन्दै जाने गरेको छ । साथै डिप्रेसन र एङ्जाइटीलाई सामान्य रूपमा लिने र समयमा उपचार नगर्ने प्रवृत्ति पनि छ । संविधानले आधारभूत स्वास्थ्य सेवालाई प्रत्येक नागरिकको मौलिक हकका रूपमा स्थापित गरेको छ । जनस्वास्थ्य सेवा ऐन२०७५ ले मानसिक स्वास्थ्य सेवालाई आधारभूत स्वास्थ्यका रूपमा मान्यता दिई राष्ट्रिय मानसिक स्वास्थ्य रणनीति तथा कार्ययोजना (२०२० देखि २०२६) बनाई कार्यान्वयनमा ल्याएको छ । गुणस्तरीय स्वास्थ्य सेवालाई सबै नागरिकमाझ सर्वसुलभ बनाउनु राज्यको अनिवार्य दायित्व हो । तर, यसका लागि बनेका नीति तथा कानुनको कार्यान्वयन पक्ष निकै कमजोर छ ।विश्व स्वास्थ्य संगठनले मानसिक स्वास्थ्यलाई उच्च प्राथमिकता दिँदै आएको छ । अपाङ्गता भएका व्यक्तिको मानव अधिकार सम्बन्धी महासन्धि२००६ को नेपाल पक्षराष्ट्र भएकाले मानसिक स्वास्थ्य अधिकारको सम्मान, संरक्षण तथा परिपूर्ति गर्नु राज्यको दायित्व हो । सरोकारवालाहरूको निरन्तरको पैरवीले मानसिक स्वास्थ्य नीति कार्यान्वयनका लागि सरकारले नसर्ने रोग र मानसिक स्वास्थ्यलाई अलग्गै राखेर सेवाप्रवाहको तयारी गरिरहेको, आत्महत्या रोकथामका लागि हटलाइन नम्बर सञ्चालनमा ल्याएको, मानसिक अस्पतालको सेवालाई प्रभावकारी बनाउने कोसिस भएको, मानसिक स्वास्थ्य उपचार सेवा स्थानीय तहसम्मै पुर्याउने गरी पूर्वाधार विकासको तयारी गरेको छ । यी सबै काम हेर्दा सरकारले मानसिक स्वास्थ्यलाई महत्त्व दिन थालेको देखिन्छ । मानसिक स्वास्थ्यमा समस्या भएका व्यक्तिहरूको उपचारका लागि सरकारले सबै प्रदेशमा एकएक पुनःस्थापना केन्द्र स्थापना गर्ने नीति कार्यान्वयनमा ल्याउनुलाई पनि सकारात्मक कदमका रूपमा लिन सकिन्छ । राष्ट्रिय योजना आयोगले समेत मानसिक स्वास्थ्यलाई महत्त्व दिँदै आत्महत्या रोकथाम सम्बन्धी राष्ट्रिय कार्ययोजना बनाउन थालेको छ । राष्ट्रिय बजेटको कम्तीमा १० प्रतिशत स्वास्थ क्षेत्रका लागि छुट्याइनुपर्ने अन्तर्राष्ट्रिय मान्यता रहे पनि नेपालमा करिब ६ प्रतिशत मात्र बजेट विनियोजन गरिन्छ । र, सोमध्ये पनि न्यून मात्र मानसिक स्वास्थ्यको क्षेत्रमा लगानी गरिने अभ्यास छ । सरकारले मानसिक रोगको उपचार निःशुल्क गर्ने भनिरहे पनि औषधि किन्नुपर्ने बाध्यता रहिरहनु र तोकिएका औषधि सजिलै उपलब्ध नहुनु दुःखद छ । बिरामी दिनानुदिन बढिरहँदा पनि उपचार सेवा तथा स्वास्थ्य जनशक्तिको कमी हुनु र उपलब्ध जनशक्तिको परिचालन प्रभावकारी रूपमा गर्न नसक्नु मुख्य चुनौती बनिरहेका छन् । विद्यालय र विश्वविद्यालय तहमा मानसिक स्वास्थ्य र यस्तो समस्यामा परेका व्यक्तिहरूको अधिकारबारे पठनपाठन भएको छैन । मनोविमर्शकर्ता लगायत आवश्यक जनशक्तिको उत्पादन, परिचालन र व्यवस्थापनका लागि उपयुक्त वातावरण निर्माणमा तीनै तहका सरकारी निकायबीच समन्वय अभाव छ । बिरामीले उपचार लिन जाँदा आखिर म तपाईंकोमै आउनुपर्यो भन्ने गरेको पाइन्छ । यो आम बुझाइले मानसिक स्वास्थ्य समस्याको उपचारप्रति समाजमा विद्यमान धारणा कस्तो छ भन्ने घामजत्तिकै छर्लंग पार्छ । हिंसा सहेर बस्ने, एङ्जाइटी र डिप्रेसनको सिकार भइसक्दासमेत पारिवारको इज्जत जाने डरले पढेलेखेका वा सम्भ्रान्त वर्गसमेत रोग निकै जटिल भएपछि मात्र उपचार प्रक्रियामा जाने गरेको पाइन्छ ।मानसिक समस्या भएका व्यक्तिहरूलाई समाजले गर्ने व्यवहार सकारात्मक हुन नसक्दा उनीहरूको बास सडकमा हुने गरेको पनि देखिन्छ । मानिस सामाजिक प्राणी हो, मानसिक स्वास्थ्य समस्याबाट ग्रस्त भएपछि आफू समाजमा बस्न नसक्ने अनुभूति गरी आत्महत्या गर्न पुग्नुमा को जिम्मेवार छ ? घर, परिवार र समाज किन तिनका लागि बस्नयोग्य बन्न सकेनन् ? समाजको यस्तो वास्तविकताबारे छलफल गर्न ढिलो गर्नु हुन्न । यस्तो अवस्थाको अन्त्यका लागि परिवार, समाज तथा अधिकारमुखी संघसंस्थाहरू र समग्रमा राज्य जिम्मेवार छैन र ? मानसिक स्वास्थ्यमा समस्या भएका व्यक्तिहरूमाथि मात्र दोष थोपर्नु हुन्न । दोष व्यक्तिलाई होइन, उनीहरूका लागि उचित वातावरण बनाइदिन नसक्ने राज्यलाई लाग्छ । मानसिक समस्या पनि एक प्रकारको अपाङ्गता हो । उपचार गरेर मात्र अपाङ्गता कम हुन सक्दैन । जनचेतना बढाए अपाङ्गता भएका व्यक्तिहरूले पाउने अवरोध कम गर्न सकिने हुँदा यतातिर सरकारको ध्यान बढी जानुपर्छ । समाजको अवस्था र व्यवहार तथा वातावरणले व्यक्तिविशेषमा अपाङ्गताको अनुभूति बढ्छ । तसर्थ सबैले मानसिक स्वास्थ्यबारेको बुझाइमा एकरूपता कायम गर्न, उपचार तथा मनोविमर्श पद्धति अवलम्बन गर्न र जीवनमा प्राप्त उपलब्धिप्रति सन्तुष्ट हुँदै अगाडि बढ्ने स्वभाव विकास गर्नु जरुरी छ ।मानसिक स्वास्थ्यलाई आधारभूत अधिकारकै रूपमा मान्यता दिनु, विशिष्टीकृत सेवा मात्र नभएर प्राथमिक रूपमै यसको उपचार सेवा विस्तार गर्नु, उपयुक्त वातावरण र उपचार अभावमा मानसिक स्वास्थ्यमा समस्या भएका व्यक्तिहरू जोखिममा पर्ने र ज्यानै गुमाउनेसम्मको अवस्था सृजना हुनबाट रोक्नु, समस्यालाई बेलैमा पहिचान गरी उपचार प्रक्रिया अवलम्बन गर्न आमसञ्चार माध्यममार्फत सचेतनामूलक सन्देश प्रवाह गर्नुबाट पनि मानसिक स्वास्थ्यबारे चर्चा भइरहेको देखिन्छ । यद्यपि मानसिक स्वास्थ्य समस्या भएका व्यक्तिहरूलाई समाजले हेर्ने दृष्टिकोण अत्यन्त संकुचित छ । तिनलाई भेदभाव र दुर्व्यवहारजन्य व्यवहार गरिन्छ । मानसिक स्वास्थ्य समस्या भएका व्यक्तिहरूको अधिकारलाई उपचार तथा मनोसामाजिक परामर्श गरी दुई पाटोबाट सम्बोधन गर्नुपर्ने विज्ञहरूको सुझाव छ । यसका लागि मानसिक स्वास्थ्यबारे सचेतना तथा जानकारी बढाउन शिक्षामूलक तालिमका तरिकाहरू प्रयोग गर्नुपर्छ । समाजमा विद्यमान विभेदको अन्त्य गरी जनचेतना बढाउन पनि यो आवश्यक छ । सामाजिक सुरक्षामार्फत गुणस्तरीय सेवाप्रवाहको सुनिश्चितता पनि गर्नुपर्छ । मानसिक स्वास्थ्यमा समस्या भएकाहरूका लागि निःशुल्क उपलब्ध हुने औषधिबारे जानकारी फौलाउन सके उपचार सेवामा पहुँच वृद्धि हुन मद्दत पुग्छ ।व्यक्तिगत, पारिवारिक, सामाजिक र पेसागत तहमा तथा कार्यस्थलहरूमा मानसिक स्वास्थ्य तथा यस्तो समस्या भएका व्यक्तिहरूको अधिकारको सवालमा सचेतना वृद्धिको खाँचो छ । यसका लागि लिइएका नीतिहरूसमेत कार्यान्वयन अभावमा अलपत्र परिरहेका छन् । जिम्मेवारीबोध गर्ने र जवाफदेह बन्ने संस्कृतिले मात्र कार्यान्वयन पक्षमा सुधार ल्याउन सकिन्छ । मानसिक स्वास्थ्य सम्बन्धी भइरहेका राष्ट्रिय तथा अन्तर्राष्ट्रिय प्रयासको नियमित समीक्षा गरी यस क्षेत्रको सुधारका लागि आवश्यक कार्यदिशा निर्माण गर्न सरोकारवालाहरूले जोड दिनुपर्छ । मानसिक स्वास्थ्यमा समस्या भएका व्यक्तिहरूको हकअधिकारको सवाल ओझेलमा परिरहेको छ । यसबारे समाजमा खुलेर बोल्न सक्ने तथा उपचार लिन सक्ने वातावरण बनाउनुपर्छ । यस क्षेत्रमा आवश्यक स्रोतसाधनको जोहो तथा पूर्वाधार निर्माण गरी सबैले सम्मानपूर्ण जीवनयापन गर्न पाउने सुसंस्कृत समाज निर्माणमा राज्य अग्रसर हुनु जरुरी छ ।"
गाउँमा मावि नहुँदा पढाइ छाड्दै विद्यार्थी,"(रामेछाप)मन्थली नगरपालिका६ हुलाकडाँडास्थित आधारभूत विद्यालय कक्षा ८ मा अध्ययनरत ईश्वर श्रेष्ठ माध्यमिक तहको पढाइबारे अन्योलम छन् । गाउँमा कक्षा ८ भन्दा माथि पढाइ हुने विद्यालय छैनन् । अर्को विद्यालयमा जान ३ घण्टा हिँड्नुपर्छ । अब खै के हुन्छ, डेरा लिएर बस्ने कुरा सामान्य छैन, उनले भने, हिँडेर जाँदा जता गए पनि टाढा पर्छ । हुलाकडाँडामा २०१७ सालमा स्थापना भएको विद्यालयले आजसम्म एसईई गराउन सकेको छैन । प्राथमिक र निम्न माध्यमिक कक्षा सकाएर विद्यार्थीलाई अर्को विद्यालयमा पठाउँदै आएको उक्त विद्यालयमा तत्कालै माध्यमिक विद्यालयको अध्ययन गराउने कुनै योजना पनि छैन । प्रधानाध्यापक भक्तबहादुर थापा भन्छन्, विद्यार्थी संख्या त थोरै छ नै अन्य पूर्वाधारको पनि अभाव छ । भवन जीर्ण छ, डेक्सबेन्च छैनन्, अभिभावक पनि विद्यालयको स्तरोन्नतिबारे चासो राख्दैनन् । बालबालिकालाई माथिल्लो कक्षा अध्ययनका लागि कठिन भएको जानकार भए पनि केही गर्न नसकिएको प्रधानाध्यापक थापाको भनाइ छ । आधारभूत विद्यालयको ईसीडीदेखि कक्षा ८ सम्म जम्मा ९५ जना विद्यार्थी छन् । तीमध्ये सबैभन्दा माथिल्लो कक्षा ८ मा पढ्ने १० जना छन् । उनीहरूले अब अर्को विद्यालयमा जाने या बीचमै पढाइ छोड्ने भन्ने विषयमा कुनै मनस्थिति बनाउन सकेका छैनन् । गाउँको अध्ययन सकेपछि हरेक वर्ष ४५ जनाले बीचमै पढाइ छाडेर ज्यालामजदुरीमा जाने गरेको प्रधानाध्यापक थापाले बताए । ट्र्याक्टरमा काम गर्नेदेखि काठमाडौं लगायतका सहरतिर जानेहरू गाउँमा स्कुल नभएकै कारण देखाउँछन् । स्कुल भए पढाउँथ्यौं नि । गाउँमा छैन, टाढा पढाउन सकिएन, स्थानीय अभिभावक सावित्रा श्रेष्ठ भन्छिन् । ठूलो क्षेत्रमा समेटिएका हुलाकडाँडा र बेतिनी कठिन भूबनोटमा पर्छन् । कक्षा ८ सकेपछि उक्त स्थानबाट छिमेकी जिल्ला सिन्धुलीको खुर्कोट या रामेछापको भंगेरी पुगेर माथिल्लो कक्षा पढनुपर्ने बाध्यता छ, जुन स्कुले बालबालिकालाई निकै कठिन मानिन्छ । यहाँका बालबालिकाले माध्यमिक तहको शिक्षा पाउन कठिन भएपछि प्रतिनिधिसभा सदस्य पूर्णबहादुर तामाङ (कान्छाराम) सँग विद्यार्थीले कक्षा थपको माग गरेका थिए । विद्यार्थीको मागले आफूलाई संवेदनशील बनाएको भन्दै उनले माध्यमिक तहको पढाइ नहुँदा स्कुल छाड्नुपर्ने बाध्यता अन्त्य गर्न लागिपर्ने बताए । हुलाकडाँडादेखि खुर्कोटमा झर्न २ घण्टा र उकालो लाग्न ३ घण्टा पैदल यात्रा गर्नुपर्छ । स्थानीय मन्दिरा साही भन्छिन्, उकालोओरालो गर्दा थाक्ने हुँदा विद्यार्थी बीचमै पढाइ छोडेर काम गर्नतिर भाग्छन् । रामेछापको भंगेरी पनि उत्तिकै टाढा छ । विद्यालय व्यवस्थापन समितिका अध्यक्ष दावा तामाङ माध्यमिक तहको पढाइ नहुँदा धेरै कठिन भएको कुरामा जानकार छन् । तर उनी हालै मात्र विद्यालयको नेतृत्वमा पुगेका हुन् । यसको विकल्पबारे छलफल गर्न म अभिभावक भेला बोलाउँछु, तामाङले भने । आधारभूत तहको मात्र पठनपाठन सञ्चालन गर्ने विद्यालयले नगरपालिकामार्फत माथिल्लो कक्षा स्वीकृति लिनुपर्ने व्यवस्था छ । कम्तीमा २२ जना विद्यार्थी भएमा माध्यमिक तह स्वीकृत दिन सकिने शिक्षा विकास तथा समन्वय इकाइका प्रमुख भरतबहादुर भट्टराईले बताए । विद्यालय भवन, फर्निचर, शिक्षक जनशक्ति र विद्यार्थी भएमा माध्यमिक तहको स्वीकृति लिनका लागि कठिनाइ नहुने उनको धारणा छ । भट्टराईका अनुसार हुलाकडाँडा आधारभूत विद्यालयमा कक्षा थप गर्न मापदण्ड पुग्दैन । विद्यार्थी १० जना छन्, जीर्ण भवन, थोत्रा डेक्सबेन्च र ७ जना शिक्षक, उनले भने, ती कुनै कुराले पनि माथिल्लो कक्षा चलाउन मापदण्ड नपुग्ने भयो ।हाल भूकम्पले चर्किएको भवनमै विद्यार्थी पढिरहेका छन् । २०७२ सालको भूकम्पले चर्काएका अरु विद्यालयमा चिटिक्क परेका आधुनिक भवन बनिसक्दा हुलाकडाँडाले भने स्वरूप फेर्न पाएको छैन । त्यसो त, हुलाकडाँडा, बेतिनी र सिम्पानीका अधिकांश अभिभावक ज्याला मजदुरीबाटै आफ्ना सन्तानको पढाइ खर्च जुटाउने गरेका छन् ।"
दस अवतारको ब्रह्मा प्रतिमा स्थापना,"(काभ्रे)जिल्लाको बनेपा४ स्थित नाला, भुइँचालोडाँडामा दस अवतारसहितको ब्रह्मा प्रतिमा स्थापना गरिएको छ । महायज्ञबाट उठेको रकमले निर्माण भएको हो । ९१ रोपनी सार्वजनिक जग्गामा संरचना तयार भएको ३० फिट अग्लो प्रतिमाको शनिबार राष्ट्रपति विद्यादेवी भण्डारीले उद्घाटन गरेकी हुन् । राष्ट्रपति भण्डारीले नवनिर्मित ब्रह्मा प्रतिमाले पर्यटन विकासमा थप टेवा पुग्ने बताइन् । उनले ब्रह्मा प्रतिमाले जिल्ला र क्षेत्रको नयाँ परिचय दिने धारणा राखिन् । हाम्रो परम्पराको जीवन्त पक्षलाई संरक्षण गरी समयानुकूल बनाउँदै भावी पुस्तालाई सभ्यता हस्तान्तरण गर्न आवश्यक रहेको छ, उनले भनिन्, पर्यटन विकासका लागि काभ्रेको आफ्नै महत्त्व रहेकाले नेपाल आउनेको बसाइ लम्ब्याउन नयाँ क्षेत्रमा आकर्षण गराउन आवश्यक छ ।स्थानीयले दुई वर्षअघि आफ्नै लगानीमा सुरु गरेको मन्दिरमा पुस २१ र २२ मा गरिएको प्राण प्रतिष्ठापछि सर्वसाधारणका लागि मन्दिर खुल्ला गरिएको छ । विश्वमै धार्मिक र सांस्कृतिक हिसाबले समेत थप परिचित बनाउने उद्देश्यले अष्ट मातृका वरपर ब्रह्मायणी क्षेत्रमा ब्रह्मा मन्दिर निर्माण गरिएको महादेव खोला ब्रह्मायणी क्षेत्र उत्तरगया समाजका अध्यक्ष पुरुषोत्तम सापकोटाले जानकारी दिए । २०७१ मंसिर १४ मा तत्कालीन समितिले बृहत् रुद्रयाग (शैव महायज्ञ) लगाउने कार्यमा ब्रह्मा प्रतिमासहित विष्णु भगवान्का दस अवतार बनाउने परिकल्पना गरिएको थियो ।पार्कसहितको दस अवतार भएका ब्रह्माको ३० फिट अग्लो मूर्ति प्रतिस्थापनका लागि स्थानीयहरूले १ करोड २० लाख नगद संकलन गरेका थिए । ब्रह्मा मन्दिरसँगै महादेव खोला परिसरमा मन्दिर, घाट तथा अन्य निर्माण कार्यसमेत सम्पन्न भएको सचिव श्याम सापकोटाले बताए । उनका अनुसार, विश्व शान्ति र कल्याणको कामना गर्दै बृहत् रुद्रयाग (शैव महायज्ञ) एवं शिव महापुराण सहितको यज्ञानुष्ठान गरिएको हो । ब्रह्मायणी मन्दिर क्षेत्रमा समुदाय स्तरबाट ५ सय ४६ जनाले १० हजार रुपैयाँभन्दा माथि आर्थिक सहयोग गरेको समाजका सचिव सापकोटाले जानकारी दिए । उनका अनुसार ब्रह्माको दस अवतारसहित परमपिता चतुरानन्द ब्रह्माजीको मन्दिर एकै स्थानमा राखेर निर्माण गरिएको हो । नेपालमै पहिलो पटक दस अवतारसहितको ब्रह्मायणी मन्दिर र ब्रह्माको प्रतिमा स्थापना गरिएको छ, विधिवत् रूपमा यसको प्राण प्रतिष्ठाको तयारी गरिएको छ, समाजका सचिव सापकोटाले भने, १ करोड ४२ लाख लागत स्टमेटमा निर्माण व्यवसायीहरूको प्रतिस्पर्धामा १ करोड ५ लाखमा निर्माण सम्झौता गरिएको थियो । उक्त क्षेत्रमा भ्यु टावरलगायत अन्य संरचनाहरू तयार हुनेछन् । यो क्षेत्रको गौरवको योजनाका रूपमा लिएको ब्रह्मायणी मन्दिर र दस अवतारसहितको ब्रह्मा क्षेत्रलाई धार्मिक रूपले प्रचारप्रचार गरी आन्तरिक पर्यटन वृद्धि गर्ने समितिको योजना रहेको छ ।"
लालपुर्जाविहीन बस्ती,"(हेटौंडा)घर आफ्नो नाममा छैन । जग्गा छ, लालपुर्जा छैन । यस्तो अवस्थामा बाँचिरहेका छन् दलबहादुर थिङ । २००१ सालदेखि कमाइ गरेको जग्गाको स्वामित्व उनको नाममा छैन । काभ्रेबाट उनका बाबु हेटौंडा१६ पानीसरामा ७८ वर्षअघि बसाइँ सरेका थिए । त्यतिबेला दलबहादुर १७ वर्षका थिए । त्यतिबेलाका लक्का जवान दलबहादुर र उनका बाबुले पानीसरामा जंगल फाँडेर खेतीपाती सुरु गरे । उनी यहाँ आइपुग्दा आकाशधारा, पानीसरा र घोप्टेमा २४ छाप्रा थिए । जंगली वन्यजन्तुको बिगबिगी थियो । ७८ वर्षमा बस्ती बढेको मात्र छैन बिजुलीसमेत पुगेको छ । तर, उनी अभावको जिन्दगी बिताइरहेका छन् ।उपमहानगरपालिकाको विकट आकाशधारामा बुधबार हेटौंडा उपमहानगरले सार्वजनिक सुनुवाइ गरेको थियो । मेयर मीनकुमारी लामा, उपमेयर राजेश बानिया, प्रमुख प्रशासकीय अधिकृत शिवराज चौलागाईं, वडाध्यक्ष रामकृष्ण कोइरालासामु पानीसराका केशरबहादुर भ्लोनले प्रश्न गरे, ýबाबु लालपुर्जा देख्न नपाई मरे, आफू पनि मर्ने बेला भइसक्यो, कहिले पाइन्छ लालपुर्जा ? उनी यो बस्तीमा बसेको ६० वर्ष बितिसकेको छ । स्थानीय रामलाल थिङले भने, संघीयता आएपछि लालपुर्जा पाइन्छ भन्ने लागेको थियो । ५० वर्ष भइसक्यो आकाशधारामा बसेको तर लालपुर्जा पाइएन । पानीसरा, घोप्टे, आकाशधाराका करिब ३ सय धुरीका बासिन्दा लालपुर्जाविहीन छन् । पहिलो पटक मेयर लामा पुगेको उक्त बस्तीमा स्थानीयले लालपुर्जालगायत विविध समस्या राखेका थिए । ६ कक्षा पढ्ने विद्यालयनजिक नभएकाले अधिकांशले पढाइ छोड्नुपरेको टेकमान थिङले सुनाए । ५ कक्षा पास भएपछि बाराको डुमरवाना वा १६ नम्बरको चिसापानीस्थित विद्यालयमा जानुपर्ने बाध्यता छ । त्यहाँ जान दैनिक ६ घण्टा हिँड्नुपर्छ, त्यसैले ५ पछि सबैले पढाइ छाड्ने गरेका छन्, उनले भने । पानीसरा, आकाशधारा र घोप्टेको बीचमा ५ कक्षासम्म पढाइ हुने एउटा विद्यालय छ । कक्षाकोठा अभावले २२ वटा कक्षाका विद्यार्थी एउटै कोठामा राखेर पढाउने गरेको प्रधानाध्यापक प्रेमबहादुर विकले बताए । यहाँका बासिन्दाले सामान्य बिरामी हुँदा पनि उपचार गर्न नपाउँदा अकालमा ज्यान जाने गरेको केशरबहादुर भ्लोन बताउँछन् । यहाँबाट स्वास्थ्य चौकी पुर्याउन कम्तीमा ३ घण्टा हिँड्नुपर्छ, वर्षायाममा त्यो पनि सम्भव छैन, उनले भने ।"
कर्णालीमा बर्सेनि कुहिन्छ करोडौंको स्याउ,७० प्रतिशत कृषि विकास कार्यालयको अनुदान र ३० प्रतिशत किसानको लगानीमा स्याउका बिरुवा वितरण गर्ने गरिरहेको कृषि विकास कार्यालय कालीकोटका प्रमुख बालाराम देवकोटाले बताए । तर भौगोलिक विकटताले स्याउ बजार लैजान निकै कठिन छ । मुगु जिल्लामा १ हजार २ सय ४३ हेक्टरमा स्याउ खेती गरिएको छ । ४ सय हेक्टरमा रोपिएको स्याउले फल दिन्छ । यस वर्ष ३ हजार ५ सय ७० टन स्याउ फल्यो । यसमध्ये ६० प्रतिशत स्याउ बाहिरी जिल्लामा गयो । तर स्याउले मूल्य पाएन । प्रतिकिलो ३० देखि ४० रुपैयाँमा स्याउ बेच्नुपरेको किसानको गुनासो छ । स्याउको उत्पादनअनुसार बाहिरी जिल्लामा पठाउन समस्या देखिएको जिल्ला कृषि विकास कार्यालय मुगुका प्रमुख खेमराज शाहीको भनाइ छ ।
एक लाख कोरोना बिमितको ९ अर्ब भुक्तानी बाँकी,"(काठमाडौं) केही सातायता बिमा कम्पनीहरूले कोरोना बिमाको रकम बाँडिरहेका छन् । तर पनि झन्डै १ लाख बिमितको ९ अर्ब रुपैयाँभन्दा बढी रकम भुक्तानी बाँकी छ । यसअघि १ लाख ११ हजार ९ सय ९ जना बिमितको भुक्तानी बाँकी थियो । त्यसबीच सरकारले १ अर्ब रुपैयाँ दिएपछि बिमा प्राधिकरण र कम्पनीहरूले केही रकम थपेर करिब १ अर्ब ३२ करोड रुपैयाँ बराबर दाबी भुक्तानी भइरहेको छ । उक्त रकमले पहिलो चरणमा व्यक्तिगत परिवारमार्फत बिमा गरेका करिब १६ हजार बिमितले दाबी भुक्तानी पाउने कम्पनीहरूले बताएका छन् । यसअनुसार यही पुस २४ (गत आइतबार) सम्म १३ हजार २ सयले भुक्तानी पाइसकेका छन् । पहिलो चरणमा सूचीमा समावेश भएका बिमितमध्ये केहीलाई टेलिफोनमार्फत सम्पर्क गरेर दाबी भुक्तानी गरिरहेको र केही सम्पर्कमा नआएको बिमा कम्पनीहरूको भनाइ छ । पहिलो चरणमा भुक्तानीका लागि सूचीमा परेका बिमितले ढिलोचाँडो रकम पाउलान् नै । तर बाँकी करिब १ लाख बिमितको रकम भुक्तानी कहिले हुन्छ ? चासो यसैमा छ । यस विषयमा न सरकारको औपचारिक धारणा आएको छ, न नियामक निकाय बिमा प्राधिकरणलाई नै जानकारी छ । सरकारसँग शोधभर्ना लिने गरी कम्पनीहरूले आफ्नो दायित्वभन्दा बढी भुक्तानी गरिसकेका छन् । न उनीहरूलाई दायित्वभन्दा बढी भुक्तानी गरेको रकम फिर्ताको टुंगो छ, न बाँकी बिमितको रकम भुक्तानीको नै । सरकारले थप रकम नदिएको र बिमा कम्पनीहरूको क्षमता पनि नभएकाले बाँकी रकमको भुक्तानी कहिले हुन्छ भन्ने अन्योल बढ्दै गएको जानकार बताउँछन् ।कोरोना बिमा मापदण्ड ०७७ अनुसार उक्त रकम सबै सरकारको दायित्वअन्तर्गतको हो । सरकारले पैसा नदिएको भन्दै बिमा कम्पनीहरूले ०७७ चैतदेखि भुक्तानी रोकेका थिए । भुक्तानी रोकेको करिब डेढ वर्षपछि सरकारले आफ्नो दायित्व स्वीकार गर्दै दसैंअघि नै १ अर्ब रुपैयाँ निकासा गरिदिएको थियो । बाँकी भुक्तानी कहिले हुन्छ भन्नेबारे अर्थ मन्त्रालयल, बिमा प्राधिकरण र बिमा कम्पनी कसैसँग पनि जवाफ छैन । अर्थमन्त्रीमा विष्णु पौडेल नियुक्त भएपछि कोरोना बिमा भुक्तानीबारे कुनै छलफल नभएको अर्थ मन्त्रालय स्रोतले बताएको छ । बिमा क्षेत्रका मानिस नवनियुक्त अर्थमन्त्रीलाई भेट्न आउँदा बिमा भुक्तानीबारे अनौपचारिक रुपमा कुरा भएको भए जानकारी भएन । शुक्रबारसम्म उक्त रकम निकासाबारे मन्त्रालयमा कुनै छलफल भएको छैन, स्रोतले भन्यो, छलफल नै नभएको विषयमा कहिले रकम निकासा होला भन्नेबारे केही भन्न सकिएन ।थप रकम निकासाबारे नयाँ अर्थमन्त्रीसँग छलफल हुन नपाएको बिमा प्राधिकरणका अध्यक्ष सूर्यप्रसाद सिलवालले पनि स्विकारे । अर्थमन्त्रीलाई भेट्न समय मागिरहेका छौं । भेटमा बिमा भुक्तानीबारे कुरा उठाउँछौं, उनले भने, हालसम्म भेट्नै पाएका छैनौं । कसरी कुरा उठाउने ? सरकारबाट थप रकम आएपछि मात्र बाँकी रकम भुक्तानीको तिथिमिति तोकिने उनको भनाइ छ । सरकारबाट प्राप्त एक अर्ब रुपैयाँलाई ५५ प्रतिशत मानेर बाँकी ४५ मध्ये ८ प्रतिशत प्राधिकरण, १२ प्रतिशत नेपाल पुनर्बिमा कम्पनी र बाँकी २५ प्रतिशत बिमा कम्पनीले उठाएर भुक्तानी गर्ने बिमा प्राधिकरणको योजना थियो । सोहीअनुसार सरकारबाट प्राप्त १ अर्ब र आफ्नो ८ प्रतिशतबापत हुन आउने १४ करोड गरी करिब १ अर्ब १४ करोड रुपैयाँ प्राधिकरणले बिमक संघलाई दिएको थियो । यही अनुपातमा सबैले (बिमा प्राधिकरण, नेपाल पुनर्बिमा र बिमा कम्पनी) रकम संकलन गरेको भए करिब १८ हजार बिमितले भुक्तानी पाउँथे । निर्देशनअनुसार नेपाल पुनर्बिमा कम्पनीले १२ प्रतिशतले हुन आउने करिब २१ करोड रुपैयाँ दिन इन्कार गर्यो । कोरोना बिमाको मापदण्डअनुसार रकम दिनु नपर्ने अडान राखेकै कारण नेपाल पुनर्बिमा कम्पनीका निवर्तमान अध्यक्ष रवीन्द्र घिमिरेले राजीनामा नै गर्नुपर्यो । प्राधिकरणले भने अझै पनि रकम भुक्तानी गर्न नेपाल पुनर्बिमा कम्पनीलाई निरन्तर निर्देशन दिँदै आएको दाबी गरेको छ । यसरी पुनर्बिमाबाट २१ करोड रुपैयाँ तत्काल प्राप्त नभएपछि पहिलो चरणमा करिब १६ हजार बिमितले मात्र भुक्तानी पाउने भएका हुन् ।पुनर्बिमाले रकम नदिएपछि बिमा कम्पनीहरूले पनि सरकारसँग शोधभर्ना माग्ने सर्तमा मात्र कोरोना बिमाको रकम भुक्तानी सुरु गरेका थिए । प्राधिकरणको निर्देशनअनुसार २५ प्रतिशत दायित्व स्वीकार नगर्ने तर पहिलो चरणमा वितरित थप रकम शोधभर्नाका लागि नियामक निकायमा लिखित आग्रह गर्ने निर्णयपछि कम्पनीहरू कोरोना बिमा भुक्तानी गर्न तयार भएको बिमक संघको भनाइ छ । नेपाल सरकारको स्वीकृतिमा साविकको बिमा समितिले जारी गरेको कोरोना बिमा मापदण्ड, ०७७ मा दाबी भुक्तानीको दायित्व बाँडफाँट भएको र ३ अर्ब ५० करोडभन्दा बढीको दाबी भुक्तानी सरकारले बेहोर्ने भनी स्पष्ट व्यवस्था छ । उक्त व्यवस्थाअनुसारको रकम निकासा नहुँदा धेरै बिमितलाई हालसम्म कोरोना बिमाको दाबी भुक्तानी गर्न नसकिएको, मापदण्डमा बिमा कम्पनीले बेहोर्नुपर्ने भनिएको १ अर्बको सीमाका अतिरिक्त नेपाल सरकारबाट शोधभर्ना हुने अपेक्षामा यस कम्पनीबाट थप रकमसमेत अग्रिम रूपमा बिमितलाई भुक्तानी गरिसकिएको पनि बिमक संघले जनाएको छ ।सरकारले प्रतिबद्धता जनाएको रकम नदिएको र बिमा कम्पनीहरूले पनि आनाकानी गरेपछि बिमितहरू आफ्नो अधिकारबाट वञ्चित भइरहेका छन् । ०७७ चैतदेखि बिमा कम्पनीहरूले कोरोना बिमा भुक्तानी ठप्प पारेका थिए । यद्यपि हाल करिब १६ हजारले भुक्तानी पाइरहेका छन् । भुक्तानी गर्न बाँकी दाबीमध्ये धेरैजसो प्रतिव्यक्ति १ लाख रुपैयाँका बिमा छन् । ०७७ जेठमा बिमा समिति, बिमा कम्पनी, पुनर्बिमा कम्पनी र सरकारबीच भएको सहमतिअनुसार कोरोना बिमामा परेको कुल दाबीमध्ये १ अर्ब रुपैयाँसम्मको बिमा कम्पनीहरूले नै भुक्तानी गर्नुपर्नेछ । १ अर्बदेखि २ अर्ब रुपैयाँसम्मको नेपाल पुनर्बिमा कम्पनीले, २ अर्बदेखि साढे २ अर्ब रुपैयाँसम्मको बिमा कम्पनीहरूको महाविपत्ति कोषबाट बेहोरिने सहमति थियो । साढे २ अर्बदेखि साढे ३ अर्ब रुपैयाँसम्मको दाबी भुक्तानी बिमा समिति र साढे ३ अर्ब रुपैयाँभन्दा माथिको दाबी भुक्तानी सरकारले बेहोर्ने सहमति छ । यो सहमतिअनुसार बिमा समिति, पुनर्बिमा कम्पनी र बिमा कम्पनीहरूले तिर्नुपर्ने दायित्व करिब साढे ३ अर्ब रुपैयाँ मात्र हो ।"
सांसदको सहकारीमा बचतकर्ताको बिचल्ली,"(गण्डकी) गोरखाका भोजबहादुर गुरुङले कास्की घारिपाटनमा चिया पसल चलाउँछन् । पसलबाट बचेखुचेको केही पैसा उनले पोखराको साथी किसान कृषि सहकारी संस्थामा जम्मा गरेका थिए । एक वर्षको योजनाअन्तर्गत उनले प्रतिदिन २ सय र निक्षेपमा १ लाख ८५ हजार रुपैयाँ जम्मा गरे । तर आफैंले जम्मा गरेको रकम झिक्न ३ महिनायता सहकारीमा पटकपटक चेक दिए पनि साटिएको छैन । १५ पटक चेक पठाइसकें, २ हजार५ हजारको चेक दिएँ । एउटै पास भएन, गुरुङले भने । उनको बचत रकम जम्मै सहकारीमै छ । सहकारीले पैसा नभएको भन्दै चेक साट्दैन । उनी सहकारीसँग आजित छन् । भएको बेला जम्मा गराएँ । अहिले चाहिँदा आनै पैसा झिक्न दिँदैन, पसलका लागि सामान ल्याउने पसलेले पनि सामान दिन छाडिसके, गुरुङको दुखेसो छ । घारिपाटनकै गंगादेवी तुलाचनले पनि यही सहकारीमा ३ लाख रुपैयाँ जम्मा गरेकी छन् । बचतमा साढे १ लाख र चल्ती खातामा साढे १ लाख रुपैयाँ सहकारीमा छ । टोलमा ढुकुटी खेलेर जम्मा भएको रकम उनले सहकारीमा लगेर जम्मा गराएकी थिइन् । उनले समेत पैसा फिर्ता पाएकी छैनन् । सहकारीले बिस्तारै दिन्छौं भन्छ । दोकानले हामीलाई उधारो दिँदैन, भएको रकम त्यति नै हो, कसरी चल्ने ? उनको प्रश्न छ । पोखरा७ रत्नचोकस्थित साथी किसान कृषि सहकारीमा रकम जम्मा गराएका बचतकर्ता अहिले आजित छन् । उनीहरूले बिहीबार पोखरा महानगरपालिकामा रकम झिक्न नपाएको भन्दै निवेदन दिए । सहकारीका हालका अध्यक्ष डाक्टर शनि पाठकसमेत गएर महानगरमा निवेदन दिए । निवेदन पाएपछि महानगरले ३ महिनाभित्र बचतकर्ताको रकम फिर्ता गर्न सहकारीलाई निर्देशन दिइसकेको छ । सहकारीमा हाल १ सय ५ जना सेयर सदस्य छन् । बचत रकम ८२ लाख ७२ हजार रुपैयाँ छ । यही बचत रकम बचतकर्ताले फिर्ता मागिरहेको सन्दर्भमा घाटामा गएको सहकारीले फिर्ता दिन नसकेको हो । सहकारीले ९९ लाख रुपैयाँभन्दा बढी उठाउनुपर्ने हिसाब देखिए पनि कोसँग कति उठाउनु छ भन्ने स्पष्ट हिसाब छैन । बिहीबार महानगरपालिकामा निवेदन दिएपछि अघिल्लो कार्यसमितिका कारण सहकारी आर्थिक रूपमा कमजोर बनेको टिप्पणी अध्यक्ष पाठकले गरेका थिए । पाठक नेतृत्वको समिति आउनुअघि यस सहकारीको कार्यसमितिका अध्यक्ष थिए, डा ढाकाकुमार श्रेष्ठ । श्रेष्ठ अहिले राष्ट्रिय स्वतन्त्र पार्टीबाट प्रतिनिधिसभा सदस्य छन् । श्रेष्ठ गत कात्तिक ९ सम्म सहकारीका अध्यक्ष थिए । कात्तिक ९ मा बसेको संस्थाको अधिवेशनबाट अध्यक्षमा शनि पाठक आएका थिए । पाठकलाई श्रेष्ठले मनोनीत गरेका हुन् । पाठकले सांसद श्रेष्ठ नेतृत्वको समितिले हिसाबकिताब नटुंग्याउँदा संकट आएको बताए । पुरानो कमिटीले हिसाबकिताब टुंग्याएन । बुझबुझारथ दिनुभएको छैन । त्यो बुझाइदिनुस् भनेको आउनुभएन, उनले भने, सहकारीको हिसाब स्पष्ट नै छैन । पुरानो कमिटी नराखेसम्म थाहा हुँदैन । बिहीबार महानगरमा निवेदन दिँदै सांसद श्रेष्ठलाई दोष देखाएका अध्यक्ष पाठकले शुक्रबार भने बोली परिवर्तन गरे । पोखरा आएर पत्रकार सम्मेलनमा पाठकलाई आफूसँगै राखेर श्रेष्ठ बोलेपछि पाठकले बोली फेरे । बिहीबारसम्म श्रेष्ठका कारण आर्थिक हिसाब स्पष्ट नभएको बताएका पाठकले शुक्रबार संयुक्त विज्ञप्तिमा हस्ताक्षर गर्दै श्रेष्ठलाई चोख्याउने प्रयास गरेका छन् । निवर्तमान अध्यक्ष डा ढाकाकुमार श्रेष्ठको नाम जोडिएर आएकाले सबै कुरा उहाँले नबिगारेको र निवर्तमान तथा वर्तमान कार्यसमितिमा सल्लाह नभएका कारण यस्तो अवस्था आएको हो, विज्ञप्तिमा भनिएको छ । श्रेष्ठले सहकारीका चल, अचल सम्पत्ति हिनामिना नगरेको पनि उनको दाबी छ । तर श्रेष्ठले भने हालकै कार्यसमितिले गल्ती गर्दा सहकारीको हिनामिनामा आनो नाम जोडिएको दाबी गरेका छन् । मैले त माइन्युट गरेरै बरु समितिकै मान्छेले पैसा हालेर भए पनि बचतकर्तालाई तिरौं भनेको हुँ, उहाँहरूले त झन् सहकारी नै बन्द गरिदिनुभएछ । सहकारी बन्द गर्नु नै गल्ती भयो, श्रेष्ठले भने । आफूलाई नियोजित रूपमा फसाउन बचतकर्ता लगाएर उजुरी दिइएको उनको आरोप छ । राजनीतिक उचाइ लिन लागेका बेला नियोजित योजनामै आफूविरुद्ध अफवाह फैलाइएको उनको दाबी छ । ढाकालाई हानौं भनेर बाहिर कुरा ल्याइयो । मलाई निरुत्साहित बनाउन लागियो, मानहानि गरियो, उनले भने ।"
आफ्नै व्यवसायमा सहकारीको ४ लाख,"सांसद ढाकाकुमार श्रेष्ठले पोखरा लेकसाइडमा शुभ बिहानी मिनी मार्केटका लागि सहकारीबाट ४ लाख रुपैयाँ लगेको बताइन्छ । सहकारीका पूर्वव्यवस्थापक विशाल बस्ताकोटीका अनुसार पूर्वकार्यसमितिका व्यक्तिले सहकारीको ३० लाख रुपैयाँ अपचलन गरेका छन् । ढाका सरले मिनी मार्केटमा ४ लाख लैजानुभएको हो । पहिलेको समितिका सदस्यले ३० लाखभन्दा बढी लगेका छन्, उनीहरूले पैसा फिर्ता गर्ने हो भने पनि सहकारी केही स्थिर हुन्छ, बस्ताकोटीले भने । सहकारीमा आफूले बचत गर्न लगाएका बचतकर्तालाई पनि रकम झिक्न सुझाएको उनी सम्झन्छन् । सहकारी डुब्ने देखेपछि उनले आफूले पनि जागिर छाडेर बचतकर्तालाई पनि पैसा झिक्न सुझाए । कार्यसमिति नै सहकारीप्रति बफादार नभएको उनको आरोप छ । सहकारी चलाउने, लुट्ने अनि कुनै बैठकमै नआउने । सचिव नआएपछि घरमै खोज्न जानुपरेको थियो, बस्ताकोटीले भने । अध्यक्ष श्रेष्ठ, सचिव बालाहरि बराल र कोषाध्यक्ष सोमति गुरुङले हस्ताक्षर गरेर संयुक्त रूपमा मुद्दती बचतको पैसा चलाएको उनको आरोप छ । फिक्स्ड डिपोजिटको पैसा चलाए । समय सकिएपछि माग्न आउँदा दिन सक्ने रकम नै भएन, सहकारी डुब्छ भन्ने मैले देखिसकेको थिएँ, उनले भने । श्रेष्ठ मात्रै दोषी नभएको र सहकारीको टिम नै दोषी भएको उनको आरोप छ ।"
गोदाममै थन्कियो जीटूजीको युरिया,"(पर्सा) सरकारले भारतसँग सरकारसरकार (जीटूजी) प्रक्रियाबाट किनेको युरिया मल धमाधम भित्रिइरहेको छ । कृषि सामग्री कम्पनीले भने उक्त मल परिचालन गर्न सकेको छैन । एक सातायता मात्र वीरगन्जको सीमावर्ती भारतीय सहर रक्सौल रेलवे स्टेसनमा दुई रेलवे र्याकमा ५ हजार १० टन युरिया मल आइसकेको छ । पहिलो र्याकको २ हजार ५ सय १० टन युरिया मल कम्पनी वीरगन्ज प्रादेशिक कार्यालयले आफ्नो गोदाममा भण्डारण गरिसकेको छ । प्रायः सबै जिल्लाबाट युरिया मलको माग आए कार्यालयले परिचालन गर्न सकेको छैन । कार्यालय मातहत प्रदेश १, मधेस, वाग्मती र गण्डकी प्रदेशको समेत गरी डेढ दर्जन जिल्ला कार्यालय छन् । अहिले किसानलाई गहुँ बालीमा छर्न युरिया मलको आवश्यकता छ । मल आइसक्दा पनि किसानको पहुँचमा नपुग्नु दुःखद भएको किसान संघ पर्साका अध्यक्ष असर्फी साहले बताए । अहिले किसानलाई युरिया मलको चरम आवश्यकता छ, यस्तो बेला मल सहज आपूर्ति हुनुपर्ने हो, उनले भने, प्राविधिक तथा प्रशासनिक झमेलाले किसानले मल नपाउनु दुःखद हो । जीटूजीबाट आएको २ हजार ५ सय १० र त्यसअघि मौज्दात ९ सय ९५ गरी ३ हजार ५ सय ५ टन युरिया मल मौज्दात रहेको कृषि सामग्री कम्पनीका वीरगन्ज प्रादेशिक कार्यालयका सूचना अधिकृत आलोक कुमारले जनाए । शुक्रबार रक्सौल आइपुगेको २ हजार ५ सय टन युरिया जोड्दा मौज्दात बढेर ६ हजार ५ टन पुग्नेछ । कम्पनीको केन्द्रीय कार्यालयबाट मल परिचालनको पत्र नपाएकाले समस्या भइरहेको उनको भनाइ छ । मल ढुवानीको ठेक्का लिएका व्यवसायीले नवीकरण नगरेकाले पनि समस्या भएको उनले बताए । किसानलाई गहुँबालीका लागि युरिया र उखुबालीका लागि डीएपी मलको आवश्यकता रहेको आलोक कुमारले जनाए । कार्यालयसँग डीएपी मल ५ सय ६५ टन मौज्दात छ । नेपाल सरकारले भारतसँग जीटूजी प्रक्रियाबाट ३० हजार टन मल खरिद गरेकामा त्यसमध्ये २५ हजार ५ सय टन वीरगन्ज नाका हुँदै भित्रिँदै छ । यो नाका भएर भित्रिनेमध्ये ११ हजार ५ सय टन मल वीरगन्ज प्रादेशिक कार्यालयले पाउनेछ । भैरहवा प्रादेशिक कार्यालयलाई १० हजार र विराटनगर प्रादेशिक कार्यालयलाई ४ हजार ५ सय टन पठाइने बताइएको छ । बाँकी मल कोलकाताबाट सोझै विराटनगर जानेछ । भारतको राष्ट्रिय केमिकल फर्टिलाइजर कम्पनी (आरसीएफ) ले तेस्रो मुलुकबाट खरिद गरी कोलकाता बन्दरगाह हुँदै उक्त मल नेपाल ल्याउँदै छ । ढुवानीकर्ताले ३५ दिनभित्र सबै मल नेपाललाई बुझाउने तालिका छ ।"
अब ओमानबाट पनि सनराइज बैंकको सेवा,"काठमाडौं (कास) नेपालीको एक रोजगार गन्तव्य मुलुक ओमानबाट सनराइज बैंकले सेवा प्रवाह गर्न थालेको छ । ओमानमा बसोबास गर्ने नेपालीलाई लक्ष्य गर्दै बैंकले आफ्नो स्थायी प्रतिनिधि खटाएको हो । प्रतिनिधिलाई सम्पर्क गरी बैंकिङ सेवा लिन सकिने बैंकले जनाएको छ । नेपालीले ओमानबाट निःशुल्क बैंक खाता (रेमिट्यान्स बचत खाता) खोल्न सक्ने बैंकले जनाएको छ । रेमिट्यान्स खातामा अन्य खाताको तुलनामा बढी ब्याज पाइने बैंकले बताएको छ । यस बचत खातामार्फत आरक्षणका सेयर भर्न र १ लाख रुपैयाँसम्मको स्वास्थ्य बिमा तथा ५ लाखसम्मको दुर्घटना बिमा निःशुल्क गरिएको बैंकले जनाएको छ । बैंकका अनुसार ओमानबाट ग्राहक पहिचान विवरण (केवाईसी) अद्यावधिक गर्न, डोरम्यान्ट खाता पुनः सञ्चालन गर्न, ओमानकै नम्बर दर्ता गरी निःशुल्क मोबाइल बैंकिङ सुविधा लिन सकिन्छ ।"
लुम्बिनी केबलकार फागुनदेखि,"काठमाडौं (कास) रूपन्देहीको बुटवलदेखि पाल्पाको वसन्तपुरसम्म निर्माणाधीन लुम्बिनी केबलकार आगामी फागुनदेखि सञ्चालनमा आउने भएको छ । काठमाडौंमा शुक्रबार आयोजित लुम्बिनी केबलकार प्रालिको १९ औं वार्षिक साधारणसभामा सञ्चालक समितिको प्रतिवेदन पेस गर्दै अध्यक्ष चन्द्रप्रसाद ढकालले टावरहरूको सिभिल निर्माण करिब सकिइसकेको जनाए । टप स्टेसनमा मन्दिर क्षेत्रको सिभिल निर्माण पनि द्रुत गतिमा अगाडि बढिरहेकाले फागुनदेखि सञ्चालनमा आउनेछ, उनले भने । केबलकारको गोन्डोलालगायत उपकरण विदेशबाट ल्याइसकिएको उनको भनाइ छ ।"
अग्रवाललाई सीईओ इन्साइट एसिया सम्मान,"काठमाडौं (कास) नेपालमा मोबाइल र कन्ज्युमर ड्युरेबल उद्योगमा सक्रिय युवा व्यवसायी तथा उद्यमी सञ्जय अग्रवाललाई सीईओ इन्साइट एसियाले दक्षिण एसियाका उत्कृष्ट १० बिजनेस लिडरका रूपमा सम्मान गरेको छ । दक्षिण एसियाली राष्ट्रहरूमा कर्पोरेट क्षेत्रलाई बहुआयामिक दिशातर्फ डोर्याउने व्यवसायीलाई सीईओ इन्साइट एसियाले सम्मान गर्दै आएको छ । अग्रवालले कलर्स, स्पाइस, एचटीसी, ब्ल्याकबेरी, जिओनी र साओमीलगायत कम्पनीमा महत्त्वपूर्ण भूमिका खेलेका छन् । उनी अहिले रमेश कर्पोरेसनका कार्यकारी निर्देशक हुन् । अग्रवालको सम्मानले युवा उद्यमी बनाउन प्रेरणाका रूपमा काम गर्छ, रमेश कर्पोरेसनले जारी गरेको विज्ञप्तिमा भनिएको छ ।"
प्राइम कमर्सियल बैंकमा ५ सञ्चालक निर्वाचित,"काठमाडौं (कास) प्राइम कमर्सियल बैंकको १५ औं वार्षिक साधारणसभाबाट ५ सञ्चालक निर्वाचित भएका छन् । संस्थापक सेयरधनीका तर्फबाट सञ्चालक पदहरूमा राजेन्द्रदास श्रेष्ठ, उदयमोहन श्रेष्ठ र नरेन्द्र बज्राचार्य तथा सर्वसाधारण सेयरधनीका तर्फबाट प्रचण्डमान श्रेष्ठ र मनोज पौडेल निर्वाचित भएका छन् । सभाले गत आर्थिक वर्षको नाफाबाट घोषित लाभांश पारित गरेको छ । सञ्चालक समितिले सिफारिस गरेबमोजिम बैंकको चुक्ता पुँजीको ४९५ प्रतिशत नगद लाभांश र ४ प्रतिशत बोनस सेयर दिने निर्णयलाई सभाले पारित गरेको हो । बोनस सेयर वितरणपछि बैंकको चुक्ता पुँजी १९ अर्ब ४० करोड पुगेको छ ।"
नबिलको ३० प्रतिशत लाभांश पारित,"काठमाडौं (कास) नबिल बैंकको ३८ औं वार्षिक साधारणसभाले गत आर्थिक वर्षको नाफाबाट घोषित ३० प्रतिशत लाभांश पारित गरेको छ । बैंकका अध्यक्ष उपेन्द्रप्रसाद पौड्यालको अध्यक्षतामा शुक्रबार सम्पन्न साधारणसभाले सेयरधनीलाई ३० प्रतिशत लाभांश वितरण गर्ने प्रस्ताव पारित गरेको हो । बैंकले सेयरधनीलाई १८५ प्रतिशत बोनस सेयर र ११५ प्रतिशत नगद लाभांश वितरण गर्ने भएको हो । साधारणसभाले संस्थापक सेयरधनी समूहतर्फबाट ३ जना सञ्चालक निर्वाचित गरेको छ । निर्वाण चौधरी, मलय मुखर्जी र एआरएम नजमुस सकिबलाई सञ्चालक पदमा निर्वाचित गरिएको बैंकले जनाएको छ । देशभर नबिलका २ सय ४० शाखा तथा २ सय ७५ एटीएम सञ्चालनमा छन् ।"
थानकोटमा सिद्धार्थको नयाँ शाखा,"काठमाडौं (कास) सिद्धार्थ बैंकले काठमाडौंको थानकोटमा नयाँ शाखा सञ्चालनमा ल्याएको छ । थानकोट क्षेत्रका सर्वसाधारण तथा उद्यमीेमाझ सबै प्रकारका निक्षेप तथा कर्जा कारोबार सुविधा, रकम भुक्तानीलगायत सबै सेवा सहज ढंगले पुर्याउने उद्देश्यसाथ शाखा सञ्चालनमा ल्याइएको बैंकले जनाएको छ । यससँगै सिद्घार्थका शाखा १९४ (४ एक्सटेन्सन काउन्टरसहित) पुगेका छन् ।"
नेपाल बैंकको १२ प्रतिशत लाभांश,"काठमाडौं (कास) नेपाल बैंकको साधारणसभाबाट सेयरधनीका लागि दिइने १२ प्रतिशत लाभांश पारित भएको छ । बैंकले हालको चुक्ता पुँजी १४ अर्ब ४० करोडको २ प्रतिशतका दरले बोनस सेयर र १० प्रतिशतका दरले नगद लाभांश (करसमेत) वितरण गर्ने प्रस्ताव सर्वसम्मत पारित गरेको हो । बोनस सेयर वितरणबाट बैंकको चुक्ता पुँजी १४ अर्ब ६९ करोड ४० लाख पुग्नेछ । बैंकको साधारणसभाले आर्थिक वर्ष ०७८७९ को वार्षिक प्रतिवेदन, लेखा परीक्षकको प्रतिवेदन, वासलात, नाफानोक्सान हिसाब तथा नगद प्रवाह विवरण पारित गरेको छ ।"
हिमालय कलेजमा फेसन डिजाइनको पढाइ,काठमाडौं (कास) हिमालय कलेजले नयाँ शैक्षिक सत्रबाट फेसन डिजाइनिङ कोर्स अध्ययन अध्यापन गराउने भएको छ । कोटेश्वरस्थित कलेजले राष्ट्रिय परीक्षा बोर्ड तथा पाठ्यक्रम विकास केन्द्रबाट सम्बन्धनपछि कक्षा ११ र १२ मा नयाँ संकाय सुरु गर्ने भएको हो । रोजगारीका अवसर सिर्जना र सीपमूलक पाठ्यक्रमका रूपमा फेसन डिजाइन कोर्स सुरु गर्न लागिएको हिमालय कलेजका प्रमुख कार्यकारी अधिकारी नरेन्द्रबहादुर अधिकारीले बताए ।
कानेपोखरीको खिर व्यापार मन्दीतिर,"कानेपोखरीमा खिर पाक्न थालेको २०२२ सालदेखि हो । स्थानीय होमप्रसाद भट्टराईले चारकोसे जंगलमा पर्ने कानेपोखरी हुँदै महेन्द्र राजमार्ग निर्माणसँगै यहाँ खिर पाक्न सुरु भएको बताए । उनले भने, एकताका त पूर्वबाट पश्चिम र पश्चिमबाट पूर्व जाने हरेक यात्रुबसमा सवारको खाजा नै खिर हुन्थो । तर, अहिले त्यस्तो अवस्था छैन ।राजमार्ग निर्माण सुरु भएसँगै यहाँ रूखको स्याउला हालेर छाप्रा बनाएर बस्ती बस्न सुरु भयो । उनका अनुसार त्यो बेला डेढदुई दर्जन रूखको स्याउलाका छाप्रा थिए । ती सबै छाप्रामा खिर पाक्न थाल्यो । ऊबेला रंगेली, लेटाङ, धरान, दमकलगायतकाबाट पैदल हिँड्नेहरू कानेपोखरीमा खिर खाएर मुहार हँसिलो पार्दै बाटो लाग्थे । यहाँ सुरुमा कान आकारको पोखरी भएकाले यो ठाउँलाई कानेपोखरी भनिएको हो । तर पोखरीले भन्दा यो ठाउँको चर्चा खिरले गर्दा भएको होमप्रसाद पनि स्विकार्छन् । स्थानीय व्यापारीका अनुसार खिरको उकासिँदो व्यापार एक समय त यस्तो थियो कि, कानेपोखरीमा दैनिक ५ मन (दुई सय लिटर) भन्दा बढी दूधको खिर पाक्थ्यो । कोरोना महामारीपछि भने खिरको व्यापार खस्किएको छ । भट्टराईका अनुसार पहिला यहाँका प्रायः सबै पसलमा खिर पाक्थ्यो, अहिले चारपाँच पसलमा मात्र पाक्छ । उनले अनुमानको शैलीमा सुनाए, अहिले बढीमा दैनिक ५० लिटर दूधको खिर पाक्ला ।एक समय त दक्षिणको जहदा, भौसाबारी र रमाइलोका किसानले कानेपोखरीमा पाक्ने खिरकै लागि गाईभैंसी पाल्थे । भट्टराईका अनुसार किसानले गाग्री र भारमा दूध बोकेर झिसमिसमै कानेपोखरी पुर्याउँथे । पानी नहालेको शुद्ध दूध ३ रुपैयाँ लिटरमा पाइन्थ्यो, उनले भने ।रुद्रमाया कार्कीले २०२२ मा रूखको स्याउलाले घेरेर छाप्रो बनाएर खिर पकाउन थालेकी थिइन् । त्यो बेला उनी दैनिक २० लिटर दूधको खिर बिक्री गर्थिन् । अहिले त्यही पसल उनकी छोरी तुलसाले चलाएकी छन् । अहिले खिर खासै चल्दैन, उनले भनिन्, आमाले ३ रुपैयाँमा एक लिटर दूध किनेर दुई रुपैयाँ प्लेट खिर बेच्थिन्, अहिले ८० रुपैयाँमा एक लिटर दूध किनेर १ सय रुपैयाँमा एक प्लेट खिर बेच्दै छु । दैनिक सरदर ५ लिटर दूधको खिर पकाउने उनले बताइन् । दशकदेखि कानेपोखरीको खिरको स्वाद लिँदै आएका इटहरी२ का विशाल रिजालले चर्को प्रतिस्पर्धा र खस्कँदो गुणस्तरका कारण कानेपोखरीको खिर बजार सेलाउँदै जान थालेको बताए । उनले भने, गुणस्तर खस्किँदै जाँदा यहाँको खिरले पहिचान गुमाउँदै गएको छ । खिरका नियमित पारखी इटहरीकै दीपेश ढकालका अनुसार शुद्ध दूध नपाएपछि खिरको गुणस्तर घट्न थालेको बताए ।"
भण्डारीको 'सत्ता संघर्ष' सार्वजनिक,"काठमाडौं (कास) नेपालमा पछिल्ला तीन दशकमा भएका राजनीतिक घटनाक्रम तथा सरकार गठन र विघटनमाथि लेखिएको सत्ता संघर्ष: ३० वर्षमा २८ सरकारका नालीबेली पुस्तक शनिबार सार्वजनिक गरिएको छ । पत्रकार रामकृष्ण भण्डारीको पुस्तक कांग्रेसका महामन्त्री गगनकुमार थापा, एमालेका उपमहासचिव प्रदीपकुमार ज्ञवाली, एकीकृत समाजवादीकी नेत्री गरिमा शाह र राजनीतिक विश्लेषक हरि शर्माले संघीय संसद् भवन, नयाँ बानेश्वरमा सार्वजनिक गरेका हुन् ।पुस्तकमा २०४६ सालको राजनीतिक परिवर्तनदेखि २०७४ को निर्वाचनबाट बनेका सरकार, राजनीतिक दाउपेच र सत्ता संघर्षमा केन्द्रित रहेको छ । उक्त अवधिमा जेजति सरकार बने तिनको गठन, विघटन कसरी भयो, राजनीतिको मियो कसरी अघि बढ्यो भन्ने विषय पुस्तकमा वर्णन गरिएको छ । मध्यरातमा बहुदल, प्रारम्भमै विग्रह, दासढुंगा, आफ्नैमाथि अन्तर्घात, संसद् विघटन, निर्णय उल्टिएको रात, कम्युनिस्टको काँधमा पञ्चायतको रजाइँ, कांग्रेसको काँधमा सूर्यबहादुर थापा, किसुनजीमाथि अर्को घात, बिन्तीपत्रले बदनाम, नयाँ खेतालाको खोजी, संविधानसभा निर्वाचन, गणतन्त्र घोषणा, प्रधानन्यायाधीशलाई सत्ता, सत्तास्वार्थको पुनरावृत्तिलगायत शीर्षकमा लेखकले तत्कालीन घटनाक्रमलाई उजागर गरेका छन् ।विश्लेषक शर्माले जुन कालखण्डमा केन्द्रित रहेर पुस्तक लेखिएको छ, त्यतिबेलाको सत्ता संघर्षमा इतिहासको झझल्को दिएको उल्लेख गरेका थिए । कांग्रेस महामन्त्री थापाले राजनीतिक दलको संरचना, सदस्यता प्रणाली, आन्तरिक सत्ता, अभ्यास परिवर्तन नभएसम्म मुलुकमा राजनीतिक स्थिरताका लागि चुनौती रहिरहने बताए । उनले लोकतान्त्रिक प्रणालीमा नियमभित्र रहेर अभ्यास गर्नुपर्ने, प्रतिपक्षले प्रधानमन्त्रीलाई समर्थन गर्न नियमले नमिल्ने तर त्यो भइरहेको बताए । उनले यस पटकको संसद्लाई मुलुकको समस्या समाधान गर्ने थलो बनाउन आग्रह गरेका थिए । एमाले उपमहासचिव ज्ञवालीले ३० वर्षको अनुभवले सरकार, संसद् र राजनीतिक स्थायित्व मात्र नभई नीति र प्रणालीलाई स्थिर दिनेतर्फ घच्घच्याएको बताए । परिवर्तनकारी शक्तिबीच न्यूनतम समझदारी नभएसम्म राजनीतिलाई नै पनि स्थायित्व दिन कठिनाइ पर्ने विगतको अनुभवबाट पाठ मिलेको छ, राजनीतिलाई प्राथमिकतामा राख्दा आर्थिक, पूर्वाधार निर्माण र समृद्धिका मुद्दा पछाडि परेका हुन्, अब त्यसलाई सच्याउनुपर्छ, उनले भने । एकीकृत समाजवादीकी नेत्री शाहले पत्रकार भण्डारीले आफैं साक्षी रहेर देखेको, भोगको, सुनेको र अनुभव गरेको मुलुकका प्रमुख राजनीतिक घटनासम्बन्धी विषयवस्तु समेटिएको पुस्तक अतितको सम्झना, वर्तमानको सिकाइ र भविष्यका लागि हौसला प्रदान गर्ने सन्दर्भ सामग्री रहेको बताइन् ।"
युनाइटेडको सनसनीपूर्ण जित,"म्यानचेस्टर (एएफपी) मार्कुस रसफोर्डको निर्णायक गोलमा म्यानचेस्टर युनाइटेडले पछाडि परेको स्थिति उल्टाउँदै प्रिमियर लिगमा शनिबार सनसनीपूर्ण खेलमा म्यानचेस्टर सिटीलाई २१ ले पराजित गरेको छ ।ओल्ड ट्राफोर्डमा युनाइटेडका दुवै गोल अन्तिम १२ मिनेटमा सम्भव भएपछि एकी टेन हागको टिम सहरी प्रतिद्वन्द्वीसँग एक अंकको अन्तरमा पुगेको छ । उक्त हारले सिटीको उपाधि जोगाउने आशामा ठूलो धक्का लागेको छ ।पेप ग्वार्डिओलाको टिमले वैकल्पिक खेलाडी ज्याक ग्रिलिसको गोलसँगै अग्रता लिएपछि जिततर्फ उन्मुख भएको थियो । तर, ब्रुनो फर्नान्डेजले विवादास्पद गोल गर्दै युनाइटेडलाई बराबरीमा पुर्याए । त्यसको चार मिनेटपछि नै रसफोर्डले ओल्ड ट्राफोर्डमा लगातार नवौं खेलमा गोल गरेपछि युनाइटेडले महत्त्वपूर्ण जित हात पारेको हो । अब सिटी शीर्षस्थानमा रहेको आर्सनलभन्दा आठ अंक पछाडि पनि पर्न सक्छ, जसका लागि आर्सनलले उत्तरी लन्डन डर्बीमा आइतबार टोटेनहमलाई पराजित गर्नुपर्नेछ ।गत अक्टोबरमा भएको भेटमा सिटीले युनाइटेडलाई ६३ ले हराएको थियो र यो जित त्यो हारको मीठो बदला पनि रह्यो । इतिहाद रंगशालामा एन्थोनी मार्सियलले अन्त्यतिर दुई गोल नगरेको भए त्यो हारमा गोलको अन्तर युनाइटेडका लागि अझै खराब हुन सक्थ्यो । अब भने टेन हागको टिम १९ खेलमा एकमात्र खेल हारेको अवस्थामा पुगेको छ । डच प्रशिक्षकको आगमनसँगै युनाइटेड उनको पहिलो सिजनमा सनसनीपूर्ण रूपमा लयमा फर्किएको हो ।पछिल्लो म्यानचेस्टर डर्बीसँगै मिडफिल्डमा कासेमिरोको पहिचानमा रूपान्तरण आएको छ । टेन हागले कासेमिरोसँगै उनकै ब्राजिली राष्ट्रिय टिमका सहकर्मी फ्रेडलाई मिडफिल्डमा उतार्दै इर्लिङ हालान्डको क्षेत्रमा खेलाउने निर्णय गरेका थिए । युनाइटेडमा रसफोर्डको फेरिएको लयको प्रभाव पनि देखियो । इंग्ल्यान्डका अन्तर्राष्ट्रिय खेलाडीको यो सिजनको गोल संख्या अब १६ पुगेको छ ।पहिलो हाफमा रसफोर्डको तीव्र गति नै सबभन्दा खतरनाक बन्यो । गोलकिपर एडर्सनलाई जिल्याएपछि किली वाकरलाई गोललाइनबाट सहजै बल क्लियर गर्न दिनुअघि रसफोर्डले अझै राम्रो गर्न सक्थे । रोड्रीको पछाडि पनि रसफोर्डले अर्को अवसर पाएका थिए । तर, एडर्सनको अर्को कमजोरीलाई उनले उपयोग गर्न सकेनन् ।युनाइटेडका नयाँ खेलाडी वोट वेगोर्स्टले प्यारापिटबाट खेल हेरेका थिए । मार्सियललाई खराब प्रदर्शनपछि दोस्रो हाफमा अग्रपंक्तिमा विकल्पका रूपमा टेन हागले एन्टोनीलाई खेलाएका थिए । पछिल्ला पाँच सिजनमा चारपल्ट प्रिमियर लिगको उपाधि जितेको सिटी यो सिजन एकरूपको खेल प्रदर्शन गर्न संघर्षरत छ । बराबरी गोल निकै विवादास्पद रह्यो । कासेमिरोको पासमा दौडिरहेका रसफोर्ड प्रस्टै अफसाइड थिए । उनले बल छोएनन् र फर्नान्डेजको लागि छाडिदिए, जसलाई फर्नान्डेजले गोलमा परिणत गर्दै खेल ११ बनाए ।घरेलु मैदानमा रसफोर्डले लेजान्ड्रो गार्नाचोको क्रसमा निर्णायक गोल गर्दै युनाइटेडलाई जिताएका हुन् । अब डिफेन्डिङ च्याम्पियन सिटीलाई इंग्लिस फुटबल लिगमा प्रभाव जमाइरहेका ग्वार्डिओला युगलाई कायम राख्न ठूलो चुनौती आइपरेको छ ।"
एपीएफ र लुम्बिनी प्रदेश विजयी,"सुनसरी (कास) नेपाल एपीएफ क्लब र लुम्बिनी प्रदेशले शनिबार प्रधानमन्त्री कप महिला टी२० राष्ट्रिय प्रतियोगितामा जित हात पारेका छन् । सुनसरी इटहरीको जनता क्रिकेट पार्कस्थित मैदानमा एपीएफले गण्डकी प्रदेशलाई ७ विकेटले पराजित गर्यो । गण्डकीले दिएको सामान्य ५२ रनको लक्ष्य एपीएफले ८४ ओभरमै पूरा गर्यो । कप्तान सीता राना मगर १९ र रोमा थापा १४ रन बनाई अविजित रहे । ज्योति पाण्डेले ८ रन बनाइन् भने इन्दु बर्मा र सरिता मगर खाता खोल्न अगाडि आउट भए । एपीएफकी सृष्टि जैशीले ३ विकेट लिइन् । यसअघि टस जितेर पहिला ब्याटिङ गरेको गण्डकीले निर्धारित २० ओभरमा ७ विकेट गुमाएर ५१ रनमात्र बनाएको थियो । कप्तान जैशीको १४ रनबाहेक अन्यले दोहोरो स्कोर बनाउन सकेनन् । सुजाता थापा र कुसुम गोदारले ७७ रन जोडे । प्लेयर अफ द म्याच सुमन विष्टले ३ विकेट लिइन् । उनले ४ ओभरमा ६ रन खर्चेकी थिइन् । नेरी थापा, सुष्मा श्रेष्ठ, सीता र राजमती ऐरीले ११ विकेट लिए । दोस्रो खेलमा लुम्बिनीले कर्णाली प्रदेशलाई ९८ रनले पराजित गर्यो । पहिले ब्याटिङ गरेको लुम्बिनीले २० ओभरमा ५ विकेट गुमाएर १ सय ४७ रन जोडेको थियो । लक्ष्मी चौधरीले सर्वाधिक ३३ रन जोडिन् । उनले ३२ बल खेल्दै ५ चौका प्रहार गरिन् । सरस्वती पुनले २५ बलमा ३ चौकासहित अविजित ३० रन बनाइन् । आश्मा पुलामी मगरले १४ र रञ्जु श्रेष्ठले १० रन जोडिन् । कर्णालीका यमुना थारू र बिना थापाले २२ विकेट लिए ।जवाफमा कर्णाली १८१ ओभरमा ४९ रनमै अलआउट भयो । कर्णालीका यमुना थारूले १३ र किरण कुँवरले १० रन जोडे । कर्णालीका ६ खेलाडी शून्यमा पेभेलियन फर्किए । लुम्बिनीका कृतिका मरासिनी र मधु डीसीले ३३ तथा सुस्मिता भुसालले २ विकेट लिए । आइतबार पहिलो खेलमा एपीएफ र वाग्मती प्रदेश तथा दोस्रो खेलमा मधेस प्रदेश र कर्णाली प्रदेशबीच प्रतिस्पर्धा हुनेछ ।"
जावलाखेललाई हराउँदै भुटनिज् फाइनलमा,(मकवानपुर)भुटनिज् युथ स्पोटर््स क्लब अमेरिका पाँचौं संस्करणको वाग्मती गोल्डकप फुटबल प्रतियोगिता२०७९ को फाइनलमा प्रवेश गरेको छ । शनिबार भएको पहिलो सेमिफाइनलमा जावलाखेल युथ क्लबलाई १० गोलअन्तरले पराजित गर्दै भुटनिज् उपाधि नजिक पुगेको हो । भुटनिज्को जितमा एकमात्र निर्णायक गोल प्रवीण बस्नेतले गरे । उनले ३४ औं मिनेटमा पेनाल्टी बक्सबाहिर प्राप्त पासलाई सुन्दर ढंगले गोलमा परिणत गरे । उनले प्लेयर अफ द म्याच घोषित हुँदै ५ हजार रुपैयाँ प्राप्त गरे । भुटनिज् क्लब अघिल्लो हप्ता पोखरामा सम्पन्न आहा रारा गोल्डकपको पनि फाइनल प्रवेश गरेको थियो ।यस प्रतियोगिताको फाइनल प्रवेश गर्दासम्म उसले गोल व्यहोरेको छैन । पहिलो खेलमा हिमालयन शेर्पालाई २० गोलअन्तरले पराजित गर्दै भुटनिज् सेमिफाइनमा प्रवेश गरेको थियो । विशेषगरी अग्ला कदका खेलाडी भएको फाइदा यस क्लबले उठाइरहेको छ । मुख्य खेलाडी हेक्टरले प्रतियोगितामा उत्कृष्ट प्रदर्शन गरिरहेका छन् । वाग्मती८ स्थित जनता मावि खेल मैदानमा पहिलो गोल व्यहोरेपछि जावलाखेलले दोस्रो हाफमा आक्रामक खेलेको थियो । अन्तिम २० मिनेट जावलाखेल दस खेलाडीमा सीमित भएको थियो । खेलको ७० औं मिनेटमा जावलाखेलका सीमान्त थापाले दोहोरो पहेंलो कार्ड पाए । डिफेन्डर थापाले रेफ्री प्रकाशनाथ श्रेष्ठलाई अस्वाभाविक व्यवहार गरेपछि कार्डको सामना गर्नुपरेको हो । उनले मैदान छाडेपछि जावलाखेल थप दबाबमा परेको थियो । ८७ औं मिनेटमा भुटनिज्का निगियोलको प्रहार पोस्ट नजिकैबाट बाहिरिँदा अग्रता दोब्बर बनाउनबाट चुक्यो । खेलको अतिरिक्त समयमा जावलाखेलका सुनील खड्काको सशक्त प्रहारलाई भुटनिज्का गोलरक्षक पुजन थापा मगरले सहजै नियन्त्रणमा लिए । अघिल्लो खेलमा आयोजकविरुद्ध ह्याट्रिक गरेका जावलाखेलका हिसुब थपलिया यस खेलमा फिक्का सावित भए । जावलाखेलले खासै राम्रो मौका नै सिर्जना गर्न सकेन । उसका गोलरक्षक देव लिम्बू खेलभर व्यस्त रहे । भुटनिज् टोलीले विपक्षी टोलीविरुद्ध एकपछि अर्को आक्रमण निरन्तर रूपमा खेलभर गरिरह्यो । प्रतियोगिताको दोस्रो सेमिफाइनलमा मकवानपुर११ र संकटा क्लबबीच आइतबार प्रतिस्पर्धा हुनेछ । वाग्मती गाउँपालिकाको आयोजनामा जारी प्रतियोगिताको फाइनल माघ ३ गते हुनेछ भने विजेताले ८ लाख र उपविजेताले ४ लाख रुपैयाँ प्राप्त गर्नेछ ।
ग्रेट हिमालय सेमिफाइनल नजिक,"काठमाडौं (कास) ग्रेट हिमालय क्रिकेट एकेडेमीले एस क्रिकेट टी२० लिगमा लगातार दोस्रो जित हात पारेको छ । विशाल पटेलको सानदार बलिङमा ग्रेट हिमालयले शनिबार थट्टिन होप्सलाई ६ विकेटले पराजित गर्यो ।प्लेयर अफ द म्याच विशालले ४ ओभरमा २ मेडन राख्दै १० रन खर्चेर ४ विकेट लिएपछि पहिला ब्याटिङमा आएको थट्टिन होप्स भक्तपुरको सैनिक आवासीय महाविद्यालय मैदानमा १६२ ओभरमा केवल ६२ रनमा अलआउट भयो । त्यस्तै पिन्टु यादवले ३२ ओभरमा १ मेडन राख्दै ८ रन खर्चेर ३ विकेट लिए । थट्टिन होप्सका रोशन कपालीले १० र स्वरूप श्रेष्ठले ९ रन बनाए । निश्चय थापा र अभिषेक बस्नेतले समान १८ रन बनाएपछि ग्रेट हिमालय १२३ ओभरमै लक्ष्य पूरा गर्दै सेमिफाइनल नजिक पुग्यो । थट्टिन होप्सका स्वरूपले ३ तथा विनीत दास र रोहित शर्माले ११ विकेट लिए । सिम्रिक एयरको मुख्य प्रायोजनमा भइरहेको प्रतियोगिताको अर्को खेलमा किंग्स क्रिकेट क्लबले स्पर्ट क्रिकेट क्लबलाई ९ विकेटले पराजित गर्यो । पहिला ब्याटिङ गरेको स्पर्टले ९ विकेट गुमाई ८७ रनमात्र बनाउन सक्यो । दिनेश सुवेदीले २४ र उज्ज्वल थापाले १६ रन बनाए । किंग्सका नवीन तामाङले ३ विकेट लिए । प्लेयर अफ द म्याच उनले ४ ओभरमा १० रन खर्चे । सक्षम काफ्लेले ४ ओभरमा १४ रन खर्चेर २ विकेट लिए ।किंग्सले १०३ ओभरमा लक्ष्य पूरा गर्यो । रविन जोशीले २२, नवीन र अभिनय बस्नेत समान २१ रन बनाई अविजित रहे । स्पर्टबाट एकमात्र विकेट प्रदीप पाण्डेले लिए ।"
न्यु डायमन्ड र पुलिसको उपाधि प्रतिस्पर्धा,"काठमाडौं (कास) होङग्वान्जी न्यु डायमन्ड युथ स्पोर्ट्स क्लब र नेपाल पुलिस क्लब सातौं एनभीए राष्ट्रिय महिला तथा पुरुष क्लब भलिबल च्याम्पियनसिपको फाइनलमा पुगेका छन् । महिलातर्फ साविक विजेता न्यु डायमन्डले त्रिभुवन आर्मी क्लबलाई ३१ सेटले पराजित गरेको हो ।आर्मीले पहिलो सेट २५१७ ले जितेर उत्कृष्ट सुरुआत गरेको थियो । डायमन्ड खेलमा फर्कंदै लगातार तीन सेटलाई आफ्नो पक्षमा पार्दै फाइनल प्रवेश गरेको हो । डायमन्डले आर्मीमाथि २५१९, २५१६, २५१८ को जित निकाल्यो । उपाधिका लागि डायमन्डले विभागीय टोली नेपाल पुलिसको सामना गर्नेछ । एउटै समूहमा रहेको पुलिससँग समूह चरणमा डायमन्ड पराजित हुँदै उपविजेताका रूपमा सेमिफाइनल प्रवेश गरेको थियो । पुलिसले नेपाल एपीएफ क्लबमाथि संघर्षपूर्ण जित हात पार्यो । पहिलो सेट २५१५ ले जितेको पुलिस दोस्रो र तेस्रो सेट १७२५ र २१२५ ले गुमाउन पुग्यो । त्यसपछि आफ्नो खेलमा सुधार गर्दै पुलिस खेलमा फर्कियो । पुलिसले चौथो सेट २५२१ ले जित्दै खेललाई २२ सेटको बराबरीमा ल्यायो । अन्तिम तथा निर्णायक सेटमा १५७ ले एपीएफलाई पछाडि पार्दै पुलिस फाइनल प्रवेश गरेको हो । नेपाल भलिबल संघको आयोजनामा राष्ट्रिय खेलकुद परिषद्को कभर्डहलमा भइरहेको च्याम्पियनसिपको पुरुषतर्फ साविक विजेता आर्मी फाइनल प्रवेश गरेको छ । आर्मीले एपीएफमाथि २५२३, २५१७, २५१७ को जित निकाल्यो । अर्को सेमिफाइनलमा पाकिस्तानी खेलाडीले सुसज्जित टिपटप हेल्प नेपालले निकै नै संघर्षपूर्ण खेलमा जित निकाल्दै उपाधिका लागि आर्मीसँगको भेट पक्का गरेको हो । पहिलो सेट २५२१ ले जितेको हेल्प नेपाल दोस्रो सेट २४२६ ले पुलिसलाई सुम्पन पुग्यो । तेस्रो सेट पुनः २५१७ ले आफ्नो पक्षमा पार्न सफल हेल्प नेपाल चौथो सेट फेरि २०२५ ले पुलिसलाई दिन बाध्य भयो । अन्तिम तथा निर्णायक खेलमा १५८ को जित निकाल्दै हेल्प नेपाल फाइनल प्रवेश गर्न सफल भएको हो ।"

शीर्षक,विवरण
अनुकुल राष्ट्रपति खोज्ने जोखिमपूर्ण खेलमा दाहाल,"तत्कालीन प्रधानमन्त्री केपी शर्मा ओलीले सिफारिस गरेको संसद् विघटनदेखि अध्यादेशसम्म स्वीकार गरे पनि राष्ट्रपति भण्डारीले देउवा सरकारले सिफारिस गरेको नागरिकता विधेयक रोकेकी थिइन् । भण्डारीले ओली प्रधानन्त्री हुँदा एउटा र देउवा हुँदा अर्को भूमिका निर्वाह गरेको तत्कालीन पाँचदलीय गठबन्धनका नेताहरूले आरोप लगाएका थिए ।संवैधानिक मर्यादा ख्याल गर्दै तटस्थ भूमिका निर्वाह गर्न सक्ने दलभित्रको वा बाहिरको व्यक्ति राष्ट्रपति हुँदा बालुवाटार र शीतल निवासबीच टकराव नहुने प्रधानमन्त्री दाहालको बुझाइ छ । त्यसैले उनी राजनीति र पार्टी नेतृत्वप्रति अतिरिक्त निष्ठा नभएको व्यक्तिलाई शीतल निवासमा पुर्याउन चाहन्छन् । भोलि जो राष्ट्रपति भए पनि संविधानको मर्म र भावनाअनुसार चल्ने हुनुपर्छ भन्ने कुरा हो, माओवादी सचिव गणेश साहले भने ।निकट नेताका अनुसार सबै संवैधानिक पदहरूमा वामपन्थी मात्र नहोऊन् भन्ने अन्तर्राष्ट्रिय शक्ति केन्द्रको चासो सम्बोधनमा समेत प्रधानमन्त्री दाहालले ध्यान दिएका छन् । उनका अनुसार एमाले अध्यक्ष ओलीले भावी राष्ट्रपतिको विषयमा आफ्नो पार्टीका तर्फबाट कोही पात्रको नाम प्रधानमन्त्री दाहालसमक्ष प्रस्ताव गरेका छैनन् । अन्तिम समयमा ओलीले अति विश्वासिलो पात्र पठाउन सक्ने भय दाहाललाई छ ।संवैधानिक पदहरूमा राष्ट्रिय सहमति जुटाउँदा एमालेको दबाबबिनै सरकार चलाउन सकिने र कांग्रेसलाई शक्ति बाँडफाँटमा जोड्दा संक्रमणकालीन न्यायसम्बन्धी विषयलाई टुंगोमा पुर्याउन सजिलो हुने दाहालको बुझाइ छ । राष्ट्रपति चयन भावी सरकार गठनसँग पनि जोडिएको छ । संविधानको धारा ७६ (२) अनुसार बनेको दाहाल नेतृत्वको सरकारले बहुमत गुमाएको अवस्थामा जहिले पनि नयाँ सरकार गठनको बाटो खुला हुन्छ । दाहाल नेतृत्वको सरकारले बहुमत गुमाए अब आउने राष्ट्रपतिले संविधानको कुन धाराअनुसार सरकार गठनका लागि आह्वान गर्छन् भन्ने महत्त्वपूर्ण हुनेछ ।धारा ७६ (२) अनुसार जाँदा सहमतिको सरकार गठनको एउटा कोर्स अगाडि बढ्छ भने ७६ (३) अनुसार आह्वान भए संसद्मा ठूलो दलको नेताले आफ्नो नेतृत्वको सरकार बनाउने बाटो खुला हुनेछ । दाहाल नेतृत्वको सरकार गठन हुँदा एमाले र माओवादीबीच आधाआधा कार्यकाल सरकारको नेतृत्व गर्ने सहमति छ तर संसद्मा कांग्रेस ठूलो दल छ । ७६ (३) अनुसार सरकार गठनको आह्वान भए सरकारको नेतृत्व कांग्रेसकै पोल्टामा जान्छ ।अहिलेको मतभारअनुसार राष्ट्रपति निर्वाचनमा माओवादी निर्णायक रहेकाले आफ्नो प्रस्तावले मूर्तरूप लिन सक्ने दाहालको बुझाइ छ । दाहालको प्रस्तावमा कांग्रेस सकारात्मक छ तर एमाले सशंकित भएको छ । एमाले अध्यक्ष ओलीले आइतबार प्रधानमन्त्री दाहालसँग भेटेर राष्ट्रपतिको विषयमा चासो राखेका थिए । प्रधानमन्त्रीका प्रमुख राजनीतिक सल्लाहकार हरिबोल गजुरेलका अनुसार दाहालले एमालेसँग सहमतिमै अघि बढ्ने बताएका छन् ।उपमहासचिव पृथ्वीसुब्बा गुरुङले दाहाल र ओलीबीच सहमति भइसकेको र राष्ट्रपति एमालेबाटै हुने दाबी गरे । प्रधानमन्त्री र सभामुख आलोपालो हुन्छ, राष्ट्रपति पूरै कार्यकाल एमालेकै हुने हो, दुई अध्यक्षबीचको सहमति त्यही हो, उनले भने । माओवादी उपमहासचिव पोखरेलले एमालेसँगको सहमतिबारे आफू जानकार नभएको बताए । एमालेसँग सहमति भएको हामीले कुनै लिखित कुरा पाएका छैनौं, उनले भने, सहमति भएर नै प्रधानमन्त्री र सभामुख हुनुभएको छ । देशका लागि यस्ता सहमतिभन्दा माथि उठेर सोच्नु बेठिक हुँदैन ।"
कानुन मिचेर निर्वाचन मिति,"आयुक्त पोखरेलले कानुन संशोधन नगरी निर्वाचन मिति धकेल्नु गलत भएको भन्दै फरक मत राखेका छन् । उनको फरक मतमा लेखिएको छ, फागुन २५ मा राष्ट्रपति र चैत ३ मा उपराष्ट्रपतिको निर्वाचन मिति तोक्ने र सोबमोजिमको निर्वाचन कार्यक्रम प्रकाशन गर्ने गरी राष्ट्रपति र उपराष्ट्रपति निर्वाचनसम्बन्धी ऐन २०७४ को प्रतिकूल भएको हुँदा ऐनको दफा ४ र ५ संशोधन गरी मात्र निर्वाचनको मिति तोक्न यो फरक मत प्रस्तुत गरेको छु ।निर्वाचन आयोगका प्रवक्ता शालिग्राम पौडेलले संविधानको मर्मअनुसार निर्वाचनको मिति तोकिएको बताए । संविधान र ऐनमा केही दुविधा देखियो । संविधानमा राष्ट्रपति र उपराष्ट्रपतिको कार्यकाल ५ वर्षको हुने भनिए पनि ऐनमा कार्यकाल सकिनुभन्दा एक महिनाअघि निर्वाचन गर्नुपर्ने उल्लेख छ । आयोगले सविधानको मर्मअनुसार मिति तोकेको हो, उनले भने । आयोगले संविधानअनुसार कानुन संशोधन गर्नुपर्ने विषय भने उठाएको छैन । निर्वाचन एक महिनाअघि गरे पनि बहालवाला राष्ट्रपतिको कार्यकाल सकिएको दिन मात्रै शपथ गराउन मिल्थ्यो । निर्वाचन आयोगको निर्णयमा कांग्रेसले आपत्ति जनाएको छ । कांग्रेस संसदीय दलका प्रमुख सचेतक रमेश लेखकले कानुन संशोधन नगरी राष्ट्रपति निर्वाचनलाई आयोगले धकेलेको प्रतिक्रिया दिए । राष्ट्रपति जस्तो पदको निर्वाचन गराउँदा कानुनको उल्लंघन भएको सन्देश जानु राम्रो होइन । ऐनको व्यवस्थाअनुसार निर्वाचन गराउन तयार नभए संविधानको भावनाबमोजिम कानुन संशोधन गर्न सकिन्छ, उनले भने, कानुन संशोधनका लागि प्रमुख प्रतिपक्ष तयार नै छ, हामीले प्रधानमन्त्रीसँग पनि यही कुरा राखेका छौं तर सरकार त्यसमा अग्रसर भएन ।संविधानविद् भीमार्जुन आचार्यले संविधान र कानुनमा समस्या नभएको तर कानुनको अपव्याख्या गरिएको टिप्पणी गरे । अमेरिकामा पहिला नै राष्ट्रपतिको निर्वाचन हुन्छ । निश्चित दिनमा शपथ हुन्छ अनि कार्यकाल सुरु हुन्छ । हामीले पनि यस्तै गर्न कानुन बनाएको हो । तर, अपव्याख्या भयो, उनले भने, अहिले भएको राष्ट्रपति कार्यकाल पूरा गरेर गएको दिन एक महिनाअघि निर्वाचित राष्ट्रपतिले जिम्मेवारी सम्हाल्नुपर्ने हो । आयोगले सोमबार सार्वजनिक गरेको कार्यक्रमअनुसार राष्ट्रपति पदका लागि फागुन १३ मा उम्मेदवारी दिनुपर्नेछ । फागुन १४ मा उम्मेदवारविरुद्ध उजुरी दिने, त्यही दिनदेखि उजुरीउपर जाँचबुझ गर्ने, १५ गते उम्मेदवारको नामावली प्रकाशन गर्ने, १६ गते उम्मेदवारले नाम फिर्ता लिने र त्यही दिन अन्तिम नामावली प्रकाशन गर्ने कार्यक्रम छ । उपराष्ट्रपतिको निर्वाचन कार्यक्रम भने फागुन २७ मा सुरु हुनेछ । उम्मेदवारको मनोनयन पत्र फागुन २७ मा दर्ता गर्ने, त्यही दिन उम्मेदवारविरुद्ध उजुरी दिने कार्यक्रम छ । यस्तै फागुन २८ मा जाँचबुझ गरी निर्णय दिने, उम्मेदवारको नामावली प्रकाशन गर्ने, नाम फिर्ता लिने र अन्तिम नामावली प्रकाशन गर्ने आयोगले जनाएको छ । प्रतिनिधिसभा सदस्य तथा प्रदेशसभा सदस्यको समानुपातिक निर्वाचन प्रणालीतर्फ उम्मेदवारको बन्दसूचीमा नाम समावेश भएको व्यक्तिले राष्ट्रपति र उपराष्ट्रपतिको निर्वाचनमा उम्मेदवारी दिन चाहे बन्दसूचीबाट नाम फिर्ता लिनुपर्ने आयोगले जनाएको छ । संघीय संसद्का सदस्य (प्रतिनिधिसभाका २ सय ७५, राष्ट्रिय सभाका ५९) र सातै प्रदेशसभाका ५ सय ५० सदस्यको मतदानबाट राष्ट्रपतिको निर्वाचन हुन्छ । ०६८ को जनगणनाका आधारमा संघीय संसद्का १ सदस्यको मतभार ७९ कायम गरिएको छ भने प्रदेशसभाको १ सदस्यको मतभार ४८ छ । राष्ट्रिय सभामा १ जनाको निर्वाचन माघ २५ मा हुँदै छ । प्रतिनिधिसभा सदस्य कांग्रेसका टेकराज गुरुङ भ्रष्टाचार मुद्दाका कारण निलम्बनमा छन् भने राष्ट्रिय स्वतन्त्र पार्टीका सभापति रवि लामिछानेको पद खारेज भइसकेको छ । राष्ट्रपतिको निर्वाचनअघि नै राष्ट्रिय सभा सदस्य १ जनाको निर्वाचन भइसक्ने भएकाले प्रतिनिधिसभामा निलम्बन र पद खारेजी भएका २ जनाबाहेकको मतभार २६ हजार २ सय २८ रहेको छ । प्रदेशसभाका ५ सय ५० जनाको मतभार २६ हजार ४ सय छ । संघीय संसद् र प्रदेशसभाको कुल मतभार ५२ हजार ६ सय २८ हुन्छ । प्रतिनिधिसभामा नागरिक उन्मुक्ति पार्टीका एक जना सांसद फरार सूचीमा रहेको पाइएपछि उनको पनि मतभार घट्ने सम्भावना छ ।"
ठूला अस्पतालमा आईसीयू अभाव,"ट्रमाका अर्थोपेडिक्स विभाग प्रमुख प्राडा विनोद शेरचन भन्छन्, प्रायः बुढाबुढीको अपरेसन जोखिमपूर्ण हुन्छ । आईसीयूमा बेड खाली भएन भने रद्द गर्नुबाहेक उपाय छैन ।ट्रमाका प्रमुख मेडिकल सुपरिन्टेन्डेन्ट डा रुद्रप्रसाद मरासिनी भने आईसीयू थपेर मात्र समस्या समाधान नहुने बताउँछन् । आईसीयू थप्नु मात्र समाधान होइन । त्यसका लागि आवश्यक जनशक्ति र ठाउँ व्यवस्थापन मुख्य चुनौती हो, उनले भने, अस्पतालको वार्षिक बजेट ३० देखि ३५ करोड रुपैयाँ हुन्छ । तलबभत्ता र प्रशासन खर्च १३ करोड हुन्छ । उपकरण खरिद गर्न मात्र थप बजेट चाहिन्छ । मुलुककै जेठो अस्पताल वीरमा दैनिक २ हजारदेखि २ हजार ५ सय बिरामी आउँछन् । तीमध्ये आईसीयू, उपकरण अभाव, अपरेसन गर्न पालो कुर्नुपर्नेलगायत कारणले दैनिक २०२५ जना बिरामी फर्कने अस्पतालको भनाइ छ । अहिले अस्पतालमा ९ सय ६० बेड संख्या रहेकामा ६ सय ९० मात्र सञ्चालनमा छन् । आईसीयू बेड ६० वटा छन् । सूचना अधिकारी सागर मिश्रले बिरामीको चापअनुसार थप एक सय आईसीयू बेड आवश्यक रहेको बताए । पूरै बेड सञ्चालनमा ल्याउन आवश्यक २ अर्ब बजेट माग गरे पनि अर्थ मन्त्रालयले काट्ने गरेको छ, उनले भने, चालु वर्षका लागि ८७ करोड रुपैयाँ मात्र विनियोजन गरेको छ । अर्थ मन्त्रालयबाट अस्पतालका लागि गत वर्ष एक अर्ब ११ करोड रुपैयाँ प्राप्त भएको थियो । चिकित्सकसहित २ हजार ६१ कर्मचारी आवश्यक रहे पनि १ हजार ६ सय ५० जनाले अस्पताल धानिरहेको मिश्र बताउँछन् ।त्रिवि शिक्षण अस्पतालमा ५६ बेडको आईसीयू प्रायः भरिएका हुन्छन् । गम्भीर खालका बिरामीले पनि हतपत आईसीयूमा पाउँदैनन् । एकातिर बेड नपाएर बिरामी छट्पटिरहेका हुन्छन् भने अर्कातिर अस्पतालले आईसीयू बेड १ सय १२ पुर्याउने भने पनि सकिरहेको छैन । अस्पताल आएका १५२० जना बिरामी दैनिक निजीमा जाने गरेका छन् । अस्पतालमा ९ सय ६२ बेड सञ्चालमा छन् । सूचना अधिकारी रामविक्रम अधिकारी बजेट, जनशक्ति र उपकरण अभावका कारण बिरामीको चापअनुसार आईसीयू र अपरेसन गर्न नसकिरहेको बाध्यता सुनाउँछन् । तलबभत्तामा मात्रै मासिक १० करोड रुपैयाँ, बिजुलीको ६०७० लाख रुपैयाँ खर्च हुन्छ, उनले भने, दरबन्दीअनुसार जनशक्ति व्यवस्थापन गर्न त्रिभुवन विश्वविद्यालय चिकित्साशास्त्र अध्ययन संस्थानलाई पटकपटक ध्यानाकर्षण गर्दा पनि सुनुवाइ भएको छैन ।कान्ति बाल अस्पतालमा आईसीयू बेड क्षमता ५२ रहे पनि ४३ मात्र सञ्चालनमा छन् । अस्पतालमा विशेषज्ञ चिकित्सकलगायतका पद रिक्त छन् । रोग परीक्षण गर्न अत्यावश्यक एमआरआईलगायत उपकरण छैन । आईसीयू बेड अभावकै कारण अस्पतालले भर्ना नलिँदा बिरामी थप मर्कामा परेका छन् । पाटन अस्पतालमा ५९ बेड आईसीयूमध्ये मेडिकल २१ र बालबालिकाका लागि ६ वटा बेड छन् । मेडिकल आईसीयू ३५ र बालबालिकाको १० पुर्याउन सकेमा आईसीयूको अभाव नहुने चिकित्सक बताउँछन् । आईसीयू बेड अभावकै कारण आईसीयू चाहिने बिरामीलाई हाई डिपेन्डेन्सी युनिट (एचडीयू) मा राखेर उपचार गराउने गरिएको छ ।परोपकार प्रसूति तथा स्त्रीरोग अस्पतालमा १० वटामात्रै आईसीयू बेड सञ्चालनमा छन् । चिकित्सकहरू कम्तीमा १५ बेड आवश्यक रहेको बताउँछन् । निर्देशक डापवनजंग रायमाझीले आईसीयू बेडका कारण नभई अन्य रोगको उपचार नभएकाले रेफर गर्नुपरेको बताए । उपकरण मात्र भएर हुँदैन, चलाउन जनशक्ति पनि चाहिन्छ, उनले भने, जनशक्तिका लागि ओएन्डएम सर्वे मन्त्रालयमा बुझाएकै एक वर्ष बितिसक्यो । यस्तै समस्या सिभिल, सहिद धर्मभक्त राष्ट्रिय प्रत्यारोपण केन्द्र, सहिद गंगालाल राष्ट्रिय हृदय केन्द्रलगायत अस्पतालमा पनि छ । स्वास्थ्य मन्त्रालयका प्रवक्ता डासञ्जयकुमार ठाकुर भने बजेट अभाव मात्र अस्पतालको मुख्य समस्या होइन भन्छन् । चिकित्सकले कार्यालय समयसम्म काम गर्छन्गर्दैनन्, समयमा अस्पताल आउँछन्आउँदैनन्, त्यसमा निगरानी बढाउनुपर्यो, उनले भने, धेरै हदसम्म व्यवस्थापन चुस्तदुरुस्त भएमा सुधार गर्न सकिन्छ । अस्पतालहरूको ओएन्डएम सर्वेअनुसार जनशक्ति व्यवस्थापन गर्न बजेटका लागि अर्थ मन्त्रालयमा पठाइसके पनि सम्बोधन गरेको छैन । स्वास्थ्यविद् प्राडा ढुण्डीराज पौडेलका अनुसार सरकारी अस्पतालमा कार्यरत अधिकांश चिकित्सकको निजीमा लगानी छ । आफ्नो लगानी डुबाउन कोही चाहँदैन, उनले भने, यसले पनि समस्या निम्तिएको हो । अर्थ मन्त्रालयका प्रवक्ता आनन्द काफ्लेका अनुसार प्रत्येक वर्ष आम्दानीभन्दा बढीको बजेट निर्माण हुने गरेको छ । राज्यको ढुकुटी सीमित छ । घाटामा बजेट बनाइरहेका छौं, उनले भने, वैदेशिक ऋण बढ्दो छ, ऋणको ब्याज तिनैपर्यो । उनले स्वास्थ्यलाई मात्र बजेट प्राथमिकतामा राख्न मुस्किल पर्ने गरेको बताए । त्यसमाथि स्वास्थ्यमा छुट्याउँदै आएको बजेट प्रत्येक वर्ष फ्रिज हुने समस्या छ, उनले भने ।सामान्यतया उच्च रक्तचाप, शरीरको तापक्रम कम, बेहोस भएका, रगतको कमी, हृदयाघात, निमोनिया, मिर्गौला, कलेजोका बिरामी, दिमागमा रगत जमेका जस्ता बिरामीलाई अनिवार्य आईसीयू चाहिन्छ । जनस्वास्थ्यविद् डा बाबुराम मरासिनीका अनुसार दस हजार जना बराबर एउटा आईसीयू बेड चाहिन्छ । नेपालमा कम्तीमा ३ हजार आईसीयू बेड चाहिन्छ । तर, सरकारले व्यवस्थापन गर्न सकिरहेको छैन, उनले भने, आईसीयू अभावका कारण गम्भीर खालका बिरामीहरूको अकालमै ज्यान जाने गरेको छ । उनका अनुसार आईसीयू कक्षमा प्रतिदुई बेडका लागि एउटा भेन्टिलेटर हुनुपर्छ । तुरुन्तै असर गरिहाल्ने बिरामीका लागि आवश्यक मात्रामा अलग्गै बेड छुट्याउनुपर्ने व्यवस्था छ । आईसीयू, सीसीयू, एनआईसीयू जस्ता सघन सेवा प्रदान गर्ने युनिटमा प्रतिबेडको अनुपातमा एक जना स्टाफ नर्सको व्यवस्था हुनुपर्छ, उनले भने, सम्बन्धित क्षेत्रमा तालिम प्राप्त चिकित्सक चौबीसै घण्टा उपस्थित रहनुपर्ने र सम्बन्धित कन्सल्ट्यान्ट अनकलमा उपलब्ध हुनुपर्ने व्यवस्था छ । तर, अस्पतालहरूले त्यसो गर्न सकेका छैनन् ।"
अमेरिकी उपमन्त्रीका तीन सन्देश,"त्यसपछि धुम्बाराहीमा पुगेर कांग्रेस सभापति शेरबहादुर देउवा र सिंहदरबारस्थित एमालेको संसदीय दल कार्यालयमा अध्यक्ष केपी शर्मा ओलीसँग उनले भेटवार्ता गरिन् । परराष्ट्रमन्त्री विमला राई पौड्याललाई मन्त्रालयमा भेटेर छलफल गरिन् । भेटवार्तापछि सांस्कृतिक सम्पदा अवलोकन गर्न पाटन दरबार स्क्वायर पुगेकी उपमन्त्री नुल्यान्डले त्यहीं पत्रकार सम्मेलन गरेकी थिइन् । अमेरिकाले लामो समयदेखि उठाउँदै आएको संक्रमणकालीन न्यायको विषयलाई उपमन्त्री नुल्यान्डले पनि भ्रमणका क्रममा चासो दिएकी छन् । उनले नेपालको नयाँ सरकारले संक्रमणकालीन न्यायसम्बन्धी कानुन निर्माणमा अग्रसरता लिने विश्वास राखेकी छन् । कानुन निर्माणपछि कार्यान्वयनको पाटोमा सहयोग गर्न सक्ने उनको भनाइ थियो । २०५२ फागुन १ देखि राज्य पक्ष र तत्कालीन विद्रोही माओवादीबीच करिब १० वर्ष चलेको सशस्त्र द्वन्द्वका क्रममा मानवअधिकारको गम्भीर उल्लंघन तथा मानवताविरुद्धको अपराधमा संलग्न व्यक्तिहरूको सत्य अन्वेषण र समाजमा मेलमिलापको वातावरण निर्माणको काम अझै अधुरो छ । सरकारले आठ वर्षअघि गठन गरेका बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगले क्षेत्राधिकार र कानुनी समस्याका कारण काम गर्न सकेकै छैनन् । मानवअधिकारको विषय भएकाले संक्रमणकालीन न्यायका सवालमा अमेरिकालगायत पश्चिमा मुलुकले चासो दिँदै आएका छन् । संक्रमणकालीन न्यायलाई जतिसक्दो छिटो समाधान गर्ने भन्दै पूर्ववर्ती सरकारले २०७१ सालको कानुनलाई अन्तर्राष्ट्रिय मान्यता, सर्वोच्च अदालतको आदेशअनुसार संशोधन गर्न प्रतिनिधिसभामा विधेयक पेस गरेको थियो । तर त्यो विधेयक प्रतिनिधिसभाको कानुन, न्याय तथा मानवअधिकार समितिमा पुगेर थन्कियो । नेपालका लागि अमेरिकी राजदूत डिन थम्प्सनले पनि गत महिना सञ्चारकर्मीसामु संक्रमणकालीन न्यायबारे अमेरिकी चासो रहेको उल्लेख गरेका थिए । भूराजनीतिक जानकार चन्द्रदेव भट्ट अमेरिकाले संक्रमणकालीन न्याय प्रक्रिया छिटो टुंगियोस् भन्ने चाहेको बताउँछन् । लोकतन्त्रसँग जोडिएको विषय भएकाले संक्रमणकालीन न्यायमा अमेरिकाले चासो राखेको उनको भनाइ छ । हामीले भन्नुपर्ने कुरा उनीहरूले भनेका छन् तर उनीहरूले भनेका कुरालाई कसरी बुझ्ने भन्ने पनि हो, उनले भने । कम्युनिस्ट नेतृत्वको सरकारबाट लोकतन्त्रप्रति प्रतिबद्धता पनि अमेरिकाले चाहेको भट्टले बताए । नेपालमा अमेरिकी सहयोग निकाय मिलेनियम च्यालेन्ज कर्पोरेसन (एमसीसी) मार्फत ५०० मिलियन अमेरिकी डलर अनुदानमा ऊर्जा र सडक पूर्वाधार विकास परियोजना कार्यान्वयन भइरहेको छ । लामो माथापच्चीपछि २०७८ फागुन १५ मा नेपालको संसद्ले १२ बुँदे व्याख्यात्मक टिप्पणीसहित एमसीसी सम्झौता अनुमोदन गरेपछि परियोजना कार्यान्वयन अघि बढेको हो । त्यसपछि अमेरिकाले अमेरिकी सहयोग परियोजना (यूएसएआईडी) मार्फत सहयोग बढाएको छ । उपमन्त्री नुल्यान्डले उच्चस्तरीय भेटवार्ताका दौरान एमसीसी परियोजनाको विषय पनि निस्किएको जानकारी दिइन् । अमेरिकी लगानीकर्तालाई यहाँ लगानी गर्ने प्रक्रियालाई सहज बनाउन पहल गर्ने कुरा पनि भयो, उनले भनिन् । उपमन्त्री नुल्यान्डले नेपाललाई बलियो आर्थिक शक्ति बनाउन अमेरिकाको सहयोग रहने बताएकी छन् । नयाँ प्रविधिमा सहयोग गर्दै यो क्षेत्र (दक्षिण एसिया) मा प्राविधिक सुपर पावरका रूपमा स्थापित गर्ने चाहेका छौं, त्यसपछि नेपाली जनता र हाम्रा लागि थप रोजगारी हुन्छ, उनले भनिन् । अमेरिकाले अर्को ५ वर्षका लागि नेपालमा एक बिलियन डलरभन्दा बढी लगानी गर्न चाहेको पनि बताइन् । भूराजनीतिक जानकार भट्टका अनुसार अमेरिकी उपमन्त्री नुल्यान्डको चाहना नेपाल अन्तरसरकारी नीति निर्माण संस्था फाइनान्सियल एक्सन टास्क फोर्स (एफएटीएफ) को ग्रे जोन मा नपरोस् भन्ने रहेको बताए । नियमितता बढी भयो भने एफएटीएफको ग्रे जोनमा परिन्छ । त्यसपछि नेपालमा विदेशी लगानी आउन गाह्रो हुन्छ । हाम्रोमा पारदर्शितामा कमी छ । त्यही भएर अमेरिकाले सल्लाह दिएको हुन सक्छ, यसले नेपाललाई फाइदा नै गर्छ, उनले भने, हामीकहाँ सम्पत्ति शुद्धीकरणका विषयमा पनि समस्या छ । चिनियाँले जहाँ लगानी गरेका छन्, त्यहाँ पारदर्शिताको समस्या छ भन्ने सन्देश पनि दिन खोजेको देखिन्छ । उपमन्त्री नुल्यान्डले चीनलक्षित विषयलाई संकेत गर्दै नेपालको सार्वभौमिकतालाई जोडेर पनि सन्देश दिएकी छन् । उनले सबै छिमेकीसँग आर्थिक सहकार्य गर्न नेपाललाई सुझाव दिएकी छन् । नेपालले छिमेकी मुलुकसँग आर्थिक सहकार्य गर्दा आफ्नो सार्वभौमसत्ता रक्षा गर्ने विषयमा ध्यान दिनुपर्ने उनको भनाइ थियो । छिमेकीहरूसँग आर्थिक सहकार्य गर्नॅहोस्, सार्वभौमसत्ता रक्षामा ध्यान दिनुहोस् । छिमेकीहरूसँग आर्थिक सहकार्य गर्दा त्यसमा कुनै पनि भ्रष्टाचार नहोस् । सबै कुरा पारदर्शी होऊन् । नेपालले आफ्ना सबै छिमेकीसँग बनाउने सुमधुर सम्बन्धलाई हामी स्वागत गर्छौं, अमेरिकी उपमन्त्रीले भनिन् । नुल्यान्डले अमेरिकाको भारतसँग बलियो सम्बन्ध रहेको उल्लेख गर्दै नेपालको अर्को छिमेकी राष्ट्र चीनसँग पनि अमेरिकाको सम्बन्ध सुमधुर रूपमा अघि बढिरहेको बताइन् । तर उनले घुमाउरो शैलीमा चीनका पछिल्ला गतिविधिलाई पनि संकेत गरिन् । अमेरिकी राष्ट्रपति जो बाइडेन र चिनियाँ राष्ट्रपति सी चिनफिङले नोभेम्बरमा भेटवार्ता गरेका थिए । आगामी साता चीनसँग अमेरिकाको अझ बढी संलग्नता हुँदै छ, उनले भनिन् । उपमन्त्री नुल्यान्डले अमेरिकाले एउटा वा अर्को (देश रोज्ने) भन्नेबारे धारणा नराख्ने बताइन् । भूराजनीतिक जानकार तथा अवकाश प्राप्त उपरथी विनोज बस्न्यात नेपाल र आसपास क्षेत्रमा चीनको बढ्दो चासोका बारेमा अमेरिकाले ध्यान दिइरहेको उपमन्त्री नुल्यान्डको भ्रमणबाट बुझ्न सकिने बताए । छोटो भ्रमण भए पनि अमेरिकाले नेपाललाई महत्त्व दिइरहेको र आफ्नै आँखाले हेर्न थालेको देखिएको छ, उनले भने । नुल्यान्ड नेपालपछि भारत, श्रीलंका र कतारको भ्रमण गरेर स्वदेश फर्किंदै छिन् । अमेरिकाले श्रीलंकाको आर्थिक संकटलाई पनि बुझ्न खोजेको देखिन्छ । अमेरिकाले चीनको प्रतिद्वन्द्वी भारत तथा नेपाल र चीनबीचको सम्बन्धलाई पनि बुझ्न खोजेको छ, बस्न्यातले भने । कतारको भ्रमणले भने अफगानिस्तानमा अमेरिकी चासो कस्तो हुन्छ भन्ने प्रस्ट गर्ने उनको आकलन छ । अर्का भूराजनीतिक जानकार रूपक सापकोटा विश्व शक्ति राष्ट्रहरूको प्रतिस्पर्धा प्रतिद्वन्द्वीतातिर अघि बढेकाले नेपाल जस्ता मझौला मुलुकहरूमा दबाब बढिरहेको बताउँछन् । नेपाल सधैं आफ्नो राष्ट्रियता, अखण्डता, राष्ट्रिय सुरक्षा र सार्वभौम सम्बन्धलाई लिएर चनाखो छ । नेपालको सार्वभौमिकतामा प्रभाव पर्ने घटनाक्रम भने अहिलेसम्म देखिएको छैन, उनले भने ।"
डोटेली दरबारहरू,"उकु महलदार्चुलाको मालिकार्जुन गाउँपालिका७ उकुमा रहेको ऐतिहासिक उकु महल भग्नावशेषमा परिणत भएको छ । यो महल कसले र कहिले बनाएको हो भन्ने स्पष्ट जानकारी कसैसँग छैन । महल वरपर अलपत्र रहेका शिलालेख, कोटघर, देवस्थल, दरबारको मजबुत किल्लाहरू, विभिन्न आकृतिका ढुंगा, मूर्ति र चट्टानको अहिलेसम्म कसैले खोज, अध्ययन तथा उत्खनन गरेका छैनन् । मूर्तिहरू चोरी हुने, शिलालेखसमेत केरमेट हुने अवस्था आएको छ । यो क्षेत्रमा शिलालेख लेखिएका ढुंगाहरू स्थानीयस्तरमा पाइनेभन्दा निकै फरक छन् । महल क्षेत्रको चारैतिर तारजाली लगाए पनि सुरक्षित भने छैन । यहाँका स्थानीयले महलको ढुंगा घरमा लैजाने गरेका छन् । रजबार भारती पालले उक्त क्षेत्रमा दरबार बनाएर बसेको स्थानीय समाजसेवी वासुदेव पन्त बताउँछन् । १४ देखि १६ औं शताब्दीको अवधिमा उकु भग्नावशेष क्षेत्रमा दरबार र मन्दिर बनाइएको मानिन्छ ।"
"पाकिस्तानमा आत्मघाती विस्फोट, कम्तीमा ४७ को मृत्यु","काठमाडौं (कास) पाकिस्तानको उत्तरपश्चिम सहर पेसावरस्थित एक मस्जिदमा सोमबार भएको आत्मघाती बम विस्फोटमा कम्तीमा ४७ जनाको मृत्यु भएको छ । १ सय ५७ जना घाइते भएका छन् । पेसावरको प्रहरी कार्यालयसहित उच्च सुरक्षा व्यवस्था रहेको क्षेत्रको मस्जिदमा विस्फोट भएको हो । पाकिस्तानी सञ्चारमाध्यम डन न्युजका अनुसार विस्फोटका कारण मस्जिदको मुख्य भवन पूरै भत्किएको छ । भग्नावशेषमा मानिसहरू पुरिएका थिए । उक्त भवन २५० देखि ३०० मानिस क्षमताको भए पनि विस्फोटको समयमा ३०० देखि ४०० जना मस्जिदको भवनमा रहेको समाचारमा उल्लेख छ । पेसावरका प्रहरी प्रमुख मोहम्मद इजाज खानले विस्फोटमा आत्मघाती आक्रमण भएको दाबी गरेका छन् । आक्रमणकारी धेरै वटा ब्यारिकेट पार गर्दै सो स्थानमा पुगेर विस्फोट गराएको बताइएको छ । मस्जिदमा प्रार्थना गर्नेहरूको पहिलो लाइनमा बसेका आक्रमणकारीले प्रार्थना सुरु भएपछि विस्फोट गराएका थिए । विस्फोटको कारण मस्जिदको माथिल्ला तलासमेत भत्किएको छ । घटनाप्रति दुःख व्यक्त गर्दै प्रधानमन्त्री सेहबाज सरिफले आक्रमण पाकिस्तानमाथि भएको भन्दा कम नभएको बताएका छन् । यो पाकिस्तानमाथिको आक्रमणभन्दा कम होइन । राष्ट्र गहिरो शोकमा गुज्रिएको छ । कुनै शंका छैन कि आतंकवाद हाम्रो प्रमुख राष्ट्रिय सुरक्षा चुनौती हो, उनले भनेका छन् । साथै उनले घटनाप्रति खेद व्यक्त गर्दै पीडित परिवारप्रति समवेदना व्यक्त गरेका छन् । पाकिस्तानको सुरक्षाका लागि खटिएकाहरूमाथि लक्षित गरेर आतंककारीहरूले त्रास सिर्जना गर्न खोजेका छन्, सरिफले भने । आक्रमणको इस्लामसँग कुनै सम्बन्ध नभएको भन्दै उनले आतंकवादको त्रासविरुद्ध पूरै पाकिस्तान एकजुट रहेको बताए । घाइतेहरूका लागि रक्तदान गर्न र उद्धारमा खटिन उनले पार्टीका कार्यकर्तालाई आह्वान गरेका छन् । सोमबारको घटनापछि प्रधानमन्त्री सेहबाज र सैन्य प्रमुख असिम मुनिर पेसावरमा पुगेर घटनाबारे जानकारी लिएका थिए । सूचनामन्त्री मरियम औरंगजेब, रक्षामन्त्री खवाजा असिफ, आन्तरिक मामिलामन्त्री राना सनउल्लाह पनि घटनास्थल पुगेका थिए । घटनास्थलबाट फर्किएपछि प्रधानमन्त्री सेहबाजले अकल्पनीय घटना भन्दै यो घटना सिंगो पाकिस्तानमाथिकै आक्रमण भएको बताए ।पूर्वप्रधानमन्त्री इमरान खानले पनि आक्रमणको भर्त्सना गरेका छन् । केही महिनायता पाकिस्तानमा आतंकवादी समूह सक्रिय रहँदै आएका छन् । आतंकवादी आक्रमणका घटना बढ्दो क्रममा रहेको स्थानीय मिडियाले जनाएका छन् । सोमबारको विस्फोट पनि आत्मघाती भएको बताइएको छ । आक्रमणको जिम्मेवारी प्रतिबन्धित पाकिस्तानी तालिवानले लिएको स्थानीय सञ्चारमाध्यमले जनाएका छन् । विशेषगरी प्रहरीलाई लक्षित गर्दै सशस्त्र हमलाका घटना बढेका छन् । गत जनवरी २२ मा पेसावरको बाडाबेर क्षेत्रमा प्रहरी भ्यानलाई लक्षित गर्दै आक्रमण भएको थियो । त्यसको अघिल्लो दिन मात्रै धेरी जर्दारस्थित प्रहरी पोस्टमा आक्रमण हुँदा एक प्रहरी मारिएका थिए भने दुई जना घाइते भएका थिए । गत जनवरी १४ को राति पेसावरमै हतियारधारी समूहले सर्बन्द प्रहरी स्टेसनमा आक्रमण गर्दा एक अधिकृतसहित तीन प्रहरी मारिएका थिए । (एजेन्सीको सहयोगमा)"
गृह नपाए सरकारबाट बाहिरिने रास्वपाको चेतावनी,"(काठमाडौं)राष्ट्रिय स्वतन्त्र पार्टीले गृह मन्त्रालय नपाए सरकारबाट बाहिरिने चेतावनी दिएपछि प्रधानमन्त्री पुष्पकमल दाहाल अप्ठ्यारोमा परेका छन् । सर्वोच्च अदालतले तत्कालीन उपप्रधान एवं गृहमन्त्री रवि लामिछानेको पुरानो नागरिकता अमान्य रहेको फैसला गरेपछि रिक्त रहेको गृह मन्त्रालय दाहाल आफैंले राख्न खोजेका छन् । पार्टीभित्रबाट पनि माओवादीले नै गृह राख्नुपर्ने दबाब दाहालमाथि छ तर रास्वपाको दाबीका कारण दाहाल निर्णयमा पुग्न सकेका छैनन् ।कांग्रेससहितको पाँचदलीय गठबन्धन अचानक तोडेर गत पुस १० मा सातदलीय समर्थनमा प्रधानमन्त्री बनेका दाहालले भोलिपल्टै रास्वपाका सभापति लामिछानेलाई उपप्रधान तथा गृहमन्त्री बनाएका थिए । त्यति बेला पनि दाहालले गृह मन्त्रालय आफैंसँग राख्न चाहेका थिए । रास्वपाको समर्थनबिना बहुमत पुग्न मुस्किल पर्ने स्थिति रहेको र एमाले अध्यक्ष केपी शर्मा ओलीसमेतको दबाब हुनाले उनले गृहमा अडान लिइरहेनन् । गृहमा चाहना राखेका माओवादीका वरिष्ठ उपाध्यक्ष नारायणकाजी श्रेष्ठले भौतिक पूर्वाधार तथा यातायात मन्त्रालय लिएका छन् । अर्को महत्त्वपूर्ण अर्थ मन्त्रालय एमालेले लिएको थियो । सत्ताको नेतृत्व गरेको दलले महत्त्वपूर्ण मन्त्रालय छाडेको भन्दै माओवादी नेताहरूले पार्टी अध्यक्ष एवं प्रधानमन्त्री दाहालसँग असन्तुष्टि व्यक्त गरिरहेका बेला सर्वोच्चको फैसलाले गृह मन्त्रालय रिक्त भएको हो । पुस ११ मा प्रधानमन्त्रीले आफ्नो चाहनाले गृह मन्त्रालय लामिछानेलाई दिनुभएको होइन । ओलीले योजनाबद्ध ढंगले गृह मन्त्रालय रविलाई दिलाउन दबाब दिनुभयो, माओवादीका एक नेताले भने । उनका अनुसार मन्त्रालय बाँडफाँटको सुरुकै बैठकमा ओलीले उपप्रधान तथा गृहमन्त्री लामिछानेलाई दिने बताएका थिए । त्यति बेला ओलीबाट त्यस्तो प्रस्ताव आउला भन्ने अनुमान दाहालले गरेका थिएनन् । त्यस बेला जसरी पनि बहुमत पुर्याउनुपर्ने अवस्था थियो, ती नेताले भने, अब त्यो बाध्यता छैन । पुरानो गठबन्धनका कांग्रेस, एकीकृत समाजवादी र लोकतान्त्रिक समाजवादी पार्टीले समेत पुस २६ मा विश्वासको मत दिएपछि दाहाल त्यसको दुई साताअघि जस्तो दबाबमा छैनन् । तर संसद्मा १९ सिट रहेको रास्वपा सत्ताबाट बाहिरिए अर्को चुनौती थपिने जोखिम पनि छ । दाहाललाई पुस १० मा समर्थन र पुस २६ मा विश्वासको मत दिएका जनता समाजवादी पार्टी र नागरिक उन्मुक्ति पार्टीले सर्त र असन्तुष्टिका कारण अझै केन्द्रको सत्तामा साझेदारी गरेका छैनन् । लामिछाने पदमुक्त भएपछि प्रधानमन्त्री दाहालले गृह मन्त्रालय आफैंसँग राखेका छन् । अदालतको फैसलापछि आइतबार लामिछानेले प्रक्रिया पूरा गरेर नेपाली नागरिकताको प्रमाणपत्र लिइसकेका छन् । उनी उपनिर्वाचनमा पुनः निर्वाचित भएर संसद्मा आउने सम्भावना पनि छ । लामिछानेलाई गैरसांसदका रूपमा मन्त्रिपरिषद्मा लाने सम्भावना भने कम छ । एमाले अध्यक्ष ओलीले गृह मन्त्रालय रास्वपालाई दिन दाहाललाई दबाब दिएको बालुवाटार स्रोतले जनाएको छ । माओवादीका महासचिव देव गुरुङले भने सरकार निर्माणका बेला गठबन्धनमा भएको निर्णय सर्वोच्चको फैसलापछि पुनर्विचार गर्नुपर्ने स्थिति बनेको बताए । सर्वोच्चको फैसलापछि परिस्थिति फेरिएको छ, त्यसकारण गृह मन्त्रालयबारे प्रधानमन्त्रीले पहिलेको निर्णय पुनर्विचार गर्नुपर्छ, उनले भने, त्यस बेला प्रधानमन्त्रीले अर्थ र गृह मन्त्रालय आफूसँग राख्नुभएन । अर्थ मन्त्रालय एमालेले लिइसकेको हुनाले प्रधानमन्त्रीले गृह मन्त्रालय आफूसँग राख्नुपर्ने हुन्छ । रास्वपाका सभापति लामिछानेनिकट केन्द्रीय सदस्य दीपक बोहराले भने पुस ११ कै सहमतिअनुसार उपप्रधानसहित गृह मन्त्रालय आफ्नो पार्टीले पाएको र अहिले पनि त्यसबाट दायाँबायाँ गर्न नमिल्ने बताए । गृह मन्त्रालय नभए हामी सरकारबाहिर बस्छौं, उनले सोमबार साँझ भने, सरकार निर्माण गर्ने बेला गठबन्धनमा भएको सहमतिका विषयमा प्रधानमन्त्रीज्यूसँग सभापतिले कुरा गरिसक्नुभएको छ । प्रधानमन्त्री दाहालले भने गृह आफैंले राखेर अरू मन्त्रालय दिन सकिने संकेत लामिछानेलाई दिएका छन् । एमालेका वरिष्ठ उपाध्यक्ष ईश्वर पोखरेलले सातदलीय समीकरण बनेको एक महिना मात्रै भएको अवस्थामा पूर्वसहमतिअनुसार अघि बढ्नुपर्ने बताए । पूर्वसहमति बिर्सनु हुँदैन । हामी बृहत् समझदारीअनुसार अघि बढ्नुपर्छ, उनले भने, स्वार्थबाट निर्देशित हुने हो भने अर्कै कुरा । उनले दाहाल प्रधानमन्त्री नियुक्त हुने बेला गृह मन्त्रालय रास्वपाले पाउने समझदारी भएकाले त्यसबाट अब दायाँबायाँ गर्दा गठबन्धनमा आशंका हुने बताए । गृह मन्त्रालयको रस्साकसीले राष्ट्रपति निर्वाचनलाई प्रभाव पार्ने जोखिम पनि छ । माओवादी अध्यक्ष दाहाल प्रधानमन्त्री बन्ने बेला राष्ट्रपति पद एमालेलाई दिने समझदारी थियो । गठबन्धनमा त्यसपछि समेत भएको सहमतिअनुसार मन्त्रिपरिषद् विस्तार, मुख्यमन्त्री, प्रतिनिधिसभा र प्रदेशसभामा सभामुख, उपसभामुखको चयन भइसकेको छ । राष्ट्रपतिको फागुन २५ मा हुँदै छ । माओवादीको साथ लिएर राष्ट्रपति पद आफूले लिने दाउमा कांग्रेस छ । कांग्रेसबाट विश्वासको मत पाएपछि माओवादीका नेताहरूले राजनीतिक परिस्थिति बदलिएको बताइरहेका छन् । प्रधानमन्त्री दाहाल आफैंले राष्ट्रपतिका लागि राष्ट्रिय सहमतिको कुरा उठाउन थालेका छन् । गृह नपाएर रास्वपा सरकारबाट बाहिरियो भने कांग्रेसको बार्गेनिङ शक्ति बढ्नेछ ।"
खेलबाड ट्राफिकसँग कि जीवनसँग ?,"(काठमाडौं) भक्तपुरको नयाँ थिमिस्थित शंखधरचोकमा ट्राफिक बत्ती नियमित चल्छ । तर, सडक प्रयोगकर्ताले ट्राफिक प्रहरीको आँखा छलेर रातो बत्ती बलिरहेको समयमा नै लेन क्रस गर्नु सामान्य जस्तै देखिन्छ । शंखधरचोकमा रातो बत्ती बलिरहँदा प्रायः दुईपाङ्ग्रे सवारी चालकले ट्राफिक प्रहरीको आँखा छल्दै बालकुमारीतर्फ मोडिएको जस्तो गरेर मुख्य सडकतिरै हानिने गर्छन् । हरियो वा पहेँलो बत्ती बल्दाको कुरा भएन, रातो बत्ती बल्दासमेत ट्राफिक प्रहरी सडकमा उभिएको छ भने मात्र सवारी साधन रोकिन्छ, नत्र नियम मिचेरै सवारी हाँक्छन्, शंखधरचोकमा खटिएकी एक ट्राफिक प्रहरीले भनिन्, सकेसम्म ट्राफिक नियम पालना गर्नै नपरे हुन्थ्यो भन्ने मानसिकता हावी छ । जाने बुझेकै युवाहरू नै ट्राफिक नियम उल्लंघन गर्छन् । सडकमा ट्राफिक प्रहरी उभिएको देख्यो भने पालना गर्ने, नत्र लेनको उल्लंघन गर्ने संस्कारकै रूपमा वृद्धि भएको उनी बताउँछिन् । कतिपय युवा जिकज्याक गरी सवारी हाँक्ने, ओभरटेक गर्ने, सडकमा आफू र आफ्ना सवारीप्रति केन्द्रित गर्न खोज्ने प्रवृत्ति बढेको उनको भनाइ छ । राजधानीको मुख्य सडकमै ट्राफिक नियम उल्लंघन हुनुमा सवारी चालक अनुमतिपत्र वितरण प्रणाली नै कमजोर भएको जानकारहरू बताउँछन् । विशेषगरी नेपालमा गतिलो ड्राइभिङ स्कुल छैन, सवारी चालक अनुमतिपत्र वितरण गर्दा नै सवारीसाधन कसरी चलाउने भन्ने सिकाइ पूर्णरूपमा हुनु आवश्यक हुन्छ, काठमाडौं उपत्यका ट्राफिक कार्यालय रामशाहपथका प्रवक्ता एसएसपी राजेन्द्रप्रसाद भट्टले भने, तर, हाम्रो मुलुकमा केके पढ्ने, कति घण्टा पढ्ने भन्ने स्पष्ट नियम पनि छैन । जसरी हुन्छ सवारी चालक अनुमतिपत्र उत्तीर्ण भए पुग्छ । सैद्धान्तिक तथा व्यावहारिक पाटो कमजोर छ । सहरमा खोलिएका ड्राइभिङ स्कुल को अवस्था, मापदण्ड र सिकाइको विषयमा अनुगमन हुनुपर्ने उनी बताउँछन् ।सडक सुरक्षा, दुर्घटनाबाट बच्ने उपाय, सवारी साधनबारे पनि विस्तृत अध्ययन हुनुपर्ने यातायात विज्ञ बताउँछन् । विकसित देशहरूमा लाइसेन्स परीक्षा लिँदा रोड टेस्ट को व्यवस्था हुन्छ । कुनै पनि सवारीसाधन सडकमा चलाउन लगाएर सफल भएपछि मात्र लाइसेन्स दिलाइन्छ, सहरी यातायात विज्ञ आशिष गजुलेलले भने, विद्यालयअस्पताल क्षेत्रमा चलाउँदा कति गतिमा चलाउने, जेब्रा क्रसिङमा के गर्ने भन्ने ज्ञान हुनुपर्छ । यहाँ त जेब्रा क्रसिङको समेत ख्याल गरिन्न । सडक दुर्घटनाको जोखिमबाट बच्न बनाइएको नियम नै ट्राफिक नियम हो । तर, अधिकांश सडक दुर्घटनाको कारक ट्राफिक नियम उल्लंघन नै भएको ट्राफिक प्रहरीको विश्लेषण छ । सवारीसाधन चलाउँदा वा हिँड्दा नै किन नहोस्, धेरै सडक प्रयोगकर्ताले जानीनजानी ट्राफिक नियम उल्लंघन गरिरहेका हुन्छन् । चालकले तीव्र गतिमा सवारी हाँक्ने, संकेत नमान्ने, जथाभावी गाडी रोक्ने, सवारीको क्षमताभन्दा बढी यात्रु बोक्नेजस्ता कार्य गर्छन्, एसएसपी भट्टले भने, शिक्षित मानिसले नै बढी नियम उल्लंघन गरेको पाइएको छ । ट्राफिक नियम पालना नगर्नु आफ्नै लागि खतरा हो । सडकमा राखिएका मार्किङ (ट्राफिक चिह्न) को सही पालना गर्ने, सडक लेनको पालना गर्ने, तोकिएको निश्चित गतिमा सवारी हाँक्ने, व्यस्त सडकमा गति सीमित गर्ने, जथाभावी हर्नको प्रयोग नगर्नु सभ्य नागरिकको परिचय भएको समेत उनी बताउँछन् । तर, पैदलयात्रुलाई पहिलो प्राथमिकता दिने, दुईपाङ्ग्रे सवारी चलाउँदा हेल्मेट वा फित्ताको प्रयोग नगर्ने युवापंक्ति लामो छ । पढेलेखेका, नियम कानुन जानेबुझेकै युवापंक्तिले नै नियम उल्लंघन गर्ने घटना बढ्दो रहेको र ट्राफिक प्रहरीको कारबाही प्रक्रिया भोग्ने गरेको एसएसपी भट्टको भनाइ छ । युवाहरूलाई डर नहुने, साथीसाथीमा पनि नियम मिच्दा मलाई कसैले पनि केही गर्दैन भन्ने मनस्थिति हावी भएकै कारण ट्राफिक नियम उल्लंघनका घटना बढेको यातायात विज्ञ गजुरेलको भनाइ छ । युवाहरूको सान देखाउने ठाउँ नै सडक भएको छ, मोटरसाइकल यत्ता घुमाउँछन्, उत्ता घुमाउँछन्, ब्याक गरेर जाममा पनि हुइँक्याउँछन्, उनले भने, दुर्घटनाहरू पनि त्यत्तिकै मात्रामा भएका छन्, मान्छे मरेका छन् तर पनि चिन्ता नभएको जस्तो देखिन्छ । ट्राफिक प्रहरीको आँखा छल्न पाउँदा ठूलै सान मिल्ने सोचले शो अप गरेको समेत पाइएको उनी बताउँछन् । नियम कानुनका विषयमा त युवाहरू नै बढी जानकार हुने गरेका छन्, उनीहरूमा ट्राफिक नियमसम्बन्धी बढी नै ज्ञान हुन्छ, उनले भने । पछिल्लो समय काठमाडौं उपत्यका ट्राफिक प्रहरी कार्यालयले ट्राफिक व्यवस्थापन तथा सडक सुरक्षासम्बन्धी अभियान नै थालेका छन् । उक्त अभियानमा कार्यालयले उपत्यकामा दैनिक ३ हजार वटाभन्दा बढी सवारीसाधन कारबाही गर्ने लक्ष्य नै लिएर ट्राफिक प्रहरी खटाएको समेत एक ट्राफिक प्रहरीले बताए । कार्यालयले हालै मात्र ५ पटकभन्दा बढी ट्राफिक नियम उल्लंघन गर्ने करिब सयजना सवारी चालकहरूको अनुमतिपत्र निलम्बनका लागि यातायात व्यवस्था विभाग मीनभवन पठाएको छ । सवारी तथा यातायात व्यवस्था ऐन, २०४९ र नियमावली २०५४ बमोजिम चालकले पालना गर्नुपर्ने सर्त तथा नियमहरू ५ पटकभन्दा बढी उल्लंघन गरेको पाइएकाले सोही ऐनको परिच्छेद ४ को दफा ६० बमोजिमको कसुर गरेको हुँदा सवारी चालक अनुमतिपत्र निलम्बनका लागि विभाग पठाएको प्रवक्ता एसएसपी भट्टले बताए । निलम्बनका लागि ६ देखि २९ पटकसम्म ट्राफिक नियम उल्लंघन गरेकाको सवारी चालक अनुमतिपत्र निलम्बनका लागि पठाएको समेत उनले बताए । ट्राफिक नियम उल्लंघन गरिरहने चालकबाट नै धेरैजसो सवारी दुर्घटना हुने गरेको पाइएको छ, उनले भने । कार्यालयका अनुसार चालु आर्थिक वर्ष ०७९८० मा उपत्यकामा ३ हजार २ सय ५४ सवारी दुर्घटना भएका छन् । जसमध्ये, ६ हजार ८ सय ८८ वटा सवारीसाधनमा क्षति पुगेको र ७८ जनाको ज्यान गएको छ । यसवर्ष सवारी दुर्घटनाबाट ज्यान गुमाउनेहरूमा १६ वर्षमुनिका ५, १७ देखि ३५ वर्षका ४३ र ३६ वर्षभन्दा माथिका ३० जना छन् । ट्राफिक प्रहरीका अनुसार चालु आर्थिक वर्षमा चालकको लापरबाहीका कारण २ हजार ७६४, तीव्र गतिले ९४७, मादक पदार्थ सेवनले २६८, यान्त्रित गडबढीले ३६, ओभरटेकका कारण ४४, सडकको अवस्थाका कारण ९ र छाडा पशुचौपायाका कारण २१ वटा सवारी दुर्घटना भएको छ । ट्राफिक नियम उल्लंघन तथा सवारी दुर्घटनामा चालक मात्र दोषी नभई सडक संरचना र बनोटसमेत सही हुनुपर्ने सवारी चालक युवा डीबी श्रेष्ठ बताउँछन् । ट्राफिक नियम उल्लंघनमा सवारी चालक मात्र दोषी छैन, राज्यको संयन्त्र नै दोषी छ, उनले प्रतिप्रश्न भने । ट्राफिक नियम उल्लंघनमा सवारी चालक मात्र नभई घरपरिवार, समाज र राज्यको संयन्त्र नै दोषी रहेको समाजशास्त्रीको भनाइ छ । सभ्यता भन्ने कुरा न हाम्रो परिवारले सिकाउन सक्यो, न समाजले सिकायो, राज्य संयन्त्रको प्रणालीले नै सिकाउन सकेन, समाजशास्त्री सुरेन्द्र कोइरालाले भने, आफ्नो उत्तरदायित्व, जिम्मेवारी बुझाउन नसक्दा कानुन विपरीतका काम भइरहेको छ ।"
जस्टिनको जन्म,"सन् १९८१ मा आजकै दिन (जनवरी ३१) मा अमेरिकी गायक तथा अभिनेता जस्टिन टिम्बरलेकको जन्म भएको थियो । अमेरिकी राज्य टेनेसीको मेम्फिसमा जन्मिएका टिम्बरलेकले निकै सफल बोई ब्यान्ड एनएसवाईएनसी को सदस्यका रूपमा निकै लोकप्रिय बनेका थिए । टिम्बरलेकले सन् १९८० को दशकका अन्त्यदेखि आफ्नो सांगीतिक करिअर सुरु गरेका हुन् । त्यसताका उनले डिज्ने च्यानलको द न्यु मिक्की माउस क्लब मा चर्चित गायिका तथा गायकहरू ब्रिटनी स्पेयर्स, क्रिस्टिना अगुइलेरा, जेसी चासेजलगायतसँग प्रस्तुतिहरू दिएका थिए । एनएसवाईएनसी को तेस्रो एल्बमपछि सन् २००१ देखि टिम्बरलेकले आफ्नो एकल रेकर्डिङ सुरु गरेका थिए । टिम्बरलेक विश्वमै सबैभन्दा बढी एल्बम तथा गीत बिक्री हुने कलाकारमा पर्छन् । उनले १० पटक ग्रामी अवार्ड, ४ पटक प्राइमटाइम एम्मी अवार्ड, ३ पटक ब्रिट अवार्ड, ९ पटक बिलबोर्ड म्युजिक अवार्डसहित दर्जनौं सम्मान तथा पुरस्कार पाइसकेका छन् । सन् २००६ मा टिम्बरलेक आफ्नो दोस्रो एल्बम फ्युचर सेक्स का कारण भने उनी आलोचित भएका थिए । उनका पहिला दुई एल्बम एक करोडभन्दा बढी बिक्री भएका थिए । २००८ देखि २०१२ सम्म भने उनी अभिनयको क्षेत्रमा क्रियाशील रहेका थिए । उक्त अवधिमा उनले द सोसियल नेटवर्क, द ब्याड टिचर, फ्रेन्ड्स विथ बेनिफिट्स, र इन टाइम फिल्ममा अभिनय गरेका थिए । सन् २०१३ मा पुनः सांगीतिक दुनियाँमा सक्रिय भएका टिम्बरलेकले त्यस वर्ष चौथो एल्बम द २०२० एक्सपेरियन्स निकालेका थिए । त्यस्तै, उनले २०१८ मा म्यान अफ द वुड्स ल्याएका थिए । उक्त एल्बमले वर्षकै सबैभन्दा बढी बिक्री हुने रेकर्ड बनाएको थियो ।"
पारिवारिक कथामा 'फूलबारी,"पोखरा (कास) फरकफरक चरित्रमा प्रस्तुत हुन रुचाउने अभिनेता विपिन कार्की यतिबेला फिल्म फूलबारी मा पनि बा को भूमिकामा देखिँदै छन् । उक्त भूमिकामा पहिला राजेश हमाल र हरिवंश आचार्यलाई प्रस्ताव गरिए पनि पछि चरित्रभन्दा आधा कम उमेरका कार्कीले मौका पाएका थिए । रामबाबु गुरुङको निर्देशन रहेको फिल्ममा विपिनको जोडीमा अरुणा कार्की छिन् । फागुन ५ देखि प्रदर्शनमा आउन लगेको फिल्म युनिट यतिबेला प्रचारका लागि देश दौडाहामा छ । सोमबार पोखरामा आइपुगेका विपिनसहित फिल्मका कलाकार प्रियंका कार्की, शिल्पा मास्के, गायक तथा संगीतकार कालीप्रसाद बाँस्कोटाले फूलबारी परिवारका सदस्यबीच सम्बन्धमा आउने उतारचढावको कथा रहेको बताए । अभिभावक र सन्तानबीचको सम्बन्धमा पैदा हुने असमझदारी र त्यसले निम्त्याउने घटनाक्रमलाई स्थानीय परिवेशमा प्रस्तुत गरिएको अभिनेता कार्कीले बताए । फिल्ममा पूर्वी पहाडको परिवेश, संस्कृति, रहनसहन, बोलीचाली प्रयोग भएकाले चरित्र निभाउन सहज भएको उनको भनाइ थियो । मैले वास्तविक जीवनमा देखिने चरित्र फलो गर्छु, उनले भने, यो चरित्रका लागि स्वयं मेरो बुबालाई सम्झिएँ । बुबाको जस्तै हाउभाउ, आनीबानी, बोलीचालीलाई उतारें । फूलबारीलाई हिन्दी फिल्म बागबन को कथाबस्तुसँग मिल्दो भएको आलोचना पनि गरिएको छ । त्यसबारे भने कार्कीले भने, बुबाआमालाई भगवान मान्ने, आदर गर्ने संस्कार, संस्कृति भारतीयको र हाम्रो उस्तै छ । तर प्रस्तुति फरक छ । कलाकार प्रियंका कार्कीले फूलबारी पारिवारिक फिल्म भएको जिकिर गर्दै पारिवारिक अन्तरसम्बन्धमा आउने हरेक विचारलाई उत्तिकै महत्त्वका साथ फिल्ममा प्रस्तुत गरिएको सुनाइन् ।"
पुरानो नेतृत्वलाई कोटमार्फत व्यंग्य,"यो गीतसँगै मञ्चमा देखापर्छ, लामो ओभरकोट । स्ट्यान्डमा त्यसै झुन्डिरहेको । मैलिसकेको, टकटक्याउँदा पनि धूलैधूलो निस्कने । कोटको दृश्यबाटै नाटक माउजङ बाबुसाहेबको कोट को कथा सुरु हुन्छ । गीतमा भनेझैं यो कोट निरंकुश राणा शासनको प्रतीक पनि हो । जबजब माउजङ बाबुसाहेब यो कोट लगाउँछन्, उनमा छुट्टै सान, दम्भ र घमण्डले बास गर्छ । मानौं यो कोटसँगै उनले शोषण गर्ने नेतृत्व स्वभाव पनि पहिरिन्छन् ।बिर्तावाल घरानिया राणा माउजङ बाबुसाहेबको मुटु जोडिएको छ, कोटमा । पकज (पश्चिम कमान्डिङ जर्नेल) ले बक्सिसमा दिएको कोट टकटक्याउँदा पनि उनलाई चसक्क दुख्छ । तर, प्रजातन्त्रपछि यो कोटले पाउने मानसम्मान घट्न थालेको छ । राजनीतिक परिवर्तनले ल्याइदियो यो परिस्थितिमा माउजङले आफ्नो कोटको सम्मान कसरी जोगाउलान् ? भवानी भिक्षुद्वारा लिखित माउजङ बाबुसाहेबको कोट मा आधारित यो नाटकमा उनको त्यही विचलित मानसिकता, टुट्दै गएको घमण्ड र बाध्यात्मक अवस्था प्रस्तुत गरिएको छ । २००७ देखि २०१० तिरको समय दर्शाउने यस कथालाई सविन न्यौपानेले नाट्यकरण र विवेक न्यौपाने (घने) ले निर्देशन गरेका हुन् । नाटक माघ २५ सम्म देखाइनेछ । माउजङ, देशबाट फ्याँकिसकेको राणा शासनमै रमाउन चाहन्छ । त्यही शासनले दिएको शक्तिले जनतालाई दबाउन चाहन्छ र जनता आफूबाट थर्कमान भएको हेर्न चाहन्छ । त्यसैले प्रजातन्त्रपछि पनि उनीबाट त्यो शासकीय दम्भ उत्रिसकेको छैन । उतारेर फ्याँक्नुपर्ने त्यही कोटप्रतिको उनको आशक्ति नै त्यसको प्रमाण हो । लामो ओभरकोटले राणा शासन कति मैलिसकेको थियो भन्ने बिम्बात्मक चित्रण गर्छ । तर, माउजङ भने मक्किसकेको ओभरकोटमा जनताको त्यही पुरानो डर पाउन खोजिरहेको छ । उनी आफ्नो ओभरकोटलाई कसैलाई छुनसमेत दिँदैनन् । यो पुरानो भइसकेको चर्चा जब चारैतिर फैलिन्छ, उनी नेपालगन्जसम्म पुगेर त्यसलाई नयाँ बनाउने कोसिसमा लाग्छन् । महँगो रकममा ड्राई क्लिनिङ गराउँछन् । खुम्चिएका कोटमा स्त्री लगाउँछन् । नाटकको यो दृश्यले माउजङ त्यही पुरानो व्यवस्था अँगाल्न चाहन्छ भन्ने देखाउँछ ।यति पुरानो कथालाई निर्देशक विवेक र लेखक सविनले किन नाटकमार्फत भन्न खोजे होलान् त ? प्रश्न उठ्न सक्छ । तर, जति नै पुरानो भए पनि माउजङको कथा वर्तमान समाज र राजनीतिसँग मिल्दोजुल्दो छ । सत्तामा भएकाहरूको पुराना सोच, प्रवृत्ति, शक्तिप्रतिको लगाव माउजङको भन्दा खासै फरक छैन । हाम्रा नेतृत्वहरू नयाँ सोच, सिद्धान्त र परिवर्तनलाई स्विकार्न सक्दैनन् । जसरी माउजङले प्रजातन्त्रलाई आफ्नो ठान्न सकेका छैनन् । उनी जनताले छानेर पठाएका नेतृत्वबाट त्यही पुरानै मानसम्मान पाउनुपर्ने मनोविज्ञानमा देखिन्छन् । पछिल्लो समय प्रदेश र प्रतिनिधिसभाको निर्वाचनमा नयाँ अनुहारबारे बहस अगाडि बढ्यो । तर, पुराना दलका नेतृत्वले नयाँमा खासै विश्वास गरिदिएनन् । विकल्पमा यो पटक केही नयाँ अनुहार निस्किए । यो नाटकले त्यही परम्परागत शासकीय स्वभावका नेतृत्वहरूलाई समेत व्यंग्य गरेको छ ।नाटकले त्यतिबेलाको समाजमा दर्शकलाई फर्काउन त्यही समयको संवाद, पहिरनलगायत अन्य प्रप्सहरूमा काम गरेको देखिन्छ । संगीतलाई निकै बलियो ढंगले प्रस्तुत गरेको छ । दृश्य परिवर्तनमा बेनिसनको बोलको गीतलाई चलाखीपूर्ण ढंगले प्रयोग गरिएको छ । उक्त संगीतले कथालाई निरन्तर बग्न सहयोग गरेको छ । सूत्राधारको कथा वाचनले पनि दर्शकलाई कथासँग बाँधिन मद्दत गरेको छ । यस अर्थमा सूत्राधारको भूमिकामा देखिएका दिवाकर घिमिरेको अभिनयको प्रशंसा गर्न सकिन्छ । कलाकार सरोज अर्यालले माउजङको मनोविज्ञानलाई आफ्नो अभिनयमार्फत मञ्चमा प्रस्तुत गरिदिएका छन् । माउजङको अहम्, दम्भ र कमजोरीहरूका मिहिन कुरालाई उनको अभिनयले देखाउँछ ।कमेडियन प्रनेश गौतम बडाहाकिमको भूमिकामा फिट देखिएका छन् । नाटकमा अन्य कलाकारहरू सन्तोष थापा, सानु पाण्डेय, सुनील खड्का, सविन लुइँटेल, वीरेन्द्रसिंह कुशवाहा र ओसन कार्कीको अभिनय जमेकै देखिन्छ ।"
साइबर सुरक्षामा सम्झौता नगर,"नेपालको सार्वजनिक सेवा प्रणालीको अनलाइन सर्भर कुन हदसम्म तदर्थ शैलीमा चलिरहेको छ भन्ने अर्को प्रमाण शनिबार देखियो । लगभग मुलुकै ठप्प हुने गरी सरकारी अनलाइन प्रणाली लामो समय अवरुद्ध रह्यो । यही कारण त्रिभुवन अन्तर्राष्ट्रिय विमानस्थलमा अध्यागमन कार्यालयले यात्रुलाई भिसा सेवा दिन प्रस्थानविन्दुमा राखेका १४ र आगमनविन्दुमा राखेका २२ वटा कम्प्युटरमार्फत दिउँसो सवा १२ देखि सवा ४ बजेसम्म र बेलुकी सवा ७ देखि सवा ८ बजेसम्म गरी ५ घण्टा काम हुन नसक्दा अन्तर्राष्ट्रियतर्फ हजारौंको यात्रा अस्तव्यस्त बन्यो । विदेशबाट आएकाहरू पनि घण्टौंसम्म अध्यागमनमै रोकिए । चर्चाको केन्द्रमा रहेको अध्यागमन सेवा सुधार त कहाँ हो कहाँ, उल्टो एकै दिन लामो अवधि सर्भर बिग्रिएको नकारात्मक कीर्तिमान पो बन्यो ! विमानस्थल मात्र होइन, सिंहदरबारभित्र रहेको एकीकृत डेटा सेन्टर (जीआईडीसी) अन्तर्गत सञ्चालन हुने ४ हजारभन्दा धेरै सरकारी वेबसाइट दिउँसोदेखि साँझसम्म पटकपटक ठप्प भए । आइतबार पनि यो क्रम देखियो । सरकारी सर्भरमाथि आक्रमण भई सेवा ठप्प हुन पुगेको यस घटनाबाट नेपालको साइबर सुरक्षाका पूर्वाधारमाथि ठूलो प्रश्न उठेको छ । जिम्मेवार नेतृत्व तथा अधिकारीहरूको चरम बेवास्ता र खेलाँचीका कारण अनलाइन प्रणाली यो हदसम्म नाजुक बन्न पुगेको हो । यसबाट साइबर सुरक्षा प्रणालीलाई बलियो बनाउन अब पनि ध्यान नपुर्याइए भविष्यमा थप ठूलो जोखिम निम्तिन सक्ने देखिएको छ । त्यसैले यो पाटोमा समयानुकूल सुधारका निम्ति यथोचित गृहकार्य गर्नु अपरिहार्य छ । डिजिटल रूपान्तरणका लागि मुलुकमा बनेका नीतिहरूकै पनि राम्ररी कार्यान्वयन गरिएको छैन । बनाइएका संरचनाहरू पनि प्रभावकारी हुन सकेका छैनन् । प्रधानमन्त्रीको अध्यक्षतामा डिजिटल नेपाल फ्रेमवर्क (डीएनएफ) निर्देशक समिति गठन भएको चार वर्षमा एक पटक पनि बैठक नबस्नुले नै धेरै कुरा आफैं बोल्छ । पहिलो त, चाहिँदानचाहिँदा अनेक काममा व्यस्त हुनुपर्ने प्रधानमन्त्रीलाई यस्तो भूमिकामा किन राखेको ? दोस्रो, नराख्नु प्रधानमन्त्रीलाई राखिसकेपछि आवश्यक कार्यार्थ बैठक डाक्न किन नसकेको ? यो संरचनालाई अलपत्र पारेबाटै अरू धेरै मामिलाझैं डिजिटल रूपान्तरणका सवाल पनि तदर्थ शैलीमै चलेको र राजनीतिक नेतृत्वको प्राथमिकतामा पर्न नसकेको प्रस्ट हुन्छ । अवस्था कस्तोसम्म छ भने, अन्तरसम्बन्धित काममा पनि अन्तरसरकारी निकायबीच उचित समन्वय हुन सक्दैन । सञ्चार मन्त्रालयले आफ्नो मन्त्रालयसँग सम्बन्धित डिजिटल फाउन्डेसनको संरचना बनाउने केही काम गरे पनि अन्य मन्त्रालयसम्बद्ध काम गर्न सकेको छैन । कृषि, स्वास्थ्य, शिक्षा, ऊर्जा, पर्यटन, वित्त र सहरी पूर्वाधारका सार्वजनिक सेवा सुधार्ने काम थाती नै छन् । एकातिर, मन्त्रालयमन्त्रालयबीच जुँगाको लडाइँकै कारण कामहरू अलपत्र छन् भने सबैलाई समेट्न प्रधानमन्त्रीलाई नेतृत्वमा राख्दा व्यस्तता लगायतका कारण काम बढ्न नसक्ने स्थिति छ । डीएनएफ अन्तर्गतकै डिजिटल नेपाल एक्स्लेरेसन प्रोजेक्ट (डीएनए) का लागि नेपाल सरकारले विश्व बैंकबाट १४ करोड अमेरिकी डलर (१८ अर्ब २० करोड रुपैयाँ) ऋण लिने सम्झौता भइसकेको छ । निर्देशक समिति लगायतले काम गर्न नसकेपछि गत भदौमा सरकारले प्रधानमन्त्रीकै अध्यक्षतामा विद्युतीय सुशासन आयोग गठन गरेको छ, जसका निम्ति प्रमुख कार्यकारी अधिकृत पनि नियुक्त गरिएका छन् । तर अहिलेसम्म न सचिवालय बनाइएको छ, न बजेट व्यवस्था नै गरिएको छ । यही अकर्मण्यताको मारमा परेको छ, मुलुकको अनलाइन सेवा प्रणाली तथा साइबर सुरक्षा । यसका कारण सेवाग्राहीहरूले अनावश्यक सास्ती त बेहोर्नुपरेको छ नै, गोपनीयताको सुरक्षा लगायतका चुनौती पनि थपिएका छन् । नागरिकहरूको डिजिटल तथ्यांकको मात्रा बढ्दै जानु तर यसको सुरक्षाका लागि आवश्यक पूर्वाधारहरू मजबुत नतुल्याइनु अति नै चिन्ताजनक अवस्था हो । त्यसैले सूचना प्रविधिको आजको युगमा साइबर सम्बन्धी संवेदनशीलतालाई सरकारले गम्भीरतापूर्वक बोध गर्नैपर्छ । सेवाग्राहीको चाप न्यूनाधिक जे होस् कुनै पनि सरकारी वेबसाइटमा घरीघरी गम्भीर समस्या आइरहने दुरवस्था अन्त्य गर्नुपर्छ । शनिबार भएको घटनाबारे अनुसन्धान गरी यथाकारण त पत्ता लगाउनुपर्छ नै, भविष्यमा पनि यस्ता आक्रमण नहोऊन् भनेर सुरक्षा प्रणालीलाई बलियो बनाउनुपर्छ । र, डेटा सेन्टरलाई स्रोतसाधन र दक्ष प्रविधिजनशक्तिले सुसम्पन्न तुल्याउनुपर्छ । यस सम्बन्धी संयन्त्रहरूमा समयानुकूल सुधार गर्नुपर्छ । र हर कामका लागि निजी क्षेत्रमा निर्भर नभै सरकारी निकायमै प्रविधिज्ञहरू भर्ना गर्नुपर्छ । सेवाप्रवाहको अविच्छिन्नताका निम्ति मात्र होइन, संवेदनशील तथ्यांकको सुरक्षाका निम्ति पनि सरकार गम्भीर बन्नुपर्छ । इन्टरनेसनल टेलिकम्युनिकेसन युनियनका अनुसार ग्लोबल साइबर सेक्युरिटी इन्डेक्समा सयमा ४४९९ अंकका साथ नेपाल ९४ औं स्थानमा छ, यो अवस्थामा सुधार ल्याउनुपर्छ ।"
सम्पादकलाई चिठी,"सडकमा मेलम्चीको पानी मेलम्ची खानेपानी काठमाडौंमा पुरानै पाइपबाट वितरण गर्दा ठाउँठाउँका सडकहरूमा पानीको भेल बग्न थालेको छ । सडक हिलाम्यै हुँदा पैदलयात्रु तथा सवारीसाधनलाई आवतजावत गर्न असहज भइरहेको छ । पिउनेपानी सडकमा त्यत्तिकै पोखिँदा खानेपानीका ग्राहक वर्गलाई पानी अपर्याप्त हुन गएको छ । ठाउँठाउँमा खानेपानीको पाइप मर्मत नभएको होइन तर यसको गति निकै सुस्त छ । यसर्थ सम्बन्धित निकायले पर्याप्त जनशक्ति थपेर भए पनि छिटोभन्दा छिटो फुटेका पाइप मर्मत गर्नु जरुरी छ । अच्युतमानसिंह प्रधान, बालुवाटार, काठमाडौं"
त्यो सडक अनि तीन घर,"काठमाडौं सहरको भित्री भाग इन्द्रचोकबाट भेडासिं भई उत्तरतिर लाग्ने एउटा सीधा बाटो छ, जुन माथितिर बांगेमुढा हुँदै ठँहिटि पुग्छ । त्यसो त उपत्यकाको नगरीय संरचना अन्तर्गत यस्ता बाटा, चोक, दोबाटा, बहाः, बहिहरू थुप्रै भेटिन्छन् । भेडासिंदेखि बांगेमुढासम्मको त्यो बाटोको लम्बाइ पुगनपुग तीनचार सय मिटर होला, तर त्यही बाटोछेउको एउटा तीनतले घरको पहिलो तलाको झ्यालबाहिर अलि ठूलो आकारको साइनबोर्ड टाँगिएको हुन्थ्यो आर्य समाज । त्यतिखेर त्यस खाले साइनबोर्ड नेपालमा बन्दैनथ्यो र त्यो कलकत्तादेखि ल्याइएको थियो रे !भारतमा इस्ट इन्डिया कम्पनी सरकारविरुद्ध सुरु गरिएको जनजागरण अभियानको अगुवाइ गर्दै आएको एउटा मजबुत मोर्चा थियो आर्य समाज । सन् १८२५ मा बम्बईमा यसको गठन गरिएको थियो । नेतृत्वमा थिए दयानन्द सरस्वती । तत्कालीन भारतीय समाजलाई परम्परा, कर्मकाण्ड, पूजाविधिका नाउँमा नराम्रोसंग जकडिएको रूढता, सामन्ती संस्कार संस्कृतिबाट उन्मुक्ति दिलाउन आफ्नै शैलीमा हौसिएको अग्रणी संस्था थियो आर्य समाज । त्यही अभियानबाट एक नेपाली बौद्धिक व्यक्तित्व माधवराज जोशी प्रभावित थिए र उनैद्वारा आफ्नै घरमा खोलिएको थियो आर्य समाजको नेपाल शाखा । एक ब्रह्म सत्य अनि चार वेद मात्र धर्मग्रन्थ हुन् भन्ने आर्य समाजी मूल मान्यता अनुसार माधवराज पनि महाभारत, रामायण आदि ग्रन्थलाई केवल मिथक र आख्यान भन्ने गर्थे । मूर्तिपूजामा आस्था नराख्ने उनको तर्क थियो पशुपतिनाथको मूर्ति केवल पत्थर हो । चन्द्रशमशेरजस्ता क्रूर, दमनकारी शासकलाई तत्कालीन समाजमा प्रचलित परम्परा र चलिआएको आस्थाविश्वासभन्दा फरक यस्तो कुरा अलिकति पनि पचेन । उनले १९६२ साउन १२ का दिन दरबारको बैठककोठामा राजा पृथ्वीवीरविक्रमकै सामुन्ने बडागुरुज्यूलाई लगाएर आर्य समाजी माधवराजलाई रक्ताम्मे नहुन्जेल लौरोले चुट्न लगाए र अन्ततः कैद सजाय ठेकिदिए । माधवराज अनेक जुक्ति लगाएर थुनाबाटै फरार भई रातारात वीरगन्ज पुगे । त्यहाँबाट निर्वासनका लागि बनारस पुगे । एक छोरी र चार छोरालाई उतै पढाए, हुर्काए । शुक्रराज जोशी उनैका माइला छोरा थिए, जसले देहरादूनको अच्युतानन्द गुरुकुलबाट दीक्षित भइसकेपछि आफ्नो नाउँको पुछारमा शास्त्री झुन्ड्याए । महात्मा गान्धी अनि नेताजी सुभाषचन्द्र बोससँग साक्षात्कार गरेका शुक्रराज भारतीय भूमिमा त्यतिखेर चर्कंदै गरेको स्वतन्त्रता आन्दोलनबाट निकै प्रभावित थिए । काठमाडौं फर्केपछि उनी आर्य समाजको साइनबोर्ड झुन्ड्याइएको बुबा माधवराजको त्यही घरमा बसे । माधवराजले बीजारोपण गरेको सामाजिक जागरण तथा अग्रगामी चेतनाको उक्त थलोले शुक्रराजलाई पनि परिवर्तनको संवाहक बन्न प्रेरित गर्यो । राणाकालको गुम्सिँदो वातावरणबाट आफ्ना स्वजनहरूलाई कसरी उन्मुक्ति दिन सकिएला भन्ने चेष्टामा लाग्न अन्ततः उनी जुरमुराए । संयोगको कुरा, शुक्रराजले भेट्टाए वीरगन्जका राजाराम कलवार, काठमाडौंका केदारमान व्यथित अनि गंगालाल श्रेष्ठ लगायतलाई । अनि संगठित पाइला चाल्ने दृढतासहित १९९४ सालमा शुक्रराजको अगुवाइमा मूर्तता पायो नागरिक अधिकार समितिले । त्यही समितिको संयोजनमा १९९५ मंसिर १३ का दिन काठमाडौंको इन्द्रचोकमा भिन्न खाले जनभेला भयो । जनभेलामा उभिएर शुक्रराजले गीताका उक्तिहरू उद्धृत गर्दै निर्भयका साथ राणा शासकहरूविरुद्ध बुलन्द खबरदारी गरे । उनीसँगै उभिएका थिए युवा विद्यार्थी गंगालाल । उनी अझ जोशिला र क्रान्तिकारी देखिए ।त्यही जनभेला लगायतको आरोपमा दुवै जना पक्राउ परे । १९९७ माघ ७ गते बसेको जुद्धशमशेरको इजलासले उनीहरूमाथि राजद्रोहको आरोप लगायो, सर्वस्वहरण गर्यो । ज्यान सजाय दिइयो । दुवैले शहादत प्राप्त गरे ।िििआर्य समाजको कार्यालय रहेकै सडकको पल्लो किनारमा अर्को घर थियो । रैथानेहरूमाझ घरानिया कहलिएको, कुनै समय मल्लराजाहरूका दरबारमा काजी भइसकेको परिवार बस्थ्यो त्यहाँ । माझमा आफ्नै खुला चोक भएको लामो पक्की घर सामान्य घर मात्र थिएन । त्यहाँ धर्मभक्त माथेमा पुग्थे अनि गंगालाल पनि । सिद्धिचरण श्रेष्ठ, पूर्णबहादुर एमए, खड्गमान मल्ल, गोरक्षबहादुर न्हूछेँ प्रधान, टंकविलास वज्राचार्य, चन्द्रमान सिंह मास्के आदि त्यस घरको चोकमा पुग्ने युवाहरू थिए । टंकप्रसाद आचार्यदेखि रामहरि शर्मा र चूडाप्रसादसम्म पुग्ने गर्थे त्यहाँ । त्यस जमातको दायित्व थियो भरखरका नानीहरूलाई कखरा पढाउनु, ज्ञानगुनका कुरा सिकाउनु । लामालामा सुकुलहरूमा नानीहरू लहरै बसेका हुन्थे । पढ्नका लागि पलेंटी कसेर बसेका नानीहरूका लाइनमा देखिने अनुहार थिए पुष्पलाल श्रेष्ठ, चित्तरञ्जन नेपाली, जीवनलाल सत्याल, प्रभुनरसिंह राणा, ईश्वरीलाल श्रेष्ठ आदि । महावीर इन्स्टिच्युट नाममा एउटा पाठशाला शिक्षाका माध्यमबाट समाजमा जागरण ल्याउन सकिएला कि भन्ने अभीष्टका साथ आरम्भ गरिएको थियो, त्यस घरको चोकमा । शिवरात्रिको शुभमुहूर्त छानेर विक्रम संवत् १९९३ मा एउटा विशेष कार्यक्रममाझ सञ्चालनमा ल्याइएको त्यस इन्स्टिच्युटको सिकाइ र व्यवस्थापन बेग्लै थियो । प्रत्येक छ महिनामा कक्षा बढोत्तरी गरिने उक्त पाठशालामा विद्यार्थीहरूलाई शारीरिक व्यायाम पनि गराइन्थ्यो अनि शुक्रराजद्वारा तयार गरिएको पाठ्यपुस्तक पढाइन्थ्यो । उनैद्वारा रचित वन्दनापछि पढाइ सुरु गरिन्थ्यो । ती सब थोकका मूल योजनाकार थिए त्यसै घरका सुपुत्र चिनियालाल सिंह । कलकत्तामा भइरहेको अंग्रेजविरोधी गतिविधि उनका लागि प्रेरक प्रसंग थियो । भारतबाट नेपाल फर्केलगत्तै उनले आफ्ना दौंतरीहरूसँग रायसल्लाह गरे । सबैले हौस्याएपछि महावीर इन्स्टिच्युट चलाउने आँट गरे । काठमाडौंमा सञ्चालनमा आएका सार्वजनिक पाठशालाहरूमध्ये त्यो पहिलो थियो । तर सशंकित राणा शासकहरूका लागि त्यस खाले सक्रियता र गतिविधि स्वीकार्य थिएन । त्यसमा पनि सुराकीहरूले निरन्तर उस्तै खाले गोप्य सूचनाहरू पुर्याइरहेकै हुन्थे । शासकहरूका नजरमा त्यस्ता जागरण, चेतना र शिक्षा प्रसारका कुरा वर्जित थिए । १९९४ कातिक २ गते आठपहरियाहरू त्यहाँ पुगे । चिनियालाल पक्राउमा परे । इन्स्टिच्युटमा पठनपाठन रोकियो । जनतामाझ शिक्षाका माध्यमबाट जागरण ल्याउने चेष्टा गरेको अपराधमा चिनियालालमाथि राजकाज मुद्दा लगाइयो । सर्वस्व खोसियो ।अन्ततः बन्दी अवस्थामा मधुमेह ग्रस्त भई २००१ असार २६ का दिन चिनियालालले शहादत प्राप्त गरे । िििमहावीर इन्स्टिच्युटको सामुन्ने सडकपारि मास्के परिवारहरूकै घरआँगन । मास्केहरू मात्र बसोबास गर्ने त्यस आँगनको पहिचान नै मास्केचोक रह्यो । त्यही चोकको पूर्व, सडकतिर मोहडा गरेको पुरानो शैलीको एउटा घर थियो । हातमा सदैव सिसाकलम बोकिहिँड्ने एक युवा मौका पाउनासाथ कुनै वस्तु, जनावर वा चराचुरुंगीको आकृति कोर्ने गर्थे । विलक्षण प्रवृत्तिका ती युवालाई आफ्ना पुर्खाले जस्तै शासकहरूको खातिरदारी गर्दै नोकरी गर्ने वा काजी भनाउने सोख थिएन । चित्रकारिता उनको एक मात्र रोजाइ थियो । तर अभिभावकहरूको बुझाइमा चित्रकारिता निम्नस्तरीय पेसा थियो, तत्कालीन समाजले त्यस्तालाई इज्जत दिँदैनथ्यो । परिवारजनको लाख निषेधका बावजुद चित्रकला विधामा औपचारिक शिक्षाका उनी बिदेसिन सफल भए । कलकत्तामा पाँच वर्षसम्म बसेर उनी आधुनिक शैली र तैल चित्र कोर्ने कलामा पारंगत बने । उनी थिए नेपालमा पाश्चात्य शैलीका चित्रकला र तैल रंगको पोट्रेट कोर्ने पहिलो कलाकार चन्द्रमानसिंह मास्के । स्वदेश फर्किंदा चन्द्रमान उताको शैक्षिक योग्यता र शिल्प मात्र बोकेर आएनन्, बंगाली समाजमा जागृत स्वाधीनताको तीव्र आकांक्षाबाट उत्प्रेरणासमेत सँगालेर आए । चन्द्रमानले आफू र सडकपारिको घरका बालसखा चिनियाँलाल अनि उनीभित्रको परिवर्तनको चाहना र चेतनाबीच सामञ्जस्य रहेको पाए । ती दुई छिमेकी युवा विचार र भावनाको आदानप्रदानमा मात्र सीमित रहेनन् । अन्ततः आफ्नै घरभित्र चन्द्रमानले एउटा बैठकको चाँजोपाँजो मिलाए, बैठकको अध्यक्षता आफैंले गरे । निर्णय थियो महावीर इन्स्टिच्युटको स्थापना गरी मुलुकमा शिक्षाका माध्यमबाट चेतना अभिवृद्धि गर्ने । राणा शासकको नजरमा चन्द्रमानसिंह मास्के पनि राजसिंहासन ताक्ने दोषी करार भए । उनी सर्वस्वहरणसहित अठार वर्षको कारावासको भागी बने । जुन घरमा महावीर इन्स्टिच्युट सञ्चालित भएको थियो, त्यसमा राणा शासकहरूले १९९४ सालमै ताला लगाइसकेको थियो, तर रमाइलो कुरो, चिनियालालका दाजु फत्तेबहादुरसिंह त्यसै घरको अर्कै कुनामा जागरण तथा चेतना जगाउने बेग्लै उपायको तयारीमा लागे । आफैंले सम्पादन गरेर मातृभाषामा एउटा संग्रह प्रकाशनमा ल्याए । मूलतः कविता संकलन थियो त्यो । श्रीनिवास मल्लदेखि महाकवि सिद्धिदाससम्मका रचनाहरू थिए, कतिपय बुद्ध धर्म र नेपालभाषा पत्रिकामा प्रकाशित भइसकेका कविताहरूलाई पुनर्प्रकाशन गरिएको थियो । नेपाली विहार त्यस संकलनको नाम राखियो । उक्त पुस्तकको प्रकाशनभन्दा पनि त्यसभित्र फत्तेबहादुरद्वारा लेखिएको भूमिका थियो । यातना र अन्यायमा पनि प्रतिक्रियाविहीन बनेका, कुम्भकर्ण जस्ता जनसमुदाय तथा अविवेकि राणा शासकहरूतर्फ लक्षित कटु वाक्यहरूको लामो भूमिका समसामयिक परिवेशमा बेग्लै अर्थ राख्ने लिखत ठहरियो । राणा शासकलाई पाच्य भएन । त्यसमा पनि सोही संकलनभित्र समावेश गरिएको सिद्धिचरणले मातृभाषामा लेखेको वर्षा शीर्षक कविता झनै आपत्तिजनक ठानियो । त्यस कविताको क्रान्ति विना थन दइ मखु सुख शान्ति भन्ने पंक्ति त अझ बढी संवेदनशील थियो । तसर्थ उक्त संकलनका सम्पादक फत्तेबहादुर सिंह दण्डित बने, जन्मकैद अनि सर्वस्वहरणको सजाय पाए । सिद्धिचरण पनि सोहीसरहको सजायको भागीदार बने । २००७ सालमा राणा शासन ढलेपछि ती दुवैले आममाफी पाई जेलमुक्त भए । राणा शासनविरुद्ध प्रतिरोधको झिल्को सल्काइएको काठमाडौंको त्यो एउटा परम्परागत बस्तीको त्यस मूल बाटोलाई स्थानीय बासिन्दाहरू खिँउलँ अर्थात् अँध्यारो बाटाको नाउँले चिन्छन् । तर त्यही अँध्यारो बाटो यथार्थमा चेतनाका प्रकाशपुञ्जहरू उदाउने थलो पो ठहरियो !"
जोशीमठको सन्देश,"नेपाललाई पाठ ः बाढी, पहिरो, डढेलो, हिमनदी फुट्ने आदि विपद्को शृंखला उत्तराखण्डमा रोकिएको छैन । तर यी साँच्चै प्राकृतिक प्रकोप हुन् वा यसमा मानव गतिविधिको हात छ ? वातावरण र पारिस्थितिक अवस्थालाई कम ध्यान नदिने विकास मोडल अपनाएर यति ठूलो मूल्य तिरिरहेको त होइन ? सन् १९६० मा त्यहाँ ३० पसलहरू मात्र थिए, लगभग ४ सय परिवार बस्थे । अहिले सो कमजोर भूबनोटमा ४३०० घरहरू बनेका छन्, जनसंख्या २५,००० पुगेको छ । भौतिक विकासलाई मात्र समृद्धि ठान्ने होडले थप संकट निम्तने जोखिम छ । अन्तर्राष्ट्रिय एकीकृत पर्वतीय विकास केन्द्र (इसिमोड) र संयुक्त राष्ट्रसंघीय विकास कार्यक्रम (यूएनडीपी) ले गरेको एक अध्ययनले नेपाल लगायत चीनको तिब्बत र भारतका कम्तीमा ४७ वटा हिमताल विस्फोटको उच्च जोखिममा रहेको देखाएको छ । सो अध्ययनले पहिचान गरेका ३ हजार ६ सय २४ हिमतालमध्ये २ हजार ७० वटा नेपालमै पर्छन् । त्यस्तै खतरायुक्त तह रहेकामध्ये २१ हिमताल नेपालमा छ । नेपाल र उत्तराखण्ड भौगोलिक हिसाबले लगभग उस्तै छन् । त्यहाँ भइरहेका जस्ता विकास निर्माणका गतिविधि नेपालमा पनि भइरहेका छन् । प्रकृतिको न्यायोचित उपयोग भएको छैन । वातावरण संरक्षण गरी विकास निर्माण गर्न सर्वोच्च अदालतले बारम्बार सम्झाएको छ । चाहे बालुवागिटी बिदेसिन नदिन होस् या निजगढ विमानस्थल बनाउन वातावरणीय मूल्यांकनलाई पालना गर्न सम्झाएको छ । तर वातावरणीय प्रणाली र जैविक विविधतालाई केन्द्रमा राखेर विकास योजना अघि नबढाइँदा विपद् निम्तिने जोखिम उच्च छ । विपद्बाट हुने क्षति न्यूनीकरण गर्न तथा वातावरण बचाइराख्न पनि विकास निर्माणका योजना बनाउँदा त्यसले प्रकृतिमा पार्ने असरबारे सम्बद्ध पक्ष बेलैमा सचेत हुनु जरुरी छ । पौड्याल सफा ऊर्जा कम्पनीका संस्थापक र निर्देशक हुन् ।"
"पेट्रोल छर्केर आगो लगाउँदा दुई वर्षे छोराको मृत्यु, श्रीमती अस्पतालमा","(नेपालगन्ज) बाँकेको कोहलपुर२, शक्तिनगरका भानुभक्त विकले छोरा र श्रीमतीलाई पेट्रोल छर्केर आगो लगाउँदा छोराको मृत्यु भएको छ । श्रीमती सिकिस्त भएर अस्पताल भर्ना भएकी छन् ।विकले श्रीमती गंगा र दुई वर्षे छोरा प्रिन्सलाई आइतबार आगो लगाएका हुन् । प्रिन्सको उपचारका क्रममा सोमबार बिहान भेरी अस्पताल नेपालगन्जमा मृत्यु भएको हो । गंगाको घाँटीदेखि कम्मरसम्मको भाग जलेको छ । जलेर गम्भीर घाइते भएका आमाछोरालाई उपचारका लागि नेपालगन्ज मेडिकल कलेज शिक्षण अस्पताल कोहलपुर लगिएको थियो । तर, त्यहाँ उपचार सम्भव नभएपछि उनीहरूलाई नेपालगन्जस्थित भेरी अस्पताल रेफर गरिएको हो । गंगाको अस्पतालको आईसीयूमा उपचार चलिरहेको छ ।छोरी त आधा जलेर धन्न बाँची तर नातिलाई बचाउन सकिएन, गंगाका पिता मनी विकले भने ।पत्नी र छोरालाई आगो लगाएर भागेका भानुभक्तलाई प्रहरीले आइतबार राति नै पक्राउ गरिसकेको छ । भारततर्फ प्रवेश गर्न लागेका उनलाई जमुनाहा नाका नजिकैबाट पक्राउ गरिएको इलाका प्रहरी कार्यालय कोहलपुरका डीएसपी ऐनबहादुर मल्लले बताए । विकलाई कोहलपुर ल्याएर घटनाबारे थप अनुसन्धान भइरहेको प्रहरी नायब उपरीक्षक मल्लले बताए । पतिपत्नीको झगडाले उग्र रूप लिँदा यो घटना भएको देखिन्छ, पीडा लुकाउँदै जाने र प्रहरीसँग नपुग्ने समस्याले ठूलो घटना भयो, उनले भने, प्रारम्भिक अनुसन्धानबाट परपुरुषसँगको शंकाले यो घटना भएको देखिएको छ ।एक वर्षदेखि पतिपत्नीबीच झगडा भइरहँदा पनि छोरीले आफूहरूलाई कुनै जानकारी नदिएको पिता मनीले बताए । कुट्ने, पिट्ने त एक वर्षदेखि चलिरहेको रहेछ । बुबाआमाले दुःख मान्नुहुन्छ भनेर छोरीले यो कुरा कहिल्यै बताइनन्, उनले भने, धामीझाँक्रीले छोरीसँग धेरै केटा लागेको बताएपछि ज्वाइँले शंका गरी जलाउने योजना बनाएका रहेछन् । ज्वाइँको अन्धविश्वासका कारण नाति गुमायौं । ३० वर्षीय भानुभक्त भारतमा बसेर व्यापार गर्दै आएका थिए । जाडो याममा उनले कोहलपुरमै गलैंचादेखि सिरकको व्यापार गर्थे । केही समयदेखि भारतमा थिए । गंगा भने २ छोरी र २ छोरा लिएर घरमै बसेकी थिइन् । माइतीले बन्दोबस्त मिलाइदिएपछि गंगाको परिवार कोहलपुरमा घर बनाएर बसेको थियो ।"
"बाबुसँग लेनदेन, छोराको अपहरण","झापा (कास) बिर्तामोड३ भगवान चोकका २१ वर्षीय राजीव बस्नेत माघ ५ को बिहान इलामको श्रीअन्तु घुम्न निस्किएका थिए । स्कुटरमा गएका उनी साँझसम्म नफर्किएपछि परिवारले खोजीका लागि प्रहरीकहाँ उजुरी दिए । प्रहरी अनुसन्धान क्रममा बाबु कमल बस्नेतसँगको पुरानै लेनदेनका कारण छोरा राजीवको अपहरण गरिएको खुल्यो । राजीवलाई बिर्तामोडकै बुट्टाबारी क्षेत्रबाट १० दिनपछि अपहरणमुक्त गरी शनिबार परिवारको जिम्मा लगाइएको छ । उनी सवार स्कुटर भने भारतको पानीट्यांकीबाट बरामद गरिएको छ । प्रहरीले अपहरणमा संलग्न बिर्तामोड निवासी प्रतीक्षा योङहाङलाई पक्राउ गरेको छ । अपहरणमा संलग्न ६ नेपाली र ३ भारतीयमध्ये ८ जना फरार छन् । प्रहरीका अनुसार एक जना भारतको सशस्त्र समूह युनाइटेड लिवरेसन फ्रन्ट अफ असम (उल्फा) का सदस्य हुन् । इलाका प्रहरी कार्यालय बिर्तामोडका डीएसपी रुगमबहादुर कुँवरका अनुसार झापा, बुद्धशान्ति घर भई हाल भारतको मणिपुरमा बसेर व्यापार गर्ने राजु भनिने राजकुमार भण्डारीको संलग्नतामा राजीवको अपहरण भएको देखिन्छ । राजीवका बाबु कमल र भण्डारी विगतमा व्यापारिक साझेदार थिए । लाखौंको लेनदेनमा किचलोपछि पछिल्लो समय उनीहरू अलग थिए । दुवै सुन व्यापारमा संलग्न रहेको प्रहरीले जनाएको छ । मानसिक र शारीरिक यातना दिइएकाले राजीव विक्षिप्तझैं बनेर फर्किएको परिवार निकटले जनाएका छन् । अपहरणकारीले उनलाई छुटाउन फिरौती पनि मागेको थियो ।"
भारतले अचानक ब्यारेज खोल्दा नेपालतर्फ जोखिम,"(कञ्चनपुर)कञ्चनपुरको वेदकोट नगरपालिका१० सिसैयाका नरेन्द्र जोशी सोमबार बिहानै ट्र्याक्टर लिएर महाकाली पुगे । करिब ८ बजेतिर ट्र्याक्टर महाकालीको एउटा भँगालोको बीचमा पुगेको थियो । एक्कासि नदीमा पानीको सतह बढ्यो । उनलाई न अगाडि बढ्न सकिने न फर्किन सकिने अवस्था भयो । हेर्दाहेर्दै ट्र्याक्टर पूरै पानीमा डुब्न थाल्यो । चालक र मजदुरले ट्र्याक्टरमाथि चढेर ज्यान जोगाए । पानीको सतह झन्झन् बढिरहेको थियो । पानीको वेगले ट्र्याक्टर पल्टिने जोखिम भइरहँदा सुरक्षाकर्मी पुगेर समन्वय गरेपछि भारतको उत्तराखण्डमा पर्ने शारदा ब्यारेजले केही मात्रामा पानी घटायो । कामदारको ज्यान जोगियो । सोमबार बिहान महाकाली नदीको भुजेला घाटमा पूर्वसूचनाबिना एक्कासि पानी छाडिँदा यस्तै पीडा भयो । शारदा ब्यारेजबाट पूर्वपट्टिको ढोका खोलिँदा केही कामदारसँगै नदीजन्य निर्माण सामग्री ढुवानी गर्ने ट्र्याक्टर र टिपरहरू नदीको बीच भागमै अड्किए । कतिपय बिग्रिए, कतिपय जेनतेन नदी तारिए । यो पहिलो पटक भएको होइन, नदीमा धेरै ढुवानी साधन देखेपछि ब्यारेजका ढोका एक्कासि खोलिन्छ, जोशीले भने, हरेक वर्ष पटकपटक हामीले यस्तै दुःख खेपिरहेका छौं । उनका अनुसार महाकालीमा अचानक पानी छाडिँदा ८ वटा ट्र्याक्टर बीच भँगालोमै डुबेका थिए । ट्र्याक्टरसँगै चालक र कामदारलाई पानी घटेपछि निकालिएको थियो । हिउँदमा महाकालीमा पानीको सतह कम हुन्छ । शारदा ब्यारेजका ढोकामा खर तथा अन्य सामग्री राखेर पानी रोकिन्छ । ब्यारेजमा जम्मा पारिएको पानी नहर हुँदै लोहियाहेड पावर स्टेसन र उत्तर प्रदेशमा सिँचाइका लागि लगिन्छ । ब्यारेजमा कार्यरत कर्मचारीले तल्लो तटीय क्षेत्रमा निर्माण सामग्री ढुवानीका साधन फसेको वा बढी चलेको देखेमा एकाएक ढोका खोलेर दुःख दिने गरेका छन् । यसअघि पनि महाकाली नदी किनारमा तटबन्ध निर्माणका बेला एकाएक ढोका खोलिँदा निर्माण कार्य नै प्रभावित भएको थियो । पूर्वसूचनाबिना अनियन्त्रित रूपमा ढोका खोलिँदा महाकालीमा निर्माणाधीन चार लेनको पक्की पुलको काम पनि पटकपटक प्रभावित भएको छ । यस पटक पनि हामीलाई कुनै सूचना भएन, जिल्ला प्रहरी कार्यालय कञ्चनपुरका एसपी श्यामसिंह चौधरीले भने, सूचनाबिना नै पानी छाड्दा केही समस्या र क्षति भएको छ । उनले सीमा क्षेत्रका सुरक्षा निकायका प्रमुखको बैठकमा पटकपटक यो विषयमा पनि कुरा उठ्ने गरेको बताए । तर उत्तराखण्डमा पर्ने शारदा ब्यारेजको नियन्त्रण उत्तर प्रदेश सरकारमातहत भएका कारण समन्वयमा समस्या हुने गरेको भारतीय सुरक्षा निकायका प्रमुखको गुनासो रहेको उनले बताए । हिउँदमा मात्रै होइन, बर्खाका बेला पनि बाढी आउँदा पूर्वसूचनाको अभाव र नेपालतर्फकै ढोका खोलेर बढी क्षति हुने गरेको गुनासो पटकपटक उठ्ने गरेको छ । २०७० मा महाकालीको बाढीले भुजेला क्षेत्रमा ठूलो क्षति पुर्याएको थियो । त्यतिबेला शारदा ब्यारेजका कर्मचारीले पूर्व र पश्चिमका ढोका मात्रै खोलेको स्थानीयको आरोप छ । प्रमुख जिल्ला अधिकारी गोपालप्रसाद अर्यालले सोमबारको घटनाका विषयमा सीमावर्ती क्षेत्रका डीएमसँग छलफल गरिने बताए । उनले काउन्टर पार्टको बैठकमा पछिल्लो पटक यो विषय नउठेका कारण आफूले जानकारी नपाएको बताए ।"
कसरी हुन्छ सेवा शुल्क नियमन ?,"(काठमाडौं)गत बुधबार अर्थात् माघ ११ मा सर्वोच्च अदालतले श्रम ऐन ०७४ को दफा ८७ (३) मा को व्यवस्था र श्रम नियमावली ०७५ को नियम ८२ बुँदा खारेज गरिदिएपछि होटलरेस्टुराँ आदि व्यावसायिक संस्थाले अवैध रूपमा लिइरहेको सेवा शुल्क हटेको छ । यसको सफल कार्यान्वयनको पाटो भने बाँकी नै छ । यससँगै एउटा प्रश्न उब्जिएको छ सरकारले अन्य क्षेत्र एवम् व्यावसायिक प्रतिष्ठानले लिइरहेको सेवा शुल्क के हुन्छ ? यस विषयमा विज्ञहरूको एउटै भनाइ छ सम्बन्धित क्षेत्रको ऐनमा प्रस्ट रूपमा सेवा शुल्कबारे तोकिएको छ भने लिन मिल्छ, अन्यथा त्यो सरासर गैरकानुनी हो । सर्वोच्च अदालतको फैसलाविपरीत हो । यही विषयलाई पुष्टि गर्छन् अधिवक्ता एवम् उपभोक्ता अधिकारकर्मी ज्योति बानियाँ । भन्छन्, आर्थिक विधेयक र सम्बन्धित क्षेत्रको ऐनबाट तोकिएर आएको सेवा शुल्कबाहेक अन्यत्र लिन पाइँदैन । सर्वोच्चको फैसलापछि शिक्षा, खानेपानी, अस्पताल, होटललगायत व्यावसायिक प्रतिष्ठानले सेवा शुल्क उठाउन नपाउने बानियाँको भनाइ छ । बैंक तथा वित्तीय संस्थामा ०५७ देखि १५ प्रतिशत शुल्क लिने गरिएको जानकार बताउँछन् । बैंकहरूले राष्ट्र बैंकको नियमअनुसार सर्वसाधारणलाई सेवा दिएबापत शुल्क उठाउने गरेका छन् । बैंक एन्ड फाइनान्सियल इन्स्टिच्युसन एक्ट (बाफिया) अन्तर्गत रहेर निर्देशिका जारी भएको बैंकहरूको दाबी छ । राष्ट्र बैंकअन्तर्गत रहेर ऐनअनुसार बैंकहरूले सेवा शुल्क लिने गरेका छन्, राष्ट्र बैंकका एक अधिकारीले भने, सर्वोच्चको फैसलापछि भने यसमा पनि पुनर्विचार गर्नेबारे छलफल भएको छ ।दूरसञ्चार सेवा प्रदायक कम्पनीले पनि सेवा शुल्कबापत १० प्रतिशत रकम असुल्दै आएका छन् । यी कम्पनीले दूरसञ्चार सेवा शुल्क लगाउँदै आएका हुन् । विद्युत् महसुलमा पनि इनर्जी शुल्क लाग्दै आएको छ । यी कम्पनीले आर्थिक ऐनको व्यवस्थाबमोजिम शुल्क उठाउने गरेका छन् । सेवाग्राहीबाट यस्तो शुल्क घटाउन माग भइरहँदा दूरसञ्चार सेवाप्रदायक कम्पनीले भने चर्को शुल्क असुलिरहेका छन् । करमाथि शुल्क लगाइरहेका छन् । सेवा शुल्कका विषयमा सर्वोच्चको फैसला आएपछि आफूहरू कानुनी परामर्शमा रहेको नेपाल दूरसञ्चार प्राधिकरणका सहप्रवक्ता अच्युतानन्द मिश्रले बताए । प्राधिकरणले आर्थिक ऐनअन्तर्गत सेवा शुल्क लिएको हो । १० प्रतिशत शुल्क यथावत् नै छ, उनले भने, सथप के गर्ने भन्ने विषयमा परामर्श गरिरहेका छौं । उपभोक्ता अधिकारकर्मी भने अदालतले फैसला गरेपछि सम्बद्ध सेवा प्रदायकहरूले नलिने भनेर घोषणा गर्नुपर्ने दाबी गर्छन् । अदालतको फैसलाविपरीत शुल्क उठाए मानहानि हुने उनीहरूको भनाइ छ । चाहे सरकारी होस् या गैरसरकारी, कुनै पनि प्रतिष्ठानले सेवा शुल्क लिन मिल्दैन । सरकारी संस्थानले त आफैं अग्रसर भएर यस्तो शुल्क हटाउनुपर्छ, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने । काठमाडौं उपत्यका खानेपानी लिमिटेडले सेवा शुल्कका नाममा प्रतिमहिना ५० रुपैयाँ उठाएको तिमिल्सिना बताउँछन् । उक्त शुल्क तत्काल खारेज गर्नुपर्ने उनको भनाइ छ । खानेपानीको हकमा न्यूनतम चार्ज १ सय ५० रुपैयाँ हुन्छ । त्यसमा सेवा शुल्कका नाममा ५० रुपैयाँ उठाइन्छ, उनले भने, यो तत्काल हटाउनुपर्छ । अहिले अस्पताल र शिक्षा क्षेत्रमा पनि ठगी भइरहेको उपभोक्ता अधिकारकर्मीको दाबी छ । अस्पताल र विद्यालयअनुसार मनलाग्दी सेवा शुल्क उठाइने गरे पनि कसैले नियमन नगरेको उनीहरूको भनाइ छ । प्रतिवादी श्रम तथा रोजगार मन्त्रालय भएकाले ऐन र नियमावलीमा भएको सेवा शुल्कसम्बन्धी व्यवस्था खारेज भएको वाणिज्य आपूर्ति तथा उपभोक्ता संरक्षण विभागका महानिर्देशक महेश भट्टराईले बताए । आर्थिक ऐनमा उल्लेख भएको शुल्क भने खारेज नभएको उनको दाबी छ । सर्वोच्च अदालतको आदेश होटलरेस्टुराँलगायतमा परिकार बेचेपछि कुनै शुल्क नलेऊ भन्ने हो, उनले भने, मैले होटलरेस्टुराँ मात्रै बुझेको छु । बाँकी व्याख्या गर्ने अदालत नै हो । होटलरेस्टुराँले ग्राहकलाई सेवा दिएबापत ०६४ फागुन ३ देखि १० प्रतिशत सेवा शुल्क लिने गरेका थिए । रेस्टुरेन्ट तथा बार एसोसिएसन नेपाल (रेबान), अखिल नेपाल तथा रेस्टुरेन्ट मजदुर संघ, नेपाल स्वतन्त्र होटल मजदुर युनियन, नेपाल पर्यटन तथा होटल श्रमिक संघ, नेपाल होटल मजदुर संघ, अखिल नेपाल होटल मजदुर संघसहितको बैठकले ०६४ माघ १६ मा १० प्रतिशत सेवा शुल्क लागू गर्ने सम्झौता गरेका थिए । १० प्रतिशत सेवा शुल्कमध्ये सम्बद्ध प्रतिष्ठानका कर्मचारीले ६८ तथा व्यवस्थापकले ३२ प्रतिशत लिइरहेका थिए । वस्तु तथा सेवा शुल्कका नाममा उपभोक्ता ठगिएको भन्दै राष्ट्रिय उपभोक्ता मञ्चका अध्यक्ष प्रेमलाल महर्जनले रिट दायर गरेका थिए । उनले दायर गरेको रिटमा गत बुधबार कायममुकायम प्रधानन्यायाधीश हरिकृष्ण कार्की, न्यायाधीशहरू विश्वम्भरप्रसाद श्रेष्ठ, ईश्वरप्रसाद खतिवडा, आनन्दमोहन भट्टराई र अनिलकुमार सिन्हाको संवैधानिक इजलासले सेवा शुल्क खारेज गरेको हो ।होटलरेस्टुराँले श्रम ऐन ०७४ को दफा ८७ (३) र श्रम नियमावली ०७५ को नियम ८२ को प्रावधानका आधारमा ग्राहकबाट अतिरिक्त १० प्रतिशत सेवा शुल्क लिँदै आएका थिए । त्यसलाई खानाको मूल्यसरह अनिवार्य गरी उक्त सेवा शुल्कलाई बिक्रीको कुल मूल्यमा जोडी त्यसमा समेत थप १३ प्रतिशत मूल्य अभिवृद्धि कर पनि लिने गरेका थिए । सर्वोच्चले संविधानको धारा ४४ र ११५ (१) को भावना र मर्मअनुकूल नदेखिएको भन्दै श्रम ऐन ०७४ को दफा ८७ (३) र श्रम नियमावली ०७५ को नियम ८२ को व्यवस्था माघ ११ देखि लागू हुने गरी अमान्य र बदर घोषित गरिदिएको छ । अब भने सर्वोच्चको फैसला कार्यान्वयन भएनभएको तत्काल अनुगमन गर्नुपर्ने राष्ट्रिय उपभोक्ता मञ्चका अध्यक्ष प्रेमलाल महर्जन बताउँछन् । सेवा शुल्कका विषयमा ट्रेड युनियनसँग छलफल गरेर अगाडि बढ्ने रेबानका अध्यक्ष अरनिको राजभण्डारीले बताए । फैसलापछि सेवा शुल्क बन्द भएको छ, औद्योगिक वातावरण बिगारेर जानुहुँदैन, उनले भने, संयुक्त ट्रेड युनियनसँग छलफल गरेर निष्कर्षमा पुग्छौं । यसैबीच वाणिज्य विभागले सोमबार काठमाडौंको बानेश्वर क्षेत्रमा सञ्चालित होटलरेस्टुराँमा अनुगमन गरेको छ । अनुगमनका क्रममा मेनुमाथिको सेवाशुल्क र भ्याट हटाएको भेटिएको विभागको भनाइ छ । सिनामंगलस्थित बाजेको सेकुवा र तीनकुनेस्थित रोयल लाउन्ज ब्याङ्क्वेटलाई घरेलु कार्यालयमा दर्ता नभएको भन्दै विभागले एकएक लाख जरिवाना गरेको छ ।"
रसुवागढीबाट ६ महिनामा १५ अर्बको सामान आयो,"(रसुवा)रसुवागढी नाका हुँदै चालु आर्थिक वर्षको पुस मसान्तसम्ममा १४ अर्ब ८४ करोड ८४ लाख ५४ हजार बराबरको सामान आयात भएको छ । यसबाट भन्सारले ३ अर्ब ७३ करोड ६७ लाख रुपैयाँ राजस्व संकलन गरेको रसुवा भन्सार कार्यालयका प्रमुख भन्सार अधिकृत नारायणप्रसाद भण्डारीले जनाए । आर्थिक वर्ष ०७८७९ मा ३० अर्ब ९९ करोड ६३ लाख ५३ हजार बराबरको सामान आयात भएको थियो । यसबाट भन्सारले ७ अर्ब १७ करोड ६३ लाख ९० हजार राजस्व संकलन गरेको थियो । भन्सार विभागले आर्थिक वर्ष ०७९८० का लागि रसुवा भन्सार कार्यालयलाई ९ अर्ब ३८ करोड ३० लाख रुपैयाँ राजस्व संकलन गर्ने वार्षिक लक्ष्य दिएको छ । रसुवागढी नाकाबाट तयारी कपडा, रबर, प्लास्टिकका जुत्ता चप्पल, विद्युतीय जिप, कार, मोबाइल फोन, स्याउ, हाते झोला, मोटरको ब्याट्री, यूपीएस, प्लास्टिकका सामानलगायत मुख्य वस्तु आयात भएका छन् । कोभिडपछि रसुवागढी नाका भएर चीनबाट हुने आयातनिर्यात अझै प्रभावित छ । रसुवागढीबाट ०७६ माघ १५ अगाडिकै जस्तो गरी अझै आयात हुन सकेको छैन । अहिले नाकाबाट प्रतिदिन बिहान ७ बजे र बेलुका ७ बजे गरी १४ वटा चिनियाँ कन्टेनरमा मात्र सामान आयात भइरहेको छ । निर्यात खुलेको एक महिनामा नेपालबाट ३९ कन्टेनर सामान चीन निर्यात भएको छ । रसुवागढी नाकाबाट अहिलेसम्म करिब ६ करोड बराबरको ३९ कन्टेनर सामान चीनतर्फ निर्यात भएको छ । सामान आयातनिर्यात भए पनि मानिसको आवतजावत हुन सकेको छैन । आयात सुरु भए पनि कहिले कोरोना, कहिले पहिरो र हिमपातका कारण नाका पटक पटक प्रभावित हुँदै आएको छ । यस किसिमका समस्याले व्यापारी भने मर्कामा छन् । चीनबाट हुने धेरैजसो आयात ०७२ मंसिरदेखि यही नाकाबाट हुँदै आएको छ । रसुवागढी चीनबाट नेपालमा व्यापार हुने सबैभन्दा पुरानो नाका हो । नेपालबाट चीनतर्फ बाँसका मुडा, अम्रिसो, मैदा, डाल्टा घिउ, चाउचाउ, पास्ता, बिस्कुट, जुस, जाम, चिउरा, लप्सीको क्यान्डी, चकलेट, सख्खर, चुइगमलगायत वस्तु निर्यात हुने गर्छन् । नेपालको रसुवागढी नाकाबाट केरुङसम्मको दूरी २४ किमि छ ।"
भन्सार प्रमुखसहित तीन कर्मचारी कारबाहीमा,"अर्थ मन्त्रालयका सहसचिव सुमन दाहालको नेतृत्वमा आएको टोलीलाई भन्सारले रद्द गरिएको प्रज्ञापनपत्रमा घोषित सामान विराटनगर भन्सारमा आइनपुगेको र आईसीपीको गोदाममा पनि नभएको जवाफ दिएको थियो । स्रोतले भन्यो, त्यसपछि टोलीले गोदामको परीक्षण गर्दा रद्द गरिएको प्रज्ञापनपत्रमा घोषित सामान फेला पारेपछि १ करोड २५ लाख राजस्व लिएर छाडेको थियो ।कोलकाता बन्दरगाहले उक्त सामान उल्लेख गर्दै विराटनगर नाकाका लागि कस्टम ट्रान्जिट डिक्लियरेसन (सीटीडी) फर्म जारी गरेको थियो । एलसी खोलेर मगाइएको विदेशी सामान नआए विदेशी मुद्रा अपचलनको अभियोग लाग्ने र वस्तु आयात भएर भन्सार छले राजस्व अपचलनको अभियोग लाग्ने स्रोतको भनाइ छ । दाहाल नेतृत्वको टोली फर्किसकेको छ । यस विषयमा भन्सारका कुनै पनि अधिकृतले प्रतिक्रिया दिन चाहेनन् । आयातकर्ताका भन्सार एजेन्टले उक्त प्रज्ञापन पत्र दर्ता गरेर त्यसमा उल्लिखित सामान आधा मात्र आइपुगेको र आधा आउन बाँकी रहेको भनेपछि सिस्टममा इन्ट्री भएको प्रज्ञापनपत्रलाई टिप्पणी उठाएर रद्द गरिएको एक अधिकृतको दाबी छ । विराटनगर भन्सारले चालु वर्षको ६ महिनामा लक्ष्यको आधा मात्र राजस्व असुली गरेको छ । सामानको न्यून मूल्यांकन गरेर भन्सार जाँचपास गर्नु र जाँचपास नै नगरी सामान छाडेर राजस्व छली गर्नु भन्सारको पुरानै रोग भएको सम्बद्ध स्रोतको दाबी छ । सात वर्षअघि पनि भारतबाट आएको एक ट्रक ट्रेडिङका सामान भन्सार जाँचपास नै नगरी कर्मचारीले छाडेपछि प्रहरीले बजारबाट नियन्त्रणमा लिएर भन्सारमा बुझाएको थियो ।विराटनगर भन्सारले चालु आर्थिक वर्ष ६० अर्ब भन्सार राजस्व असुली गर्ने लक्ष्य राखेको छ । ६ महिनामा २८ अर्ब ४० करोड लक्ष्य राख्दा १६ अर्ब ५३ करोड मात्र असुली गरेको छ । लक्ष्यअनुसारको असुली नहुनुलाई तस्करी बढेको, आयातमा प्रतिबन्ध हुनु र एक वर्षदेखि मीरगन्ज पुलबाट ढुवानीका साधन आउन प्रतिबन्ध लाग्नुलाई भन्सार अधिकारीले दोष दिँदै आएका छन् । कार्यालय चालु आर्थिक वर्षमा कुनै पनि महिना राजस्व असुली लक्ष्यको नजिक पुग्न सकेको छैन । भन्सारले पुसमा ५ अर्ब २३ करोड ७८ लक्ष्य राख्दा २ अर्ब ४२ करोड १० लाख मात्र असुली गरेको छ । यो लक्ष्यको ४६ दशमलव २२ प्रतिशत हो । भन्सारले साउनमा ३ अर्ब ६४ करोड लक्ष्यमा २ अर्ब ९५ करोड, भदौमा ४ अर्ब ७६ करोडमा ३ अर्ब ९१ करोड, असोजमा ५ अर्ब ५ करोडमा २ अर्ब ७८ करोड, कात्तिकमा ४ अर्ब ७७ करोडमा २ अर्ब ९३ करोड र मंसिरमा ४ अर्ब ९२ करोड लक्ष्य राख्दा २ अर्ब ३३ करोड मात्र असुली गरेको छ ।"
नेटफ्लिक्सको पासवर्ड सेयरिङ फिचर मार्च अन्त्यबाट बन्द हुँदै,"एजेन्सी नेटफ्लिक्सले अघिल्लो साता आफ्ना सेयरहोल्डरलाई बुझाएको एक समीक्षा पत्रमा आफ्ना प्रयोगकर्ताले पाउँदै आएको निःशुल्क पासवर्ड सेयरिङ सुविधा मार्च अन्त्यदेखि बन्द हुने घोषणा गरेको छ । पत्रमा पहिलो चौमासिकको अन्त्यसम्ममा पेड सेयरिङलाई अझै सशक्त रूपमा लागू गर्ने भनिएको छ । मार्च अन्तिम साताभन्दा उता तपाईंले आफ्नो नेटफ्लिक्स पासवर्ड निःशुल्क सेयर गर्न पाउनुहुनेछैन । यसअघि अक्टोबरमा नेटफ्लिक्सले कम्पनीको प्रयोगकर्तामा आएको कमी र घट्दो आम्दानीलाई दृष्टिगत गर्दै पासवर्ड सेयर गर्न शुल्क लिने बताएको थियो । तर कहिलेदेखि त्यो सुरु हुने भन्ने खुलाएको थिएन । अहिले पनि स्पष्ट मिति त तोकिएको छैन । तर अप्रिलबाट पासवर्ड सेयरिङ सशुल्क हुने पक्कापक्की जस्तै देखिएको छ । कम्पनीले एक प्रयोगकर्ताका लागि एउटा मात्रै होम अकाउन्ट उपलब्ध हुने र बाँकी अतिरिक्त होमका लागि शुल्क लाग्ने घोषणा गरिसकेको छ । नेटफ्लिक्सले अर्जेन्टिना, डोमिनिकन रिपब्लिक, होन्डुरस, एल साल्भाडोर, ग्वाटेमालामा अहिले यो मोडल लागू गरिसकेको छ । यसअन्तर्गत हरेक अतिरिक्त होम अकाउन्टहरूका लागि २९९ डलर थप शुल्क लाग्ने बनाइएको छ । अमेरिकालगायत अन्य देशमा पनि यही शुल्क लागू हुने कि यसमा पनि संशोधन हुन्छ भन्ने खुलाइएको छैन । कम्पनीले पत्रमा आफ्नो सन् २०२२ वर्ष कठिन भएर गुज्रेको उल्लेख गरेको छ । नेटफ्लिक्सले गएको एक दशकमा पहिलो पटक प्रयोगकर्ता घटेको अनुभव गरेको थियो । पहिलो चौमासिकमै कम्पनीका प्रयोगकर्ता झन्डै २ लाखले घटेका थिए । तर कम्पनीले वर्षको अन्त्य आशालाग्दो भएको र नाफा र मेम्बरसिपमा वृद्धि हुनुका साथै ह्यारी र मेगनको डकुमेन्ट्री जस्ता सफल कार्यक्रमले साख जोगाउने काम गरेको बताएको छ ।"
अर्थ संक्षेप,"महिन्द्राको फ्ल्यागसिप एक्सयूभी ७००काठमाडौं (कास) भारतको एसयूभी निर्माता महिन्द्रा एन्ड महिन्द्राले आफ्नो फ्ल्यागसिप ग्लोबल एसयूभी एक्सयूभी ७०० बजारमा ल्याएको छ । एक्सयूभी ७०० नेपालको पहिलो महिन्द्रा एसयूभी बनेको र नयाँ पहिचान ट्विन पिक्स लोगोको साथ आएको कम्पनीले जनाएको छ । भारतबाहिर दक्षिण अफ्रिकापछि नेपालमा यो गाडी सार्वजनिक गरिएको कम्पनीले बताएको छ । नेपालमा एक्सयूभी ७०० पाँच र सात सिट क्षमताको म्यानुअल र अटोमेटिक अप्सनसहितको पेट्रोल इन्जिनमा उपलब्ध हुनेछ । यसको सुरुवाती मूल्य ७४ लाख रुपैयाँ तोकिएको छ । एक्सयूभी ७०० ले ग्लोबल एनसीएपीको दुर्घटना परीक्षणमा वयस्कहरूका लागि फाइभस्टार र बच्चाका लागि फोर स्टार प्राप्त गरेको महिन्द्राले जनाएको छ । एसयूभीमा १०२५ इन्चको टचस्क्रिन इन्फोटेनमेन्ट सिस्टम र क्लस्टर, सिक्स वे पावर्ड ड्राइभर सिट र १२ सोनी स्पिकरसहितको क्लास लिडिङ म्युजिक सिस्टमका सुविधा रहेको कम्पनीले बताएको छ । हुलासको लखपति अफर काठमाडौं (कास) हुलास स्टिलले लखपति अफर ल्याएको छ । माघ १५ देखि लागू भएको यो योजना चैत १५ सम्म रहने कम्पनीले जनाएको छ । अफरअन्तर्गत न्यूनतम ३ बन्डल हुलास रंगीन जस्तापाता खरिद गर्नेलाई लक्की ड्रमा सहभागी गराइने कम्पनीको भनाइ छ । यसमा सहभागी हुन कम्पनीका आधिकारिक डिलरबाट खरिद गरेको हुनुपर्ने, भ्याट बिल अनिवार्य हुनुपर्ने, न्यूनतम ३ बन्डल जस्तापाता खरिद गरेको हुनुपर्ने, त्यसभन्दा बढी खरिद गरे हरेक ३ बन्डलमा ११ कुपन प्रदान गरिने हुलास स्टिलले जनाएको छ । योजना अवधिभर हरेक दिन लक्की ड्रबाट दुई जना छनोट गरी ११ लाख नगद उपहार प्रदान गरिने कम्पनीको भनाइ छ । योजनामा सहभागी हुन ग्राहकले लक्की ड्रको कुपन र भ्याट बिलको फोटो खिचेर एकएक प्रति ९८०१२१२६२६ नम्बरको ह्वाट्स एप वा भाइबरमा पठाउनुपर्नेछ, कम्पनीले जारी गरेको विज्ञप्तिमा भनिएको छ । स्प्राइटको नयाँ क्याम्पेन ॅपिरोको झट्का स्प्राइटले मेटाकाठमाडौं (कास) लेमनलाइम पेय पदार्थ स्प्राइटले पिरोको झट्का स्प्राइटले मेटा नामक नयाँ क्याम्पेन थालेको छ । खानेकुरा खाइसकेपछि पिरो मेटाउन र खानेकुराको स्वाद अझै बढाउने सन्देश दिन नयाँ क्याम्पेन थालिएको कम्पनीले जनाएको छ । क्याम्पेनको एउटा भागका रूपमा नयाँ टेलिभिजन कमर्सियल विज्ञापन पनि बनाइएको कोकाकोलाले बताएको छ । युवाहरू पिरो चाउचाउ, पिरो चटपटेजस्ता खानेकुरा अत्यन्तै रुचाउँछन्, कोकाकोला नेपालका कन्ट्री डाइरेक्टर आदर्श अवस्थीले भने, हामीले सुरु गरेको नयाँ क्याम्पेनले त्यस्ता पिरो खानेकुराका लागि स्प्राइट नै सबैभन्दा राम्रो साथी भएको सन्देश दिएको छ । चितवन मेडिकल कलेजमा सय बेडको क्यान्सर अस्पतालकाठमाडौं (कास) चितवन मेडिकल कलेजभित्र सय बेड क्षमताको क्यान्सर अस्पताल तयार भएको छ । सीएमसी क्यान्सर इन्स्टिच्युट नाम दिइएको अस्पतालमा क्यान्सरको रेडिएसनलगायतका उपचार सेवा सञ्चालनमा आइसकेको कलेजका प्रमुख प्रशासकीय अधिकृत प्रताप देवकोटाले जनाए । रक्त क्यान्सरबाहेक सम्पूर्ण क्यान्सरको परीक्षण र उपचार सुरु गरिएको इन्स्टिच्युटका रेडिएसन अंकोलोजिस्ट डा सुवास ठाकुरले बताए । प्रतिदिन एक सय जनासम्मलाई रेडिएसन (सेकाउने) सेवा दिन सकिने गरी रेडिएसन लिन्याक एक्सिलेरेटर जडान गरिएको उनको भनाइ छ । उक्त मेसिनमा टडी काउच र हाइपर आर्क प्रविधि उपलब्ध छ । टाउकोभित्रको ट्युमरलाई बिनाशल्यक्रिया उपचार गर्ने प्रविधि एसआरएस (स्टेरियो टेक्टिक रेडियो सर्जरी) पनि ल्याइएको उनले बताए । इन्स्टिच्युटमा सरकारले तोकेको शुल्कमा उपचार हुने देवकोटाको दाबी छ । सिटिजन लाइफको प्रिमियममा आईपीओ आउँदै काठमाडौं (कास) सिटिजन लाइफ इन्स्योरेन्स कम्पनीले प्रिमियम मूल्यमा सर्वसाधारण सेयर (आईपीओ) निस्कासन गर्ने भएको छ । काठमाडौंमा बसेको कम्पनीको पाँचौं वार्षिक साधारणसभाले प्रिमियम मूल्यमा आईपीओ निष्कासन गर्ने प्रस्ताव पारित गरेको हो । सञ्चालक समितिको आर्थिक वर्ष २०७७०७८ को वार्षिक प्रतिवेदन पनि सभाबाट पारित भएको छ । लेखापरीक्षकको प्रतिवेदनसहित आर्थिक वर्ष ०७७०७८ को वासलात, नाफा नोक्सान हिसाब, आयव्यय हिसाब, इक्विटीमा भएको परिवर्तनसम्बन्धी विवरण तथा नगद प्रवाह विवरण र त्यससँग सम्बन्धित अनुसूचीसहितको वित्तीय विवरण पारित भएको छ ।"
बोर्ड बैठकमा क्यानको १७ बुँदे एजेन्डा,"प्रिमियर कपको सम्भावनानेपालले मेन्स प्रिमियर कप क्रिकेट आयोजना गर्ने सम्भावना बलियो देखिएको छ । एसियाली क्रिकेट परिषद् (एसीसी) को आयोजनामा नेपालसहित १० राष्ट्रले प्रतिस्पर्धा गर्ने ५० ओभरको यो प्रतियोगिता अप्रिलमा हुने तालिका छ । एसीसीका अध्यक्ष एवं भारतीय क्रिकेट बोडेका सचिव जय शाहले केही समयअघि सामाजिक सन्जाल ट्विटरमार्फत सन् २०२३ र २०२४ मा एसीसीले आयोजना गर्ने प्रतियोगिताहरू सार्वजनिक गरेका थिए । त्यसमा पुरुषतर्फ प्रिमियर कप २०२३ को अप्रिलमा हुने भनिए पनि आयोजक राष्ट्रको नाम तोकिएको छैन । नेपाल टी२० लिगको विवादबारेमा आफ्नो भनाइ राख्ने उद्देश्यले बिहीबार आयोजना गरेको पत्रकार सम्मेलनमा क्यानका अध्यक्ष चतुरबहादुर चन्दले प्रिमियर कप आयोजनाका लागि नेपाल पाइपलाइनमा रहेको बताएका थिए । नेपालले यो प्रतियोगिता आयोजना गर्ने लगभग निश्चित भइसकेको छ, होटलको बजेटबारे लगभग टुंगो लागेको छ । कतारसहित अन्य केही मुलुकभन्दा सस्तो रेट उपलब्ध गराएपछि नेपालले प्रिमियर लिग आयोजना गर्ने मौका पाउने भएको हो, मंगलबार हुने बोर्ड बैठकका लागि पोखरामा चन्दले भनेका छन् ।नेपालले प्रतियोगिता आयोजनाका लागि त्रिवि क्रिकेट मैदान कीर्तिपुर र मूलपानी मैदानलाई अघि सारेको छ । मूलपानी मैदानको निरीक्षणका लागि एसीसीको टोली काठमाडौं आउने चन्दले जनाए । प्रिमियर कप समूह ए मा नेपालसहित यूएई, कुवेत र कतार तथा समूह बी मा ओमान, हङकङ, सिंगापुर र मलेसिया छन् । यसै महिनामा मेन्स च्यालेन्ज कप पनि हुँदै छ । त्यसका विजेता र उपविजेताले प्रिमियर कपमा स्थान बनाउने छन् । प्रिमियर कप विजेताले सेप्टेम्बरमा हुने एसिया कपमा प्रतिस्पर्धा गर्नेछ । पाकिस्तानमा हुने एसिया कपमा प्रिमियर कप विजेताले समूह ए मा भारत र पाकिस्तानसँग प्रतिस्पर्धा गर्नेछ । एसिया कपको समूह बी मा श्रीलंका, बंगलादेश र अफगानिस्तान छन् । त्यस्तै प्रिमियर कपको शीर्ष तीन टोलीले पुरुष इमर्जिङ टिम्स एसिया कपमा खेल्न पाउनेछन् । सन् २०१३ मा एसीसी ट्वान्टी२० कप आयोजना गरेयता नेपालले एसियाली क्रिकेटको सर्वोच्च निकायले आयोजना गर्ने कुनै प्रतियोगिता गरेको छैन । एसीसी अध्यक्ष शाहले सार्वजनिक गरेको खेल तालिकाअनुसार नेपालले यस वर्ष एसीसी यू१६ रिजनल र एसीसी यू१९ प्रिमियर कप र त्यसबाट छनोट भए एसीसी यू१९ एसिया कप पनि खेल्नेछ । यू१९ प्रिमियर नोभेम्बर र यू१९ एसिया कप डिसेम्बरमा हुने तालिका छ । त्यसभन्दा अघि नेपालले अर्को महिना यूएईमा गएर आईसीसी यू१९ एसिया क्षेत्रको विश्वकप छनोट खेल्दै छ । त्यहाँ विजेता बन्न सके नेपालले सन् २०२४ मा श्रीलंकामा हुने यू१९ विश्वकप खेल्नेछ ।"
३२ दिनमा १२ एकदिवसीय खेल,"नेपालले ३२ दिनभित्र आईसीसी विश्वकप लिग २ को १२ एकदिवसीय अन्तर्राष्ट्रिय खेल खेल्ने भएको छ । क्यान बोर्ड बैठकमा यसबारे एजेन्डा राखिएको छ । नेपालले फेब्रुअरी १४ देखि २१ सम्म त्रिवि क्रिकेट मैदान कीर्तिपुरमा नामिबिया र स्कटल्यान्डसम्मिलित लिग २ त्रिकोणात्मक शृंखला आयोजना गर्दै छ, जसका लागि २८ सदस्यीय प्रारम्भिक टोली घोषणा गरिसकेको छ । नेपालको यो सातौं शृंखलामा फेब्रुअरी १४ मा नामिबियासँग पहिलो खेल खेल्नेछ । फेब्रुअरी १५ मा नामिबिया र स्कटल्यान्ड, फेब्रुअरी १७ मा नेपाल र स्कटल्यान्ड, फेब्रुअरी १८ मा नेपाल र नामिबिया, फेब्रुअरी २० मा नामिबिया र स्कटल्यान्ड तथा फेब्रुअरी २१ मा नेपाल र स्कटल्यान्डबीच प्रतिस्पर्धा हुनेछ । त्यसपछि नेपाली टिम यूएई र पपुवा न्युगिनीसँग लिग २ मा आफ्नो आठौं शृंखला खेल्न दुबई लाग्ने छ । यो शृंखला फेब्रुअरी २७ देखि ६ सम्म हुने क्यानले जनाएको छ । त्यसपछि नेपालमै मार्च ९ देखि १६ सम्म यूएई र पपुवा न्युगिनीसम्मिलित नेपालको नवौं तथा अन्तिम शृंखला हुनेछ । यी तीन शृंखलामा नेपालले प्रत्येकमा ४ खेल खेल्नेछ ।"
महिला टिमको तयारी,"काठमाडौं (कास) महिला राष्ट्रिय फुटबल टिमका मुख्य प्रशिक्षक अनन्तराज थापाले भारतविरुद्ध हुने दुई मैत्रीपूर्ण खेलका लागि प्रारम्भिक छनोटमा ४३ खेलाडीलाई बोलाएको अखिल नपाल फटबल संघ (एन्फा) ले सोमबार जनाएको छ ।दुवै टिम ओलम्पिक २०२४ छनोटको प्रारम्भिक चरणमा प्रतिस्पर्धा गर्दै छन् । त्यसैको तयारीमा अल इन्डिया फुटबल फेडेरेसन (एआईएफएफ) ले दुई मैत्रीपूर्ण खेलको लागि नेपाली टिमलाई चेन्नईमा बोलाएको हो । एन्फाका अनुसार खेल फेब्रुअरी १५ र १८ मा हुनेछ । यही दुई खेलका लागि एन्फाले पुलिसका प्रशिक्षक थापालाई टिम सम्हाल्ने जिम्मेवारी दिएको हो । त्रिचालिस खेलाडीको बन्द प्रशिक्षण मंगलबारदेखि एन्फा कम्प्लेक्स, सातदोबाटोमा सुरु हुने बताइएको छ ।चोटका कारण गत सेप्टेम्बरमा काठमाडौंमा भएको साफ महिला च्याम्पियनसिप गुमाएकी प्लेमेकर रेनुका नगरकोटेलाई पहिलोपल्ट राष्ट्रिय टिमको बन्द प्रशिक्षणमा फर्किने भएकी छन् । एपीएफकी उनी राष्ट्रिय टिमकी पूर्वकप्तान पनि हुन् । भारतको महिला लिग खेलिरहेका गोलकिपर एन्जिला तुम्बापो सुब्बा, डिफेन्डर गीता राना र फरवार्ड सावित्रा भण्डारीलाई समावेश गरिएको ४३ खेलाडीको सूचीमा आर्मीकी अनुभवी डिफेन्डर अञ्जली वाइबा पनि छन् ।महिला फुटबलमा पनि नेपाल र भारत परम्परागत प्रतिद्वन्द्वी हुन् । चार महिनाअघि दशरथ रंगशालामा भएको साफ महिला च्याम्पियनसिपको सेमिफाइनलमा नेपालले भारतलाइ १० ले हराएको थियो । भारतीय महिला टिमले दक्षिण एसियाली टिमविरुद्ध बेहोरेको पहिलो हार हो त्यो । तर, फाइनलमा बंगलादेशविरुद्ध ३१ ले हारेपछि नेपालको पहिलोपल्ट उपाधि जित्ने सपना फेरि तुहिएको थियो । ओलम्पिक छनोटको प्रारम्भिक चरणका खेलहरू अप्रिलमा हुँदै छ, जसमा नेपाली टिमले भियतनाम, प्यालेस्टाइन र अफगानिस्तानसँग प्रतिस्पर्धा गर्नेछ ।"
मुवाँथाईमा अनिशालाई स्वर्ण,काठमाडौं (कास) अनिशा खड्काले यूएई मुवाँथाई च्याम्पियनसिपमा स्वर्ण पदक जितेकी छन् । अबुधाबीमा जनवरी २७ देखि २९ सम्म भएको प्रतियोगितामा अनिशा (तस्बिरमा नीलो)ले महिला ७१ केजीमुनि तौल समूहमा स्वर्ण जितेकी हुन् ।नेपाल राष्ट्रिय मुवाँथाई संघका अध्यक्ष गणेशलाल कक्षपतिका अनुसार फाइनलमा अनिशाले सुडानकी नवल फागिरलाई पराजित गरेकी थिइन् । त्यसअघि सेमिफाइनलमा अनिशाले बेलायतकी क्लेरे नेलमाथि विजय पाएकी हुन् ।
नेपाली मूलका अनिश च्याम्पियन,"काठमाडौं (कास) नेपाली मूलका डच जीएम (ग्रान्ड मास्टर) अनिश गिरीले अन्तिम चणको रोमाञ्चक मोडमा रिचार्ड र्यापोर्टलाई हराएर ८५ औं टाटा स्टिल चेस प्रतियोगिताको उपाधि जितेका छन् । उनले विश्व चेसका शीर्ष वरीयताका खेलाडीको प्रतियोगितामा मास्टर्सको उपाधि पहिालोपल्ट जितेका हुन् ।फिडे रेटिङका शीर्ष १४ खेलाडी सहभागी टाटा स्टिल मास्टर्समा १३ खेलमा अपराजित रहँदै ८५ अंक बटुल्दै च्याम्पियन भएका हुन् । विश्वकै प्रतिष्ठित यस प्रतियोगितामा पाँचपल्ट उपविजेता (सन् २०१४, २०१५, २०१८, २०१९ र २०२१) भएपछि उनले उपाधि उचालेका हुन् । उनी २०१८ र २०२१ को उपाधि होडमा प्लेअफमै चुकेका थिए । विराटनगरका सञ्जय गिरी र रुसी ओल्गाका २८ वर्षीय छोरा अनिशले नेदरल्यान्ड्सको विज्क आन जीमा सोमबार ट्रफी हात पारेपछि परिवारसँगै खुसी मनाएका थिए ।उज्वेकिस्तानका जीएम नोडिरबर्क अब्दुसाताोरोभ ०५ अंकको स्पष्ट अग्रतासहित शीर्षस्थानमा रहेर अन्तिम अर्थात् १३ औं चरणमा पुगेकाले उनलाई उपाधि होडमा सबैभन्दा बलियो मानिएको थियो । तर, उनले अन्तिम चरणमा घरेलु खेलाडी जोर्डन भान फोरेस्टविरुद्धको हार टार्न सकेनन् । त्यसैले नाटकीय रूपमा उपाधि होड खुला भएपछि २७६४ रेटेड अनिशले रोमानियन जीएम र्यापोर्टलाई पराजित गर्दै उपाधि कब्जा गरेका हुन् । पाँचपल्टको विश्व च्याम्पियन नर्वेजियन जीएम म्यागनस कार्लसेन भारतका अर्जुन एरिगासीलाई सहजै पन्छाउँदै अब्दुसातोरोभ समान ८ अंक बनाए । तर, टाइब्रेकरको आधारमा अब्दुसाताोरोभ दोस्रो भए भने कार्लसेनले तेस्रो स्थानमा प्रतियोगिता टुंग्याए ।१४ वर्षको छँदै जीएमको उपाधि हासिल गरेपछि विश्वमै चर्चित भएका अनिशले टाटा स्टिलको उपाधि जित्ने क्रममा शीर्ष वरीयताका कार्लसेन (२८५९ रेटेड) लाई क्लासिकल चेसमा १२ वर्षयता पहिलोपल्ट पराजित गरे । उनले चौथो चरणमा उक्त सफलता हात पार्नुअघि दोस्रो खलमै भारतीय जीएम गुकेश डोम्माराजुलाई हराएका थिए । दोस्रो वरीयताका चिनियाँ जीएम डिङ लिरेन (२८११ रेटेड) लाई नवौं चरणमा सिकार बनाएका थिए ।"

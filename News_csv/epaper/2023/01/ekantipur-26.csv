शीर्षक,विवरण
राष्ट्रपति निर्वाचनमा सम्भावित ३ समीकरण,तेस्रो(गैरएमाले उम्मेदवार निर्वाचित हुन) कांग्रेस १६२२१ एस २५७४ जसपा २१४५ जनमत १२४२ लोसपा ९७१ उन्मुक्ति ८९२ स्वतन्त्र ६५० (झुकाव) जनमोर्चा २०६ जम्मा २४९०१ माओवादीबाट आवश्यक भोटक्रस १४५३
"अन्तरजातीय जोडी छुट्याएर बलात्कार मुद्दा, थुनामुक्त गराउन लेनदेन","कान्तिपुरसँगको कुराकानीमा पनि भुवनलालले केटाकेटीको जीविकाका लागि संयुक्त नाममा १० कट्ठा जमिन पास गरिदिन गणेश परिवारसँग माग गरेको बताए । उनले भने, जमिन पास गर्न नमानेपछि मैले मुद्दा हालेको हो । समाजले पनि मुद्दामा जान उक्साएपछि २०७८ असोज १२ मा भुवनलालले जिल्ला प्रहरी कार्यालय झापा पुगेर राजेशविरुद्ध घरमा गएर छोरीलाई बलात्कार गरेको आरोपमा उजुरी दिए । भोलिपल्टै प्रहरी टोली गाउँमै पुगेर राजेश र पवित्रा दुवैलाई नियन्त्रणमा लियो । पवित्रालाई राति नै परिवारको जिम्मा लगायो भने राजेशलाई थुनामा राख्यो । प्रहरीले तपार्इंको छोरामाथि अपहरणको उजुरी परेको छ, छाड्न मिल्दैन भन्यो, जितलालले सुनाए, अनि हामी घर फर्कियौं । त्यसपछि छुटाउने कोसिस सुरु भयो । त्यसबेला भुवनलालले पैसा दिए मुद्दा फिर्ता गरिदिने सर्त राखेको जितलालले बताए । भुवनलालले सुरुमा १० लाख रुपैयाँ मागेका थिए । तर, त्यत्रो रकम दिने हैसियत नभएको भनेपछि साढे ६ लाख रुपैयाँमा सहमति भएको केटाका मामा रघुनन्दनले बताए । तत्कालीन वडाध्यक्ष परमानन्द सिंह राजवंशी र कांग्रेसका नेता (वर्तमान प्रदेश सांसद) भूमि राजवंशीको रोहवरमा रकम दिने सहमति भएको थियो । ऋणपान र भएका जायजेथा बेचेर साढे ६ लाख बुझाइयो, जितलालले बुधबार बगेको आँसु पुछ्दै भने, पैसा बुझाएपछि वकिलमार्फत काम गर्दा छोरा चाँडो छुट्ने आश्वासन पनि दिए । प्रदेशसभा सदस्य भूमी राजवंशीले दुवै परिवारलाई मिलाउन सहजीकरण गरेको दाबी गरेका छन् । केटाबिना केटी पनि बस्न नसक्ने अवस्था भएपछि समझदारीमै वकिलसँग सल्लाह गरेर केटाअनुकूल मुद्दा बनाइएको हो, उनले भने, त्यसपछि केटा छुटेको हो । यो घटनालाई नजिकबाट नियालेकाहरूका अनुसार केटा निस्किएपछि मात्रै परिवारलाई रकम दिने सर्तअनुसार वडाध्यक्षको हातमा साढे ६ लाख रुपैयाँ दिइयो । तर, भुवनलालले भने ५ लाख मात्रै हात पारे । डेढ लाख रुपैयाँ कसले गायब पार्यो भन्नेबारे दुवै पक्ष बेखबर छन् । आरोपितविरुद्ध प्रहरीले कात्तिक ४ मा जबर्जस्ती करणी शीर्षकमा मुद्दा दर्ता गरी कानुनी कारबाही अघि बढाएको थियो । झापा अदालतका न्यायाधीश टीकाराम आचार्यले कात्तिक ७ मा राजेशलाई पुर्पक्षका लागि कारागार चलान गर्न आदेश गरेका थिए । जेल चलान भएको करिब डेढ महिनापछि मंसिर २१ मा न्यायाधीश आचार्यकै इजलासले अभियोगमा दाबी नपुग्ने भन्दै सफाइ दियो । राजेशको पक्षमा मुद्दा हेरेका एक कानुन व्यवसायीका अनुसार केटीले केटालाई जेलबाट नछुटाए आत्महत्या गरिदिन्छु भनेर त्यतिबेलै परिवारलाई धम्क्याएकी थिइन् । त्यसपछि राजवंशी परिवारले आर्थिक लेनदेन गरेर राजेशलाई थुनामुक्त गराउने पहल गरेको हो । राजवंशी परिवारले हामीले गाउँमै कुरा मिलायौं भने, ती कानुन व्यवसायीले भने, अनि केटीको अनुकूल बकपत्र गराइएपछि केटा जेलमुक्त भए । गणेश परिवारका अनुसार राजवंशी परिवारलाई दिएको साढे ६ लाखबाहेक पनि अरू ७ लाख रुपैयाँ अदालती प्रक्रियामा खर्च भएको थियो । वकिल, प्रहरी र न्यायाधीशलाई मिलाउने काममा ७ लाख जति खर्च भयो, रघुनन्दन गणेशले भने, करिब १४ लाख हाराहारी खर्च भएपछि बल्ल भान्जा जेलबाट छुटे । अदालती खर्चका लागि गणेश परिवारले ६ कट्ठा जमिन मात्रै बेचेनन्, आफन्तसँग ऋण पनि लिएका थिए ।"
गरिखानेलाई किन छैन ठाउँ ?,"आत्महत्याको बढ्दो ग्राफआर्थिक अभाव र त्यसले समाजमा पार्ने अनेक प्रभावका कारण आत्महत्या गर्नेहरूको संख्या बर्सेनि बढेको प्रहरीको तथ्यांकले देखाएको छ । प्रहरी प्रधान कार्यालय नक्सालका अनुसार आर्थिक वर्ष ०७४७५ देखि ०७८७९ को पाँच वर्षमा आत्महत्याबाट ज्यान गुमाउनेको संख्या ३१ हजार २ सय २१ छ । चालु आर्थिक वर्ष ०७९८० को पाँच महिना (मंसिर मसान्त) सम्म मुलुकभर २ हजार ४ सय ८० जनाले आत्महत्या गरेका थिए । प्रहरीका अनुसार आर्थिक वर्ष ०७४७५ मा ५ हजार ३ सय १७, ०७५७६ मा ५ हजार ७ सय ५४, ०७६७७ मा ६ हजार २ सय ४१, ०७७७८ मा ७ हजार १ सय १७ र गत आर्थिक वर्ष ०७८७९ मा ६ हजार ७ सय ९२ छ । प्रहरीको तथ्यांकमा विष सेवन, आगोमा जलेर, झुन्डिएर, हाम फालेर, करेन्ट लगाएर, हातहतियार तथा औजार प्रयोग गरेर तथा नदीखोला तथा पोखरीमा हाम फालेर आत्महत्या गरेको देखिएको छ । जसमध्ये, झुन्डिएर र विष सेवन गरेर आत्महत्या गर्नेको अन्यको तुलनामा ९८ प्रतिशतभन्दा बढी छ ।काठमाडौं प्रहरी प्रवक्ता एसपी दिनेशराज मैनालीका अनुसार आर्थिक अभाव, पारिवारिक विवादबेमेल, वैदेशिक रोजगार, सम्पत्ति बाँडफाँट, आवेग र प्रतिशोध अनि आपसी अविश्वास आत्महत्याको कारक रहने गरेको पाइएको छ । आत्महत्यामा आर्थिक अभाव, सम्पत्ति विवाद, घरायसी कलह, परपुरुषमहिलासँगका सम्बन्ध, नैराश्यता, प्रतिशोध, मानप्रतिष्ठामा आँचजस्ता कारण देखिने गरेको उनी बताउँछन् । पछिल्लो समय महत्त्वाकांक्षी योजना, व्यवसाय लगानीप्रतिको असुरक्षाले पनि मानसिक तनाव उत्पन्न भएर आत्महत्याको बाटो रोज्ने गरेको पाइएको छ, उनले भने ।"
जेल रेस्टुरेन्टप्रति प्रशासन अनुदार,"(लुम्बिनी)मंसिर ९ को मध्याह्न २ बजेको कुरा हो । रूपन्देहीको सिद्धार्थनगर१३, देवकोटा चोकस्थित जेल रेस्टुरेन्ट एन्ड बार मा खाजा खाने ग्राहक आइसकेका थिए । सञ्चालक विष्णु पौडेल ग्राहकको अर्डरअनुसारका परिकार टेबलसम्म पुर्याउन कर्मचारीलाई अह्राइरहेका बेला रेस्टुरेन्टभित्र एकाएक एक हूल मान्छे छिरे । उनीहरू थिए, जिल्ला प्रशासन कार्यालयका कर्मचारी, प्रहरी र केही संघसंस्थाका प्रतिनिधि । सहायक प्रमुख जिल्ला अधिकारी रामचन्द्र अर्यालको नेतृत्वमा गएको टोलीले रेस्टुरेन्टको मापदण्ड नमिलेको भन्दै रेस्टुरेन्ट बन्द गर्न लगाए । उनले त्यहाँ राखिएका सामग्रीमा पनि प्रश्न उठाए । खाँदाखाँदैका ग्राहक उठेर निस्किए । बाहिर कुरेका ग्राहक भित्र पस्न पाएनन् । सञ्चालक पौडेलसहित त्यहाँ कार्यरत १२ जना कर्मचारी रेस्टुरेन्ट बन्द गरेर बाहिर निस्के । प्रशासनको आदेशपछि बन्द भएको रेस्टुरेन्ट तीन दिनपछि बिहीबारबाट सञ्चालनमा आएको छ । तर बीचका दिनमा प्रशासनबाट जे जस्ता प्रश्न सामना गर्नुपर्यो, त्यसले सञ्चालकहरूलाई विस्मय पार्यो । उनीजस्तै युवा उद्यमीहरू पनि छक्क परे । एक करोडभन्दा धेरै लगानीमा गत मंसिर २८ देखि सञ्चालनमा रहेका जेल रेस्टुरेन्ट भैरहवाका निम्ति मात्रै होइन, आसपासमै नयाँ अवधारणाको रेस्टुरेन्ट थियो । इन्डियन, चाइनिज तथा कन्टिनेन्टल खाजा पाइने भएकाले भन्दा पनि रेस्टुरेन्टको सेटअपका कारण यसको चर्चा बढ्दै गएको थियो । यो रेस्टुरेन्टको भित्तामा नक्कली पेस्तोल, हतकडी, मानिस बसेर खाजा खाने ठाउँ, आत्महत्या गर्दा पासो लगाउने डोरी, अदालतको कठघराजस्ता सामग्री छन् । ग्राहकहरू जेलभित्र कैदी बसेजस्तै फलामे बारभित्र बस्छन् । पश्चिम नवलपरासीको पाल्हीनन्दन गाउँपालिकाका दीपु जैसवाल र परासीकै सुनवल स्थायी घर भई सिद्धार्थनगरमा बस्दै आएका विष्णु पौडेलले संयुक्त रूपमा यो रेस्टुरेन्ट खोलेका हुन् । रेस्टुरेन्ट खोल्नुअघि दीपु र विष्णु व्यापारका अनेक क्षेत्रमा हात हालेर हन्डर ठक्कर खाँदै आएका थिए । विष्णु फर्निचर उद्योग, क्रसर व्यवसाय, हार्डवेयर व्यापारको तीतो अनुभवपछि यो रेस्टुरेन्ट खोल्न आइपुगेका थिए । दीपु पनि हार्डवेयरमा सफल नभएर सहकार्यमा जोडिएका थिए । जैसवाल र पौडेल कुनै नयाँ खालको रेस्टुरेन्ट खोल्ने सोचमा थिए । दिमाग खियाउने क्रममा जेल रेस्टुरेन्टको अवधारणा फुरेको थियो । जेलभित्रकै जस्तो वातावरण देखाउन उनीहरूले टेबलहरू पनि झ्यालखानाभित्र जस्तै गरी सेटअप गरेका थिए । नक्कली बन्दुक र नक्कली पेस्तोल राख्नुका साथै अँध्यारो रंगको प्रयोग गरेका थिए । मासिक ६० हजार रुपैयाँ भाडा तिर्ने गरी उनीहरूले खोलेको रेस्टुरेन्टमा १२ जनाले रोजगारी पाएका थिए । जिल्ला प्रशासनले यो सबै सेटअपप्रति नै आपत्ति जनाएको थियो । सञ्चालक पौडेलका अनुसार मेला स्थलमा बेलुन फुटाउन प्रयोग गरिने नक्कली पेस्तोल किनेर राखिएको थियो । अनलाइनबाटै नक्कली हतकडी किनेर भित्तामा राखिएको थियो । हामीले सक्कली सामग्री राखेको भए अवैध वा आपराधिक हुन्थ्यो होला, उनले भने, नक्कली वस्तु राखेका थियौं, त्यसमा हामीलाई व्यवसाय बन्द गराउने गरी एक्सन गरियो । रेस्टुरेन्ट बन्द भएपछि घर फर्किएका सञ्चालकद्वय बुधबार बिहान प्रशासनमा पुगे । उनीहरूका अनुसार प्रमुख जिल्ला अधिकारी भरतमणि पाण्डेले प्रशासनबाट घरेलु तथा साना उद्योग कार्यालयमा पत्र पठाइएका र उक्त कार्यालयबाट सुधार गरी सञ्चालन अनुमति लिएर व्यवसाय चलाउन पाउने उत्तर दिए । प्रजिअ पाण्डेले रेस्टुरेन्टमा राख्न नपाइने सामग्रीका प्रावधानबारे प्रस्ट हुन पनि सुझाएका थिए । सञ्चालकद्वयले भने आफूहरूले भारतमा देखेको अवधारणालाई यहाँ प्रयोग गर्न नक्कली सामग्री राखेको बताएका थिए । प्रमुख जिल्ला अधिकारी पाण्डेले रेस्टुरेन्टमा मानिसलाई नकारात्मक क्रियाकलापमा प्रोत्साहन गर्ने पेस्तोल, आत्महत्या गर्न सिकाउने डोरी बाँधिएको, जेलको बनावटसमेत रहेकाले सहायक प्रमुख जिल्ला अधिकारी संयोजक रहेको अनुगमन समितिले अनुगमन गरेको बताए । रेस्टुरेन्ट दर्ताका क्रममा योयो वस्तु राखेर चलाउने भनेर उल्लेख नगरेको पनि पाण्डेले बताए । सधैंका लागि बन्द गरिदिएको होइन, उनले भने, अनुगमनका क्रममा उल्लेख नै नरहेको सामग्री राखेको पाइएपछि सुधार गरेर चलाउन सुझाव दिएको हो । यो समितिको अधिकारमा पर्छ । घरेलु तथा साना उद्योग कार्यालयले सञ्चालकलाई बुधबार पत्र पठाएर नाम परिवर्तन गरी रेस्टुरेन्ट सञ्चालन गर्न भनेको छ । सञ्चालक जैसवालले बिहीबारदेखि रेस्टुरेन्ट सञ्चालन गर्ने बताए । उनले जेल नाम राखेरै आफूहरूले घरेलु तथा साना उद्योगमा दर्ता गरिसकेकाले अहिले बीचैमा नाम फेर्दा रेस्टुरेन्टको ब्रान्डमा असर पर्ने बताए । यो निर्णयमा पुनर्विचार गर्न अनुरोध गर्छौं, उनले भने । सिद्धार्थ उद्योग वाणिज्य संघका अध्यक्ष भीष्मप्रसाद न्यौपाने लगानी गरेर व्यवसाय गर्न अघि सरेका युवालाई सरकारले सघाउनुपर्ने बताउँछन् । त्रुटि भेटिए बन्द गराउनुको साटो सुधार गरेर सञ्चालन गर्न प्रशासनले सुझाउनुपर्ने उनको भनाइ छ ।"
हतारमा छिन् फुन्जो,"(काठमाडौं) नाममा के छ र ? होइन, सबथोक हुन्छ । फुन्जो झङभु लामा नामैले सबथोक भन्छ । तिब्बती भाषाको यो नामको अर्थ हुन्छ, सबै पुगेको राम्रो । नाम मात्र होइन, यी ३१ वर्षीया युवतीले काम पनि त धेरै गरेकी छन्, त्यो पनि पुग्ने गरेर राम्रोसँगै । उनको सबैभन्दा ठूलो परिचय हुन्छ, सबैभन्दा कम समयमा सगरमाथाको सफल आरोहण गर्ने महिला । गज्जब छैन र यो ? जम्माजम्मी ३९ घण्टा ६ मिनेटमै फुन्जोले सन् २०१८ मा सफल आरोहण गरेकी थिइन् ।दिन थियो, मे महिनाको १७ तारिख । उनले यो सबै विवरण आफ्नै हातमा ट्याटु पनि गरेकी छन् र त्यसलाई खुबै गर्वले देखाउन पनि गर्छिन् । अझ त्यही ट्याटुलाई सुमसुम्याउँदै उनी भन्छिन्, सबथोक मिलेको भए, त्यो समय अझ धेरै कम हुन्थ्यो । त्यति भन्दा उनको अनुहार धपक्क बल्ने गर्छ । यो सबै किन सम्भव भएको थियो भन्दा फुन्जोको हिउँसँग नजिकको साइनो छ । उनी हिउँमै हुर्किन् र बढिन् । अनि हिउँकै लागि केही न केही गर्ने इच्छा राख्छिन् ।हिउँमै रमाउने भनेपछि उनमा अदम्य साहस पनि त चाहियो नै । यो उनमा पर्याप्त छ पनि । त्यसैले आफ्नो नामको भावअनुसार हिउँसँग जोडिएर सबै पुग्ने गरेर राम्रो काम गर्न चाहन्छिन् । उनी आफ्नो हिउँसँग जोडिएको परिचयलाई अझ गाढा पार्न चाहन्छिन् । त्यसै क्रममा उनले हालै एउटा ठूलै जिम्मेवारी पनि पाएकी छन् र यो हो, स्विट्जरल्यान्डका लागि नेपालको पर्यटन सद्भावना दूत । उनलाई संस्कृति, पर्यटन तथा नागरिक उड्डन मन्त्रालयले यो जिम्मेवारी सुम्पेको हो ।यो काममा पनि उनी उत्तिकै खुसी छिन् । भन्छिन्, मेरो काम भनेको स्विसहरूलाई नेपालमा भ्रमण गर्नका लागि प्रेरित गर्ने, सल्लाह दिने र सहज बनाउने हो । मलाई यो काम निकै जिम्मेवारीपूर्ण जस्तो लाग्छ । त्यसैले मलाई धेरै काम पनि गर्नु छ । उनी आफैं यसअघि स्विट्जरल्यान्ड पनि गइसकेकी छन् । त्यतिबेला उनी शीतकालीन खेलको प्रशिक्षणका लागि गएकी थिइन् । भनेपछि उनी खेलाडी पनि हुन्, त्यो पनि हिउँसँग जोडिएको ।त्यसो त नेपालमा हिउँसँग जोडिएका खेल निकै कम हुन्छन् । कम मात्र होइन, यसबारे खासै चर्चा पनि हुन्न । तर नेपालको एउटा विशिष्ट परिचय हिमालको देशकै रूपमा छ । कम चर्चाबीच नेपालमा शीतकालीन खेलका राष्ट्रिय प्रतियोगिता पनि हुने गर्छ । फुन्जो त्यसकी पनि च्याम्पियन हुन्, अझ त्यो पनि पहिलो पहिलो । सन् २०१५ मा पहिलो पल्ट स्की च्याम्पियनसिप भएको थियो, लाङटाङको केन्जिङ भ्यालीमा । त्यहाँ उनी अल्पाइनमा च्याम्पियन भइन् ।त्यसपछि यही प्रतियोगिता सन् २०१८ मा मुस्ताङमा भएको थियो र त्यसमा पनि उनी अल्पाइनमा च्याम्पियन भइन् । यो स्पर्धामा खेलाडी माथिल्लो भागबाट तल झर्ने गर्छ, स्की गर्दै । फुन्जो भन्छिन्, मलाई नेपालमा पनि हिउँमा खेलिने खेल केही न केही सम्भव छ भनेर प्रचार गर्नु छ । स्विट्जरल्यान्डमै गएर मैले यो खेलबाट जान्ने र सिक्ने अवसर पाएका थिएँ । अनि नेपाल आएर च्याम्पियन पनि भएँ । मलाई हिउँका खेलबारे पनि धेरैलाई बुझाउनु छ ।फुन्जो राम्री पनि छिन्, हिस्सी परेकी । सायद भाग्यमानी पनि छिन् । त्यसैले त उनी एउटा वृत्तचित्रमा नायिका भएर पनि आउँदै छिन् । यस वृत्तचित्रबारे पटक्कै हल्ला नभएको स्थिति छ । निर्माण हुने क्रममा रहेको वृत्तचित्रमा के कस्तो हुन्छ, त्यसबारे पनि उनलाई थाहा छैन । तर एउटा तथ्य निश्चित छ, यसमा उनको प्रमुख भूमिका छ । खास कुरा के भन्दा एडमन्ड हिलारी र तेन्जिङ नोर्गेले पहिलो पल्ट सगरमाथा सफलतापूर्वक चढेको ७० वर्ष हुँदै छ ।सन् १९५३ को मे २९ मानवीय इतिहासकै एउटा ठूलो उपलब्धिका रूपमा उनीहरू दुई जना सबैभन्दा पहिले सगरमाथाको चुचुरोमा पुगेका थिए । हिलारीका नाति हुन्, एलेक्जान्डर र जर्ज । आफ्ना बाजेको सम्झनामा उनीहरूले वृत्तचित्त बनाउन लागेका हुन् । सायद त्यसमा उनीहरू आफ्नो बाजेसँगको सम्बन्ध कुनै न कुनै रूपमा देखाउन चाहन्छन् । यो वृत्तचित्रको कथा नेपालसँग पनि त जोडिनु नै पर्यो, त्यसैले फुन्जो पनि छानिएकी हुन् ।धेरैले यस पात्रका लागि अडिसन दिएका थिए, तर छानिए उनी नै । यसको पनि कारण छ । उनको जीवनमा सबैभन्दा ठूलो भूमिका खेल्नेमा पर्छन्, बाजे । त्यसैले पनि फुन्जो आफ्नो बाजे नोर्बु लामाको प्रसंग आउँदा भावुक हुन्छन् । फुन्जोलाई तिनै बाजेले हुर्काए र बढाए, गोर्खाको चुम भ्यालीमा । यसै कारणले तिनै बाजे र फुन्जोबीचको सम्बन्ध देखाउन पनि यो वृत्तचित्रका लागि उनी उपयुक्त भइन् । हाम्रो काम भने यो वृत्तचित्रको व्यग्रसँग प्रतीक्षा गर्ने नै हो, किनभने यसबारे धेरै जानकारी बाहिर आएकै छैन ।फुन्जोले बिनाअक्सिजन चोयु हिमाल पनि चढिसकेकी छन् । गोर्खाकी यी युवतीले मनास्लु, आमादब्लम र उत्तर अमेरिकाको डेनालीको पनि सफल आरोहण गरिसकेकी छन् । उनी पाकिस्तानको केटू हिमाल सफल आरोहणको निकै नजिक पनि पुगेकी थिइन्, तर सफल भने भइनन् । चुचुरोबाट जम्माजम्मी दुई सय मिटरको दूरीमा पुगिसक्दा पनि उनी आरोहण त्याग्न बाध्य भइन् । भने पछि उनको परिचय खाली सगरमाथा कम समयमा चढ्ने महिलाका रूपमा मात्र छैन ।उनको एउटा अर्को ठूलै परिचय पनि छ र यो हो, नेपालकी पहिलो महिला हेलिकोप्टर लङलाइन रेस्क्युअरको । के हो त यो ? उनी भन्छिन्, एउटा निश्चित उचाइपछि हिउँमा हेलिकोप्टर ओराल्न मिल्दैन । तर ६ हजार मिटरको उचाइ पनि उद्धार त आवश्यक हुन्छ नै । त्यस्तो स्थितिमा हेलिकोप्टरमा झुन्डेर उद्धार गर्ने काम हुन्छ । यसका लागि पनि उनले निकै कडा प्रशिक्षण लिएकी छन् । भनेपछि यी फुर्वाको कति धेरै साइनो है, हिउँसँगै जोडिएर ।"
भारत गणतन्त्र घोषित,"सन् १९५० मा आजकै दिन (जनवरी २६) मा भारत गणतन्त्र घोषित भएको थियो । भारत ब्रिटिस उपनिवेशबाट १९४७ को अगस्ट १५ मा स्वतन्त्र भएको थियो । तर १९५० को जनवरी २६ मा संविधान जारी भएसँगै भारत सार्वभौम, लोकतान्त्रिक र गणतन्त्रात्मक राष्ट्र घोषित भएको हो । भारतको संविधानसभाले १९४९ को नोभेम्बर २६ मा अपनाएको संविधानले भारत सरकार ऐन, १९३५ लाई विस्थापित गरेसँगै भारत गणतन्त्रको युगमा प्रवेश गरेको हो । त्यसयता भारतले हरेक वर्ष जनवरी २६ लाई गणतन्त्र दिवसका अवसरमा मनाउँदै आएको छ । संविधानले भारतीय नागरिकलाई आफ्नो देशको सरकार आफैं चुन्न सक्नेलगायतका लोकतान्त्रिक व्यवस्थाहरू स्थापित गरेको हो । डा राजेन्द्र प्रसादले दरबार हाउसमा भारतको पहिलो राष्ट्रपतिको शपथ लिएका थिए । त्यसलगत्तै उनले इर्विन रंगशाला (हाल मेजर ध्यान चन्द रंगशाला) पुगेर भारतको राष्ट्रिय झन्डा फहराएका थिए ।सुरुका चार वर्ष भारतको गणतन्त्र समारोह इर्विन रंगशाला, रेड फर्ट र रामलिला मैदानमा मनाइएको थियो । पहिलो गणतन्त्र परेड १९५५ मा राजपथमा आयोजना गरिएको थियो । उक्त कार्यक्रममा पाकिस्तानका गभर्नर जनरल मलिक गुलाम मुहम्मद मुख्य अतिथि थिए । फ्रान्सेली सैनिक टोलीले २०१८ मा पहिलो विदेशी टोलीका रूपमा भारतको गणतन्त्र दिवसका अवसरमा आयोजित परेड समारोहमा भाग लिएको थियो ।"
निफका सबै फिल्म हलमा देखाइने,"काठमाडौं (कास) छैटौं नेपाल अन्तर्राष्ट्रिय चलचित्र महोत्सव (निफ) अन्तर्गतका सबै फिल्म हलमै देखाइने भएको छ । चैत २ गतेदेखि सुरु हुने महोत्वसमा यसअघिको प्रदर्शनको अभ्यास तोड्दै मल्टिप्लेक्स हलहरूको चेन संस्था क्यूएफएक्समा देखाइने भएको हो । ३५ देशबाट छनोट गरिएका फिल्म ठमेलको छाया सेन्टर, सिभिल मल, ललितपुरको लबिम र भक्तपुरको क्यूएफएक्समा देखाइने आयोजकले जनाएको छ । निफका अध्यक्ष केपी पाठकले अन्य ठूला अन्तर्राष्ट्रिय महोत्सवमा हुने अभ्यासअनुसार नै हलमा फिल्म देखाउने निर्णयमा पुगेको बताए । हामी हरेक वर्ष केही न केही घाटा बेहोरेर महोत्सव आयोजना गर्दै आइरहेका छौं ।काम र मिहिनेतको प्रशंसा गर्ने यस्ता महोत्सवले नै फिल्मकर्मीलाई ऊर्जा भर्ने हो, बुधबार आयोजित पत्रकार सम्मेलनमा पाठकले भने, यस पटक हामीले महोत्सवका फिल्महरू हलमा देखाउने जोखिम लिएका छौं । यसअघि पर्यटन बोर्ड र सभागृहमा फिल्म देखाउँदा सामना गर्नुपरेका साउन्डलगायत समस्या हलमा नहुने उनको भनाइ छ । विश्वभरिका कथाहरूको उत्सव नेपाल अन्तर्राष्ट्रिय चलचित्र महोत्सव नारा बोकेर चल्ने महोत्सवमा लामा तथा छोटा फिल्म तथा वृत्तचित्र प्रदर्शन गरिनुका साथै फिल्मकर्मी र कलाकारहरूको सहभागितामा विविध कार्यशाला, अन्तर्क्रिया र छलफल गरिने जनाइएको छ । आवेदन परेका ५ सयभन्दा बढी फिल्मबाट ९५ वटा प्रदर्शनका लागि छनोट गरिएको हो । तीमध्येबाट विभिन्न ७ विधामा १४ अवार्डसमेत वितरण गरिने आयोजकले जनाएको छ ।"
फिल्मकर्मी तान्दै पत्ताले,"(सोलुखुम्बु) चिसो, दुर्गम अनि विकटको पहिचान बनाएको सोलुखुम्बुको परिभाषा पछिल्लो समय बदलिँदै गएको छ । हिमाली जिल्ला अहिले विदेशी पर्यटकका लागि मात्र होइन, नेपाली कलाकर्मीको रोजाइमा पनि पर्न थालेको छ । यसअघि खुम्बु क्षेत्रमा मात्रै फिल्महरू छायांकन हुँदै आएकामा हाल भने जिल्लाको प्रमुख प्रवेशद्वार पत्ताले नेपाली कलाकर्मीका लागि आकर्षक छायांकन स्थल बन्दै गएको छ । खुम्बु क्षेत्रमा चर्चित हलिउड फिल्म एभरेस्ट र बलिउड फिल्म उचाइ को छायांकनपछि तल्लो क्षेत्रको हिमाली बस्ती पत्तालेमा पनि नेपाली फिल्म तथा टेलिशृंखलाको सुटिङ हुन थालेको छ । विश्वकै सर्वोच्च शिखर सगरमाथादेखि अन्य हिमशृंखलाको दृश्य नजिकबाट सहजै कैद गर्न सकिने भएकाले पनि चलचित्र निर्माताको ध्यान पत्तालेले तानेका हो । समुद्री सतहबाट ३ हजार मिटरको उचाइमा रहेको पत्तालेबाट सगरमाथा, कञ्चनजंघा, मकालु, ल्होत्से र गौरीशंकर हिमाललाई नजिकबाट नियाल्न सकिन्छ । पछिल्लो समय नेपाली चलचित्र स्वर्ग मेरो गाउँ, प्रेम गञ्ज तथा हाँस्य टेलिशृंखला सक्किगोनी को १००औं शृंखलाको छायांकन गरिएको छ । हामीले पत्तालेमा साँच्चिकै स्वर्गीय अनुभूति गर्न पायौं, नेपाली चलचित्र स्वर्ग मेरो गाउँको छायांकनका लागि आएका निर्देशक रामकृष्ण बजगाईंले भने । यहाँको प्राकृतिक सौन्दर्यले लोभ्याएपछि उनले लगभग पूरापूरी फिल्म पत्तालेको ग्रामीण परिवेशमा नै छायांकन गराएका थिए । यहाँको रहनसहन, संस्कृति र सम्पदा नेपाली दर्शकलाई पस्कन योग्य छन्, चलचित्रकी नायिका भावना गुरुङले भनिन् । नायक नरेन खड्का पनि पत्तालेको एकमहिने बसाइमा दंग नै देखिन्थे । राष्ट्रियस्तरका कलाकारको आवागमनले यस क्षेत्रका बालबालिकामा पनि सकारात्मक प्रभाव परिरहेको छ । यहाँ फिल्म सुटिङ हुँदा हाम्रा बालबालिका पनि कलाकारितामा रुचि राख्ने भएका छन्, पत्ताले आधारभूत विद्यालयका प्रधानाध्यापक राम मगरले कान्तिपुरसँग भने । प्रेमगन्जकी नायिका बेनिशा हमालले पनि पत्तालेको मनोरम दृश्यले लोभ्याएको बताइन् । यहाँको वनजंगल, मिलेको प्रकृति अनि उदाएको र अस्ताएको घामलाई नजिकबाट स्पर्स गर्ने कुराले मोहित बनाएको उनले बताइन् । फिल्महरूको सुन्दर ग्रामीण भूगोलमा गरिने छायांकनले आन्तरिक पर्यटन प्रवर्द्धनमा पनि टेवा पुग्ने विश्वास कलाकारहरूको छ । लगातार फिल्महरूको छायांकन हुन थालेपछि स्थानीय पनि आफ्नो स्थानको प्रवर्द्धन भएकोमा मक्ख छन् ।"
मलेसियालाई बाध्यकारी बन्दै शून्य लागत,"(क्वालालम्पुर, मलेसिया)मलेसियाको भेन्चर इलेक्ट्रोनिक्स कम्पनीमा जान अनिल राय यादवले आफ्नो पैसा खर्चिनै परेन । काठमाडौंसम्म आउँदाजाँदा, राहदानी बनाउँदा, होटलमा खाँदाबस्दा, स्वास्थ्य परीक्षण गर्दाको खर्च आकर्षण म्यानपावरले नै ईसेवामार्फत उनको खातामा पठाइदियो । अनिल म्यानपावरलाई बुझाएको सेवा शुल्कको रसिद होइन आफूलाई शोधभर्ना गरिदिएको रसिदको फाइल बोकेर मलेसिया आइपुगेका छन् । ऋणको भारी नबोकी मलेसियाको जोहोरबारुस्थित कार्यस्थल पुग्दा २९ वर्षीय अनिल दंग छन् । रौतहट देवाही गोनाही नगरपालिकाका यादवका दुई छोरी र एक छोरा छन् । उनी यसअघि मलेसियामा ६ वर्ष ५ महिना काम गरी फर्केका थिए । त्यतिखेरको आम्दानीले दुई बहिनीको विवाह गरिदिए । घडेरी जोडे । अब पक्की घर बनाउने उनको योजना छ ।खोटाङ गैरीगाउँ३ का ४२ वर्षीय मुकुन्द दाहाल मलेसियाको पाङस्थित फेल्दा प्लान्टेसन कम्पनीमा पुगे । उनलाई रिलेसन इम्प्लोइमेन्ट सर्भिस आफैंले भर्ना प्रक्रियामा लाग्ने सबै खर्च व्यहोरिदियो । मेरो यो तेस्रो वैदेशिक रोजगारी हो । सुरुमा मलेसिया आउँदा एक लाख २० हजार रुपैयाँ लागेको थियो । त्यतिखेर भनेको काम नपाएर फर्किनुपर्यो । लागत शुल्क डुब्यो, उनले भने, दोस्रो पटक कतार जाँदा ८० हजार रुपैयाँ लाग्यो । मरुभूमिमा घाँस काट्ने काम गर्नुपर्यो । अहिले उनले व्यक्तिगत सरसामानबाहेक कहींकतै पैसा बुझाउनुपरेन । अहिले परिवारबाट फोन त आउँछ । त्यो फोनमा सन्चोबिसन्चो मात्रै सोधिन्छ, उनी भन्छन्, पहिलाजस्तो कहिले पैसा आउँछ ? ऋणको ब्याज यति भइसक्यो भन्ने सुन्नैपर्दैन ।मलेसिया विश्व बजारमा उत्पादित सामान निर्यात गर्ने २३ औं देशमा पर्छ । टिन, रबर र पाम आयल निर्यात हुने मुख्य वस्तु हुन् । पछिल्लो समय मलेसियाबाट निर्यात हुने प्राकृतिक स्रोतको उत्पादकदेखि ग्लोभ्स् र इलोक्ट्रोक्निस कम्पनी रेस्पोन्सिबल बिजनेस एलाइन्स (आरबीए) को न्यायोचित भर्ना प्रक्रिया (शून्य लागत) कार्यान्वयन गर्न बाध्य छन् । मलेसियाका ग्लोभ्स्, इलोक्ट्रोनिक्स, रबर, पाम आयल खेती तथा उत्पादनमा शून्य लागतमा कामदार लैजान थालिएको छ । मलेसियाको कुल गार्हस्थ्य उत्पादनमा सबैभन्दा बढी सेवा क्षेत्रको योगदान ५३६ प्रतिशत, औद्योगिक क्षेत्रको ३७६ र कृषिको योगदान ८८ प्रतिशत छ ।सुरक्षा गार्ड, पर्यटन क्षेत्र, फर्निचर, सरसफाइ र साना औद्योगिक उत्पादनमा संलग्न कामदार भने कम्तीमा तीन लाख रुपैयाँ तिर्न बाध्य छन् । तर पनि ग्लोभ्स्, इलेक्ट्रोनिक्समा भन्दा यी क्षेत्रमा जाने कामदारकै संख्या बढी छ । ग्यालेक्सी म्यानपावरले ह्वाइट हर्स कम्पनीमा टाइल बनाउन पठाएका चन्द्रबहादुर शाहीले मलेसिया आउँदा झन्डै तीन लाख ५० हजार खर्च भएको बताए । म्यानपावरलाई पैसा बुझाएर आएँ तर रसिद छैन, उनले भने, आउन नपाएको भए छोराछोरीले खानासमेत पाउने थिएनन् । बच्चाहरू पढ्न पाउँदैनथे । नेपाल र मलेसियाबीच २०७५ कात्तिक १० मा भएको श्रम सम्झौताअनुसार भर्ना शुल्क र यससँग सम्बन्धित सबै शुल्क रोजगारदाताको दायित्वभित्र पर्छ । मलेसियाको श्रम कानुनले पनि कामदारसँग कुनै शुल्क उठाउन पाइँदैन । मलेसियाका रोजगारदाताले नेपालबाट एक जना कामदार ल्याउन ६३ सयदेखि ७९ सय रिंगेटसम्म खर्च लाग्ने श्रम सम्झौतामा उल्लेख छ । तर, ग्लोभ्स्, इलोक्ट्रोनिक्स कम्पनी र प्लान्टेसन क्षेत्रका रोजगारदाताले मात्रै कामदार लैजान लाग्ने सेवा र सम्बन्धित शुल्क व्यहोर्ने गरेको भेटिएको छ ।कोभिडअघि नै युरोप तथा अमेरिकी सरकारले ग्लोभ्स् र इलोक्ट्रोनिक्स उत्पादनमा कार्यरत आप्रवासी कामदारमाथि बाध्यकारी श्रममा लगाएको भन्दै मलेसियामा उत्पादित सामानमा एकपछि अर्को प्रतिबन्ध लगाएका थिए । विदेशी कामदारलाई बाध्यकारी श्रममा संलग्न गराएको भन्दै गत वर्ष अमेरिकाले सन् २०२१ को विश्व बजारमा ब्रान्डिङ को उत्कृष्ट अवार्ड पाएको स्मार्ट ग्लोभ्स्को उत्पादनलाई आफ्नो बजारमै रोक लगाइदियो । त्यसअघि पनि अमेरिकाले विश्वविख्यात टप ग्लोभ्स् कम्पनीका उत्पादनमा प्रतिबन्ध लगाएको थियो । टप ग्लोभ्स्मा मात्रै ५ हजार नेपाली कार्यरत थिए । बेलायतले पनि मलेसियामा उत्पादित ग्लोभ्स् बिक्रीमा रोक लगाएको थियो ।युरोप तथा अमेरिकीमा लगाइएको प्रतिबन्धलाई हटाउन ग्लोभ्स् कम्पनीले पहिल्यै भर्ना गरिएका कामदारले म्यानपावर कम्पनीलाई बुझाएको सेवा शुल्क फिर्ता गर्ने अभियान नै सुरु गर्नुपर्यो । यसरी नेपाली कामदारको हकमा करिब चार हजार रिंगेटसम्म फिर्ता हुने क्रम जारी छ, जुन हरेक महिनाको तलबमा गाभिएर आउँछ । मलेसियास्थित नेपाली दूतावासका अनुसार एनसेल, टप ग्लोभ्स्, डब्लूआरपी एसिया प्यासिफिक, हार्टालेगा होल्डिङ्स र रिभरस्टोन होल्डिङ्स जस्ता कम्पनीले कामदारले माग गरेकै आधारमा भर्ना शुल्क फिर्ता दिइरहेका छन् । जब मलेसियाले विदेशी कामदार ल्याउने ढोका खुल्ला गर्यो तब ती कम्पनी नयाँ कामदार भर्ना प्रक्रियादेखि नै सचेत देखिन थाले । जुन म्यानपावर कम्पनीले कामदारसँग पैसा नलिने सुनिश्चित गर्छ, उसैमार्फत कामदार भर्ना गर्न थालिएको देखिन्छ, श्रम काउन्सिलरको कार्यभार सम्हालेर मलेसियाबाट हालै फर्किएका उपसचिव दीपक ढकालले भने । मलेसियाले नेपाल, बंगलादेश, भारत, भियतनामलगायत देशबाट कामदार लैजाने गरेको छ । श्रम, रोजगार तथा सामाजिक सुरक्षा मन्त्रालयका अनुसार गत आर्थिक वर्षमा नेपालबाट लगिएका कामदारमध्ये ५३२ प्रतिशत दक्ष, ७ प्रतिशत अर्धदक्ष र ३९८ प्रतिशत अदक्ष थिए । म्यानपावर व्यवसायीबीच मागपत्र हात पार्न अन्य क्षेत्रमा अस्वस्थ प्रतिस्पर्धा छ । तर रेस्पोन्सिबल बिजनेस एलाइन्स (आरबीए) सँग आबद्ध रोजगारदातासँग भने मागपत्र पाउन लेनदेनको प्रतिस्पर्धा निकै कम छ । आरबीएमा इलोक्ट्रोनिक्स, ग्लोभ्स्, रबर, पाम आयल खेती तथा उत्पादन र बहुराष्ट्रिय औषधि उत्पादक कम्पनी आबद्ध छन् । नेपालले श्रम व्यवस्थापनमा लिएको नीति, दुई देशबीचको श्रम सम्झौता र वैदेशिक रोजगार व्यवस्थापन प्रणाली कारण ती कम्पनीहरूको पहिलो छनोट नेपाल बनिरहेको छ ।अन्तर्राष्ट्रिय श्रम संगठन (आईएलओ) को नेपालको न्यायोचित भर्नासम्बन्धी प्रतिवेदन अनुसार मलेसियासँग गरिएको सम्झौतापत्रले दुवै पक्षलाई बाध्यकारी श्रमका सबै स्वरूपबाट कामदारको सुरक्षाका लागि कदम चाल्न आह्वान गरिएको छ । शून्य भर्ना शुल्क (रोजगारदाताले सारा खर्च वहन गर्ने) लाई कार्यान्वयन गर्न प्रतिवेदनमा जोड दिइएको छ । यस्तो सम्झौता मलेसियाले अन्य देशसँग गरेको छैन । विश्वव्यापी भर्ना अभ्यास र आप्रवासी श्रममा लागू हुने अन्तर्राष्ट्रिय कानुनअनुसार सन् २०१५ जुलाईमा नेपाल सरकारले मलेसियासहित ७ प्रमुख गन्तव्य देशका लागि निःशुल्क प्रवेशाज्ञा (भिसा), निःशुल्क हवाई टिकटको नीतिलाई अवलम्बन गर्ने निर्णय गर्यो । यसले भर्नासँग सम्बन्धित खर्च रोजगारदातालाई वहन गराउने बनायो । यस नीतिले रोजगारदाताले भर्ना एजेन्सीहरू (म्यानपावर) लाई सेवा शुल्क नदिइएको अवस्थामा मात्र भर्ना एजेन्सीहरूले कामदारसँग बढीमा १० हजार नेपाली रुपैयाँ मात्र लिन सक्ने बताएको छ । सन् २०१९ मा पनि सर्वोच्च अदालतले सरकारलाई निःशुल्क प्रवेशाज्ञा, निःशुल्क हवाई टिकट नीतिको प्रभावकारी कार्यान्वयन गर्न आदेश दिएको थियो । यी नीतिले नेपालसँग शून्य लागत कार्यान्वयन गर्न सक्ने आधार तय भइसकेको छ, जुन मलेसियामा कामदार पठाउने अन्य प्रतिस्पर्धी स्रोत देशसँग छैन, खाडी र मलेसियाको आप्रवासी मामिलामा अध्ययन गर्दै आएका इक्विडेम फाउन्डेसनका दक्षिण एसियाली निर्देशक रामेश्वर नेपालले भने, नेपालले यी नीतिलाई प्रभावकारी कार्यान्वयन गर्ने र मलेसियाले वास्तवमै शून्य लागतमा कामदार लिने हो भने नेपाल मलेसियाका लागि सुरक्षित स्रोत देश हो । किनभने अब शून्य लागतको नीतिअनुसार मलेसियाले कामदार भर्ना नगर्दा उसले उत्पादन गरेका सामानको बजार गुम्न सक्छ । आप्रवासी मामिला विज्ञ एन्डी हलका अनुसार नेपाल र मलेसिया सरकार श्रमिकलाई शोषणबाट जोगाउन चुकिरहेका बेला अन्तर्राष्ट्रिय बजारको हस्तक्षेपले श्रमिक अधिकार स्थापित गर्न बाटो खुलेको छ । मलेसियाका ग्लोभ्स् कम्पनीलाई श्रमिकको लागत खर्च भुक्तानी गर्नैपर्ने बाध्यता छ, उनले भने, अब ग्लोभ्स् कम्पनीले नेपालबाट श्रमिक भर्ना गर्दा शून्य लागतमा गर्नैपर्छ । आरबीए आबद्ध रोजगारदाता कम्पनीले पनि शून्य लागतको नीति कार्यान्वयन गर्न सक्ने म्यानपावरको खोजी गर्न थालेको देखिन्छ । मलेसियामा ग्लोभ्स् र इलोक्ट्रोनिक्स कम्पनीमा न्यायोचित भर्ना गर्दै आइरहेको भिजन एन्ड भ्यालु म्यानपावरका प्रबन्ध निर्देशक पदमराज पौडेलेका अनुसार रोजगारदाता कम्पनीले अडिट गरेपछि मात्रै मागपत्र पाउने अवस्था छ । शून्य लागतमा कामदार लैजाने रोजगारदाताले निकै कडा अनुसन्धान गरेपछि मात्रै म्यानपावर कम्पनी रोज्न थालेका छन् । रोजगारदाताले पूर्ण रूपमा पैसा नलिई कामदार उडाउँछ भन्ने विश्वास भएपछि मात्रै कामदार छनोट गर्ने अधिकार दिन्छ, उनले भने, कामदार भर्ना गर्दा सानोसानो कुरामा ध्यान पुर्याउँछौं । एजेन्टले पैसा लिएको छ कि छैन भनेर पटकपटक कामदारसँग बुझ्नुपर्ने हुन्छ । आकर्षण इन्टरनेसनलका अध्यक्ष विष्णु केसीले न्यायोचित भर्ना प्रक्रियाको रेखा पूरा गरिसकेपछि मात्रै रोजगारदाताबाट सेवा शुल्क पाइने बताए । शून्य लागतको नीतिमा काम गर्न म्यानपावरको एक्लो प्रयासबाट मात्रै सम्भव हुँदैन । यसमा राज्यका सबै अंगहरूको साथ र सहयोग चाहिन्छ, उनले भने ।"
'शून्य लागतले मात्रै ठगी रोक्छ,"नेपालले मलेसियासहित गन्तव्य देशसँग न्यायोचित भर्ना प्रक्रिया अवलम्बन गर्ने नीतिअनुसार श्रम सम्झौता गरेको छ । यो अभ्यासलाई वैदेशिक रोजगार ऐनमा नै प्रस्ट रूपमा राख्न जरुरी छ । जसले शून्य लागतमा कामदार पठाउँछ, त्यस्तो म्यानपावर कम्पनीलाई राज्यले सुविधा दिनुपर्ने हुन्छ । हामीले पहिलो प्राथमिकता नै शून्य लागत हो भनेर श्रम सम्झौता परिमार्जन गर्न जरुरी छ । नेपालले शून्य लागतको नीतिभन्दा बाहिर गएर कामदार पठाउने छैन भनेर अन्तर्राष्ट्रिय श्रम बजारमा एउटा सन्देश दिन जरुरी छ । पैसा तिरेर मागपत्र ल्याउने प्रवृत्तिलाई निरुत्साहित गर्न दुई देशबीचको निकायबीच एउटा सम्झौता हुनुपर्छ । अहिले १० हजार रुपैयाँको सेवा शुल्कले त पुग्दैन । कामदार ३ लाख रुपैयाँसम्म बुझाएर गएका छन् । ऐनमा नै उचित सेवा शुल्क तोक्न जरुरी छ । व्यवसायीलाई पनि करमा लैजानुपर्छ । बरु हामीले अनुगमन प्रणालीलाई सशक्त बनाउनुपर्छ । वैदेशिक रोजगार ऐनलाई संशोधनमा राखेर सेवा शुल्क तोक्ने पक्षमा छौं ।ॅमलेसियाको श्रम बजार सुधारोन्मुखपछिल्लो समय आरबीए आबद्ध रोजगारदाता कम्पनीले श्रमिकमैत्री श्रम बजार बनाउन सहयोग गरिरहेका छन् । स्रोत देशदेखि गन्तव्यसम्म श्रमिकमाथि कुनै शोषण हुनुहुँदैन भनेर रोजगारदाताले ध्यान दिएको देखिन्छ । श्रमिकले पाउनुपर्ने सेवासुविधा, बासस्थानको गुणस्तर, वातावरण, कार्यस्थलको सुरक्षा, कार्यघन्टा, ओभरटाइमले व्यवस्था कार्यान्वयनमा गइरहेको देखिन्छ । मलेसियाका अन्य क्षेत्रमा पनि आरबीए लागू हुनुपर्ने आवाज उठिरहेको छ । स्रोत देशमा नै पैसा लेनदेन भएको सुनिन्छ । राज्य फ्रि भिसा, फ्रि टिकट हुनुपर्छ भन्नेमा प्रस्ट छ । चाहे त्यो आरबीएमा आएको होस् वा नहोस् । आरबीए लागू भएको ठाउँमा चाहिँ पैसा लिन नपाउने र अन्य ठाउँमा पैसा लिन पाउने भन्ने नेपाल सरकारको धारणा होइन । आमरूपमा शून्य लागत नै हो । शून्य लागतमा कहींकतै समस्या आउँछ भने त्यसको समाधानमा सरकारले नै शून्य सहनशीलता अपनाउनुपर्छ । अहिलेको बजारमा श्रमिकमाथिको आर्थिक शोषणको असर गन्तव्य देशमा पर्न सक्ने भएकाले स्रोत देशमा हुने आर्थिक चलखेल हाम्रो नितान्त आफ्नो समस्या हो ।"
अमेरिकी उपमन्त्री नुल्यान्ड आउँदै,"काठमाडौं (कास) अमेरिकी राजनीतिक मामिला उपमन्त्री भिक्टोरिया नुल्यान्ड माघ १५ मा नेपाल आउने भएकी छन् । नयाँ सरकार बनेपछि विदेशी मुलुकबाट नेपालमा हुन लागेको यो पहिलो उच्चस्तरीय भ्रमण हो । बदलिँदो भूराजनीतिक परिवेशमा नुल्यान्ड यहाँको वस्तुस्थिति बुझ्न र नयाँ सरकारसँग सहकार्य गर्न आउन लागेको परराष्ट्रका अधिकारीले बताए । उनले प्रधानमन्त्री पुष्पकमल दाहालसहित एमाले अध्यक्ष केपी ओली, कांग्रेस सभापति शेरबहादुर देउवा, राष्ट्रिय स्वतन्त्र पार्टीका सभापति एवं उपप्रधान मन्त्री रवि लामिछाने, राप्रपा अध्यक्ष तथा उपप्रधानमन्त्री राजेन्द्र लिङ्देन, परराष्ट्रमन्त्री विमला राई पौड्याल लगायतलाई भेट्नेछिन् । उनी २०२१ अप्रिलदेखि उपमन्त्री छिन् । राष्ट्रपति बराक ओबामा र विदेशमन्त्री जोन केरी रहेका बेला २०१३ देखि २०१७ सम्म उनी युरोपेली र युरेसियन मामिलाका लागि सहायक मन्त्री थिइन् । विदेशमन्त्री हिलारी क्लिन्टनको कार्यकालमा प्रवक्ता र राष्ट्रपति जर्ज डब्लू बुसको दोस्रो कार्यकाल (२००५ २००८) मा उनी नेटोका लागि अमेरिकी राजदूत थिइन् ।"
प्रतिबन्धित डकुमेन्ट्री देखाउँदै विद्यार्थी,नयाँदिल्ली (कास) बीबीसीको डकुमेन्ट्री इन्डिया ः द मोदी क्वेश्चन को प्रसारणमाथि सरकारले लगाएको प्रतिबन्धको प्रतिवाद हुन थालेको छ । विभिन्न विश्वविद्यालयमा गैरभाजपा समर्थित विद्यार्थी संघ संगठनले उक्त डकुमेन्ट्रीको प्रसारण गरेका छन् । जवाहरलाल नेहरू विश्वविद्यालय (जेएनयू) मा मंगलबार राति विद्यार्थीको समूहले सार्वजनिक रूपमा उक्त डकुमेन्ट्री हेरेका छन् । त्यसलाई रोक्न जेएनयू प्रशासनले गरेको प्रयास विफल भएपछि युनिभर्सिटी परिसरको विद्युत् आपूर्ति नै घण्टौं बन्द गरिएको थियो । पछि विद्यार्थीले मोबाइल र ल्यापटपमार्फत डकुमेन्ट्री चलाएका थिए । त्यही बेला विद्यार्थीमाथि अज्ञात समूहबाट ढुंगा बर्साइएपछि कार्यक्रम बिथोलिएको थियो । उक्त घटनापछि बुधबार जामिया मिल्लिया इस्लामिया युनिभर्सिटीमा पनि डकुमेन्ट्री प्रदर्शन गरिएको छ । त्यहाँबाट ७ जना पक्राउ परेका छन् । हैदराबाद युनिभर्सिटीमा पनि डकुमेन्ट्रीको प्रदर्शन गरिएको छ । केरलमा कंग्रेस आईसहित केही पार्टीले उक्त डकुमेन्ट्री प्रसारण गर्ने घोषणा गरेका छन् । सूचना एवं प्रसारण मन्त्रालयले बीबीसीको डकुमेन्ट्रीले भारतको छवि बिगार्ने कोसिस गरेको भन्दै त्यसको प्रसारणमा रोक लगाएको छ । सन् २००२ मा गुजरातमा भएको हिन्दुमुस्लिम दंगाका बेला नरेन्द्र मोदी त्यहाँको मुख्यमन्त्री थिए । डकुमेन्ट्रीमा मोदीको भूमिकाप्रति प्रश्न उठाइएको र उनीबारे नकारात्मक चित्रण गरिएको छ । बीबीसीले १७ जनवरीमा उक्त डकुमेन्ट्रीको पहिलो भाग रिलिज गरेको थियो ।
आचार्यको दुःखान्तले देखाएको देशको अर्थराजनीतिक तस्बिर,"यतिखेर नेपालीहरू एक दुःखद घटनाका कारण जति स्तब्ध छन्, त्यत्ति नै आक्रोशित पनि । संसद् भवनबाहिर मंगलबार आत्मदाह प्रयास गरेका प्रेमप्रसाद आचार्यको कीर्तिपुरस्थित बर्न अस्पतालमा उपचारका क्रममा बुधबार देहान्त भएसँगै राज्यको अर्थराजनीतिक दुश्चक्रप्रतिका प्रश्नहरूले नेपाली समाज फेरि उद्वेलित भएको छ । आफैंलाई जलाउनुअघि इलामका ३६ वर्षीय यी व्यवसायीले सामाजिक सञ्जालमा राखेको र सञ्चारमाध्यमहरूलाई पठाएको दुःखान्त जीवनकथा जोकोहीको मथिंगल रन्थनाउन पर्याप्त छ । व्यावसायिक जीवनका क्रममा हजार हन्डर खाएका उनी निश्चय पनि यसबीचमा ठूलो अवसादबाट गुज्रिएका थिए, जसलाई उनी आफैंले पनि स्विकारेका छन् । र, त्यही अवसादको उत्कर्षस्वरूप आत्मदाहको बाटो रोजेका हुन् ।भन्नै पर्दैन, जतिसुकै चिन्ताव्याकुलतामा पनि आत्महत्याको बाटो सही होइन, कसैले पनि यस्तो गर्नु हुँदैन । तर, यसो भनेर मात्र समाजमा आत्महत्या रोकिँदैन । त्यसका निम्ति यसका कारणहरूसम्म पुग्न जरुरी हुन्छ । यहाँ भुल्नु हुँदैन निज आचार्यलाई जीवन त्याग्न डोर्याउने अवसाद उनको उद्विग्नताको लक्षण मात्र हो, कारण होइन । आफैं गरिखान खोज्दा राज्य, व्यावसायिक जगत् र समाजबाट जेजस्ता असहयोग भोगे, तिनैले उनको जीवनलाई विषादको सुरुङभित्र फसाएका हुन् । तर पनि आफ्नो शक्तिहीनतालाई उनले बाँचेरै पराजित गर्नुपर्थ्यो, मरेर होइन । जीवन त्यागिसकेका उनको हकमा यस्तो कामनाको पक्कै अर्थ छैन, परन्तु हाम्रो अर्थराजनीतिकसामाजिक संरचनाबाट उनी दुरुत्साहित भएको तथ्य बिर्सनु हुँदैन । राज्य, समाज र व्यावसायिक क्षेत्रभित्र मौलाइरहेको असहयोगी र दोहनकारी चरित्रका कारण भविष्यमा फेरि कसैले यसरी हरेस खानु नपरोस् भनेर पर्याप्त सामूहिक सावधानीका निम्ति यो घटनाबाट पाठ सिक्नैपर्छ ।आचार्यले औंल्याएका तथ्यहरू सम्पूर्ण रूपमा सत्य होलान्नहोलान्, थोरै मनोगत र बढाइचढाइ गरिएका पनि छन् कि, तर मूल सवाल त्यो होइन । उनका टिप्पणीहरूबाट हाम्रो राज्य र व्यावसायिक जगत्को जुन समग्र चित्र देखिन्छ, त्यो कदापि झुटो होइन । महत्त्वाकांक्षा, लगानीको मात्रा, व्यवसायको किसिम र दायरा फरक होलान्, तर देशभित्रै केही गरौं भन्दै स्वव्यवसायमा होमिएका सबैजसोको साझा कथा यही हो । त्यसैले सम्बन्धित सबैले आचार्यका दुखेसोको आयतन र गहिराइलाई मापन र मनन दुवै गर्न सक्नुपर्छ । र, यसबाट शिक्षा लिएर साना तथा मझौला उद्यमी तथा स्वव्यवसायीहरूको हित संरक्षणका खातिर राज्य र व्यावसायिक क्षेत्रले व्यवस्थित पहल लिनुपर्छ । आचार्यले फोइदिएको पन्तुराभित्र केवल एक व्यक्तिको होइन, हर व्यवसायीका दुःखका कथाहरू छन् । व्यावसायिक जगत्भित्रै पनि ठूलाबाट साना कसरी लुटिन्छन्, व्यापारीहरूबाट उत्पादकहरू कसरी ठगिन्छन् भन्ने एकएक दृष्टान्त छन् । हाताहाती नगदमा बेच्ने व्यापारीले ती सामग्रीका उत्पादकहरूलाई भने कसरी उधारोमा फसाइरहेका छन् भन्ने नालीबेली उधिनिएका छन् । अनि, सरकारी अनुदान कसरी घुमाईफिराई उही पहुँचवालाहरूकामा मात्र थुप्रिन्छ र वास्तविक रूपमा सहयोगको खाँचो भएकाहरूलाई जति प्रयास गर्दा पनि रित्तो हात पारिन्छ भन्ने यथार्थ पस्किएर उनले राज्यचरित्र उदांगो पारिदिएका छन् । यी सबै बेथितिहरूमाथि हस्तक्षेप गर्नुपर्ने टड्कारो खाँचो उनले औंल्याएका छन् ।खासमा साना व्यवसायीहरू खासै संगठित छैनन्, भए पनि तिनको आवाज सानै हुन्छ । राम्ररी संगठित र राज्यसित ठाडो पहुँच भएका ठूलाहरूको आवाज पनि ठूलै हुन्छ, उस्तै पर्दा तिनले राज्यलाई चुनौती नै दिन्छन् । सरकारी करदेखि बैंकको साँवाब्याज नतिर्दा पनि उन्मुक्ति पाएकै हुन्छन् । अरू प्रयोजनमा लिएको ऋण जग्गामा खन्याएर समयमा साँवाब्याज नतिरी उल्टो आन्दोलन गर्न पनि तिनीहरू स्वतन्त्र नै छन् । तर यस्तो सुविधा साना तथा मझौला व्यवसायीलाई छैनÙ राजनीतिज्ञ र प्रशासकहरूसित व्यक्तिगत पहुँच छैन भने उनीहरूको आवाज कतै सुनिन्न । तसर्थ, आज आवश्यक छ साना तथा मझौला व्यवसायीहरूको संरक्षण र ठूला व्यवसायीहरूको एकाधिकारको अन्त्य । खास गरी ठूला व्यवसायीहरूले सिन्डिकेट खडा गरी जसरी मनोमानी गरिरहेका छन्, त्यसले बजार प्रतिस्पर्धाको स्वाभाविक लय बिगारेको छ, उपभोक्ताहरूलाई अस्वाभाविक महँगीको मार थोपरेको छ, राज्यशक्तिलाई चुनौती दिएको छ, र अरू सानामझौला व्यवसायीउद्यमीहरूलाई माथि उठ्नै नसक्ने गरी थिचेको छ । खासमा खुला बजार अर्थतन्त्र नाम मात्रकै छ, यो केवल केही शक्तिशालीहरूको मुठीभित्र छ । त्यसको स्वाभाविक परिणति, केही गर्न खोज्नेहरू पहिलोदोस्रो पाइलामै हतोत्साही बन्नुपर्ने अवस्था छ । र, सबैभन्दा दुःखको कुरा त जे भइरहेको छ, त्यसप्रति कसैको चिन्ता छैन । आफ्नो भारत जोड्ने यात्रा का दौरान भारतीय कांग्रेसका नेता राहुल गान्धीले एक महिनाअघि अर्थशास्त्री रघुराम राजनसित एक भिडियो संवादमा यस्तै ठूला उद्यमीको मनोमानी सम्बन्धी चिन्ता जनाउँछन्, जहाँ राजनले बेरोजगारी, कर्जा र ब्याजदर वृद्धिले न्यूनमध्यम वर्गलाई नराम्ररी गाँजेको भन्दै तिनका निम्ति नीति बनाउनुपर्ने खाँचो औंल्याउँछन्, र भन्छन्, देशका लागि सानाठूला सबै उद्यम चाहिन्छन्, तर एकाधिपत्य चाहिँ हुनु हुन्न । आज हाम्रा नीतिनिर्मातादेखि व्यवसायीहरूसम्मले गर्नुपर्ने चिन्तन पनि यस्तै हो । नत्र नागरिकहरू, खास गरी युवाहरूमा पछिल्लो समय जुन रूपमा नैराश्य बढिरहेको छ, त्यसले एक दिन अस्वाभाविक विस्फोटको रूपसमेत लिन सक्छ । सन् २०१० को अन्त्यतिर ट्युनिसियामा एक २६ वर्षीय सडक व्यापारीले आत्मदाह गरेको घटनाले अरब आन्दोलनकै निम्ति उत्प्रेरकको काम गरेको तथ्य विश्वस्मृतिबाट विलीन भैसकेको छैन । त्यसैले राज्यमा निर्णायक भूमिका खेल्ने सबै तह र तप्काले वर्तमान नेपालबारे सघन सुर्ता गर्नैपर्छ । काठमाडौं विश्वविद्यालय लगायतले गरेको नेपाली जनमत सर्वेक्षण२०२० मा ६५६ प्रतिशतभन्दा बढी नेपालीले देश सही दिशातर्फ अघि बढिरहेको बताएकामा यसपालिको सोही प्रतिवेदनमा यो संख्या ४१७ प्रतिशतमा झरेको छ । यसको मतलब १० मध्ये छ जना नेपाली यति बेला देशप्रति आशावादी छैनन्, जुन चरम निराशाको द्योतक हो । यसैले पनि भन्नैपर्ने हुन्छ आचार्य जल्दा जागेका प्रश्नहरूलाई कसैले पनि निभ्न नदेऊÙ गरिखान खोज्नेहरूलाई राज्य र सम्बन्धित सबैले सकस होइन, सुविधा देऊ । सबै मिलेर गरिखाने वातावरण बनाऊ ।"
वाह बालेन शाह ! यस्तै हुन्छन् जनताको सेवक ?,"१ महानगरले जनताको ढाड भाँच्ने गरी कर उठाएको छ र त्यसमा तपाईं आउनुभएपछि झन् बढोत्तरी भएको छ । तर पनि चुपचाप जनताले कर बुझाएकै छन् । २ तर तपार्इंका वडावडामा कर तिर्न जानेले भोग्नुपर्ने सास्तीका बारेका के तपाईं जानकार हुनुहुन्न ? हुनुहुन्न भने मेयर पद सम्हालेपछि जनताको नाममा तपाईंले अत्याचार मात्रै गर्नुभएको प्रस्ट हुन्छ । ३ यही माघको १० गते म मेरो घरको वार्षिक नियमित कर तिर्न वडा नम्बर ३१ को भीमसेनगोलास्थित वडा कार्यालय गएँ । कर तिर्ने कता हो ? सोधेपछि ३ नम्बर कोठामा जान भनियो । ४ त्यो कोठामा गएर गत वर्ष तिरेको प्रमाण देखाएँ । मेरो घरको फाइल खोजेर मलाई नै भिडाइयो र दर्तामा गएर सम्पत्ति विवरण फारम भर्न लगाइयो ? त्यसपछि २ नम्बर कोठामा जान भनियो ।५ यो पनि अचम्म छ, महानगरपालिकाको सूचना व्यवस्थापन प्रणालीले नै प्रमाण जुटाउने होइन र ? त्यो पनि जुनसुकै वर्ष अघिल्लो वर्ष कर तिरेको प्रमाण करदाताले नै देखाउनुपर्ने ? नभए अघिल्लो सालको पनि तिर्नुपर्ने रे ! यही हो तपाईंको काम गर्ने पारा ?६ २ नम्बर कोठामा कर्मचारीले कम्प्युटरबाट मैले तिर्नुपर्ने रकमको कागज प्रिन्ट गरेर बैंकमा गएर तिर्न भनियो । बैंकको भौचर लिएर म करदाता बिचरा फेरि १ नम्बर कोठामा लाइन बस्नुपर्ने रे ! ७ लाइन बसियो त्यहाँको कर्मचारीले रुजु गरेपछि फाइलसहित २ नम्बर कोठामा अधिकृतलाई हस्ताक्षर गराउनुपर्ने रे ! अनि फेरि ३ नम्बर कोठामा गएर अर्को अधिकृतको हस्ताक्षर गराउनुपर्ने रे ! करदाताको रूपमा मेरो बाध्यता, सप्पै काम गरें । वडाका कोठाको साइज हेर्नुभएको छ ? दुई जना पनि मुस्किलले अटाउने ।८ अनि त्यो अफिसको फाइलसहित सबै कागजात दर्तामा लगेर छाप लगाएपछि मात्रै मैले कर तिरेको प्रमाणित हुने रहेछ । यही हो त तपाईंको प्रशासन ? अनि त्यति लामो समय अफिसको रेकर्ड फाइल करदाताले बोकेर हिँड्नुपर्ने बाध्यताले त्यो भीडमा कतै फाइल हराए के हुने ?९ एक्काइसौं शताब्दीको नेपालमा तपाईंजस्ता मेयरको काम गर्ने चाला उही बाजेको पालाको खरदारमै ओर्लेको हो त ? वडाध्यक्षले गर्ने काम के हो ? जनतालाई अनलाइन सुविधा दिन सक्नुहुन्न भने कमसेकम बैंकमा पैसा तिरेको भौचर मात्रै वडामा बुझाउने र बाँकी काम वडाले गर्ने व्यवस्था मिलाउन सक्नुहुन्न ?१० करदातालाई यस्तो हन्डर दिने र अपमान गर्ने तपाईं र तपाईंका वडाध्यक्षलाई के सजाय दिनुपर्ला अब नेपाली जनताले ? तपाईं जनप्रतिनिधि भएकाले जे गरे पनि हुने हो ? के सरल र सहज रूपमा करदातालाई सेवा दिनु तपाईंको कर्तव्य होइन ? हैन जनता भनेका दास हुन् यिनले हाम्रो सेवा गर्ने हो भन्ने तुजुक तपाईं र तपाईंका वडाध्यक्षमा छ भने, त्यो पद तपाईंहरूको लायक देखिएन बरु खाडीमा काम गर्न गए हुन्छ । मनप्रसाद वाग्ले, मीनभवन, काठमाडौं"
स्थानीय जनप्रतिनिधिहरूलाई पत्र,"लामो समयदेखि आफ्नो गाउँटोलमा सकारात्मक परिवर्तनको अपेक्षा गरेकाहरूलाई स्थानीय जनप्रतिनिधिहरूले केही न केही त गरेर देखाइदिनुस् । कतै पद र घुम्ने मेच पाएको अहंकारमा तपाईंहरू आफैं सर्वेसर्वाझैं एकै पटक आफ्नो जमिन नै बिर्सने अवस्थामा त पुग्नुभएको छैन ? आजभोलि टोलटोलमा आएको भनिएको शक्तिशाली सिंहदरबारका निर्वाचित पदाधिकारीहरूले सुरुआतबाटै गर्न सक्ने र गर्नैपर्ने काम भनेको टोलवासीहरूको गुनासो सुन्ने र सुविचारित हिसाबले सम्बोधन गर्ने हो । मलाई लाग्छ, हाम्रा अधिकांश अगुवाले यो कामलाई एउटा सामान्य कामको दर्जामा पनि राख्दैनन् । त्यसैले त सुन्नै खोज्दैनन् । आफैं नै सबैथोकको जानकार हुँ भन्ने ठान्छन् । सधैं हतार हुन्छ, अर्थ न बर्थको जनगुनासो सुन्ने समय कहिले हुनु ? त्यसैले त जनताको अमूल्य मतबाट पाएको प्राप्त पद आकाशबाट खसेर वा चिट्ठामा प्राप्त भएको झैं ठान्ने गल्ति गर्छन् । पाएको मौका गुमाउँछन र फुर्सदमा पछुताउनुपर्ने अवस्थामा पुग्छन् । निश्चितै रूपमा आम मानिसका गुनासा धेरै हुन सक्छन् । यो अस्वाभाविक होइन पनि । त्यसैले त तिनलाई सुन्न आवश्यक पर्छ । समाजमा भएका, गरिएका र गरिने कामहरूप्रति आम नागरिकलाई सहभागी गराइँदा अपनत्व बढ्ने र नेतृत्व विकास हुने गर्छ । इमानदारीका साथ काम गर्न चाहनेहरूले जनताकै सहकार्यमा गर्दै सिक्दै जाने हो । चुनावमा निर्वाचित हुँदैमा सबै कुरामा विशेषता हासिल भैहाल्ने होइन । यो त सहकार्य गर्ने र इतिहासमा नाम लेखाउनका लागि प्राप्त भएको सुनौलो अवसर मात्र हो । टोलटोलका विद्यालय, सडक, कृषि, वन, वातावरण, अस्पताल, सिँचाइ तथा विद्युत्का क्षेत्रमा कसरी काम गर्न सकिन्छ भन्नेतिर लाग्यो भने मात्र देश समृद्धिको बाटामा हिँड्नेछ । अन्यथा हिँड्दै छ पाइला मेट्दै छ भन्ने अवस्था रहिरहनेछ । निर्वाचित हुनु नै सफल हुनु होइन । कार्यकालको अन्त्यमा तपाईंको जनमत दोब्बरतेब्बर बढोस् । त्यो जति सफलताको विषय अरू के हुन सक्छ ? कुशल ढंगले समयको सदुपयोग गरी इतिहासमा नाम लेखाउने अवसर नगुमोस् । कृष्ण कुम्पुरे, आदमटार, धादिङ"
बिदेसिनेहरूको लर्को,"गाउँसहर जताततै अहिले विदेश जाने चर्चा चलिरहेको छ । १२ कक्षा उत्तीर्ण गरेका लक्का जवानहरू अध्ययनका नाममा कामको अवसरको खोजीमा परामर्श केन्द्र धाउन थालेका छन् । जता जाँदा पनि विदेश नै जाने कुराकानी मात्र सुनिन्छ । नेपालमा किन मानिसहरू बस्न नचाहेका हुन् ? सरकारले यस विषयमा ध्यान दिने बेला भएन र ? दिनदिनै शिक्षा मन्त्रालयमा एनओसी लिनेहरूको भीड देख्दा पनि तिनलाई यही पढाउने योजना किन ल्याउँदैन सरकार ? अध्ययनका साथै श्रम पनि खर्च गरी मनग्यै कमाउने भएकाले पनि विदेश जान चाहनेहरूको लर्को छ । ऋण काढेर भए आफ्नो प्रतिष्ठा जोगाउन अभिभावक छोराछोरीलाई विदेश पठाउन तम्सन्छन् । राजनीतिक अवस्थाले निराश युवाहरू स्वदेशमै बसेर यही भविष्य देख्न नचाहनुमा को दोषी छ ? तिनलाई स्वदेशमै राख्ने र पढाउने योजना सरकारले ल्याउन किन सकेन ? युवा शक्तिको उपयोग गर्न पनि सरकारले यो विषयमा ध्यान दिनुपर्छ । बलराम थापा, क्षेत्रपाटी, काठमाडौं"
अर्थतन्त्र व्यवस्थापनका जटिलता,"अर्थतन्त्रमा कहिले सुधार आउँछ , ब्याजदर कहिले घट्छ, बैंकले कर्जा कहिले दिन्छन् भन्ने प्रश्नहरूकै वरिपरि घुमिरहेको छ नेपालको वर्तमान अर्थराजनीति । अर्थतन्त्रको समग्र पक्षको विश्लेषणबिना गरिने यस्ता तर्कहरूले जनमानसमा निराशा जन्माउने, उद्यमशीलता मर्ने र केही सीमित टाठाबाठाले मात्रै सजिलै फाइदा लिने अवसर सृजना गर्छन् । गत आर्थिक वर्षको भन्दा घटेको व्यापार घाटा, लगातार चौध महिनासम्म घाटामा रहेको शोधनान्तरमा आएको बचत, विदेशी विनिमय सञ्चितिमा देखिएको स्थायित्व, बैंकिङ प्रणालीको तरलतामा आएको सुधार लगायतका परिसूचकले गत आर्थिक वर्षमा देखिएको अनिश्चितताबाट हामी क्रमशः बाहिर निस्किने संभावना देखाएका छन् । नेपालको अर्थतन्त्रको संरचना नै यस्तो छ कि तरलता अधिक हुँदा ब्याजदर सामान्य स्तरभन्दा निकै तल आउने, आयात बढ्ने, बढ्दो आयातका कारण आर्थिक वृद्धि बढ्ने र फेरि विदेशी विनिमय संचिति घट्ने हुन्छ ! हाम्रो अर्थतन्त्र यो र यस्तै चक्रबाट गुज्रिँदै अगाडि बढिरहेको छ । यस्तो स्थितिमा अर्थतन्त्रको संरचनात्मक परिवर्तनबिना दिगो रूपमा बैंकिङ प्रणालीको स्थायित्व, उच्च आर्थिक वृद्धि र भुक्तानी सन्तुलन फरकफरक बाटो हिँडिरहेका हुन्छन् । अर्थशास्त्रीहरू यस्ता जटिलता सम्बोधन गर्न व्यावहारिक अर्थशास्त्रको सहयोग लिनु वाञ्छनीय मान्ने गर्छन् । बहस प्रारम्भ गरौं, कर्जा र आर्थिक वृद्धिको सम्बन्धबाट । सन् २००० देखि २०२२ सम्मको तथ्यांक हेर्दा निजी क्षेत्रमा लगानीमा रहेको कर्जा र वस्तु आयातबीच ०९८ को उच्च सहसम्बन्ध रहेको देखिन्छ । अर्थशास्त्रीय दृष्टिकोणबाट यो तथ्यांकीय सहसम्बन्धले कारण र परिणामको जवाफ दिन नसके पनि बैंक कर्जाको अधिकांश हिस्सा आयातमै जाने भएकाले अर्थतन्त्रको व्यवस्थापन चुनौतीपूर्ण बनिरहेको तर्कलाई यसले बल पुर्याउँछ । दक्षिण एसियाका अधिकांश मुलुकमा बैंकहरूले व्यावसायिक फर्म र व्यक्तिलाई दिएको कर्जा कुल गार्हस्थ्य उत्पादनको ६० प्रतिशतभन्दा तलै रहने गरेको छ । तर नेपालका बैंकहरूले निजी क्षेत्रलाई दिएको यस्तो कर्जा कुल गार्हस्थ्य उत्पादनको ९७ प्रतिशत पुगेको छ । कर्जा विस्तार उल्लेख्य भए पनि आर्थिक वृद्धिको तथ्यांकले यसलाई जिस्काइरहेको देखिन्छ । सन् २००० देखि २०२१ सम्म भारत र बंगलादेशको वार्षिक औसत आर्थिक वृद्धिदर ६ प्रतिशतमाथि रहँदा नेपालको आर्थिक वृद्धिदर ४ प्रतिशतमा मात्रै सीमित रह्यो । योभन्दा अगाडि सन् १९८० र ९० को दशकका तथ्यांक हेर्दा नेपाल, भारत र बंगलादेशको आर्थिक वृद्धिबीच त्यत्रो ठूलो भिन्नता देखिँदैन । यसै गरी मानव विकास सूचकांकको एउटा महत्त्वपूर्ण मानक औसत आयु पनि सन् २००० मा नेपाल र भारतको ६३ वर्ष रहेकामा २०२० मा आइपुग्दा भारतमा ७० वर्ष र नेपालमा ६९ वर्ष देखिन्छ । यी तथ्यहरूले वित्तीय क्षेत्रको विकास र विस्तारलाई कसरी आर्थिक वृद्धि र आर्थिक विकाससँग जोड्न सकिन्छ भन्ने विषयमा योजनाबद्ध ढंगले अगाडि बढ्नुपर्ने विषयलाई उजागर गरेका छन् । अर्थतन्त्रमा मुद्रास्फीति र आर्थिक वृद्धिबीच सकारात्मक तर सन्तुलन बिगार्ने सम्बन्ध हुन्छ भन्ने स्थापित सत्य नै छ, तर नेपालजस्तो मुलुकमा आर्थिक वृद्धिसँगै मुद्रास्फीति मात्र नभएर व्यापार घाटा पनि बढ्ने हुन्छ । यसको असर बैंकहरूको ऋण दिने क्षमता, ब्याजदर, विदेशी विनिमय सञ्चितिमा पर्छ । यस्तो स्थितिमा अर्थतन्त्रका सरोकारवालाहरूले आर्थिक असन्तुलनमा अरूलाई जिम्मेवार बनाउने प्रवृत्ति फस्टाउने गर्छ । अर्थतन्त्रको अवस्थाको विश्लेषणमा संरचनात्मक समस्याको गहिराइमा पुग्नेभन्दा पनि आफ्नो मात्र स्वार्थ हेर्ने परम्परा विकास हुँदै गएको छ । बजार अर्थतन्त्रमा स्रोत र साधनको विवेकपूर्ण छनोट र बाँडफाँट बजार आफैंले गर्छ भन्ने मान्यता राखिएको हुन्छ । यसैका लागि नियामकले समेत जोखिममा आधारित भएर आफ्नो जिम्मेवारी निर्वाह गर्ने मान्यता छ । तर हामीकहाँ सबै थोकको जिम्मेवारी सरकारले नै लिनुपर्ने मान्यता विकास हुँदै गएको छ । आर्थिक विकास र समृद्धिका लागि कृषि, पर्यटन, जल र वनजस्ता हाम्रा तुलनात्मक लाभ भएका क्षेत्रहरूको दिगो उपयोग लामो समयदेखि चर्चामै रहिआएको छ । योसँगसँगै हामीले ध्यान दिनुपर्ने विषय स्रोत र साधनको सही उपयोग हो । संघीयताको कार्यान्वयनसँगै सरकारको आकार पनि ठूलो हुँदै गएको छ । यसै कारण सरकारको चालु खर्च पनि बढ्दै गई राजस्वले चालु खर्च धान्न नसक्ने अवस्था छ । अर्कातर्फ, निजी क्षेत्र साधनको विवेकपूर्णभन्दा स्वार्थकेन्द्रित उपयोगमा अगाडि बढिरहेको देखिन्छ । पुँजीदुर्लभ मुलुकमा साम्यविन्दुभन्दा तल गएर ब्याजदर निर्धारणका लागि लबिइङ गरिरहँदा पुँजी पलायन मात्र होइन, बचतसमेत निरुत्साहित हुने गर्छ । त्यसै पनि नेपालको आन्तरिक बचत कुल गार्हस्थ्य उत्पादनको १० प्रतिशतभन्दा तलै छ । यस्तो परिवेशमा अर्थतन्त्रमा देखिइरहने समस्याको भरपर्दो निदानका लागि सरकारी र निजी क्षेत्र दुवैमा दूरगामी सोचको आवश्यकता छ । यसका लागि पूर्वाधारमा लगानी वृद्धि, सामाजिक सुरक्षा खर्चमा मितव्ययिता, जनशक्ति व्यवस्थापनमा दक्षता, खुला सिमानाकेन्द्रित अनौपचारिक व्यापार नियन्त्रण लगायतका विषयमा चनाखो हुनैपर्ने हुन्छ । कुल उत्पादकत्व वृद्धिको महत्त्वपूर्ण आधार मानिने पूर्वाधारमा हामीले पर्याप्त लगानी गर्न सकेका छैनौं । कतिपय लगानी पोर्क ब्यारल प्रकृतिका परियोजनामा खन्याउने होडबाजी देखिन्छ । युरोपेली मुलुक मोन्टेनिग्रोका हाई वे टु हेल र रोड टु नो ह्वेयर जस्ता संज्ञा पाएका विशाल सडक परियोजनाबाट हामीले पनि समयमै पाठ सिक्नुपर्छ । यसै प्रसंगमा आन्तरिक उत्पादन नबढाउने र छरिएर रहेका बस्तीबस्तीसम्म आधुनिक पूर्वाधारको प्रबन्ध गर्ने कामको लाभलागतका साथै गुणवत्तासमेत विश्लेषण गर्नु जरुरी छ । आर्थिक वृद्धिका लागि पूर्वाधारको गुणस्तर र परिमाण दुवै महत्त्वपूर्ण हुन्छन् । अन्तर्राष्ट्रिय स्तरमा गरिएका अध्ययनहरूले पूर्वाधारमा गरिएको लगानीले मात्रै पनि कुल उत्पादकत्व अभिवृद्धिमा करिब एकचौथाइ योगदान पुर्याउने विश्लेषण गरेका छन् । चालु खर्च धान्नसमेत कठिनाइ भइरहेको समयमा पूर्वाधार विकासका लागि फाइनान्सिङका विभिन्न विकल्पसमेत मूल्यांकन गर्नुपर्ने हुन्छ । सहुलियतपूर्ण ऋण लिएर सरकार आफैंले पूर्वाधार निर्माण गर्ने र सार्वजनिकनिजी साझेदारी गर्ने विकल्पलाई अन्यभन्दा राम्रो मानिन्छ । पछिल्लो समय बजार ब्याजदरमा ऋण लिएर पूर्वाधार निर्माण गर्ने मुलुकहरूको दीर्घकालीन दायित्व भार नियन्त्रणबाहिर जान सक्ने उदाहरणहरूबाट हामीले राम्रै पाठ सिक्नुपर्ने हुन्छ । पूर्वाधारमा लगानी गर्ने मात्र नभएर त्यस्तो लगानी दक्षतापूर्ण हुनु पनि उत्तिकै आवश्यक छ । परियोजनामा दक्षतापूर्ण तरिकाले लगानी गर्न विस्तृत मूल्यांकन, सही परियोजनाको छनोट, मर्मतसम्भारका लागि डेडिकेटेड बजेट र जनशक्ति तथा बहुवर्षीय बजेट तयार पार्ने काममा सार्वजनिकनिजी साझेदारी बढी सफल भएका अन्तर्राष्ट्रिय अनुभवहरू छन् । पूर्वाधारका परियोजना छनोट गर्दा भौगोलिक रूपमा विकेन्द्रित गर्न, सहुलियतपूर्ण ऋणको उपयोग गर्न र सार्वजनिकनिजी साझेदारीलाई प्राथमिकतामा राख्न सक्यौं भने लाभलागतका दृष्टिकोणले समेत भरपर्दो हुन सक्छ । नेपालका लागि अर्को महत्त्वपूर्ण विषय सामाजिक सुरक्षाको व्यवस्थापन हो । सामाजिक सुरक्षा आधुनिक सभ्य समाज र विकसित मुलुकमा मात्र नभएर पौराणिक कालमा समेत कुनै न कुनै रूपमा प्रत्याभूत गरिएको पाइन्छ । पछिल्लो समयसम्म कायम रहेको संयुक्त परिवार प्रथादेखि आर्थिक रूपले कमजोरहरूलाई राजा वा अन्य जिम्मेवार व्यक्तिले अन्न र कपडा दिने परम्परा सामाजिक सुरक्षाकै उदाहरण हुन् । नेपालमा समेत मल्लकालमा राजा महीन्द्र मल्ल सबैले खाएपछि मात्र खाने गर्थे भन्ने भनाइ नै छ । तर केही वर्षयता संसारका विकसित मुलुकले सामाजिक सुरक्षा कार्यक्रमलाई थप छनोटपूर्ण बनाउँदै गएका छन् भने हामीकहाँ अनावश्यक प्रतिस्पर्धा गर्ने चलन मौलाएको छ । चालु आर्थिक वर्षका लागि अनुमान गरिएको १७ खर्ब ९४ अर्ब रुपैयाँजतिको बजेटमध्ये पनि २ खर्ब ५३ अर्ब सामाजिक सुरक्षा र सामाजिक सहायतातर्फ नै छ । यो रकम कुल बजेटको १४ प्रतिशत हो । आर्थिक वर्ष २०७७७८ मा यस्तो खर्च १ खर्ब ५७ अर्ब थियो भने २०७८७९ मा २३४ अर्बजति रहेको संशोधित अनुमान छ । यत्रो ठूलो खर्चको लाभ लक्षित लाभग्राहीले मात्र पाए कि कतै यस्तो खर्चमा चुहावट छ, यस्ता विषयमा सार्वजनिक वित्त व्यवस्थापन कत्तिको प्रभावकारी हुन सक्यो भन्नेजस्ता महत्त्वपूर्ण प्रश्न उठी नै रहन्छन् । सामाजिक सुरक्षा लगायत अन्य सेवासुविधाको वितरणमा उत्पन्न हुन सक्ने असहजतालाई सम्बोधन गर्न राष्ट्रिय परिचयपत्रको वितरण छोटो समयभित्र गरिसक्नु अत्यावश्यक भएको छ । गरिब र कमजोरलाई सुरक्षा प्रदान गर्न सामाजिक सुरक्षा महत्त्वपूर्ण भए पनि यसले गरिबी निवारण र आय असमानता घटाउन भूमिका खेलेको छ कि छैन भन्नेबारे पनि अध्ययन गर्नुपर्ने हुन्छ । अर्को महत्त्वपूर्ण विषय, औसत आयु बढ्दै जाने तर सामाजिक सुरक्षाका लागि ग्राह्य उमेर घटाउँदै जाने हो भने दीर्घकालीन दायित्व बढ्दै जान्छ । विक्रम संवत् २०५२ मा ७५ वर्षमाथिका सबैलाई वृद्धभत्ता दिने व्यवस्था गर्दा नेपालीको औसत आयु ५९ वर्ष थियो भने २०७९ मा ६८ वर्षमाथिकालाई ज्येष्ठ नागरिक भत्ता दिने निर्णय गर्दा नेपालीको औसत आयु ७० वर्ष पुगेको अनुमान छ । सार्वजनिक वित्त व्यवस्थापनका अर्का दुईवटा महत्त्वपूर्ण काम हुन् चालु खर्च घटाउनु र राजस्व व्यवस्थापन थप प्रभावकारी बनाउनु । राजस्व बढाउन, खुला सिमानामा भइरहेको भनिएको अनौपचारिक व्यापारलाई तत्काल नियन्त्रण गर्नु एउटा प्रमुख चुनौती हो । कतिपय वस्तुको अनौपचारिक माध्यमबाट हुने आयातका कारण आयातको तथ्यांकको विश्वसनीयतामा समेत प्रश्न उठ्ने हुन्छ । केही वर्षयताको चामल आयातको तथ्यांकले मात्रै पनि अनौपचारिक आयातलाई पुष्टि गरिरहेको छ । चामलको आयात कोभिडको प्रभाव वर्षभरि पूरै नपरेको आर्थिक वर्ष २०७६७७ मा ३३ अर्ब रुपैयाँको थियो भने सीमानाका नियन्त्रण भएका कारण २०७७७८ मा ५० अर्ब नाघ्यो । त्यसपछि २०७८७९ मा ४७ अर्ब रुपैयाँको चामल आयात भयो भने चालु आर्थिक वर्षका पाँच महिनामा करिब १३ अर्बको मात्र । चामलको आयातको तथ्यांकले मात्रै पनि या त सीमानाका राम्ररी नियमन नभएको समयमा चामल अनौपचारिक बाटाबाट नेपाल भित्रिन्छ या चामलका नाममा अरू नै वस्तुहरू भित्रिन्छन् भन्ने देखाउँछ । यसरी एउटा वस्तु आयातको तथ्यांकले मात्र पनि करिब ५० प्रतिशत अनौपचारिक व्यापारको संकेत गर्छ । राजस्वको एउटा मुख्य स्रोत नै भन्सार भएको मुलुकमा अनौपचारिक व्यापारलाई नियन्त्रण गर्नु अति आवश्यक छ । एकातिर राजस्वमा चुहावट हुने र अर्कातिर चालु खर्च बढ्ने अवस्थाको प्रभावकारी सम्बोधन हुनुपर्छ । चालु खर्च घटाउने कुरा गर्दा, मुख्य रूपमा केही वर्षयता विभिन्न तहका सरकार निर्माणका क्रममा थपिएका प्रशासनिक संरचनाको आवश्यकता र औचित्यका बारेमा पुनर्विचार गर्नुपर्ने देखिन्छ । एउटा मात्र उदाहरण दिँदा, नेपालजस्तो सानो मुलुकमा हरेक प्रदेशमा योजना आयोगको आवश्यकता छ ? यस्ता विषयहरूलाई सावधानीपूर्वक पुनरवलोकन गर्नुपर्छ हुन्छ । संघ, प्रदेश र स्थानीय तहका कामहरूमा भइरहेका दोहोरापना र त्यसैका लागि खडा गरिएका दोहोरोतेहरो संरचनाको औचित्यका बारेमा राम्रै बहस हुनुपर्ने टड्कारो आवश्यकता छ ।"
समाजवादोन्मुख राज्यमा प्रेमको आत्मदाह,"युवा उद्यमी प्रेमप्रसाद आचार्य सन्तोषले मंगलबार दिउँसो नयाँ बानेश्वरमा संसद् चलिरहेका बेला संसद्भवन परिसरबाहिर आत्मदाहको प्रयास गरे । आत्मदाहको प्रयासलगत्तै कीर्तिपुर अस्पतालमा उपचारका क्रममा बुधबार बिहान उनले प्राण त्यागेका छन् । यो घटनालाई आर्थिक, सामाजिक, राजनीतिक अनेक आयामबाट हेर्न सकिन्छ । यो लेख त्यही आत्मदाहले उब्जाएका अनेक सवाल र आयाममा केन्द्रित रहनेछ । आत्मदाहको इतिहासमा प्रेम आचार्यको प्रकरण एउटा अलग कीर्तिमानसहित अंकित हुन पुगेको छ । एक दशकअगाडि २०१० को डिसेम्बरमा ट्युनिसियाका सडक व्यापारी मोहम्मद बौआजिजीले नगर प्रशासन र राज्यसत्ताको चरम दमन र अपमान सहन नसकेर राजधानीमा आत्मदाह गरेको घटनाको झिल्को अरब क्रान्तिको दावानलमा परिणत भएको थियो । आत्मदाह प्रयासको समाचार फैलिएसँगै प्रेम आचार्यको जीवनकथाले भनसुनको मनसुनबाट वञ्चित इमानदारीपूर्वक गरिखान खोज्ने अमुक लाखौं युवाको मन छोएको छ । उनको सुसाइड नोटलाई आत्मदाह नोट भन्नु ज्यादा श्रेयस्कर हुन जान्छ । आत्मदाह नोटमा नेपाली राज्यभित्र उद्यमी चेतना भएको एउटा नागरिकले झेल्नुपर्ने बाउन्न घुस्सा त्रिपन्न ठक्कर को मार्मिक चित्रण छ । त्यहाँ अनेक सरकारी र गैरसरकारी क्षेत्रहरूको सग्लो अनुहारको कुरूप छायाछवि छरपस्ट हुन पुगेको छ । उनका बारेमा सामाजिक सञ्जालका भित्ताहरू रंगिएका छन् । अस्तिसम्म आम सञ्चारमा दबेको, उपेक्षा भएको संघर्षले भरिपूर्ण उनको आवाज देशको जल्दोबल्दो बहसको केन्द्रमा आइपुगेको छ । शान्ति र अहिंसाको अध्ययन गर्नेहरूले यो आत्मदाहलाई संरचनात्मक हिंसाको कोणबाट हेर्न सक्छन् । हिंसा भनेको हतियार चलाएर मात्र हुँदैन, संरचनामा विभेद गरेर पनि हुन्छ । सरकारी अड्डाहरू, नियमकानुनहरूबीच तालमेल नमिलेको स्थिति छ । नीतिहरू व्यवसायमैत्री छैनन् । कोरोनाकालदेखि व्यवसाय ठप्प छ । अर्थतन्त्र तंग्रिन सकेको छैन । तर त्यसको निदानका लागि सरकारले ठीकठाक जराको खोजी गरेको छैन । उद्यम गरेका मानिसहरूमा चरम निराशा छ । बैंकले ब्याज मिनाहा गर्दैन, साउँ त गर्दैन नै । यसबीच तीन पटक सरकार फेरिए । योजना आयोगदेखि अर्थ मन्त्रालयसम्ममा नेतृत्व फेरिए । तर नागरिकका दुःख फेरिएनन् । सामाजिक सञ्जालमा छरपस्ट भएका अभिव्यक्तिहरू तिनै निराश नागरिकका रोष र आक्रोश हुन् । अर्को पक्ष, संसद् चलेका बेला स्वास्थ्य मन्त्रालयले संसद्भवन परिसरमा सांसदहरूको स्वास्थ्य अवस्थामा आइपर्ने कुनै इमर्जेन्सीलाई ख्याल गर्दै एउटा टोली राखेको हुन्छ । नेपाल प्रहरी, सशस्त्र प्रहरी र सेनाको पहरा यो भवनको आसपास सधैं हुन्छÙ संसद् चलेका बेला अझ विशेष हुन्छ । आत्मदाहको घटना पहिलो पटक भएको होइन । आत्मदाह कुनै पनि घटनाका बारेमा सार्वजनिक चासो बढोस् भनेर गरिन्छ भन्ने मनोवेत्ताहरूको बुझाइ छ । तिब्बती शरणार्थीहरूले विभिन्न प्रदर्शनका क्रममा बेलाबेलामा आत्मदाहको प्रयास गर्ने कुरा काठमाडौं प्रहरीलाई नौलो थिएन । विरलै हुने भए पनि प्रहरी यस्तो घटना रोकथामका बारेमा सजग, सचेत र पूर्वतयार हुनुपर्ने हो । तर प्रेम आचार्यको घटनाले प्रहरीले पाठ नसिकेको देखाउँछ । आत्मदाहबाट उनको जसरी हत्या हुन पुग्यो त्यसलाई राज्यले जोगाउन सक्थ्यो, तर आकस्मिक पूर्वतयारीको अभावमा उनको ज्यान गुम्यो !इतिहास के हो ? भन्नेबारे बेलायती इतिहासकार ईएच कारको एउटा प्रवचन छ । उनी एउटा घटनाको उदाहरण दिँदै कुनै पनि घटनाको सहायक कारण र मूल कारण कसरी छुट्याउन सकिन्छ भनी उपाय दिन्छन् । सहायक कारणलाई मूल कारण मानेर अलमलिनेहरूतिर यो उदाहरण लक्षित छ । उद्धृत गरिएको घटना यस्तो छ क ले मद्यपान गरेको थियो । उसको लाइसेन्सको नवीकरण गरिएको थिएन । उसको कारको अवस्था ठीकठाक थिएन । उसले कार चलाएको बाटामा खाल्डाखुल्डी थिए, सडकको दुरवस्थामा थियो । यस्तोमा उसले ख लाई ठक्कर दियो । ख को घटनास्थलमै निधन भयो । प्रहरी आयो । ख का आफन्तले जाहेरी दिन मानेनन् । कारण के त भन्दा ख सिगरेटको अम्मली थियो, उसलाई त्यही बेला सिगरेट सकिएर तलतल लागेकाले किन्न जाँदा कारले ठक्कर दिएको थियो । मेरो आफन्त सिगरेटको अम्मली नभएको भए सडक पार गर्नुपर्ने थिएन, अनि उसको ज्यान जाने थिएन भन्ने बताएर ख का आफन्तले उसको अम्मललाई नै दोषी करार गर्दै क विरुद्ध जाहेरी दर्ता गर्न मानेनन् । अब यो घटनालाई कसरी हेर्ने ? क को कारले ठक्कर दिएर ख को निधन भएको छ । यो घटनामा ख को निधन प्रमुख कुरा हो, बाँकी सहायक कुरा हुन् । ख का आफन्तले जाहेरी दिन नमान्नु, विभिन्न कमजोरीमा अलगअलग सरकारी निकाय, ट्राफिक प्रहरीदेखि सडक विभागसम्मको दोष देखिन्छ । अब यो घटनाको न्यायिक निरूपण कसरी गर्ने, कसरी व्याख्या गर्ने ? लहरो तान्दा पहरो गर्जिनेभन्दा पनि भयावह अवस्था देखिन्छ । प्रेम आचार्यको आत्मदाहको प्रकरणलाई पनि त्यसरी हेर्ने हो भने बुझ्न र बुझाउनका निम्ति सजिलो हुन जान्छ । यो घटनाको मूल कुरा प्रेमको निधन नहुन्जेल आत्मदाहको कोसिस थियो, निधन भएपछि आत्मदाहबाट निधन मूल कुरा बनेको छ । त्यसपछि उनको सामाजिक सञ्जालमा लेखिएको नोट छ जहाँ सबै कुराको बेलिविस्तार गरिएको छ । सरकारका निकायहरूको लाचारी र निकम्मापन छ । स्वास्थ्य राज्यमन्त्री तोसिमा कार्की उनलाई भेट्न अस्पताल पुगेका समाचार छन् । राज्यले उनको परिवारलाई क्षतिपूर्ति घोषणा गर्ला । तर के यति मात्रै उनको आत्मदाहको समाधान हो त ! निश्चय पनि होइन । गहिरोसँग यो घटनाको अन्तर्यमा पुग्न सके मात्र समस्याको पहिचान हुन जान्छ । समस्याको खसोखास पहिचानबिना समस्या समाधानको पहिलो खुड्किलो सुरु हुँदैन । इलाम छाडेर काठमाडौं आउने प्रेमको सपनालाई नै दोषी देख्ने हो भने त लामो बहस जरुरी नै पर्दैन । अथवा, उनको हत्यालाई सामान्य आत्महत्याको श्रेणीमा राख्ने हो भने कहानी त्यहीँ सकिन्छ । तर एउटा सचेत जागरुक युवाले इलमउद्यम गरेर परिवार पाल्नु, राज्यलाई कर तिर्नु कुनै पनि आधारमा अपराधी सपना त होइन नि ! उनी चलायमान छन्, धेरैतर्फ कोसिस गरेका छन्, हरेस नमानीकन अनेक विकल्पको अभ्यास र साधना गरेका छन् । राज्यको हरेक निकाय भ्रष्टाचारको आहालमा चुर्लुम्म डुबेका छ, बिचौलिया र दलालहरूको बिगबिगी छ, नीतिगत भ्रष्टाचार घूसखोरीमा गएर टुंगिएको छ । उद्यममैत्री नीति छैन, कुरा उठाउने निकाय छैन । केही गरूँ भन्ने भावनामा पाइलापिच्छे मिलेको व्यवधान र हन्डरले निराशा र डिप्रेसन बढाएको छ । डिप्रेसनले आत्महत्याको चिन्तन गर्न बाध्य पारेको छ, तीन वर्षदेखि मनोरोगको बिमारी बन्न पुगेको छ । कहीँ त्यसको इलाज गर्ने वातावरण छैन । प्रेमले महसुस गरेका छन्, यो उनको एकल निराशा होइन, सहरबजारदेखि कुनाकाप्चासम्म देशभित्रै बसेर गरिखान खोज्नेहरूको बेहालको साझा तस्बिर हो । कहाँ जाँदा, बोल्दा सुनुवाइ हुने हो भन्ने अत्तोपत्तो छैन, राज्य र नागरिकबीचको सम्पर्कसेतु राजनीतिक दलहरू सत्ताको छिनाझपटीमा मस्त छन्, नागरिकको आजीविका राजनीतिको मूलधारको सवाल बन्न सकेको छैन । उनलाई लाग्छ, राज्यको ध्यान यसपट्टि आकृष्ट गराउनुपर्दछ, अनि उनी निरुपाय भएर आफैंलाई पीडा दिने सत्याग्रही मार्ग अवलम्बन गर्दै आत्मदाहको निर्णय गर्दछन्, त्यो पनि राजधानी काठमाडौंको अति व्यस्त मूल चौराहमा । उनका जीवन संघर्षका अनेक कथाहरू आउन बाँकी छन् । उनले राजनीतिमा पनि जोडिने कोसिस गरेको देखिन्छ । गाँजा अभियन्ताहरूले उनलाई सहिद घोषणा गरिसकेका छन् । विवेकशील साझाको सदस्यतादेखि जिल्ला तहको नेतृत्वसम्म, उक्त पार्टीको उपादेयता पार्टी केन्द्रले नष्ट पारेपछि त्योभन्दा नयाँ राष्ट्रिय स्वतन्त्र पार्टीले समेत उनलाई निर्वाचनमा उठ्ने प्रस्ताव गर्दा उनले आर्थिक अवस्था देखाएर अस्वीकार गरेको देखिन्छ । अरू थप रहस्य उजागर हुन सक्छन्, तिनको सत्यापनसँगै त्यो आत्मदाहमा जोडिनबाट आफूलाई अलग गर्ने कोसिसमा सम्बन्धित निकायहरूको वक्तव्यबाजीको शृंखला सुरु हुन सक्छ । तर आजको मूल सवाल यो होइन । आजको मूल सवाल त हो के प्रेम आचार्यको आत्मदाह उनको एकांगी सनक वा लहडको परिणाम मात्र हो कि त्योभन्दा ज्यादा ? यो प्रेमको सनकभन्दा ज्यादा वास्तविक अर्थमा गरिखान खोज्नेहरलाई राज्यले गरेको चरम बेवास्ता र नीतिहरूमा प्रतिविम्बित उदासीनताको परिणति हो । दैनिक घटनाक्रम भनेर अनदेखा गरिने अनेक घटनामा अन्तर्निहित संदेश खोज्न माहिर समाजवादी नेता प्रदीप गिरि मर्मस्पर्शी शैलीमा बारम्बार भन्ने गर्नुहुन्थ्यो, मच्छड मारेर केही हुँदैन । समस्या त फोहोरमा छ । राज्य मजाक गर्न यति धेरै माहिर छ कि प्रहरी प्रशासनले आत्मदाह रोक्न जर्किन र बोतलमा पेट्रोल बेच्न प्रतिबन्धको उर्दी जारी गरिसकेको छ । गत हप्ता मात्र पोखरा जहाज दुर्घटनामा राष्ट्रिय शोक बिदा घोषणा गरियो तर मृतकका कयौं आफन्तले अहिलेसम्म अन्तिम कर्मका लागि शव पाएका छैनन् । प्रथम जननिर्वाचित प्रधानमन्त्री बीपी कोइरालाले कुनै बेला अर्थ मन्त्रालय र योजना आयोगका कर्मचारीहरूलाई हलो जोतिरहेको किसानको तस्बिर उनीहरूका कार्यालयमा झुन्ड्याउन आग्रह गर्नुभएको थियो । कारण ती निम्नवर्गीय किसानका समस्या हल गर्ने दिशामा अगाडि बढून्, प्रभावी होऊन् भन्ने थियो । आज पुँजीगत खर्च किन भएन, राष्ट्रिय गौरवका आयोजनाहरू किन बेलामा सकिँदैनन् भनेर समाधान भेट्न नसकेका योजना आयोग, अर्थ मन्त्रालय, उद्योग विभाग अनि स्टार्ट अपलाई प्रोत्साहन गर्ने भनी वक्तव्य दिने सरकारी नीति तथा कार्यक्रमका मस्यौदाकारहरूले प्रेम आचार्यको आत्मदाह नोटलाई सम्बन्धित अड्डाहरूमा झुन्ड्याउनुपर्छ । आत्मदाह नोटमा उनले सरकारी निकायहरूले दातृ समुदायको पैसामा गरेको चिन्तनमा फेला पार्न नसकेको उपाय, सरकारी नीतिको अन्तरविरोधका बारेमा सुझाव दिएका छन्Ù समाधानका उपाय दिएका छन् । एउटा सामान्य नागरिकले अनेक झमेलासँगै प्राप्त गरेको त्यो दिव्य ज्ञान र बहुपयोगी निष्कर्षलाई अपहेलना गर्ने छुट राज्य र नीतिनिर्माताहरूलाई छैन । ठूला भ्रम, साधारण सत्य भनिएजस्तै साधारण प्रेमका निचोड साधारण नै छन् । दाताको पैसाबिना चिन्तन सुरु नगर्ने हाम्रा नीतिनिर्माताहरूलाई प्रेमका सुझाव असाधारण सत्य हुन् ।प्रेम आचार्यको आत्मदाह देशमा विद्यमान आम निराशाको अभिव्यक्ति मात्र नभएर एउटा गरिखाने युवकले राज्यविरुद्ध ससम्मान गरेको प्रतीकात्मक विद्रोह हो । राज्यप्रति सम्मान र राज्यबाट आशा हुन्थेन भने प्रेमले म मरे पनि मेरो देश बाँचिरहोस् भन्ने थिएनन् । उनलाई देश सुध्रिन्छ र सुधार्न सकिन्छ भन्ने प्रबल आशा थियो । त्यसैले उनी त्यो मार्गको झिल्को देखाउनका लागि सिंगो देश र राज्यका अनेक निकायलाई साक्षी राखेर आत्मदाह गरेका हुन् । उनको आत्मदाहले प्रवाहित गरेको संदेश निकै गहिरो छ, उनको आत्मदाहमा देश अकारण उद्वेलित भएको छैन र होइन पनि । उनको आत्मदाह नोटमा विभिन्न पार्टीमा सम्बद्ध नेताहरूका नाम उल्लेख गरेर लेखिएको छ, सरकार बनाउने, मन्त्री हुने मात्र प्रतिस्पर्धा होइनÙ कसैले नदेखेका तर जनतालाई पिल्साएका मुद्दाहरू आँखा च्यातेर केलाउनुस्, समाधान गर्नुस् । यो करुण क्रन्दन उनको व्यक्तिगत चीत्कार वा बिलौना नभएर नागरिक राजनीति का लागि गरिएको कठोर आह्वान हो । बुझ्नेलाई इसारा काफी छ !"
तयारी खाजाको बेफाइदा,"मैले पढाउने विद्यालयको यूकेजीका आयुश मुखिया पेट दुख्ने गरेकाले नियमित विद्यालय आउँदैन थिए । पछि पेटको शल्यक्रिया नै गर्नुपर्यो । अहिले आयुशलाई तयारी खाजा नखान चिकित्सकहरूले सुझाएका छन् । घरको भन्दा बाहिरको खाजा उनको मात्र होइन प्रायः बालबालिकाको पहिलो रोजाइ हुने गर्छ । उनीहरू तयारी खाजा भनेपछि हुरुक्कै हुन्छन् । यसो हुनुमा अभिभावकको भूमिका पनि उत्तिकै छ । तिनले कतै जाँदा बालबालिकाका लागि कोसेलीका रूपमा तयारी खाजा लगिदिने गर्छन् । कतिपय अभिभावक छोराछोरीले घरको खाजा खाँदैनन् भनेर तयारी खाजा पठाउने गर्छन् । त्यसो त अधिकांश अभिभावकले घरेलु खाजाभन्दा तयारी खाजा नै बढी खुवाउने गर्छन् । ससाना विद्यार्थीहरूको बानी पनि यसैमा परेको छ । त्यसैले पनि तयारी खाजाको माग दिनप्रतिदिन बढ्दै छ । मैले पढाउने विद्यालयमा भने स्थापनाकालदेखि दिवा खाजामा साप्ताहिक मेनु बनाएर हलुवा, आलुदम, खीर, चना केराउको छोला तथा आटा र कोदोको मम खुवाउने गरिएको छ । अधिकांश बालबालिकाले पनि यस्तो खाजा मन पराउने गरेका छन् । तयारी खाजा ल्याउने विद्यार्थीले विद्यालयमा पाक्ने यस्ता नौलो परिकार कहिलेकाहीँ खाने गरेका छन् । कतिपय अभिभावकले कोदो वा फापरको रोटी, उसिनेको इस्कुस, अण्डा, सुक्खा रोटी, भुटेको भात लगायत खाजा पठाउने गरेका छन् । म पनि प्रायः विद्यालयकै खाजा खान्छु । विद्यार्थीलाई तयारी खाजा ल्याउन बन्देज गरे पनि बालविकास र शिशु कक्षाका अधिकांश विद्यार्थीका अभिभावकले यो कुरा मानेका छैनन् । सहरी क्षेत्रका कतिपय अभिभावक समयाभाव त कहिले छोराछोरीले घरको खाजा खाँदैनन् भनेर तयारी खाजा नै पठाइदिने गर्छन् । तर, यसले पार्ने दीर्घकालीन असरबारे भने त्यति चिन्ता गर्दैनन् । तयारी खाजाले स्वास्थ्यमा पार्ने असरबारे अभिभावक अनभिज्ञ भएकाले यसलाई पूर्ण रूपमा बन्देज गर्न सकिएको छैन । अर्को आक्रामक विज्ञापनले पनि यसको बजार फस्टाइरहेको छ । स्वास्थ्यविज्ञहरूले बालबालिकालाई घरेलु खाजा नै खुवाउनुपर्छ भनेर सल्लाह दिइरहेको वर्षौं भयो । त्यस्तै स्वस्थ खाजा स्वस्थ दिमाग भन्दै आएको पनि निकै भयो । तर, अभिभावकको अल्छीपन तथा तयारी खाजाले पार्न सक्ने असरबारे अनभिज्ञ हुँदा छोराछोरीले खाने दिवा खाजाप्रति उदासीन देखिन्छन् । परम्परागत र ताजा खाजाले छोराछोरीलाई स्वस्थ र फुर्तिलो बनाउँछ भन्ने पक्षलाई त्यति महत्त्व नदिने अधिकांश अभिभावकले दिउँसो जे खाए पनि हुन्छ भोक मेटाउनु त हो नि ! भन्ने गरेको भेटिन्छ । छोराछोरीको स्वास्थ्यप्रति उदासीन अभिभावकहरूकै कारण स्वास्थ्यविज्ञहरूको सल्लाहसुझाव बालुवामा पानी खनाएसरह हुने गरेको छ । कतिपय साना विद्यार्थीहरू बिहान अबेरसम्म सुत्छन् र उठ्नेबित्तिकै विद्यालय जानुपर्ने हुँदा उनीहरूले घरको खाना राम्ररी खान पाइका हुन्नन् । दिउँसो भोकाएका हुन्छन् । यस्तो बेला परम्परागत र ताजा खाजाले मनमस्तिष्कलाई ऊर्जावान् मात्र बनाउँदैन विद्यार्थीहरूले मन लगाएर पढ्ने पनि गर्छन् । यो वास्तविकतालाई धेरै अभिभावकले नजरअन्दाज गरेको पाइन्छ ।दिउँसोको खाजाको महत्त्व बुझेरै हुनुपर्छ, छिमेकी मुलुक भारतका कतिपय राज्यमा पाँच दशकअघिदेखि नै विद्यालयहरूमा दिवा खाजा कार्यक्रम सुरु गरिएको थियो । तीनताक प्राथमिक तहमा पढ्ने मजस्ता धेरैले दिवा खाजा मात्रै हैन घर जाने बेला लिटो पनि खान्थ्यौं । पढाइभन्दा पनि दिउँसो रोटी अण्डा र बेलुकी लिटो खान नियमित विद्यालय जाने गर्थे । विद्यार्थीहरूले घरबाटै ससाना बटुका र कप ल्याउने चलन थियो । प्रधानमन्त्री इन्दिरा गान्धीको पालामा प्राथमिक तहका विद्यार्थीका लागि सुरु गरिएको दिवा खाजा अहिले माध्यमिक तहसम्मकाले पाउँछन् । भारत सरकारले गाउँटोलका आँगनबाडी अर्थात् बाल विकास केन्द्रहरूमा समेत दिवा खाजा कार्यक्रम सुरु गरेको धेरै वर्ष भयो । यसका लागि सहजकर्तासहित एक जना खाजा पकाउने सहयोगी उपलब्ध गराउँदा आँगनबाडीप्रति आकर्षण बढ्दै गएको देखिन्छ । हाम्रोमा पनि कछुवा गतिमै भए पनि दिवा खाजाको कार्यक्रम सामुदायिक विद्यालयहरूमा सुरु भएको छ । मोरङ जिल्ला अन्तर्गत विराटनगर महानगरका कतिपय सामुदायिक विद्यालयमा दिवा खाजा कार्यक्रम सञ्चालनमा छ । त्यहाँस्थित जनपथ माविमा शिशु कक्षादेखि ६ सम्मका झन्डै ४ सय ८० विद्यार्थीले दिवा खाजा खाने गरेका छन् । यसका लागि संघीय सरकारले प्रतिविद्यार्थी १५ रुपैयाँका दरले बजेट दिने गरेको छ । यति पैसामा दिवा खाजा खुवाउन हम्मेहम्मे पर्छ । विद्यालयहरू आफैंले दैनिक ज्यालादारीमा सहयोगी व्यवस्थापन गरिरहेका छन् । स्थानीय उत्पादन र परम्परागत परिकार खुवाउन सके १५ रुपैयाँले पनि विद्यार्थीलाई दिवा खाजा खुवाउन सकिने कतिपय शिक्षक बताउँछन् । विगत केही वर्षदेखि विभिन्न सामुदायिक विद्यालयका शिक्षक तथा अभिभावकहरूलाई दिवा खाजाका परिकारबारे अभिमुखीकरणका कार्यक्रम पनि समुदायस्तरमा भइरहेको छ ।सरकारको दिवा खाजा नीतिले सामुदायिक विद्यालयमा विद्यार्थी संख्या बढ्दै गएको देखिन्छ । हुँदाखाने अभिभावकलाई विद्यालयको दिवा खाजा कार्यक्रमले केही राहत दिलाएको छ । अर्कातिर यसको परिकारबारे चर्चा सुनिँदैन । यसमा पनि सम्बिन्धत विद्यालयले उत्तिकै ध्यान दिनुपर्छ । दिवा खाजाले विद्यार्थीहरूको सिकाइमा पनि सकारात्मक प्रभाव पार्छ । यसलाई कसरी गुणस्तरीय बनाउने भन्नेबारे छलफल आवश्यक छ । शिक्षकहरूले केही रकम थपेर विद्यालयमै खाने गरे दिवा खाजाको महत्त्व बढ्नेछ । सामुदायिक विद्यालयहरूले स्थानीय तथा परम्परागत अन्नबाट तयार गरिने खाजा विद्यार्थीहरूलाई दिने हो भने स्थानीय उत्पादन र सीपको प्रवर्द्धन हुनेछ । दिवा खाजाका परिकारबारे विद्यालयले अभिमुखीकरण कार्यक्रम गर्न सके समुदायमा पनि यसको महत्त्व स्थापित गर्न सकिन्थ्यो । यसका लागि विद्यालय व्यवस्थापन समिति लगायत प्रधानाध्यापकहरूले पनि चासो दिनु जरुरी छ । कतिपय विद्यालयमा दिवा खाजा खाएपछि विद्यार्थी नआउने समस्या कम भएको छ । यसको फाइदाका बारे सरोकारवालाहरू बुझाउन सक्नुपर्छ र थप प्रभावकारी कसरी बनाउने भन्नेबारे संघीय सरकारको ध्यान जानुपर्छ ।"
प्राथमिकतामा परोस् सार्वजनिक यातायात व्यवस्थापन,"अबको बाटो ः ऐन जारी भएपछि सार्वजनिक यातायात प्राधिकरण गठन र सञ्चालनका लागि अब बाटो खुलिसकेको छ । काठमाडौं उपत्यकाको सार्वजनिक यातायातको सुधारका लागि महत्त्वपूर्ण मानिएको प्राधिकरणको गठनमा देखिएका समस्याहरू जतिसक्दो छिटो समाधान गरी यसको सञ्चालनलाई सरकारले प्रमुख प्राथमिकता दिनुपर्छ । प्राधिकरण सञ्चालनमा जति ढिलाइ भयो, त्यति नै सर्वसाधारणले सास्ती भोग्ने क्रम नरोकिने भएकाले यसप्रति सरकार गम्भीर हुनुपर्छ । प्राधिकरण गठन हुनु मात्र सबै कुरा होइन, खास कुरा यसको प्रभावकारी सञ्चालन हो । नवनियुक्त विभागिय मन्त्रीले अविलम्ब प्राधिकरण स्थापनाको प्रक्रिया अगाडि बढाई यसको प्रभावकारी सञ्चालन गर्ने वातावरण बनाउनुपर्छ । गजुरेल पूर्वाधार विज्ञ हुन् ।"
एक वर्षमै साढे ५४ अर्बले बढ्यो खराब कर्जा,"(काठमाडौं)गएको एक वर्षमा वाणिज्य बैंकहरूको खराब कर्जा करिब साढे ५४ अर्ब रुपैयाँले बढेको छ । उक्त अवधिमा आर्थिक गतिविधिमा मन्दी आएको, घरजग्गा कारोबार सुस्ताएको लगायत कारणले तोकिएको समयमा साँवा, ब्याज भुक्तानी हुन नसक्दा बैंक तथा वित्तीय संस्थाको खराब कर्जा बढेको जानकारहरू बताउँछन् ।सञ्चालनमा रहेका २२ वाणिज्य बैंकले बुधबारसम्म चालु आर्थिक वर्षको दोस्रो त्रैमाससम्मको वित्तीय विवरण प्रकाशन गरिसकेका छन् । यसअनुसार गत पुससम्ममा ती बैंकको कुल खराब कर्जा करिब १ खर्ब रुपैयाँ छ । यो गत पुससम्म २२ वाणिज्य बैंकले प्रवाह गरेको कुल कर्जा तथा सापटीको २३५ प्रतिशत हो । गत आर्थिक वर्षको पुससम्म २२ वाणिज्य बैंकको कुल खराब कर्जा ४५ अर्ब ८२ करोड रुपैयाँ थियो । यो सोही अवधिमा ती बैंकले प्रवाह गरेको कुल कर्जाको १११ प्रतिशत हो । यसरी गत आर्थिक वर्षको पुसदेखि चालु आर्थिक वर्षको सोही अवधिमा बैंकहरूको खराब कर्जा १२४ प्रतिशत बिन्दुले बढी हो । चालु आर्थिक वर्षको पुससम्म वाणिज्य बैंकहरूको कुल कर्जा तथा सापटी ४२ खर्ब ७१ अर्ब रुपैयाँ पुगेको छ । गत आर्थिक वर्षको पुससम्म यस्तो कर्जा ४१ खर्ब २८ अर्ब रुपैयाँ थियो ।मुलुकको समग्र आर्थिक गतिविधि सुस्ताएको र ब्याजदर महँगो भएकाले ऋणीको कर्जा भुक्तानी क्षमतामा कमी आउँदा बैंक तथा वित्तीय संस्थाको खराब कर्जा बढेको बैंकर्स संघका पूर्वअध्यक्ष भुवन दाहालले बताए । राष्ट्र बैंकले जारी गरेको चालु पुँजी कर्जासम्बन्धी नीतिले पनि खराब कर्जा बढाउनमा भूमिका खेलेको हुन सक्छ । तर मुख्य रूपमा आर्थिक गतिविधिमा आएको सुस्ती र ब्याजदर वृद्धि नै हो, उनले भने ।लामो समयदेखि नेपालमा बैंक तथा वित्तीय संस्थाको खराब कर्जा १ देखि डेढ प्रतिशतको हाराहारीमा रहँदै आएको छ । यो दक्षिण एसियाकै सबैभन्दा कम हो । यही कारण अन्तर्राष्ट्रिय मुद्राकोष (आईएमएफ) लगायत दातृ निकायले नेपाली बैंकहरूको खराब कर्जा सम्बन्धमा प्रश्न उठाउँदै आएका छन् । बैंक तथा वित्तीय संस्थाले असुली नभएको कर्जालाई पनि असुली भएको देखाएर असल कर्जा बनाउने प्रक्रिया (इभरग्रिनिङ) अपनाउने भएकाले खराब कर्जा कम देखिएको आरोप लाग्ने गरेको छ । तर बैंक तथा वित्तीय संस्था र राष्ट्र बैंक उक्त आरोप स्विकार्दैनन् । नेपालमा करिब ६० प्रतिशत कर्जा स्थिर सम्पत्ति धितोमा प्रवाह भएकाले असुलीमा समस्या नहुँदा खराब कर्जा पनि कम भएको बैंकरहरूको दाबी छ ।कोभिड संक्रमणपछि गत आर्थिक वर्षको पहिलो ६ महिनामै बैंकहरूले धेरै कर्जा प्रवाह गरेका थिए । त्यति बेला बैंकहरूले केही कर्जा कमसल क्षेत्रमा प्रवाह गरेकाले पनि त्यसको असर बिस्तारै खराब कर्जामा देखिन थालेको एक वाणिज्य बैंकका प्रमुख कार्यकारी अधिकृतले बताए । यति बेला खराब कर्जा बढ्दै छ भन्ने अनुमान गत वर्ष नै गरिएको थियो । बैंकहरूको खराब कर्जा बढ्नुमा कोभिडको समयमा राष्ट्र बैंकले अवलम्बन गरेको खुकुलो नीति र त्यसको फाइदा उठाउँदै बैंकहरूले आक्रामक रूपमा प्रवाह गरेको कर्जा पनि कारण हुन्, ती अधिकारीले भने, घरजग्गा व्यवसाय सुस्ताउनु, सेयर बजार बढ्न नसक्नुलगायत कारणले अहिले बैंकहरूको खराब कर्जा बढेको हो ।पछिल्लो एक डेढ वर्षदेखि नै आर्थिक गतिविधिमा सुस्तता आएको, व्यावसायिक कारोबार घटेको, निर्माणको कामले पनि गति लिन नसकेको लगायत कारणले गत वर्षको तुलनामा चालु आर्थिक वर्षको ६ महिनामा बैंकहरूको खराब कर्जा बढेको बैंकर्स संघका अध्यक्ष सुनील केसीले बताए । सेयर बजार र घरजग्गाको कारोबारमा कमी आउनु पनि खराब कर्जा बढ्नुको कारण हुन सक्छ, उनले भने, मुख्य कारण आर्थिक गतिविधि सुस्त भएकाले ऋणीको भुक्तानी क्षमतामा कमी आउनु नै हो । गत आर्थिक वर्षको पुससम्मको तुलनामा चालु आर्थिक वर्षको सोही अवधिमा खराब कर्जा बढेको देखिए पनि अझै पनि दक्षिण एसियाली राष्ट्रमा सबैभन्दा कम नै भएको उनले बताए । हाम्रो खराब कर्जा दक्षिण एसियामै सबैभन्दा कम हो । यो वर्ष खराब कर्जा केही बढेको देखिए पनि त्यसलाई बैंकहरूले छिट्टै मेन्टेन गर्न सक्छन्, उनले भने । अहिले जग्गा, सहकारीलगायत अन्य व्यवसायमा देखिएको मन्दीको प्रणालीगत प्रभाव बैंकमा पनि नपर्ला भन्न सकिन्न । तर अहिलेसम्मको अवस्था हेर्दा यो समाधान गर्न सकिने स्तरमै रहेको नेपाल बैंकर्स संघका उपाध्यक्ष सन्तोष कोइरालाको भनाइ छ । सञ्चालनमा रहेका २२ वाणिज्य बैंकमध्ये गत आर्थिक वर्षको पुससम्मको तुलनामा चालु आर्थिक वर्षको सोही अवधिमा २१ बैंकको खराब कर्जा बढेको छ । राष्ट्रिय वाणिज्य बैंकको खराब कर्जा भने घटेको छ । पुस मसान्तसम्म कृषि विकास बैंकको खराब कर्जा सबैभन्दा बढी ४५२ प्रतिशत छ । नेपाल एसबीआई बैंकको खराब कर्जा सबैभन्दा कम ०४७ प्रतिशत छ । २२ वाणिज्य बैंकमध्ये पाँचको खराब कर्जा एक प्रतिशतभन्दा कम छ । तीन बैंकको खराब कर्जा दुई प्रतिशतभन्दा कम, ८ बैंकको तीन प्रतिशतभन्दा कम, पाँच बैंकको ४ प्रतिशतभन्दा कम र एउटा बैंकको ५ प्रतिशतभन्दा कम छ ।"
अर्थले फेरि माग्यो कोरोना बिमा भुक्तानीको विवरण,"काठमाडौं (कास) अर्थ मन्त्रालयले कोरोना बिमा भुक्तानीको अवस्थाबारे पछिल्लो विवरण मागेको छ । अर्थमन्त्रीमा नियुक्त भएपछि नेपाल बिमा प्राधिकरणका अध्यक्ष सूर्यप्रसाद सिलवालसँगको भेटमा उपप्रधान एवं अर्थमन्त्री विष्णु पौडेलले कोरोना बिमा भुक्तानीको पछिल्लो विवरण मागेका हुन् । अर्थमन्त्रीको निर्देशनबमोजिम प्राधिकरणले मंगलबार नै कोरोना बिमा भुक्तानीको पछिल्लो विवरण अर्थ मन्त्रालयमा बुझाइसकेको छ ।उपप्रधान एवं अर्थमन्त्रीको निर्देशनअनुसार प्राधिकरणले कोभिड बिमाका विगतदेखि हालसम्मका कागजात र बिमा भुक्तानीको पछिल्लो अवस्थाबारे विवरण अर्थ मन्त्रालयमा बुझाएका छौं, सिलवालले भने, भुक्तानी गर्न बाँकी कोरोना बिमा सम्बन्धमा अर्थमन्त्रीबाट सकारात्मक प्रतिक्रिया पाएका छौं । प्राधिकरणबाट कोरोना बिमा सम्बन्धमा पछिल्लो विवरण मागे पनि बाँकी रकम भुक्तानी सम्बन्धमा अर्थ मन्त्रालयमा कुनै छलफल भएको छैन । कोरोना बिमाको रकम भुक्तानी गर्न बाँकी छ भन्नेबारे हामी जानकार छौं, अर्थ सचिव तोयम रायाले भने, तर कसरी दिने भन्ने सम्बन्धमा निर्णय भएको छैन । कोरोना बिमा भुक्तानीका लागि केही महिनाअघि १ अर्ब रुपैयाँ भुक्तानी गरिसकेकाले स्रोत व्यवस्थापन गरेर बाँकी रकम पनि दिइने उनको भनाइ छ । कोरोना बिमा भुक्तानीमा सरकारको दायित्व स्वीकार गरिरहे पनि बिमितले रकम कहिले पाउँछन् भन्नेबारे अन्योल कायमै रहेको रायाले बताए । नयाँ सरकार आएपछि कोरोना बिमाको भुक्तानीबारे औपचारिक रूपमा छलफल नभएकाले थप रकम निकासाको टुंगो छैन । नीति निर्माण तहमा बस्ने मानिसले हचुवाको भरमा निर्णय गर्दा यस्तै समस्या आउँछ, अर्थ मन्त्रालय स्रोतले भन्यो, अघिल्ला सरकारले साढे ३ अर्ब रुपैयाँभन्दा बढी कोरोना बिमाको दाबी भुक्तानी सरकारले बेहोर्छ भनेर निर्णय गरिसकेको छ । त्यसपछिका सरकारले रकम दिँदैनौं भन्ने पनि मिलेन । भुक्तानी गर्ने हो भने त्यति ठूलो रकम कहाँबाट ल्याउने ? अर्थका अधिकारीको उल्लिखित भनाइले पनि कोरोना बिमाको थप रकम भुक्तानीबारे अन्योल कायमै रहेको पुष्टि हुन्छ ।हाल बिमा कम्पनीहरूले व्यक्तिगत र परिवारमार्फत कोरोना बिमा गरेका करिब १६ हजार बिमितलाई भुक्तानी गरिरहेका छन् । यसअनुसार गत मंगलबारसम्म १३ हजार १ सय ९९ जनाले भुक्तानी पाइसकेका छन् । तर पनि अझै १ लाख १ सय ९९ जना बिमितको ९ अर्ब ७२ करोड रुपैयाँभन्दा बढी रकम भुक्तानी बाँकी छ । यसअघि १ लाख ११ हजार ९ सय ९ जना बिमितको भुक्तानी बाँकी थियो ।त्यसबीच सरकारले १ अर्ब रुपैयाँ दिएपछि बिमा प्राधिकरण र कम्पनीहरूले केही रकम थपेर करिब साढे १ अर्ब रुपैयाँ बराबर दाबी भुक्तानी भइरहेको छ । पहिलो चरणमा सूचीमा समावेश भएका बिमितमध्ये केहीलाई टेलिफोनमार्फत सम्पर्क गरेर दाबी भुक्तानी गरिरहेको र केही सम्पर्कमा नआएको बिमा कम्पनीहरूको भनाइ छ ।"
आन्दोलित बने भन्सार एजेन्ट,"वीरगन्ज (कास) जय माता दी जनरल अर्डर सप्लायर्सले सोमबार साँझ वीरगन्जको सिर्सियास्थित आईसीपी भन्सारबाट सामान जाँचपास गराई ना५ख ३४८७ नम्बरको ट्रकमा काठमाडौं पठाउने क्रममा जिल्ला प्रहरी कार्यालय पर्साबाट खटिएको टोलीले नियन्त्रणमा लिएको विषयमा वीरगन्ज भन्सार एजेन्ट संघले आपत्ति जनाएको छ । सामान जाँचपासका लागि जय माता दी सप्लायर्सले १३ लाख ७१ हजार रुपैयाँ राजस्व भन्सारमा दाखिला गरेको थियो । उक्त ट्रक थप अनुसन्धानका लागि प्रहरीले राजस्व अनुसन्धान कार्यालय पथलैया बुझाएको छ । भन्सार जाँचपास भई भीसीटीएस प्रणालीमा समेत इन्ट्री भएको सामान प्रहरीले पटकपटक नियन्त्रणमा लिएपछि संघले आपत्ति जनाएको हो । केही दिनदेखि भन्सार जाँचपास भएर भीसीटीएस प्रणालीमा इन्ट्रीसमेत भएर गन्तव्यतर्फ जान लागेका मालवाहक गाडीलाई भन्सार यार्ड क्षेत्रबाट घुमुवा प्रहरीले नियन्त्रणमा लिने गरेको वीरगन्ज भन्सार एजेन्ट संघका कार्यवाहक अध्यक्ष निर्मल कुर्मी बताउँछन् । राजस्व छलीको आरोपमा प्रहरीले भन्सारबाट नियन्त्रणमा लिएका १० वटा मालवाहक गाडीबाट राजस्व अनुसन्धान पथलैयाले कुनै कैफियत नभेटेको एजेन्ट संघको भनाइ छ । पछिल्लो समय प्रहरीले नियन्त्रणमा लिई अनुसन्धानका लागि पठाएका १० मालवाहक गाडीलाई कुनै जरिवाना भएको छैन, कुर्मीले भने, अधिकार क्षेत्रबाहिर गएर प्रहरीले अनावश्यक रूपमा गाडी नियन्त्रणमा लिँदा लोड अनलोड र गाडी डिटेन्सन खर्चले मानसिक तनाव बढाएको छ ।"
लामिछानेको पक्षमा यसरी उभियो राज्य संयन्त्र,"काठमाडौं जिल्ला प्रशासन कार्यालयनिवेदक युवराज पौडेलले गृह सचिवज्यूलाई सम्बोधन गरी दिएको निवेदन तथा उजुरीउपर प्रचलित कानुनबमोजिम छानबिन तथा अनुसन्धान गरी आवश्यक कारबाही गर्न गृह मन्त्रालयको मिति २०७९।८।१२ को पत्रसाथ प्राप्त भएकोमा सो उजुरीउपर कारबाही गर्न जिल्ला प्रहरी परिसर, काठमाडौंमा पठाइएको हुँदा यस कार्यालयबाट निवेदकको कुनै अधिकारमा असर हुने कार्य गरिएको छैन । रिट निवेदन खारेज गरिपाउँ ।"
कर्णालीमा तीन दिनदेखि हिमपात,"(मुगु) कर्णालीमा तीन दिनदेखि लगातार हिमपात हुँदा चिसोले जनजीवन प्रभावित भएको छ । सोमबार रातिदेखि मुगु, हुम्ला, जुम्ला, डोल्पालगायत जिल्लामा हिमपात भइरहेको हो । हुम्ला सदरमुकाम सिमकोटमा दुई फिट हिउँ जमिसकेको निमित्त प्रमुख जिल्ला अधिकारी अमृतप्रसाद सुवेदीले बताए । उनका अनुसार हिमपातले अत्यधिक चिसो बढेर स्थानीयलाई आउजाउ गर्न, पशु चौपायाको हेरचाह गर्न र दैनिक कामकाज गर्न समस्या भएको छ । धारामा बरफ जम्दा खानेपानी अभाव भएको र हुम्लामा तीन दिनदेखि हवाई उडान हुन नसकेको उनले बताए । मुगुको रारा, मुर्मा, कोटिलालगायत क्षेत्रमा एक फिटभन्दा बढी हिउँ जमेको छ । एकछिन मौसम खुल्ने र फेरि हिउँ पर्न सुरु गर्दा स्थानीयलाई घरबाहिर निस्कन र खेतीपातीको काममा कठिनाइ भएको रेडक्रसका जिल्ला सभापति जयबहादुर मल्लले बताए । उनका अनुसार जिल्लाभरिका सरकारी कार्यालयमा सेवाग्राहीको संख्या शून्य छ भने विद्यालय खुल्न सकेका छैनन् । हिमपातले कर्णालीका हिमाली जिल्लामा उडान नभएपछि यात्रु अलपत्र परेका छन् । सडक यातायात सेवा नभएको हुम्लामा झन्डै ३ सय यात्रुहरू अलपत्र परेको सिमकोट विमानस्थलका निमित्त प्रमुख चेतराज भट्टले बताए । उनका अनुसार हवाई सेवा बन्द हुँदा खाद्यवस्तु ढुवानीमा बाधा भएको छ । मुगुको रारा विमानस्थलमा पनि ३ दिनदेखि हवाई उडान भएको छैन । धावनमार्गमा बाक्लो हिउँ जमेपछि सुर्खेत र नेपालगन्जदेखि निजी तथा सरकारी एयरलाइन्सले उडान भर्न नसक्दा मुगुदेखि सुर्खेत र नेपालगन्ज झर्ने यात्रु अलपत्र परेका छन् । यता, किसानलाई भने हिमपातले राहत दिएको छ । छायानाथरारा नगरपालिका३ हेर्नीकाँधकी रामदेवी बुढाले ढिलै भए पनि माघमा हिउँ परेकाले तरकारी, जौ, गहुँ र स्याउको उत्पादन राम्रो हुने बताइन् ।"
सबालेन्काको प्रभाव,"मेलबर्न (एएफपी) नोभाक जोकोभिचले सजिलो जित निकाल्दै बुधबार अस्ट्रेलियन ओपन टेनिसको सेमिफाइनल यात्रा तय गरेका छन् । उनी अब कीर्तिमान २२ औं ग्रान्ड स्लाम उपाधिबाट दुई जितमात्र टाढा छन् । महिलातर्फ आर्यना सबालेन्का पनि प्रभावशाली प्रदर्शन गर्दै अन्तिम चार पुगेकी छन् । सर्बियाका जोकोभिचले उत्कृष्ट प्रदर्शन गर्नेक्रममा रुसका पाँचौं वरीयताप्राप्त आन्द्रे रुबलेभलाई रड लेभर एरेनामा ६१, ६२, ६४ ले हराए । अब फाइनल पुग्नु अगाडि जोकोभिचले टोमी पाउलको सामना गर्नेछन् । उनी उपाधि जित्न सफल रहे प्रतिद्वन्द्वी खेलाडी राफेल नडालको नाममा रहेको २२ ग्रान्ड स्लाम उपाधिको कीर्तिमान बराबरी गर्नेछन् । सुरुआती चरणमा चोटका कारण लयमा फर्कन संघर्ष गरेका ३५ वर्षीय जोकोभिचले चौथो चरणमा एलेक्स डल मिनरलाई हराएयता अहिले रुबलेभविरुद्ध एकपक्षीय जित निकालेका हुन् । साँचो बोल्ने हो भने म खुसी हुने भनेकै टेनिसमा हो, जोकोभिचले भने । उनले थपे, कोर्टको पछाडि रहेर अहिले म राम्रो खेलिरहेको छु । यहाँको परिस्थिति मलाई निकै सुहाउँदो छ । सेमिफाइनल पुग्ने क्रममा उपाधिको बलियो दाबेदार रहेको जाकोभिच अर्को कीर्तिमान नजिक पनि पुगेका छन् । उनको यो ४४ ग्रान्ड स्लाम सेमिफाइनल हो । उनी अब स्विट्जरल्यान्डका रोजर फेडेररको नाममा रहेको ४६ ग्रान्ड स्लाम सेमिफाइनलको उपलब्धि नजिक पुगेका छन् । गैरवरीयताप्राप्त अमेरिकी खेलाडी पाउल एक अर्को आश्चर्यजनक नतिजा निकाल्दै अन्तिम चारमा पुगेका हुन् । उनले आफ्नै राष्ट्रका बेन सेल्टनलाई ७६ (८६), ६३, ५७, ६४ ले पराजित गरे । तर, उनलाई जोकोभिचविरुद्ध यस्तै नतिजा निकाल्न गाह्रो हुनेछ । जोकोभिचले यसपल्ट कीर्तिमान १० औंपल्ट अस्ट्रेलियन ओपन जित्छन् भने नयाँ निस्कने वरीयतामा उनी शीर्षस्थानमा हुनेछन् । पाउल र जोकोभिचले भने अहिलेसम्म एकअर्काविरुद्ध खेलेका छैनन् । जोकोभिचलाई लिएर पाउलले भने, मैले भर्खर उनलाई देखें । उनले मलाई बधाई दिए । म उनीविरुद्ध सक्दो राम्रो खेल्ने प्रयास गर्नेछु ।पुरुषतर्फको अर्को सेमिफाइनल तेस्रो वरीयताका स्टेफानोस सिसिपास र रुसका १८ औं वरीयताप्राप्त करेन खाचानोभबीच हुनेछ । महिलातर्फ बेलारुसकी सबालेन्काले सेमिफाइनलमा आश्चर्यजनक प्रदर्शन गरिरहेका पोल्यान्डकी माग्डा लिनेटको सामना गर्नेछिन् । तर, सबालेन्का फाइनल भिडन्तका लागि बलियो प्रत्याशी रहेकी छन् । पाँचौं वरीयताप्राप्त सबालेन्काले क्रोएसियाकी डोना भेकिकलाई ६३, ६२ ले हराएर पहिलो ग्रान्ड स्लाम उपाधि नजिक पुगिन् । खेलपछि २४ वर्षीया सबालेन्काले भनिन्, सेमिफाइनल प्रवेश गर्नु मेरो लागि आफैंमा विशेष बनेको छ । यो खेल खासमा सजिलो रहेन । तर जितमा भने म निकै खुसी छु । पोलिस खेलाडी लिनेटले भने ३० वर्षको उमेरमा अन्तिम चारको यात्रा निश्चित गरिन् । ग्रान्ड स्लाममा उनको यो पहिलो सेमिफाइनल खेल हुनेछ । उनले पूर्व विश्व नम्बर एक खेलाडी चेक गणतन्त्रकी क्यारोलिना प्लिसकोभालाई ६३, ७५ ले हराएर प्रतियोगितामा पोल्यान्डको चुनौती कायम राखिन् ।त्यसअघि पोल्यान्डकै नम्बर एक खेलाडी इगा स्वाटेक सुरुमै पराजित भइसकेकी थिइन् । जितपछि विश्व वरीयताको ४५ औं स्थानमा रहेकी लिनेटले भनिन्, म निकै भावुक भएकी छु । अहिलेसम्मको मेरो आफ्नै प्रदर्शनमा मलाई आश्चर्य लागिरहेको छ । मेरा लागि सेमिफाइनल पुग्नु भनेको सपना पूरा भएजस्तै हो । म सबैलाई धन्यवाद दिन चाहन्छु । महिलातर्फ अर्को सेमिफाइनलमा भिक्टोरिया अजारेन्काले काजकिस्तानकी एलेना रेब्किनाको सामना गर्नेछिन् ।"
सुष्माले जितिन् रजत,काठमाडौं (कास) नेपाली महिला बक्सर सुष्मा तामाङले एएसबीसी एसियन यू२२ बक्सिङ च्याम्पियनसिपमा रजत पदकमै चित्त बुझाएकी छन् । थाइल्यान्डको बैंककमा बुधबार महिला ४८ केजी तौल समूहको फाइनलमा उज्वेकिस्तानी प्रतिद्वन्द्वी फोजिलोभा फरजोनासँग ५ः० अंक आधारमा पराजित भएकी थिइन् । सुष्माको रजत पदक नै नेपाली बक्सिङले एसियालीस्तरको प्रतिस्पर्धामा पाएको सबैभन्दा ठूलो सफलता हो । सेमिफाइनलमा मंगोलियाकी खेलाडीलाई हराएर उनी ऐतिहासिक सफलतामा पुगेकी थिइन् ।महिला ५७ केजीमा हेमा राई र ७५ केजी तौल समूहमा त्रिशा जबेगुले कांस्य पदक जितेका छन् । सुष्माको प्रतिस्पर्धा हेर्न थाइल्यान्डका लागि नेपाली राजदूत गणेशप्रसाद ढकाल पनि ह्वामार्क इन्डोर स्टेडियम पुगेका थिए ।
दिनेश र रमेश भिड्दै,"काठमाडौं (कास) गल्फर दिनेश प्रजापति र रमेश अधिकारी सूर्य नेपाल एनपीजीए म्याच प्ले गल्फ उपाधिका लागि भिड्ने भएका छन् । रोयल नेपाल गल्फ क्लबमा बुधबार सेमिफाइनलमा १३ औं वरीयताका रमेशले १० औं वरीयताका भुवनकुमार रोक्कालाई २१ ले हराएर फाइनलमा स्थान बनाए । अर्को सेमिफाइनलमा सातौं वरीयताका दिनेशले आठौं वरीयताका धनबहादुर थापालाई २१ ले नै पराजित गरी रमेशविरुद्धको फाइनल पक्का गरे । सूर्य नेपाल टुरमा पहिलो उपाधि जित्ने दाउमा दिनेश मात्र एक जित टाढा छन् । दिनेश र रमेशले उपाधिका लागि बिहीबार ३६ होलको प्रतिस्पर्धा गर्नेछन् । धन र भुवनले तेस्रो स्थानका लागि १८ होलको खेल खेल्नेछन् । यसअघि बुधबार क्वाटरफाइनलमा नेपाल नम्बर एक गल्फर शुक्रबहादुर राई, दोस्रो वरीयताका भुवन नगरकोटी, तेस्रो वरीयताका जयराम श्रेष्ठ र पाँचौं वरीयताका रवि खड्काको पराजय अप्रत्यासित रह्यो ।"
गण्डकीको रोमाञ्चक जित,"(गण्डकी)घरेलु टोली गण्डकी प्रदेशले तेस्रो टाइगर कप भलिबल प्रतियोगितामा बुधबार त्रिभुवन आर्मी क्लबमाथि रोमाञ्चक जित निकालेको छ । पोखरा रंगशालास्थित भलिबल कोर्टमा गण्डकीले ३२ सेटमा जित पायो ।आर्मीले पहिलो सेट आफ्नो पक्षमा पारे पनि त्यसपछि गण्डकीले निखारिएको प्रदर्शन गर्दै खेल फर्किएको थियो । पहिलो सेट २५२३ ले गुमाएको गण्डकीले २५२३ मै दोस्रो सेट जितेर खेलमा फर्कियो । तेस्रो सेट आर्मीले २५२३ कै अन्तरले आफ्नो पक्षमा पार्दै खेलमा २१ को अग्रता बनायो । गण्डकीले सम्हालिँदै लगातार दुई सेट २५२२, १५१३ ले सेट जितेर खेल आफ्नो पक्षमा पार्यो । गण्डकीको जितमा रवि केसी र घनश्याम चौधरी नायक बने । गण्डकीले समूहमा दोस्रो स्थान लिएको छ । आर्मी तेस्रोमा झरेको छ । पुरुषतर्फ अर्को खेलमा नेपाल एपीएफ क्लबले श्रीलंकाको टोली सेन्ट जोसेफ वाज स्पोर्ट्स क्लबलाई तीन सेटमै समान २५२३ को अन्तरमा हराएको हो । महिलातर्फ न्यु डायमन्डले पहिलो जित निकालेको छ । डायमन्डले घरेलु टोली गण्डकीलाई १९२५, २५१५, २५१४, २५११ ले हरायो । एपीएफले त्रिभुवन आर्मी क्लबमाथि ३१ कै सेटमा जित पायो । एपीएफले २५१७, २२२५, २५१६, २५१५ को नतिजा निकाल्यो । महिलातर्फ समूह चरण सकिएको छ । अब एपीएफले सेमिफाइनलमा गण्डकी र आर्मीले न्यु डायमन्डको सामना गर्नेछन् ।"
उसुमा काठमाडौं टिम च्याम्पियन,"स्वर्ण विजेता सम्मानितसोही प्रतियोगिता समापनमा आयोजक कालभैरव उसु क्वानले वृहत राष्ट्रिय खेलकुदको फरक संस्करणमा उसुमा ३ र ३ भन्दा बढी स्वर्ण जित्ने खेलाडीलाई पनि सम्मान गरेको थियो । एलिना चौधरी (५ स्वर्ण), मंगलप्रसाद थारु (४ स्वर्ण), अशोक खालिङ (४ स्वर्ण), सुस्मिता तामाङ (४ स्वर्ण) तथा ३ स्वर्ण जितेका निमा घर्तीमगर, हरिप्रसाद गोले, विजय सिन्जाली, दीपक हमाल र चित्रसिंह ठकुरी सम्मानित भए ।"
तीन खेलाडी छनोट,"काठमाडौं (कास) आईटीएफ वर्ल्ड जुनियर यू१४ टेनिस प्रतियोगिताको प्रिक्वालिफाइङलाई नेपालका तीन खेलाडी छनोट भएका छन् । बोरिस अधिकारी, दर्शिल श्रेष्ठ र वृजेश अर्याल छनोट भएका छन् ।प्रशिक्षकमा सूर्यभूषण वज्राचार्य छन् । प्रतियोगिता फेब्रुअरी १३ देखि १८ सम्म श्रीलंकाको कोलम्बोमा हुनेछ । मलेसियाको कुचिङमा हुने आईटीएफ यू१४ क्वालिफाइङ खेल्ने तीन महिला खेलाडी छान्न छनोट प्रतियोगिता गरिने नेपाल टेनिस संघले जनाएको छ । छनोट फेब्रुअरी १२ मा सातदोबाटोस्थित टेनिस कम्प्लेक्समा हुनेछ ।"
एनएसएस कप हुने,"काठमाडौं (कास) नेसनल स्कुल अफ साइन्सेजले उपत्यकाव्यापी अन्तरस्कुल बास्केटबल र फुटबल प्रतियोगिता गर्ने भएको छ । एनएसएस कप नाम दिइएको प्रतियोगिता माघ १३ देखि २२ सम्म हुने आयोजकले जनाएको छ । फुटबल सेभेनएसाइड र बास्केटबल फिबाको नियमअनुसार खेलाइने संयोजक प्रभात रिसालले बताए । प्रतियोगितामा फुटबलतर्फ सेन्ट जेभियर, विद्यासंस्कार, जनप्रेमी, वृहस्पति, एभरेस्ट पब्लिक, बौद्ध, निस्ट, निसर्ग बाटिका, इम्पेरियल वर्ल्ड, जनडेबी, राजर्षि गुरुकुल र त्रियोग हाइस्कुलले प्रतिस्पर्धा गर्ने छन् । स्कुलका प्रिन्सिपल माधवप्रसाद बरालले विद्यार्थीलाई खेलकुदमा सक्रिय गराउन प्रतियोगिता गरिएको बताए ।"
ढकाल दोस्रो श्रेणी निर्णायक,काठमाडौं (कास) तेक्वान्दोका अन्तर्राष्ट्रिय रेफ्री दीपेन्द्र ढकालले ग्योरोगी विधातर्फ दोस्रो श्रेणीको रेफ्री लाइसेन्स पाएका छन् । उनलाई वर्ल्ड तेक्वान्दो (डब्लूटी) को रेफ्री कमिटीले रेफ्री लाइसेन्स प्रदान गरेको हो । तेस्रो श्रेणीबाट दोस्रोको लाइसेन्स पाउन चार वर्ष लागेको ढकालले जनाए । चार वर्षको अवधिमा उनले तेक्वान्दोका ८ वटा विश्व र्याङ्किङ प्रतियोगिता र दुई रिफ्रेसर कोर्समा भाग लिएर १० अंक बटुलेका थिए । आर्मीका अन्तर्राष्ट्रिय तेक्वान्दो निर्णायक उनी सैनिक आमाविमा तेक्वान्दो प्रशिक्षकमा कार्यरत छन् ।
स्केटबोर्ड टोली शारजहाँ जाने,काठमाडौं (कास) स्केटबोर्ड विश्व च्याम्पियनसिपमा भाग लिन ४ खेलाडीसहित ६ सदस्यीय नेपाली टोली बिहीबार यूएईको शारजहाँ जाने भएको छ । जनवरी २९ देखि फेब्रुअरी १२ सम्म हुने प्रतियोगितामा पुरुषमा गजेन्द्र बर्देवा र वसन्त राई तथा महिलामा पेम्बा श्रेष्ठ र समीक्षा राईले प्रतिस्पर्धा गर्नेछन् । चारै खेलाडी राष्ट्रिय स्केटबोर्ड प्रतियोगिताका स्वर्णधारी हुन् । टिम व्यवस्थापकमा अजय सारु र प्रशिक्षकमा उज्ज्वल डंगोल छन् । स्केट बोर्ड संघका अध्यक्ष अच्युत खनालले यो च्याम्पियनसिप ओलम्पिक खेलाडी छनोटको आधार भएको बताए ।
मेयर कप तेक्वान्दो,काठमाडौं (कास) जैसीदेवल युथ क्लबको आयोजनामा तेस्रो जुनियर आमन्त्रण मेयर कप तेक्वान्दो प्रतियोगिता शुक्रबार हुने भएको छ । प्रतियोगितामा आयोजकको २ र १८ नगरपालिकाका गरी २० टिमको सहभागिता रहने आयोजक क्लबका अध्यक्ष राजेश प्रजापतिले जनाएका छन् ।

शीर्षक,विवरण
"उपकरण बिगार्दै थन्काउँदै, बिरामी निजीमा जान बाध्य","अस्पतालको आम्दानी वार्षिक एक अर्ब रुपैयाँभन्दा बढी छ भने सरकारी अनुदान चालु आर्थिक वर्षका लागि १० करोड रुपैयाँ छ भने अस्पतालको कुल १ अर्ब ९० करोड रुपैयाँभन्दा बढी खर्च हुँदा तलब, भत्ता मात्रै झन्डै साढे ४० करोड रुपैयाँ हुने गरेको छ ।आयुर्वेद अस्पताल, राष्ट्रिय ट्रमा सेन्टर, मानसिक अस्पताल लगनखेललगायतमा पनि समस्या उस्तै छ । यसलाई मध्यनजर गरेर नवनियुक्त प्रधानमन्त्री पुष्पकमल दाहालले साताअघि सरकारका सचिवहरूलाई सरकारी अस्पतालमा बिरामीको उपचारलगायत ३० बुँदे निर्देशन दिँदै दैनिक सेवा प्रवाहमा जनताले फेरि सास्ती बेहोर्नुपरेमा विभागीय कारबाही गर्ने बताएका थिए । तर, राजधानीका अस्पतालको पछिल्लो तस्बिरले ती निर्देशन अझै सिंहदरबारभित्रै सीमित भएको प्रस्ट हुन्छ । चालु आर्थिक वर्षमा संघीय सरकारको १७ खर्ब ९३ अर्ब ८३ करोड ७३ लाख रुपैयाँको वार्षिक बजेटमध्ये ५ दशमलव ७५ प्रतिशत अर्थात् १ खर्ब ३ अर्ब ९ करोड १३ लाख रुपैयाँ स्वास्थ्य मन्त्रालयलाई विनियोजन गरिएको छ । तर, बजेटको उचित परिचालन र सेवा प्रभावकारिता भएनभएको अनुगमन भने भइरहेको पाइँदैन । स्वास्थ्य मन्त्रालयका प्रवक्ता डा सञ्जयकुमार ठाकुरले भने अस्पतालका प्रमुखहरूलाई बोलाएर उपकरण मर्मत गर्न भनिसकेको बताए । मन्त्रालयबाट अनुगमन पनि भइरहेको छ, उनले भने ।स्वास्थ्य संस्था स्थापना, सञ्चालन तथा स्तरोन्नति मापदण्डसम्बन्धी निर्देशिका २०७० मा व्यवस्था भएअनुसार अस्पतालले शय्या संख्याअनुसार उपकरण, जनशक्ति र भौतिक पूर्वाधार तयारी अवस्थामा राख्नुपर्छ । तर, अस्थिर सरकार, राजनीतिक नियुक्ति, कर्मचारीमा ढिलासुस्ती, नियमनकारी निकायको बेवास्तालगायत कारणले अधिकांश ठूला अस्पतालले तोकिएको मापदण्डअनुरूप सेवा दिन सकिरहेका छैनन् । निर्देशिकाको दफा १३ मा व्यवस्था भएअनुसार स्वास्थ्य संस्थाले आफूले प्रदान गरेका सेवाहरूको निर्देशिकामा उल्लिखित मापदण्डबमोजिमको गुणस्तर भएनभएको सम्बन्धमा प्रत्येक वर्ष स्वमूल्यांकन गराई सोको प्रतिवेदन आर्थिक वर्ष समाप्त भएको मितिले तीन महिनाभित्र अनुमति प्रदान गर्ने निकाय र अस्पताल रहेको जिल्ला स्वास्थ्यजनस्वास्थ्य कार्यालयमा मन्त्रालयले तोकेबमोजिमको ढाँचामा पेस गर्नॅपर्दछ । उपदफा (५) मा मन्त्रालयले स्वास्थ्य संस्था र अनुमति प्रदान गर्ने निकायको समेत अनुगमन गर्न सक्ने व्यवस्था छ । उपदफा ७ मा निरीक्षण तथा अनुगमनका क्रममा दिएको निर्देशन पालना नगर्ने, निर्देशिकाबमोजिमको गुणस्तर तथा पूर्वाधार मापदण्ड पूरा नगर्ने र गुणस्तर परीक्षणको वार्षिक प्रतिवेदन पेस नगर्ने स्वास्थ्य संस्थालाई सम्बन्धित अनुमति प्रदान गर्ने निकायले त्यस्तो स्वास्थ्य संस्थाले प्रदान गरिआएको सेवा पूर्ण वा आंशिक रूपमा तत्काल बन्द गर्न आदेश दिन सक्ने व्यवस्था छ । तर, यी कानुनी प्रावधान कागजमै सीमित छ । कान्तिमा बिग्रेको सिटी स्क्यान झन्डै साता दिन बित्न लागिसक्दा पनि अझै मर्मत भएको छैन । श्वासप्रश्वासमा समस्या देखिएपछि आईसीयूमा उपचारार्थ दुईमहिने बालक मोहम्मद रेहानका अभिभावक तीन हजार रुपैयाँमा गर्न सकिने सिटी स्क्यानका लागि निजीमा ९ हजार रुपैयाँ तिर्न बाध्य छन् । रेहानका अभिभावक भन्छन्, एक त महँगो अर्को भर्ना गरेको बिरामीलाई अस्पतालबाहिर लैजानुपर्दा निकै सास्ती बेहोर्नुपर्यो । कान्ति बाल अस्पतालका निर्देशक डा युवानिधि बसौला मेसिन मर्मत गर्ने क्रममा रहेको दाबी गर्छन् । सामान आउने प्रक्रियामा छ, उनले भने, एमआरआईबारे जाइका र मन्त्रालयबीच सम्झौता भएकाले मेसिन ल्याउन मन्त्रालयले पहल गरिरहेको छ । कान्तिमा एमआरआई गर्नुपर्ने मस्तिष्कका नयाँ बिरामी दैनिक ५ देखि १० जना आउने गर्छन् । त्यस्तै, सिटी स्क्यान गर्नुपर्ने ८ देखि १० जनासम्म पुग्छन् । कान्तिमा सर्वसाधारणले भोग्नुपरेको दुःखलाई मध्यनजर गरेर जापान अन्तर्राष्ट्रिय सहयोग नियोग (जाइका) ले एमआरआई, सिटी स्क्यान, भेन्टिलेटर, शरीरमा तरल पदार्थ पठाउन प्रयोग गरिने इन्फ्युजन पम्प र सिरिन्ज पम्प २०२० वटा दिने भनेर स्वास्थ्य मन्त्रालयसँग २०७८ असार २५ मा सम्झौता गरेको थियो । पाटन अस्पतालमा दैनिक एक हजार जनासम्म बिरामी उपचारका लागि आउने गर्छन् । बिरामीको चापका कारण एक जना चिकित्सकले दैनिक सय जनासम्म जाँच गर्नुपर्ने अवस्था छ । बिरामीले उपचार गराउन ३ देखि ६ घण्टासम्म पालो कुर्नुपर्छ । अस्पतालमा दूरबिनको सहायताले गरिने शल्यक्रियाका लागि दुई महिना, नाक, कानको शल्यक्रिया र हेमोडायलसिस गराउन ६६ साता, युरो सर्जरी गर्न दुई साता, इन्डोस्कोपी गर्न ३ साताभन्दा बढी कुर्नुपर्छ । विशेषज्ञ चिकित्सक तथा मेसिनरी उपकरण अभावका कारण डेन्टल, थोरासिक उपचार, कार्डियाक भास्कुलर, आँखाको लेजर, रेटिना केयर, लेप्रोस्कोपीलगायतका सेवा उपलब्ध छैन । अस्पतालमा रहेको पोर्टेबल अल्ट्रासाउन्ड, एनेस्थेसिया, ईसीजी, पोर्टेबल अक्सिमिटरलगायत उपकरण मर्मत नहुँदा सेवा प्रवाहमा असर परिरहेको छ । ती उपकरण मर्मत गरेर सेवा सञ्चालन गराउनतर्फ अस्पताल प्रशासन गम्भीर देखिँदैन । अस्पतालका निर्देशक डा रवि शाक्यले थप सेवा विस्तार गर्न उपकरण, भवनलगायत निर्माण गर्न आवश्यक बजेटका लागि स्वास्थ्य मन्त्रालयमा पेस गरिसकेको बताए । नक्सा बनाउनका लागि केही बजेट पनि विनियोजित भएको छ, उनले भने, विशेषज्ञ चिकित्सकहरू सीमित मात्रामा हुन्छन् । अपरेसनलगायतको सेवा पाउन पाटनमा मात्रै नभई विदेशमा पनि महिनौं कुर्नुपर्छ । इमर्जेन्सी अपरेसन नरोकेको र कुरेर गर्न मिल्ने अपरेसन मात्र लाइनमा रहेको उनले बताए । सहिद शुक्रराज ट्रपिकल तथा सरुवा रोग अस्पताल टेकुअन्तर्गतका ११ मध्ये ९ वटा भवन जीर्ण छन् । ३ सय शय्याको अत्याधुनिक सुविधासम्पन्न केन्द्रीय सरुवा रोग अस्पताल बनाउने योजना वर्षौंदेखि रहे पनि अझै निर्माण भएको छैन । सरुवा रोगसम्बन्धी एक मात्र केन्द्रीय अस्पताल भएकाले बिरामीको चाप प्रत्येक वर्ष बढ्दै गएको छ । ओपीडीमा प्रतीक्षालय साँघुरो भएकाले बिरामीहरू बाहिर बाटोमा उभिन बाध्य छन् । इन्डोस्कोपी, हेमोडायलसिस, अटो एनालाइजरलगायत उपकरण अभावका कारण अस्पतालले बिरामीलाई थप सेवा उपलब्ध गराउन सकेको छैन । भक्तपुरस्थित सहिद धर्मभक्त राष्ट्रिय प्रत्यारोपण केन्द्रको अवस्था पनि सन्तोषजनक छैन । केन्द्रले मिर्गौला, कलेजो प्रत्यारोपण, मुटुको शल्यक्रिया र डायलसिसको लक्ष्य प्राप्ति गरेको छैन । पाँच सय जनाको डायलसिस गर्ने भने पनि तीन सयको पनि भएको छैन । केन्द्रमा डायलसिस गर्ने मेसिन पर्याप्त छैन । केन्द्रका कार्यकारी निर्देशक डा पुकारचन्द्र श्रेष्ठले आफू आइसकेपछि धेरै सुधार गरिसकेको दाबी गरे । हेटौंडा, सुर्खेत, धनगढी, भरतपुरमा प्रत्यारोपण विस्तार गर्दै छु, उनले भने, पोखरामा सुरु भइसकेको छ ।सहिद गंगालाल राष्ट्रिय हृदय रोग केन्द्रका कार्यकारी निर्देशक डा चन्द्रमणि अधिकारीले बालबालिकाका लागि उपचार कक्ष, अपरेसन थिएटर तथा क्याथ ल्याब भवन बनाउन लगत इस्टिमेटसहित डिजाइन मन्त्रालयमा पेस गरिसकेको बताए । ४ देखि ५ करोड रुपैयाँ आवश्यक पर्छ । बजेट विनियोजित भएमा निर्माण थाल्छौं, उनले भने । राष्ट्रिय हृदय रोग केन्द्रको अध्यक्षमा स्वास्थ्यमन्त्री रहने व्यवस्था छ । अस्पतालको आम्दानी वार्षिक एक अर्ब रुपैयाँभन्दा बढी छ । सरकारी अनुदान चालु आर्थिक वर्षका लागि १० करोड रुपैयाँ छ भने अस्पतालको कुल १ अर्ब ९० करोड रुपैयाँभन्दा बढी खर्च हुँदा तलब, भत्ता मात्रै झन्डै साढे ४० करोड रुपैयाँ हुने गरेको छ । जनस्वास्थ्यविद् डा बाबुराम मरासिनी मेसिन व्यवस्थापनतर्फ भन्दा पनि खरिद गर्नमा बढी रुचि राख्नाले समस्या हुने गरेको बताउँछन् । कमिसनको चक्करले पनि सार्वजनिक अस्पतालको सेवा कमजोर बनेको उनको भनाइ छ ।"
संसद्लाई प्रतिपक्षविहीन बनाउने खेल,"मत दिन सर्त नै सर्तराष्ट्रिय स्वतन्त्र पार्टीउपप्रधानमन्त्रीसहित गृह मन्त्रालय पाउनुपर्ने, भ्रष्टाचार छानबिनसम्बन्धी आयोग बनाउनुपर्ने, सहज सेवा प्रवाह हुनुपर्ने (सरकारको न्यूनतम कार्यक्रममा समावेश)राष्ट्रिय प्रजातन्त्र पार्टीपृथ्वी जयन्तीमा बिदा दिनुपर्ने (पूरा भइसकेको), न्यूनतम साझा कार्यक्रम कार्यान्वयन गर्नुपर्नेजनता समाजवादी पार्टीसम्मानजनक शक्ति बाँटफाँट र नागरिकता विधेयक पारित गर्नुपर्नेनेकपा (एकीकृत समाजवादी)सत्ता साझेदारीका लागि तयार हुनुपर्नेलोकतान्त्रिक समाजवादी पार्टीनागरिकता विधेयक अघि बढाउनुपर्ने, लाल आयोगको प्रतिवेदन सार्वजनिक गर्नुपर्नेनागरिक उन्मुक्ति पार्टीरेशम चौधरीलाई रिहा गर्नुपर्ने, सुदूरपश्चिम प्रदेश सरकारको नेतृत्व पाउनुपर्नेजनमत पार्टीमधेस प्रदेशमा सरकारको नेतृत्व पाउनुपर्ने (आलोपालोमा सहमति), नागरिकता समस्या समाधान गर्नुपर्ने"
नयाँ अनुहार,"कांग्रेसविश्वप्रकाश शर्मा, प्रदीप पौडेल, राजेन्द्र बजगाईं, श्यामकुमार घिमिरे, दुर्लभ थापा, ऐनबहादुर शाही, पूर्णबहादुर तामाङ, पुष्पबहादुर शाह, खमबहादुर गर्बुजा, योगेश गौचन थकाली, सन्तोष चालिसे, दिक्पालकुमार शाही, दिनेशकुमार यादव, विष्णुकुमार कार्की, डिल्लीराज पन्त, सुनीलकुमार शर्मा, लीलादेवी बोखिम, सीताकुमारी राना, सुशीला थिङ, सपना राजभण्डारी, माया राई, कुसुम थापामगर, मनोरमा शेरचन, अञ्जनी श्रेष्ठ, प्रतिमा गौतम, मञ्जु खाँण, रमा कोइराला पौड्याल, कान्तिका सेजुवाल, मैना रावल कार्की, कल्पना चौधरी, बिनाकुमार थनेत, शान्ति विक, रूपा विक, सीता मिजार, आशा विक, नगिना यादव, संगीता मण्डल र जावेदा खातुन ।एमालेमहेश बस्नेत, अम्बरबहादुर रायमाझी, मानबहादुर राई, रामशंकर यादव, लक्ष्मी महतो कोइरी, अच्युत मैनाली, महेश बर्तौला, प्रेमबहादुर महर्जन, मनबहादुर गुरुङ, दामोदर पौडेल बैरागी, नारायण आचार्य, ठाकुर गैरे, वासुदेव घिमिरे, सूर्य थापा, सूर्य ढकाल, तारा लामा तामाङ, दयालबहादुर शाही, ईश्वरी रिजाल, देवीप्रसाद भट्टचन, कालुराम राई, प्रभु हजार दुसाध, चन्द्र विक, मेनकाकुमारी पोखरेल, सरिता भुसाल, शोभा ज्ञवाली, बिजुला रायमाझी, निर्मला कोइराला, सम्झना थपलिया, दीपा शर्मा, सुनीता बराल, नैनकला थापा, सूर्यकुमारी श्रेष्ठ, उर्मिला थेबे, ईश्वरी घर्ती, रणकुमार बलम्पाकी, शान्ति श्रेष्ठ, सरस्वती सुब्बा, रूक्मिणी राना बराइली, हर्कमाया विश्वकर्मा, बिना देवी, प्रतीक्षा तिवारी, आस्माकुमारी चौधरी, शान्ति चौधरी र किरणकुमार साह राष्ट्रिय स्वतन्त्र पार्टीरवि लामिछाने, सोविता गौतम, तोसिमा कार्की, हरि ढकाल, शिशिर खनाल, विराजभक्त श्रेष्ठ, गणेश पराजुली, सन्तोष परियार, शिव नेपाली, ढाकाकुमार श्रेष्ठ, इन्दिरा रानामगर, सुमना श्रेष्ठ, चन्दा कार्की, डोलप्रसाद अर्याल, निशा डाँगी, विनीता कठायत, लक्ष्मी तिवारी, मनीष झा, अशोक चौधरी र असिम शाह माओवादीमाधव सापकोटा, लेखनाथ दाहाल, पूर्णबहादुर घर्ती, छिरिङ डम्डुल लामा, गंगा कार्की, विमला सुवेदी, ज्ञानु बस्नेत सुवेदी, नारायणी शर्मा, दुर्गा राई, मीना तामाङ, उर्मिला माझी पौडेल, छिरिङ ल्हामु लामा तामाङ, मीना यादव, उमरावतीदेवी यादव, रणेन्द्र बराली, सुशीला श्रीपाली, रूपा सोसी चौधरी र कल्पना मियाँ ।राप्रपादीपकबहादुर सिंह, धवलशमशेर जबरा, ध्रुवबहादुर प्रधान, ज्ञानेन्द्र शाही, गीता बस्नेत, बिना लामा, अनिशा नेपाली र बिना जयसवाल ।जसपादीपक कार्की, नवलकिशोर साह सुडी, प्रकाश अधिकारी, सुशीला श्रेष्ठ र सहनाज रहमान ।नागरिक उन्मुक्ति पार्टीरञ्जिता श्रेष्ठ, अरुणकुमार चौधरी, गंगाराम चौधरी र लालवीर चौधरी जनमत पार्टीसीके राउत, गोमा लाभ (सापकोटा), सानु मुर्मु, विनीताकुमारी सिंह, अनिता देवी र अब्दुल खान ।लोसपारामप्रकाश चौधरीस्वतन्त्रयोगेन्द्र मण्डल"
मुलुक समृद्ध बनाउने शीर्ष नेताको दाबी,"(काठमाडौं)संविधान जारी भएपछि निर्वाचित दोस्रो प्रतिनिधिसभाले काम सुरु गरेको छ । पहिलो बैठकमा सोमबार दलका नेताहरूले शुभकामना आदानप्रदान गरे भने मंगलबार बस्ने दोस्रो बैठकमा प्रधानमन्त्री पुष्पकमल दाहालले विश्वासको मत लिने कार्यसूची छ । माघ ९ भित्र सभामुख र उपसभामुखको निर्वाचन गरिसक्ने सहमति दलहरूबीच भएको छ । पहिलो बैठकमा दलका शीर्ष नेताहरूले शुभकामना आदानप्रदान गर्दै मुलुक विकासका योजना सुनाए । उनीहरूले मुलुकमा व्याप्त भ्रष्टाचार र अनियमिततालाई शून्यमा झार्ने मात्रै बताएनन्, विगतमा भएका भ्रष्टाचारको समेत छानबिन गर्ने दाबी गरेका छन् । संसदलाई जनताप्रति उत्तरदायी बनाउने प्रतिबद्धता पनि उनीहरूले व्यक्त गरेका छन् । प्रधानमन्त्री पुष्पकमल दाहालले संसद् आफूहरूको परीक्षाको केन्द्र भएको बताएका छन् । सुशासन र जनजीवनमा सार्थक परिवर्तन ल्याउन सक्ने कि नसक्ने भन्ने परीक्षा संसद्मा हुने बताएका हुन् । हामी भर्खरै जननिर्वाचित भएका छौं । जनताको हामीमाथिको समर्थन ससर्त छ भन्ने लाग्छ, निःसर्त छैन । हामी सुशासन दिन सक्छौं वा सक्दैनौं ? जनताको जीवनमा सार्थक परिवर्तन ल्याउन सक्छौं वा सक्दैनौं ? उनले भने, जनताले हामीबाट असाधारण संकल्पको अपेक्षा गरेका छन् । परम्परागत राजनीतिक अभ्यासले मात्र नागरिकको चाहना पूरा नहुने भन्दै सबै सांसद जनताको निरन्तर निगरानीमा रहेको उनले बताए । मुलुकमा केही हुँदैन भन्ने हीन भावना भएका बेला गरे के हुँदैन भन्ने भावना जगाउनुपर्ने बेला आएको दाहालले बताए । हामीलाई समस्या केलाएर बस्ने मात्र छुट छैन, समाधानको सूत्र पहिल्याउनुपर्नेछ, उनले भने, म आशावादी छु । यो प्रतिनिधिसभा सार्थक संवादको थलो बन्नेछ । हाम्रो अभ्यासमा जनताले गौरव गर्ने वातावरण बन्नेछ ।प्रतिनिधिसभामा आएका नयाँ दल र सांसद संसद्को पुँजी भएको दाहालले बताए । प्रतिनिधिसभामा १२ वटा दलको प्रतिनिधित्व छ । तीमध्ये राष्ट्रिय स्वतन्त्र, जनमत, नागरिक उन्मुक्ति पार्टी प्रतिनिधिसभामा नयाँ हुन् । यी तीन दलका २९ सांसद छन् । नयाँ दलले संसद्मा प्रतिनिधित्व गर्नु लोकतन्त्र, नागरिक सम्प्रभुताको जित भएको भन्दै दाहालले भने, बिनाइर्ष्या मनैदेखि भन्न चाहन्छु, यो लोकतन्त्र र नागरिक सम्प्रभुताको जित हो, उहाँहरूमा केही गरौं भन्ने हुटहुटी छ । कांग्रेस सभापति शेरबहादुर देउवाले सांसदहरूलाई पाँच वर्षको कार्यकालमा जनताको भावना र देश हितमा काम गर्न शुभकामना दिए । प्रतिनिधिसभामा ८९ सांसद रहेर सबैभन्दा ठूलो दल भए पनि कांग्रेस सत्ताबाहिर छ । उनले आफ्नो पार्टी लोकतान्त्रिक, गणतन्त्रात्मक शासन व्यवस्थाको सबलीकरण गर्दै देशमा दिगो शान्ति, सुशासन, विकास र समृद्धि प्राप्त गर्न लागिपर्ने बताए । देश र जनताको बृहत्तर हितमा काम गर्नेछौं, यो प्रतिनिधिसभामा कांग्रेस एकताबद्ध, जिम्मेवार र रचनात्मक भई प्रस्तुत हुनेछ, जनजीवनसँग जोडिएका विषयमा हाम्रो विशेष ध्यान जानेछ, उनले भने । प्रतिनिधिसभाको यो कार्यकाल संविधानको सुरक्षा, कार्यान्वयन र संघीय लोकतान्त्रिक गणतन्त्रात्मक व्यवस्थाको सबलीकरणका लागि विशेष योगदान गर्न उनले आग्रह गरे ।एमाले अध्यक्ष केपी ओलीले आफू प्रधानमन्त्री भएको बेला दुईपटक गरेको विघटन सही भएको जिकिर गरे । नेपालमा बडो हल्ला चलाइयो, प्रतिनिधिसभा विघटन भनेको प्रतिगमन हो कि ? बेलायतमा त कतिपल्ट प्रतिगमन भएछ त्यसो भए त । संसदीय प्रणालीको जन्मदाता देशामा प्रतिगमन अस्तिसम्म भएको थियो । यति धेरै जान्ने पनि अलिक नहौं कि ? उनले भने, प्रतिनिधिसभा भंग हुनु प्रतिगमन होइन । जनताका अधिकार खोसिनु प्रतिगमन हो । जनताको अभिमतका लागि जनतामा जानु र सार्वभौम सत्ताबाट आदेश प्राप्त गर्नु प्रतिगमन होइन । संसद्बाट सरकार बन्नु, संसद्बाट सरकार ढल्नु प्रतिगमन नभएको उनले बताए । अहिलेको सत्तारूढ गठबन्धन प्रतिगमनको पक्षमा नरहेको ओलीले दाबी गरे । वर्तमान सत्ता समीकरण राष्ट्रियताको पक्षमा जाने उनले बताए । उनले भने, सांसदनेताको सम्पूर्ण समय गोटी चालाचालमा बित्यो भने कहिले काम गर्ने ? कहिले के गर्ने ? गोटी चालाचाल होइन, काम गरौं । म सबै दलहरूलाई आग्रह गर्छु, सकारात्मक भएर काम गरौं । बन्न पाएको छैन, बिगार्ने खेलतिर लाग्यौं भने समयको बर्बाद हुन्छ ।राष्ट्रिय स्वतन्त्र पार्टीका सभापति रवि लामिछानेले भ्रष्टाचारमा कारबाही गर्न आफू निर्मम हुने बताए । विगतका भ्रष्टाचारको फाइल खोलिने उनको दाबी छ । बैठकमा सम्बोधन गर्दा छातीमा हात राखेर उनले पार्टीका सांसदले जनताको शिर निहुरिन नदिने प्रतिबद्धता जनाए । यो मुलुकमा अब परिवर्तन आवश्यक छ भनेर नेपाली जनताले बजाएका घण्टीको ध्वनि हो र यो ध्वनिलाई संसद्ले सुन्नेछ, सदुपयोग गर्नेछ, उनले भने, म र मसम्बद्ध दलका कुनै पनि प्रतिनिधिबाट, सांसदबाट कुनै पनि किसिमको अनियमितता हुने छैन । कहींकतै नागरिकलाई दुःख दिने काम हुने छैन । कुनै काण्डहरूमा हामी मुछिने छैनौं । गैरकानुनी क्रियाकलापमा जोडिएका मान्छेलाई छुटाउन दबाब नदिन उनले आग्रह गरे । आपराधिक गतिविधिमा यदि छानबिन भइरहेको छ भने त्यसलाई प्रभाव पार्नका निमित्त आफ्ना मान्छेहरू छुटाउनुपर्यो भन्ने किसिमका दबाब सिर्जना नगरिदिनुहोला । ल एन्ड अर्डरलाई पालना गर्ने हो भने त्यसको सुरुवात यो गरिमामय संसद्मा उपस्थित हामी सबैबाट हुनुपर्छ ।राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङ्देनले आफूहरू देशको अस्थिरताको कारक नबन्ने बताएका छन् । हामी कसैले कसैलाई निषेध गरेर म मात्रै अगाडि बढ्छु भन्ने अवस्था छैन । हामीभन्दा माथि देश छ, देशभन्दा माथि केही छैन । त्यसैले देशलाई शिरमा राखेर देशका समस्याहरूलाई सामूहिक रूपमा सम्बोधन गर्नुपर्छ, लिङ्देनले भने, राप्रपा देशमा अस्थिरताको कारक बन्ने छैन । जनता समाजवादी पार्टी संसदीय दलका नेता रामसहाय प्रसाद यादवले संविधान जारी भएको यतिका वर्ष बितिसक्दा पनि संघीयताको कार्यान्वयन गर्ने कुरामा सरकार चुकेको बताए । प्रदेशलाई अझै आर्थिक र वित्तीय प्रणाली हस्तान्तरण भएको छैन, उनले भने, प्रदेशलाई कमजोर बनाउने काम भइरहेको छ । केन्द्रीकृत सरकार फर्काउने तयारी भइरहेको छ । नागरिकता विधेयक पारित गर्नुपर्नेमा उनले जोड दिएका छन् । यसअघि दुवै सदनबाट पारित भए पनि राष्ट्रपतिको कार्यालयमा विधेयक अड्किएको छ, उनले भने, नेपाली नागरिकका सन्तान अन्यायमा परेका छन् । नागरिकता विधेयक पारित गरेर नागरिक बनाउने काम गरौं ।एकीकृत समाजवादीका अध्यक्ष माधवकुमार नेपालले प्रधानमन्त्रीले पनि संविधानको पालना गर्नुपर्छ भन्ने मनन गर्न आग्रह गरेका छन् । उनले भने, परिवर्तनको अनुभूति जनताले गर्न पाउने गरी काम अगाडि बढोस् । बोली र व्यवहारमा सामञ्जस्य आओस् । हामी पनि चाहन्नौं कि छिनछिनमा सरकार परिवर्तन होस् ।लोकतान्त्रिक समाजवादी पार्टीका नेता शरतसिंह भण्डारीले अहिलेको निर्वाचनमा जनताले मिलीजुली सरकार बनाउन जनमत दिएको बताएका छन् । जनता आक्रोशित र निराश भए पनि आशावादी रहेको उनले बताए । जनता आक्रोशित छन्, निराश छन्, आशा पनि राखेका छन् । आमजनताले आफ्ना आवाजको प्रतिध्वनि सुन्न सके भने आशा जागेर आउने छ, उनले भने, यो संसद्का लागि अवसर र चुनौती हो । भ्रष्टाचारको छानिबनमा आफ्नो पार्टीले सघाउने भण्डारीले बताए । उनले भने, जो जसको कार्यकालमा भएका भ्रष्टाचारको छानबिन गरेर नंग्याउने काममा हामी सहयोग र समर्थन गर्छौं ।नागरिक उन्मुक्ति पार्टीकी अध्यक्ष रञ्जिता श्रेष्ठले कानुन निर्माण गर्ने थलो संसद्मा आफू न्याय माग्न आएको बताइन् । रेशम चौधरीसहितका निर्दोष थारूहरूलाई थुनिएको भन्दै उनले आपत्ति जनाइन् । टीकापुर घटनाको न्याय निरुपण नहुन्जेल आफ्नो पार्टीले लडिरहने बताइन् । टीकापुर घटना बन्द कोठा वा गुफामा भएको होइन, त्यसमा कसले कसलाई मार्यो देख्ने आँखाहरू हजारौं छन्, उनले भनिन्, टीकापुर घटनाको न्याय निरुपण नहुन्जेलसम्म लडिरहने छौं । उक्त घटनामा मारिएका प्रहरीका परिवारले पनि न्याय पाउनुपर्ने उनले बताइन् ।जनमत पार्टीका अध्यक्ष सीके राउतले लोकतान्त्रिक व्यवस्थाको निम्ति आफ्नो पार्टी सदैव लाग्ने बताए । मुलुकको सकारात्मक परिवर्तत ल्याउन आएको छु । विश्वकै उत्कृष्ट संघीय लोकतान्त्रिक गणतन्त्रको रक्षा गर्न हामी तत्पर छौं, उनले भने, गणतान्त्रिक व्यवस्थाको उच्च सम्मान छ । निर्वाचित हुने क्रममा एउटा धनाढ्य उम्मेदवार पनि गरिबको झुपडीमा नतमस्तक हुन बाध्य हुन्छन्, यो नै लोकतान्त्रिक व्यवस्थाको सुन्दरता हो । त्यसैले लोकतान्त्रिक व्यवस्थाको रक्षाका लागि हाम्रो पार्टी सधैं अग्रणी भूमिका निर्वाह गर्नेछ । नेपाल मजदुर किसान पार्टीका सांसद प्रेम सुवालले संसद्लाई प्राज्ञिक थलो बनाउनुपर्ने बताए । संसद्लाई सरकारको रबर स्ट्याम्प नबनाउन आग्रह गर्दै हचुवाको भरमा संसद्मा प्रस्ताव नल्याउन आग्रह गरे । ख्वपः विश्वविद्यालयको विधेयक ल्याएर पारित गर्न उनले अनुरोध गरे ।राष्ट्रिय जनमोर्चाका अध्यक्ष चित्रबहादुर केसीले देशमा धेरै कुरा सेटिङमा भइरहेको बताए । देशमा मन्त्रीको संख्या सांसदको संख्याभन्दा बढी भयो भने देशको अर्थतन्त्रले नधान्ने भन्दै उनले अहिले पनि देश बेवारिसे नै रहेको तर्क गरे ।स्वतन्त्र सांसद अमरेशकुमार सिंहले देशमा हुँदा खाने र हुने खाने दुवैथरीलाई बस्न सक्ने बनाउनुपर्ने बताए । देश बिचौलियालाई पोस्ने बाइरहेका छौं, हुँदा खानेहरू कतार, मलेसिया जान्छन्, हुने खानेहरू अमेरिका, अस्ट्रेलिया जान्छन्, दुवैथरी बस्दैनन्, उनले भने ।अर्का स्वतन्त्र सांसद प्रभु साहले अर्थतन्त्र संकटमा रहेको र कृषकले ऋण पाउन नसकेको बताए । आग्रहपूर्वाग्रहभन्दा माथि उठेर राष्ट्रिय एकता गर्नु जरुरी रहेको उनको भनाइ थियो । स्वतन्त्र सांसद योगेन्द्र मण्डलले यार्चागुम्बाको खेती गर्नुपर्ने बताए ।"
च्याट जीपीटी ले साइबर अपराध बढाउने त्रास,"क्यालिफोर्निया (एजेन्सी) करिब एक महिनाअघि सार्वजनिक भएयता आर्टिफिसियल इन्टेलिजेन्टस (एआई) टुल च्याट जीपीटी प्रविधिको क्षेत्रमा रुचि राख्नेहरूमाझ चर्चामा छ । त्यसयता इन्टरनेट प्रयोगकर्ताहरू यसप्रति आकर्षित हुँदै पनि गइरहेका छन् । एआई मोडलमा आधारित च्याट जीपीटी ले प्रयोगकर्ताले सोधेका जुनसुकै विषयमा प्रश्नको उत्तर निकै सहज र संवादात्मक शैलीमा दिने गर्छ । इन्टरनेट पहुँच भएकाहरूलाई यो निकै सहज भएको छ । अर्थात् यसअघि सर्च इन्जिनमार्फत प्रश्नको जवाफ खोज्दा सम्बन्धित क्षेत्रका वेबसाइटका लिंक दिने गरेकोमा यसले भने खोजेको जस्तो उत्तर दिने गर्छ । आर्टिफिसियल इन्टेलिजेन्ट्स (एआई) लाई विकास गर्न सन् २०१५ मा स्थापित संस्था ओपन एआईले च्याट जीपीटी सार्वजनिक गरेको हो । ओपन एआईका अध्यक्ष तथा सहसंस्थापक ग्रेग ब्रोकम्यानले परीक्षणका लागि सार्वजनिक गरिएको एक साताभन्दा कम समयमै यसको १० लाखभन्दा बढीले प्रयोग गरेका थिए । ब्रोकम्यानका अनुसार मानिसले जस्तै कुरा गर्न, उनीहरूको भाषा बुझ्न र खोजेको जवाफ दिनका लागि ३५ प्रविधि मोडेलमा आधारित रहेर च्याट जीपीटी तयार पारिएको हो । पछिल्लो समय भने यसलाई सर्च इन्जिनको विकल्पको रूपमा समेत लिन थालिएको छ । जसका कारण शैक्षिक तथा व्यावसायिक क्षेत्रमा कार्यरत व्यक्तिहरूका लागि भने यो निकै सहज र सुविधाजनक हुने नै भयो । तर यो सुविधा अब साइबर अपराधीहरूले पनि प्रयोग गर्ने देखिएको छ । च्याट जीपीटीमा गरिएका कुनै पनि विषयमा पाइने सकिट जवाफ, आवश्यक जानकारी, प्रतिवेदन लेखन, कम्प्युटर तथा सफ्टवेयर कोडिङलगायतको प्रयोगले साइबर अपराध बढ्ने देखिएको हो । गलत नियत राख्नेहरूले यसलाई हानिकारक औजार का रूपमा प्रयोग गर्ने यस क्षेत्रका जानकारहरू बताएका छन् । चेकपोइन्ट रिसर्चले हालै गरेको एक अध्ययनमा च्याट जीपीटी ह्याकिङ तथा इन्टरनेटमार्फत चोरीमा सक्रिय रहेकाहरूका लागि सूचना दिने विश्वासिलो प्लेटफर्म भएको देखिएको छ । त्यस्तै, कपितय ह्याकरहरूले यसमार्फत पाइथन स्क्रिप्ट तयार पार्नका लागि समेत सहज भएको जनाएका छन् । त्यसैगरी, साइबर अपराधीहरूले यसको आधारमा आर्थिकलगायत ठगी गर्नसमेत सम्भव हुने देखिएको चेकपोइन्ट रिसर्चको अध्ययनमा देखिएको छ । पछिल्लो समय ह्याकरहरूले हानिकारक दुर्भावनापूर्ण कोडहरू तयार गर्नका लागि च्याट जीपीटीलाई प्रयोग गरिरहेका प्रमाणहरू प्राप्त भएका छन्, चेकपोइन्टका सर्गेई साइकेभिचले भने ।"
संयुक्त राष्ट्रसंघको पहिलो महासभा,"सन् १९४६ मा आजकै दिन (जनवरी १०) मा बेलायतको राजधानी लन्डनस्थित वेस्टमिनिस्टर सेन्ट्रल हलमा संयुक्त राष्ट्रसंघको पहिलो महासभा सुरु भएको थियो । उक्त महासभामा ५१ देशका प्रतिनिधिहरू सहभागी थिए ।त्यसको एक सातापछि राष्ट्रसंघीय सुरक्षा परिषद्को पहिलो बैठकले यसका नियम तथा प्रक्रियाहरू स्थापित गरेको थियो । महासभाले जनवरी २४ मा पहिलो प्रस्ताव पारित गर्दै परमाणु ऊर्जाको शान्तिपूर्ण उपयोग हुनुपर्ने आह्वान गर्दै आम विनाशकारी परमाणु हतियारको उन्मूलनको पक्षमा निर्णय गरेको थियो । १ सय ९३ सदस्य रहेको राष्ट्रसंघले हाल विश्वमा शान्ति र सुरक्षा, मानवअधिकारको संरक्षण र सम्वर्द्धन, मानवीय सहयोग तथा दिगो विकास र जलवायुलगायत क्षेत्रमा महत्त्वपूर्ण भूमिका निर्वाह गर्दै आएको छ । राष्ट्रसंघीय बडापत्रअनुसार सबै सदस्य राष्ट्रहरू सार्वभौमिक सत्तासम्पन्न र समान रहेका र कुनै पनि सदस्य राष्ट्रले अरू राष्ट्रको प्रदेश तथा राजनीतिक स्वतन्त्रताविरुद्ध शक्तिको प्रयोग वा धम्की नगर्ने उल्लेख छ । महासभा, सुरक्षा परिषद्, अन्तर्राष्ट्रिय न्यायालय, जिम्मा जमानी परिषद्, सचिवालय र आर्थिक तथा सामाजिक परिषद् राष्ट्रसंघका मुख्य अंगहरू हुन् । यीमध्ये महासभा मुख्य विचार विमर्श गर्ने थलो हो । महासभामा सबै सदस्य राष्ट्रहरूको प्रतिनिधित्व हुन्छ र यसले शान्ति र सुरक्षा, नयाँ सदस्यता प्रदान र बजेटसम्बन्धी विषयको टुंगो लगाउने गर्छ । अमेरिका, चीन, बेलायत, फ्रान्स र रुस राष्ट्रसंघको अर्को महत्त्वपूर्ण अंग सुरक्षा परिषद्का स्थायी सदस्य हुन् । यी राष्ट्रहरूमध्ये सबैले पालैपालो अल्फाबेटका आधारमा परिषद्को अध्यक्षता गर्ने गर्छन् । परिषद्मा अन्य दस सदस्य राष्ट्रहरू दुईदुई वर्षका लागि मनोनीत रहने व्यवस्था छ । अल्बानिया, ब्राजिल, इक्वेडर, गाबोन, घाना, जापान, माल्टा, मोजाम्बिक, स्विट्जरल्यान्ड र यूएई अस्थायी सदस्य हुन् ।"
"'माओवादीसँग सहकार्य हो, एकताको कुरा गरेका छैनौं","यो गठबन्धन पाँच वर्ष टिक्ने आधार के हो ?सरकारको नेतृत्व गर्नुभएका प्रचण्ड र अर्थमन्त्री विष्णु पौडेलको उपस्थिति, नयाँ शक्तिका रूपमा रवि लामिछानेको सहभागिता । यी तीनै चीजको संयोजनले एकअर्कालाई सहयोग र सन्तुलनमा राख्ने छ । यो सुखद सम्भावनाको संकेत हो । गठबन्धनमा रहेका दलहरू एकअर्कालाई प्रतिस्पर्धात्मक रूपमा अघि बढाउने स्थितिमा छन् । जस्तो जनमत र जसपा मधेसमा को जनताको पक्षमा उभिने भन्ने प्रतिस्पर्धा छ । राप्रपाले सहरी मध्यम वर्गको विश्वास जित्न सफल भएको छ । काम गरे सहरी मध्यम वर्गको विश्वास टिक्छ, नगरे फर्कन्छ । राष्ट्रिय स्वतन्त्र पार्टीले वामपन्थी मतदाताको विश्वास प्राप्त गरेको छ । यो सबै चीजको संयोजनले सरकारमा भएका दलहरू दबाबमा छन् । सरकारको सफलताको आधार पनि यही हो ।"
न्यूनतम कार्यक्रममा घोषणापत्रका एजेन्डालाई प्राथमिकता,"(काठमाडौं)सरकार सञ्चालन गर्न गठित एमाले अध्यक्ष केपी शर्मा ओली संयोजकत्वको उच्चस्तरीय राजनीतिक संयन्त्रले सरकारको नीतिगत प्राथमिकता र न्यूनतम कार्यक्रम तय गरी सोमबार प्रधानमन्त्री पुष्पकमल दाहाललाई हस्तान्तरण गरेको छ । २१ बुँदे कार्यक्रममा सत्तारूढ दलहरूले निर्वाचनका बेला जनमत आकर्षित गर्न उठाएका एजेन्डाहरू समेटिएका छन् । एमाले, राष्ट्रिय स्वतन्त्र पार्टी, राप्रपा, जसपा, जनमत पार्टी र नागरिक उन्मुक्ति पार्टीको समर्थनमा १० पुसमा प्रधानमन्त्री बनेका माओवादी अध्यक्ष दाहालले मंगलबार प्रतिनिधिसभामा विश्वासको मत लिँदै छन् । विश्वासको मतलाई केन्द्रमा राखेर जसपा, जनमत पार्टी र नागरिक उन्मुक्ति पार्टीका सरोकारलाई नीतिगत प्राथमिकता र न्यूनतम कार्यक्रममा समेटिएको छ । नागरिकता र नेपाली पहिचानको मुद्दालाई पहिलो बुँदामा राखिएको छ । सरकारले पूर्णता पाएको ६ महिनाभित्र नेपाली नागरिकका सन्तानले नागरिकता नपाउने अवस्थाको अन्त्य गर्ने र संसद्को अधिवेशनबाट यथाशीघ्र नागरिकतासम्बन्धी अन्य समस्या समाधान गर्ने प्रतिबद्धता व्यक्त गरिएको छ । यसका साथै संसद्को पहिलो अधिवेशनबाट नागरिकतासम्बन्धी ऐनसहित एक दर्जन ऐनहरू तर्जुमा वा परिमार्जन गर्ने भनिएको छ । विशेषगरी जसपाले नागरिकतासम्बन्धी सरोकारलाई आफ्नो मूलमुद्दा बनाउँदै आएको छ । तराईमधेसलगायतका आन्दोलनका क्रममा सरकार र आन्दोलनकारीबीच भएका सम्झौताअनुरूप मुद्दा खारेज गर्नुका साथै अन्यायपूर्ण ढंगले बन्दी बनाइएकालाई कानुनसम्मत रिहाइ गर्ने प्रतिबद्धता पनि जनाइएको छ । जनमत र नागरिक उन्मुक्तिले आइतबार मात्र यससम्बन्धी माग सम्बोधन नभए सरकारमा सामेल नहुने गरी कार्यगत एकताको घोषणा गरेका थिए । कार्यक्रममा स्वदेशी उत्पादन र उपभोगलाई प्रोत्साहन गर्ने, राष्ट्रिय पुँजीको विकास गर्ने र मुलुकलाई आर्थिक रूपमा आत्मनिर्भर बनाउने प्रणसमेत गरिएको छ । यसका लागि मेक इन नेपाल अभियान सञ्चालन गर्ने उल्लेख छ । स्वदेशमा उत्पादन हुने खाद्यवस्तु, जुत्ता, औषधि, सिमेन्टजस्ता वस्तुको उत्पादन र उपयोगलाई प्राथमिकता दिनुका साथै उत्पादनलाई प्रोत्साहित गर्न सहकारी तथा निजी क्षेत्रलाई कर, विद्युत् महसुल तथा ऋणमा उपयुक्त ब्याज अनुदान दिइनेछ, कार्यक्रममा भनिएको छ । निरोगी नेपालको अवधारणा र स्वास्थ्यसम्बन्धी मौलिक अधिकारको कार्यान्वयन सुनिश्चित गर्न स्वस्थ नेपाली, निरोगी नेपाल को नारा सारिएको छ । सबै पालिकामा आधारभूत स्वास्थ्य सुविधा पुर्याउने, ६० वर्षभन्दा माथिका नागरिकका लागि उच्च रक्तचाप र मधुमेह जस्ता नसर्ने रोगको निःशुल्क परीक्षण तथा औषधि उपलब्ध गराउने, सबै पालिकामा आधारभूत अस्पताल र प्रदेशहरूमा विशिष्टीकृत अस्पताल निर्माण कार्य सम्पन्न गर्ने, महिनावारी हुने उमेर समूहका सम्पूर्ण महिलाका लागि गुणस्तरीय स्यानिटरी प्याड वा अन्य वैकल्पिक साधन खरिद गर्न वार्षिक १ हजार ५ सय रुपैयाँ उपलब्ध गराउनेलगायत प्रतिबद्धता नीतिगत प्राथमिकता र न्यूनतम कार्यक्रममा उल्लेख गरिएका छन् । कार्यक्रममा सबैलाई अधिकार, अवसरमा सबैको समान पहुँच, समानताको प्रत्याभूति, सबैलाई सामाजिक न्याय, सुरक्षा तथा सम्मानको ग्यारेन्टी भएको परिपूर्ण लोकतन्त्र स्थापित गर्ने प्रण गरिएको छ । कार्यक्रममा कामका लागि खाद्यान्न तथा नगद कार्यक्रमबाट प्रतिवर्ष १ लाख परिवार र प्रधानमन्त्री रोजगार कार्यक्रमबाट प्रतिवर्ष ३ लाख परिवारलाई खाद्यसुरक्षा प्रदान गर्ने उल्लेख छ । यसका साथै एक घर एक खानेपानीको धारा कार्यक्रम सञ्चालन गरी सबै नागरिकको घरमा स्वच्छ खानेपानी पुर्याउने र सबै परिवारलाई मासिक १० हजार लिटरसम्म पानी निःशुल्क उपलब्ध गराउने प्रतिबद्धता जनाइएको छ । कृषि क्षेत्रको रूपान्तरणका लागि सबै कृषियोग्य भूमिमा सिँचाइ सुविधा पुग्ने गरी सिँचाइ आयोजनाहरू समयमै सम्पन्न गर्ने, आगामी ३ वर्षमा सतह तथा भूमिगत सिँचाइबाट तराईमधेसको थप ३ लाख हेक्टर जमिन सिञ्चित गर्ने, सिँचाइलाई वर्षायामको बिजुली महसुलमा ५० प्रतिशत र हिउँदयामको बिजुलीमा २५ प्रतिशत छुट दिने भनिएको छ । सत्ता गठबन्धनले मर्यादित श्रम र सामाजिक संरक्षणका लागि पनि विभिन्न नीतिगत योजना ल्याएको छ । वैदेशिक रोजगारीलाई सुरक्षित र मर्यादित बनाउने, पाँच वर्षको अवधिमा मजदुरको न्यूनतम ज्याला मासिक २५ हजार रुपैयाँ पुर्याउने, वैदेशिक रोजगारमा गएकाहरूको समस्या सुनुवाइका लागि हटलाइन सेवासहितको सहयोग सेल गठन गर्ने, स्वदेश तथा विदेशमा, ज्याला रोजगारी तथा स्वरोजगारीमा रहेका सबैलाई योगदानमा आधारित सामाजिक सुरक्षाको दायरामा समेट्ने कुरा प्राथमिकतामा राखिएका छन् ।शान्ति प्रक्रियाका बाँकी काम सम्पन्न गरी पीडितहरूलाई न्याय र परिपूरणको व्यवस्था गर्ने र समाजमा मेलमिलापको वातावरण सुदृढ गर्ने सत्ता गठबन्धनको प्राथमिकता छ । द्वन्द्वकालमा घाइते तथा अंगभंग भएका व्यक्तिहरूलाई उपचार, रोजगारी, स्वरोजगारका अवसर र पुनःस्थापनासम्बन्धी कार्य गरिनेछ, कार्यक्रममा भनिएको छ, यसका साथै द्वन्द्वपीडित परिवारलाई क्षतिपूर्ति, पुनःस्थापना र परिपूरणको कार्य सम्पन्न गरिनेछ । संयन्त्रका संयोजक ओलीले सिंहदरबारस्थित प्रधानमन्त्री तथा मन्त्रिपरिषद् कार्यालयमा आयोजित कार्यक्रममा प्रधानमन्त्री दाहाललाई नीतिगत प्राथमिकता र न्यूनतम कार्यक्रम हस्तान्तरण गरेका थिए । संयन्त्रका संयोजक ओलीले नयाँ बनेको सरकारलाई कुनै आशंकाको दृष्टिले नहेर्न छिमेकी र सबै अन्तर्राष्ट्रिय समुदायलाई आग्रह गरे । यो सरकार नेपाली जनताले चुनेर पठाएको संसद्का प्रतिनिधिहरूले चुनेर बनाएको भएकाले सबै अन्तर्राष्ट्रिय मित्रलाई यसको मर्म बुझेर कुनै आशंकाको दृष्टिकोण नराख्न आग्रह गर्दछु, उनले भने, हामी कसैको विरुद्धमा होइनौं, कसैको अहितमा सोच्दैनौं । विकासका प्रयासहरूमा सकारात्मक दृष्टिकोण राख्न र सहयोगको हात बढाउन उनले आग्रह गरे ।"
संसद्को नयाँ यात्रा,"नयाा प्रतिनिधिसभाको नयाँ यात्रा सोमबारदेखि सुरु भएको छ । यो संसद्ले सुरुमै पार लगाउनुपर्ने केही महत्त्वपूर्ण जिम्मेवारीहरू अघिल्लो संसद्ले नै तय गरिसकेको छ । नागरिकताविहीनको समस्या समाधान गर्न नागरिकता विधेयकलाई यसले टुंगो लगाउनुपर्नेछ । प्रहरी समायोजन र निजामती कर्मचारी समायोजनसँग सम्बन्धित विधेयक पारित गरेर संघीयतालाई कार्यान्वयनमा लैजान भूमिका खेल्नुपर्नेछ । सत्य निरूपण सम्बन्धी कानुन बनाई सशस्त्र द्वन्द्वकालीन मुद्दाहरूलाई टुंगोमा पुर्याउनुपर्नेछ । तत्कालीन प्रधानन्यायाधीश चोलेन्द्रशमशेर जबरामाथि लागेको महाभियोग अनिर्णीत अवस्थामै रहेकाले नयाँ संसद्ले यसलाई स्वीकार गर्ने कि नगर्ने भन्नेबारे पनि निर्णय लिनुपर्ने हुन्छ ।यस्ता नयाँपुराना मुद्दाहरू अगाडि बढाउन संसद्को संरचना भने सहज छैन । संसद्मा कुनै पनि राजनीतिक दलको बहुमत छैन । सत्ता गठबन्धनमा जोजो सामेल छन्, न्यूनतम साझा कार्यक्रम ल्याए पनि उनीहरूबीच संघीयता, नागरिकता, संक्रमणकालीन न्याय लगायतका आधारभूत मामिलामै ठूलो मतभिन्नता देखिन्छ । अघिल्लो संसद्मा तत्कालीन नेकपाको झन्डै दुईतिहाइ बहुमत हुँदा पनि यी विषयमा पार्टीभित्रै एकमत थिएन, जसका कारण यो मामिला हालको संसद्सम्म तानिएको हो । अहिले विचारधारा नै नमिल्ने पार्टीहरूको सरकार रहेको अवस्थामा यी विषयको निर्क्योल हुन झनै कठिन हुन सक्छ, तर यसलाई नयाँ संसद्ले सार्थक निष्कर्षमा पुर्याउनैपर्ने हुन्छ । नत्र पुराना मुद्दा फेरि टड्कारो बनेर आउने जोखिम सामुन्नेमा छ ।प्रधानमन्त्री पुष्पकमल दाहालले मंगलबार संसद्बाट विश्वासको मत पाउने निश्चितप्रायः देखिएको छ । त्यसपश्चात् मुलुकमा स्थायित्व सुनिश्चित गर्ने दायित्व संसद्को कााधमा पनि आउनेछ । कुनै एउटा दल यताउता हुँदासमेत सत्ताको अंकगणित खलबलिने सम्भावना देखिनु यो संसद्को सबभन्दा जोखिमपूर्ण पाटो हो । तर दलहरू जनमतअनुरूप काम नगरी सत्ताको खेलमा अल्झन थालेमा मुलुकले फेरि पनि राजनीतिक स्थिरता पाउनेछैन । अघिल्लो संसद् सत्तारूढ दलको आन्तरिक विवादमा परेर दुईदुई पटक मृत्युशय्यामा पुगेको अवस्था नदोहोर्याउन र संसद्लाई परिणाममुखी बनाउनका निम्ति राजनीतिक दलहरूका नेताले आआफ्नो सत्ताकांक्षालाई संयमित राख्नुपर्छ ।सरकारलाई आफूप्रति जवाफदेह बनाउन संसद्ले सुरुदेखि नै खबरदारी गर्नुपर्छ । सांसदहरूले दलविशेष होइन, जनताप्रति जवाफदेह भएर सरकारी कामको निगरानी गर्नुपर्छ । यसका निम्ति प्रथमतः सभामुख पदमा संसद्लाई कुशलतापूर्वक नेतृत्व दिन सक्ने व्यक्तित्व आउन जरुरी छ । दलहरूले सभामुखको उम्मेदवारीका लागि नाम प्रस्ताव गर्दा यसतर्फ विचार पुर्याउनुपर्छ । यसै गरी संसदीय समितिहरूलाई प्रभावकारी बनाउन त्यसको अगुवाइ अनुभवी एवम् सक्षम सांसदहरूबाट गराइनुपर्छ । संसदीय समितिमा स्वार्थ बाझिने सांसदहरूको बोलवाला तोड्न सक्ने र समितिको छलफल तथा छानबिनबाट आएका तथ्यका आधारमा सत्य कुरा जनतामाझ राख्ने क्षमता भएका सभापतिहरू चाहिएका छन् ।प्रधानमन्त्री र मन्त्रीहरूलाई संसद्प्रति जवाफदेह बनाउन सक्ने क्षमता भएकालाई समितिको नेतृत्व दिादा संसदीय समितिको पनि मान रहन्छ । त्यसमा नयाँ आउने सभामुख र राजनीतिक दलहरूका नेताले ध्यान दिनुपर्छ । यसअघि संसदीय समितिका अधिकांश सभापति कमजोर देखिएकाले प्रधानमन्त्री तथा मन्त्रीहरू संसद्प्रति जवाफदेह भएका थिएनन् । संसदीय समितिमा शीर्ष नेताहरूको उपस्थिति नगण्य हुन्थ्यो । प्रधानमन्त्रीको पदमा रहादा केपी शर्मा ओली र शेरबहादुर देउवा एक पटक पनि संसदीय समितिमा उपस्थित भएनन् । उस बेला कार्यपालिकालाई सहयोग पुर्याउने प्रकृतिका सभापतिहरू रहँदा संसदीय समितिहरूले सरकारी कामकारबाहीको राम्ररी निगरानी गर्नै सकेनन् । मन्त्रीहरूले संसदीय समितिका सभापतिलाई निर्देशन दिएर निर्णय र निर्देशनसमेत उल्टाएका उदेकलाग्दा दृश्यहरू देखा परे । अब संसदीय समितिहरूको यस खाले दुर्गति हुनु हुन्न । त्यसका निम्ति पहिलो सर्त भनेकै यस्ता समितिको नेतृत्वमा ओजस्वी व्यक्तिहरूको उपस्थिति हो ।संसदीय समितिको प्रभावकारितामा संसद् सचिवालयको भूमिका पनि महत्त्वपूर्ण रहन्छ । प्रतिनिधिसभा र राष्ट्रिय सभा नियमावलीहरूमा संघीय संसद्का सचिवहरू पनि संसदीय समितिमा समेत जान सक्ने व्यवस्था छ । तर पहिलो प्रतिनिधिसभाकालमा समितिमा सचिवहरू गएका घटना औंलामा गन्न सकिन्छन् । बरु संसदीय समितिका सभापतिहरूले कनिष्ठ उपसचिवलाई समेत समिति सचिव बनाउन लगाएका थिए । कतिसम्म भने, समिति सभापतिले समितिको जिम्मवारीमा कहिल्यै नरहेका प्राविधिकबाट बढुवा हुँदै उपसचिव भएका कर्मचारीलाई पनि समिति सचिवको जिम्मेवारी दिएका थिए । यस्ता निर्णयलाई संसद्का महासचिवले फटाफट सदर गर्ने गरेका थिए । अबको संसद्को सुरुमै प्रशासनिक नेतृत्वले नियमावलीको व्यवस्था अनुसार सचिव र सहसचिवहरूलाई समितिको सचिवको जिम्मेवारी दिनुपर्छ । संघीय संसद्ले संघीयता कार्यान्वयन गर्ने कानुन निर्माण गर्न सकेको छैन । संविधानले प्रदेश र स्थानीय तहहरूलाई कानुन बनाएर अधिकार प्रत्याभूत गर्नुपर्ने भनेको छ, तर पाँच वर्षको अवधिमा पनि व्यवस्थापिकाले कानुन बनाएको छैन । कार्यपालिकालाई पनि प्रदेश र स्थानीय तहहरूको हारगुहारले प्रभावित गरेको देखिएन । अबको संसद्ले संघीयता कार्यान्वयनमा देखिएको यस खाले रिक्तता सुरुमै हल गर्नुपर्ने हुन्छ । सांसदहरूले जनजीविका, मुलुकको आर्थिक अवस्था, बढ्दो महँगी, बेरोजगारी समस्या, सुशासन आदिमा सरकारलाई निरन्तर जवाफदेह बनाउनुपर्छ । सांसदहरूले हाजिरी गरेर संसद् बैठक छाड्ने प्रवृत्ति अब देखिनु हुन्न । यसका लागि राष्ट्रिय सभाले सुरु गरेको इहाजिरी को प्रचलन प्रतिनिधिसभामा पनि अपनाउन सकिन्छ । संसद् सचिवालयले जनताको करबाट भत्ता लिन मात्रै संसद्मा उपस्थित हुने तर कानुन निर्माण गर्ने बेला कुर्सी खाली राख्ने सांसदहरूको हाजिरी सार्वजनिक गर्नुपर्छ । संसद्लाई पारदर्शी बनाउन सकियो भने सांसदहरू पनि जवाफदेह बन्न बाध्य हुनेछन् । अघिल्लो संसद्ले ठूलो उतारचढाव भोग्दै बल्लतल्ल पूर्णकाल पार गर्न सकेको थियो । अब त्यस्तो प्रतिकूलताको पुनरावृत्ति हुनु हुन्न । विगतका त्रुटिकमजोरीबाट पाठ सिक्दै संसद्लाई प्रभावकारी बनाउन सत्तापक्ष र प्रतिपक्ष दुवैले आआफ्नो ठाउँबाट सशक्त भूमिका निर्वाह गर्नुपर्छ ।"
ब्याजदरको मार,"जुनसुकै व्यापारी, उद्योगपति, सेयर कारोबारी, घरजग्गा व्यवसायीलाई सोधे पनि एउटै उत्तर आउँछ, व्यापार नै छैन, खपत नै छैन । किन त ? तयारी जवाफ आउँछ, बैंकको ब्याजदर महँगीले उपभोग्य क्षमता घट्यो । फलस्वरूप व्यापार, उद्योग सबै मारमा पर्यो । यसलाई गति दिने उपाय के त ? आज बैंकहरूमा निक्षेप बढेको, तरलता बढेको, अन्तरबैंकिङ कर्जादर घटेर ६८ प्रतिशतमा पुगेको जस्ता सकारात्मक तथ्यांक निकै आउन थालेका छन्, जुन स्वागतयोग्य छ । तथापि बैंकहरूको ब्याजदर घटेको छैन, फलस्वरूप कर्जा प्रवाह पनि बढेको छैन । यो चिन्ताको विषय हो । वर्ष दिनअघिसम्म ८ प्रतिशत हाराहारीमा रहेको कर्जाको ब्याजदर अहिले १४ प्रतिशतवरिपरि छ, जसले गर्दा कर्जा लिन चाहनेहरूको मनोबल कमजोर हुन पुगेको छ । यति धेरै ब्याजदरमा उद्योग व्यापार चलाउन पक्कै सकिँदैन । जबसम्म ब्याजदर एकल अंकमा पुग्दैन तबसम्म आर्थिक क्षेत्र चलायमान हुनै सक्दैन । यसमा सरकार र राष्ट्र बैंक समस्याको जडमा जानुपर्यो । बैंकहरूमा निक्षेप बढ्नुमा मुख्य कारण उनीहरूले निक्षेपमा बढाएको ब्याजदर नै हो । त्यस अतिरिक्त सहकारीहरूमा समस्या आई त्यसको विश्वसनीयता घटेपछि पैसा बैंकतिरै आउँदा बैंकको निक्षेप र तरलता बढेको हो । अब बैंकहरू कर्जा दिन सक्षम भएका छन् तर कर्जा लिन कोही तयार छैनन् । कर्जाको ब्याज नघटेसम्म कर्जा प्रवाह हुन पनि सक्दैन । गोपाल देवकोटा, जोरपाटी, काठमाडौं"
अन्तिम विश्वास,"यसपाला चाहिँ प्रचण्डले दौरा सुरुवाल लाएबेग्लै चालमा चल्छु भनी वाचा कसम खाएतेस्रो पटक सिंहदरबार छिरेपछि यिनलेअकस्मातै एमालेको बलियो साथ पाएदेशवासीले गहिरोसँग नारी छाम्नेछन्विश्वास गरौं फुकीफुकी पाइला चाल्नेछन्दस थरीको माखे साङ्लो तोड्न जाने भनेकायापलट गर्न सक्छन् साँच्चै यिनले चाहे । कृष्ण कुम्पुरेआदमटार, धादिङ"
भैरहवामा अन्तर्राष्ट्रिय उडान गराऊ सम्पादकीयमा  बाट लिइएका टिपप्णी,आफ्नो क्षमताको आकलन गरेर मात्र योजना बनाउनुपर्छ । राम नारायण
निर्देशन होइन नीति,"वर्षैपिच्छे आर्थिक बजेट धेरै र बेथिति पनि धेरै भएको मन्त्रालय हो भौतिक पूर्वाधार तथा यातायात मन्त्रालय । माओवादीका नेता नारायणकाजी श्रेष्ठले यो मन्त्रालय पाएका छन् । उनको सफलता, असफलता काम गर्ने उनको तरिकामा भर पर्नेछ । तर त्यसका लागि योजनाबद्ध रूपमा लाग्नुपर्छ । मन्त्री नियुक्त हुनेबित्तिकै उनले अब कसैको प्रभाव र दबाबमा नपरी सडक र यातायातको काम द्रुत गतिमा बढाउँछु भने पनि, तर के त्यो हाल सम्भव छ ? देशभरिको कुरै छाडौं, काठमाडौं उपत्यकाका सडक नै समयमा बन्न सकेका छैनन् । सबै सडकका खाल्डाखुल्डी १५दिन भित्र र उपत्यकाबाहिरका सडकका खाल्डाखुल्डी १ महिनाभित्र पुरिसक्नुपर्ने निर्देशन मन्त्री श्रेष्ठले दिएका छन्, तर के त्यो सम्भव छ ? निर्देशन दिएर मात्र काम हुन्छ ? अर्को संघ र प्रदेशमा गरी धेरै ठेकेदार निर्वाचित भएका छन् । ती ठेकेदारको सम्पर्क दलका नेतासँग हुने गरेको सबैलाई थाहा छ । अझ ठेकेदारले नै देश चलाउँछन् भन्दा पनि हुन्छ । ठेक्का सुरु भएदेखि रकम भुत्तानी नहुन्जेल नेता, कर्मचारी र ठेकेदारबीचको मिलेमतोमा काम नहुने समस्या उत्तिकै छ । यस्तो दुश्चक्र तोड्ने आँट मन्त्री श्रेष्ठले गर्लान् ? ठेकेदारकै दबाबमा आफूअनुकूल कानुन निर्माण हुने गरेको देशमा उनीहरूलाई जिम्मेवार बनाउन सकिएला ? समयमै निर्माण सम्पन्न नहुनुमा कमजोर कानुनदेखि सरकारको काम गर्ने तौरतरिका पनि जिम्मेवार छ । त्यसैले यस विषयमा सम्बद्ध सबै पक्ष सतर्क हुनु जरुरी छ । मन्त्री श्रेष्ठले निर्देशन दिँदै हिँड्नुभन्दा माथि उल्लिखित नीति बनाएर कार्यान्वयन गर्नु जरुरी छ । तिलप्रसाद न्यौपाने, माछापोखरी, काठमाडौं"
दौरासुरुवालको ठाँटबाँट,"एकल पोसाकको राष्ट्रियकरणको नाटकमहेन्द्रीय राष्ट्रवादको प्रेत आफूलाई अब्बल दर्जाका क्रान्तिकारी, वामपन्थी र राष्ट्रवादी ठान्ने एमालेको सांस्कृतिक अभ्यासमा बेसी प्रकट भएको पाइन्छ । ओलीको उर्दी र दाहालको दौरासुरुवाल लगाइएको नेपथ्यमा एमाले र एमालेकांग्रेस सरकारले जारी गरेको आदेशको इतिहासको पानामा देख्न सकिन्छ । एमालेकांग्रेस सरकारले २०६७ भदौमा सरकारी सभासमारोहमा कर्मचारीलाई राष्ट्रिय पोसाक का नाममा दौरासुरुवाल लगाउन निर्देशन नै जारी गरेको थियो । कुनै शंका छैन, पञ्चायतकालीन पोसाक कोडकै निरन्तरता हो, राजा वीरेन्द्र र ज्ञानेन्द्रको छत्रछायामा कांग्रेस, एमाले र राप्रपा शासित संसदीय प्रजातन्त्रकालमा दौरा, सुरुवाल, टोपीलाई मात्रै राष्ट्रिय पोसाक मान्ने प्रावधानÙ लोकतान्त्रिक, गणतान्त्रिक र समावेशी भनिएको नेपालमा पनि नेकपा एमालेको शासनकालमा त्यही पोसाकलाई राष्ट्रिय पोसाकका रूपमा निरन्तरता दिने सरकारी उर्दी । आफूलाई प्रजातन्त्रवादी, मार्क्सवादी लेनिनवादी वा माओवादीसमेत भन्न रुचाउनेहरूका रुचि, संस्कार, विचार निरंकुश राजा महेन्द्रको एकलजातीय राष्ट्रवादी आदेशबाट सञ्चालित रहेको तथ्य पटकपटक प्रकट भइरहेको छ, विभिन्न रूपरंगमा । एकलजातीय राष्ट्रवादको पञ्चायती भूत गणतान्त्रिक राज्य र राज्य चलाउने दलहरूमा मात्रै होइन, अदालत र न्यायाधीशहरूमा पनि प्रकट भएको पाइन्छ । एमालेकांग्रेस सरकारले जारी गरेको ड्रेस कोडलाई सर्वोच्च अदालतले पनि सदर गर्दै अन्य धेरै पोसाकलाई अन्याय गरेको तथ्य विदितै छ । राष्ट्रिय पोसाक भन्नाले दौरासुरुवाल सम्झनुपर्छ भन्ने राज्य सञ्चालक तागाधारी नेताहरू र त्यही उर्दीलाई लालमोहर लगाउने न्यायाधीशहरूले एक सयभन्दा जातजाति र उनीहरूका आफ्नै विशिष्ट पहिरनको बदख्वाइँ गरेको प्रस्ट छ । यसरी सरकारी उर्दी र अदालती फैसलाका आधारमा स्थापित एकल पोसाकको राष्ट्रियकरणपछि प्रधानमन्त्री दाहालको ढाका टोपीमा ढल्काइ र दौरा सुरुवालमा सजाइजस्ता सांकेतिक स्वरूप (सिग्निफायर) भित्र कस्तो अर्थ वा संकेतित (सिग्निफाइड) भाव अटाएको छ, बुझ्न कठिन छैन । वर्चस्वशाली वर्गवर्ण, जातजातिसंस्कृतिधर्मभाषाको सुरुङमा छिरेपछि, उनीहरूकै आदेश, निर्देश र उर्दीलाई शिरोपर गरेपछि सांस्कृतिक बहुलवाद को झन्डाको उठान बेइमानीको प्रतीक हुन्छ । विविधतामा एकता नै नेपालीको पहिचान हो भन्ने दाहालवचनमा पनि महेन्द्र शाहदेखि ओलीसम्मको एकल राष्ट्रवादी झुसिलो डकार मात्रै आउनु अनौठो होइन । विविध पोसाकबीच अभ्यासमा एकता वा एकरूपताका लागि, सरकारी, प्रशासनिक वा अन्य औपचारिक कर्मकाण्डका लागि एउटा न एउटा जातीय पोसाक त चाहियो नि, अनेक राष्ट्रबीच एकताका लागि एक जना राष्ट्रिय एकीकरणकर्ता त आवश्यक भयो नि भन्ने वर्चस्वकारी सांस्कृतिक वैचारिकीबाट दाहाल वा श्रेष्ठका मन पनि मुक्त छैनन् । यही मनले नै लबेदासुरुवाल लगाएर, ढाका टोपी ढल्काएर, शुद्ध संस्कृतयुक्त नेपाली भाषामा शपथग्रहण गराउने होÙ राज्यका नीति नियममार्फत एकल राष्ट्रवादको प्रदूषण फैलाउने हो । अतः आफ्नै मनको पुनःसंरचना नगरीकन एकल राष्ट्रराज्यको पुनःसंरचनाको नारा लगाउनु पाखण्ड पुराणको फाठ गर्नु ठहरिन्छ कि ठहरिँदैन, दाहाल र श्रेष्ठज्यू ?"
संघीय संसद्का पाँच वर्ष,"संसदीय निगरानीका औजार र प्रत्यायोजित विधायनहरूसरकारलाई संसद्प्रति उत्तरदायी बनाउन विभिन्न संसदीय औजारहरूको प्रयोग गर्ने गरिन्छÙ जस्तो शून्य समय, विशेष समय, प्रश्नोत्तर, ध्यानाकर्षण, जरुरी सार्वजनिक महत्त्वको प्रस्ताव, संकल्प प्रस्ताव, स्थगन, निर्देशन र अनुगमन, स्थलगत निरीक्षण आदि । तर यी औजारहरूको प्रभावकारी प्रयोग हुन सकेको छैन । शून्य समय र विशेष समय प्रचलनमा रहे पनि सांसदहरूले उठाएका सवालमा सरकारले खासै ध्यान दिने गरेको छैन । पहिलो कार्यकालमा सार्वजनिक महत्त्वको प्रस्ताव, संकल्प प्रस्ताव, ध्यानाकर्षण प्रस्ताव र स्थगन प्रस्ताव दुवै सदनमा १०७ वटा दर्ता भएकामा २६ वटाबारे मात्र छलफल भएको थियो । तीमध्ये पछिल्लो पटक राष्ट्रिय सभामा दर्ता भएको संघीयता कार्यान्वयन सम्बन्धी संकल्प प्रस्ताव चर्चामा रह्यो । यही प्रस्तावका आधारमा गठित संसदीय विशेष समितिले केन्द्रमा १५ मन्त्रालय र प्रदेशमा प्रदेशसभाको १० प्रतिशत (५ जनामा नघट्ने गरी) मात्र मन्त्री बनाइनुपर्ने लगायतका सिफारिसहरू गरेको थियो । विधायिकीबाट ऐन अन्तर्गत कानुन बनाउने अधिकार प्रत्यायोजन भई बन्ने नियमावली, विनियमावली, गठन आदेश, कार्यविधि, निर्देशिका, मापदण्ड, दिग्दर्शन आदि प्रत्यायोजित विधायन हुन् । नेपालमा कानुन (ऐन र प्रत्यायोजित विधायन) हरू संसद्बाट २० प्रतिशत र सरकारबाट ८० प्रतिशत बन्ने गरेको अनुमान संसदीय समितिहरूको छ । सरकारले कानुन संसद्ले प्रत्यायोजित गरेको अधिकारभित्र रहेर बनाउनुपर्छ । प्रत्यायोजित विधायनहरू कति बनेका छन्, आधिकारिक विवरण सरकारी निकायहरूसँग छैन । प्रत्यायोजित कानुनहरू प्रकाशन गर्ने प्रचलन नभएकाले ती नागरिकको पहुँचबाहिरै छन् । यसले भ्रष्टाचारलाई पनि बढावा दिएको छ । यस्ता कानुनहरू प्रकाशित हुनुपर्छ र संसद्ले समेत अनुगमन, नियमन र नियन्त्रण गर्नुपर्छ । प्रत्यायोजित विधायन अन्तर्गत बनेका कानुनहरूको विधायिकी परीक्षणको पाटो एकदम कमजोर छ । प्रत्यायोजित कानुनले मूल ऐनको सीमा नाघ्ने र कानुन निर्माणमा प्रत्यायोजित विधायनहरू बढी राख्ने प्रवृत्तिसमेत छ । यस पक्षमा सुधार जरुरी छ । विधेयकहरू कार्यपालिकाले ल्याउने हुँदा यिनमा सांसदहरूका सुझाव खासै समावेश गरिँदैनन् । विधेयकको मस्यौदादेखि नै सांसदहरूको सुझाव लिने प्रचलन छैन । संसद्मा बहुमत हुनेले सरकार बनाउने र विधेयकहरू सरकारले नै ल्याउने हुँदा सत्तापक्षका सांसदहरूले त्यसमा खासै टिप्पणी गर्ने चलन पहिलो कार्यकालमा देखिएन । गैरसरकारी विधेयकहरू प्रस्तुत गर्ने खासै प्रचलन देखिएन । सामान्यतया कानुनको जननी नीति हो, तथापि कहिले कानुनले नीतिको माग गर्ने त कहिले नीतिले कानुनको माग गर्ने स्थिति रहन्छ । दोहोरोपना, अस्पष्टता, भ्रम सृजना हुने र एकआपसमा बाझिने कानुनहरू बन्ने प्रवृत्तिसमेत छ । संघीय संसद्ले बनाएका कतिपय कानुनले प्रदेश र स्थानीय तहको अधिकार क्षेत्र मिचेका गुनासाहरू छन् । कतिपय कानुन केन्द्रीकृत सोच र मानसिकतामा बनेका पनि छन् । कतिपय कानुन तर्जुमामा बाह्य हस्तक्षेप हुने र स्वार्थ समूहहरू सलबलाउने गरेका छन् । अन्तमा, तत्कालीन सत्तारूढ नेकपाको आन्तरिक कलह लगायतका कारण दुईदुई पटक प्रतिनिधिसभाको विघटन, अध्यादेशको ओइरो (जस्तो संवैधानिक आयोगका पदाधिकारीहरूको नियुक्ति, दल विभाजन आदि), १८७ दिनसम्म प्रतिनिधिसभामा अवरोध, कोभिड१९ महामारी जस्ता घटनाक्रमका कारण पनि अपेक्षित रूपमा संसद्को पहिलो कार्यकाल सुखद रहेन । संसद्मा प्रमुख प्रतिपक्षी दल कमजोर भएका कारण सुरुदेखि नै कार्यपालिका हावी भयो । यसले राज्यको शक्तिसन्तुलन र नियन्त्रणमा पनि खलल उत्पन्न गर्यो । पहिलो कार्यकालमा भएका कमीकमजोरीबाट पाठ सिक्दै मुलुकको सुन्दर भविष्यको रेखा कोर्ने काममा संसद्सहित सम्बद्ध निकायहरू गम्भीर हुन जरुरी छ ।"
गरिब होइन गरिबी हटाऔं,"भारतमा तत्कालीन प्रधानमन्त्री इन्दिरा गान्धीले संकटकाल लगाएपछि, वर्षौंदेखि सरकारी जग्गामा बस्दै आएका सुकुम्बासीहरूका घर भत्काउने अभियान चलाइन् । ऊ बेला अधिकांश घर बाँसका चटाई र काठका भित्ता हुन्थे भने छाना जस्तापाताका । प्रहरीले मोटो जुट र प्लास्टिकका डोरी लगाएर घरका खाँबाहरू लडाउँथे । घर गर्ल्यामगुर्लुम ढल्थ्यो । भारतीय सेनाबाट बाहिरिएका मेरा बुबाले त्यस बेला साथीहरूसँग मिलेर यस्तै बस्तीबीच काठको दुईकोठे घर बनाएका थिए । तीनताक म कक्षा सातमा पढ्थें । बेलुकी स्कुल छुट्टी भएर घर आउँदाको त्यो बीभत्स दृश्य मेरो मानसपटलमा कहिल्यै नमेटिने गरी बसेको छ । तीनताक रेडियोप्रेमी आमाले आइमाई पनि धेरै पढेपछि प्रधानमन्त्री हुने रैछ मधु भन्दै इन्दिरा गान्धीजस्तै हुनुपर्छ भनेर हौस्याउने गरेको अझै सम्झन्छु । राजनीतिमा बाबुको विरासत थाम्दै प्रधानमन्त्री बनेकी इन्दिरा गान्धीले आफ्नो शासनकालमा बालिका शिक्षा तथा दिवाखाजा लगायतका थुप्रै असल काम गरेर छुट्टै पहिचान बनाएकी थिइन् । पछि सुकुम्बासीहरूको घर भत्काउने अभियानले, मेरो कलिलो मनमा रहेको उनको छवि र उनीप्रतिको सद्भाव एकै चोटि मेटायो । त्यसको ठाउँमा पद र प्रतिष्ठाले मानिसलाई गरिबको शत्रु बनाउँदो रहेछ भन्ने भाष्य खडा भयो, भएको छ । इन्दिरा गान्धीले चलाएको गरिबी हैन गरिब हटाऊ अभियानले सुकुम्बासीलाई उठीबास लगाए पनि त्यसपछिको सरकारले तिनलाई सोही ठाउँमा स्थायी रूपमा बसोबासको व्यवस्था मिलाएको थियो । तिनका लागि बिजुली, खानेपानी, बाटो लगायत सुविधा पुर्यायो । उनीहरूलाई नागरिकसरह वार्षिक घरजग्गा कर लिई रासन कार्ड वितरण गरेर थप सुविधा पुर्याउने प्रयास पनि भयो । ती सुविधा उपभोग गर्न पाउनेहरूको अग्रपंक्तिमा मेरा बुबा पनि थिए । मैले बाल्यकालमा भोगेको त्रासदी अहिले काठमाडौंका सुकुम्बासीले भोगिरहेका छन् । यस्तै अभियान काठमाडौंका मेयर बालेन शाहले चलाइरहेका छन् । यो अभियानलाई सहरको हुनेखाने वर्गले समर्थन गरेको देखिन्छ । काठमाडौंवासी आफ्नो सभ्य र सुन्दर सहरको परिकल्पना पूरा गर्ने नायकको खोजीमा थिए । त्यसलाई बालेनले साकार पार्न सक्लान् भनेर छनोट गरे । काठमाडौंलाई सुन्दर बनाउन सकिने अनेक उपाय हुँदाहुँदै बालेनले सुकुम्बासी बस्तीमा हुकुम्बासी बस्दै आएको भनी डोजर लगाउन थालेका छन् । फुटपाथ लगायत सार्वजनिक ठाउँहरूमा बिहानबेलुकी तरकारी तथा फलफूल बेच्दै आएकाहरूका ठेलागाडा नगर प्रहरीले नियन्त्रणमा लिएका श्रव्यदृश्य सामग्रीले सामाजिक सञ्जाल भरिएका छन् । त्यस्ता सामग्री हेर्ने जोकोही सोच्न बाध्य हुन्छन्, के सहर सुकिलामुकिला तथा हुनेखानेहरूका लागि मात्र हो ? वास्तवमा कुनै पनि नेपाली राजनीतिकर्मीले जनतालाई गरिबीको दलदलबाट निकाल्ने प्रयास गरेनन् । चुनावताका तिनै गरिबलाई लोभलालच देखाएर मत हत्याउने राजनीतिकर्मी पटकपटक शासनसत्तामा पुगे । दलका यस्ता नेताहरूबाट आजित भएरै काठमाडौंवासीले बालेनलाई मेयर बनाएका हुन् । तर हिजो गरिबको चमेली बोल्दिने कोही छैन भनेर गाउने र्यापर एकाएक मेयर भएपछि सुकुम्बासीलाई विकल्प नदिई तिनको गाँस, बास र कपास खोस्न उद्यत छन् । नगरलाई सभ्य र सुन्दर बनाउने नाममा बालेनको डोजरे अभियान अन्यत्रका स्थानीय तह प्रमुखले पनि अनुसरण गर्न थालेका छन् । आफ्नो क्षेत्रमा अनेक समस्या हुँदाहुँदै डोजरे अभियानलाई प्राथमिकता दिने प्रमुखहरूले फोहोरमैला व्यवस्थापन, वातावरण प्रदूषण लगायतका यावत् समस्यालाई नजरअन्दाज गरिरहेका छन् । काठमाडौंको वातावरण प्रदूषित हुनुका अनेक कारणमध्ये पहिलो फोहोरमैलाको अवैज्ञानिक र अस्थायी व्यवस्थापन हो भनेर विज्ञहरूले औंल्याउँदै आएको धेरै भयो । तर विज्ञहरूसँग उचित सल्लाह लिई रणनीतिक योजना तर्जुमा गर्ने विषयमा काठमाडौंसहित प्रमुख सहरका स्थानीय सरकार नराम्ररी चुकेका छन् । स्थानीय सरकारहरूको प्राथमिकतामा सामाजिक विकास अन्तर्गतका यस्ता विषय नपर्नु विडम्बनापूर्ण छ । यस्तै कुन काम कहिले र कसरी गर्ने भन्नेमा जनप्रतिनिधि अलमलिएका कारण पनि हुँदा खाने मतदाताको जनजीविकासँग प्रत्यक्षअप्रत्यक्ष सरोकार राख्ने सवालमा उनीहरू अनभिज्ञ मात्र होइन असंवेदनशील पनि देखिन्छन् । त्यसो त हाम्रा जनप्रतिनिधिहरू मतदाताको जनजीविकाका सवालमा संवेदनशील नहुनुका थुप्रै कारणमध्ये एउटा उनीहरूको पृष्ठभूमि र अनुभव हो । बहुसंख्यक जनप्रतिनिधि हुनेखाने वर्गबाट आएकाले पनि गरिब, गरिबी जस्ता शब्द उनीहरूको भाषणबाजीमा मात्र सीमित देखिन्छ । सुकुम्बासीहरूले गाँस, बास र कपासका लागि घोटिनुपर्ने वास्तविकताबाट ती कोसौं टाढा छन् । गरिब मतदाताको मत चाहिने तर उनीहरूको जनजीविकाको सवालमा मौनता साध्ने जनप्रतिनिधिकै कारण सुकुम्बासीको जीवनस्तर माथि उठ्न सकेको छैन ।स्थानीय सरकार सञ्चालन ऐन२०७४ अनुसार सुकुम्बासीको पहिचान र अभिलेख व्यवस्थापन मात्रै होइन, तिनको जीविकोपार्जन र बसोबास व्यवस्थापन पनि पालिकाकै जिम्मेवारीभित्र पर्छ । यिनै जिम्मेवारी पूरा गर्दै असली सुकुम्बासी पहिचान गरी उचित बसोबासको व्यवस्थापन गर्नुपर्ने काठमाडौं अहिले जसरी पनि गरिब नहटाई विकास सम्भव छैन भन्दै लागिपरेको छ ।विकसित मुलुकहरूमा समेत सुकुम्बासी मुख्य समस्या रहँदै आएको छ । भारतसहित कतिपय मुलुकले सुकुम्बासी समस्यालाई स्थायी रूपमा समाधान गर्न रणनीतिक योजना बनाउने गरेका छन् भने विकल्प नदिई सुकुम्बासीहरूलाई उठीबास लगाउनु मानवताविरोधी कार्य भएको विज्ञहरूले औंल्याउने गरेका छन् । हामीकहाँ भने हुनेखाने वर्गसमेत रमितेको भूमिकामा मात्र रहने गरेकाले सुकुम्बासी समस्या झनै चुनौतीपूर्ण बन्दै गएको छ । सरकारको साथसहयोगले सुकुम्बासीले सुरक्षित बास पाउन सके तिनको जीवनस्तर सुध्रने निश्चित छ । यसका लागि गरिब होइन गरिबी हटाउने दृढ इच्छाशक्ति भएको जनप्रतिनिधि चाहिन्छ ।"
५ दलको समर्थनमा जम्मकट्टेल मुख्यमन्त्री,"(मकवानपुर)वाग्मती प्रदेशका मुख्यमन्त्रीमा माओवादी केन्द्रका शालिकराम जम्मकट्टेल नियुक्त भएका छन् । ११० सदस्यीय प्रदेशसभामा प्रतिनिधित्व गर्ने ५ दलका ७० सांसदको समर्थनमा जम्मकट्टेल मुख्यमन्त्री बनेका हुन् । प्रदेश प्रमुख यादवचन्द्र शर्माले सोमबार जम्मकट्टेललाई संविधानको धारा १६८ को उपधारा २ बमोजिम प्रदेशको चौथो मुख्यमन्त्री नियुक्त गरे ।जम्मकट्टेललाई सदनको दोस्रो ठूलो दल एमालेका २७ जना, माओवादीका २१ जना, राप्रपाका १३ जना, नेकपा (एकीकृत समाजवादी) का ७ जना र हाम्रो नेपाली पार्टीका २ सांसदको समर्थन छ । प्रदेशसभा सदस्यमा दोस्रो पटक निर्वाचित जम्मकट्टेलको प्रदेश सरकारमा यो तेस्रो सहभागिता हो । उनी यसअघि आन्तरिक मामिला तथा कानुनमन्त्री र आर्थिक मामिला तथा योजनामन्त्री भइसकेका छन् । मुख्यमन्त्रीमा नियुक्त भएसँगै जम्मकट्टेलले प्रदेशमा ९ देखि ११ वटासम्म मात्रै मन्त्रालय कायम गरिने बताएका छन् । प्रदेशमा हाल १४ वटा मन्त्रालय छन् । मन्त्रालय धेरै बनाएको भन्दै वाग्मती प्रदेशको विरोध हुँदै आएको छ । सानो र चुस्तदुरुस्त सरकार निर्माण गर्ने मेरो प्राथमिकता हो । सत्तारूढ दलबीच छलफल गरेर आवश्यकताअनुसार मन्त्रिपरिषद् विस्तार हुन्छ, उनले भने । उनले मन्त्रिपरिषद् विस्तार र न्यूनतम साझा कार्यक्रम घोषणा सँगसँगै अगाडि बढ्ने बताए । मैले सदनबाट विश्वासको मत लिनै बाँकी छ, उनले भने, यसअघि दुई पटक सरकारमा रहेर प्रदेशलाई बुझेको छु, त्यसैले अरू मुख्यमन्त्रीको भन्दा अझै फरक र राम्रो काम गरेर देखाउने प्रयास गर्नेछु । जम्मकट्टेल दोस्रो प्रयासमा मुख्यमन्त्री बन्न सफल भएका हुन् ।तत्कालीन समयमा नेकपा विभाजनपछि जम्मकट्टेलले मुख्यमन्त्री बन्न लबिइङ गरे पनि असफल भएका थिए । यसपटक पनि सुरुमा पार्टीको संसदीय दलको नेता बन्नै उनले सकस खेपे । त्यसकै लागि केन्द्रीय तहमा निकै दौडधुप गरे । प्रदेशसभाको पहिलो कार्यकालमा उनी पाँचै वर्ष दलका नेता थिए । त्यसकारण यसपल्ट माओवादीका प्रदेश अध्यक्ष सरल सहयात्रीले दलको नेतामा अन्तिमसम्म दाबी गरेका थिए । तर, पार्टीका केन्द्रीय अध्यक्ष पुष्पकमल दाहालको साथले उनलाई दलको नेता हुँदै मुख्यमन्त्री पद हात लागेको हो ।एमाले र राप्रपाबाहेक जम्मकट्टेललाई समर्थन गर्ने एकीकृत समाजवादी र हाम्रो नेपाली पार्टीको निर्णयलाई भने फरक अर्थमा हेरिएको छ । केन्द्रीय निर्देशनअनुसार प्रदेश सरकारलाई समर्थन गरेको एकीकृत समाजवादीको संसदीय दलको कार्यालयले जनाएको छ । संसदीय दलको बैठकले सरकारमा जाने विषयमा भने केही निर्णय नगरेको पनि बताइएको छ ।नवनियुक्त मुख्यमन्त्रीको पद तथा गोपनीयताको शपथ मंगलबार बिहान ९ः३० बजे हुने भएको छ । पहिलो चरणमा ३ सदस्यीय मन्त्रिपरिषद् विस्तार गर्ने तयारीमा मुख्यमन्त्री जम्मकट्टेल छन् । एमाले, माओवादी र राप्रपाबाट एकएक जनालाई मन्त्री नियुक्त गर्ने तयारी भइरहेको उनीनिकट स्रोत बताउँछ ।"
मजदुरदेखि मुख्यमन्त्रीसम्म,"सशस्त्र संघर्ष अन्त्य गर्दै शान्ति सम्झौतामार्फत मूलधारको राजनीतिमा आएपछि तत्कालीन नेकपा माओवादीमा मजदुर नेताका रूपमा परिचय बनाएका व्यक्ति हुन् शालिकराम जम्मकट्टेल । उनै जम्मकट्टेल सोमबार वाग्मती प्रदेशको मुख्यमन्त्री नियुक्त भए । २०३० भदौमा धादिङको साबिक किराञ्चोक गाविस९ मा जन्मिएका जम्मकट्टेल हाल माओवादी केन्द्रका पोलिटब्युरो सदस्य एवं धादिङ जिल्ला इन्चार्ज छन् । आदर्श मावि गजुरीबाट एसएलसी पास गरेका जम्मकट्टेलले बीए र बीएलसम्मको अध्ययन गरेका छन् । उनले २०४४ सालमा अखिल छैटौं हुँदै विद्यार्थी राजनीति सुरु गरेका थिए । २०४७ सालमा ललितपुरको काभ्रे आइरन उद्योगमा मजदुर भएर काम गर्थे । सोही समयबाट उनी मजदुर संगठनमा संगठित भए र अर्को वर्ष औद्योगिक मजदुर संगठनको ललितपुर कमिटी सदस्य हुँदै केन्द्रीय कोषाध्यक्षसम्म बने । मजदुरको क्षेत्रमा लागू भएका सामाजिक सुरक्षा, श्रम ऐन र न्यूनतम पारिश्रमिक लागू हुनुमा उनीसहितका मजदुर नेताहरूको भूमिका छ ।माओवादी सशस्त्र संघर्ष सुरु भएदेखि नै उनी निरन्तर पार्टीमा क्रियाशील रहे । २०६० सालबाट एक दशकभन्दा बढी समय माओवादी केन्द्र निकट अखिल नेपाल ट्रेड युनियन महासंघको अध्यक्ष बनेका जम्मकट्टेलले २०६३ सालमा अन्तरिम विधायकका रूपमा संसदीय यात्रा थालेका थिए । २०६४ सालमा भएको संविधानसभाको पहिलो निर्वाचनमा धादिङ३ बाट तत्कालीन एमाले नेता राजेन्द्र पाण्डेलाई पराजित गर्दै उनी राष्ट्रिय राजनीतिमा उदाएका थिए । उनी २०७० सालमा भएको संविधानसभाको दोस्रो निर्वाचनमा उनै पाण्डेसँग पराजित हुन पुगे । २०७४ सालमा भने जम्मकट्टेलले वाम गठबन्धनका उम्मेदवारका रूपमा चुनावी प्रतिस्पर्धामा उत्रेर कांग्रेसका प्रभातकिरण सुवेदीलाई हराएका थिए ।गत मंसिर ४ मा सम्पन्न प्रदेशसभाको दोस्रो निर्वाचनमा जम्मकट्टेल कांग्रेस र माओवादीसहितको तत्कालीन सत्ता गठबन्धनको साझा उम्मेदवारका रूपमा पुनः धादिङ१ (२) बाट विजयी भए । उनी वाग्मती प्रदेशसभाका सबैभन्दा लामो समय मन्त्री हुने सांसद हुन् । उनले डोरमणि पौडेल मुख्यमन्त्री हुँदा ४२ महिना आन्तरिक मामिला तथा कानुन मन्त्रालय सम्हालेका थिए । राजेन्द्र पाण्डे मुख्यमन्त्री भएपछि (१५ महिनायता) उनी आर्थिक मामिला तथा योजनामन्त्री थिए । अष्टलक्ष्मी शाक्य मुख्यमन्त्री हुँदा ३ महिना मात्र उनी सत्ता बाहिर बसेका थिए । उनी वित्तीय संघीयता र प्रादेशिक संरचनाका जानकार मान्निछन् । सत्तामै रहँदा मुख्यमन्त्रीसँग व्यापक मतभेद राख्ने उनले आगामी दिनमा प्रदेशलाई कसरी अगाडि बढाउनेछन् त्यो हेर्न बाँकी छ ।"
सिलिन्डर विस्फोट हुँदा एक घाइते,"भक्तपुर (रासस) खाना पकाउने एलपी ग्यासको सिलिन्डर विस्फोट हुँदा भक्तपुरमा एक जना घाइते भएका छन् । सूर्यविनायक नगरपालिका३ बालकोटस्थित रामप्रसाद थपलियाको घरमा भएको विष्फोटमा परी उनकी श्रीमती तारा घले थपलिया घाइते भएकी हुन् । उनको मध्यपुर अस्पतालमा उपचार भइरहेको जिल्ला प्रहरी परिसर भक्तपुरका सूचना अधिकारी राजु पाण्डेले जानकारी दिए । उनका अनुसार विस्फोटका कारण भान्सा कोठा भत्किएको छ भने पार्किङमा रहेको कारको सीसा फुटेको र नजिकका २ वटा घरमा समेत क्ष्ति पुगेको छ । ग्यास लिक भएरपड्किएको प्रहरीको प्रारम्भिक अनुमान छ । तर, बम विस्फोट भएको आशंकामा घटना भएलगत्तै प्रहरी, सेनाको बम डिस्फोजल टोली र अपराध अनुसन्धानमा सहयोगी तालिमप्राप्त कुकुरसमेत घटनास्थल लगेर अनुसन्धान गरिएको उनले जानकारी दिए ।"
'मेरो जिन्दगी विमोचन,"काठमाडौं (कास) न्याय सेवाबाट सेवानिवृत्त कैलाशबहादुर सिंहले कविता कृति ल्याएका छन् । प्रज्ञा भवन कमलादीमा सोमबार आयोजित समारोहमा समालोचक निनु चापागाइ र प्राध्यापक हेमनाथ पौडेल लगायतले कविता संग्रह मेरो जिन्दगी विमोचन गरे । साठी नाघेपछि साहित्य कर्ममा आएका सिंहलाई दुवै अतिथिले जीवनमा आशा बाँकी रहेको जनाउने कविता लेख्न सुझाए । कार्यक्रममा कवि सिंहले पहिलो कविता कृति साहित्य क्षेत्रमा लागिरहन आफ्नो पहिलो खुड्किलो भएको बताए । ७२ वटा रचना संगृहित कृतिमा कविता, मुक्तक, गीत, गजल र दोहा छन् ।"
राजस्व चुहावट अनुसन्धान अधिकारी फेरेको फेर्यै,राजस्व अनुसन्धान विभागमा महानिर्देशकको कार्यकाल रामकृष्ण सुवेदी ०७३ फागुन १२ देखि ०७४ साउन २५ सम्मभूपाल बराल ०७४ भदौ १ देखि ०७५ वैशाख २८ सम्मदीर्घराज मैनाली ०७५ जेठ ७ देखि ०७७ फागुन १८ सम्मरामप्रसाद आचार्य ०७७ फागुन १९ देखि ०७८ असोज १७ सम्मप्रकाश पौडेल ०७८ असोज १८ देखि ०७९ जेठ ३१ सम्मझलकराम अधिकारी ०७९ असार १ देखि ०७९ कात्तिक १५ सम्ममदन दाहाल ०७९ कात्तिक १६ देखि
गहुँ अभावमा मैदा उत्पादन ठप्प,"एसोसिएसनले मैदा मिलहरूलाई ७ प्रतिशतका दरले वितरण गर्ने गरी उक्त परिमाणको गहुँ आयात गर्न मन्त्रालयमा फाइल बुझाएको थियो । तर मन्त्रालयको उपेक्षाले गहुँ आयात हुन नपाउँदा मिल बन्द हुने अवस्था आएको हो, दुगडले भने । उद्योगीले बुझाएको उक्त फाइल मन्त्रालयका सचिवको टेबलमा थन्किएको छ । मन्त्रालयबाट त्यो फाइल भारतीय दूतावासमा पुगेपछि मात्र आयातको प्रक्रिया सुरु हुन्छ । ती मैदा मिललाई वार्षिक १० लाख टन गहुँ चाहिन्छ । स्थानीय उत्पादन बढीमा ४ लाख टन हुन्छ । बाँकी ६ लाख टन गहुँ भारतबाट आयात हुँदै आएको छ । उक्त ५० हजार टन गहुँ आयात हुँदा एक सातासम्म मिल चल्ने स्थिति रहेको उनले प्रस्ट्याए । नयाँ फसल निस्किन अझै तीन महिना लाग्छ । यसबारे आफू अनभिज्ञ रहेको मन्त्रालयका सचिव मधुकुमार मरासिनीले प्रतिक्रिया दिए । रुस र युक्रेनबीचको युद्धका कारण भारतले गहुँको संकट पर्ने भन्दै गत वैशाख अन्तिममा निकासीमा रोक लगाएको थियो । परिस्थितिअनुकूल भएसँगै निकासीलाई पुनः निरन्तरता दिन भारतले गहुँ आवश्यक पर्ने मुलुकसँग परिमाण मागेको थियो । भारतले गहुँको माग गर्ने बंगलादेश, इन्डोनेसिया, यमन, यूएई र ओमानका लागि कोटा तोकेर निकासी खुला गरेको थियो ।अर्कोतिर भारतले नेपालमा मैदा र गहुँ निकासीमा रोक लगाएपछि विभिन्न नाकाबाट मैदाको तस्करी बढेको छ । विराटनगर भन्सारले सुनसरीका विभिन्न नाकाबाट भित्रिएको १५ लाख मूल्यको २२ टन मैदा एकै दिन पक्राउ गरिसकेको छ । भारतमा भन्दा नेपालमा मैदाको मूल्य १० रुपैयाँ बढी भएका कारण यसको तस्करी बढेको भन्सारको बुझाइ छ । भारतले गहुँ निकासी रोक्नुअगाडि गहुँ प्रतिकिलो ३४ रुपैयाँमा पाइन्थ्यो । अहिले गहुँको मूल्य किलोको ५० रुपैयाँ पुगेको छ । आटाको मूल्य किलोको ५० बाट ७०, मैदा ४८ बाट ६८ र सुजी किलोको ५५ बाट ७० रुपैयाँ पुगेको सम्बद्ध उद्योगीको भनाइ छ ।"
बीओके गाभिएर सबैभन्दा ठूलो बन्यो ग्लोबल आईएमई,"यही आवश्यकतालाई बुझेर सरकारले पहिलो मन्त्रिपरिषद्बाट नै अर्थतन्त्र सुधार्ने निर्णय गरेको उनले बताए । अर्थतन्त्रलाई गतिशील बनाउन वित्तीय, औद्योगिक र मौद्रिक नीतिको सन्तुलित कार्यान्वयन गर्ने र अर्थतन्त्रमा देखिएका समस्या समाधान गर्न निजी क्षेत्रसँगको सहकार्यलाई वस्तुपरक रूपमा घनीभूत गराउने निर्णय लिएका छौं, उनले भने, अर्थतन्त्रका समस्या समाधानका लागि हामी छिटछिटो प्रभावकारी दिशामा अघि बढ्दै छौं । वित्तीय, मौद्रिक, पुँजीबजार, सहकारी, बिमा र निजी कम्पनीका निकायबीच आवश्यक समन्वय गरी निजी क्षेत्रको लगानी प्रवर्द्धन गर्न आवश्यक, नीतिगत, संस्थागत तथा प्रक्रियागत सुधार गर्ने प्रतिबद्धता पनि प्रधानमन्त्री दाहालले व्यक्त गरे । बैंक तथा वित्तीय संस्थाको मर्जरले वित्तीय मध्यस्थता लागत घट्दै गएको नेपाल राष्ट्र बैंकका गभर्नर महाप्रसाद अधिकारीले बताए । बैंक, वित्तीय संस्था मर्जर हुनुले वित्तीय प्रणाली थप सुरक्षित र संस्था स्वस्थ र सबल बनेका छन्, उनले भने, बैंकहरूको लगानी प्राथमिकता अब राष्ट्रिय उत्पादनमा बढी हुनुपर्छ । बैंकहरू ठूलो बन्दै गएपछि स्वनियमनमा बस्नुपर्ने र सानो कर्जालाई प्राथमिकता दिनुपर्ने उनको भनाइ छ । अर्थतन्त्रमा बैंकिङ प्रणालीको योगदान बढाउन पनि राष्ट्र बैंकले मर्जर नीतिलाई प्रोत्साहन गरिरहेको उनको भनाइ छ । यस वर्ष मात्र १४ वटा बैंक मर्जर भएको अवस्था छ । मर्जरमा राम्रो उपलब्धि भएको छ, उनले थपे ।बैंक बलियो भए मात्रै अर्थतन्त्र सबल हुने भएकाले पहिले बैंकलाई बलियो बनाउनुपर्ने नेपाल उद्योग वाणिज्य महासंघका अध्यक्ष शेखर गोल्छाले बताए । बैंक बलियो भएपछि अर्थतन्त्रमा सबलता आउँछ, स्थिरता आउँछ । यसकारण बैंकले नाफा गर्नैपर्छ । बैंकले नाफा गरेपछि मात्रै लगानी बढ्छ र अर्थतन्त्र सबल हुन्छ, उनले भने ।बैंकहरूले ब्याजदर घटाउन पनि पहल गर्नुपर्ने नेपाल उद्योग परिसंघका अध्यक्ष विष्णुकुमार अग्रवालको भनाइ छ । मौद्रिक नीतिको अर्धवार्षिक समीक्षामा ब्याजदर घटाउने र तरलता सहज बनाउनेबारे राष्ट्र बैंकले पनि काम गर्नुपर्छ, उनले भने, ब्याजदरमा केही कमी ल्याउन पाए उद्योगी व्यवसायीहरूको मनोबल बढ्ने थियो । यो मनोबल बढाउने भूमिका खेल्न ग्लोबल आईएमई बैंकले अग्रता लिनुपर्छ ।"
वाल्मीकिनगरमा भारतको सुविधासम्पन्न भन्सार,"(पूर्वी नवलपरासी)  भारतसँग जोडिएको त्रिवेणी वाल्मीकिनगरमा अत्याधुनिक भन्सार कार्यालय सोमबारबाट सञ्चालनमा आएको छ । भारतीय वित्तमन्त्री पंकज चौधरीले सोमबार उक्त मूल भन्सार कार्यालय उद्घाटन गरे । त्रिवेणीस्थित गण्डक ब्यारेजसँग जोडिएको भारतीय भन्सार कार्यालयको स्तरोन्नति गरेर सोमबारबाट खुला गरिएको हो । नाकाबाट सोमबार सामान बोकेका दुई मालवाहक ट्रक नेपालतर्फ पठाइयो । गण्डकी प्रदेशमा भारतसँग सिमाना जोडिएको वाल्मीकि भन्सारलाई स्तरोन्नति गरेर भारतले मूल भन्सार बनाएको हो । त्यहाँको भन्सार कार्यालय अत्याधुनिक गोदाम, डिजिटल जाँचको व्यवस्थासहित भारततर्फको भन्सार नाका खुला गरिएको हो । यसअघि त्यहाँ सानो भन्सार कार्यालय थियो । गण्डकीको उत्तरमा कोरला नाका छ । दक्षिणमा भने भारतसँग जोडिने वाल्मीकिनगरस्थित नाकालाई प्राथमिकतामा राखेर मूल भन्सारको मान्यता दिइएको स्थानीय पत्रकार प्रेमचन्द्र रौनियारले बताए । त्रिवेणीस्थित नारायणी नदीमा गण्डक ब्यारेज (बाँध र पुल) छ । नेपालभारतबीच यसअघि ११ नाका थिए । सोमबार उद्घाटन भएको यो नाकालाई समेत गणना गर्दा अब नेपालभारतबीच १२ वटा मूल भन्सार नाका भएका छन् । यता नेपाल सरकारले भने त्रिवेणी नाकालाई मूल भन्सार बनाउने भनेर नीतिगत निर्णय गरेको करिब ४ वर्ष भइसकेको छ । उसले जग्गा अधिग्रहणको कामसमेत गर्न सकेको छैन । त्रिवेणीकै पारिपट्टि भारतले मूल भन्सार नाकाको विधिवत् सुरुवात गरेर आफ्ना तर्फबाट सबै प्रकारका मालसामान आउजाउ गर्न सजिलो बनाएको छ । उक्त भन्सार उद्घाटन कार्यक्रममा नेपालको भैरहवाबेलहिया भन्सार प्रमुख मनिराम पौडेल, भैरहवा भन्सारका अधिकृत उपेन्द्र लामिछानेलगायत सरकारी कर्मचारीको उपस्थिति थियो । वाल्मीकिनगर भन्सार बिहारमा पर्छ । नेपालतर्फ भने दुई जना खरदारले हेर्ने सुनसान भन्सार कार्यालय छ ।"
लक्ष्मी र सनराइज बैंकबीच मर्जर सम्झौता,काठमाडौं (कास) दुई वाणिज्य बैंक लक्ष्मी र सनराइजबीच मर्जर सम्झौता भएको छ । राजधानीमा आयोजित एक कार्यक्रममा दुई वाणिज्य बैंकका अध्यक्षबीच प्रारम्भिक सम्झौता भयो । दुवै बैंकको सेयर स्वाप रेसियो १ बराबर १ अनुपातमा हुने गरी प्रारम्भिक सहमति भएको हो । सम्पत्ति तथा दायित्वको विस्तृत मूल्यांकनपछि यो अनुपातमा सामान्य फेरबदल हुन सक्ने बताइएको छ । बैंकको नाम लक्ष्मी सनराइज बैंक रहने बताइएको छ । हाल सनराइज बैंकको चुक्ता पुँजी करिब १० अर्ब १२ करोड छ भने लक्ष्मीको ११ अर्ब ५५ करोड छ । मर्जरपछि बैंकको शाखा संख्या २८२ पुग्नेछ । बैंकको कुल निक्षेप २ खर्ब ७६ अर्ब १२ करोड तथा कुल कर्जा रकम २ खर्ब ५५ अर्ब २३ करोड पुग्नेछ ।
विदेशबाट फर्केकालाई मेगा बैंकको ऋण,काठमाडौं (कास) मेगा बैंकले साना किसानको कृषि व्यवसाय प्रवर्द्धन गर्न डिजिटल बैंकिङमार्फत वित्तीय सहयोग प्रदान गर्ने उद्देश्यले किन्निहो प्रालिसँग सम्झौता गरेको छ । काठमाडौंको कमलादीस्थित मेगा बैंकको कर्पोरेट कार्यालयमा बैंकका कामु प्रमुख कार्यकारी अधिकृत तुल्सीराम पोखरेल र किन्निहोका अध्यक्ष विज्ञान घिमिरेले सम्झौतापत्रमा हस्ताक्षर गरे । सम्झौतापछि बैंकले विदेशबाट फर्केका आप्रवासी कामदार एवं साना तथा मझौला किसानलाई व्यवसाय विस्तार गर्न वा नयाँ उद्यम व्यवसाय गर्न किन्निहोको सिफारिसमा साना तथा मझौला कर्जा प्रदान गर्नेछ । राष्ट्र बैंकको सहुलियतपूर्ण ब्याज अनुदान कर्जा निर्देशिका र बैंकको सहुलियतपूर्ण ब्याज अनुदान कर्जा कार्यविधिको अधीनमा रही सहुलियतपूर्ण कर्जा प्रदान गरिने बैंकले जनाएको छ ।
स्टक ब्रोकर एसोसिएसनको अध्यक्षमा सापकोटा,"काठमाडौं (कास) स्टक ब्रोकर एसोसिएसन अफ नेपालको अध्यक्षमा धर्मराज सापकोटा निर्वाचित भएका छन् । एसोसिएसनको २८ औं वार्षिक साधारणसभाले शनिबार सापकोटाको अध्यक्षतामा ९ सदस्यीय कार्यसमिति चुनेको हो । कार्यसमितिको उपाध्यक्षमा सरिता अधिकारी, महासचिवमा फणीन्द्र ढकाल, कोषाध्यक्षमा मदन पौड्याल, सचिवमा सुयोग अधिकारी तथा सदस्यहरूमा विशालकुमार अग्रवाल, मित्रलाल श्रेष्ठ, प्रज्वल श्रेष्ठ र प्रियांशु अग्रवाल छन् ।"
सीजीको पोस्टपेड इन्टरनेट सेवा,"काठमाडौं (कास) इन्टरनेट सेवा प्रदायक सीजी नेटले पोस्टपेड सेवा सार्वजनिक गरेको छ । यस योजनाअन्तर्गत कम्पनीले प्रतिमहिना १ हजार ४९ रुपैयाँमा २५० एमबीपीएस इन्टरनेट र १ हजार १ सय ५४ रुपैयाँमा २५० एमबीपीएस र आईपीटीभी प्रदान गर्ने जनाएको छ । कम मूल्यमा उच्च गतिको इन्टरनेट खोज्ने ग्राहकले अब एकमुष्ट रकम नतिरेर मासिक आधारमा भुक्तानी गर्न सक्ने कम्पनीको भनाइ छ । यो नियमित प्रिपेड प्लानहरूभन्दा सस्तो छ, जसले मासिक रूपमा भुक्तानी गर्दा पनि वार्षिक प्याकेज बराबरको सेवा सुविधा प्रदान गर्छ, सीजी नेटले जारी गरेको विज्ञप्तिमा भनिएको छ, फिर्ता गर्ने गरी २ हजार ५ सय रुपैयाँको धरौटीबाहेक ग्राहकले राउटर, ड्रपवायर र जडान खर्चजस्ता कुनै पनि अतिरिक्त शुल्क तिर्नुपर्ने छैन ।"
विश्वासको मत दिन सर्तैसर्त,"(काठमाडौं)प्रतिनिधिसभामा प्रतिनिधित्व गर्ने अधिकांश राजनीति दल र स्वतन्त्र सांसदले प्रधानमन्त्री पुष्पकमल दाहाल नेतृत्वको सरकारलाई ससर्त विश्वासको मत दिने बताएका छन् ।संविधानको धारा ७६ को उपधारा २ बमोजिम दुईभन्दा बढी दलको समर्थनमा पुस १० मा प्रधानमन्त्री नियुक्त भएका दाहालले मंगलबार प्रतिनिधिसभामा विश्वासको मत लिँदै छन् । सरकारको न्यूनतम कार्यक्रममा कतिपय दलका सर्त समेटिएका छन् भने कतिपय दलका सर्त सम्बोधन गर्ने आश्वासन प्रधानमन्त्री दाहालले दिएका छन् । दाहाललाई उनकै पार्टी माओवादी (३२), संसद्को दोस्रो ठूलो दल एमाले (७९), राष्ट्रिय स्वतन्त्र पार्टी (२०), राष्ट्रिय प्रजातन्त्र पार्टी (१४), जनता समाजवादी पार्टी (१२), जनमत पार्टी (६), नागरिक उन्मुक्ति पार्टी (४) र अन्य दुई स्वतन्त्र सांसदले विश्वासको मत दिने निर्णय गरिसकेका छन् । १० सिट रहेको एकीकृत समाजवादी र ४ सिट रहेको लोसपाले पनि ससर्त विश्वासको मत दिने तयारी गरेका छन् । एकीकृत समाजवादीको मंगलबार बस्ने सचिवालय बैठकले विश्वासको मत दिनेनदिनेबारे निर्णय लिने नेताहरूले बताएका छन् । पार्टीमा एउटा मत सरकारलाई आलोचनात्मक समर्थन गर्नुपर्छ, विश्वासको मत दिनुपर्छ भन्ने छ । अर्को मत हामीले किन दिनुपर्यो, संख्या पुगेकै छ भन्ने पनि छ तर मंगलबारको बैठकले विश्वासको मत दिने निर्णय गर्ने सम्भावना धेरै छ, एकीकृत समाजवादीका एक पदाधिकारीले भने । प्रधानमन्त्री दाहालले सत्ता साझेदारीलगायतका सर्तहरू स्वीकार्य हुने विश्वास दिलाएपछि एकीकृत समाजवादीका अध्यक्ष माधवकुमार नेपाल विश्वासको मत दिन सकारात्मक भएका हुन् । केही दिनयता दाहालले नेपालसँगको भेटमा विश्वासको मत दिन आग्रह गर्दै आएका छन् । सोमबारको संसद् बैठकमा बोल्दा नेपालले सरकारलाई विश्वासको मत दिने संकेत गरेका थिए ।लोसपाले नागरिकता विधेयक पारित गर्नुपर्ने, लाल आयोगको प्रतिवेदन सार्वजनिक गर्नुपर्नेलगायतका सर्त राखेर विश्वासको मत दिने तयारी गरेको छ । लोसपाको कार्यकारिणी समिति बैठकले दाहाल नेतृत्वको सरकारलाई विश्वासको मत दिने सम्बन्धमा निर्णय गर्ने अधिकार पार्टी अध्यक्ष महन्थ ठाकुरलाई दिएको छ । मंसिर ४ को निर्वाचनमा तत्कालीन सत्ता गठबन्धनमा रहेका दलहरूसँग तालमेल गरेर लडेको लोसपाको प्रतिनिधिसभामा चार सिट छ । कार्यकारिणी समितिको बैठकले संसदीय दलका नेता महन्थ ठाकुरलाई सम्पूर्ण अधिकार दिएको छ, औपचारिक रूपमा प्रधानमन्त्रीले विश्वासको मत माग्नुभयो भने के गर्ने भनेर उहाँले निर्णय गर्नुहुन्छ, लोसपा नेता शरदसिंह भण्डारीले भने, तर सत्ता साझेदार दलका तर्फबाट सार्वजनिक भएको न्यूनतम कार्यक्रम हेरेर विश्वासको मतबारे निर्णय हुन सक्छ ।नागरिक उन्मुक्तिले पार्टीका संस्थापक रेशम चौधरीलाई रिहा गर्नुपर्ने, सुदूरपश्चिम प्रदेश सरकारको नेतृत्व गर्न पाउनुपर्नेलगायत सर्त राखेको छ । सुदूरपश्चिमको मुख्यमन्त्री भागबन्डामा पहिलो चरण एमालेले पाएको छ । हाम्रा मागप्रति प्रधानमन्त्री सकारात्मक हुनुहुन्छ, त्यसकारण हामी विश्वासको मत दिन्छौं, नागरिक उन्मुक्तिका अध्यक्ष रञ्जिता श्रेष्ठले भनिन् । जनमत पार्टीले मधेस प्रदेशमा मुख्यमन्त्री पाउनुपर्ने, नागरिकता समस्या समाधान गर्नुपर्नेलगायत सर्त राखेको छ । सत्ता गठबन्धनको भागबण्डामा मुख्यमन्त्री जसपा र जनमतले आलोपालो लिने सहमतिअनुसार जनमतले दोस्रो चरणमा सरकारको नेतृत्व गर्ने भएको छ । सत्तारूढ दलमध्ये सबैभन्दा ठूलो एमालेले संघीय र प्रादेशिक तहमा सत्ता साझेदारीमा आफ्नो चासो पूरा गराउने सर्तमा दाहाललाई प्रधानमन्त्री बनाउन भूमिका खेलेको थियो । सोहीअनुसार एमालेले राष्ट्रपति, सभामुख, चार प्रदेशमा मुख्यमन्त्री, उपप्रधान तथा अर्थसहित अन्य शक्तिशाली मन्त्रालय लिनेछ । प्रधानमन्त्री दाहालको रुचि नहुँदा नहुँदै पनि एमाले अध्यक्ष ओलीको नेतृत्वमा सरकारको काममा हस्तक्षेप गर्न सक्ने गरी उच्चस्तरीय राजनीतिक संयन्त्र बनेको छ । सरकारको न्यूनतम कार्यक्रममा एमालेका चासोहरू सम्बोधन गरिएको छ ।राष्ट्रिय स्वतन्त्र पार्टीको उपप्रधानमन्त्रीसहित गृह मन्त्रालय पाउने सर्त पूरा भएको छ । भ्रष्टाचार छानबिनसम्बन्धी आयोग र सहज सेवा प्रवाह हुनुपर्ने उसको सर्त न्यूनतम कार्यक्रममा समेटिएको छ ।राप्रपाले पृथ्वी जयन्तीको अवसरमा सरकारले सार्वजनिक बिदा दिनुपर्ने सर्त अघि सारेको थियो । सोमबार बसेको मन्त्रिपरिषद्को बैठकले पुस २७ गते सार्वजनिक बिदा दिने निर्णय गरेको छ । त्यसबाहेक सत्ता साझेदार दलका तर्फबाट आएको न्यूनतम कार्यक्रम कार्यान्वयनको विषयलाई राप्रपाले सर्त बनाएको छ । जसपाले पनि सम्मानजनक शक्ति बाँटफाँट र नागरिकता विधेयक पारित गर्नुपर्ने सर्तसहित विश्वासको मत दिने भएको छ । जसपाले उपराष्ट्रपति पनि माग गरेको छ । आइतबारको सहमतिअनुसार उसले सुरुमा मधेस प्रदेश सरकारको नेतृत्व गर्नेछ । राजनीतिक विश्लेषक झलक सुवेदीका अनुसार सर्तसहितको विश्वासको मतले प्रधानमन्त्री दाहाललाई ढिलोचाँडो असहज बनाउन सक्ने सम्भावना हुन्छ । सर्तहरूले कुनै बिन्दुमा प्रधानमन्त्रीलाई असहज हुन सक्ला, संसद् नचलेर चुनावमा जानुपर्ने बिन्दु पनि आउन सक्छ । त्यस्तो अवस्था आयो भने चुनावको निम्ति ठूला भनेका दल तयार छन् । त्यसबाहेक रास्वपा, राप्रपा, जसपा वा अर्को कुनै दल तत्काल चुनाव फेस गर्न तयार छन् कि छैनन् भन्ने कुराको पनि अर्थ हुन्छ, सुवेदीले भने, त्यसकारण यो गिभ एन्ड टेकसहितका सम्झौताको खोजी हो । अप्ठ्यारो पर्दा छाडेर हिँड्ने र अर्को गठबन्धन गर्न प्रयास गर्ने सबै चलखेलहरूको सम्भावना छ ।माओवादी नेताहरूको दाबीअनुसार संसद्को ठूलो दल कांग्रेस पनि प्रधानमन्त्री दाहाललाई विश्वासको मत दिन सकारात्मक छ तर कांग्रेसले विश्वासको मत दिने नदिने निर्णय मंगलबार मात्रै गर्ने भएको छ । सोमबार संसद् भवनबाट बाहिरिने क्रममा प्रधानमन्त्री दाहालले आफैंले पनि सिंगो संसद् विश्वासको मतमा उभिने विश्वास आफूलाई रहेको बताएका थिए । एमाले अध्यक्ष ओलीले कांग्रेसलाई विश्वासको मत दिन आग्रह गरेका छन् । लगभग १८० को संख्या छँदै छ, त्यसमाथि ८५८८ फेरि थपियो भने पनि अप्ठ्यारो मान्नु पर्दैन, अब पानी ग्लासमा नहालेर यतापट्टि पोख्नुको के अर्थ छ भन्ने सबैले बुझ्नुपर्यो । गिलास यहाँ छ, गिलासमा पानी नथपेर भुइँतिर किन हाल्ने ? सोमबार न्यूनतम कार्यक्रम सार्वजनिक गर्दै ओलीले भने, विश्वासको मतमा १८५ जति कटिसकेपछि बाहिर किन पोख्ने ? त्यसकारण सबै पार्टीहरूलाई आह्वान गर्छु, सँगै आउनुस्, हातमा हात मिलाएर अगाडि बढौं ।"
त्यो खाली 'डगआउट,"(काठमाडौं)काठमाडौं नाइट्सका तीव्र गतिका बलर कमलसिंह ऐरी बाउन्ड्रीलाइनमा फिल्डिङ गर्दै थिए । उनलाई विराटनगर सुपर किंग्सका वैकल्पिक खेलाडी अमरसिंह राउटेलाले पानी र फलफुल लगेर सघाइरहेका थिए । नाइट्सकै सन्तोष कार्की बाउन्ड्रीलाइनमा फिल्डिङ गरिरहेको समयमा विराटनगरका रिजन ढकालले पिउनका लागि पानीको बोटल लगिदिएका थिए । अन्य समयको क्रिकेटमा यो सामान्य दृश्य हो । नेपाल टी२० लिग क्रिकेटमा प्रतिस्पर्धा गरिरहेको काठमाडौं नाइट्सको हकमा यो टीठलाग्दो दृश्य हो । आफ्नो टोलीमा रहेका सबै चार विदेशी खेलाडी फर्किएपछि नाइट्सले उपलब्ध सबै ११ नेपाली खेलाडी लिएर मैदान उत्रिनुपरेको थियो । जसका कारण टोलीसँग कोही खेलाडी विकल्पमा थिएनन् । एउटा टोलीमा कम्तीमा ११ नेपाली र ४ विदेशी खेलाडी राख्न पाउने प्रावधान छ । सोही क्रममा विराटनगरका वैकल्पिक खेलाडीको काममा काठमाडौं नाइट्सका खेलाडी खटिनुपरेको थियो । नाइट्सको टोली फिल्डिङमा रहेको समयमा ड्रिङस ब्रेक हुँदा मैदानभित्र पानी र फलफुल पुर्याउने जिम्मेवारी फिजियो सागर पाण्डेको काँधमा थियो । त्यतिबेला नाइट्सको डगआउट खाली हुन्थ्यो । नाइट्सले टसका लागि बुझाएको टिम लिस्टमा आफ्ना चार विदेशी खेलाडी जिम्बावेका रायन बर्ल, अफगानिस्तानका अजमतुल्लाह ओमारजाई, इंग्ल्यान्डका एलेक्स ब्लेक र मलेसियाका वीरनद्वीप सिंह अनुपस्थित लेखिएको थियो । बर्लले ५ र ओमारजाईले ६ खेलमात्र खेलेर फर्किएका थिए । पारिश्रमिक, स्पट फिक्सिङ र बेटिङ प्रकरण आएपछि विदेशी खेलाडी फर्किन लर्को लागेको थियो । बर्ल इन्टरनेसनल ड्युटी का कारण जनाइ फर्किएका थिए भने ओमारजाई नेपालबाट ढाका लागेर बंगलादेश प्रिमियर लिगमा एक खेल खेलिसकेका छन् । दुई दिनअघि ब्लेक र वीरनद्वीप पनि फर्किएपछि काठमाडौं नाइट्समा भएका सबै घरेलु खेलाडी क्रिजमै खटिनुपरेको थियो । प्रतियोगितामा धेरै मुद्दाहरू आएको र उनीहरूको टिकट पनि त्यहीअनुरुप बनेर आएकाले आफ्ना विदेशी खेलाडी फर्किएको भन्दै व्यवस्थापनसँग समझदारी मिलाउन नसक्दा यस्तो हुन पुगेको नाइट्सका कप्तान ज्ञानेन्द्र मल्ल बताउँछन् । ११ खेलाडीमात्र हुँदा छनोट गर्न केही गर्नु नपरेकाले सिधै मैदानमा खेल्दा हुने भनेर हँसीमजाक गर्न खोजे पनि टिमभित्रको पीडा ज्ञानेन्द्रको भावमा झल्कन्थ्यो । पोखरा एभेन्जर्ससँग पुस १८ को खेलमा पराजित भएयता नाइट्सका भारतीय प्रशिक्षक चेतन नन्दा देखिएका छैनन् । सोही दिन नेपाल टी२० लिगका लागि क्यानको कमर्सियल एन्ड स्ट्रेजेटिक पार्टनर सेभेन थ्री स्पोर्ट्सका संस्थापक जतिन आहलुवालिया र प्रमुख कार्यकारी अधिकृत अभिषेक सकालानी क्यानलाई कुनै जानकारी नदिई दिल्ली लागेपछि धेरै अन्योल देखिएको छ । पछिल्ला दुई खेलमा नाइट्सका भारतीय व्यवस्थापक जशकरण वाही पनि डगआउट मा देखिएका छैनन् । जबकि प्रतियोगिताको नियमावलीमा प्रमुख प्रशिक्षक, सहायक प्रशिक्षक, ट्रेनर, फिजियो, टेक्निकल विश्लेषक र व्यवस्थापक अनिवार्य हुनुपर्ने र मेन्टर स्वेच्छिक हुनुपर्ने नियम छ । टिमका मालिकहरू अन्तिममा परिवर्तन हुनु, हाम्रो टिममा धेरै कुरा छिटो छिटो परिवर्तन भइरहेको थियो । त्यसैले यसरी नै जाने भन्ने सुरुदेखि नै अनिश्चित थियो, ज्ञानेन्द्रले भने, पछि पनि जस्तो सोचेका थियौं, त्यस्तो भएन । ११ खेलाडीमै खेल्नु बाध्यता हो, यो अवस्थामा अरू कोहीलाई ल्याएर राख्न पनि नमिल्ने जस्तो थियो । यो सबै पक्षमा बोर्डलाई दोष दिनुभन्दा पनि फ्रेन्चाइज र व्यवस्थापनको कुरा हो । व्यवस्थापनले अझ राम्रोसँग सम्हाल्नुपर्थ्यो जस्तो लाग्छ ।मैदानबाहिरको प्रसंगभन्दा पनि खेलमा केन्द्रित हुनुपर्ने उनी जनाउँछन् । काठमाडौंको टोलीमा कतिसम्म थियो भने लोकेश बमलाई बलिङ गर्न दिइएको थियो । सुरुमा विकेटकिपरको भूमिकामा खेलेका उनी पछि बलिङमा आएका थिए । अफ स्पिन बलिङ गरेका उनले १ ओभरमा १३ रन खर्चेका थिए । पुस १९ गते काठमाडौं र विराटनगरबीचकै खेलमा दुवै टोलीले आफ्ना मुद्दाहरू रहेको भनी टसअगाडि टिम लिस्ट लिन अस्वीकार गरेका थिए । आफूहरूले कुनै पारिश्रमिक नपाएको भन्दै खेलाडीले खेल्न मानेका थिएनन् । यही खेलका दौरान बर्ल र ओमारजाई फर्केका थिए । त्यसयता काठमाडौंले लगातार चौथो खेल हारेको हो । विराटनगरले सोमबार काठमाडौंलाई ९९ रनले पराजित गर्दै क्वालिफायर २ मा पुगेको छ । ब्लेकले १० खेल खेल्दै टोलीबाट सर्वाधिक २ सय ९८ रन बनाए । पुस १८ मा खेलाडीको पारिश्रमिक विवाद उठेयता काठमाडौंलगायत धेरै टोलीका खेलाडी मैदानमा केन्द्रित देखिएको छैनन् । पहिलो ६ खेलमा २ सय ४४ रन बनाएका ब्लेकले पारिश्रमिक मुद्दा आएयता पछिल्ला ४ खेलमा ५४ रनमात्र बनाउन सके । ओमारजाईले ६ खेलमा १ सय ८२, वीरनद्वीपले ९ खेलमा १ सय २७ रन बनाए । यी दुईभन्दा बढी रन बनाउने काठमाडौंका नेपाली खेलाडीमा सुनाम गौतम (१९० रन) मात्र रहे । बर्लले ५ खेलमा ६७ रन बनाएका थिए । विराटनगरसँग पराजित भएपछि काठमाडौंको यात्रा टुंगिएको छ । प्रतियोगितामा आफ्नो खेल सकिँदासम्म नाइट्सका कुनै खेलाडीले पारिश्रमिक पाएका थिएनन् । सोमबार साँझ खेलाडीको खातामा ६५ प्रतिशत रकम आएको थियो । सम्भवतः बैंकहरू मर्जरको प्रक्रियामा रहेका कारण ३४ खेलाडीको खातामा रकम आउन बाँकी नै थियो । काठमाडौंमा चार विदेशी खेलाडी नभए पनि विपक्षीलाई कमजोर रूपमा लिएर नखेलेको विराटनगरका कप्तान रोहित पौडेलले बताए । उनले ४९ बलमा ६१ रन बनाउँदै विराटनगरको विजय कथा कोरेका थिए । उनी चौथो पटक प्लेयर अफ द म्याच बने । विराटनगर र जनकपुर रोयल्सबीच मंगलबार हुने खेलको विजेताले लुम्बिनी अल स्टार्सविरुद्ध फाइनलमा प्रतिस्पर्धा गर्नेछ । काठमाडौं नाइट्समा ११ खेलाडीमात्र हुँदा अलिकति अचम्म लागेको थियो, प्रायः यस्तो हुँदैन, रोहितले भने, क्रिकेटका लागि अवस्था राम्रो छैन, यो माहोलमा खेलाडीलाई खेल्न गाह्रो भइरहेको छ । उनले आफ्नो टोलीका एक खेलाडीको ६५ प्रतिशत पारिश्रमिक आएको र अरूको बैंकमा हालिसक्यो भन्ने खबर आएको जनाए । पारिश्रमिक आउनेमा आफूहरू आशावादी रहेको रोहित बताउँछन् ।"
पुलिसमाथि मकवानपुरको जित,"(मकवानपुर)स्थानीय खेलाडी समेटेर तयार पारिएको मकवानपुर११ टोलीले पाँचौं संस्करणको वाग्मती गोल्डकप राष्ट्रिय फुटबल प्रतियोगितामा सनसनीपूर्ण जित हात पारेको हो । मकवानपुरले नेपाल पुलिस क्लबमाथि २१ को अप्रत्यासित नतिजा निकालेको हो । फापरबारीमा भएको खेलमा मकवानपुरको जितमा अलिश चौलागाईं र अनिश महर्जनले गोल गरे । पुलिसबाट रवि पासवानले एक गोल गरे पनि हार टार्न सकेनन् । अलिशले छैटौं मिनेटमा फ्रिकिकबाट गोल गरे । पुलिसका डिफेन्डरले मकवानपुरका खेलाडीलाई लडाएपछि बक्स नजिकै प्राप्त फ्रिकिकमा उनले गोल गरे । उनले प्रहार गरेको बल रोक्न पुलिसका गोलरक्षक सन्जित श्रेष्ठले कुनै मौका पाएनन् ।मकवानपुरका डिफेन्डरबीच तालमेल अभाव भइरहेको अवस्थामा पुलिसका रविले बल खोसेर ४४ औं मिनेटमा सहजै गोल गर्दै खेल बराबरीमा ल्याए । अनिशले ५६ औं मिनेटमा विजयी गोल गरेका थिए । उनले क्रस गरेको बल पुलिसको डिफेन्डरसँग ठोक्किँदै गोलमा परिणत भयो । पुलिसको डिफेन्सलाइन कमजोर रह्यो । मकवानपुरका अलिशं, अनिश र प्रितम स्याङ्बोले पुलिसको डिफेन्डरलाई खेलभर सहजै बिट गरिरहे । खेलको अन्तिम २० मिनेटमा पुलिसले ५ फरवार्डलाई मैदानमा उतारे पनि गोल गर्न असफल रह्यो ।खेलको ५४ औं मिनेटमा मकवानपुरका रोशन दोङको हेडिङ बल पोस्ट नजिकैबाट बाहिरियो । ७५ औं मिनेटमा मकवानपुरका प्रितम स्याङ्बोले हानेको प्रहार पुलिसका गोलरक्षकले मुस्किलले बचाए । पुलिसका खेलाडीको प्रहारहरूमा मकवानपुरका गोलरक्षक अनिश देउला बाधक बने । उनले आधा दर्जनभन्दा बढी पुलिसको प्रहार बचाए । मकवानपुरका अनिश म्यान अफ द म्याच घोषित भए । उनले ५ हजार रुपैयाँ प्राप्त गरे । मकवानपुरका प्रशिक्षक विजयलाल श्रेष्ठले खेलाडीको मिहिनेतका कारण जित सम्भव भएको बताए । सधैं एकै ठाउँमा प्रशिक्षण गर्ने खेलाडी भएका कारण खेलमा सहज भयो । हामी जित्नकै लागि मैदानमा उत्रिएका थियौं, उनले उमेर समूहका प्रतियोगितामा उत्कृष्ट प्रदर्शन गरिरहेका खेलाडीका कारण पनि जित्न सहज भएको बताए । अर्को खेलमा अझै राम्रो गर्नेछौं, उनले भने । मंगलबार त्रिभुवन आर्मी क्लब र हिमालयन शेर्पाबीच खेल हुनेछ ।"
छैटौं विराट गोल्डकप चैतमा,(विराटनगर)रात्रिकालीन विराट गोल्डकप फुटबल प्रतियोगिताको छैटौं संस्करण चैत ६ देखि सहिद रंगशालामा हुने भएको छ । त्यसका लागि विराट गोल्डकप ट्रस्टले सोमबार विराटनगर महानगर प्रमुख नागेश कोइरालालाई प्रतियोगिताको संयोजक तोकेको छ ।यो प्रतियोगिता महेन्द्र गोल्डकपका नाममा २०१८ देखि हुँदै आएको थियो । २०६२६३ को राजनीतिक परिवर्तनपछि २०६७ बाट विराट गोल्डकपको नाममा सञ्चालन हुँदै आएको छ । ट्रस्टका अध्यक्ष सन्तोष बानियाँका अनुसार महेन्द्र गोल्डकपका नाममा ३८ पटक सम्पन्न भइसकेको यो प्रतियोगिता विराट गोल्डकपका नाममा छैटौं पटक हुन लागेको हो । प्रतियोगिताका सम्पूर्ण म्याच राति फ्लडलाइटमा खेलाइने छ । त्यसका लागि सहिद मैदानमा प्रदेश सरकारको करिब ५ करोडको लागतमा स्थायी फ्लडलाइटको व्यवस्था गरिएको छ । कोरोना कहरले लगातार दुई वर्ष आयोजना हुन नसकेको यो प्रतियोगिताको छैटौं सस्करणका विजेताले २० लाख ५१ हजार र उपविजेताले १० लाख ५१ हजार पुरस्कार पाउने संयोजक कोइरालाले सञ्चारकर्मीलाई बताए । पाँचौ संस्करण विजेता एपीएफले १५ लाख र उपविजेता पन्जाब पुलिस क्लब भारतले ७ लाख ५० हजार पुरस्कार पाएका थिए ।प्रतियोगितामा स्वदेशी ६ र विदेशी २ टिमको सहभागिता रहने बताइए पनि ती टिमको नामावली र अनुमानित खर्च सार्वजनिक गरिएको छैन । संयोजक कोइरालाले सहभागी टिमको सूची र अनुमानित खर्च पछि सार्वजनिक गर्ने बताए । प्रतियोगिताको पाँचौ संस्करण सञ्चालनमा १ करोड ५४ लाख खर्च भएको त्यतिबेलाका संयोजक मनोज विक्रम राणाले बताए । पाँचौं संस्करणमा विराटनगर महानगरले २० लाख र प्रदेश सरकारले १५ लाख आर्थिक सहयोग गरेको थियो ।
पुलिस र आर्मीको जित निरन्तर,"काठमाडौं (कास) नेपाल पुलिस क्लबले सातौं एनभिए राष्ट्रिय महिला तथा पुरुष क्लब भलिबल च्याम्पियनसिपमा महिलातर्फ दोस्रो जित पाएको छ ।त्रिपुरेश्वरस्थित राखेप कभर्डहलमा सोमबार पुलिसले एभरेस्ट भलिबल क्लबलाई हराएको हो । समूह ए मा रहेको पुलिसले एभरेस्टलाई २५१४, २५९, २५६ ले हरायो । अघिल्लो दिन पुलिसले नयाँबजार सामाजिक युथ क्लबमाथि जित पाएको छ । पुलिसको अंकतालिकामा ६ अंक भएको छ ।नयाँबजार सामाजिक युथ क्लबले भने अर्को हार सामना गरेको छ । सोमबार साबिक विजेता न्यु डायमन्ड युथ स्पोर्ट्स क्लबसँग ३० को सोझो सेटमा पराजित भयो । न्यु डायमन्डले २५२, २५८, २५६ को सहज जित निकाल्यो ।पुरुषतर्फ हेल्प नेपाल भलिबल क्लबले जित पाएको छ । हेल्प नेपालले बूढानीलकण्ठ भलिबल क्लबलाई २५१६, २५१९, २५१६ को सेटमा पराजित गर्यो । अर्को खेलमा वाग्मती प्रदेशको केशवलाल स्मृति प्रतिष्ठानले मधेस प्रदेशमाथि २५२१, २५२३, २९२७, २५१७ को जित पायो । त्रिभुवन आर्मी क्लबले मणिमुकुन्द भलिबल क्लबलाई हराएको छ । आर्मीले २५११, २५२०, २५१४ को सोझो सेटमा जित पाएको छ । यसअघि पहिलो दिन आर्मीले दावाली मिलन केन्द्रलाई हराएको थियो । आर्मीले ६ अंकसहित अगाडि छ ।"
एस क्रिकेट हुने,"काठमाडौं (कास) एस क्रिकेट लिग बुधबारदेखि हुने भएको छ । एस स्पोर्टस एन्ड इभेन्ट्सको आयोजनामा हुने प्रतियोगिताका सबै खेल भक्तपुरस्थित सैनिक आवासीय महाविद्यालयको मैदानमा हुनेछ । प्रतियोगिता विजेताले ४५ हजार नगद पाउने संयोजक सर्वोच्च बस्नेतले जानकारी गराए । सहभागी ८ टोलीलाई दुई समूहमा विभाजन गरिएको छ । समूह ए मा थर्टिन होप्स, नेपाल क्रिकेट स्कुल, ग्रेट हिमालय क्रिकेट एकेडेमी र ब्लुबर्ड तथा समूह बी मा पुल्चोक क्रिकेट क्लब, स्पर्ट क्रिकेट क्लब, भक्तपुर क्रिकेट क्लब र किंग्स क्रिकेट क्लब छन् । समूहका शीर्ष दुई टोली सेमिफाइनल पुग्नेछन् । फाइनल खेल माघ ४ मा हुनेछ ।"
रात्रिकालीन टेबलटेनिस सुरु,"ललितपुर (कास) पाटन दरबार स्क्वायरस्थित मंगलबजार कोटपाटीमा सोमबार रात्रिकालीन चौथो मेयर कप अन्तर वडा नगद पुरस्कार टेबलटेनिस प्रतियोगिता सुरु भएको छ । रातिको समय हुने विशिष्ट शैलीको चौथो संस्करणको यस प्रतियोगिताको उद्घाटन ललितपुर महानगरका मेयर चिरिबाबु महर्जनले गरेका थिए । पहिलो दिन मेन्स टिम र भेट्रान्स टिम इभेन्टसका खेल भए । वडा २० ले वडा ११ लाई, वडा १६ ले वडा ६ लाई, वडा ९ ले वडा ८ लाई पराजित गरी मेन्स टिमको सेमिफाइनल तय गरे । १२ वडाले वाई पाएको छ । ललितपुर जिल्ला टेबलटेनिस संघ, ललिलतपुर महानगरपालिका वडा १२ र युवा क्लब हःखाको संयुक्त आयोजनामा भएको प्रतियोगिता पुस ३० सम्म चल्नेछ । प्रतियोगितामा ललितपुर महानगरभित्रका २९ वडाका खेलाडीले भाग लिएका छन् । प्रतियोगितामा ५ सयभन्दा बढी खेलाडीको सहभागिता छ । उनीहरूले कुल १३ स्पर्धामा प्रतिस्पर्धा गर्नेछन् ।"
सुमन ब्रान्ड एम्बासडर,काठमाडौं (कास) एक्टिभ एकेडेमीले विभिन्न अन्तर्राष्ट्रिय प्रतियोगितामा स्वर्ण पदक जितेका कराते खेलाडी सुमन तिमल्सिनालाई सोमबार स्पोर्ट्स ब्रान्ड एम्बासडर नियुक्त गरेको छ । एक्टिभका अध्यक्ष प्राडा गोपीलाल न्यौपाने र प्रिन्सिपल लक्ष्मण घिमिरेले सुमनलाई एम्बासडरको पत्र प्रदान गरे । अध्यक्ष न्यौपानेले कराते खेलमार्फत राष्ट्रलाई अन्तर्राष्ट्रिय पदक दिलाउने खेलाडीसँग जोडिन पाउँदा खुसी लागेको बताउँदै एकेडेमीको खेलकुदलाई प्रवर्द्धन गर्न सुमनले विशेष योगदान पुर्याउने विश्वास व्यक्त गरे । सुमनले एक्टिभलाई खेलकुदमार्फत अझ चलायमान बनाउन कुनै कसर बाँकी नराख्ने प्रतिबद्धता जनाए ।

शीर्षक,विवरण
कांग्रेस प्रतिपक्ष बन्न पनि अयोग्य,"सबैले विश्वासको मत दिएकाले राष्ट्रिय सरकार गठन भएको र त्यो राम्रो हो भन्ने केहीको राय कानुनी राज्यको विरुद्धमा रहेको संविधानविद् आचार्यको भनाइ छ । संविधानको धारा २८४ मा विपक्षी दलको नेता संवैधानिक परिषद्मा पदेन सदस्य रहने व्यवस्था छ । सरकारले संवैधानिक परिषद्को बैठकमा अब कांग्रेस सभापति देउवालाई बोलाउन नमिल्ने उनको भनाइ छ । अब संवैधानिक परिषद्को बैठकमा सरकारले उनलाई बोलायो र उनी गए भने त्यसबाट हुने नियुक्तिमाथि अदालतमा प्रश्न उठ्छ, उनले भने ।विपक्षी दलको नेताले उपसभामुखसरहको सुविधा पाउने कानुनी व्यवस्था छ । सरकारलाई समर्थन गरिसकेका देउवाले यो सुविधा लिए कानुनी विवाद उत्पन्न हुनेछ । सरकारले विशेष राष्ट्रिय महत्त्वका समारोहमा विपक्षी दलका नेतालाई अनिवार्य बोलाउँछ । त्यस्तोमा देउवालाई निम्तो हुने कि नहुने र उनी जाने कि नजाने भन्ने विषयले पनि कानुनी अड्चन निम्त्याउने देखिन्छ । संसद्मा सत्तापक्ष र प्रमुख प्रतिपक्षी दलका लागि बस्ने छुट्टै स्थान हुन्छ । देउवा अब प्रतिपक्षको कुर्सीमा बस्छन् कि सत्तापक्षको लहरमा भन्ने विषय पनि पेचिलो भएको संसद् सचिवालयका एक अधिकारीले बताए । अहिले त सभामुखको निर्वाचन भइनसकेकाले हामी केही भन्न सक्दैनौं, उनले भने, तर उहाँले पाउने सुविधा वा स्थानका बारेमा के गर्ने भन्ने अन्योल छ ।सरकारलाई समर्थन गरिसकेपछि केवल सत्तामा नगएकै कारण देउवा विपक्षी दलको नेता हुने, नहुने प्रश्नले भन्दा पनि उनको भूमिकाले धेरै हदसम्म विवाद निरूपण गर्ने अर्का संविधानविद् विपिन अधिकारी बताउँछन् । विश्वासको मतका सम्बन्धमा प्रश्न उठ्दा सरकारमा को छ, को छैन भन्ने कुरा आउँदैन तर सरकारलाई समर्थन गरे पनि प्रतिपक्षमा बस्छुचाहिँ भनिँदैन, उनले भने, सरकारलाई समर्थन गरेर प्रतिपक्षमा बस्नचाहिँ कुनै दललाई पनि संविधानले रोकेको छैन । कांग्रेसले सरकारको भूमिकामा निरन्तर पहरेदारी गरेर जवाफदेही बनाउन सक्यो भने उसलाई व्यावहारिक रूपमा प्रतिपक्ष भन्न मिल्न सक्ने अधिकारीको तर्क छ । तर, सत्तामा नजाने भन्दै सरकारलाई समर्थन गरेर कांग्रेसले आफ्ना केही निजी स्वार्थका लागि गर्न नहुने काम गरेको छ, उनले भने, ओलीले समर्थन फिर्ता लिए आफू अघि सरेर सरकार बनाउने मनसायले विश्वासको मत दिएको जस्तो देखिन्छ, तर यो नैतिक रूपले पनि सही ठहर्दैन ।वरिष्ठ अधिवक्ता शम्भु थापाको विश्लेषण भने केही फरक छ । २०५१ मा बहुमतको सरकार गठन हुन नसकेपछि ठूलो दलको हैसियतले एमालेको अल्पमतको सरकारलाई समर्थन गरेर कांग्रेस र राप्रपा प्रतिपक्षमा बसेका थिए, उनले भने, अहिले पनि कांग्रेसले त्यसो गर्न सक्छ, विश्वासको मत दिएर विपक्षीमा बस्न नसकिने भन्ने मलाई लाग्दैन । संविधानविद् पोखरेल भने २०५१ र अहिलेको स्थितिलाई तुलना गर्न नमिल्ने बताउँछन् । त्यतिबेला सरकारलाई समर्थन गर्नॅ दलहरूको संवैधानिक बाध्यता थियो किनभने समर्थन नगरी सरकार बन्न सक्ने अवस्थै थिएन, उनले भने, अहिले प्रधानमन्त्री पुष्पकमल दाहालसँग पहिले नै बहुमत पुगिसकेको थियो, यस्तोमा समर्थन गर्नुपर्ने कुनै बाध्यता कांग्रेसलाई छैन ।"
सरकारको पक्षमा ९९२५ मत,"देउवाओली जुहारीमंगलबार संसद् बैठक सुरु हुनेबित्तिकै प्रधानमन्त्री दाहालले विश्वासको मत मागेका थिए । सत्तारूढ गठबन्धनले सोमबार जारी गरेको साझा न्यूनतम कार्यक्रमलाई आधार बनाएर उनले विश्वासको प्रस्ताव राखेपछि दलीय आधारमा सांसदले बोलेका थिए । त्यस क्रममा कांग्रेसका सभापति शेरबहादुर देउवा र एमाले अध्यक्ष केपी शर्मा ओलीबीच जुहारी चलेको थियो । एमाले अध्यक्ष केपी शर्मा ओलीले सोमबारको बैठकमा संसद् विघटन हुन सक्ने भनेकामा मंगलबार कांग्रेस सभापति देउवाले आपत्ति जनाए । आज फेरि वर्तमान सत्ता गठबन्धनको प्रमुख घटकले तिनै संवैधानिक व्यवस्थालाई चुनौती दिएको अवस्थामा संविधान रक्षाका लागि खरो रूपमा उभिने चुनौती हाम्रासामु आएको छ । वर्तमान प्रधानमन्त्रीका लागि यो पनि परीक्षाको घडी हो, उनले भनेका थिए । संविधान रक्षाका लागि उभिने विश्वासका साथ प्रधानमन्त्रीका लागि विश्वासको मत दिएको तर आफ्नो दल प्रतिपक्षमा बस्ने र सरकारको गुण वा दोषका अधारमा विरोध वा समर्थन गर्ने देउवाले बताएका थिए । लगत्तै संसद्मा सम्बोधन गरेका ओलीले देउवालाई संसद् विघटनको गुरुका रूपमा व्यंग्य गरे । १५ सालमा बनेको संसद्लाई १७ सालमा विघटन गर्ने राजा महेन्द्र हुन् होइन ? ०४८ को संसद्लाई विघटन गरेर ०५१ मा मध्यावधि गर्ने कांग्रेस हो, म होइन । गुरुजी, आफूले कति पटक संसद् विघटन गरियो ? मेरा मित्रलाई म भन्न चाहन्छु ०५८ साल असारमा संसद् विघटन गरेको तपाईंले होइन ?, उनले भने । कांग्रेसले प्रधानमन्त्री दाहाललाई विश्वासको मत दिएको विषयमा पनि ओलीले आशंका गरेका थिए । समर्थनभित्र सदाशयताबाहेक अन्य कुरा छैन भन्ने विश्वास छ । यो समर्थन कुनै जाल होइन, यो समर्थन ढोक्सा होइन भने स्वागतयोग्य छ । ढोक्सा हो भने, जाल हो भने भन्न चाहन्छु, माछा नभएको नदीमा जाल फ्याँकिएको छ । यसभित्र भोलिका निम्ति अरू खालको विशेष आग्रह सोचिएको छ भने ढोक्सा रित्तै हुनेछ, ओलीले भनेका थिए । प्रधानमन्त्री दाहालले कांग्रेससँग कुनै सहमति नभएको प्रस्टीकरण दिएका छन् । प्रतिनिधिसभामा विश्वासको मत लिएर बाहिरिने क्रममा उनले भने, कांग्रेसले कुनै पनि सर्तमा मत दिएको होइन । दाहालले संसद्मा पाएको अपार समर्थनले आफ्ना प्रतिबद्धता पूरा गर्ने ऊर्जा दिएको बताए । विश्वासको मतले जिम्मेवारी र चुनौती थपेको उनको भनाइ थियो ।"
पृथ्वीनारायण लाई पारिश्रमिक,आज सार्वजनिक बिदाकाठमाडौं सरकारले आज बुधबार पुस २७ गते पृथ्वी जयन्तीमा सार्वजनिक बिदा दिएको छ । मन्त्रिपरिषद्को गत सोमबारको बैठकले उक्त निर्णय गरेको हो । सत्ता घटक राप्रपाले सरकारलाई विश्वासको मत दिन पृथ्वी जयन्तीका अवसरमा सार्वजनिक बिदा दिनुपर्ने सर्त राखेको थियो । उक्त सर्तमा अन्य दल पनि सहमत भएका हुन् । राजा पृथ्वीनारायण शाह (विसं १७९९१८३१) ले बाइसेचौबिसे राज्यलाई एकत्रित गर्दै आधुनिक नेपाल निर्माणको अगुवाइ गरेका थिए ।
सत्तामोहमा कांग्रेस,"(काठमाडौं) सरकार निर्माणका लागि अर्को स्पष्ट गठबन्धन बनिसकेको अवस्थामा कांग्रेसले माओवादी अध्यक्ष पुष्पकमल दाहाल नेतृत्वको सरकारलाई विश्वासको मत दिएर घुमाउरो तरिकाले सत्तामोह देखाएको छ । उसले प्रतिनिधिसभालाई प्रमुख प्रतिपक्षविहीन बनाएर परम्परागत संसदीय प्रणालीलाई चुनौतीसमेत दिएको छ । एमालेसहित सात राजनीतिक दलको समर्थन रहेकाले कांग्रेसबाट विश्वासको मत नपाउँदैमा दाहाल सरकार अप्ठ्यारोमा पर्ने थिएन । तर कानुनी, राजनीतिक र नैतिक रूपले समेत प्रतिपक्षी दलको हैसियत गुमाएर कांग्रेसले दाहाल सरकारलाई विश्वासको मत दिएको छ । परम्परागत संसदीय प्रणालीलाई पार्टीको मूल आदर्श ठान्ने कांग्रेसले आफ्नै वैचारिक धरातल बिर्सेकामा पार्टीभित्रै पनि टीकाटिप्पणी भइरहेको छ । कांग्रेस नेता शेखर कोइराला तत्कालीन अवस्थामा राष्ट्रपति र सभामुखको निर्वाचनमा नयाँ ध्रुवीकरण बनाउन सकिन्छ कि भन्ने सोच सभापति शेरबहादुर देउवा र उनीनिकट नेतालाई परेकाले विश्वासको मत दिने निर्णय गरिएको हुन सक्ने बताउँछन् । सत्ता समीकरण बदल्ने कुरा त जहिल्यै पनि सम्भावनाभित्रकै खेल हो, तर, तत्कालै सत्ता आइहाल्ने परिस्थिति थिएन, उनले भने, सभामुखको निर्वाचनमा तलमाथि हुने अवस्था पनि मैले देखेको छैन । नेता कोइरालाले राष्ट्रपतिकै निर्वाचनमा पनि फरक परिस्थिति निर्माण हुने विश्वास आफूलाई नरहेको बताए । नेतृत्वलाई राष्ट्रपति आइहाल्छ कि भन्ने लागेको होला, नेताहरूबीच कुराकानी भएका होलान् । समझदारी पनि होलान् । सबै कुरा हामीलाई थाहा भएन, उनले भने, तर तत्कालीन नेकपादेखि अहिलेसम्म लामो हन्डर र धोकाधडी व्यहोरेर आएका ओली र दाहाल सजिलै फेरि अलग हुन्छन् भन्ने मलाई लाग्दैन ।कांग्रेस नेताहरूका अनुसार पुस १० मा अनपेक्षित ढंगले सत्ता गुमेपछि पछुतो मानिरहेका पार्टी सभापति देउवालाई फेरि सत्ता राजनीतिको केन्द्रमा फर्किन सकिने विश्वास एकाएक जागेको कांग्रेसकै नेताको भनाइ छ । एमाले अध्यक्ष केपी शर्मा ओली र माओवादी अध्यक्ष तथा प्रधानमन्त्री दाहालबीच चाँडै अन्तरद्वन्द्व आउने आकलन देउवाले गरेका छन् । राष्ट्रपति निर्वाचनबाटै ओली र दाहालबीच अन्तरद्वन्द्व सुरु हुने बुझाइ बनाएका देउवाले पहिलो अर्जुनदृष्टि राष्ट्रपति पदलाई नै बनाएका छन् । विगतमा राष्ट्रपतिलाई उपयोग गरेर ओलीले दुईदुई पटक संविधान विघटन गरेकाले त्यही घटना दोहोरिन नदिन यस पटक राष्ट्रपति र सभामुख दुवै पद एमालेलाई नदिन कांग्रेस र माओवादीका नेताबीच केही दिनदेखि संवाद चलिरहेको स्रोतको दाबी छ । यसमा दक्षिण छिमेकी भारतको समेत भूमिका रहेको नेताहरूको भनाइ छ ।कांग्रेसका एक नेताका अनुसार भारतले तत्कालीन पाँचदलीय गठबन्धनलाई कायम राखेर देउवालाई प्रधानमन्त्री बनाउन खोजेको थियो, त्यसमा असफल भएपछि कांग्रेसलाई विश्वासको मत हाल्न लगाएर राष्ट्रपति निर्वाचनमा नयाँ खालको ध्रुवीकरण गराउने प्रयासमा भारत लागेको छ । विदेशी शक्ति र हाम्रो पार्टीका लागि सबैभन्दा बढी चासो राष्ट्रपतिमा छ । राष्ट्रपतिमा रामचन्द्र पौडेल र कृष्णप्रसाद सिटौला दुवै आकांक्षी छन् । सरकारलाई विश्वासको मत दिनुपर्छ भन्नेमा सबैभन्दा बढी उहाँहरू नै लाग्नुभयो, ती नेताले भने, सभापतिज्यू र उहाँहरूको कुरा सुन्दा राष्ट्रपति कांग्रेसले पाउन सक्छ । प्रधानमन्त्री दाहाललाई विश्वासमा लिएर अघि बढ्नुपर्ने मनस्थिति पार्टी नेतृत्वले बनाइरहेको छ । कांग्रेस नेता पौडेलले हाइज्याक भएको गठबन्धन करेक्सन को बाटोमा आएको भनेर अर्थपूर्ण प्रतिक्रिया दिएका छन् । कांग्रेसकै कमजोरीले गुमेको सत्ता फर्कने बाटोमा अघि बढेको उनको संकेत छ । कांग्रेसले राष्ट्र, व्यवस्था र संविधानमाथिको खतरालाई हृदयंगम गरेरै सरकारलाई विश्वासको मत दिएको हो, पौडेलले भने । मंगलबारको संसदीय दलको बैठकमा उपसभापति पूर्णबहादुर खड्काले पाँचदलीय गठबन्धन भत्किनुमा दाहालबाट घात नभएको बताएका थिए । उनको अर्थ कांग्रेसले बुद्धिमत्ता निर्णय गर्न नसकेको भन्ने थियो । कांग्रेसका एक नेताले प्रधानमन्त्री दाहालको मनोविज्ञान बुझेरै विश्वासको मत दिएको बताए । उनका अनुसार ओलीमा शक्ति महत्त्वाकांक्षा र रबाफ बढेकामा दाहाल भित्रभित्रै असन्तुष्ट छन्, भविष्यमा ओलीले आफूमाथि बदला लिने हुन् कि भन्ने भय पनि दाहालमा छ । ओली सत्ता साझेदार दलहरूको उच्चस्तरीय राजनीतिक संयन्त्रको संयोजक छन् । एमाले उपाध्यक्ष तथा अर्थमन्त्री विष्णु पौडेल सरकारको साझा न्यूनतम कार्यक्रम मस्यौदा समितिका संयोजक थिए । ०७४ निर्वाचनपछि ओली प्रधानमन्त्री हुँदा दाहाल यस्तै संयन्त्रको संयोजक बन्न खोजेका थिए तर ओली तयार भएका थिएनन् । ओलीकै कारण गृहमन्त्री राष्ट्रिय स्वतन्त्र पार्टीले पायो, अर्थमन्त्री एमालेको जिम्मामा छ । सरकारलाई अंकुश लगाउन सक्ने संयन्त्रको संयोजक ओली आफैं छन् । सोमबार सरकारको साझा न्यूनतम कार्यक्रम सार्वजनिक गर्ने कार्यक्रममा समेत प्रधामन्त्रीलाई साइडमा राखेर ओलीले राजनीतिक शक्तिको केन्द्रमा आफू भएको सन्देश दिन खोजे, कांग्रेसका ती नेताले भने, यी सामान्य घटना भए पनि दाहालको मनोविज्ञानमा यसले ठूलो प्रभाव पारिरहेको छ ।धुम्बाराहीमा दाहाल र देउवाबीच सोमबार भएको सवा घण्टाको छलफलमा ओलीले संसद्को पहिलो बैठकमै प्रतिनिधिसभा विघटन गरेको आफ्नो कदम बचाउ गरेकामा गम्भीर चिन्ता जनाइएको थियो । राष्ट्रपति र सभामुखसमेत एमालेलाई दिँदा कुनै पनि बेला ओलीले बदलाको भाव राख्न सक्ने अनुमान दाहालले गर्न थालेको कांग्रेसका अर्का एक नेताले बताए । त्यसैले पनि राष्ट्रपतिमा एमालेलाई सहयोग गर्ने कि नगर्ने भन्ने प्रश्न माओवादीभित्र गम्भीर ढंगले उठेको छ । माओवादीले आफ्नो उम्मेदवारलाई साथ दिन्छ भन्ने विश्वास कांग्रेस सभापतिलाई छ, उनले भने । कांग्रेस केन्द्रीय सदस्य प्रदीप पौडेल एमालेलाई राष्ट्रपति र सभामुख दिने सम्झौता गरेर दाहाल प्रधानमन्त्री भएको उल्लेख गर्दै राष्ट्रपति कांग्रेसले पाउनेमा आफूलाई विश्वास नभएको बताए । शक्तिका मुख्य सबै पद बाँडफाँट भइसकेका छन् । साढे दुई वर्षपछि प्रधानमन्त्री पर्खन ओली तयार भइसकेका छन् । माओवादीले गठबन्धन तोडेर कांग्रेसको राष्ट्रपतिलाई सहयोग गर्छ भन्ने विश्वास कतैबाट पनि देखिन्न । कांग्रेसलाई आशा मात्रै देखाइएको हो, उनले भने । कांग्रेसले सबै गुमाएपछि अहिले राष्ट्रपतिको आशा गरेर अराजनीतिक बाटो समात्नु गलत रहेको उनले बताए । कांग्रेसको यो कदमका कारण ओली झनै सचेत बन्न सक्ने कतिपय नेताहरू बताउँछन् । संसद्मा मंगलबार बोल्दासमेत ओलीले गठबन्धन भत्काउने प्रयत्नमा कांग्रेस लागेको आशंका गरेका थिए । यो समर्थन कुनै जाल होइन भने, यो समर्थन ढोक्सा होइन भने स्वागतयोग्य छ । ढोक्सा हो भने, जाल हो भने म भन्न चाहन्छु, माछा नभएको खेलामा फ्याँकेजस्तै हुनेछ, उनले भनेका थिए ।विश्वासको मत दिनुअघि कांग्रेसलाई प्रतिपक्षमा बस्नका लागि दुई महामन्त्री गगन थापा र विश्वप्रकाश शर्माले नेतृत्वलाई तीव्र दबाब दिएका थिए । कांग्रेस र नेतृत्वलाई पटकपटक फसाइएको भन्दै उनीहरूले पार्टीलाई प्रतिपक्षमा राख्न जोडबल गर्दा पनि नेतृत्व तयार भएन । त्यसपछि कांग्रेसका सबै सांसदले विश्वासको प्रस्तावको पक्षमा मतदान गरेका थिए । पार्टीले विश्वासको मत दिने निर्णय गर्दा महामन्त्रीद्वय थापा र शर्मा, नेताहरू प्रकाशमान सिंह, अर्जुननरसिंह केसी र प्रदीप पौडेलले फरक मत राखेका थिए । संस्थापनइतरका नेता शेखर कोइराला मौन बसिदिएपछि देउवालाई आफूले चाहेको निर्णय गराउन सहज बनेको थियो । शेखरदाले फरक मत राखिदिएको भए परिस्थिति अर्को बन्ने थियो, तर नेतृत्वले अडान राखेपछि उहाँ चुप बसिदिनुभयो, एक सांसदले भने, बैठकमा संस्थापन पक्षबाट एक जना पनि सांसदले सभापतिको प्रस्तावमा फरक धारणा राखेनन् ।महामन्त्री शर्माले सरकारको पक्षमा मत दिए पनि प्रमुख प्रतिपक्षको भूमिकाबाट कांग्रेस विमुख नहुने बताए । अहिले कांग्रेसको अवस्था भागी विवाह गरेको जोडीलाई बोलाएर टीकाटाला गरेजस्तै भएको छ, उनले भने, टीकाटाला गराएर विवाह गर्दैगर्दा परिवारमा कोही जन्ती, कोही घरभेटी हुन्छन् । अहिले त्यस्तै छ । केन्द्रीय सदस्य पौडेलले ठूलो पार्टी कांग्रेसले सरकारको नेतृत्व गर्ने र सहभागी हुने अवसर गुमाइसकेपछि सरकारलाई समर्थन गर्नु संसदीय संस्कृति र मर्यादाको विपरीत रहेको बताए । हामी किङ हुने अवस्थामा थिएनौं, किङमेकर हुने अवस्था थियो । त्यसलाई समयमा बुझिएन । राष्ट्रपति, सभामुख, केन्द्रीय सरकारमा प्रभावशाली मन्त्रालय, चारवटा मुख्यमन्त्री पाउने अवस्था थियो । प्रशस्त काम गर्ने स्थान पाइन्थ्यो । त्यो गुमाइयो । सबै कुरा गुमाइसकेपछि प्रतिपक्षको हाम्रो कित्ता छुट्टिसकेको थियो, उनले भने, प्रतिपक्षमा बसेर भूमिका देखाउनुपर्थ्यो, अब यो भूमिकामा समेत प्रशस्त शंका हुने स्थिति निर्माण भयो । माओवादी उपमहासचिव कृष्णबहादुर महराले भने कांग्रेसबाट पाएको विश्वासको मतले राष्ट्रिय सहमतितिर मुलुकलाई लैजान सकिने बताए । मुलुकमा आइपर्ने अप्ठ्यारोले राष्ट्रिय सहमतितिर लैजान्छ, उनले भने, आगामी दिनमा कस्तो राजनीतिक परिस्थिति उत्पन्न हुन्छ, अहिले भन्न सकिन्नँ ।"
चार सिटको उड्ने कार,"वासिङ्टन (एजेन्सी) अमेरिकी कम्पनी अस्काले विश्वकै पहिलो ४ सिट क्षमताको उड्ने विद्युतीय कार अक्साए ५ को डिजाइन सार्वजनिक गरेको छ । सडकमा गुडाउन मिल्ने कार एक पटकको चार्जमा २ सय ५० माइलसम्म उडाउनसमेत सकिनेछ । मालिकले आवश्यकताअनुसार कार सिधै माथि उडाउन र सिधा तल झारेर पृथ्वीको सतहमा अवतरण गर्न सक्ने कम्पनीले जनाएको छ । हामीले विश्वमै हालसम्म नभएको र मानव समुदायले दशकौंदेखि चाहेको केही नयाँ कुरा ल्याउने सार्वजनिक गरेका छौं, कम्पनीका सहसंस्थापक तथा प्रमुख कार्यकारी अधिकृत गाई काप्लिन्सकीले भनेका छन् । उनका अनुसार अक्साए ५ हेलिकोप्टर जस्तै सानो स्थानबाट सिधै माथि उडाउन सम्भव हुनेछ । यसका साथै कार जहाजजस्तै रनवेबाट उडाएको खण्डमा यसले कम ऊर्जा खपत गर्ने जनाइएको छ । पछिल्लो समय विश्वका अधिकांश मुख्य सहरहरूमा बढिरहेको ट्राफिक जामबाट बच्नका लागि कार निकै उपयोगी हुने ठानिएको छ । छोटो समयमै रेलमार्गहरू निकै व्यस्त भएका छन् । ट्राफिकको समस्या उस्तै छ । मानिसहरूले ट्राफिक जाममै लामो समय खर्च गर्नु परिरहेको छ, कम्पनीले भनेको छ, यी समस्याबाट बच्न परिवर्तन आवश्यक छ । यसका साथै, आपत्कालीन सेवा तथा सैनिक तथा प्रहरीको क्षेत्रका लागि पनि नयाँ कार निकै प्रभावकारी हुने अक्साको भनाइ छ । कार विभिन्न स्थानमा पार्क गर्न मिल्ने र घर वा विद्युतीय कार चार्जिङ स्टेसनमा चार्ज गर्न सकिने काप्लिन्सकीले बताए । तर कारका पखेटा केही फराकिला भएका कारण पार्किङका लागि भने सामान्य गाडीका लागिभन्दा केही फराकिलो स्थानको आवश्यकता पर्नेछ । कार उच्च सुरक्षा मापदण्ड अपनाएर निर्माण गरिएको कम्पनीले जनाएको छ । कार सञ्चालनका लागि इन्जिन तथा ब्याट्रीको प्रयोग गरिएको छ । यसलाई उडाउनका लागि ६ वटा पंखा हुने जनाइएको छ । कम्पनीका अनुसार आपत्कालीन अवस्थामा कारलाई सुरक्षित राख्नका लागि बलिस्टिक प्यारासुटको व्यवस्थासमेत हुनेछ । कार सन् २०२६ सम्म विश्वका प्रमुख सहरहरूमा उपलब्ध भइसक्ने अक्साले जनाएको छ । अक्साले सन् २०२० मा अमेरिकी अन्तरिक्ष एजेन्सी नासासँग हवाई आवतजावतका क्षेत्रमा नयाँ कार्य गर्नका लागि एक सम्झौता गरेको थियो । त्यसअन्तर्गत विभिन्न कार्यहरू भइरहेको जनाइएको छ ।"
उडानमा थिए ज्याक मा पखेटा किन काटिँदैछ ?,"(काठमाडौं)चीनका सबैभन्दा धनाढ्यहरूमध्ये एकदमै कमको मात्र सुखद अन्त्य हुन्छ ।कुनै समय चीनको सबैभन्दा धनी र विश्वभर सबैभन्दा चर्चित उद्यमीमध्येका एक ज्याक माले माथिको वाक्य भन्दै गर्दा सायद अनुमान गरिसकेका थिए होलान् उनको अन्त्य पनि सुखद हुने छैन भन्ने । अहिले ठ्याक्कै त्यस्तै भएको छ । यो महिना आफ्नै नेतृत्वमा हुर्काएर अमेरिकी कम्पनी अमेजनको हाराहारीमा पुर्याएको चिनियाँ एन्ट ग्रुप (अलिबाबालगायत १३ कम्पनी) गुमाएका उनले अब कम्पनीमा ६२ प्रतिशतको मात्रै भोटिङ अधिकार हुनेछ । सन् २०२० मा चिनियाँ सरकारले सुरु गरेको प्रविधि क्षेत्रमाथिको नियमनको प्रयासको आलोचना गरेपछि रहस्यमय रूपमा सार्वजनिक जीवनबाट हराउनुअघि ज्याक आफ्नो ठाँटिलो जीवनशैली र निर्धक्क बोल्ने व्यवसायीका रूपमा मात्र प्रख्यात थिएनन्, चीनको अमेजन भनिने उनको कम्पनी अलिबाबा १ खर्ब डलरभन्दा माथिको बजार मूल्यका साथ विश्वको सबैभन्दा ठूलो आर्थिकप्रविधि कम्पनी थियो । अनलाइन सपिङ, क्लाउड कम्प्युटिङ, आर्टिफिसियल इन्टेलिजेन्सलगायत उनका कम्पनीहरू ८० करोडभन्दा बढी ग्राहकसँग प्रत्यक्ष जोडिएका थिए । उनका हरेक कदम र भाषण चाखपूर्वक पछ्याइने मात्रै होइन, विश्वव्यापी बजारले उनलाई नयाँ चीन को सफल पोस्टर ब्वाई का रूपमा अत्यन्तै मन पराएको पनि थियो ।तर २०२० को सुरुतिर झन्डै ५० अर्ब डलर बराबरको सम्पत्ति भएको मानिएका उनी एकाएक सार्वजनिक जीवनबाट हराए र नोभेम्बरतिर बल्ल जापानको राजधानी टोकियोमा देखा परे । त्यसयता आक्कलझुक्कल सार्वजनिक रूपमा देखिने गरेका ज्याक पछिल्लो समय थाइल्यान्डको राजधानी बैंककस्थित एक बक्सिङ म्याचमा झुल्किएका थिए । विभिन्न रिपोर्टहरूका अनुसार उनी अहिले टोकियोमा आफ्ना परिवार र एक व्यक्तिगत सेफका साथ बस्ने गर्छन् । प्रस्टै छ, अन्त्य सम्बन्धी ज्याकको भनाइ आफ्नै जीवनसँग मेल खाएको छ । सन् १९६४ को सेप्टेम्बर १० मा चीनको दक्षिणपूर्वी सहर हाङझोउमा एक परम्परागत संगीतकर्मी परिवारमा जन्मिएका उनको वास्तविक नाम मा युन हो । १२ वर्षको उमेरसम्म अंग्रेजी भाषाको स्वःअध्ययन गरेका उनले पर्यटकहरूलाई निःशुल्क गाइडेड टुर दिने गर्थे । पछि हाङझोउकै टिचर्स कलेजबाट अंग्रेजी विषयमा स्नातक गरेपछि उनले मासिक १५ सय डलर बराबरको शिक्षकको जागिर पनि पाएका थिए । सन् २०१६ मा दिएको एक अन्तर्वार्तामा उनले जागिरका लागि दर्जन पटक असफल भएको र हार्वर्ड विश्वविद्यालयमा १० पटक आवेदन दिँदा पनि भर्ना नपाएको बताएका थिए । आफ्नो पहिलो व्यावसायिक सुरुवातका रूपमा उनले हाङझोउ हाइवो अनुवाद सेवाको स्थापना गरे । सोही कामको क्रममा माले चिनियाँ र अमेरिकी व्यवसायीका लागि अनुवादकका रूपमा अमेरिकाको सियाटलसम्म यात्रा गर्ने क्रममा पहिलो पटक कम्प्युटर देखेका थिए । प्रविधि क्षेत्रमा अत्यन्तै रुचि बढाएका उनले केही समयपछि सन् १९९४ मा चाइना पेजेज नामक कम्पनी सुरु गरे । ३ वर्षभित्रै यो कम्पनीले ८ लाख डलर बराबरको कमाइ गरेको थियो । त्यसपछि इन्टरनेटप्रति झनै उत्सुक भएर एक अर्को कम्पनी खोलेका उनले १९९८ देखि दुई वर्ष चिनियाँ सरकारको वैदेशिक व्यापार विभागले स्थापना गरेको सूचना प्रविधि केन्द्रको प्रमुख भएर पनि काम गरे ।सन् १९९९ मा उनले चिनियाँ सरकारको जागिरबाट राजीनामा दिएर १८ जना साथीबाट जम्मा गरेको ६० हजार डलरले पहिलो पटक अलिबाबा कम्पनीको स्थापना गरे । यसले साना तथा मझौला चिनियाँ व्यवसायीका लागि इन्टरनेट बजार उपलब्ध गराउने काम गर्थ्यो । २००२ मा तीन वर्षभित्रै अलिबाबाले झन्डै १० लाख प्रयोगकर्ता पुर्याउनुका साथै प्रख्यात अमेरिकी लगानीकर्ताहरू गोल्डम्यान स्याक्स, सफ्टबैंकसमेतको झन्डै २५ मिलियन डलर बराबरको वैदेशिक लगानी हासिल गर्न सफल भएको थियो । योसँगै ज्याकले खुद्रा व्यापार प्लेटफर्म ताओबाओ र पेमेन्ट गेटवे अलिपेको समेत स्थापना गरे । ताओबाओको राम्रो प्रगति देखेर इबेले गरेको कम्पनी खरिदको आग्रहलाई उनले याहुका संस्थापक जेरी याङको १ बिलियन डलर लगानी सहयोग पाएपछि अस्वीकार गरिदिएका थिए ।सन् २०१४ को सेप्टेम्बरमा अलिबाबा न्युयोर्क स्टक एक्सचेन्जमा सूचीकृत हुँदा यसले झन्डै २५ अर्ब डलर बराबरको कीर्तिमानी आईपीओ जम्मा गर्न सफल भएको थियो । यो आईपीओले उनलाई झन्डै २५ अर्ब डलर सम्पत्तिसहित चीनकै सबैभन्दा धनाढ्य व्यक्तिका रूपमा स्थापित गरेको थियो । यसअघि २०१३ मा कम्पनीको प्रमुख कार्यकारी अधिकृतबाट राजीनामा दिएर अध्यक्ष पदमा रहेका उनको व्यक्तिगत कुल मूल्य २०२१ को उच्च बिन्दुमा ५० अर्ब डलरसम्म पुगेको अनुमान थियो । सन् २०२१ मा अलिबाबाको कुल आम्दानी ४१ प्रतिशतले बढेको तथ्य सार्वजनिक भएका थिए । अथाह सम्पत्तिका बाबजुद ज्याक भव्य खर्चालु व्यक्ति होइनन्, उनी १५ हजार डलरको रोवे एसयूभी चढ्ने गर्थे । उनले २०१५ मा झन्डै १९१ मिलियन तिरेर हङकङकै महँगो अपार्टमेन्ट खरिद गरेका थिए भने फ्रान्समा २१० एकडमा फैलिएको एउटा भाइनयार्ड पनि किनेका छन् जसले वर्षमा ५ लाख बोतल वाइन उत्पादन गर्छ । उनको झन्डै ५० मिलियन डलरको प्राइभेट जेट पनि छ । सन् २०२० को सुरुका महिनामा चीनको सरकारले प्रविधि क्षेत्रमाथि लागू गरेको नियमनको प्रयासबाट ज्याक समस्यामा पर्न थालेका हुन् । त्यस वर्षको अक्टोबरमा एन्ट ग्रुप विश्व इतिहासकै सबैभन्दा ठूलो (३७ अर्ब डलर बराबरको) आईपीओ निष्कासन गर्ने तयारीमा थियो । त्यसअघि केही उच्च वित्तीय व्यक्तिहरूसँगको एक बैठकमा ज्याकले एक विवादास्पद अभिव्यक्ति दिएका थिए । जसमा उनले चीनको वित्तीय प्रणालीको आलोचना गरेका थिए । ज्याक चिनियाँ कम्युनिस्ट पार्टीका सदस्य हुन् । एकदमै सावधानीपूर्वक पटकपटक राष्ट्रपति सीका भनाइहरू समेत साभार गर्दै उनले आफ्ना भनाइलाई अपरिपक्व, त्रुटिपूर्ण र हासउठ्दो भन्दै चीनका राज्य नियन्त्रित बैंकहरूलाई कबाडी पसलेको मानसिकता भएको भनेर कडा प्रतिवाद गरेका थिए । उनको चिनियाँ अधिकारीहरूको डिजिटल अर्थतन्त्र व्यवस्थापन एयरपोर्ट व्यवस्थापन गर्न रेलवे व्यवस्थापनको तरिका अपनाएको जस्तो भन्ने समेतका अभिव्यक्तिलाई कतिपयले चिनियाँ राष्ट्रपति सी चिनफिङसँगको तिक्तताको रूपमा पनि परिभाषित गरेका थिए र रोयटर्सका अनुसार यो राष्ट्रपति सीसम्म पनि पुगेको बताइन्छ । बीबीसी रेडियो ४ को एक अध्ययनका अनुसार उक्त भनाइलगत्तै ज्याकसहित उच्च अधिकारीहरूलाई सरकारी उच्च नियमनकर्ताहरूले डाकेका थिए । त्यसपछि चीन सरकारले एन्ट ग्रुपको उक्त आईपीओ निष्कासनमात्रै रोकिदिएन, उनको व्यावसायिक साम्राज्यमाथिको कडाइ पनि बढाउँदै झन्डै २८ अर्ब डलर बराबरको जरिवानासमेत लगाइदियो । यो भनाइपछि उनी २०२१ जनवरीको अन्त्यसम्म सार्वजनिक जीवनमा कतै देखिएनन् र उनको यो रहस्यमय तवरले गायब हुनुलाई धेरैले नजरबन्द या पक्राउ परेको हुन सक्ने रूपमा अर्थ्याएका थिए । ज्याकले जब चिनियाँ आर्थिक नीतिविरुद्धको अभिव्यक्ति दिए, यो एक्कासि भएको घटना थिएन । स्पष्टवक्ता मानिने माले यो अभिव्यक्तिले कति गम्भीर असर गर्छ भन्ने आकलन गरेका भए सायद यस्तो भन्ने थिएनन् होला, विश्लेषकहरू भन्छन् । विगतमा माको अन्तर्वार्ता लिइसकेकी चीन विज्ञ क्रिस्टिना बोस्ट्रप भन्छिन्, यो उनको आफ्नै लागि पनि अचम्मको विषय थियो । उनले सो अभिव्यक्ति दिने क्रममा जुन सीमा पार गरे, त्यसको राम्रो वस्तुनिष्ठ जोडघटाऊ गरेको भए यस्तो भन्ने थिएनन् होला ।हुन पनि ज्याक आधुनिक चीनको नयाँ अर्थतन्त्रका एक पोस्टर ब्वाई थिए । चिनियाँ कम्युनिस्ट पार्टीको आधिकारिक मेड इन चाइना २०२५, चाइना स्ट्यान्डर्डस २०३५ लगायतका दस्तावेज र कार्यक्रमहरूमा नयाँ पुस्ताको व्यापार र प्रविधिलाई अगाडि बढाउने विषयहरू उल्लेख छन्, जसलाई एन्ट ग्रुपको संसारभर १ अर्ब ३० करोड प्रयोगकर्ता रहेको जस्ता तथ्यांकले बल पुर्याउने काम गर्थे । सन् २०१३ मा रेबेक्का चाओले ज्याकमा विश्वव्यापी रूपमा प्रख्यात हुनुअघिको आफ्नो एक लेखमा उल्लेख गरेको भनाइ हो यो । लेखमा चिनियाँ अर्बपतिहरूको संख्या २००७२०१३ को अवधिमा १५ बाट बढेर २५० भएको तर उनीहरूको सफलता अल्पकालीन भएको उल्लेख गरेकी छन् । एक अध्ययनले चिनियाँ धनाढ्यहरूमध्ये लगभग १७ प्रतिशत जेल पुग्ने अनुमान सार्वजनिक गरेको थियो । ब्रिटेनका धनाढ्य हुगरवेर्फले १९९९ देखि निकाल्न सुरु गरेको चाइना रिच लिस्ट नामक रिपोर्टहरूमा पनि यस्ता धेरै चिनियाँ धनाढ्य पक्राउ परेको, अभियोग लगाइएको या जेल गएको भन्ने उल्लेख छ । चीनमा ज्याक जस्ता धेरै धनाढ्य यसअघि पनि राज्य र निकायहरूको तारो बनेका थिए । ज्याक जस्तै प्रविधिको उपयोगबाट धनाढ्य बनेका र चीनको विभिन्न क्षेत्रमा पहुँच भएका व्यवसायीहरू सम्बन्धी चीनको नीति फेरिँदै गएको छ । २०२० को घटनापछि चीन सरकारले अलिबाबामाथि एकाधिकारसम्बन्धी विषयहरूमा अनुसन्धान सुरु गरेको छ । गत सातामात्र एकाधिकारविरुद्धको निकायले टासेन्ट, विडुलगायत १० वटा प्रविधि कम्पनीले एकाधिकारसम्बन्धी नीतिको उल्लंघन गरेका प्रतिवेदन सार्वजनिक भएका थिए । यस्तै अलिबाबा घटनापछि ३४ वटा प्रविधिसम्बन्धी कम्पनी अनुसन्धानको दायरामा रहेको जनाइएको छ । अस्ट्रेलियन स्ट्राटेजिक पलिसी इन्स्टिच्युटकी सामन्था हफम्यान भन्छिन्, चीनमा चिनियाँ कम्युनिस्ट पार्टीका विभिन्न कमिटीहरू छन् जसले कम्पनीहरूलाई अन्ततोगत्वा अधिकार पार्टीसँगै भएको याद दिलाउने गर्छन्, चाहे ती व्यवसायी ज्याक मा जस्ता शक्तिशाली सेलिब्रिटी किन नहुन् ।ज्याक अझै पनि चीनका सबैभन्दा धनाढ्यमध्ये एक हुन् । हाल उनी झोङ शनशन, झाङ इमिङ, रविन जेङ, मा हुएतेङपछि झन्डै २५ बिलियन डलर सम्पत्तिका साथ धनाढ्यको सूचीमा पाँचौं स्थानमा छन् । तर उनले आफैंले स्थापना गरेको समूह एन्ट ग्रुपको अध्यक्षको पद र नियन्त्रण छाडेका छन् । उनको स्थानमा विभिन्न क्षेत्रका १० जनालाई कम्पनीको नेतृत्व सुम्पिइएको छ । तर ज्याक अझै पनि ६२ प्रतिशत सेयरधनी रहेकाले चीनका विभिन्न सेयर बजारमा लिस्टिङसम्बन्धी प्रावधानहरूको समय बढाउनेछ । कम्पनीका अध्यक्ष एरिक जिङले एन्ट कम्पनी कुनै समयमा पुनः सार्वजनिक सेयर आह्वानमा जाने तर अहिले त्यो समय नआइसकेको जनाएका छन् । २०२० मा आईपीओ निकाल्न ठिक्क पर्दाको समयमा झन्डै २८० बिलियन डलर आकलन गरिएको एन्ट कम्पनीको कुल मूल्य अहिले निकै कम भएको छ । ज्याकले जब तेस्रो पक्ष लेनदेनसम्बन्धी इन्टरनेटमा आधारित प्लाटफर्म र सेवाहरू निर्माण गरिरहेका थिए, त्यतिबेला चीनमा त्यससम्बन्धी कुनै नियम थिएनन् । यदि कोही जेल जानुपर्यो भने म जान्छु, त्यतिखेर ज्याक माले खुला रूपमा यस विषयमा बोलेका थिए जुन कुरा उनलाई अहिले ग्लानि हुन सक्छ किनभने पुँजीवादविरुद्धको अभियान मा दृढ देखिएका अति शक्तिशाली राष्ट्रपति सीको चीनमा यी कुरा सार्थक नहोलान् भन्न सकिन्न ।"
सुन्तलीको 'मै राम्री,काठमाडौं (कास) हास्य कलाकार कुञ्जना घिमिरे (सुन्तली) को निर्देशनमा वेब सिरिज मै राम्री प्रदर्शनमा आउने भएको छ । सामाजिक विषयवस्तुमा आधारित वेब सिरिज पुस २९ देखि धुर्मुससुन्तली युट्युब च्यानलबाट प्रदर्शनमा आउने भएको हो । ७ भागको सिरिजमा नयाँ तथा पुराना कलाकारहरूको अभिनय रहेको बताइएको छ । वेब सिरिज कमेडी विधाको भने होइन । यसमा सुन्तली र सीताराम कट्टेल (धुर्मुस) को अभिनय छैन । कलाकारितामा कमब्याक गर्नका लागि उनीहरूले वेब सिरिजको निर्माण गरेका हुन् । सिरिजलाई सुरुमा टेलिभिजनमै प्रदर्शन गर्ने सोचेको भए पनि टेलिभिजनले डिजिटल अधिकारमाथि नै दाबी गरेपछि आफूहरूले युट्युबलाई विकल्प ठानेको घिमिरेको भनाइ छ । वेब सिरिजको छायांकन उनीहरूले काभ्रेको ढुंखर्कमा गरेका हुन् । धुर्मुससुन्तलीकै चरित्रमा भने अर्को कमेडी सिरिज ल्याउने तयारीमा रहेको उनीहरूले जनाए ।
प्रतिपक्ष नहुनु विचित्र,"नेपाली जनताले कस्तो अनुहारको सरकार बन्ने हो भनेर इन्तजार गरिरहेका बेला यो सरकार बनेपछि गर्न सक्ने कामको फेहरिस्त हामीलाई सुनाउनुभयो । यस्ता फेहरिस्त नेपालको संसद्मा नौलो होइन । बहुदलीय व्यवस्था आएपछि प्रधानमन्त्री हुनेका यसखालका फेहरिस्त धेरै सुन्यौ । समस्या कार्यान्वयनको छ । संसदीय व्यवस्थामा प्रतिपक्ष हुन्छ । नेपालमा त विचित्र के भयो भने भएभरका सबै सरकारमा सामेल हुने, सरकारलाई समर्थन गर्ने यहाँभन्दा हाइसन्चो के हुन्छ ? सत्तापक्षमा बस्नेलाई यहाँभन्दा आनन्द के हुन सक्छ ? प्रमुख प्रतिपक्ष सामेल नहुँदा गठबन्धनभित्रका साथीहरूको स्वर अलि मन्द नै थियो । प्रतिपक्षले समेत समर्थन गर्दा त कुरा धेरै पो आयो । संसद् विघटन गर्न पाउनुपर्छ यो प्रजातान्त्रिक हक अधिकार हो भनेर आवाज सुन्दा म आफैं अप्ठ्यारोमा परेको छु । मैले बुझेको संसद्मा बलियो प्रतिपक्ष हुन्छ । बलियो प्रतिपक्ष भएन भने त्यो सरकार निरकुंश हुन्छ । सबै साथीहरू सरकारमा सहभागी भएर विगतमा आफूले गरेको गल्ती, कमीकमजोरी ढाक्ने, त्यहीभित्र एउटालाई हटाउने र अर्को आउने ताल त होइन यो ? यसरी देश बन्छ ? सरकार चल्छ ? यसखालको दृश्य डरलाग्दो हो । विदेशमा लाखौं नेपालीको बिजोग छ । कलकारखाना हामीले बेचिसक्यौं । सार्वजनिक सम्पत्ति निजीकरण गरिसक्यौं । प्रधानमन्त्रीको जुन कार्यक्रम कर्णप्रिय छ, कार्यान्वयन हुनेमा विश्वास छैन । दुई वर्षसम्म अविश्वासको प्रस्ताव राख्न पाइँदैन । तर, दिएको विश्वास थुत्न त संविधानले रोक्दैन । त्यस्तो बेला यो सरकारको हालत के हुन्छ ? त्यही खेलभित्रको यो दृश्य त होइन कतै ? त्यही खेल भएकाले पूर्वप्रधानमन्त्रीको जुहारी आज देखें । सरकारमा भएपछि त विगतको कुरा उधिन्न त पाइँदैन । यसबाट नेपालको लोकतन्त्र बलियो हुँदैन । देश झन्झन् संकटमा जानेछ । नेपालको भूगोल अतिक्रमण भएको कसरी छुटाउने कुरै भएन ।"
सरकार खिचडीजस्तै,"आजसम्मको सर्वदलीय सरकारहरू खिचडी जस्तै भएको जनताको मत छ । सिंहदरबार र बालुवाटारको कोठाबाट निर्देशन दिँदैमा केही हुँदैन । सत्ता गठबन्धन र प्रमुख प्रतिपक्षले आफ्ना कार्यकर्तालाई ठेकेदारको पछि लाग्न र उपभोक्ता समितिमा बसेर कुम्ल्याउन रोक्न जरुरी छ । भौतिक विकाससँगै कार्यकर्ताको सांस्कृतिक विकासमा ध्यान दिनु जरुरी छ । सत्ता गठबन्धन र प्रधानमन्त्री समाजवादमा जाने हो कि होइन ? एमसीसी र एसपीपी सम्झौता खारेज गर्ने कि नगर्ने ? नागरिक विधेयक खारेज गर्ने कि नगर्ने ? यी सबै विषय सत्ता गठबन्धनको कार्यक्रम र प्रधानमन्त्रीको मन्तव्यमा नआएकाले मजदुर किसान पार्टीले सत्ता गठबन्धन र प्रधानमन्त्रीलाई समर्थन गर्ने छैन । खुला सीमाका कारण ७१ भन्दा बढी ठाउँमा भारतले मिचेको ६० हेक्टरभन्दा बढी नेपाली भूमि फिर्ता लिने, कालापानीबाट भारतीय सेना फिर्ता पठाउने, लिम्पियाधुरासम्म नेपालको प्रशासनिक उपस्थिति गराउने, महाकाली नदी मिचेर भारतले बनाएको तटबन्धन भत्काउनु जरुरी छ । चुरेको ढुंगा, गिट्टी भारतलाई बेच्ने कार्य तत्काल रोक्नुपर्छ । भारतलाई दिएको तल्लो अरुण फिर्ता लिनुपर्छ । नेपाली युवालाई भाडाको सिपाही बनाउने गोर्खा भर्ती र नेपाललाई भारतको सुरक्षा छातामा राख्ने १९५० को सन्धि खारेज हुनुपर्छ । निर्वाचनमा भएको धाँधली र आचारसंहिताको छानबिन गर्न संसदीय छानबिन समिति बन्नुपर्छ । काठमाडौंबाट संघीय राजधानी सार्नुको विकल्प छैन । उपत्यकाको सांस्कृतिक सभ्यताको सुरक्षा गर्न नेवार जातिको भाषा, संस्कृतिको जगेर्ना गर्न जरुरी छ । नेवार जातिहरू विस्थापित भइरहेका छन् । सत्ता गठबन्धनको अधिकांश दल र कांग्रेसको घोषणापत्रमा समाजवाद उल्लेख छ ।"
समावेशीपनको धज्जी नउडाऊ,"निर्वाचनपछि संघीय र प्रादेशिक सरकारमा मन्त्रिपरिषद्हरू गठन हुँदै गर्दा राज्यलाई समावेशी चरित्रको बनाउनुपर्ने आवश्यकताप्रति दलहरू चरम बेपरबाह र अनुत्तरदायी देखिएका छन् । यसको पछिल्लो उदाहरण प्रादेशिक सरकार निर्माणमा देखिएको छ । मंगलबारसम्म सात प्रदेशमध्ये प्रदेश १ मा एमालेका हिक्मत कार्की, वाग्मतीमा माओवादीका शालिकराज जम्मकट्टेल र गण्डकीमा एमालेकै खगराज अधिकारी मुख्यमन्त्री नियुक्त भएका छन् । त्यस्तै लुम्बिनीमा एमालेका लीला गिरी, कर्णालीमा माओवादीका राजकुमार शर्मा र सुदूरपश्चिममा एमालेका राजेन्द्र रावल मुख्यमन्त्री बन्ने समझदारी छ । यी सबै पहाडी उच्चजातीय समुदायको प्रतिनिधित्व गर्ने एउटै लिंग, वर्ण र समुदायका हुन् । मधेशमा जसपाबाट मुख्यमन्त्री बन्दै गरेका सरोज यादवले पनि त्यहाँको राजनीतिमा वर्षौंदेखि वर्चस्व राखेको यादव समुदायको प्रतिनिधित्व गर्छन् । सत्ता गठबन्धन दलहरूको सहमति अनुरूप दोस्रो चरणमा वाग्मतीमा एमालेका जगन्नाथ थपलिया र सुदूरपश्चिममा माओवादीका खगराज भट्ट मुख्यमन्त्री बन्नेछन् । यसरी आगामी पाँच वर्षका लागि सातै प्रदेशको कमान्ड पुरुषको, र त्यसमा पनि राजनीतिमा सधैं बढी प्रतिनिधित्वको अवसर पाएको समुदायको नियन्त्रणमा पुग्ने सम्भावना छ । प्रदेश १, वाग्मती र गण्डकी प्रदेशमा हालसम्म नियुक्त मुख्यमन्त्रीसहित १० मन्त्रीमध्ये महिला जम्मा दुई जना छन् । संघीय सरकारको तस्बिर पनि फरक छैन । प्रधानमन्त्रीसहित पाँचसदस्यीय मन्त्रिपरिषद्मा जम्मा एक महिला छिन् । संविधान आएपछि संघीयताको व्यावहारिक अभ्यास थालिएको २०७४ को निर्वाचनबाट प्रदेश १ मा जनजाति समुदायका शेरधन राई तथा राजेन्द्र राई मुख्यमन्त्री बनेका थिए । मधेशको पाँच वर्षकै कमान्ड अल्पसंख्यक मुसलमान समुदायका लालबाबु राउतले सम्हालेका थिए । छोटो समयकै लागि भए पनि वाग्मतीमा जनजाति समुदायकी अष्टलक्ष्मी शाक्य मुख्यमन्त्री बनेकी थिइन् । गण्डकीमा पनि जनजाति समुदायका पृथ्वीसुब्बा गुरुङले करिब आधा कार्यकाल चलाएका थिए । प्रदेशसभाको पहिलो कार्यकालका यस्ता अभ्यासले समावेशीमा थप सुधार गर्दै जान सक्ने ठाउँ दिएको थियो । यो निर्वाचनमार्फत विगतका कमजोरीहरूलाई सच्याउँदै अगाडि बढ्नुपर्नेमा प्रदेश सरकारको आगामी कार्यकाल नै प्रभुत्वशाली समुदायका पुरुषको मात्र हातमा छाडिदिने सत्तारूढ गठबन्धनको सहमतिले समावेशीतर्फको मुलुकको यात्रालाई पछाडि धकेलेको छ । प्रादेशिक सरकारमा महिलाको मात्र नभएर आजसम्म राजनीतिक प्रतिनिधित्वबाट वञ्चित अन्य समुदायको पनि उचित प्रतिनिधित्व हुन सकेको छैन । नेपाललाई केन्द्रीकृत राज्य प्रणालीबाट रूपान्तरण गरी संघीय राज्य बनाउनुको उद्देश्य नै केन्द्रीय तहमा प्रतिनिधित्व हुन नसकेको समुदायको प्रतिनिधित्व प्रादेशिक तहमा सुनिश्चित गर्नु थियो । तर, सबै प्रदेशको नेतृत्व एउटै समुदायका पुरुषको हातमा दिँदा त्यसले संघीयताको मूल्य नै मार्ने जोखिम बढाएको छ । यसै पनि निर्वाचन वा नियुक्तिमार्फत पूर्ति गरिने राज्यका निकायका विभिन्न पदमा पहिल्यैदेखि खास लिंग र समुदायको मात्रै हालीमुहाली रहँदै आएको छ । त्यसमा सन्तुलन कायम गर्नकै लागि समानुपातिक समावेशी सिद्धान्तलाई अंगीकार गरेर संविधान लेखिएको हो । संघीयता, गणतन्त्र, धर्मनिरपेक्षता र समानुपातिक समावेशितालाई संविधानका चार आधारस्तम्भ मानिएको छ । संविधानको प्रस्तावनामै सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने संकल्प गरिएको छ । त्यस्तै मौलिक हकमा सामाजिक रूपले पछाडि परेका महिला, दलित, आदिवासी जनजाति, मधेशी, थारू, अल्पसंख्यक लगायतलाई समानुपातिक समावेशी सिद्धान्तका आधारमा राज्यको निकायमा सहभागिताको हक हुने सुनिश्चित गरिएको छ । यो संविधान समावेशिताका सन्दर्भमा कति संवेदनशील छ भन्ने कुरा दुई मात्र पदाधिकारी निर्वाचित हुने पदमा समेत समावेशी हुनैपर्ने व्यवस्थाले देखाउँछ । राष्ट्रपति र उपराष्ट्रपति फरक लिंग वा समुदायको हुनुपर्ने (धारा ७०), प्रतिनिधिसभाका सभामुख र उपसभामुखमध्ये एक महिला हुनुपर्ने (धारा ९१२), राष्ट्रिय सभाका अध्यक्ष र उपाध्यक्षमध्ये एक महिला हुनुपर्ने (धारा ९२२), प्रदेशसभाका सभामुख र उपसभामुखमध्ये एक महिला हुनुपर्ने (धारा १८२२) जस्ता व्यवस्था त्यसका उदाहरण हुन् । त्यस्तै संविधानले गाउँनगर कार्यपालिकामा पनि महिला, दलित र अल्पसंख्यक समुदायको प्रतिनिधित्व सुनिश्चित गरेको छ । यसरी संविधानले नै बाध्यात्मक व्यवस्था गरेबाहेकको अवस्थामा भने दलहरूले सकेसम्म समावेशी सिद्धान्तलाई नमान्ने र वर्षौंदेखि बढी प्रतिनिधित्व हुँदै आएको समुदायलाई अगाडि सार्ने प्रवृत्ति देखाउँदै आएका छन् । कानुनमा रहेका छिद्रलाई टाल्दै अगाडि बढ्नुपर्नेमा दलहरू छिद्रलाई भ्वाङ बनाउनेतर्फ उन्मुख भएको देखिन्छ । स्थानीय तह निर्वाचन ऐनमा रहेको दलहरूले गाउँपालिका अध्यक्ष र उपाध्यक्ष, नगरपालिका प्रमुख र उपप्रमुख तथा जिल्ला समन्वय समितिका प्रमुख र उपप्रमुखमध्ये ५० प्रतिशत महिला हुने गरी उम्मेदवारी दिनुपर्ने व्यवस्थालाई निष्क्रिय पारिएको घटना त्यसको उदाहरण हो । दलहरूले गठबन्धन बनाएर दुईमध्ये कुनै एक पदमा मात्र उम्मेदवारी दिए । त्यसो गर्दा ती दुवै पद अधिकांश पालिकामा पुरुषको हातमा पुगे । यसरी दलहरूले संवैधानिक भावनाको खिलाफमा आफूहरूलाई उभ्याउँदै कानुनी रूपमा बाध्य अवस्थामा बाहेक समावेशीपनलाई लत्याउने चरित्र प्रदर्शन गर्दै आएका छन् । समावेशी प्रतिनिधित्वलाई गम्भीरतापूर्वक कार्यान्वयन गर्ने दायित्व दलहरूकै हो । आरक्षणबाहेकका कार्यकारी पदमा पनि समाजको विविधता झल्कने गरी समानुपातिक सहभागिता सुनिश्चित गर्नुपर्छ । त्यसका लागि दलहरूका आन्तरिक संरचना पनि त्यही अनुरूप समावेशी बनाउनुपर्ने आवश्यकतालाई पनि यो सन्दर्भमा बिर्सन मिल्दैन । किनभने दलहरूभित्र कायम निश्चित व्यक्तिसमुदायकेन्द्रित संरचनाले समानुपातिक समावेशी सिद्धान्तलाई व्यवहारमा लागू गर्न दिएको छैन । संविधानले सुनिश्चित गरेको समावेशी चरित्रलाई कमजोर बनाउने प्रमुख दलहरूको समावेशीविरोधी संरचनामा तत्काल हस्तक्षेप चाहिएको छ । समानुपातिक समावेशीमार्फत सुनिश्चित हुने विभिन्न क्षेत्र, समुदाय र लिंगका प्रतिनिधित्वबाट महिला, दलित, जनजाति, अल्पसंख्यक आदि केन्द्रित सार्वजनिक नीतिमा आवश्यक हस्तक्षेप हुन सक्छ । लोकतन्त्रको प्रतिफल जनस्तरसम्म पुर्याउने सहज बाटो पनि त्यही हो । त्यसैले पनि राज्यको हरेक निकायमा समानुपातिक प्रतिनिधित्व चाहिएको हो, नेपालको विविधतालाई सम्बोधन गर्नका लागि संघीय प्रणाली अवलम्बन गरिएको हो र त्यसैकारण राज्यका सबै निकाय र संघीय एकाइहरू समावेशी हुनैपर्छ । संघीयता समावेशी भएन र त्यसले मुलुकको विविधतालाई सम्बोधन गरेन भने त्यसमा व्यापक सुधार गर्नुपर्ने आवश्यकता छ भनेर बुझ्नुपर्छ ।"
बोझिलो शिक्षा शैली,"सौरेन्द्रबहादुर शाहको शिक्षा सुधारमा फिनल्यान्डको पाठ लेख पठनीय लाग्यो । सामान्यजस्तो लाग्ने तर शिक्षा क्षेत्रको आधारभूत सुधारको विषय लेखेकले उठाएका छन् । हाम्रो देशका शिक्षाविद्को दिमागमा भने अझै यस्ता विषयले प्रवेश पाएका छैनन् । शिक्षामा अहिले भइरहेको चरम बेवास्ता र लापरवाहीले देशको भविष्य अन्योलग्रस्त छ । देशको सार्वजनिक शिक्षाले वर्तमान त चल्नुपर्यो नै त्यसमा उज्यालो भविष्य निर्माणको मात्रा अझ बढी हुनु आवश्यक छ । अध्ययनअनुसन्धानबिना थोपरिएको कोरा तथा आयातीत शिक्षाले जग निर्माण गर्न सक्दैन । विद्यार्थीका लागि त्यो अनावश्यक र अनाकर्षक बोझ साबित हुन्छ भने शिक्षकहरूका लागि सजिलो जागिर । सानै उमेरदेखि विद्यालय जानुपर्ने, किताब घोकाउने, मान्छेभन्दा ठूलो भारी बोकाउने, गृहकार्यको बोझले साथीभाइसँग खेल्न नभ्याइने, समन्वय र सहकार्यभन्दा प्रतिस्पर्धा सिकाउने, बालापनमा रम्न नभ्याउनेजस्ता कारण कलिला नानीहरूको मस्तिष्क बिगारिरहेको छ । रचनात्मक जनशक्ति हुर्कन पाएका छैनन् । देशमा विद्यालय र कलेजको संख्या बढेको छ तर समाजमा कतै पनि सकारात्मक परिवर्तन र सार्थक विकासको अनुभूति गर्न सकिएको छैन । राज्यले यो सत्यलाई बेलैमा बुझोस् र सम्बोधन गरोस् । कृष्ण कुम्पुरे, आदमटार, धादिङ"
प्रतिपक्षीविहीन संसद्,"प्रतिपक्षीविहीन संसद् कस्तो होला ? संसद्मा सरकारलाई सचेतसजग बनाउने प्रतिपक्षीले हो । प्रतिपक्षी नै नभएपछि सरकारले जे गरे पनि भयो । विश्वमा कहीँ नभएको राजनीतिक खेल यहाँ हुँदै छ । प्रतिपक्षीको भूमिका खेल्न पर्ने नेपाली कांग्रेस किन पटकपटक आफ्नो सिद्धान्तबाट चुक्छ ? सरकार बनाउनै नपुग्ने अवस्था आयो, राजनीति भद्रगोल हुने हो भने साथ दिनुपर्छ तर आफूबिना नै सरकार बनाउन पुग्छ भने कांग्रेसलाई किन सरकारमा सामेल हुनुपर्यो ?कांग्रेसमा सरकारलाई समर्थन गर्ने र नगर्ने दुई धार देखिएको छ । जनभावना नबुझ्ने कांग्रेसले जनमतको कदर गर्न सकेको छैन । केही पाउने लोभमा कांग्रेसले सरकारलाई समर्थन दिन लागेको भन्ने खबर पनि आएको छ । कांग्रेस प्रतिपक्षमै बस्दा पनि पुष्पकमल दाहाललाई बहुमत पुग्ने भएकाले कांग्रेसको समर्थनको के अर्थ ? प्रतिपक्षबिनाको संसद्ले निकास दिँदैन । प्रतिपक्ष नभएपछि सरकारले जेजे गरे पनि हुन्छ । यो निर्णय सच्याइयोस् । पुरुषोत्तम घिमिरे, जोरपाटी, काठमाडौं"
विद्युतीय सवारीको भाडा घटाइयोस्,"पछिल्लो समय छोटो तथा लामो दूरीका लागि विद्युतीय बस सञ्चालन हुन थालेका छन् । संख्या पनि बढ्दो छ । विद्युतीय बस सञ्चालनको खर्च कम हुने भएकाले यात्रुले सस्तोमा यात्रा गर्न पाउँछन् भन्ने आस गरेका थिए । तर, विद्युतीय बसले पनि इन्धनबाट चल्ने सवारीसाधनकै समान भाडा लिएको देखिन्छ । अब आवश्यकता अनुरूप भाडालाई कम गर्नुपर्छ । यसतर्फ सम्बन्धित निकायले अविलम्ब पहल गर्नुपर्छ । जनताहरूलाई विद्युतीय सवारीबाट राहत उपलब्ध भएको महसुस गर्न गराउन सकियोस् । बलराम थापा, क्षेत्रपाटी, काठमाडौं"
"निजी अस्पताल चुस्तदुरुस्त, सरकारी अस्तव्यस्त",कर्मचारीको लापरबाही हो यो । रमेश भट्टराई
शीतयुद्धको परिधीय मोर्चा,"चीलको छायाद्वितीय विश्वयुद्धपछि ध्वस्तजस्तै हुन पुगेका युरोपेली राष्ट्रहरूको अन्तर्राष्ट्रिय सम्बन्धको जिम्मेवारी ग्रहण गर्दै गएको संयुक्त राज्य अमेरिकाले नेपाललाई सन् १९४७ मै मान्यता दिएको भए पनि कूटनीतिक सम्बन्ध भने त्यसको एक वर्षपछि मात्रै स्थापित गरेको थियो । त्यसपछि लगभग एक दशकसम्म अमेरिकाको नेपाल नीति भारतसँग तालमेल गरिएको हुन्थ्यो । सोभियत संघ एवं चीनबीच असहमतिका स्वरहरू सुनिन थालेपछि भने वासिङ्टनले काठमाडौंलाई दक्षिण एसियाको निगरानी बुर्जाका रूपमा विकसित गर्न लगानी बढाउँदै लगेको हो । भारतीय संवेदनशीलतालाई सकभर सम्बोधन गर्ने नीति रिचार्ड निक्सनको बेइजिङ अग्रसरतासम्म कायम थियो । सन् १९७० को मध्यदेखि भने अमेरिकाको नेपालनीति चीन वा भारतसँग लगभग असम्बद्ध छ । अमेरिकी कूटनीतिको सबल पक्ष के हो भने, ७५ वर्षदेखि तिनले नेपालका परम्परागत सम्भ्रान्तहरूको हित प्रवर्द्धनमा व्यापक लगानी गरेका छन् । व्यवस्था जुनसुकै भए पनि कमजोर देशका शासकीय सम्भ्रान्त उही रहन्छन् भन्ने मान्यताले सन् २००८ सम्म नेपालमा पनि काम गरेकै थियो । चिनियाँहरू नयाँ सम्भ्रान्त सृजना गर्न लागिपरेपछि भने अमेरिकी कूटनीतिका दुर्बलताहरू सतहमा आएका छन् । सहजै अनुमोदन हुने अपेक्षा राखिएको नेपालसँगको मिलेनियम च्यालेन्ज कर्पोरेसन सम्झौता बल्लतल्ल विधायिकाको स्वीकृति पाउन सफल भएको छ । कार्यान्वयनका कठिनाइहरू बाँकी नै छन् । अमेरिकी दूतावासले जतिसुकै तथ्यगत विवरण उपलब्ध गराए पनि स्टेट पार्टनरसिप प्रोग्राम अगाडि बढ्न सकेन । अमेरिका, जापान, भारत र अस्ट्रेलिया सम्मिलित चतुर्भुज सुरक्षा संवाद (क्वाड) सँगको संलग्नताले गर्दा काठमाडौंमा नयाँ दिल्लीको स्वीकार्यतालाई झन् घटाएको छ ।इतिहासका अन्य महाशक्तिजस्तै अमेरिका मूलतः महासागरीय शक्ति हो । त्यसमा वायुशक्तिको क्षमता थपिएको छ । अमेरिकाको स्थल सेना पनि अद्वितीय छ । तर, अफगानिस्तानको लामो स्थलीय संघर्षले गर्दा सोभियत संघ समाप्त भयो । स्वतन्त्रता प्राप्तिदेखि नै निरन्तर प्रयत्नरत रहे पनि भारतले अझैसम्म कश्मीरलाई साम्य पार्न सकेको छैन । आफ्ना समर्थकलाई अलपत्र पारेर अमेरिकी सेना काबुलबाट भागेको दृश्य संसारले देखेको थियो । अमेरिकी कूटनीतिको सबभन्दा ठूलो सीमितता के हो भने, अप्ठ्यारो समयमा त्यो काम लाग्दैन । चीन पनि सहजकालको मित्र मात्र रहेछ भन्ने ठम्याउँदासम्म राजा ज्ञानेन्द्रका लागि धेरै ढिला भइसकेको थियो । कमजोर देशको आन्तरिक मामिलामा बाहिरी हस्तक्षेप मान्य हुन्न भन्ने अभिव्यक्ति सार्वजनिक खपतका लागि जारी गर्ने गरिन्छ । भित्रभित्रै त्यस्ता दोहोरो मापदण्ड भएका राजनीतिकर्मीले आफूअनुकूल वैदेशिक हस्तक्षेप निम्त्याउन मरिहत्ते गरिरहेका हुन्छन् । सर्वेसर्वा शर्मा ओली अपवाद होइनन् । अमेरिकालाई निम्त्याउँदा राजा महेन्द्रले चीनको प्रतिरोधात्मक उपस्थिति स्वीकार गर्नुपरेको थियो । चीनलाई बोलाएर सर्वेसर्वा शर्मा ओलीले अमेरिकाको भूमिका विस्तारका लागि वातावरण बनाइदिएका छन् । पहिलो शीतयुद्धले गर्दा नेपाल तीस वर्षसम्म गुम्सिन बाध्य भयो । दोस्रो शीतयुद्धले कस्तो खाले कठिन परिस्थिति उत्पन्न गर्ने हो, यसै भन्न सकिँदैन । अहिलेलाई भने खुसी मनाऔं, राजनीतिक स्थायित्वका लागि प्रतिपक्षमा रहने गरी नेपाली कांग्रेसले बहुरंगी गठजोडको सरकारलाई समर्थन गर्ने निर्णय गरेको छ । त्यस्तो निर्क्योलका पछाडि सायद कुनै विदेशी शक्तिको हात छैन !"
राष्ट्रनिर्माताको जन्ममितिमै अन्योल,"गणनाको परिणामशाके १६४४ पौष कृष्ण अमावश्या भनेको शक १६४२ पौष कृष्ण अमावश्या हो । चिनामा दिइएको औंसीको बार बिहीबार दिइएको छ । तारिख गणनाले इस्वी १७२१ जनवरी ११ पर्ने देखिएको छ । तदनुसार विक्रम संवत् १७७७ पौष २७ गते शनिबार पर्छ । यसमा बिहीबार आउने गुन्जाइस नै देखिन्न ।एउटा चिनामा विक्रम संवत् १७७९ को उल्लेख छैन भने अर्को चिनामा कलिगत ४८२३ को । त्यस्तो किन भएको होला ? एकै व्यक्तिका यसरी दुई थरी चिना किन बनाइएका होलान् ? यसबारेमा कसैले चासो राखेको देखिन्न । एउटा चिनामा कलिगत ४८२३ शाके १६४४ मासे ९ तिथौ १ बारे ५ भनिएको छ भने अर्को चिनामा लेखिएको छ शाके १६४४ संवत् १७७९ चान्द्रेण पौष मासे कृष्ण पक्षे अमावश्या तिथेर्घट्यः ४ पले २ तदुपरि शुक्ल पक्ष प्रतिपदि तिथौ गुरुवासरे ।यसबाट थुप्रै सन्देह उत्पन्न भएका छन् । पहिलो सन्देह, माथि नै भनियो, यी चिनाहरू सक्कली होइनन् । सक्कली चिना पृथ्वीनारायणको दाहसंस्कार गर्दा नै जलाइसकिएको हुन सक्ने हुँदा, पछि एक थरी ज्योतिषीले एउटा र अर्का थरी ज्योतिषीले अर्को बनाएको प्रस्ट हुन्छ । अर्को नमिल्दो कुरा, शाके १६४४ को शुरुको दिन चैतमा पर्छ कि वैशाखमा भन्ने प्रश्न उठ्छ । यो चैत्रादि शक संवत् हो भने चैतबाट पौषसम्म महिना गन्दा दसौं हुनुपर्नेमा किन मासे ९ लेखियो ?तिथौ १ भनेको माघ शुक्ल प्रतिपदा हो कि पौष शुक्ल प्रतिपदा, स्पष्ट छैन । चिनामा महिना, तिथि, बार स्पष्ट उल्लेख हुनुपर्छ । माघ भए माघ र पौष भए पौष नै लेखिन्छ, यहाँ द्विविधा हुने गरि किन लेखियो ? शंका उत्पन्न हुन्छ ।त्यति बेला पूर्णिमान्त मानको मास पद्धति थियो वा अमान्त मानको भन्ने एकीन हुनुपर्ने हो । इतिहासकारहरूले अमान्त मानबाट बार आएन भने पूर्णिमान्तबाट गणना गर्नेजस्तो विषय होइन यो । संशोधन मण्डलको प्रकाशन पूर्णिमा का अंकहरू हेर्दा पूर्णिमान्त मान र अमान्त मानलाई खेलको दाउजस्तो बनाइएको देखिन्छ । संशोधन मण्डलकै ऐतिहासिक पत्र संग्रह, दोस्रो भाग मा भनिएको छ मल्लकालको तिथिमितिको गणना अमान्त मान बमोजिम र शाहकालको गणना पूर्णिमान्त मान अनुसार गर्नुपर्छ । यसो हुंदाहुंदै पनि पूर्णिमा अंक १ देखि नै तिथिमितिको गणना गर्दा अमान्त मानबाट बार मिल्न आएन भने पूर्णिमान्त मानबाट आयो भनी देखाइएको छ । शाहकालीन मात्र होइन, मध्यकालीन मितिहरूको पनि पूर्णिमान्त मानबाट गणना गरिएकाले भ्रम हुने गरेको छ । पूर्णिमान्त मान अनुसारको हो भने पौष कृष्ण पक्षपछि पौष शुक्ल पक्ष आउने हो । तर त्यो बेला नेपालमा पूर्णिमान्त पद्धति थियो भन्ने प्रमाण छैन । यदि अमान्त मान हो भने मार्ग (थिंलागा) पछि पौष शुक्ल आउँछ । तब मासगन्ति नवौं भनेर दिइएको चैतबाट गन्दा मंसिर नवौंमा पर्ने हो । त्यही भएर डिसेम्बर २७ को अनुमान भएको होला । तर गते पौषको २७ दिइएपछि मास दसौं भनिनुपर्नेमा नवौं लेखिनु अमिल्दो देखिएको छ । त्यति बेला शाके संवत् कार्तिकादि र अमान्त मान पद्धति अनुरुप थियो भन्ने तथ्यप्रमाणहरू अनगिन्ती छन् । अर्को कुरा, पृथ्वीनारायण शाहको चिनामा रहेको शाके १६४४ कार्तिकादि संवत् थियो भन्ने नै इतिहासकारहरूलाई अहिलेसम्म ख्याल छैन । सुमतितन्त्रको बखान खुब गरिन्छ तर त्यही सुमतितन्त्रले नेपाल संवत्मा ८०२ जोडेपछि शाके संवत् हुन्छ भनेकोतिर हेक्का गरिन्न । तब, शाके १६४४ मा ८०२ घटाइदियो भने नेपाल संवत् ८४२ हुने स्पष्ट छ । पृथ्वीनारायणको चिनामा जन्ममिति विक्रम संवत् १७७९ दिइएको छ, पौषमा नेपाल संवत् ८४२ र विक्रम संवत् १७७९ बीच ९३७ फरक पर्छ । यस्तो ज्ञानको कमी आम इतिहासकारमा अझै छ । यसमा संशोधन मण्डल पनि अछुतो छैन । त्यसैले पृथ्वीनारायणको जन्ममिति सच्याउनुसँगै शाके संवत्लाई शक संवत् मानेर लेखिएका तमाम इतिहासको पुनर्लेखन हुनुपर्छ । अन्यथा नेपालको इतिहास हरहमेसा अशुद्ध भइरहनेछ ।राजवंशी लिपि जानकार तथा पुरातत्त्वविद् हुन् ।"
"विद्यालय शिक्षामा लगानी धेरै, नतिजा कम","अचेल दुई अभिभावक भेट हुँदा विद्यालयको बारेमै गफ हुनेगर्छ । किनभने अभिभावकले आफ्नो आम्दानीको ठूलो हिस्सा छोराछोरीको पढाइमा खर्च गरेका हुन्छन् । तर सोचे अनुरूप लगानीको प्रतिफल पाएका छैनन् । पैसा तिरेबापत छोराछोरीको पढाइ नसुध्रेपछि गुनासो आउनु स्वाभाविकै हो । धेरै राम्रो पढ्लान् भनेर नाम चलेको विद्यालयमा राख्यो तर प्रतिफल शून्य बराबर । महँगो शुल्क तिर्दैमा विद्यालयको पढाइ गतिलो हुन्छ भन्ने छैन । केहीअघि मेरो एक साथीले भनेकी थिइन्, ढाड सेक्ने गरी विद्यालयलाई पैसा बुझायो तर छोराले कक्षा ४ मा पुग्दा पनि सामान्य जोडघटाउ जान्दैन । यस्तो अनुभव धेरै अभिभावकको हुने गर्छ । गणित मात्र होइन अरू विषयमा पनि बालबालिका कमजोर हुने गर्छन् । यसका कारण उनीहरूको व्यक्तित्व विकास पनि हुन सकेको छैन । विद्यालयमा लगानी गर्दा त्यसको प्रतिफल नपाउनुले हाम्रो शिक्षाको कमजोर परिस्थतिलाई दर्साउँछ । विद्यालय प्रशासनलाई यसबारे सोध्यो भने, अभिभावकले घरमा हेर्दैनन् त्यसैले बालबालिकाको पढाइ कमजोर हुन्छ भनेर पन्छिन्छन् । होला कतिपय अभिभावक काममा व्यस्त हुन्छन्, तिनले समय दिन नसके पनि, विद्यालयले आफ्ना विद्यार्थीका लागि शिक्षामैत्री वातावरण बनाउनुपर्छ । बालबालिकाको पढाइ कमजोर हुनुका कारण अभिभावक हुन भनेर पन्छिन मिल्दैन । विद्यालयको शिक्षण वातावरणमा सुधार ल्याउन आफ्नोतर्फबाट गर्न सक्ने काममा ध्यान दिनुपर्छ ।बालबालिको पढाइ सुधार्ने नाममा जब परीक्षा आउँछ तब होस्टलमै राखेर भए पनि विद्यालयले पढाउने गर्छन् । त्यसका लागि थप खर्च गर्न अभिभावकलाई बाध्य पार्छन् । एकातिर अभिभाववका लागि थप आर्थिक बोझ अर्कातिर विद्यार्थीलाई पनि त्यसले सास्ती दिन्छ । यसरी जति नै बेला पनि बालबालिकालाई पढाइको बोझ थपेर उनीहरूको सर्वोपरि विकास हुन्न । राम्रो विद्यालय भर्ना गरेको भने पनि यस्तो घोकाउने पढाइले विद्यार्थीलाई सधैं कमजोर बनाउँछ भन्नेमा विद्यालय प्रशासन सचेत छैनन् । विद्यालयले पढाइ भनेको घोकाउने मात्र हो भन्ने ठानेर अरू क्रियाकलापमा विद्यालयले त्यति ध्यान पुर्याउँदैनन् । अभिभावकले सकीनसकी बुझाइको रकम अनुरूपको पढाइ सुधार्न ध्यान नदिनु दुःखलाग्दो छ । जहिले पनि पढाइका नाममा घोकाउन खोज्नुले विद्यालय यातनास्थल बनिरहेको प्रतीत हुन्छ । पछिल्लो समय महँगो शुल्क तिर्नु भनेको धेरै घोकाउने विद्यालयमा भर्ना गरिदिनु हो भन्ने अभिभावकलाई पर्न थालेको छ । परीक्षा नजिक आउँदा घोकाउने क्रम पनि बढ्छ । यस्तो परम्पराले विद्यार्थीको भविष्यमा ठूलो क्षति गरिरहेको छ । अब यसरी विद्यार्थीको भविष्यमै खेलबाड गर्नु हुन्न । शिक्षाका नाममा विद्यालयलाई यातनास्थल बनाउनु हुन्न । मेरो चिनजानका एक वरिष्ठ शिक्षक भन्नुहुन्छ, बालबालिकाले प्रकृतिमा रमाएर, आफ्नो स्वभाव अनुसार खेल्दै, रमाउँदै पढ्नुपर्छ र यो वातावरण विद्यालयले बनाउनुपर्छ । तर अधिकांश विद्यालयमा यो कुरा लागू हुन्न । घर नजिकै विद्यालय हुँदा पनि बालबालिकालाई घण्टौं बसमा ओहोरदोहोर गराउँछौं । विद्यालयको पढाइ अवधि त छँदैछ यसरी विद्यालय बसमा विद्यार्थी कोच्दा उनीहरूले दोहोरो यातना पाइरहेका छन् । यसले उनीहरूको रमाउने, खल्ने उमेर पनि खोसेको छ । पढाइका नाममा विद्यालयले तिनलाई कडा सजाय दिइरहेका छन् । विद्यार्थी शुल्क मात्र होइन पाठ्यपुस्तक पनि महँगो छ । सामान्य आम्दानी भएका अभिभावकले अचेल छोराछोरी पढाउनै नसक्ने भइसक्यो । यति महँगो पैसा तिरे पनि बालबालिकाले आफ्नो सृजनात्मक क्षमतालाई वृद्धि गर्न सकेका छैनन् । शिक्षकले पनि बालबालिकाको आवश्यकता अनुरूप शिक्षण शैलीलाई परिवर्तन गर्न सकेका छैनन् । शिक्षणसिकाइमा समयानुकूल परिवर्तन आजको आवश्यकता हो । सो अनुरूप विद्यालयहरूले आफूलाई ढाल्नुपर्छ । शिक्षालाई बालबालिकामैत्री बनाउने भनेर समयसमयमा बहस हुने गर्छ । कतिपय नीतिनियम पनि छन् । तर त्यसको लागू हुन नसक्दा प्रतिफल दिन सकेको छैन । एक त, शिक्षा क्षेत्र झन्झन् महँगो भइरहेको छ, अर्को पैसातिरे पनि सो अनुरूप विद्यार्थीहरूको पढाइ सुध्रेको छैन । यस्तो अवस्थाका कारण सरकारको विद्यालय सुधार्ने नीति सफल हुन सकेको छैन । सरकारको प्रतिबद्धताहरू भ्रम साबित भएको छ । विद्यालयभित्र केकस्ता गतिविधि भइरहेका छन् भन्नेबारे सरकारले अनुगमन गर्न सकेको छैन । सरकारले यो विषयमा ध्यान दिने हो भने अभिभावकलाई धेरै राहत महसुस हुनेछ । बालबालिकाको पढाइको विषय सरकार, अभिभावक तथा सम्बद्ध सबैको चासोको विषय बन्नुपर्छ । र, यसको सुधारका लागि सबैले आआफ्नो भूमिका निर्वाह गर्नुपर्छ ।"
मधुरो हुँदै पहिचानको स्वर,"प्रधानमन्त्री पदको शपथ लिँदा यसअघि सुट लगाएका माओवादी केन्द्रका अध्यक्ष पुष्पकमल दाहाल प्रचण्ड पुस ११ मा चाहिँ दौरासुरुवाल र ढाका टोपीमा देखिए । हिन्दीमा शपथ लिँदै आएका मधेशकेन्द्रित दलहरूका बहुसंख्यक नेताले यसपालि नेपाली नै रुचाए । पुस १५ गते मधेश प्रदेशसभामा १०४ सदस्यमध्ये ५६ जनाले नेपालीमा शपथग्रहण गरे । जनमत पार्टीका अधिकांश प्रतिनिधि तथा प्रदेशसभा सदस्यहरूले भाषा आयोगले चिन्दै नचिनेको मधेशी भाषा मा शपथ लिएर मुलुकमा नयाँ भाषा विवाद उत्पन्न गरे ।शपथ सम्बन्धी ऐन२०७९ ले सार्वजनिक पद धारण गर्ने व्यक्तिको शपथ, शपथ लिने र गराउने व्यक्तिको पोसाक र भाषाबारे उल्लेख गरेको छ । ऐनको दफा ४(२) मा शपथ लिने वा गराउने व्यक्तिले आफ्नो संस्कृति र परम्परा वा पहिचान झल्किने मर्यादित वेशभूषा वा पोसाक लगाउन सक्ने भनिएको छ । दफा ५(२) ले मातृभाषामा शपथ लिन सक्ने व्यवस्था गरेको छ । २०६८ सालको राष्ट्रिय जनगणना अनुसार, मुलुकमा १२३ मातृभाषा छन् । यस पालि कुन माननीयले कुन भाषा वा कुन वेशभूषामा सजिएर शपथ लिए, यो स्वविवेकको विषय हुन सक्ला, तर के हेक्का राख्नुपर्छ भने, हिन्दीमा लिएका कारण उपराष्ट्रपति परमानन्द झाको शपथ बदर गरिएको थियो । कारण सर्वविदितै छ, मैथिली मातृभाषी उनले ढाँटेर हिन्दीमा शपथ लिएका थिए । जनमत पार्टीका माननीयहरूले शपथ लिएको मधेशी भाषालाई भाषा आयोगले चिन्दैन, २०६८ सालको जनगणनाले पनि चिन्दैन । २०७८ सालको जनगणनाले के गर्छ, विस्तृत रिपोर्ट आएपछि थाहा होला । भाषा र वेशभूषा व्यक्तिगत रुचिको विषय भए पनि मानिसको पहिचानसँग जोडिएकाले यी पक्षबारे चर्चापरिचर्चा, बहस, छलफल हुनै हुँदैन भने होइन । त्यसैले होला, अचेल यो विषय आम चर्चामा छ । धनुषा र सप्तरीका केही साहित्यिकसांस्कृतिक संस्थाहरू यस विषयलाई अदालतमा चुनौती दिने गृहकार्यमा जुटेका छन् । माओवादी र मधेशवादी आन्दोलनको प्रस्थानविन्दु गणतन्त्र, समानता, समावेशिता मात्र नभई पहिचान पनि थियो । माओवादी र मधेश आन्दोलनकै रापतापमा मुलुकले संघीय लोकतान्त्रिक गणतन्त्रसम्मको यात्रा तय गरेको हो । त्यसकै बलमा बल्लतल्ल सार्वजनिक पदधारकहरूले आआफ्ना मातृभाषामा शपथ लिने अधिकार पाएका हुन् । पहिचानको अर्थ हुन्छ स्मृतिको सहयोगले प्राप्त हुने ज्ञान । कुनै वस्तुमा पाइने यस्तो विशेष तत्त्व जसले गर्दा उक्त वस्तु अरूभन्दा फरक हुन्छ । जाति, धर्म, लिंग, विचारधारा, राष्ट्रियता, संस्कृति, भाषा, इतिहास, व्यवसाय आदि पहिचानका धारक तत्त्व हुन् । यी अवयवकै आधारमा खसआर्य, हिन्दु, मुस्लिम, आदिवासी जनजाति, मधेशी, थारू आदिबीचको फरक छुट्टिने गर्छ । पहिचानवादी दलहरू (माओवादी र मधेशवादी) को बाहुल्य रहेको पहिलो संविधानसभाले पहिचान र सामर्थ्यलाई राज्य पुनःसंरचनाको प्रमुख आधार स्वीकार गरेको थियो । तर पहिलो संविधानसभाबाट संविधान जारी हुन सकेन । दोस्रो संविधानसभामा पहिचानवादी दलहरू किनारामा पुगे । निर्णायक शक्तिका रूपमा स्थापित भएका नेपाली कांग्रेस र नेकपा एमालेको जोडबलले पहिचानलाई बेवास्ता गर्दै राज्य पुनःसंरचना गरियो । एउटै मधेशलाई पाँच भिन्न प्रदेशमा विभाजित गरियो । एकीकरणपूर्व नेपालमा मौलिक भाषा, वेशभूषा र कलासंस्कृति भएका बाइसे र चौबीसे राज्यहरू थिए । अब्बल सांस्कृतिक पहिचान बोकेको मकवानपुर राज्य थियो । चुरे पर्वत शृंखलादेखि दक्षिण तराई तथा पूर्वमा कोसीदेखि पश्चिममा गण्डकी नदीसम्म फैलिएको मकवानपुर नेपालमा गाभियो । एकीकरणपश्चात् मकवानपुरका मधेशीको मात्र होइन, नेवार, राई, लिम्बू, खम्बू, थारू, दनुवार आदि रैथाने जातजातिका भाषा र संस्कृति ओझेलमा पर्दै गए । मुलुक एउटै भाषा एउटै भेष को अभियानमुनि थिचिँदै गयो, खसआर्यबाहेकका भाषासंस्कृति झन्झन् किनारातिर हुत्तिँदै गए । पञ्चायती व्यवस्थाले पुरुष, हिन्दु, नेपालीभाषी, पहाडे उच्च जातका सम्भ्रान्तको एकल पहिचानलाई वैध राष्ट्रिय आदर्श बनाएको थियो । यो प्रवृत्तिले बाँकी जातजातिमा आफूहरू बहिष्करणमा परेको अनुभूति गरायो । नागरिकतासमेतमा विभेद गरियो । २०४६ सालको राजनीतिक परिवर्तनका कारण मुलुकमा बहुदलीय व्यवस्था आयो । समाज अलि खुकुलो भयो । पहिचानका स्वरहरू सुनिन थाले । तर माओवादी जनयुद्ध तथा मधेश विद्रोहले पहिचानवादी आन्दोलन र स्वरलाई उत्कर्षमा पुर्याए । आदिवासी र थारू आन्दोलनले यस स्वरलाई घनीभूत तुल्याए । मधेशमा बोलिने मैथिली, भोजपुरी, अवधि, थारू र हिन्दी भाषाको प्रवेश संघीय र प्रदेश संसद्सम्म भयो ।तर पाँच वर्षयता पहिचानका स्वरहरू फेरि मधुरो हुन थालेका छन् । एउटै भाषा एउटै भेष को नारा फेरि चर्को हुन थालेको छ । आत्मनिर्णयको अधिकारसहितको स्वायत्त प्रदेश अनि मधेशी, आदिवासी जनजाति र थारू मुक्तिको जयघोष गरेका प्रचण्डले पाँच वर्ष नबित्दै दौरासुरुवालको अवतार धारण गरेका छन् । हिन्दीलाई मुलुकको सम्पर्क भाषा बनाउने अभियानमा जुटेका महन्थ ठाकुरहरू नेपालीमा शपथ लिन थालेका छन् । मधेश प्रदेश नामकरण हुँदा राजनीतिक समीक्षकहरूले हर्षबढाइँ गरेका थिए, यसलाई पहिचानका आधारमा नामकरण भएको पहिलो प्रदेशको संज्ञा दिएका थिए । पहिलो प्रदेशसभामा यसको चित्र पनि देखिएको थियो । २०७४ सालको प्रदेशसभामा मधेश प्रदेशका १७ सदस्यमध्ये ४७ जनाले मैथिलीमा, २५ जनाले भोजपुरीमा, २४ जनाले नेपालीमा र ११ जनाले हिन्दीमा शपथ लिएका थिए । पाँच वर्षपछि २०७९ साल पुस १५ मा मधेश प्रदेशसभाका सम्पूर्ण सदस्यमध्ये नेपालीमा ५६ जनाले शपथ लिएका छन् भने, बज्जिकामा १३ जना, मधेशी भाषामा १३ जना, मैथिलीमा ११ जना, भोजपुरीमा ७ जना, थारूमा ३ जना, मगहीमा २ जना, हिन्दीमा २ जना र उर्दूमा १ जना सदस्यले शपथ लिएका छन् ।मधेश प्रदेशमा पाँच वर्षयता नेपालीमा शपथ लिनेको संख्या २४ बाट बढेर ५६ पुगेको छ । मैथिलीमा शपथ लिनेहरूको संख्या ४७ बाट झरेर ११ मा तथा भोजपुरीमा शपथ लिनेहरूको संख्या २५ बाट झरेर ७ मा खुम्चिएको छ । हुँदै नभएको मधेशी भाषामा १३ जनाले शपथ लिएका छन् । यसले पहिचानको स्वर मधुरो भएकै देखाउँछ । केन्द्रीकृत भाषा र संस्कृतिका पक्षधरहरू बलिया भएका छन्, पहिचानवादीहरू कमजोर ।"
आयातित विद्युत् घट्दा लोड कटौती,"काठमाडौं (रासस) भारतको बिहार राज्यबाट आयात भइरहेको बिजुली रोकिँदा नेपाल विद्युत् प्राधिकरणले ठूला उद्योगमा लोड कटौती गरेको छ । बिहारको आपूर्ति प्रणालीमा सोमबार दिउँसोदेखि प्राविधिक समस्या देखिएपछि बिजुली नपुगेर आपूर्ति रोक्नुपरेको प्राधिकरणले जनाएको छ । प्राधिकरणका प्रवक्ता सुरेश भट्टराईका अनुसार रक्सौलरामनगरबाट बिजुली आपूर्ति रोकिएको हो । नेपालले लिइरहेको करिब तीन हजार मेगावाट घण्टा बराबर बिजुली आपूर्ति रोकिएको छ, त्यसैले ठूला उद्योगहरूमा बिहानबेलुकाको लोड कटौती गरेका छौं, उनले भने, अहिले ८० देखि १ सय मेगावाटसम्म बिजुली अपुग भएको छ । भारतीय पक्षले मर्मतसम्भारका लागि अझै तीनचार दिन लाग्छ भनेको छ । प्राधिकरणका अनुसार अहिले मुलुकको कुल विद्युत् माग करिब ३१ हजार १ सय ७७ मेगावाट घण्टा बराबर छ । उक्त माग पूर्ति गर्नका लागि प्राधिकरण तथा सहायक कम्पनीमार्फत करिब ११ हजार मेगावाट घण्टा र निजी क्षेत्रबाट १० हजार ४ सय मेगावाट घण्टा बिजुली आपूर्ति भइरहेको छ । त्यस्तै, ९ हजार २ सय ७४ मेगावाट घण्टा बिजुली भारतबाट आयात भइरहेको छ ।"
वाग्मतीमा मन्त्रालय घटाइँदै,"(मकवानपुर)वाग्मती प्रदेश सरकारका मन्त्रालयको संख्या घटाइने भएको छ । मुख्यमन्त्रीमा शालिकराम जम्कट्टेलले शपथग्रहण गरेसँगै मंगलबार मन्त्रालय घटाउने प्रक्रिया अगाडि बढाएका हुन् । संख्या निर्धारण गर्न उनले कार्यदल गठनको पहिलो निर्णय गरेका छन् । प्रदेशका प्रमुख सचिव मुकुन्दप्रसाद निरौलाको संयोजकत्वमा गठित पाँच सदस्यीय कार्यकलले १५ दिनभित्र प्रतिवेदन बुझाउने छ । त्यसका आधारमा मन्त्रालय संख्या टुंगो हुनेछ । कार्यदलमा आन्तरिक मामिला तथा कानुन मन्त्रालयका सचिव, कानुन सचिव, आर्थिक मामिला तथा योजना मन्त्रालयका सचिव, मुख्यमन्त्री तथा मन्त्रिपरिषद् कार्यालयका प्रशासन महाशाखा प्रमुख सदस्य छन् । अघिल्ला मुख्यमन्त्री राजेन्द्रप्रसाद पाण्डेको कार्यकालमा मन्त्रालय संख्या ८ बाट बढाएर १४ पुर्याइएको थियो । उक्त निर्णयमा त्यतिबेला जम्कट्टेलले पनि सहमति गरेका थिए । प्रदेश सरकारमा पाण्डेले मन्त्रिमण्डल १८ सदस्यीय बनाएका थिए । अब भने प्रदेश सरकारका मन्त्रालय विषयगत आवश्यकताअनुसार मात्रै रहने मुख्यमन्त्री जम्कट्टेलले बताएका छन् । सुशासन र पारदर्शिता पहिलो प्राथमिकता हो । मन्त्रालयको संख्या घटाएर ९ देखि ११ वटासम्म कायम गर्ने तयारी छ, उनले भने । मन्त्रिपरिषद् विस्तारअघि नै टुंगो भइसक्ने उनले बताए । सत्तारूढ दल एमाले, राप्रपा र माओवादीबीच मन्त्रालयको संख्या घटाउने विषयमा सहमति भएको थियो । वाग्मतीमा मन्त्रालय तथा मन्त्रीको संख्या प्रदेशहरूमध्ये धेरै छ । भवन अभावका कारण प्रदेशका मन्त्रालयहरू भाडाका एउटै भवनमा ५ वटासम्म छ । मुख्यमन्त्री जम्कट्टेलले संघीय सरकारसँग योजना माग गर्ने पनि निर्णय गरेका छन् । पुस मसान्तभित्र संघीय सरकारसमक्ष विशेष र समपूरकतर्फको अनुदानका योजनाहरू तयार पारी पठाउने निर्णय भएको छ । सानो आकारको मन्त्रिपरिषद्मंगलबार मुख्यमन्त्री जम्कट्टेलसँगै दुई मन्त्रीले शपथग्रहण गरेका छन् । प्रदेशको चौथो मुख्यमन्त्रीमा नियुक्त जम्कट्टेललाई प्रदेश प्रमुख यादवचन्द्र शर्माले शपथग्रहण गराएका हुन् । मुख्यमन्त्रीसँगै एमाले संसदीय दलका नेता जगन्नाथ थपलिया र राप्रपा संसदीय दलका नेता उद्धव थापाले मन्त्रीमा शपथ लिएका छन् ।थपलियालाई आर्थिक मामिला तथा योजनामन्त्री बनाइएको छ भने थापाको जिम्मेवारी पछि तोकिने गरी नियुक्त गरिएको प्रदेश प्रमुखको कार्यालयले जनाएको छ । थपलिया र थापा दुवैले मुख्यमन्त्रीमा दाबी गर्दै आएका थिए । सत्ता गठबन्धनको शीर्ष नेतृत्वले मुख्यमन्त्रीमा माओवादी र एमालेबीच आलोपालो गर्ने र पहिलो चरणमा माओवादीले नेतृत्व गर्ने सहमति गरेसँगै उनीहरू दिइने पदका लागि सहमत भएका हुन् । गठबन्धनको भागबन्डाअनुसार प्रदेशसभाको सभामुख राप्रपा र उपसभामुख एमालेले लिनेछन् । जम्कट्टेल ५ दलको ७० जना सांसदको समर्थनमा मुख्यमन्त्री बनेका हुन् । विगतमा दलहरूको भागबन्डा पुर्याउन धेरै मन्त्रालय राखेर बढाएको खर्च घटाउन जम्कट्टेल नैतिक दबाबमा छन् । सत्तारूढ दलभित्र मन्त्रीको आकांक्षी धेरै भएका कारण उनलाई भागबन्डा मिलाउन गाह्रो हुने देखिन्छ । हाल सत्तामा रहेका एमालेले ५, माओवादीले ४, राप्रपा र समाजवादीले २२ र हाम्रो नेपाली पार्टीले १ गरी १४ मन्त्रालयमा दाबी गरिरहेका छन् । मुख्यमन्त्री जम्कट्टेलले १४ वटा मन्त्रालय कटौती गरेर घटीमा ९ र बढीमा ११ कायम गर्ने भएपछि झन् सकस हुने देखिएको हो ।"
खोलाले छेक्छ पढाइ,"सिन्धुपाल्चोक (कास) बाह्रबिसे७ घुम्थाङ मलाँती गाउँका १२ वर्षीय रुपक तामाङ बल्ल कक्षा १ मा भर्ना भएका थिए । तर, खोला तर्न नसक्ने भएकाले बाबुआमाले विद्यालय पठाउनै छाडे । वल्लो भोटेकोसी, पल्लो मलाँती खोला । केही दिन अभिभावक र शिक्षकको सहारामा अन्य साथीझै खोला तर्दै झन्डै तीन घण्टा पैदल उनी सेतीदेवी पञ्चकन्या आधारभूत विद्यालय पुगे । पढ्न त मन छ नि, पारि गाउँका मेरै उमेरका साथी कक्षा ७ मा पुगिसके, उनी भन्छन्, म त घरमै खेलेर बस्छु ।स्थानीय साङ्गबारी विद्यालयमा पढ्ने तल्लो मलाँती गाउँटोलका १३ वर्षीय जोम्बे लामाले पनि खोला तर्नुपर्ने डरले कक्षामा जानै छाडिदिए । केहीअघि दुई पटक खोलाले झन्डै बगाएको थियो । त्यो घटनापछि उनको विद्यालय जाने क्रम छुटेको हो । गाउँ अघिको भोटेकोसी नदी पार गर्न सके आधा घण्टामै सेतीदेवी आधारभूत विद्यालय पुगिन्छ । तर, बालबालिकाका लागि नदी तर्न नजिक विकल्प छैन, पुल धेरै टाढा छ । खोलाकै त्रासले परिवारले विद्यालय नपठाउँदा तल्लो मलाँती गाउँकी ९ वर्षीया डोल्मा तामाङले विद्यालय देख्न पाएकी छैनन् । स्थानीय सामुदायिक विद्यालयका प्रधानाध्यापक श्यामकृष्ण नेपालका अनुसार मलाँतीका ९ देखि १३ वर्षसम्मका १६ जना हाराहारी बालबालिकाले खोला तर्नको जोखिमका कारण पढ्न छाडेका छन् । भर्ना भए तर पढ्न कोही आउँदैनन्, उनले भने, खोलाकै पीर छ । नौकिलो, सेराप, दसकिलो, लार्चा खोलापारि, थामी गाउँ, बोक्चेन, नादुङका १८ जनाभन्दा बढीले पढाइ छाडेका छन् । खोला वारिपारि गर्न सास्तीका कारण बालबालिकाले पढ्न छाडे पनि विकल्प छैन ।"
४६ पालिकामा पुगेन राष्ट्रिय बिजुली,"(काठमाडौं)भोजपुरस्थित हतुवागडी२ रानीबासकी सुम्निमा राई कक्षा १० मा पुगिसकिन् । तर उनले बिजुली बत्तीको उज्यालोमा पढ्न पाएकी छैनन् । टुकी बत्ती हुँदै सोलारको उज्यालोमै उनको दैनिकी बित्दै छ । तर घाम नलागेका बेला न सोलार चार्ज हुन्छ, न त्यसको बत्ती बल्छ । अनि गाउँ नै अन्धकारमय बन्न पुग्छ । सोलार नबल्दा टुकी बत्तीको उज्यालोमा खाना पकाउँछौं, खान्छौं, उनले भनिन्, बिहान, दिउँसोको उज्यालो र सोलारको उज्यालोमा मात्रै पढ्न पाउँछौं । रानीबासका हरेक घरमा छुट्टै सोलार पनि चार्ज गरेर राखिएको हुनेसमेत उनले सुनाइन् । तर लगातार पानी पर्दा, घाम नलाग्दा सोलारको समेत चार्ज सकिएर बन्द हुने र टुकी बत्तीको भर पर्नुपरेको उनले जनाइन् । गाउँपालिकाको चुनावअघि नै बत्तीको पोल गाड्न खाल्डो खनेका थियौं, मंसिरको चुनाव आउनुभन्दा अलि अघि पोल पनि गाडिसक्यौं, उनले भनिन्, अब बत्तीको उज्यालोमा पढ्न पाइने भयो, बत्ती आउने भयो भनेको अझै आएन । आम निर्वाचनअघि नै पोल गाड्ने काम भए पनि त्यसपछि केही प्रगति हुन सकेन । न तार तन्काउन थालियो । न बत्ती ल्याउने काम नै सुरु हुन सक्यो । सोलार चार्ज नहुँदा राति पढ्न र गृहकार्यसमेत गर्न नपाइने उनले सुनाइन् । घाम नलागेका बेला सोलार चार्ज हुँदैन, त्यसपछि न पढ्न पाइन्छ, न अरू केही, उनले भने, कहिले पानी पर्छ, कहिले घाम लाग्दैन । मुलुक लोडसेडिङमुक्त भइसक्दा पनि भोजपुरस्थित हतुवागडी गाउँपालिकामा बल्ल १८७५ प्रतिशतले विद्युतीकरण भएको छ । भोजपुरकै आमचोक र साल्पासिलिछो गाउँपालिकामा अझै विद्युतीकरण हुन सकेको छैन । बाजुरास्थित गौमुल गाउँपालिका पनि विद्युत्विहीन हो । गौमुल२ का लक्ष्मण रोकाया बाजुराकै सदरमुकाम मार्तडीमा पढ्न बसेका छन् । मार्तडी बजारमा समेत राष्ट्रिय प्रसारण लाइन पुगेको महिना दिन मात्र भयो । यहाँ पहिला त्रिवेणी जलविद्युत् आयोजनाको बत्ती बाल्थ्यौं, उनले भने, सदरमुकाममा बत्ती आइपुगे पनि हाम्रोमा छैन । सदरमुकाम आउँदा मोबाइल, टर्च लाइट, सोलार चार्ज गरेर फर्कन्छौं र केही दिनलाई काम चल्छ, रोकायाले भने, उज्यालोका लागि झरो नै बाल्छौं, जिजुबाजेले पनि त्यही बाल्नुभयो, हामी पनि त्यही बाल्दै छौं, हाम्रा सन्ततिले पनि त्यही बाल्छन् जस्तो छ । राजनीतिक दलका प्रतिनिधिले बत्ती ल्याउने घोषणा सधैं गर्ने गरे पनि अहिलेसम्म आफूहरूले राष्ट्रिय प्रसारणको बिजुली उपभोग गर्न नपाएको उनको भनाइ छ । बाजुराको २९ हजार ८४ घरधुरीमध्ये १३४४ प्रतिशतमा मात्रै विद्युतीकरण भएको छ । गौमुलसहित बाजुराका हिमाली, बुढीनन्दा, स्वामीकार्तिक खापर, खप्तड छेडेदह, जगन्नाथ गाउँपालिका पूर्णरूपमा विद्युत्विहीन छन् । भोजपुर र बाजुराका जस्तै मुलुकका ४६ पालिकामा नेपाल विद्युत् प्राधिकरणले बिजुली पुर्याउन सकेको छैन । मुलुकका ४७१ पालिकामा मात्र ९० देखि १ सय प्रतिशत विद्युतीकरण भएको प्राधिकरणले मुलुकभरका स्थानीय तहका गाउँपालिका र नगरपालिका वडासम्मको विस्तृत अध्ययन गरी तयार पारेको विद्युतीकरण तथ्यांक ०७९ मा उल्लेख छ । ११३ पालिकामा ६५ देखि ९० र ४५ पालिकामा ३५ देखि ६५ प्रतिशत विद्युतीकरण भएको प्राधिकरणको तथ्यांक छ । मुलुकका ६३ पालिकामा ५ देखि ३५ र १५ पालिकामा शून्यदेखि ५ प्रतिशत विद्युतीकरण भएको छ । कुल जनसंख्याको ९२५१ प्रतिशतमा विद्युत् पहुँच पुगेको प्राधिकरणले जनाएको छ । विद्युत्को पहुँच पुगेकामध्ये ९२३७ प्रतिशतले राष्ट्रिय ग्रिड र ०१४ प्रतिशतले ग्रिडबाहिरबाट विद्युत् पाएका छन् । सबैभन्दा बढी मधेसमा ९९९५ र सबैभन्दा कम कर्णालीमा ५६७९ प्रतिशत विद्युतीकरण भएको छ । प्रदेश १ मा ९१२३, वाग्मतीमा ९७४७, गण्डकीमा ९७७६, लुम्बिनीमा ९६७३ र सुदूरपश्चिम प्रदेशमा ७८८५ प्रतिशत विद्युतीकरण भएको प्राधिकरणले बताएको छ । राष्ट्रिय प्रसारण लाइन पुर्याउन नसकिने ठाउँमा वैकल्पिक ऊर्जा प्रवर्द्धन केन्द्रमार्फत सौर्य, लघु जलविद्युत् (माइक्रोहाइड्रो) लगायतमार्फत विद्युतीकरण गर्ने सरकारको कार्यक्रम छ । प्राधिकरणले एसियाली पूर्वाधार लगानी बैंक (एआईआईबी) र युरोपेली लगानी बैंक (ईआईबी) बाट २० अर्ब सहुलियतपूर्ण ऋण लिएर लुम्बिनी, कर्णाली र सुदूरपश्चिम प्रदेशमा विद्युतीकरण गर्दै छ । ०८२ सालभित्र देशभरका सबै घरघरमा बत्ती पुर्याउने गरी काम भइरहेको प्राधिकरणका प्रवक्ता सुरेशबहादुर भट्टराईले बताए । सबै पालिकामा विद्युतीकरणका लागि धमाधम टेन्डर भइरहेको प्राधिकरणका कार्यकारी निर्देशक कुलमान घिसिङले बताए । धेरै योजनामध्ये केहीको सम्झौता भइसकेको र कुनै सम्झौता हुने चरणमा रहेको उनको भनाइ छ । कुनै भने ठेक्का प्रक्रियामा गइसकेको उनले जनाए ।"
घाम नलागे टुकीको भर,"(ताप्लेजुङसुर्खेत)ताप्लेजुङको फक्ताङलुङ गाउँपालिका६ लेलेपको इलाडाँडा सदरमुकाम फुङलिङबाट ओलाङ्चुङगोला जाने मुख्य नाका हो । चीनको तिब्बत पुग्न यही मार्ग भएर जानुपर्छ । एक दिन पैदलको ओलाङ्चुङगोला पुग्न यहाँ अनिवार्य बास बस्नुपर्छ । यहाँ बस्नेलाई मोबाइल चार्ज गर्नदेखि उज्यालोमा रम्न कठिन छ । यहाँ बिजुली पुगेको छैन । स्थानीय व्यवसायीले सोलार राखेर उज्यालो बनाउनेसम्मको प्रयत्न गरेका छन् । तर घाम लागेर ब्याट्री चार्ज नभए बत्ती बल्दैन । कहिले पाहुनाले खाना खाँदाखाँदै बत्ती निभ्छ र हतारहतार टुकी सल्काउनुपर्छ । फक्ताङलुङ गाउँपालिकामा पर्ने यस्ता थुप्रै बस्ती छन् जहाँ बिजुली पुगेको छैन । पुगेकामा पनि अस्थायी प्रकारका मात्रै छन् । लेलेप र तापेथोकका लागि ताक्लिङ खोलाबाट ६५ किलोवाट विद्युत् उत्पादन गरिएको सरस्वती मावि तापेथोकका प्रधानाध्यापक चन्द्रमणि लिम्बूले जनाए । तर कहिले कम्प्युटरैसमेत नखुल्ने गरी भोल्टेज आउँछ, कहिले बिग्रिएको महिनौंसम्म पनि बनाउन हम्मे पर्छ । पावर नमिलेर होला कम्प्युटर झ्यापझ्याप मार्छ, उनले भने, बिजुली छैन भन्दा छ, तर त्यत्रो काम लाग्ने गरी चाहिँ छैन ।ताप्लेजुङ भौगोलिक दृष्टिकोणले डोल्पा र हुम्लापछिको तेस्रो ठूलो जिल्ला हो । ताप्लेजुङको कुल क्षेत्रफलको आधाभन्दा बढी भूभाग फक्ताङलुङ गाउँपालिकामा छ । तर यहाँ अहिलेसम्म बिजुलीको राष्ट्रिय प्रसारण लाइन पुगेको छैन । सदरमुकाम रहेको फुङलिङ नगरपालिकासँग जोडिएको वाड नम्बर ३ लिंखिममा पनि राष्ट्रिय प्रसारण लाइन छैन । चुनावमा यस पालिकामा भोट माग्न जाने नेताले राष्ट्रिय प्रसारणको आश्वासन दिए पनि व्यवहारमा नदेखिएको स्थानीयको गुनासो छ । सल्यानको कालीमाटी गाउँपालिका६ मा विद्युत् प्राधिकरणले ०७३ सालदेखि बिजुलीका पोल गाड्न सुरु गर्यो । निर्माणको काम गर्दै आएको ठेकेदार कम्पनी सन्तोष कन्स्ट्रक्सनले अहिलेसम्म काम अलपत्र पारिरहेको छ । हामीलाई त बिजुली सपना जस्तै हुने भो, बिजुली नहुँदा सूर्य अस्ताएसँगै गाउँ सुनसान हुन्छ, बिहान सूर्य उदाएपछि मात्र हामी उठ्छौं, स्थानीय कमला विकले भनिन्, बिजुली भएको भए केटाकेटीले समयमै होमवर्क गर्न पाउने थिए, हामीलाई साँझबिहानको काम गर्न सजिलो हुन्थ्यो, मोबाइल चार्ज पनि घरमै गर्न पाउने थियौं, पारिपट्टिको गाउँ पुतलीबजारको बिजुली हेरेर चित्त बुझाउनुपर्ने बाध्यता छ, अहिले पनि सल्लाको दियालो प्रयोग गर्न बाध्य छौं । मोबाइल चार्ज गर्न आधा घण्टा हिँडेर पुतलीबजार जानुपर्ने बाध्यता भएको उनले बताइन् । बिजुली नहुँदा गाउँमा मोबाइल नेटवर्कले पनि राम्ररी काम नगर्ने उनको भनाइ छ । पोल गाडेको दुई वर्ष बित्दा पनि बन्गाडकुपिण्डेको माल्टाका बासिन्दाले बिजुली बाल्न पाएका छैनन् । कर्णालीका धेरैजसो दुर्गम गाउँमा बिजुली नपुग्दा स्थानीय अझै दियालोकै भरमा छन् । राष्ट्रिय जनगणना०७८ को प्रारम्भिक प्रतिवेदनअनुसार कर्णालीमा ५ लाख ६१ हजार घरधुरी छन् । त्यसमध्ये १ लाख १२ हजार घरमा मात्रै विद्युत् प्राधिकरणको केन्द्रीय प्रसारण सुविधा छ । कर्णालीका हाम्रो गाउँमा त बिजुली त सपना मात्रै हो, जाजरकोटको बारेकोट गाउँपालिका३ की सुनिता बस्नेतले भनिन्, घर उज्यालो भए दैनिक कामकाज गर्न, केटाकेटीलाई लेखपढ गर्न र घरका सानातिना उपकरण चलाउन मिल्थ्यो, बिजुली छैन त्यसैले मोबाइल चार्ज गर्न पनि छिमेकी गाउँ रग्दा जानुपर्छ, त्यो पनि आधा घण्टा हिँडेर ।"
"सेञ्चुरी बैंक प्रभुमा विलय, एकीकृत कारोबार सुरु","(काठमाडौं)सेञ्चुरी कमर्सियल बैंक प्राप्ति गरेपछि मंगलबारदेखि प्रभु बैंकले एकीकृत कारोबार थालेको छ । प्राप्तिपछि प्रभु बैंक लिमिटेडकै नामबाट नयाँ बैंक सञ्चालनमा आएको छ । प्रभु बैंक हालसम्म ८ वटा बैंक तथा वित्तीय संस्थालाई गाभेर ३ खर्ब ४० अर्ब सम्पत्तिको बनेको छ । अब नयाँ बैंकको चुक्ता पुँजी २३ अर्ब रुपैयाँ नाघेको छ । निक्षेप २ खर्ब ४८ अर्ब र कर्जा प्रवाह २ खर्ब ५३ अर्ब रुपैयाँ पुगेको छ । करिब ३० लाख ग्राहक संख्या रहेको नयाँ बैंकले ३ सय ६५ शाखा, ३ सय ९ एटीएम र ७२ एक्स्टेन्सन काउन्टरमार्फत वित्तीय सेवा प्रवाह गर्नेछ । गाभिएपछि पनि बैंकमा प्रमुख कार्यकारी अधिकृत (सीईओ) को जिम्मेवारी अशोक शेरचनले नै पाएका छन् । आगामी दुई वर्षमा बैंक सबै पक्षबाट अझ सबल र सुदृढ हुने सीईओ शेरचनले बताए । सेञ्चुरी कमर्सियल बैंकलाई प्राप्तिपछि नेपालको बैंकिङ इतिहासमा फेरि अर्को इँटा थपिएको छ । आगामी दिनमा बैंकलाई नयाँ उचाइमा पुर्याउन, ग्राहकलाई अब्बल सेवा दिन, अर्थतन्त्रमा योगदान पुर्याउन र सेयरधनीलाई उचित प्रतिफल दिन हामी प्रतिबद्ध छौं, उनले भने, आजैदेखि हाम्रा ग्राहकले सेवामा फरकपन महसुस गर्न सक्नुहुनेछ । बैंक तथा वित्तीय संस्था सबै पक्षबाट बलियो भए मात्र मुलुकको आर्थिक समृद्धिमा योगदान पुग्ने प्रतिनिधिसभाका सांसद एवं प्रभु बैंकका पूर्वअध्यक्ष देवीप्रकाश भट्टचनले बताए । कम्तीमा ३३ प्रतिशत महिलालाई रोजगारी दिनुपर्ने नेपालको संविधानको व्यवस्था प्रभु बैंकले पूर्ण रूपमा पालना गरेको पनि उनको भनाइ छ । हाल बैंकमा ६२ प्रतिशत पुरुष र ३८ प्रतिशत महिला कर्मचारी कार्यरत रहेको उनले जनाए । मर्जर वैवाहिक जीवनभन्दा पनि बलियो नाता हो, भट्टचनले भने, विवाहपछि मन मिलेन भने अलगअलग हुन पाइन्छ । तर मर्जरमा त्यो सम्भव हुँदैन । मन मिले पनि, नमिले पनि सँगै छुट्टिन पाइँदैन । यसकारण पनि दुई बैंकबीचको मर्जरपछि आपसमा मनमुटाव आउन नदिएर झन् सबल र सुदृढ बनाएर अघि बढ्न उनले बैंक व्यवस्थापन पक्षलाई आग्रह गरे ।प्रभु बैंक ८ वटा बैंक तथा वित्तीय संस्थालाई गाभेर अहिलेको अवस्थामा आइपुगेको हो । यसले यसअघि पनि साविकका ग्रान्ड बैंक र किस्ट बैंकसहित तीन वटा विकास बैंक र दुई वटा फाइनान्स कम्पनीलाई आफूमा गाभिसकेको छ । नयाँ बैंकको सञ्चालक समितिमा प्रभु बैंकका तर्फबाट ४ जना र साविकको सेञ्चुरी बैंकका तर्फबाट तीन जना गरी ७ जना चुनिएका छन् । बैंक सञ्चालक समिति अध्यक्षमा लीलाप्रकाश सिटौला चयन भएका छन् । बैंक सञ्चालक समितिको बैठकले मंगलबार सिटौलालाई अध्यक्षमा चुन्ने निर्णय गरेको हो । सिटौला यसअघि पनि प्रभु बैंकका अध्यक्ष थिए ।एकीकृत कार्यक्रममा बैंकका अध्यक्ष सिटौलाले नयाँ बैंकसँगै आकार पनि बढेकाले सेवा प्रवाहमा पनि विशिष्टता थपिएको बताए । सेञ्चुरीलाई प्राप्तिपछि सम्पत्तिको आकार पनि ३ खर्ब ४० अर्बको पुगेको छ, उनले भने, त्यसले कति अतिरिक्त सम्पत्ति आर्जन गर्छ, त्यो हेर्न बाँकी छ । प्रभु बैंकमा गाभिने विषय एक साहसिक निर्णय भएको सेञ्चुरी कमर्सियल बैंकका अध्यक्ष राजेशकुमार श्रेष्ठको दाबी छ । प्रभु जस्तो स्थापित बैंकसँग प्राप्तिमा जाने निर्णय आफैंमा चानचुने थिएन, उनले भने, यसकारण यस निर्णयमा केही साथीको मतभिन्नता पनि थियो । अन्ततः उक्त प्रक्रियामा सफल अवतरण भएको छ । आउने दिनमा सञ्चालक समिति र व्यवस्थापन मिलेर उत्कृष्ट सेवा प्रदान गर्ने र यस क्रममा अवरोधहरूलाई फन्छाउँदै अघि बढ्नुपर्ने उनको तर्क छ ।आगामी दिनमा प्रभु बैंक अझ बढी सबल बैंक बन्ने साविकको सेञ्चुरी बैंकका सीईओ मनोज न्यौपानेले बताए । फरक ढंगले अघि बढिरहेको सेञ्चुरी प्रभु बैंकसँगै मिलेपछि नयाँ सिनर्जी आउने पक्का छ, उनले भने, सेवाको गुणस्तर र वित्तीय पहुँचमा नयाँ व्यवस्थापनले अझ राम्रो काम गर्ने प्रतिबद्धता व्यक्त गर्छु ।"
रेलमार्ग सर्भे गर्न रसुवागढी पुग्यो चिनियाँ टोली,"काठमाडौं (कास) केरुङकाठमाडौं रेलमार्गको सम्भाव्यता अध्ययन गर्न आएको चिनियाँ प्राविधिक टोली फिल्ड सर्भेका लागि रसुवागढी पुगेको छ । रेल विभागका महानिर्देशक रोहित बिसुरालसहितको संयुक्त टोली सर्भेका लागि रसुवागढी पुगेको हो । टोलीले स्याफ्रुबेंसी, धुन्चे, रसुवागढीलगायत ठाउँमा सर्भे गर्ने बिसुरालले जनाए । टोलीमा विभागका सूचना अधिकारीसमेत रहेका सिनियर डिभिजनल इन्जिनियर अमन चित्रकारलगायत सहभागी छन् । सम्भाव्यता अध्ययनका लागि पुस १२ मा काठमाडौं आएको टोलीले पहिलो चरणमा फिल्ड सर्भेको काम गर्ने रेल विभागले बताएको छ । टोलीले तीन सातासम्म नेपाल बसेर फिल्ड सर्भे गर्ने कार्यक्रम छ । त्यसपछि करिब डेढ महिनाका लागि चीन फर्कनेछ ।"
हिमालयन शेर्पा विजयी,"(मकवानपुर)हिमालयन शेर्पा क्लब मकवानपुरमा जारी पाँचौं वाग्मती गोल्डकप फुटबल प्रतियोगिताको क्वाटरफाइनलमा पुगेको छ ।हिमालयनले विभागीय टोली त्रिभुवन आर्मी क्लबलाई टाइब्रेकरमा ४२ ले पराजित गर्यो । अब टोलीको भेट भुटनिज युथ क्लब अमेरिकासँग हुनेछ । वाग्मती गाउँपालिका८ स्थित जनता माविको मैदानमा खेलको निर्धारित ९० मिनेटमा ११ गोलको बराबरी भएपछि नतिजा टाइब्रेकरमा पुगेको थियो । टाइब्रेकरमा हिमालयनका गोलरक्षक दीप कार्कीले आर्मीको दुई पेनाल्टी रोकेपछि टोलीको जित सम्भव भयो । उनी म्यान अफ द म्याच घोषित भए । उनले ५ हजार रुपैयाँ प्राप्त गरे । टाइब्रेकरमा शेर्पाका विकास लामा, सत्यम शर्मा, विश्वास श्रेष्ठ र इरिक बेलीले गोल गरे । आर्मीबाट टेकबहादुर बुढाथोकी र भरत खवासले मात्र गोल गरे । दिनेश हेम्जन र कमलबहादुर थापाको पेनाल्टी प्रहार गोलरक्षक दीपले बचाए । निर्धारित समयमा आर्मीका लागि नवयुग श्रेष्ठ र हिमालयनका विदेशी खेलाडी प्रिन्सले गोल गरेका थिए । खेलको २२ औं मिनेटमा नवयुगले पेनाल्टीमा गोल गर्दै हिमालयनलाई अग्रता दिलाए । उनलाई विपक्षी डिफेन्डर अमृत श्रेष्ठले बक्सभित्र लडाएपछि रेफ्री प्रकाशनाथ श्रेष्ठले पेनाल्टीको मौका दिएका थिए । पहिलो हाफमा एक गोलले अगाडि रहे पनि दोस्रो हाफमा आर्मीले निकै फितलो प्रदर्शन गर्यो । खेलको ६० औं मिनेटमा हिमालयनका प्रिन्सले हेडिङमा गोल गर्दै खेल बराबरीमा ल्याए । उनले विश्वास श्रेष्ठको कर्नरमा हेड गरेका थिए । खेलको ७२ औं मिनेटमा उनै विश्वासको फ्रिकिक प्रहार आर्मीका गोलरक्षकले मुस्किलले बचाए । आर्मीका फरवार्ड नवयुग, भरत खवास र टेकबहादुर बुढाथोकीले राम्रो मौका सिर्जना गर्न सकेनन् । फलस्वरुप आर्मी सिजनको दोस्रो नकआउट प्रतियोगिताको पहिलो खेलबाटै बाहिरिन पुग्यो । यसअघि पोखरामा सम्पन्न आहारारा पोखरा गोल्डकपमा पनि आर्मी पहिलो खेलमै पराजित भएको थियो । शेर्पाले तीन विदेशी खेलाडी मैदानमा उतारेको थियो । उनीहरूको प्रदर्शनमा आर्मीले दबाबमा खेल्नुपरेको थियो । बुधबार मछिन्द्र र एपीएफ क्लबबीच प्रतिस्पर्धा हुनेछ ।"
न्यु डायमन्डको जित,"काठमाडौं (कास) डिफेन्डिङ च्याम्पियन न्यु डायमन्ड युथ स्पोर्ट्स क्लब मंगलबार सातौं एनभीए राष्ट्रिय महिला तथा पुरुष क्लब भलिबल च्याम्पियनसिपको सेमिफाइनल पुगेको छ ।महिलातर्फ समूह ए मा न्यु डायमन्डले एभेरस्ट भलिबल क्लबलाई २५७, २५१०, २५१२ ले पराजित गर्यो । यस जितले डायमन्ड ६ अंकसाथ अन्तिम चारमा स्थान बनाउन सफल भयो । अघिल्लो दिन डायमन्डले नयाँबजार सामाजिक युथ क्लबलाई हराएको थियो । समूह ए बाटै नेपाल पुलिस क्लबले पनि सेमिफाइनलमा पुगेको छ । अब न्यु डायमन्ड र पुलिसबीचको खेलले समूह विजेता टुंगो लगाउने छ । अर्को खेलमा एपीएफ क्लबले विजयी सुरुवात गरेको छ । एपीएफले गण्डकी प्रदेशलाई २५१५, २५१०, २५११ को सोझो सेटमा जित निकालेको हो । पुरुषतर्फ नेपाल पुलिस क्लबले ढोरपाटन भलिबल प्रशिक्षण केन्द्रलाई २५१२, २५२०, २५११ ले पराजित गर्दै ६ अंकसाथ क्वाटरफाइनलमा स्थान सुरक्षित गरेको छ । यसअघि पुलिसले न्युटन भलिबल क्लबमाथि जित पाएको थियो । त्रिपुरेश्वरस्थित राखेप कभर्डहलमा भारतीय खेलाडीसम्मिलित दाँवाली मिलन क्लबले मणिमुकुन्द भलिबल क्लबलाई ३१ ले सेटमा हरायो । दाँवालीले २१२५, २५२१, २५२२, २५२३ ले सेट जित्यो । समूह ए मा रहेको दाँवाली पहिलो खेलमा त्रिभुवन आर्मी क्लबसँग पराजित भएको थियो । यो समूहबाट आर्मी क्वाटरफाइनल पुगिसकेको छ । पुरुषतर्फ गण्डकी प्रदेशले पहिलो पटक च्याम्पियनसिपमा सहभागिता जनाएको न्युटन भलिबल क्लबलाई २५१२, २५१७, २५२२ ले हराएको छ ।"
बेल र लोरिसको संन्यास,"पेरिस (एपी) विश्व फुटबलका दुई ठूला हस्तीले संन्यास घोषणा गरेका छन् । त्यसमध्ये गारेथ बेलले सबै खाले फुटबलबाटै संन्यास लिएका हुन् । हुगो लोरिसको संन्यास भने अन्तर्राष्ट्रिय फुटबलबाट मात्रै रह्यो । बेलले ३३ वर्षको उमेरमा फुटबलबाट बिदा लिएका हुन् । उनी बेलायती फुटबल इतिहासकै सबैभन्दा सफल खेलाडी हुन् । त्यसमा उनले ५ युरोपेली च्याम्पियन्स लिग जितेका छन् भने वेल्सका लागि विश्वकप खेलेका छन् । सन् २०१३ मा उनी सबैभन्दा महँगा खेलाडी भएका थिए । त्यो पनि क्रिस्टियानो रोनाल्डोसँगै । रियल म्याड्रिडले उनलाई १३ करोड २० लाख करोड डलरमा किनेको थियो । यसको एउटै कारण थियो, उनी निकै आक्रामक रूपमा गति लिन सक्थे र त्यसकै फाइदा उठाएर गोल गर्न सिपालु थिए, अझ त्यो पनि बायाँ खुट्टाको प्रहारमा । गत वर्षसँगै सन् २०१४, २०१६, २०१७ र २०१८ मा उनले रियलकै लागि च्याम्पियन्स लिग जितेका हुन् । पछिल्लो समय उनका लागि सबैभन्दा ठूलो समस्या एकपछि अर्को चोट रह्यो । देशका लागि उनी नै उत्कृष्ट खेलाडी रहे । उनले वेल्सका लागि कीर्तिमान १ सय ११ खेल खेले । त्यसमा कीर्तिमान नै रहेको ४१ गोल पनि गरे । उनको सबैभन्दा ठूलो योगदान वेल्सलाई ६४ वर्षयता पहिलो पटक विश्वकप छनोट गराउनु रह्यो । संन्यास घोषणा गर्नेक्रममा बेलले भनेका छन्, अन्तर्राष्ट्रिय फुटबलले मलाई सबथोक दिएको छ, यसले मेरो जीवन मात्र परिवर्तन गरेन, म आफैं को हुँ, त्यो नै परिवर्तन गरेको छ । लोरिसले भने फ्रान्सका लागि १ सय ४५ पल्ट खेलेका छन् । उनी सन् २०१८ मा विश्वकप विजेता फ्रान्सका प्रमुख खेलाडी थिए अनि उनकै नेतृत्वमा फ्रान्सले कतार विश्वकप खेलेको थियो । फाइनलमा फ्रान्स अर्जेन्टिनाको हातबाट पराजित भएको हो । उनले फ्रान्सका लागि सन् २००८ मा डेब्यु गरेका थिए उरुग्वेविरुद्ध ।टोटेनहमका ३६ वर्षीय गोलरक्षकले आफ्नो सम्पूर्ण ध्यान क्लब फुटबलमै केन्द्रित हुने बताएका छन् ।"
एन्टिबायोटिक र कडा औषधिको जोखिम,"स्वास्थ्य चिकित्सा क्षेत्रमा प्रतिष्ठित द लानसेट मा प्रकाशित अध्ययन प्रतिवेदनअनुसार औषधि प्रतिरोधी संक्रमणका कारण हरेक वर्ष विश्वभर करिब ५० लाख मानिसको ज्यान जाने गरेको छ । यो प्रतिवेदनलाई विश्व स्वास्थ्य संगठन (डब्लूएचओ) ले समेत आत्मसात् गर्दै यसविरुद्ध अहिले नै उचित कदम नचाले भयावह रूप लिने ठहर गरेको छ । एन्टिमाइक्रोबियल रेसिस्टेन्स (एएमआर) विश्वमा अर्को ठूलो महामारी बन्ने विषयलाई कसैले पनि नकार्न सक्दैन । यो स्वास्थ्य क्षेत्रमा काम गरिरहेका सबै निकाय र व्यक्तिले मानेको तथ्य हो । एन्टिमाइक्रोबियल रेसिस्टेन्स भन्नाले कुनै पनि प्रकारको एन्टिबायोटिक्स, एन्टिभाइरस, एन्टिफंगल तथा एन्टिप्यारासाइटिक औषधिले समयको विकाससँगै जीवाणुहरूले त्यसविरुद्ध प्रतिरोधी क्षमता बनाउनु हो । जसले गर्दा जीवाणुका कारण हुने संक्रमणलाई नियन्त्रण गर्न कठिन हुन्छ, बिरामीको ज्यानै जाने खतरा रहन्छ ।डब्लूएचओले नै आधुनिक युगमा स्वास्थ्य क्षेत्रको सबैभन्दा ठूलो चुनौतीका रूपमा एएमआर देखापर्ने बताइरहँदा नेपाल पनि त्यसबाट अछुतो छैन । नेपालजस्तो विश्वका धेरै अल्पविकसित देशलाई एएमआर आगामी दिनमा ठूलो चुनौती हुने देखेरै यसको रोकथाम र नियन्त्रणका लागि डब्लूएचओलगायत स्वास्थ्य क्षेत्रमा कार्यरत विभिन्न अन्तर्राष्ट्रिय संस्थाहरूले विभिन्न प्रयत्न गरिरहेका छन् ।एएमआर प्राकृतिक विकासको एक अभिन्न अंग भए पनि यसलाई बृहत् बनाउन मानवकै देन छ । डब्लूएचओका अनुसार यसले भयावह रूप लिनुको सबैभन्दा ठूलो कारक मानव, पशु र बोटबिरुवामा अनियन्त्रित रूपमा अत्यधिक एन्टिमाइक्रोबियल (कीटनाशक) को प्रयोग, विभिन्न खोपको अपर्याप्तता, सफा पानीको अभाव, व्यक्तिगत तथा सामुदायिक सरसफाइको कमी, संक्रमण नियन्त्रण गर्ने कमजोर प्रणाली तथा फोहोर व्यवस्थापनको अभाव हो ।एएमआरसँग सम्बन्धित समस्या सम्बोधन गर्न एक पक्षको मात्रै नभएर बहुपक्षको समन्वय आवश्यक पर्छ । डब्लूएचओले पनि यसका लागि खाद्य एवं कृषि संगठन, विश्व पशु स्वास्थ्य संगठनलगायत विभिन्न सरोकारवाला निकायसँग सहकार्य गरेर कार्यक्रमहरू तय गरेको छ । लानसेटमा २०१९ मा प्रकाशित प्रतिवेदनअनुसार दक्षिण एसियाली राष्ट्रमा प्रतिएक लाख औसतमा ७७ जनाको एएमआरसँग सम्बन्धित कारण र करिब २२ जनाको एन्टिमाक्रोबियल रेसिस्टेन्सकै कारण ज्यान जाने गरेको छ ।काठमाडौंको बानेश्वरस्थित निजामती कर्मचारी अस्पतालमा कार्यरत सघन उपचार विशेषज्ञ डा प्रदिप तिवारीका अनुसार नेपालमा पनि पछिल्लो समय एएमआरका कारण गम्भीर भएर अस्पतालको आईसीयूमा भर्ना हुने बिरामीको संख्या बढिरहेको छ । नेपालमा एएमआरकै कारण के कति बिरामी जटिल अवस्थामा पुग्छन् वा मृत्यु हुन्छ भन्ने यकिन तथ्यांक नभए पनि यथोचित अध्ययन गरिएको खण्डमा त्यो उल्लेख्य हुने उनको तर्क छ । नेपालमा एएमआरका कारण वार्षिक कति पीडित हुन्छन् वा मृत्यु नै हुन्छ भन्ने औपचारिक तथ्यांक मैले कतै भेटेको छैन, उनले भने, यदि त्यस्तो अध्ययन गर्ने हो भने सो संख्या उल्लेख्य हुन्छ भन्नेमा म विश्वस्त छु ।उनको अनुभवमा नेपालमा इकोलाई, क्लेबसेला, एसिनिटोब्याक्टर, स्युडोमोनस जस्ता ब्याक्टेरिया तथा केही फंगसमा एएमआर देखिएको छ । जसका कारण ती जीवाणुबाट संक्रमित हुँदा उपचारमा जटिलता सिर्जना भएको छ । विशेष गरेर एएमआर संक्रमण देखिएका व्यक्तिको उपचार जटिल हुन्छ । उनीहरूलाई सामान्य औषधिले काम गर्दैन र कडा प्रकारका औषधि चलाउनुपर्दा अन्य समस्या पनि देखिन्छन्, उनले भने ।उनका अनुसार नेपालमा गरिएका विभिन्न अध्ययनले धेरै मानिसले एन्टिमाइक्रोबियल्स औषधि सजिलै फार्मेसीबाट किनेर खाने गरेका छन् । त्यसरी आवश्यकता नै नभएको औषधि प्रयोग गर्दा सूक्ष्म जीवाणुहरूलाई प्रतिरोधी क्षमता विकास गर्न मद्दत पुग्ने गर्छ । धेरै प्रयोग गरे उक्त औषधिले काम गर्दैन भन्ने सर्वसाधारणमा भ्रम छ । त्यस्तो होइन । प्रतिरोधक क्षमता भएको जीवाणु विभिन्न वातावरणबाट मानिसमा प्रवेश गर्ने हो र त्यस्तो जीवाणुविरुद्ध औषधि प्रभावकारी नहुने हो, उनले भने, अहिले केही त्यस्ता जीवाणु पनि फेला परेका छन्, जसलाई हालसम्म पत्ता लागेका कुनै पनि औषधिले कामै गर्दैन, त्यसलाई प्यान ड्रग रेसिस्टेन्ट माइक्रोबियल्स भनिन्छ ।डा तिवारीका अनुसार हाल सामान्य वातावरणभन्दा अस्पताल बसाइका क्रममा हुने संक्रमणको उपचार जटिल हुँदै गएको देखिन्छ । लामो समय अस्पताल बस्दा संक्रमणमा एएमआर बढी देखिने गरेको छ, उनले भने, त्यसो भन्दैमा बाहिरी वातावरणमा संक्रमण नै हुँदैन भन्ने होइन । अस्पतालमा संक्रमण नियन्त्रणका उपाय प्रभावकारी रूपमा पालना नगर्दा संक्रामक जीवाणुले प्रतिरोधी क्षमता विकास गर्दै वृद्धि हुने राम्रो वातावरण प्राप्त गर्छन् । जसका कारण बाहिरी वातावरणभन्दा अस्पतालजन्य संक्रमण झन् जटिल हुन सक्छन् ।नेपाल मेडिसिटी अस्पतालका सघन उपचार विशेषज्ञ डा किशोर खनालका अनुसार नेपाल दक्षिण एसियामा सम्भवतः भारत र बंगलादेशपछि एएमआरको समस्या धेरै देखिएको देशमध्येमा पर्छ । एन्टिमाइक्रोबियल्सको जथाभावी प्रयोगले यो समस्या बढेको हो । सामान्य खालको औषधि प्रयोग गरेर निको हुने संक्रमणका लागि कडा खालका एन्टिमाइक्रोबियल्स प्रयोग गर्ने क्रम बढेको देखिन्छ, उनले भने, अहिले हामीसँग जति एन्टिमाक्रोबियल्सको विकल्प छ त्यो नै कम जस्तो देखिन थालेको छ । यो निकै गम्भीर समस्या हो ।मान्छेमा मात्रै नभएर पशुपक्षीमा पनि जथाभावी एन्टिमाइक्रोबियल्स छिरिसकेको छ । खास गरेर कुखुरामा निकै कडा खालका एन्टिमाइक्रोबियल्स प्रयोग हुने गरेको देखिन्छ । जुन हामी आईसीयूमा भर्ना भएका बिरामीको उपचारका लागि प्रयोग गर्छौं । त्यसको प्रभाव कालान्तरमा मानिसमा नै पर्ने हो, उनले भने, एएमआर जीवाणुको संक्रमण भएर आईसीयू आइपुग्ने बिरामीको उपचार लामो र जटिल हुने गरेको छ ।संक्रामक रोग विशेषज्ञ डा अनुप सुवेदीको अनुभवमा पनि नेपालमा धेरै मानिसको मृत्यु एएमआरका कारण हुने गरेको छ । यद्यपि त्यसको यकिन तथ्यांक भने उपलब्ध छैन । अरू क्षेत्र छाडेर अस्पतालकै कुरा गर्ने हो भने संक्रमण रोकथामको उचित उपाय अवलम्बन भएको पाइँदैन, उनी भन्छन्, मतलब कस्तो अवस्थामा केका आधारमा एन्टिमाइक्रोबियल्स प्रयोग गर्ने भन्ने धेरैलाई थाहा छैन, थाहा हुनेले पनि खासै वास्ता गरेको देखिँदैन । एएमआर नियन्त्रण गर्न यसमा सरोकार रहेका सबै पक्षको समन्वयमा बृहत् काम गर्ने बेला भइसकेको उनको भनाइ छ ।चिकित्सक वा अस्पताललाई मात्रै दोष दिएर पन्छिने अवस्था छैन । भेटेरिनरीतर्फ पनि एन्टिमाइक्रोबियल्सको जथाभावी प्रयोग छ, उनले भने, त्यो पनि एउटा प्रमुख कारक हो, जसलाई सम्बोधन गर्नैपर्छ । कोभिड१९ महामारीका बेला नेपालमा एन्टिमाइक्रोबियल्सको जथाभावी प्रयोग गरिएका थुप्रै उदाहरण देखिएको डा सुवेदी बताउँछन् । कोभिडका बिरामीले त्यतिबेला जथाभावी एन्टिबायोटिक्स खाए । जुन अधिकांश अवस्थामा आवश्यक नै थिएन । त्यसले गर्दा धेरैलाई पछि अप्ठेरो पनि पर्यो, उनले भने, हामीकहाँ एएमआर देखिएका जीवाणुविरुद्ध प्रयोग गर्न औषधिकै पनि अभाव छ । विदेशमा ती औषधि उपलब्ध भए पनि यहाँ पुरानै औषधिको भर गरेर उपचार गर्नुपर्ने बाध्यता छ । केही समय अगाडि नेपालमा समेत गरिएको एक अध्ययनमा यहाँ एन्टिबायोटिक प्रतिरोधी टाइफाइड गराउने ब्याक्टेरिया भेटिएको थियो । द लानसेट माइक्रोबमा प्रकाशित एक अध्ययन प्रतिवेदनअनुसार टाइफाइड संक्रमणको कारक मानिएको सालमोनेला इन्ट्रिका सेरोभार टाइफिमुरियम (एस टाइफी) मा औषधि प्रतिरोधात्मक स्ट्रेन देखापरेको र त्यो दक्षिण एसियाका देशबाट अन्य देशमा पनि विस्तार भएको छ ।अनुसन्धानकर्ताले नेपाल, बंगलादेश, पाकिस्तान र घानाबाट २०१६ देखि २०२१ सम्म तथ्यांक संकलन गरी अध्ययन गरेका थिए । नेपालमा उनीहरूले काठमाडौं मेडिकल कलेज तथा धुलिखेल अस्पतालसँगको सहकार्यमा अध्ययन गरेका थिए । एस टाइफीले गरेको संक्रमणलाई नियन्त्रण गर्न एन्टिभाइरल औषधि उपलब्ध भए पनि ब्याक्टेरियामा प्रतिरोधी क्षमता विकास भएका कारण त्यस्ता औषधिको प्रभाव तुलनात्मक रूपले कम हुँदै जाने डर हुन्छ । हाल प्रतिरोधी एस टाइफीको विस्तार धेरै ठूलो नदेखिए पनि अध्ययनको दायरा फराकिलो हुँदै जाँदा यसको दरमा पनि वृद्धि हुने देखिन्छ ।"
छालाको स्याहार,"रोकथाम गर्न भ्यासलिन वा कुनै पनि तेल भएको मोइस्चराइजर लगाइराख्ने । यसले छालामा तेलको पत्र बनाई छालामा पानीको मात्रा बनाउन सघाउँछ । धेरै तातोपानीले छालामा भएका प्राकृतिक तेल नष्ट गर्ने भएकाले मनतातो पानीले थोरै समय लगाएर नुहाउने ।  सम्भव भएसम्म कोठाको हावा ओसिलो बनाउन रूम ह्युमिडिटिफियर प्रयोग गर्ने । हावा ओसिलो भइराखेमा छाला सुक्खा हुन पाउँदैन र छाला फुट्ने सम्भावना कम हुन्छ । छालालाई सकेसम्म बाहिरी हावा र धूलोबाट बचाउने । प्रशस्त पानी पिउने । (छाला, यौन तथा कुष्ठरोग विशेषज्ञ डा पुडासैनी निजामती कर्मचारी अस्पतालमा कार्यरत छन् ।)"
बच्चा र वृद्धवृद्धालाई न्यानो,"मौसमी तापक्रम कम भएसँगै बालबालिका र ज्येष्ठ नागरिक बढी समस्यामा हुन्छन् । रुघाखोकी, इन्फ्लुएन्जा, श्वासप्रश्वासको समस्या धेरैजसो जाडो मौसममा देखिने गर्छ । चिसोबाट सिर्जित समस्या लिएर यतिबेला अस्पताल र स्वास्थ्य संस्था धाउनेहरू पनि बढेका छन् ।त्रिवि शिक्षण अस्पतालका छातीरोग विशेषज्ञ डा निरज बमले केही सातायता श्वासप्रश्वासका बिरामी आउने क्रम बढेको र त्यसमा ज्येष्ठ नागरिक अधिक रहेको बताए । उनका अनुसार घरमै अक्सिजन वा इन्हेलर लिइराखेका, दमखोकीका बिरामी, क्यान्सरको उपचार गराइरहेका, इन्सुलिन तथा औषधि खाइरहेका, रक्तचाप, मिर्गौला वा मुटुको समस्या भएका ज्येष्ठ नागरिकलाई जाडो मौसममा झन् जटिलता देखिन्छ । उनी त चिसो मौसममा मार्निङ वाक नजान पनि सल्लाह दिन्छन् । बिहान शीत पर्छ र कुहिरो लागेको हुँदा चिसोले चाँडै समात्न सक्छ, उनी सुझाउँछन्, दीर्घरोगीले औषधि नियमित सेवन गर्ने, तातो खानेकुरा खाने, धूमपान तथा मद्यपानबाट टाढा बस्ने, हावा पास हुने ठाउँमा मात्र हिटर ताप्ने, पूजाआजाका नाममा चिसोपानीले ननुहाउने, फलफूल तथा सागपात बढी खाने गर्नुपर्छ ।बालबालिका र ज्येष्ठ नागरिक चिसो तापक्रममा अरू उमेर समूहभन्दा सधैं उच्च जोखिममा हुन्छन् । तिनीहरूलाई फ्लु र जाडोसम्बन्धी अन्य समस्याबाट बचाएर सुरक्षित र स्वस्थ राख्नु आवश्यक छ । बालबालिकामा रुघाखोकी, भाइरल इन्फेक्सनको सम्भावना बढी रहन्छ भने ज्येष्ठ नागरिकमा दम बढ्ने, जोर्नी दुख्नेलगायत समस्या देखिने गरेका छन् । बालबालिकामा रुघाखोकी, दमजस्तो घ्यारघ्यार हुने, निमोनिया, झाडापखालालगायतको समस्याले बढी सताउने चिकित्सक बताउँछन् । ओम अस्पतालकी बालरोग विशेषज्ञ डा रीता सिंहले विशेषगरी रुघाखोकी, ज्वरो, भाइरल डायरियाको समस्या लिएर आउनेको संख्या बढी रहेको बताइन् । श्वासप्रश्वासको संक्रमणबाट बच्न मास्क लगाउने, हात सफा राख्ने, बच्चाहरू बिरामी भएमा पर्याप्त आराम गराउनुपर्ने उनको सुझाव छ । अभिभावकले दुई दिनमा ज्वरो निको भयो भन्दैमा स्कुल पठाउनुहुन्छ तर बच्चालाई पूर्ण रूपमा आराम पुगेको हुँदैन । समस्या फेरि बल्झिन सक्छ, उनले भनिन्, उनीहरूलाई न्यानो राख्ने, मनतातो पानीले गार्गल गर्न लगाउने, तातोपानी पिलाउने गर्नुपर्छ । उनका अनुसार विशेषगरी स्कुल जाने बालबालिकामा जाडोमा बढी समस्या देखिन्छ । भर्खर स्कुल जान थालेका बच्चाहरू समाजसँग घुलमिल भइसकेका हुँदैनन्, छिटो बिरामी परिरहन्छन् । झाडापखाला भएमा जीवनजल तथा झोलपदार्थ बढी खुवाउनुपर्छ, उनले भनिन्, साना नानीहरूलाई पनि दिनभर घाममा राख्न जरुरी छैन । त्यसले तातोको बानी लाग्छ र जाडो सहनै नसक्ने हुन्छन् । ठिक्कको लुगा र न्यानोमा राख्नुपर्छ ।बालबालिकालाई बाहिर लग्नै परेमा न्यानो लुगा र मास्क लगाइदिने, झोलिलो तथा मनतातो पानी खुवाउने गर्नुपर्छ । खान नसक्ने भए, श्वास फेर्न गाह्रो भए वा उच्च ज्वरो आए अस्पताल लैजानुपर्छ । रोटाभाइरस खोप र निमोनियाविरुद्धको खोप लगाउन पनि चिकित्सकहरू सुझाउँछन् ।परोपकार प्रसूति तथा स्त्री रोग अस्पतालकी बालरोग विशेषज्ञ एवं नवजात शिशु विभागीय प्रमुख डा कल्पना उपाध्याय सुवेदी नवजात शिशुसँगै सुत्केरीलाई घाम लाग्ने न्यानो कोठामा राख्न सल्लाह दिन्छिन् । उनका अनुसार शिशुलाई आमाको नांगो छातीमा टाँसेर राख्दा, स्तनपान गराउँदा चिसोले हतपती समात्दैन । आमाको नांगो छातीमा राख्नाले शीतांग हुनबाट बचाउँछ । स्तनपान गराउँदा आमाको तातोपन बच्चामा जान्छ, जसले गर्दा दूधबाट ग्लुकोज प्राप्त हुनुका साथै बच्चामा ऊर्जा पनि आउँछ, उनले भनिन् । समयभन्दा अघि जन्मेको बच्चालाई एक महिनासम्म ननुहाए पनि फरक नपर्ने उनी बताउँछिन् । महिना पुगेर जन्मिएकालाई २४ घण्टा नबित्दासम्म ननुहाए हुन्छ । बच्चा फोहोर नै छ भने मनतातो पानीले पुछिदिए पुग्छ । त्यसरी नुहाइदिँदा पनि बच्चा चिसिने डर भने हुन्छ, डा सुवेदीले भनिन्, टाउको जहिल्यै छोप्ने तथा हातखुट्टामा मोजा र पन्जा लगाइदिने गर्नुपर्छ । यसो हुँदा शीतांग हुनबाट बच्चाहरू जोगिन्छन् । हिटर भने हावा खेल्ने कोठामा मात्र बाल्न उनले सुझाइन् ।जाडोमा विशेषगरी ६० वर्षमाथिको उमेरसमूह र दीर्घरोगी झनै जोखिममा हुन्छन् । रोग प्रतिरोधी क्षमता कम हुने, शारीरिक तथा मानसिक रूपमा कमजोर हुने भएकाले उनीहरूलाई विशेष हेरचाह गर्नुपर्ने वीर अस्पतालका ज्येष्ठ नागरिक रोग विशेषज्ञ डा उमेश बोगटीले बताए । दम भएको बिरामीलाई चिसोले झन् सताउँछ । रक्तनलीहरू खुम्चिनाले रक्तचाप अझै बढ्छ, जसले गर्दा मुटुमा समस्या आउन सक्छ, उनले भने । उनका अनुसार फ्लु, मांसपेशी तथा जोर्नी दुख्ने ज्येष्ठ नागरिक जाडो महिनामा थला पर्न सक्छन् । यस्तो बेला उनीहरूमा हाइपोथर्मिया को समस्या देखिन सक्छ । एकदमै चिसो हुँदा शरीरको तापक्रम घट्छ, त्यसले हाइपोथर्मिया हुन्छ । सुरुवाती चरणमा हातखुट्टा चिसो हुने, मुख सुन्निने, छाला सेतो हुँदै जाने, हल्का काम्ने, बिस्तारै बोल्ने जस्ता लक्षण देखिन सक्छन्, डा बोगटीले भने, जटिल भएमा हातखुट्टा बढी नै काम्ने, नियन्त्रण गर्न नसक्ने, मुटुको चाल कम हुँॅदै जाने, सास फेर्न गाह्रो हुने समस्या आउँछ । थाइराइड, मधुमेहजस्ता रोग हुने भएकाले वृद्धावृद्धाको शरीरले सहजै तापक्रम सन्तुलन गर्न नसक्ने उनी बताउँछन् ।ज्येष्ठ नागरिकमा डिमेन्सिया (बिर्सिने समस्या) हुने भएकाले पनि परिवारका सदस्यले विशेष सावधानी अपनाउनुपर्छ । डिमेन्सिया भएको बिरामीलाई त जाडो हो कि गर्मी थाहा नहुन सक्छ । न्यानो लुगा लगाएको पनि थाहा हुँॅदैन, त्यसैले चिसो लाग्न सक्ने सम्भावना धेरै हुन्छ, उनले भने, यस्तो अवस्थामा घरका सदस्यले ख्याल गर्नुपर्छ । समय दिनुपर्छ । जाडोमा ज्येष्ठ नागरिकलाई कोठाभित्र तथा सिरकको न्यानोमा मात्र राख्नुको साटो हल्का व्यायाम गराउनु राम्रो हुने चिकित्सक सुझाउँछन् । जसले शरीरमा ऊर्जा आउनुका साथै रक्तसञ्चार चलायमान रहन्छ । चिसो तथा सुक्खा हावाले गर्दा दम बढ्न सक्छ । यस्तोमा मास्क लगाउनु बुद्धिमानी हुन्छ, डा बोगटी भन्छन्, दमका बिरामीले मुखले भन्दा नाकले सास फेर्नु राम्रो ।चिसो मौसममा हावा चल्ने र मौसम पनि गुम्म हुने भएकाले ज्येष्ठ नागरिकमा विन्टर डिप्रेसन को खतरा देखिने चिकित्सकहरू बताउँछन् । मनोचिकित्सक डा कपिल उपाध्यायका अनुसार यो समस्याको समाधान भनेकै परिवारले प्रशस्त समय दिने र कुरा गरिराख्नु हो । गर्मीभन्दा जाडो महिनामा निराश हुने तथा डिप्रेसनका लक्षण अलि बढी देखिने गरेको उनको भनाइ छ । घामको कमीले पनि मान्छेलाई निराश बनाउन सक्छ । घाम एक किसिमको डाक्टर नै हो, उनले भने, चाहिने मात्रामा घाम, पोषण, निद्रा पुगेन र मान्छेमा तनाव भयो भने ऊ स्वस्थ हुँदैन । जाडोमा चिसो हुने, घाम पनि धेरै ताप्न नपाइने हुनाले पनि ज्येष्ठ नागरिकमा डिप्रेसन हुन सक्छ ।"
उपकरणमा सावधानी,"जाडो मौसम या चिसो बढेका बेला शरीरलाई न्यानो बनाउन हिटर, कोइलालगायत विभिन्न उपकरण प्रयोग गरिन्छ । यसका अलावा पानी तताउन इलेक्ट्रिक जग, इलेक्ट्रिक रड र हिटिङ ट्याप पनि छन् । नुहाउनका लागि गिजर पानी प्रयोग गरिन्छ भने हिजोआज धारामै तातोपानी आउने बनाउन हिटिङ ट्याप जडान गरिन्छ । बजारमा विद्युतीयसँगै ग्यास हिटर, गिजर, एअर कुलर, फ्यान हिटरलगायत विभिन्न उपकरण पाइन्छन् । स्वास्थ्यका हिसाबले विद्युतीय हिटर र गिजरको तुलनामा ग्यासबाट चल्ने यस्ता सामग्रीको जोखिम बढी हुने विशेषज्ञहरूको भनाइ छ । जाडो महिनामा प्रयोग गरिने यी उपकरण सावधानीपूर्वक प्रयोग गर्न नसकेमा ज्यानसमेत जाने गरेको छ । चिसो छल्न राति ग्यास तथा विद्युतीय हिटर, गोबरका गुइँठा, कोइला र दाउरा बालेर निदाउँदा अक्सिजन अभावले अधिकांशको मृत्यु हुने गरेको छ । बन्द कोठामा हिटर तथा आगो बाल्दा बाहिर हावा पास नहुने तथा अक्सिजनको कमीका कारण मानिसहरू सुतेकै अवस्थामा बेहोस हुने विशेषज्ञहरूको भनाइ छ । कोइला, दाउरा तथा ग्यास उपयोग गर्दा निस्कने कार्बन मोनोअक्साइड ग्यास सुँघ्न र महसुस गर्न सकिँदैन, जुन निकै हानिकारक हुन्छ । बिनाकुनै संकेत र लक्षण कसैको ज्यान लिन सक्ने अवस्था वा कारकका रूपमा यसलाई लिइने छाती रोग विशेषज्ञ विदेश विष्ट बताउँछन् । ग्यास बाहिर जान नपाएपछि कहिलेकाहीेँ निसासिएर अचानक मृत्युसमेत हुने गर्छ । यद्यपि बजारमा जाडो मौसम सुरु हुनुभन्दा एक महिना पहिलेदेखि नै यस्ता उपकरणको माग बढ्छ । बजारमा माग बढेसँगै यसको आयात पनि बढेको भन्सार विभागको तथ्यांक छ । मुलुकमा सबैभन्दा बढी विद्युत्बाट चल्ने इलेक्ट्रिक वाटर हिटर आयात हुन्छ । चालु आर्थिक वर्षको पाँच महिनामा २९ करोड ५९ लाख २५ हजार रुपैयाँ बराबरको २ लाख ६४ हजार ३९५ वटा आयात भएको छ । यस्तै, १० करोड ८४ लाख रुपैयाँ बराबरका ३० हजार २६७ वटा ग्यास वाटर हिटर भित्रिएका छन् । विद्युतीय हिटर १६ करोड ८७ लाख ८५ हजार रुपैयाँ बराबरको १ लाख १७ हजार ९९५ वटा आयात भएको विभागको तथ्यांक छ । एअर हिटर (नन इलेक्ट्रिक) १७ लाख ३४ हजार रुपैयाँ बराबरको २ हजार २४३ वटा आयात भएको छ । हरेक सामग्रीको फाइदासँगै बेफाइदा पनि हुने भएकाले प्रयोग गर्दा ध्यान दिनुपर्ने अर्का छाती रोग विशेषज्ञ राजु पंगेनी बताउँछन् । राति हिटर बालेर सुत्दा कोठामा कार्बन मोनोअक्साइडको मात्रा सुरक्षित स्तरभन्दा माथि बढ्छ । यसले हृदय रोग भएका, धूमपान गर्ने, ससाना केटाकेटी र वृद्धवृद्धा उच्च जोखिममा पर्छन् । ग्यास हिटर प्रयोग गर्दा जाडो मौसममा चिसोसँगै सुक्खा हुने भएकाले खकार सुक्ने, श्वासप्रश्वासमा समस्या आउने, खोकी लाग्ने, नाकबाट पानी बग्ने डा पंगेनीले बताए । दमका बिरामीमा खकार राम्रोसँग आउँदैन, भित्र खकार जमिरह्यो भने इन्फेक्सन हुने र निमोनियाको जोखिमसमेत बढाउँछ, उनले भने, प्रत्यक्ष रूपमा सुक्खा हावाले छाला र आँखामा पनि असर पुर्याउँछ । ग्यास बाल्दा निस्कने धूवाँले दम, आस्थ्मा र एलर्जीका बिरामीलाई कहिलेकाहीेँ गाह्रो हुने उनले बताए । बन्द कोठामा ग्यास हिटर बाल्दा अक्सिजनको मात्रामा कमी हुने, कहिलेकाहीँ आगलागीसमेत हुन सक्ने सम्भावना हुन्छ, उनले भने ।भेन्टिलेसन नभएको ठाउँमा ग्यास गिजरको प्रयोग गर्दा कार्बन मोनोअक्साइड ग्यास निस्कने र त्यसले कोठाभित्रको अक्सिजन सोस्ने विशेषज्ञ बताउँछन् । त्यसकारण नुहाउँदा नुहाउँदै अक्सिजन कम हुँदा निद्रा लाग्ने, श्वास फेर्न गाह्रो हुने र सिकिस्त अवस्थामा पुगेपछि पूर्ण रूपमा बेहोस र बान्तासमेत हुन्छ । जाडो मौसममा सकेसम्म ओइल हिटर, एअर कन्डिसन सिस्टम प्रयोग गर्न उनले सुझाए । यद्यपि यी खर्चिला हुन्छन् । छाला रोग विशेषज्ञ धर्मेन्द्र कर्ण जाडो मौसम यत्तिकै पनि सुक्खा हुने भएकाले आगो बाल्दा वा हिटर ताप्दा छाला थप सुक्खा हुने बताउँछन् । छाला चिरा पर्छ, कत्लाहरू निस्कन्छन् र कपालमा चाया पर्छ भने त्यो छाला सुक्खा भएको भनेर बुझ्नुपर्छ, उनले भने, सुक्खा छालामा कपडा खोल्दा चिलाउने हुन्छ । यसरी असर देखिनासाथ ध्यान दिएनौं भने थप सर्ने र नसर्ने रोग लाग्न सक्छ । सुक्खा छाला छाला रोगको घर हो ।जाडो महिनामा घाममा बस्न रुचाउने हुँदा अनुहारमा कालो पोतो आउने र डन्डीफोरसमेत निस्कने डा कर्ण बताउँछन् । सुक्खा छालाबाट बच्न शरीरमा विशेषगरी कुइनो र घुँडाभन्दा तल तेल र मोइस्चराइजर लगाउनुपर्ने उनको भनाइ छ ।"

शीर्षक,विवरण
कहाँ छ पैसा ?,"राष्ट्र बैंकको निर्देशनअनुसार बैंक तथा वित्तीय संस्थाले ९० प्रतिशतसम्म सीडी अनुपातमा कर्जा प्रवाह गर्न पाउँछन् । यसले पनि बैंक तथा वित्तीय संस्थाको कर्जा दिने क्षमतामा सुधार भएको देखिने जानकारहरू बताउँछन् । पछिल्ला साताहरूमा तरलताको अवस्थामा राम्रै सुधार भएको देखिन्छ, राष्ट्र बैंकका पूर्वकार्यकारी निर्देशक नरबहादुर थापाले भने, केही महिनायता बैंक तथा वित्तीय संस्थाले कर्जा रोकेका थिए । यहीबीचमा चालु पँॅजी कर्जासम्बन्धी मार्गदर्शन पनि आयो । आयातमा कडाइ पनि भयो । त्यसैले थप कर्जा प्रवाह हुन पाएन । तर, रेमिट्यान्स बढिरहेको छ, यही कारण निक्षेपमा पनि सुधार भएको छ । विगत डेढ वर्षदेखि लगानीयोग्य रकमको समस्या भए पनि अब समाधान भएको तर समग्र अर्थतन्त्रको अवस्थामा सुधार ल्याउन भने अझै धेरै काम गर्नुपर्ने थापाको भनाइ छ । अर्थतन्त्र सुध्रिएको होइन । तरलताको अवस्थामा भने सुधार देखियो, भन्छन्, राजस्वको अवस्था अझै नाजुक छ । वित्तीय स्रोत परिचालनमा समस्या छ । पुँजीगत खर्च वृद्धि, रोजगारी सिर्जना, उद्यमशीलता विकास, विदेशी लगानी प्रोत्साहनलगायतमा धेरै काम गर्नुपर्नेछ ।राष्ट्र बैंकका अनुसन्धान विभाग प्रमुख प्रकाशकुमार श्रेष्ठले बैंक तथा वित्तीय संस्थामा लगानीयोग्य रकम कमीको अवस्थामा सुधार आउन थालेको बताए । पछिल्लो एक वर्षको अवधिमा वित्तीय प्रणालीमा भित्रिएको निक्षेपमध्ये करिब साढे २ खर्ब रुपैयाँ कर्जा प्रवाह र अन्य दायित्व भुक्तानीमा उपयोग भए पनि बाँकी रकम लगानीयोग्य पुँजीका रूपमा वित्तीय प्रणालीमै छ, श्रेष्ठ भन्छन्, वित्तीय प्रणालीबाट पैसा हराएको छैन । थापाले बैंक तथा वित्तीय संस्थामा निक्षेपका रूपमा पैसा थपिन थालेको पनि जानकारी दिए । अर्धवार्षिक भएकाले पुस मसान्तमा तरलता दबाबमा रहन्छ कि भन्ने थियो । पछिल्ला दिनहरूको वित्तीय प्रणालीको अवस्थाले अब तरलतामा दबाबको जोखिम पनि नरहने देखाएको छ, उनको भनाइ छ । पुस अन्त्यमा तरलतामा दबाब पर्न सक्ने अनुमानकै आधारमा राष्ट्र बैंकले रिपोमार्फत ५० अर्ब रुपैयाँ बजारमा पठाएको छ । ४५ दिनका लागि उक्त रकम बजारमा पठाइएको हो । बैंक तथा वित्तीय संस्थाले सरकारी ऋणपत्रमा भएको लगानीबाट ५० अर्ब रुपैयाँभन्दा बढी एसएलएफ लिन सक्ने अवस्था छ । तर, केही दिनयता बैंक तथा वित्तीय संस्थाले एसएलएफमार्फत सापटी लिएका छैनन् । राष्ट्र बैंकले रिपोमार्फत बजारमा पठाएको ५० अर्ब फिर्ता हुँदा पनि सोही बराबर रकम बैंक तथा वित्तीय संस्थाले एसएलएफमार्फत लिन सक्छन् । त्यसैले तरलता दबाब परिहाल्ने सम्भावना न्यून बन्दै गएको श्रेष्ठको तर्क छ ।सीडी अनुपातका हिसाबले बैंक तथा वित्तीय संस्था सहज अवस्थामा रहे पनि पुँजी केही बैंकसँग भने धेरै कर्जा प्रवाह गर्न सक्ने क्षमता नरहेको राष्ट्र बैंकका अनुसन्धान विभाग प्रमुख श्रेष्ठको भनाइ छ । केही दिनयता एसएलएफ शून्य छ । लगानीमा रहेको पुनर्कर्जा घटेर १२ अर्ब हाराहारी मात्र छ । अन्तरबैंक ब्याजदर ७ प्रतिशतभन्दा तल झरेको छ, उनी भन्छन्, यी सबै सूचकले तरलतामा राम्रै सुधार भएको देखाउँछन् । लगानी प्रवाह गर्ने क्षमता बढे पनि बैंक तथा वित्तीय संस्था पर्ख र हेरको अवस्थामा रहेकाले कर्जा प्रवाह नभएको श्रेष्ठको भनाइ छ । भन्छन्, पुस मसान्तको असर वित्तीय प्रणालीमा कस्तो पर्ला भनेर बैंकहरू पर्ख र हेरको अवस्थामा छन्, माघ लागेपछि उनीहरूले कर्जा प्रवाहको गति बढाउलान् । त्यसपछि अवस्था के हुन्छ, हेर्न बाँकी छ । चालु आर्थिक वर्षको कात्तिकसम्म सरकारका विभिन्न खातामा १ खर्ब ८२ अर्ब ८४ करोड रुपैयाँ छ । यो प्र्रदेश सरकार तथा स्थानीय तहको खातामा रहेको मौज्दातसमेत हो । हाल वाणिज्य बैंकहरूले स्थानीय तहको सञ्चित कोषमा रहेको रकमको ८० प्रतिशतसम्म निक्षेपमा गणना गर्न पाउँछन् । बैंकहरूले पनि लामो समयदेखिको तरलता समस्या बिस्तारै हट्न थालेको बताएका छन् । हरेक साता निक्षेप बढिरहे पनि त्यही अनुपातमा कर्जा प्रवाह नबढेकाले वित्तीय प्रणालीमा केही लगानीयोग्य रकम थुप्रिएको उनीहरूको भनाइ छ । तरलताको अवस्था बिस्तारै सहज हुन थालेको देखिन्छ, बैंकर्स संघका नवनिर्वाचित अध्यक्ष सुनील केसी भन्छन्, बैंकहरूले आफैं कर्जा प्रवाहको गति नबढाएका कारण कर्जाको मागमा कमी देखिएको हुन सक्छ । बैंकहरूले सरकारको राजस्व परिचालनको अवस्था, पुस मसान्तको असरलगायत पक्ष हेर्दै छन्, कर्जा प्रवाहको गति बढेपछि माग पनि बढ्ला । सरकारले यसअघि आयातमा लागू गरेको अवरोध फुकुवा गरेपछि सवारी साधनलगायत सामग्रीको आयातका लागि प्रतीतपत्र (एलसी) खुल्ने क्रम बढेको छ । आयातका लागि एलसी खोल्दा नगद मार्जिन राख्नुपर्ने व्यवस्था राष्ट्र बैंकले फिर्ता गर्ने तयारी गर्दै छ । मार्जिनको व्यवस्था हटेसँगै आयात बढ्ने भएकाले अहिले तरलताको अवस्थामा सुधार आयो भन्दैमा उत्साहित भइहाल्नु भने नहुने जानकारहरू बताउँछन् ।"
चौथो वर्षको नतिजा पर्खेका विद्यार्थीको पुनः परीक्षा,"यस्तै अध्ययन संस्थानतर्फ विज्ञान तथा प्रविधि, इन्जिनियरिङ, चिकित्साशास्त्र, कृषि तथा पशुविज्ञान र वनविज्ञानमा सीमित विद्यार्थी पढ्छन् । स्नातकोत्तर तहको परीक्षा सेमेस्टर प्रणालीअनुसार हुने गरेको छ भने स्नातक तहमा वार्षिक र सेमेस्टर प्रणालीमा परीक्षा सञ्चालनमा छ । सबैभन्दा बढी विद्यार्थी वार्षिक परीक्षा प्रणालीमा रहेका छन् । समयमा परीक्षा नलिने र लिएको परीक्षाको नतिजा वर्षदिनभन्दा बढी समयपछि मात्र प्रकाशन गर्दा लाखौं विद्यार्थी पीडित छन् । विश्वविद्यालयले चैतमा स्ववियु चुनाव गराउने भन्दै छ, नेत्रविक्रम चन्दनिकट अखिल क्रान्तिकारीका त्रिवि इन्चार्ज अनिल केसी भन्छन्, तर, स्नातक चौथो वर्षको नतिजा प्रकाशन नगरी स्नातकोत्तर तहको भर्ना खोल्नु हामी विद्यार्थीलाई भ्रममा पार्नु मात्रै हो । सहनियन्त्रक महेश ओझाले कोरोनाको असरले गर्दा जाँच खप्टिएको दाबी गरे । स्नातक तह चौथो वर्षको नतिजा केही दिनभित्र सार्वजनिक हुनेछ, ओझाले भने, हामी चाँडै स्नातक तेस्रो वर्षको नतिजा ल्याउने तयारीमा छौं । त्यसपछि पहिलो वर्षको र गत साउनमा लिइएको दोस्रो वर्षको नतिजा आउनेछ । अझै केही महिना नतिजा प्रकाशन ढिलो हुनेछ । त्यसपछि मात्र नियमित तालिका मिल्ने छ । सहनियन्त्रण ओझाले विद्यार्थीको समय खेर जान नदिन परीक्षार्थी जुन ठाउँमा छ, नजिक पायक पर्ने ठाउँबाट परीक्षा दिलाएको बताए । नियन्त्रण कार्यालयमा काम गर्ने त्यही जनशक्ति, त्यही काम, एउटै मान्छेले सबै काम गर्नुपर्ने स्थिति छ, उनले भने, त्यसले गर्दा अलिकति ढिलो भएको हो । अब ढिलो हुँदैन । विद्यार्थीहरूले रजिस्ट्रेसन कार्ड पाउन पनि सास्ती खेप्नुपर्ने अवस्था छ । त्रिविमा स्नातक भर्ना भएका विद्यार्थीको रजिस्ट्रेसन परीक्षा नियन्त्रण कार्यालयले गर्छ । दोस्रो वर्षको पढाइसमेत पूरा गरिसकेका विद्यार्थीले समेत अहिलेसम्म रजिस्ट्रेसन कार्ड पाउन सकेका छैनन् । आरआर क्याम्पस बिएस दोस्रो वर्षको पढाइ सकेका आयुष राई भन्छन्, दोस्रो वर्षको परीक्षा दिनुपर्ने बेला भयो । तर कुनै पत्तो छैन । टीयूले अहिलेसम्म रजिस्ट्रेसन नम्बर पनि दिएको छैन । नियन्त्रण कार्यालयमा कार्यरत कर्मचारी प्रविधिमैत्री नहुँदा समस्या भएको त्रिवि अधिकारी स्विकार्छन् । तर आफ्नो मान्छे भर्ना गरेकाले ती अक्षम कर्मचारीलाई नियन्त्रण कार्यालयमा खटाउँदा थप समस्या आएको जनाइएको छ । नियन्त्रण कार्यालयले २०७४ सालमै विद्यार्थी रजिस्ट्रेसनलगायत सम्पूर्ण विवरण परीक्षा व्यवस्थापन सूचना प्रणाली (ईएमआईएस) मा राख्ने लक्ष्य लिएको थियो । प्रविधिको प्रयोगले बल्खुस्थित परीक्षा नियन्त्रण कार्यालयमा सेवाग्राहीले सहज सेवा पाउने दाबी गरिएको थियो । त्रिविले परीक्षा प्रणालीलगायत सेवासुविधालाई प्रविधिमैत्री तुल्याउन विश्व बैंकको सहयोगमा सञ्चालित उच्च शिक्षा सुधार परियोजना सम्झौता गरेको थियो । त्यसका निम्ति उसले १० करोड रुपैयाँ बजेट सहयोग प्राप्त गरेको छ । तर, उक्त परियोजना रहेसम्म पदाधिकारीले देखावटी सञ्चालन गरेको र आवश्यक प्रविधिमैत्री जनशक्तिको विकास गर्न सकेको छैन । विद्यार्थीले परीक्षामा प्राप्त गरेको मार्कसिट, ट्रान्सक्रिप्ट, माइग्रेसन, प्रोभिजनल, डिग्रीलगायत प्रमाणपत्र लिनका निम्ति काठमाडौं धाउनुपर्ने बाध्यता कायम छ । अहिले दैनिक १ हजारभन्दा बढी नियन्त्रण कार्यालय बल्खु धाउने, लामबद्ध भएर बैंक भौचर बुझाउनुपर्ने र साता दिनसम्म कुर्नुपर्ने परिस्थिति विद्यमान छ ।"
सातै प्रदेशमा नयाँ सरकार,"(काठमाडौं)निर्वाचन सम्पन्न भएको ५३ दिनपछि सातवटै प्रदेशमा नयाँ सरकार बनेका छन् । नयाँ सत्ता समीकरणबाट प्रदेश सरकारमा एमालेको पुनरागमन भएको छ भने चारवटा प्रदेशमा ठूलो दल भएर पनि कांग्रेस सत्ताबाहिर पुगेको छ । राप्रपा, जनमत र नागरिक उन्मुक्ति पार्टीले पहिलो पटक प्रदेश सरकारमा प्रवेश पाएका छन् ।मंसिर ४ मा सम्पन्न निर्वाचनमा सबै प्रदेशमा कुनै पनि दलको स्पष्ट बहुमत नआएपछि संविधानको धारा १६८ (२) अनुसार दुई वा दुईभन्दा बढी दलको समथर्नमा मुख्यमन्त्री नियुक्त भएका छन् । प्रदेश १ मा आइतबार, वाग्मती र गण्डकीमा सोमबार, मधेस, लुम्बिनी, कर्णाली र सुदूरपश्चिममा बुधबार मुख्यमन्त्री नियुक्त भएका हुन् । प्रदेश १, गण्डकी, लुम्बिनी र सुदूरपश्चिममा एमाले, वाग्मती र कर्णालीमा माओवादी तथा मधेस प्रदेशमा जसपाले नेतृत्व पाएका छन् ।प्रदेश १ मा एमालेका हिक्मतकुमार कार्कीले सोमबार चार सदस्यीय मन्त्रिपरिषद् गठन गर्दै मुख्यमन्त्रीको शपथ लिएका छन् । उनको मन्त्रिपरिषद्मा एमालेबाट तिलकुमार मेन्याङ्बो, राप्रपाबाट भक्तिप्रसाद सिटौला र जसपाबाट निर्मला लिम्बू बिनाविभागीय मन्त्री नियुक्त भएका छन् । माओवादीका प्रदेश सांसदहरू आलोपालोको सहमति हुनुपर्ने मागसहित सरकारमा सहभागी भएका छैनन् । प्रदेश सांसदहरूको भावनाअनुरूप सरकारको नेतृत्वमा आलोपालो सहमति नगरिएकाले तत्काल सरकारमा नगएका हौं, माओवादी संसदीय दलका नेता इन्द्रबहादुर आङ्बोले भने, गठबन्धन दलका शीर्ष नेतालाई यस विषयमा ध्यानाकर्षण गराएका छौं, केन्द्रबाट आउने जवाफको पर्खाइमा छौं ।प्रदेश १ का एक एमाले सांसदले भने बाहिर आलोपालोको कारण सरकारमा सहभागी नभएको बताए पनि मन्त्रालय भागबन्डामा कुरा नमिलेकाले माओवादी सरकारमा आउन ढिलाइ भएको बताए । आर्थिक मामिला तथा योजना मन्त्रालयसहित बहुमत मन्त्रालयमा माओवादीको दाबी छ, यसले गर्दा पहिलो चरणमा सरकारमा नआएको हो, ती सांसदले भने । मुख्यमन्त्री कार्कीले मन्त्रिपरिषद्को पहिलो बैठकबाटै मन्त्रालयको संख्या घटाएर ९ वटा कायम गर्ने निर्णय गरेका छन् । निवर्तमान मुख्यमन्त्री राजेन्द्रकुमार राई नेतृत्वको सरकारले ७ वटाबाट बढाएर १३ पुर्याएको थियो । मधेस प्रदेशमा बुधबार जसपाका सरोजकुमार यादव मुख्यमन्त्री नियुक्त भएका छन् । निर्वाचनमा पहिलो पटक प्रतिस्पर्धा गरेको जनमत पार्टीले कार्यकाल साझेदारी गर्ने भएको छ । पहिलो आधा कार्यकाल (साढे २ वर्ष) जसपा र बाँकी कार्यकाल जनमत पार्टीले सरकारको नेतृत्व गर्ने सहमति सत्ता गठबन्धनमा भएको छ । यद्यपि प्रदेश तहमा भने ठूलो दलको हैसियतले एमालेले पनि यही कार्यकालमा सरकारको नेतृत्व दाबी गरेको थियो । मुख्यमन्त्री नियुक्त यादव यसअघि सभामुख थिए । उनी संघीय सरकारमा पनि दुई पटक राज्यमन्त्री भइसकेका थिए । मधेसमा मंगलबारै मुख्यमन्त्रीको दाबी पेस गर्ने तयारी भए पनि मन्त्रालयको भागबन्डा नमिल्दा ढिलाइ भएको थियो । प्रदेशका १० वटा मन्त्रालयमा बाँडफाँटको कुरा मिलेपछि यादवले दाबी पेस गरेका हुन् ।वाग्मतीमा माओवादीका शालिकराम जम्कट्टेलले दुई जना मन्त्रीसहित सोमबार कार्यभार सम्हालेका छन् । एमाले संसदीय दलका नेता जगन्नाथ थपलियाले आर्थिक मामिला तथा योजनामन्त्री र राप्रपा संसदीय दलका नेता उद्धव थापाले बिनाविभागीय मन्त्रीको शपथ लिएका छन् । जम्कट्टेललाई माओवादीसहित एमाले, राप्रपा, एकीकृत समाजवादी र हाम्रो नेपाली पार्टीको समर्थन छ । सत्ता गठबन्धनबीच वाग्मतीमा राप्रपालाई सभामुख दिने सहमति छ ।मुख्यमन्त्री जम्कट्टेलले पदभार ग्रहण गरेसँगै मंगलबार प्रदेशको मन्त्रालय घटाउने प्रक्रिया अगाडि बढाएका छन् । उनले मन्त्रालयको संख्या निर्धारण गर्न कार्यदल गठन गर्ने पहिलो निर्णय गरेका छन् । १५ दिनभित्र कार्यदलले प्रतिवेदन पेस गर्ने गरी उनले प्रदेशका प्रमुख सचिव मुकुन्दप्रसाद निरौलाको संयोजकत्वमा ५ सदस्यीय कार्यदल गठन गरेका छन् । निवर्तमान मुख्यमन्त्री राजेन्द्रप्रसाद पाण्डेको कार्यकालमा ८ बाट मन्त्रालय संख्या बढाएर १४ पुर्याइएको थियो । उनले १८ सदस्यीय जम्बो मन्त्रिपरिषद् निर्माण गरेका थिए । सुशासन र पारदर्शिता मेरो पहिलो प्राथमिकता हो, मन्त्रालयको संख्या घटाएर ९ देखि ११ वटासम्म कायम गर्ने तयारी छ, मुख्यमन्त्री जम्कट्टेलले भने ।गण्डकी प्रदेशमा सोमबार मुख्यमन्त्री नियुक्त भएका एमालेका खगराज अधिकारीले तीन जना बिनाविभागीय मन्त्रीसहित काम थालेका छन् । उनको मन्त्रिपरिषद्मा माओवादीबाट हरिबहादुर चुमान, एमालेबाट सीता सुन्दास र राप्रपाबाट पन्तराम गुरुङले बिनाविभागीय मन्त्रीको शपथ लिएका छन् । मुख्यमन्त्री अधिकारीले शुक्रबार प्रदेशसभामा विश्वासको मत लिँदै छन् । गण्डकीमा आर्थिक मामिला तथा योजना मन्त्रालय एमाले र भौतिक पूर्वाधार विकास मन्त्रालय माओवादीले लिने मोटामोटी सहमति भएको एक एमाले सांसदले बताए । गण्डकी प्रदेशमा १२ मन्त्रालय छन् । मुख्यमन्त्री अधिकारीले शपथ लिएलगत्तै सरकारको कामकारबाही चुस्त बनाउन मन्त्रालय संख्या घटाउने सन्देश दिएका छन् । सत्ता गठबन्धनबीच केन्द्रमा भएको सहमतिअनुसार गण्डकी प्रदेशमा माओवादीले सभामुख पाएको छ । गोरखा १ (१) बाट निर्वाचित कृष्ण धिताल सभामुखको बलियो दाबेदार हुन् ।लुम्बिनीमा पूरै कार्यकाल एमाले र कर्णालीमा पूरै कार्यकाल माओवादीले सरकारको नेतृत्व गर्ने गरी सहमति भए पनि प्रदेशस्तरमा आधाआधा कार्यकाल बाँड्ने सहमति भएको छ । लुम्बिनीमा एमालेका लीला गिरी मुख्यमन्त्री नियुक्त भएका छन् । उनलाई माओवादी, राप्रपा, जसपा, जनमत, लोसपा, नागरिक उन्मुक्ति र ३ स्वतन्त्रसहित ५८ सांसदको समर्थन छ । उनी शंकर पोखरेल नेतृत्वको सरकारमा उद्योग, पर्यटन, वन तथा वातावरणमन्त्री थिए । लुम्बिनीमा सुरुमै मुख्यमन्त्री बन्ने आकांक्षासहित संसदीय दलको नेता बनेका माओवादीका जोखबहादुर महरा कार्यकाल बाँड्नका लागि नेतृत्वलाई मनाउन काठमाडौं आएका थिए । उनले माओवादीलाई दोस्रो कार्यकाल मुख्यमन्त्री दिन शीर्ष नेताहरू सहमत भएपछि एमालेलाई समर्थन गरेको बताए । सभामुख माओवादीले पाउने सहमति छ । पाल्पा २ (२) बाट निर्वाचित तुलाराम घर्ती सभामुखका सम्भावित उम्मेदवार हुन् ।कर्णालीमा माओवादीका पोलिटब्युरो सदस्य राजकुमार शर्मा मुख्यमन्त्री बनेका छन् । उनलाई एमाले, राप्रपा र एकीकृत समाजवादीको समर्थन छ । २०७४ को स्थानीय निर्वाचनपछि रुकुमपश्चिमको जिल्ला समन्वय समिति संयोजक रहेका उनी पार्टी उपमहासचिव जनार्दन शर्मानिकट हुन् । अघिल्लो कार्यकालमै मुख्यमन्त्रीका दाबेदार रहेका एमाले स्थायी कमिटी सदस्य एवं प्रदेश इन्चार्ज यामलाल कँडेल यस पटक एमालेमाओवादीबीच पुनः सत्ता समीकरण भएपछि मुख्यमन्त्री हुनेमा ढुक्कजस्तै देखिन्थे । तर, पूरै कार्यकाल माओवादीलाई दिने सहमतिपछि एमाले असन्तुष्ट बनेको थियो । गठबन्धनको शीर्ष तहमा सहमति नभए पनि हामीले प्रदेशमा एक खालको समझदारी गरेका छौं, मिलेरै आलोपालो सरकारको नेतृत्व गर्ने सहमति भएको छ, माओवादीका एक सांसदले कान्तिपुरसँग भने ।सुदूरपश्चिममा एमाले संसदीय दलका नेता राजेन्द्रसिंह रावल माओवादी, नागरिक उन्मुक्ति र राप्रपाको समर्थनमा मुख्यमन्त्री नियुक्त भएका छन् । एमाले पोलिटब्युरो सदस्य रावल समानुपातिकबाट प्रदेशसभा सदस्य बनेका हुन् । रावल २०५४ मा एमालेबाट कञ्चनपुर जिविस उपसभापति बनेका थिए । सुदूरपश्चिममा एमाले र माओवादीबीच आधाआधा कार्यकाल सरकारको नेतृत्व गर्ने सहमति छ । सुदूरपश्चिममा सभामुख माओवादी र उपसभामुख नागरिक उन्मुक्तिले लिनेछ ।२०७४ को निर्वाचनमा वाम गठबन्धन बनेपछि प्रदेश र केन्द्रको सत्ताबाट बाहिरिएको कांग्रेस २०७८ असारमा पाँचदलीय नयाँ गठबन्धन बनेपछि पुनः सत्तामा फर्केको थियो । कांग्रेसले केन्द्रमा पार्टी सभापति शेरबहादुर देउवा प्रधानमन्त्री बनेसँगै गण्डकी र कर्णालीमा मुख्यमन्त्री पाएको थियो । गण्डकीमा कृष्णचन्द्र पोखरेल र कर्णालीमा जीवनबहादुर शाही मुख्यमन्त्री बनेका थिए ।"
एमालेमाओवादी सत्ता साझेदारीमा संशय,"मन्त्रीका आकांक्षी कोको ?एमालेबाट मन्त्रीका लागि पृथ्वीसुब्बा गुरुङ, योगेश भट्टराई, विद्या भट्टराई, भगवती चौधरी, एलपी साँवा र छविलाल विश्वकर्मा मुख्य आकांक्षी छन् । एमालेमा पहिलो पटक सांसद बनेका ठाकुर गैरे र महेश बर्तौलाले पनि मन्त्रीमा दाबी गरेका छन् । माओवादीले भौगोलिक, जातीय र युवाको मापदण्ड बनाएर मन्त्री बनाउने तयारी गरेको छ । माओवादीबाट रेखा शर्मा, महेन्द्रबहादुर शाही, अमनलाल मोदी, हितबहादुर तामाङ, माधव सापकोटा, सूर्यमान दोङ, हरि चौधरी, महेन्द्र यादव, सुदन किरातीले मन्त्रीमा दाबी गरेका छन् । राष्ट्रिय स्वतन्त्र पार्टीबाट सन्तोष परियार, शिशिर खनाल, डोलप्रसाद अर्याल, तोसिमा कार्की, चन्दा कार्कीले मन्त्री बन्न चाहेका छन् । सभापति रवि लामिछाने उपप्रधानसहित गृहमन्त्री भइसकेका छन् । जसपामा अशोक राई, राजकिशोर यादव, रामसहायप्रसाद यादव र प्रदीप यादव मन्त्री बन्न इच्छुक देखिएको एक नेताले बताए । स्वतन्त्र सांसदहरू अमेरशकुमार सिंह र प्रभु साह मन्त्री बन्न प्रधानमन्त्री दाहालसँग संवादमा छन् ।मन्त्रिपरिषद्ले पूर्णता पाएपछि सभामुख र उपभामुखको उम्मेदवार टुंगो लगाउने सत्ता साझेदार दलको तयारी छ । सभामुखको निर्वाचन माघ ५ मा हुने भएको छ । सभामुखका लागि एमालेबाट पृथ्वीसुब्बा गुरुङ, छविलाल विश्वकर्मा र देवराज घिमिरेको नाम चर्चामा छ । उपसभामुख पद कुन पार्टीले लिने भन्ने टुंगो लागेको छैन । उपसभामुखमा माओवादी, राप्रपा र जसपाको दाबी छ ।"
अमेजन संस्थापक बेजोसको जन्म,सन् १९६४ मा आजकै दिन (जनवरी ११) ईकमर्स कम्पनी अमेजनका संस्थापक जेफ बेजोसको अमेरिकाको न्यु मेक्सिकोमा जन्म भएको थियो । अमेजनका पूर्वप्रमुख कार्यकारी अध्यक्ष रहेका बेजोसले सन् २०२१ देखि उक्त पद त्यागेका थिए । हाल कार्यकारी अध्यक्ष रहेका बेजोससँग कम्पनीको १० प्रतिशतभन्दा केही कम सेयर छ । बेजोस वासिङ्टन पोस्ट र रकेट निर्माण कम्पनी ब्लु ओरिजिन लगायत कम्पनीका मालिकसमेत हुन् । बेजोसले उनले सन् १९९४ मा एक बैंकको जागिर छाडेर अमेरिकाको सियाटलमा अमेजनको स्थापना गरेका थिए । भर्चुअल बुकस्टोरका रूपमा सुरु गरेको अमेजन हाल विश्वकै ठूलो रिटेलर कम्पनी हो । बेजोस विश्वको पाँचौं धनी हुन् । सन् २०२३ को जनवरीको तथ्यांकअनुसार उनीसँग हाल ११३१ बिलियन डलर सम्पत्ति छ । उनी परोपकारी कार्यका लागि ठूलो रकम दान दिने धनाढ्यमध्येमा पर्छन् । अन्तर्राष्ट्रिय सञ्चारमाध्यमहरूका अुनसार उनले सन् २०२० मा जलवायु परिवर्तनका असरहरूसँग जुध्नका लागि १० बिलियन अमेरिकी डलर सहयोग गर्ने बताएका थिए । त्यसअघि उनले घरविहीनलाई सहयोग गर्न र प्रारम्भिक शिक्षाका लागि २ बिलियन दान दिएका थिए । सन् २०१९ मा आफ्नो २५ वर्षको वैवाहिक सम्बन्धलाई विच्छेद गरेका बेजोसले कम्पनीको सेयरमध्ये एक चौथाइ सेयर आफ्नी पूर्वपत्नी म्याकेन्जी टटललाई नामसारी गरिदिएका थिए । उनीसँग बेजोसले सन् १९९३ मा विवाह गरेका थिए । फोर्ब्स तथा ब्लुमबर्थका अनुसार उनी सन् २०१७ देखि २०२१ सम्म विश्वका धनीहरूको सूचीमा एक नम्बरमा थिए । त्यसयता भने टेस्ला तथा स्पेसक्राफ्ट कम्पनीका मालिन इलन मस्क विश्वका धनीहरूको सूचीमा एक नम्बरमा छन् ।
आईफोन१६ मा अन्डर डिस्प्ले फेस आईडी,"क्यालिफोर्निया (एजेन्सी) मोबाइल निर्माण कम्पनी एप्पलले आगामी सिरिजको आईफोन१६ मा अन्डर डिस्प्ले फेस आईडी राख्ने भएको छ । डिस्पेलाई थप सुरक्षित बनाउन फोनमा नयाँ ढाँचाको प्रविधि राख्न लागिएको कम्पनीले जनाएको छ । यसले फोनको प्रयोग सहज र प्रभावकारी हुने कम्पनीको दाबी छ । हाल बजारमा एप्पलको पछिल्लो सिरिजका रूपमा आईफोन१४ उपलब्ध छ । यसैवर्ष बजारमा आउने आईफोन१५ का भने विभिन्न विशेषताहरू सार्वजनिक भइरहेका छन् । तर, आईफोन१५ मा भने उक्त विशेषता हुनेछैन । यी सिरिजका सबै फोनमा आईफोन१४ प्रो र प्रो म्याक्समा जस्तै डाइनामिक आइल्याण्ड उपलब्ध हुने छ । पछिल्लो जानकारीअनुसार एप्पलले चीनमा आइफोन१५ परीक्षण सुरु गरिसकेको छ । त्यसका साथै, सन् २०२४ देखि बजारमा आउने एप्पलका उत्पादनमा अन्डर डिस्प्ले फेस आईडी अथेन्टिकेसन सिस्टम राखिने जनाइएको छ ।"
एप डेभलपमेन्ट सिर्जनशील आम्दानी,"एपको नशा हामीकहाँ गेमिङ वा मनोरन्जनसम्बन्धी एप धेरै बन्ने गरेका भए पनि केही युवाले चाहिँ समस्या समाधान र सामाजिक रूपमा उपयोगी हुने एपसमेत निर्माण गरिरहेका छन् । उदाहरणका रूपमा खेतीपातीसम्बन्धी खेती फार्म, कृषि गुरु, स्मार्ट कृषिजस्ता एपलाई लिन सकिन्छ । कृषिप्रधान देशमा सफल हुनुपर्ने यस्ता एपले भने व्यावसायिक रूपमा उल्लेख्य छाप छोड्न सकेको देखिँदैनन् । तथापि, युवाहरूले आफ्ना एपमार्फत किसानको दैनिकी र व्यवसाय सहज बनाउन मद्दत गरिरहेका मात्रै नभएर किसानलाई सरकारी कार्यक्रम, बैंक तथा वित्तीय संस्था र उपभोक्तासँग जोड्ने प्रयत्न जारी राखेका छन् । हाम्रा किसानहरूलाई बीउबिजन किन्नदेखि कृषिसम्बन्धी जानकारीमूलक सेवा लिन, आफ्ना उत्पादनको बजारीकरण गर्न, सरकारी निकाय वा बैंक तथा वित्तीय संस्थाबाट सहयोग लिन समस्या भइरहेको देखेर हामीले खेती फार्म र खेती फुड एप बनाएका थियौं, खेती फार्मका चिफ टेक्नोलोजी अफिसर सुवास भट्टराई भन्छन्, किसानलाई चाहिने सबै कुरा हामीले एउटै एपमा ल्याएका छौं । अहिले २२ हजारभन्दा बढी किसानले एप डाउनलोड गर्नुभएको छ । १० हजार जना किसान आफैं आबद्ध भएर नियमित रूपमा एप चलाइरहनुभएको छ । एपलाई सक्दो धेरै किसान र उपभोक्तासम्म पुर्याउन आफूहरूले बेलाबेलामा डिजिटल साक्षरतासम्बन्धी कार्यक्रम गर्दै आएको उनले बताए । मनोरन्जनात्मक एपको तुलनामा अन्य एपका प्रयोगकर्ता कम हुनु स्वाभाविक हो । यस्ता एपमा सीमित वर्गलाई मात्रै रुचि र आवश्यकता हुने भएकाले ठूलो परिणाममा प्रयोग नहुने सुवासले बताए । पछिल्लो समय विशेषतः मनोरन्जनात्मक एपले प्रयोगकर्ताको रुचि, आनीबानी अध्ययन गरेर कन्टेन्ट र फिचरहरू समावेश गरी एप रिलिज गर्ने गरेका छन्, उनी भन्छन्, प्रयोगकर्ताले त्यसमा प्रशस्त समय बिताउने भएकाले धेरै उपात्दनशील समय र ऊर्जा खेर गइरहेको छ ।"
'नाटु नाटु लाई गोल्डेन ग्लोब,"(काठमाडौं) बाहुबली निर्देशक एसएस राजमौलीलाई थाहा थियो एन्टीआर जुनियर र राम चरण दुवै नृत्यमा खतरा छन् । तेलुगु फिल्म उद्योगलाई पहिल्यै यी दुईले आफ्नो नृत्य प्रतिभा पस्किसकेका थिए । यी दुईलाई एकै फ्रेममा नाच्दै गरेको हेर्दा दर्शकले पाउने मनोरन्जनको स्तर कल्पना गर्दै एक दिन राजमौलीले संगीतकार एमएम किरावानीकहाँ गीतको आइडिया राखे, म यस्तो एउटा गीत गर्न चाहन्छु जहाँ यी दुई डान्सर एकअर्कासँग प्रतिस्पर्धा गर्दै नृत्य गरून् । त्यसलगत्तै किरावानीले तेलुगु फिल्म गीतकारहरूमध्ये आफूलाई मनपर्दा चन्द्रबोसलाई गीत लेख्न लगाए । दुई कलाकार नाच्दै गर्दा जोस र उत्साह निकाल्ने खालको गीत लेख्नुपर्ने किरावानीको सल्लाह थियो । तपाईंजस्तो चाहनुहुन्छ, त्यस्तै गीत लेख्नुस् । तर, यो फिल्म १९२० तिरको घटनामा आधारित छ । त्यसैले शब्दहरू त्यही समयको होस् भन्नेचाहिँ ख्याल राख्नुहोला, चन्द्रबोसलाई किरावानीले भनेको कुरा बीबीसी हिन्दीले उल्लेख गरेको छ । सन् २०२० को जनवरी १७ तिर राजमौली, किरावानी र चन्द्रबोस मिलेर नयाँ गीतमाथि काम गरे । आरआरआर फिल्मका लागि लेखिएको त्यही नाटू नाटू (हिन्दीनाचों नाचों) गीतले अहिले तेलुगु फिल्म उद्योगमा इतिहास रचेको छ । विश्व प्रतिष्ठितमध्येको एक गोल्डेन ग्लोब अवार्डको उत्कृष्ट ओरिजिनल गीत तर्फको विधामा किरावानीले अवार्ड उचालेसँगै तेलुगु मात्रै नभई बलिउडले विजयोल्लास मनाइरहेको छ । संगीतका सुपरस्टार रिहाना, टेलर स्विफ्ट, लेडी गागाहरूलाई पछाडि पार्दै पाएको सफलताले यो महिनाको अन्तिममा घोषणा हुने अस्कर मनोनयनमा पनि नाटु नाटु को उपस्थिति हुनेमा आशा बढाइदिएको छ । अस्करको १५ सर्टलिस्टमा यो गीत परिसकेको छ । यो फिल्म ९५ औं अस्करका लागि उत्कृष्ट गैरअंग्रेजी विधामा पनि मनोनयनमा परेको छ । फिल्मले यो विधामा जित हासिल गर्ने पक्का छैन । भारतले यो फिल्मलाई गैरअंग्रेजी फिल्मको विधाका लागि आधिकारिक छनोट गरेको होइन । गुजराती फिल्म छेल्लो शो (द लास्ट शो) लाई द फिल्म फेडरेसन अफ इन्डियाले यो विधाका लागि सिफारिस गरेको हो । बलिउड स्टार अजय देवगन, आलिया भट्टलगायतको अभियन रहेको आरआरआर भने २०२२ को मार्च २५ मा प्रदर्शनमा आएको थियो । गोल्डेन ग्लोबको जितसँगै आरआरआर ले हलिउड अवार्डको दौड सुरु गरेको छ । यो अवार्डको दाबेदार फिल्मका लेखक एसएस राजमौली हुन्, अवार्ड उचाल्दै गर्दा किरावानीले भनेका थिए । गत आइतबार लस एन्जलसको चाइनिज थिएटरमा अमेरिकी फिल्मकर्मीबीच आरआरआर देखाइयो । नाटु नाटु बज्दा भीड स्टेजमै गएर नाचेको थियो । गीतले यस्तो प्रतिक्रिया पाउला भन्ने किरावानीले सपनामा पनि नसोचेको बताउने गरेका छन् । ग्लोडेन ग्लोब जितिसकेपछि ब्याकस्टेजमा किरावानी भन्दै थिए, यो उत्सव मनाउने गीत हो । हामी यो गीतमा सारा एनर्जी र स्टामिना देखाउन चाहन्थ्यौं । यस्तो ऊर्जाशील गीत चन्द्रबोसले कसरी लेखे होलान् ? अहिले सबैले गर्ने प्रश्न यही हो । चन्द्रबोसको दिमागमा किरावानी र राजमौलीले खोजेको गीतको निर्देशन घुसिसकेको थियो । एक दिन जब उनी कार चलाउँदै जुब्ली हिल्स पुगे, हात स्टेयरिङमा थियो दिमाग गीततिर । त्यहीबेला गीतको हुकलाइन फुर्यो, नाटु नाटु । ६८ को ताल (बिट) मा उनले गीत लेख्न सुरु गरे । किरावानीलाई यो ताल एकदमै मनपर्छ भन्ने उनलाई थाहा थियो । द्रुत गतिमा अगाडि बढ्ने नृत्य, भिडियो र गायनले मात्रै नभई ६८ को यही बिटले गीतलाई चर्चामा ल्याइदिएको किरावानी बताउँछन् । ६८ को बिट खासै पश्चिमाहरूले सुन्दैनन् । भारत, अफ्रिकालगायत केही देशमा मात्रै यस्तो बिटको गीत सुनिन्छ, उनले भनेका छन्, खासमा भन्ने हो भने यो दक्षिण भारतमा चल्ने शैलीको गीत हो । उत्तर भारतमा पनि यस्तो गीत खासै सुनिँदैन । सायद पश्चिमा देशका दर्शकको ध्यान तान्नमा यसले भूमिका खेलेको हुनुपर्छ । गीतमाथि अहिले सर्जकदेखि कलाकारहरू गर्बिलो महसुस गर्दै छन् । फिल्मका कलाकार जुनियर एन्टिआरले त किरावानीलाई बधाई दिँदै लेखेका छन्, मेरो करिअरमा मैले थुप्रै गीतहरूमा नाचें तर नाटु नाटु सधैं मेरो हृदयको नजिक हुनेछ ।"
र्यालीको रङ,३०१ औं पृथ्वी जयन्ती मनाउन बुधबार काठमाडौंमा आयोजित र्यालीमा सहभागी । आधुनिक नेपालका निर्माता राजा पृथ्वीनारायण शाहको सिंहदरबार मुख्यद्वार अगाडि रहेको प्रतिमामा राष्ट्रपति विद्यादेवी भण्डारीले माल्यार्पण गरेकी थिइन् भने सेनाले सलामी दिएको थियो ।तस्बिर ः इलिट जोशीकान्तिपुर
आधारभूत प्रसूति सेवा नपाएर गुम्दै छ जीवन,"(काठमाडौं)गत बुधबार पाँचथरको कुम्मायक गाउँपालिका२ मङजाबुङकी १९ वर्षीया मनीषा आचार्यले स्थानीय स्वास्थ्यचौकीमा सामान्य अवस्थामै बच्चा जन्माइन् । मध्याह्न करिब १२ बजे बच्चा जन्मिएपछि उनलाई सामान्यभन्दा अलि बढी रक्तस्राव भयो । स्वास्थ्यचौकीका एचए सुचिन्द्र मेहताका अनुसार रक्तस्रावपछि सुत्केरीले केही मात्रामा झोलिलो खानेकुरा खाइन् । दिउँसो ४ बजेतिर अचानक अत्यधिक रक्तस्राव भयो, उनी बेहोस भइन् । त्यहाँ उनको उपचार हुने सम्भावना थिएन किनकि पाँचथरमा जिल्ला अस्पताल र प्राथमिक स्वास्थ्य केन्द्रबाहेकका अन्य स्वास्थ्य संस्थामा प्रसूति र सो अनुसारका सुविधा छैनन् । एचए मेहताले जिल्ला अस्पताल फिदिम रिफर गरे । स्वास्थ्यचौकीबाट अस्पताल पुग्न गाडीमा कच्ची बाटो तीन घण्टा समय लाग्छ । गाडी भएको ठाउँबाट स्वास्थ्यचौकीसम्म बोलाउँदा ४५ मिनेट लाग्छ । समयमा एम्बुलेन्स र सवारीसाधनको जोहो हुन सकेन । आफन्तले बल्लतल्ल गाडी जुटाएपछि अस्पताल लैजाँदै गर्दा सुत्केरी भएको साँझै मनीषाको मृत्यु भयो ।उनीजस्तै दुर्गमका जोखिममा रहेका गर्भवती तथा सुत्केरीको ज्यान जोगाउन सरकारले निःशुल्क हवाई उद्धारसमेत गर्दै आएको छ । दुर्गम क्षेत्रका ज्यान जोखिममा परेका गर्भवती तथा सुत्केरीका लागि हवाई उद्धार कार्यविधि२०७७ को मापदण्डले पाँचथरको फिदिम नगरबाहेक अन्य सबै स्थानीय तहका जोखिममा रहेका गर्भवती तथा सुत्केरी उद्धार गर्न मिल्छ, तर यसतर्फ कसैको ध्यान पुगेन । नर्मल डेलिभरी भएको, रक्तस्राव भएपछि पनि सुप, खानेकुरा खाएको मान्छे एक्कासि यस्तो होला भन्ने लागेन, अचानक बेहोस भएपछि जतिसक्दो छिटो फिदिम पुर्याऊ भन्नेतिर ध्यान भयो । हवाई उद्धारतिर हाम्रो ध्यानै पुगेन, एचए मेहताले फोन सम्पर्कमा बुधबार घटना विवरण सुनाए । सुत्केरीपश्चात् आएको स्वास्थ्य जटिलता अगावैका हेलचेक््रयाइँले समेत उनको मृत्युको कारक हुने उनी बताउँछन् । कम उमेरमै गर्भधारण भयो, अर्को कुरा उहाँलाई गर्भावस्थामा पनि उपयुक्त खानपान र हेरचाह नपुगेको लाग्थ्यो, उनले भने, हामीसँग २१ दिन प्रसूति तालिम लिएको दुई जना अनमी हुनुहुन्छ, उहाँले चारै पटक गर्भ जाँच गर्नुभएको थियो । सामान्य थियो, अब भित्र केही थियो कि त्यो भगवानै जानुन् । २०६८ मा बर्थिङ सेन्टर कायम भएको यस स्वास्थ्यचौकीमा ल्याब सुविधा छैन । जसले गर्दा गर्भावस्थाको विशिष्ट जाँच र पूर्वतयारी गर्न सकिँदैन । उनले थपे, मैले यहाँ सेवा गर्न थालेको ६ वर्ष भयो, बर्थिङ सेन्टरमा ल्याब राखौं भनिरहेको छु । ल्याब भए हेमोग्लोबिन र ब्लड ग्रुप हेर्न, पूर्वतयारी गर्न हुन्थ्यो । रगत चढाउनुपर्ने भए पहिल्यै तयारी गर्न सकिन्थ्यो । भिडियो एक्सरे गर्नका लागि पोर्टेबल मेसिन मात्रै छ । यसमा गर्भावस्था जाँच गरिरहेको पाँच प्रकारको अवस्था हेर्न मात्रै मिल्छ, रिपोर्ट प्रिन्ट र थप अध्ययन गर्न सकिँदैन । सरकारले मातृ मृत्युदर घटाउने काम गर्न थालेको दुई दशक बढी भइसकेको छ तर सुरक्षित मातृत्वमा उल्लेख्य उपलब्धि हुन नसकेको पाँचथरको यो पछिल्लो घटना नै पर्याप्त छ ।स्वास्थ्य मन्त्रालयले सन् १९९८ मा सुरक्षित मातृत्व रणनीति तयार गरेदेखि नै आमा सुरक्षाको सवालमा सरकारले काम गर्दै आएको छ । उच्च मातृ तथा नवजात शिशु मृत्युदरलाई कमी ल्याउने उद्देश्यले सरकारले आर्थिक वर्ष २०६५६६ देखि लागू हुने गरी प्रसूति सेवा निःशुल्क प्रदान गर्ने नीति लिएको थियो । जसअनुरूप स्वास्थ्य संस्थामा गएर सुत्केरी गराउने महिलालाई यातायात खर्चसमेत उपलब्ध गराउँदै आएको छ । यसैगरी तीन वर्षअघि सरकारले बनाएको सुरक्षित मातृत्व र नवजात शिशुको स्वास्थ्य मार्गचित्र२०३० ले नेपालमा मातृ तथा नवजात शिशु मृत्युदरका लागि जिम्मेवार पक्षहरू हेरचाह खोज्न, हेरचाह पुग्न र हेरचाह प्राप्त गर्न ढिलाइलाई सम्बोधन गरी सबै आमा र नवजात शिशुहरूको स्वस्थ जीवन र कल्याण सुनिश्चित गर्ने लक्ष्य राखेको छ । सन् १९९६ मा मातृ मृत्युदर ५३९ जना प्रतिलाख थियो, यो दर सन् २०१९ सम्म आइपुग्दा १२५ मा झरेको छ भने दिगो विकास लक्ष्यअन्तर्गत सन् २०३० सम्ममा ७० जना प्रतिलाखमा झार्ने लक्ष्य छ । लक्ष्य प्राप्तिका लागि राष्ट्रपति महिला उत्थान कार्यक्रममार्फत महिला, बालबालिका तथा ज्येष्ठ नागरिक मन्त्रालयले आव २०७५७६ देखि निःशुल्क हवाई उद्धार थालेको थियो । यसका लागि चार वर्षमा २० करोड ४७ लाख रुपैयाँ बजेट विनियोजन भएको थियो । हवाई उद्धार शाखाका अनुसार कार्यक्रम सुरु भएदेखि गतवर्षसम्म ३८५ जनाको उद्धार गर्दा १० करोड १८ लाख ५० हजार रुपैयाँ खर्च भएको छ । खर्च हुन नसकेको बजेट फ्रिज हुने गरेको महिला मन्त्रालयको लेखा शाखाका कर्मचारीले बताए । तर, समयमा स्वास्थ्य सेवा तथा स्याहार नपाएर हवाई उद्धारको चार वर्षकै अवधिमा ४५६ जना गर्भवती तथा सुत्केरीले ज्यान गुमाएको स्वास्थ्य सेवा विभागको परिवार कल्याण महाशाखाकी वरिष्ठ जनस्वास्थ्य अधिकृत निशा जोशीको अभिलेख छ ।लक्ष्य, योजना र स्रोतसाधन भए पनि उपयुक्त हुने गरी स्रोतको परिचालन हुन नसक्दा गर्भवती र सुत्केरीहरूले ज्यान गुमाउन बाध्य भइरहेको प्रजनन स्वास्थ्य विज्ञ डा मिङ्मार गेल्जे शेर्पा बताउँछन् । शतप्रतिशत गर्भवतीमा १५ प्रतिशतलाई विशेष ख्याल राख्नुपर्छ । जोखिम समयमा पत्ता लगाउन र समाधान खोज्नतिर लागिएन, सुत्केरीपश्चात् सालको सानो टुक्रा अड्कियो भने पनि रक्तस्राव हुन्छ, रक्तस्राव रोक्न विशेषज्ञ सेवा चाहिन्छ नि ! गाउँमा बर्थिङ सेन्टर छन् विशेषज्ञ हुँदैनन्, छोटो अवधिको तालिम लिएको जनशक्तिले सबैखाले डेलिभरी गराउनुपर्छ, उनले भने, परिवारमा एउटा आमाको मृत्यु हुनु भनेको त्यो घरको ठूलो क्षति हो, तर सरकार संख्या गनेर बसेको छ । तालिमप्राप्त शिक्षा छैन, प्रविधि छैन, यो सरकारको जिम्मेवारी हो नि गम्भीरता छैन ।दुर्गममा तालिमप्राप्त जनशक्ति र उपकरण पुर्याएर, स्वास्थ्यकर्मीलाई बारम्बार विशेषज्ञको सम्पर्कमा राखेर सुविधा पुर्याए मातृ मृत्युलाई रोकथाम गर्न सकिन्छ तर यसमा सरकारले ध्यान नदिएको उनले बताए । एकजना गर्भवतीको ज्यान बचाउन हेलिकोप्टरमा लाखौं खर्च हुन्छ, चार लाखको एउटा अल्ट्रासाउन्ड मेसिन किनेर स्वास्थ्यचौकीमा आउने सयौं महिलाको ज्यान जोगाउनतिर सरकारको कहिल्यै ध्यान पुगेन, प्रजनन स्वास्थ्य विज्ञ शेर्पाले भने । वार्षिक बजेट खर्च हुँदैन, स्रोतको सही सदुपयोग नभएर, खरिद गर्न नसकेर, उनले भने, दातृसंस्था फालाफाल छ, हाम्रो आवश्यकता यहाँ छ भनेर काम लगाउन सक्नुपर्यो नि ! नसकेपछि उसले जे एजेन्डा लिएर आएको छ त्यहीअनुसार काम गर्छ ।"
उपरथी शाहीमाथि पदीय हैसियत मै अनुसन्धान,"(काठमाडौं)उमेर विवादमा परेको उपरथी प्रेम शाहीलाई आर्थिक अनियमिततामा उजुरी परेको भन्दै नेपाली सेनाले नियन्त्रणमा लिएको एक साता भएको छ । शाहीलाई पदीय हैसियतमै सैनिक मुख्यालयमा राखेर अनुसन्धान भइरहेको सेनाले जनाएको छ । आफ्नो उमेरसम्बन्धी विवादमा सर्वोच्च अदालत पुगेका उनले पुस १३ मा आफूअनुकूल अन्तरिम आदेश पाएका थिए । त्यसपछि सैनिक मुख्यालय गएका बेला पुस १९ मा उनी नियन्त्रणमा परेका हुन् । बाहिर बस्दा प्रमाण नष्ट गर्न सक्ने जोखिम रहेकाले शाहीलाई सैनिक मुख्यालयमै राखेर अनुसन्धान गरिरहेको सैनिक स्रोतले जनाएको छ । उहाँलाई बाहिर राखेर अनुसन्धान पनि गर्न सकिन्थ्यो । तर प्रमाण नष्ट गर्न सक्ने देखिएकाले नियन्त्रणमा लिएरै अनुसन्धान गरिएको हो, स्रोतले भन्यो । सैनिक मुख्यालयले सर्वोच्च अदालतको आदेशलाई पालना गर्ने उल्लेख गर्दै शाहीविरुद्ध अनियमितता र संगठनको अनुशासनका विषयमा अनुसन्धान गर्न लागेको दाबी गरेको छ । सैनिक प्रवक्ता कृष्णप्रसाद भण्डारीले सैनिक ऐन र नियमअनुसार कोर्ट अफ इन्क्वायरी ले उपरथी शाहीमाथि परेका उजुरीहरूको अनुसन्धान गरिरहेको जानकारी दिए । अनुसन्धान सकिएपछि सबैलाई जानकारी गराउँछौं, उनले भने । सैनिक स्रोतका अनुसार बलियो र आकर्षक जिम्मेवारीमा बस्दा शाहीले एकपछि अर्को आर्थिक अनियमितता गरेको उजुरी छ । निरीक्षणाधिकृत विभागका निवर्तमान प्रमुख शाहीले पश्चिम कमान्डको कमान्ड सेनापति, सेनाको सबैभन्दा शक्तिशाली युनिट युद्धकार्य महानिर्देशनालयको महानिर्देशक र त्यसअघि तत्कालीन प्रधानसेनापति थापाको सैनिक सहायकका रूपमा काम गरेका थिए । उपरथी शाही ५७ वर्षे उमेर हदका कारण पुस २० बाट नियमित अवकाशमा जाँदै थिए । उनले सेनाले अवकाश पत्र पनि बुझिसकेका थिए । शैक्षिक प्रमाणपत्रमा उमेर फरक परेपछि सैनिक कार्यविधिअनुसार छिटो अवकाश जाने मितिलाई आधार मानेर शाहीलाई अवकाश पत्र दिइएको थियो । तर शाहीले सर्वोच्च अदालतमा गएर आफ्नो पक्षमा अन्तरिम आदेश ल्याएका थिए । सर्वोच्च अदालतको अन्तरिम आदेशअनुसार उनी आगामी असार १५ सम्म संगठनमा हुन्थे र उपरथी पदबाटै अवकाश हुन्थे । त्यति बेला उनको उपरथीको तीनवर्षे कार्यकाल सकिन्थ्यो । सेनामा शाहीभन्दा माथि र प्रधानसेनापतिभन्दा तल ६ जना सैनिक अधिकृत रहेका कारण शाही माथि उक्लने सम्भावना थिएन ।उच्च तहका सैनिक अधिकृतहरूमाथि अनियमितता र भ्रष्टाचारको अभियोग लागेको यो पहिलो पटक होइन । अनियमितता गरेको आरोपमा सैनिक नियन्त्रणमा लिएर यसअघि पनि पटकपटक अनुसन्धान गरिएका थिए । २०७७ सालमा पनि प्रमाण नष्ट हुन्छन् भन्दै तत्कालीन सहायक रथी प्रयोगजंग राणालाई सेनाले नियन्त्रणमा लिएको थियो । अनुसन्धान सकेपछि मात्र राणालाई छाडिएको थियो । त्यस बेलाको कोर्ट अफ इन्क्वायरीले सम्पत्ति र अनुशासन तथा आचारणसम्बन्धी कसुर गरेको अभियोगमा दोषी ठहर गरी राणासहित अन्य सैनिकलाई बर्खास्त गरेको थियो । तत्कालीन प्रधानसेनापति पूर्णचन्द्र थापाले २०७७ सालमा सेनाभित्र भ्रष्टाचार रहेको उल्लेख गर्दै त्यसलाई आफ्नो कार्यकालमा हटाउने वाचा गरेका थिए । त्यहीअनुसार उनले एकपछि अर्को अनियमितता गर्ने सैनिकलाई अनुसन्धान गरेर कारबाहीको दायरामा ल्याएका थिए । थापाले त्यस बेला सेनाले भ्रष्टाचारमा शून्य सहनशीलताको नीति लिने भन्दै गृहकार्य गर्दा अहिलेका प्रधानसेनापति (त्यस बेला रथी) प्रभुराम शर्माले पनि समर्थन गरेका थिए । थापाले नै अघि बढाएको नीतिलाई अवलम्बन गरेर शर्माले सेनाभित्रको अनियमितताविरुद्ध कदम चाल्नुभएको हो, एक उच्च सैनिक अधिकृतले भने । विगत ३ वर्षमा अन्य उच्च सैनिक अधिकारी पनि अनियमितताको विषयमा कारबाहीमा परेका छन् । सैनिक हवाई महानिर्देशनालयका पूर्वमहानिर्देशक उपरथी (अवकाश प्राप्त) पाइलट सुधीर श्रेष्ठले आर्थिक अनियमितता गरेको ठहर भएपछि ५८ लाख ९५ हजार असुल गरिएको थियो । यस्तै, संगठनको चेन अफ कमान्ड नमानेको कसुरमा सहायक रथी सुरेन्द्रसिंह रावलसहित दुई अधिकृतलाई सेवाबाट बर्खास्त गरिएको थियो । यौन दुर्व्यवहार गरेको अभियोगमा दोषी ठहर भएपछि सहायक रथी पंकज कार्की बर्खास्त भएका थिए । नेपाली सेनामा अनियमिततामाथि हुन थालेको अनुसन्धानले संगठनलाई थप प्रभावकारी र अनुशासित बनाउने अवकाश प्राप्त एक उपरथीले बताए । सेनाभित्रै अनियमितता र अनुशासनलाई लिएर अनुसन्धान र कारबाही हुनु ठीक हो । यसबाट आम नेपाली जनतामा पनि सही सन्देश जान्छ, उनले भने ।"
नेपाली क्रिकेटलाई जोगाऊ,"मुलुकको क्रिकेटको सर्वोच्च संस्था नेपाल क्रिकेट संघ (क्यान) ले पहिलो पटक आयोजना गरेको नेपाल टी२० लिग जसोतसो सम्पन्न भएको छ । तर यो पहिलो गाँसमै ढुंगा भनेजस्तो भएको छ । प्रतियोगिताका क्रममा भएका बेटिङ, स्पट फिक्सिङ, म्याच फिक्सिङ, पारिश्रमिक विवाद र आयोजकमध्ये एक पक्ष फरार हुनुजस्ता प्रकरणले नेपाली क्रिकेटको अँध्यारो पाटोलाई सतहमा ल्याइदिएका छन् । यसका कारण बाहिरी विश्वमा मुलुकको छवि धूमिल भएको छ । यी घटना यति गम्भीर छन्, दोषीहरूमाथि कारबाही प्रक्रिया अघि बढाई नेपाली क्रिकेटको साख जोगाउनका लागि सम्बद्ध निकायले यथाशीघ्र पहल थाल्नु जरुरी छ । विश्व वर्ष उत्कृष्ट खेलाडीको मनोनयन सूचीमा परेका जिम्बावेका सिकन्दर राजादेखि इंग्ल्यान्डका एलेक्स ब्लेक, प्याट ब्राउन, मलेसियाका वीरनद्वीप सिंहसम्म समावेश प्रतियोगिताले राम्रो चर्चा पाउनुपर्थ्यो, सकारात्मक सन्देश प्रवाह गर्नुपर्थ्यो । तर यी अनपेक्षित घटनाक्रमसँगै ती खेलाडी प्रतियोगिताको बीचमै स्वदेश फर्किए । आफ्ना चारै विदेशी खेलाडी घर फर्किंदा काठमाडौं नाइट्सले एउटा खेल ११ नेपाली खेलाडीका भरमा मात्र खेल्नुपर्यो । प्रतियोगिता सकिए पनि अझै खेलाडीहरू पूरा पारिश्रमिक पाउनेमा विश्वस्त हुन सकेका छैनन् । फिक्सिङ काण्डपछि अन्तर्राष्ट्रिय क्रिकेट परिषद् (आईसीसी) को टोली आएर छानबिन गरीवरी फर्किएको छ । गृह मन्त्रालय, राष्ट्रिय खेलकुद परिषद् (राखेप) ले समेत छुट्टाछुट्टै छानबिन समिति बनाएका छन् । अख्तियार दुरुपयोग अनुसन्धान आयोगले नेपाल टी२० लिगको घटना विवरण एक साताभित्र बुझाउन राखेपलाई निर्देशन दिएको छ । नेपाली क्रिकेट यति दयनीय अवस्थामा कहिल्यै पुगेको थिएन । नेपाली खेलाडीले ५ लाखदेखि १५ लाख तथा विदेशी खेलाडीले ५० लाख रुपैयाँसम्म पारिश्रमिक पाउने भएकाले क्यानले यसलाई एसोसिएट राष्ट्रकै उत्कृष्ट लिग बनाउने उद्घोष गरेको थियो । तर त्यस अनुसारको गम्भीरता क्यानमा देखिएन । क्यान खेलाडीको पारिश्रमिकलाई मुख्य एजेन्डा बनाउँदा नराम्रोसँग चिप्लिएको छ । यही कारण भोलिका दिनमा अर्को राम्रो फ्रेन्चाइज प्रतियोगिता आयोजना गर्दा कुनै पनि विदेशी खेलाडीले नेपालमा खेल्न आउनुअघि दुईपल्ट सोच्नुपर्ने अवस्था बनेको छ । यसबाट अन्तर्राष्ट्रिय जगत्मा नेपाली क्रिकेटबारे थप नराम्रो प्रचार भएको छ । कमर्सियल एन्ड स्ट्राटेजिक पार्टनरका रूपमा भारतीय कम्पनी सेभेन थ्री स्पोर्ट्सलाई साझेदार बनाएर वार्षिक ४ करोड रुपैयाँजति दस्तुरबापत आउने भएपछि क्यान आफू मुख्य आयोजकभन्दा पनि सेरेमोनियल भएर बस्दा नेपाली क्रिकेट यति ठूलो दुर्घटनामा परेको हो । सेभेन थ्री स्पोर्ट्स भित्रिनेबित्तिकै नेपाल टी२० लिग विवादमा मुछिएको थियो । सार्वजनिक खरिद ऐनलाई बेवास्ता गर्दै क्यानले बिनाटेन्डर भारतीय कम्पनीलाई साझेदार बनाएको थियो । क्यानभित्रकै एउटा समूहले त्यसविरुद्ध आवाज नउठाएको होइन तर उक्त आवाजलाई संस्थापन पक्षको हठले थिच्दै नेपाल टी२० लिग भित्र्याइएको थियो । त्यही सेभेन थ्री स्पोर्ट्स क्यानको दस्तुर र खेलाडीको पारिश्रमिकको विषयलाई अन्योलमै छाडेर प्रतियोगिताबीचमै फरार भएको थियो । यसैले त्यस्तो निर्णय गर्ने क्यान पदाधिकारीलाई मुख्य रूपमा छानबिनको दायरामा ल्याउनुपर्ने देखिन्छ । भनिन्छ, क्रिकेट भलादमीको खेल हो र यो सफा हिसाबले खेलिनुपर्छ । बेटिङ, स्पट फिक्सिङ र म्याच फिक्सिङ लगायत यो भलादमी खेलका ऐंजेरु हुन्, जसलाई बेवास्ता गर्दा नेपाली क्रिकेटको यो हविगत भएको हो । नेपाल टी२० लिगमा कमेन्ट्री गरिरहेका सचिन तिमिल्सेनाले खुल्लमखुला लाइभ बेटिङ र स्पट फिक्सिङ भइरहेको आक्षेप लगाउँदै आफू प्रतियोगिताबाट अलग भएको घोषणा गर्नु, काठमाडौं नाइट्सका कप्तान ज्ञानेन्द्र मल्लले आफ्ना एक खेलाडीलाई सट्टेबाजले प्रस्ताव गरेपछि एन्टीकरप्सन युनिट (एसीयू) मा उजुरी दिनुले यो काण्डले जरा कति फैलाएको थियो भन्ने छर्लंग हुन्छ । प्रायः सबैतिर खेलाडीहरूलाई सट्टेबाजले बेटिङ र स्पट फिक्सिङको प्रस्ताव राख्ने गर्छन्, जुन खेल जगत्मा सामान्य नै मानिन्छ । सम्बद्ध खेलाडीले आईसीसी र स्थानीय आयोजकमा उजुरी गरेपछि सट्टेबाजमाथि कारबाही अगाडि बढ्ने गर्छ । तर, केही खेलाडीले नेपाल टी२० लिगमा आयोजकले नै बेटिङ र स्पट फिक्सिङको प्रस्ताव राखेको संगीन आरोप लगाएका छन् । यही आरोप र आईसीसीको इन्टिग्रिटी युनिट को दुईसदस्यीय टोली छानबिनका लागि नेपाल आउनु ठीक अगाडि सेभेन थ्री स्पोटर््सका दुई प्रमुख व्यक्ति नेपालबाट फरार भएका थिए । अझ डरलाग्दो पक्ष हो नेपाली खेलाडी पनि स्पष्ट फिक्सिङ र लाइभ बेटिङमा मुछिनु । आईसीसीले म्याच फिक्सिङ, बेटिङ र स्पट फिक्सिङमा शून्य सहनशीलता अपनाउने गरेको छ । नेपालका निकायहरू पनि यसबारे बढी गम्भीर हुनुपर्छ । क्रिकेटबाट पाएको सफलताले मुलुकलाई धेरै पटक गौरवान्वित तुल्याएको छ । ट्वान्टी२० विश्वकप खेल्दा होस् वा एकदिवसीय मान्यताका लागि विश्वकप छनोटमा खेल्दा, नेपाली क्रिकेटले मुलुकलाई एकजुट बनाउने गरेको छ । सामूहिक हिसाबमा खेलिने खेलमा क्रिकेटबाहेक अन्य खेलमा नेपाली खेलकुदले विश्वकपको कल्पना गर्नसम्म गाह्रो छ । क्रिकेट खेलाडीलाई जसरी राम्रो खेल्दा पुरस्कृत गर्ने गरिन्छ, नेपाली क्रिकेट बचाउनका लागि नेपाल टी२० लिगमा जानाजानी गरिएका गल्तीमा पदाधिकारीलाई पनि त्यसरी नै सजायको भागीदार बनाउन आवश्यक छ । नत्र नेपाली क्रिकेटको अधोगति रोकिनेछैन ।"
खतरामा उच्च शिक्षा,"हालैको २ को नतिजा अनुसार उत्तीर्ण भएका दुई लाख परीक्षार्थीमध्ये एक लाख पच्चीस हजारले विदेशी शिक्षण संस्थामा भर्ना लिने उद्देश्यले शिक्षा मन्त्रालयबाट एनओसी प्रमाणपत्र बुझेका रहेछन् । यसको सोझो असर क्याम्पस र कलेजहरूको विद्यार्थी भर्ना दरमा परेको छ । यस्तो स्थिति देखा पर्नुमा हाम्रो उच्च शिक्षाको पाठ्यक्रम र पाठ्यक्रम लागू गर्ने तरिकाप्रति विद्यार्थी र अभिभावकको असन्तुष्टि नै मुख्य कारक रहेको छ । स्थापित र पुराना विश्वविद्यालय र कलेजहरू पुरानै पाठ्यक्रम र पद्धतिबाट चलिरहँदा त्यसबाट भएको उत्पादन बजारमा बेचिन नसक्दा अविश्वास उत्पन्न हुनु अर्को कारक हो । समाज र देशलाई चाहिने समय अनुसारको जनशक्ति उत्पादन गर्नमा पर्याप्त र सुलभ शैक्षिक संस्थाहरूको देशभित्र अभाव हुँदा, करियर बनाउने उद्देश्यले मात्रै हजारौंको संख्यामा छिमेकी भारत, चीन र बंगलादेशमा उच्च शिक्षाका लागि विद्यार्थी जाने गरेका छन् । त्यस्तै गरी कामका साथै शिक्षा प्राप्त गर्न अमेरिका, अस्ट्रेलिया छिर्ने किशोरहरूको संख्या पनि उल्लेख्य छ । उच्च शिक्षामा आकर्षण बढाउन, समय अनुसारको शिक्षा प्रदान गर्ने खालको आवश्यक पाठ्यक्रम निर्माण र कार्यान्वयनका लागि उपयुक्त जनशक्ति निर्माण गर्नु जरुरी छ । सेवा प्रदान गर्दै आएका शैक्षणिक संस्थाहरूको भौतिक व्यवस्थापनदेखि मानव स्रोतहरूलाई पनि समयसापेक्ष ढंगले व्यवस्थित गर्न सक्नु पनि त्यतिकै जरुरी रहेको हुँदा सम्बन्धित विश्वविद्यालय र अन्तर्गतका संस्थाहरूमा सुधारको आवश्यकता त छँदैछ, साथै संस्थामा भर्ना हुन आउने विद्यार्थीहरूको बलियो आधार निर्माणका लागि विद्यालय पाठ्यक्रम र सिकाइ पद्धतिमा पनि आमूल परिवर्तनको त्यत्तिकै खाँचो छ । महेन्द्रसिंह बम, टीकापुर१, कैलाली"
दाहाललाई दुर्लभ अवसर,"प्रधानमन्त्री पुष्पकमल दाहालले संसद्मा विश्वासको मत पाएका छन् । संविधानको धारा ७६ (२) बमोजिम प्रधानमन्त्रीमा नियुक्त भएका दाहालले मंगलबार संविधानको धारा ७६ (४) को व्यवस्था बमोजिम प्रतिनिधिसभाबाट विश्वासको मत लिँदा पाएको मतले राजनीतिमा तरंग ल्याएको छ । २६८ सांसदले विश्वासको मत दिएका छन् । सबैभन्दा ठूलो दल नेपाली कांग्रेसले सत्ता गठबन्धन र सरकारमा सहभागी नभए पनि दाहाललाई विश्वासको मत दिएको छ । यसले सो दल देशमा अस्थिरता चाहन्न भन्ने देखाएको छ । गुण र दोषका आधारमा सरकारप्रति धारणा बनाउने प्रतिक्रिया दिएको कांग्रेसले प्रधानमन्त्रीलाई विश्वासको मत दिएर दाहाललाई झन् बलियो बनाएको छ ।नेपालको राजनीतिक इतिहासम बिरलै पाइने यस्तो अवसर माओवादी अध्यक्ष दाहाललाई मिलेको छ । यो अवसरलाई चुनौतीका रूपमा स्विकार्दै सफलतापूर्वक सरकारको नेतृत्व वहन गर्नेछन् भन्ने विश्वास आमजनले गरेका छन् । प्रधानमन्त्रीले अब संसद्को होइन जनताको मन जित्नुपर्छ । संविधानको मर्म र भावना अनुरूप नै अघि बढ्ने प्रतिबद्धता जनाएका दाहालको कार्यशैली कस्तो रहन्छ त्यो देख्न हेर्न बाँकी छ । संविधान तथा संघीयता कार्यान्वयन गर्ने, शान्ति प्रक्रिया टुंगोमा पुर्याउने र सुशासन दिने विषयमा यो सरकार निरन्तर लागिरहोस् । नवीनकुमार देवकोटा, पञ्चदेवल२, अछाम"
दलहरूमा निर्भर भ्रष्टाचार नियन्त्रण,"नयाँ सरकारले २०४७ सालयता भ्रष्टाचार र राजस्व छली गरी देश लुट्नेहरूमाथि छानबिन गरी कारबाही गर्ने घोषणा गरेको छ । सार्वजनिक संस्थानहरू नै डुबाउनेहरू, कर एवम् राजस्व ठग्नेहरू सुडान घोटाला, वाइडबडी काण्ड, सुन तस्करी काण्ड लगायतमा संलग्नहरू विभिन्न संवैधानिक निकायमा नियुक्त भै अकुत आर्जन गर्नेहरूदेखि प्राकृतिक स्रोतसाधनको दोहन गर्नेहरू सबै कुनै न कुनै राजनीतिक दलमा आबद्ध रहेको यथार्थ लुकेको छैन । अझै विद्युत्, सडक, विभिन्न सरकारी भवनहरूको निर्माणमा ढिलासुस्ती र स्तरहीनता त्यसै भएको छैन । कसको स्वार्थका कारण बिजुलीबाट सञ्चालित दैनिक हजारौं क्विन्टल सामग्री काठमाडौं ओसार्ने रोपवे बन्द गरियो, विस्तार हुनुपर्ने ट्रली बस बन्द गरियो, नेपालका जडीबुटी बिनाप्रशोधन सस्तो मूल्यमा निकास गरिन्छ, स्वास्थ्य सामग्री तथा उपकरण लगायत विभिन्न मन्त्रालयसम्बद्ध सार्वजनिक खरिदमा वर्षौंदेखि कसरी सीमित बिचौलियाकै हालीमुहाली छ, कसरी स्तरहीन औषधि एवम् उपकरणहरू बिक्री गरी जनस्वास्थ्यमा खेलबाड गरिएको छ, स्थापना र सञ्चालन नै हुन नसक्ने करोडौंका उपकरणहरू भित्र्याएर उपयोगमा नआई थन्किने र कामै नलाग्ने गरी बिग्रनुमा को जिम्मेवार छ तथा नेपालमा गार्मेन्ट उद्योग र उत्पादित वस्तुहरूको निर्यातमा वृद्धि किन हुन सकेनजस्ता प्रश्नको जवाफ कसले दिने ?न देशमा उत्पादनमा वृद्धि छ, न निर्यात बढेको छ तर सीमित व्यक्तिहरूको सम्पत्ति र जीवनशैली अस्वाभाविक रूपमा कसरी वृद्धि भैरहेको छ ? यदि सम्पत्ति शुद्धीकरण कार्यालय एवम् अख्तियारमा दर्ता भएका उजुरीहरूमाथि निष्पक्ष छानबिन हुने हो भने राजनीतिक दबाबमा तामेलमा पठाइएका सबै करोडौंका मात्रै फाइलहरू फेरि केलाउनुपर्छ । त्यस्तै हालसम्म काठमाडौको सडकदेखि मोफसलका सडक एवम् भौतिक संरचनाहरूको लागत अनुसारको स्तरीयताको जाँच गर्नुपर्छ । विगतका ठूलठूला तस्करी काण्डहरूलाई फेरि निष्पक्ष छानबिन गर्नुपर्छ । यी सबै भ्रष्टाचारजन्य दल र तिनका नेताहरूसँगै जोडिन्छन् । कसरी आम्दानी लुकाएर अत्यन्तै न्यून कर तिरी राज्यलाई ठगिन्छ ? कसरी राजनीतिक पार्टीहरूको आर्थिक हैसियत उकासिएको छ ? यस्ता प्रश्नमा रहेर सरकारले निर्मम छानबिन गर्ला ? के सम्बन्धित संवैधानिक निकाय एवम् संयन्त्रलाई निष्पक्ष र निडर भै अनुसन्धान गर्न सहजीकरण गर्लान् ? ढुण्डीराज पौडेल, नेपालगन्ज"
'कांग्रेस प्रतिपक्ष बन्न पनि अयोग्य समाचारमा  बाट लिइएका टिप्पणी :,अब देशमा मात्र एउटा पार्टी बन्यो मिलीजुली खाऊ पार्टी । प्रदीप अर्याल
सुन्दरताको जैविक जरा,"सुन्दरताको जरोदेखि यौनिक छनोटसम्मतर चार्ल्स डार्विन विभिन्न जनावरमा विद्यमान सुन्दर भनिने रासायनिक (वासना), श्रवणीय (आवाज) र शारीरिक (पुच्छर, सिङ, आकार) गुणहरूको रहस्य बुझ्न र व्याख्या गर्न नसकेर हैरान थिए । विशेष गरी भाले मयूरको सुन्दर पुच्छर जसले मयूरलाई सिकारी जनावरको पन्जामा पार्न सघाउँथ्यो देखेर डार्विन बेचैन थिए । किनभने बाँच्नका लागि प्रतिकूल त्यस्ता गुणहरूको निर्माण र सन्तानमा त्यसको हस्तान्तरणको कुरा उनको प्राकृतिक छनोटको सिद्धान्तविपरीत थियो । डार्विनको प्राकृतिक छनोटको सिद्धान्त अनुसार, जीवहरूमा बाँच्नका लागि अनुकूल गुणहरू मात्र संरक्षित हुन्छन् र त्यो पुस्ताहरूमा हस्तान्तरण हुँदै जान्छ । आफ्नो सिद्धान्तसँग बाझिने कुरालाई व्याख्या गर्न नसक्दा डार्विनले हैरान भएर लेखेका थिए, जब म भाले मयूरको पुच्छरलाई एकतमासले हेर्छु, त्यसमा जडित प्वाँखहरूले मलाई बिरामी बनाउँछन् ।डार्विनले सौन्दर्यचेतनाको उत्पत्ति सम्बन्धी आफ्नो अज्ञानतालाई लामो समयसम्म रहन दिएनन् । उनले भाले मयूर लगायतका जीवहरूमा विद्यमान सौन्दर्यको रहस्यलाई द डिसेन्ट अफ म्यान एन्ड सेलेक्सन इन रिलेसन टु सेक्स भन्ने पुस्तकमार्फत व्याख्या गरेका छन् । उक्त पुस्तकमा अघि सारिएको यौनिक छनोटको सिद्धान्त अनुसार, जीवहरूमा सुन्दर गुणहरू संरक्षित हुनुका पछाडि प्राकृतिक छनोटको भन्दा यौनिक छनोटको भूमिका बढी प्रभावकारी हुन्छ । आकर्षक पुच्छर भएको भाले मयूरलाई पोथी मयूरले यौनसम्पर्कका लागि रोज्ने भएकाले भालेमा सुन्दर पुच्छरको विकास भएको हुन्छ, चाहे त्यसले बाँच्नका लागि (उड्न, दौडन) प्रतिकूलता सृजना गरेकै किन नहोस् । विभिन्न जनावरमा पाइने पुच्छरदेखि सिङसम्म, अनुहारदेखि आवाजसम्मका सुन्दर गुणहरू विपरीतलिंगीलाई, विशेष गरी भालेले पोथीलाई यौनसम्पर्कका लागि आफूलाई छनोट गरोस् भनेर आकर्षित गराउने संकेतका रूपमा उद्विकास भएका हुन्छन् । त्यसकारण, उद्विकासको कोणबाट हेर्दा आकर्षक हुनु अर्थात् सुन्दर देखिनु भनेको आफू स्वस्थ, शक्तिशाली र रोगविहीन छु भन्ने संकेत विपरीतलिंगीलाई दिनु हो । जीवहरूमा भालेले पोथीलाई सुन्दर लाग्ने गुणहरू बोकेर वा त्यसको प्रदर्शन गरेर आफू यौनसम्पर्कका लागि उपयुक्त भएको दाबी गर्छ र पोथी पनि सबैभन्दा उपयुक्त (सुन्दर, सुरिलो स्वरको धनी, शक्तिशाली र ठूलो इत्यादि) गुण भएको भालेसँग यौनसम्पर्क गरेर आफ्नो जीन स्वस्थ जिनसँग मिसाएर सन्तान उत्पादन गर्न लालायित हुन्छे । जनावर जगत्मा सन्तान उत्पादनमा जसको बढी ऊर्जा खर्च हुन्छ, उसैलाई यौनिक छनोट गर्ने अवसर प्राप्त हुन्छ भन्ने वैज्ञानिक राय छ । त्यसैले सन्तान जन्माउन र हुर्काउन पोथीले बढी ऊर्जा खर्च गर्नुपर्ने भएकाले यौनसम्पर्कका लागि उपयुक्त भालेहरू छान्ने अवसर पोथीलाई मात्रै प्राप्त हुन्छ । जसरी प्रकृतिमा फेरिँदो वातावरणले जीवहरूलाई त्यसमा अनुकूलन हुन दबाब सृजना गरेको हुन्छ र त्यस्तो दबाबले अनुकूलन (अड्याप्टिभ) हुन सहयोगी गुणहरूको संरक्षित र पुस्तामा प्रसारित हुने अवस्था बनेको हुन्छ, त्यसरी नै यौनसाथीको रोजाइमा पर्नुपर्ने (नत्र आफ्नो जिन सन्तानमा सार्न नपाइने) दबाबले जीवहरूमा सुन्दर भनिने गुणहरूको उत्पत्ति र विकास भएको हुन्छ । त्यसकारण मानव लगायतका जीवहरूमा विकसित सार्वभौम सौन्दर्यचेतना मूलतः जैविक विषय हो ।"
समावेशी आयोग र मुलुकको शासकीय चरित्र,"मुलुकले अवलम्बन गरेको आरक्षण व्यवस्थाबारे राष्ट्रिय समावेशी आयोगले केही समयअघि सार्वजनिक गरेको विद्यमान सरकारी सेवामा आरक्षणको प्रभाव ः अध्ययन प्रतिवेदन२०७९ ले सरोकारवालाहरूबीच तातो बहस सृजना गरेको छ । उक्त प्रतिवेदनले मूलतः निजामती सेवामा हाल उपलब्ध गराइएको आरक्षण व्यवस्था विक्रम संवत् २०९१ पछि कायम राख्नु वाञ्छनीय नहुने भन्दै अब कानुन बनाउँदा यसलाई ध्यान दिन सम्बन्धित मन्त्रालयहरूलाई सुझावसमेत दिएको छ । २०६४ सालमा भएको निजामती सेवा ऐनको संशोधनले आरक्षणको व्यवस्था गरेकाले तत्कालीन विधायिकाको मनसाय बमोजिम १४ वर्षमा तालिका १ मा देखाइएजस्तै आरक्षणबाट प्रवेश गर्नेको संख्या तोकिएको अनुपातको नजिक पुगिसकेको र २०९१ सालसम्ममा यस्तो अनुपात ४५ प्रतिशत पुगिसक्ने भएकाले तत्पश्चात् यसको आवश्यकता नपर्ने ठोकुवा प्रतिवेदनमा गरिएको छ । अर्कातिर, प्रतिवेदनमा आरक्षण व्यवस्थाले सार्वजनिक सेवा विविधतायुक्त बनेकोÙ आर्थिकसामाजिक गतिशीलतामा महत्त्वपर्णू योगदान पुर्याएकोÙ कानुनी व्यवस्थाले सुधार्न नसकेको विभेदको संस्कृति कमजोर बन्दै गएकोÙ सार्वजनिक सेवा बिस्तारै समाजको ऐना बन्दै गएकोÙ समाज क्रमशः समतामूलक बन्दै गएकोÙ शासकीय व्यवस्थाप्रति सबै जात, जाति, लिंग, वर्ग, समूह र समुदायमा अपनत्वको भवना बढेकोÙ सामाजिक सद्भाव पनि अभिवृद्धि गरेकोÙ सेवा प्रवेश गरेको एक पुस्तामै आर्थिक रूपान्तरणलाई सम्भव बनाइदिएको जस्ता सकारात्मक प्रभाव पारेको भनी यस्तो प्रावधानलाई निजी क्षेत्रले आत्मसात् गर्नुपर्ने सुझावसमेत दिइएको छ । यसरी हेर्दा प्रतिवेदन आफैंमा बाझिएको देखिन्छ । प्रतिवेदनमा एकातिर आरक्षणको उपयोग केही सीमित समुदायले मात्र गरेको हुँदा त्यहाँ केही तरमारा वर्ग तयार भएको चिन्ता व्यक्त गरिएको छ भने, अर्कातर्फ यो व्यवस्थाले योग्यता प्रणालीलाई खुम्च्याएको हुँदा सार्वजनिक प्रशासनको कार्य सम्पादनमा प्रतिकूल प्रभाव परेको पनि उल्लेख छ, जुन आफैंमा पूर्वाग्रही मनोवृत्तिको उपजजस्तो देखिन्छ । किनकि विश्वमा र नेपालमा समेत भएका अध्ययनहरूले सामाजिक समावेशिताका कारण संस्थागत कार्यसम्पादन बढेकै देखाएका छन् । मूल कुरा, आयोगले वैकल्पिक नीतिगत व्यवस्था नसुझाई आरक्षण अन्त्यको एकतर्फी सिफारिस गरेको छ । राज्यका सबै क्षेत्र, तह, संरचनामा सबै वर्ग, लिंग, जातजाति, समुदाय एवं क्षेत्रको समुचित प्रतिनिधित्व गराउनÙ पहुँच र समता अभिवृद्धि गर्न अनि सामाजिक न्याय स्थापना गर्न सरकारलाई सुझाव दिने तथा सिफारिस गर्ने जिम्मेवारी बोकेको संवैधानिक आयोगले एकाएक यस प्रकारको सिफारिस गर्दा आशंका उब्जिनु स्वाभाविकै हो । उत्तिकै हैसियत राख्ने विषयगत आयोगहरूलाई यो अध्ययन र प्रतिवेदन तयारीमा संलग्न नगराइँदा एवं प्रतिवेदनको भाषाशैली र तर्कनाहरूको अध्ययन गर्दा कतै आयोग समस्त सीमान्तीकृत समुदायप्रति पूर्वाग्रही भएको त हैन, मुलुकको शासकीय चरित्रको विम्ब त हैन भन्ने आशंका हुन्छ । किनकि सत्तामा रहनेहरूले समावेशी नीतिको कसरी दुरुपयोग गरिरहेका छन् भन्ने त हालैको निर्वाचनमा राजनीतिक दलहरूले पठाएका समानुपातिक सूची हेरे पुग्छ । नाति जर्नेल देखि प्रधानमन्त्री र मन्त्रीका पत्नीआफन्तहरूका साथै पटकपटक सत्ता दोहन गरेकाहरू नै त्यो सूचीमा छन् । सर्वप्रथमतः, नेपालको संविधान अनुसार स्थापित आयोगले २०६४ सालको विधायिकी मनसाय हेर्ने हो कि संविधानको मर्म र भावना अनुसार सिफारिस गर्ने हो भन्ने प्रश्न तेर्सिन्छ । संविधानमा भएको समानुपातिक समावेशिताको स्पष्ट व्यवस्थाको प्रतिकूल ४५ प्रतिशतमा मात्र समावेशिता भए पुग्छ भन्ने जिकिर नै गैरसंवैधानिक छ । समानुपातिक समावेशिता भन्नेबित्तिकै त्यो जनसंख्याका आधारमा हुनु विश्वव्यापी मान्यता हो । त्यस अर्थमा निजामती सेवामा शतप्रतिशत नै समानुपातिक कायम हुनुपर्ने संविधानको मर्म हो । तालिका २ बमोजिम निजामती सेवामा असन्तुलित समानुपातिकता छ तर आयोगले त्यसबारे बोल्न आवश्यक ठानेन । सायद यो सत्ताकै मनसाय हुन सक्छ । राज्यसत्ताको मुहानमा बसेकाहरूले शक्ति सम्बन्धमा कुनै रूपान्तरण अर्थात् संरचनात्मक परिवर्तन चाहँदैनन् भन्ने यसबाट प्रस्ट हुन्छ । बरु असमावेशीको पर्खाल झन्झन् अग्लो बनाउन खोजेजस्तो देखिन्छ । अर्थात्, अमर्त्य सेनले भनेजस्तो उल्टो आरक्षण को सुनिश्चितता जुन उनीहरूले शताब्दिऔं भोग गर्दै आएका छन् । नत्र केही व्यक्तिले निजामती सेवामा प्रवेश गरी आर्थिक हैसियत केही उकास्नुलाई तरमारा को संज्ञा दिनु आफैंमा विभेदजन्य मनोविज्ञान हो, जुन कुरा केही समयअघि सर्वोच्च अदालतको फैसलामा प्रयोग गरिएको थियो । यो प्रतिवेदन उक्त फैसलाको दोस्रो संस्करणजस्तो देखिन्छ । आखिर समावेशिता आर्थिकसामाजिक सबलीकरणकै लागि हो नि ! अध्येताहरूले शताब्दिऔंदेखि निश्चित वर्चस्वशालीहरूले तर मारिरहेको वास्तविकतालाई चाहिँ किन बेवास्ता गरे होलान् ? हो, आरक्षणको उपयोग अपेक्षित रूपमा नफैलिई केही सीमित समुदायमा खुम्चिरह्यो तर यसका लागि राज्यले के गर्यो भन्ने पनि हेर्नुपर्ने हुन्छ । यस्तो विषयमा राज्यकै हस्तक्षेप जरुरी हुन्छ । तसर्थ प्रतिवेदनले बरु अब आरक्षणलाई यसको उपयोगबाट छुटेका तल्लो तप्कासम्म पुर्याउन नीतिगत सिफारिस गरेको भए सामयिक हुन्थ्यो । आरक्षण वा यस्तै संरक्षणकारी नीतिको कुरा गर्दा वर्चस्वशालीहरूले योग्यता प्रणालीको दुहाई दिने परम्परा नै छ । तर के राज्यका निकायहरूमा योग्यता प्रणाली हुबहु लागू भएको छ ? २०६४ सालभन्दा पहिलेचाहिँ पूर्ण रूपमा तथाकथित योग्यता प्रणाली थियो ? त्यस बेला सार्वजनिक प्रशासन सेवाप्रवाह विकास र नागरिकहरूको पहुँचका सन्दर्भमा अहिलेभन्दा प्रभावकारी थियो ? फेरि, अहिलेको आरक्षण खुला प्रतिस्पर्धात्मक प्रणालीकै एउटा हिस्सा हो, जसको मूल्यांकनको मूल आधार योग्यता प्रणाली नै हो । योग्यता कसरी र कसले निर्धारण गर्छ भन्नेमा भर पर्छ । म कुनै बेला एउटा अन्तर्राष्ट्रिय संस्थामा काम गर्दा हिमाली भेगका गाउँहरूमा सामाजिक परिचालन गर्ने कर्मचारीका लागि अंग्रेजी जान्नु र कम्प्युटर चलाउन सक्नुलाई योग्यता निर्धारण गरिएको थियो । मैले त्यसको विरोध गरेको थिएँ । त्यसमा त स्थानीय भाषा जानेको र संस्कृति बुझेको हुनुपर्ने हो नि ! तर त्यस्तो योग्यता तोकिदिएपछि कसले मौका पाउँछ, सहजै अनुमान गर्न सकिन्छ । कुनै जमानामा बेलायतमा योग्यतालाई अक्सफोर्ड मेरिट भनिन्थ्यो । हामीकहाँ पनि मनुस्मृतिबाट निःसृत एकलजातीय ज्ञानका आधारमा तयार भएको योग्यतालाई वर्चस्वशालीहरूका लागि राज्यस्रोतमा एकाधिकार जमाउने सुरक्षाकवचका रूपमा प्रयोग गरिएको छ । यही योग्यता प्रणालीमा जातीय दण्ड (कास्ट पेनाल्टी) रहेको विश्व बैंकले सन् २००४ मा गरेको अध्ययनले देखाएकै छ । अनि यस्तो योग्यता प्रणालीले सामाजिक न्याय गर्छ ? यो हामी र हाम्रो नस्ल मात्र योग्य, अरू अयोग्य देख्ने मनोवृत्ति हो भन्ने त संवैधानिकराजनीतिक नियुक्तिहरूबाटै प्रस्ट हुन्छ । राजनीतिक प्रणालीबाट निर्वाचनमार्फत चुनिएर आउने सीमान्तीकृत समुदायको अवस्था पनि उस्तै छ । दलितहरूका सन्दर्भमा झनै खस्किँदै गएको छ । प्रत्यक्ष निर्वाचनका लागि राजनीतिक दलहरूले टिकट नदिने, दिइहाले पनि कमजोर क्षेत्रमा दिने र दलले उत्तिकै आयाममा सघाउ नगर्नेजस्ता कारणले प्रत्यक्ष निर्वाचनबाट सीमान्तीकृत समुदायको आशानुरूप प्रतिनिधित्व हुन सकेको छैन । यही यथार्थ मनन गरेर संविधानमा समानुपातिक प्रणाली पनि राखिएको हो तर यसको झनै दुरुपयोग भइरहेको सर्वविदितै छ, यसको पुष्टि तालिका ३ बाट पनि हुन्छ । २७५ सिट रहेको प्रतिनिधिसभामा करिब ३१ प्रतिशत जनसंख्या रहेको खसआर्य समुदायकै एकल वर्चस्व छ भने १३ प्रतिशत जनसंख्या रहेको दलित समुदायको हिस्सा जम्मा ६ प्रतिशत मात्र । १६५ सिटका लागि भएको प्रत्यक्ष निर्वाचन प्रणालीबाट त झन् एक जना मात्र दलित आउन सफल भएका छन् जुन प्रतिशतका हिसाबले ०६० मात्र हुन्छ । संविधानको धारा ८४(२) मा समावेशी प्रतिनिधित्व अन्तर्गत जनसंख्याका आधारमा महिला, दलित, आदिवासी जनजाति, खसआर्य, मधेशी, थारू, मुस्लिम, पिछडिएको क्षेत्र समेतबाट समानुपातिकतर्फका ११० सिटमा प्रतिनिधित्व गराउनुपर्ने उल्लेख छ । सो अनुसार प्रतिनिधिसभा सदस्य निर्वाचन ऐन२०७४ को दफा २८ ले दलित १३८, आदिवासी जनजाति २८७, खसआर्य ३१२, मधेशी १५३, थारू ६६ र मुस्लिम ४४ प्रतिशत प्रतिनिधित्व हुनुपर्ने व्यवस्था छ । ऐनमा दलहरूले उम्मेदवारको बन्दसूची पिछडिएको क्षेत्र र अपांगता भएका व्यक्तिको प्रतिनिधित्व हुने गरी गर्नुपर्ने व्यवस्था छ । संविधानले समावेशी सिद्धान्तको व्यवस्था गरे पनि समानुपातिकमा छुट्याइएका सिटबाहेक प्रत्यक्षमा अन्य समूहको प्रतिनिधित्व अझै समान हुन सकेको छैन, जसका कारण संघीय संसद् कल्पना गरिएजस्तो पूर्ण समावेशी समानुपातिक हुन सकेको छैन । अब संविधानको मर्म अनुसार निश्चित समयावधिभित्र समानुपातिक समावेशिता कायम गर्ने गरी ऐन, नियम र कार्ययोजना ल्याउनु जरुरी छ । असमावेशिताका कारण मुलुकले धेरै अवसर गुमाएको मात्र छैन, समृद्धिको मार्ग नै अवरुद्ध भएको छ । बहिष्करणको लागत मुलुकले अझै बोकिरहनु हुँदैन । सन् २०२० को नेपाल मानव विकास प्रतिवेदनले देशमा असमानताका कारण प्रतिवर्ष २५२ प्रतिशत मानव विकास गुमाइरहेको देखाएको छ । त्यसबाट मुलुकले प्रतिवर्ष प्रत्यक्ष रूपमा १० प्रतिशतभन्दा बढी कुल गार्हस्थ्य उत्पादन गुमाइरहेको आकलन छ । शृंखलागत असरको गणना गर्ने हो भने यसको हिस्सा अझै ठूलो हुन्छ । दक्षिण अफ्रिका स्वतन्त्र भएपछि रोजगार समता ऐन१९९८ जारी गरिएको थियो जसले पाँच वर्षभित्र राज्यको प्रत्येक निकायले समानुपातिकता कायम हुने गरी समता योजना बनाउनुपर्ने व्यवस्था थियो । सो योजना रोजगार समता आयोगमा पेस गर्नुपर्ने र आयोगले सो बमोजिम गरेनगरेको सुपरिवेक्षण गर्ने व्यवस्था थियो । अनि पाँच वर्षकै छोटो अवधिमा मुलुकले समानुपातिक समावेशिता कायम गर्न सक्यो । भारतमै पनि १८ प्रान्तमा ६० प्रतिशतभन्दा बढी आरक्षणको व्यवस्था छ । यी केही पछिल्ला दृष्टान्त हेरी नेपालको संविधानको मर्म र मुलुकको आवश्यकतालाई केन्द्रमा राखी समयावधि तोकेर समानुपातिकता कायम हुने व्यवस्था गर्नु मुलुकको विकासका लागि अपरिहार्य भइसकेको छ । मूलतः राजनीति, सार्वजनिक र निजी क्षेत्रलाई सारभूत समावेशी बनाउने गरी एउटा छाता ऐन ल्याउनेतर्फ विषयगत आयोगहरूले र नयाँ विधायकहरूले सोच्नुपर्छ । राज्यका सबै राजनीतिक र सार्वजनिक सेवामा पाँच वर्षभित्र समानुपातिक समावेशिता कायम गर्ने र निजी क्षेत्रमा व्यवसाय र कामको प्रकृति अनुसार समावेशिता क्रमशः बढाउँदै जाने गरी नीतिगत व्यवस्था गर्नु समयको माग हो । यसका साथै बहुलताको सारभूत व्यवस्थापनका लागि संविधानका केही प्रावधानमा पनि संशोधन आवश्यक छ । विशेषतः धारा ४२, ८४, ८६ र २८५ मा संविधानको मर्मलाई स्पष्ट रूपमा सुनिश्चित हुने गरी समसामयिक संशोधन गर्न जरुरी छ । धारा ४२ मा भएको भद्रगोल क्लस्टरलाई संशोधन गरी जातिगत आधारमा तय गर्नुपर्छ र प्रत्येक क्लस्टरमा महिला, तेस्रोलिंगी र अपांगता भएका व्यक्तिको हिस्सा पनि स्पष्ट हुनुपर्छ । धारा ८४, ८६ र १७६ मा प्रतिनिधिसभा, राष्ट्रिय सभा र प्रदेशसभाको गठनमा पूर्ण समानुपातिकता कायम हुने गरी निर्वाचन प्रणालीको व्यवस्था गर्ने र धारा २८५ मा सबै सरकारी सेवामा समानुपातिक समावेशिता हुने गरी स्पष्ट गर्न संशोधन जरुरी छ । कानुन सबै निकायले निश्चित समयावधिमा समानुपातिक समावेशिता हासिल गर्ने र त्यसलाई कायम राख्ने सुनिश्चितता हुने गरी बनाउनु श्रेयस्कर हुन्छ । निजी क्षेत्रमा पनि व्यवसाय र कामको प्रकृति हेरी व्यावसायिक कार्य सम्पादनका लागि क्रमशः विविधतासमावेशिता बढाउँदै जाने गरी नीतिगत व्यवस्था गरिनुपर्छ । राजनीतिक तहमा प्रतिनिधिसभा र प्रदेशसभामा पूर्ण समानुपातिक प्रणाली अपनाउँदा अहिलेको जस्तो राजनीतिक दलहरूले बन्दसूची पेस गर्ने प्रणाली हैन कि निर्वाचन क्षेत्र नै आरक्षण गर्ने व्यवस्था गर्नुपर्छ ताकि प्रत्यक्ष जनमतबाट प्रतिनिधिहरू आउन सकून् र सम्बन्धित क्लस्टरका स्वतन्त्र उम्मेदवारको समेत गुन्जायस रहोस् । यस्तो आरक्षित निर्वाचन क्षेत्र घुम्ती प्रणाली अनुसार गर्दै जानुपर्छ ताकि सबै ठाउँमा सबै क्लस्टरले निर्वाचित हुने मौका पाऊन् । यो प्रणालीबाट पनि आउन नसक्ने चेपाङजस्ता लोपोन्मुख, तेस्रोलिंगी, अपांगता भएका व्यक्ति वा समुदायहरूका लागि भने विशेष व्यवस्था गर्नुपर्ने हुन्छ । शताब्दिऔंदेखि सबैभन्दा बढी ज्यादती भोगेका दलित तथा त्यस्तै अन्य समुदायका लागि केही अवधिका लागि केही विशेष निर्वाचन क्षेत्र तोकी संवन्धित समुदायका मतदाताले मात्र भोट हाल्ने व्यवस्था गर्न सकिन्छ । हुन त यो भारतमा अम्बेडकरले तत्कालीन ब्रिटिस सरकारमार्फत सन् १९३२ मा साम्प्रदायिक पुरस्कार का रूपमा प्रस्ताव गरेको प्रणाली हो तर त्यस बेला महात्मा गान्धी स्वयं यसको विरोधमा अनशन नै बसेकाले यसलाई नल्याउने गरी सहमति गर्नुपरेको थियो जसलाई पुना प्याक्ट का नामले चिनिन्छ । तथापि त्यहाँको संविधानमा अनुसूचित जातिजनजातिका लागि केही निर्वाचन क्षेत्र आरक्षित हुने प्रावधान भने कायम छ । भारतको लोकसभाका ५४३ सिटमध्ये अनुसूचित जाति (दलित) का लागि ८४ र अनुसूचित जनजातिहरूका लागि ४७ निर्वाचन क्षेत्र आरक्षित छन् । तर अहिले समय बदलिएको छ । हाम्रो समाज र राजनीतिक प्रणाली रूपान्तरण हुने क्रममा छ । प्रस्तावित सुझाव निश्चित समुदायका लागि मात्र आरक्षण नभई सबै समुदायका लागि समानुपातिक समावेशिता सुनिश्चित हुने खालको भएकाले यसमा कसैले गुमाउनुपर्दैन । र भविष्यमा सबैका लागि धेरै फराकिला ढोकाहरू खुल्दै जानेछन् । तसर्थ राष्ट्रिय समावेशी आयोगको प्रतिवेदनलाई नै टेकेर आरक्षणको सट्टा नेपालको संविधानले व्यवस्था गरेको सबै समुदायको प्रतिनिधित्वको सुनिश्चितताका लागि समानुपातिक समावेशिताको प्रावधानलाई अघि बढाउन विषयगत आयोगहरू, नागरिक समाज र नवनिर्वाचित विधायकहरू ढिलो नगरी लाग्नुपर्छ । यही नै सामाजिक न्यायको प्राकृतिक सिद्धान्त हो ।बीके नेपाल सरकारका पूर्वसचिव हुन् ।"
व्यवहारवादी देउवाको 'वर्णसंकर उत्कर्ष,"पुष्पकमल दाहाल प्रचण्ड नेतृत्वको सरकारको विश्वासको मत अपूर्व रह्यो । संसद्मा एकएक सदस्य भएका दुई दल राष्ट्रिय जनमोर्चा र नेमकिपाबाहेकको समर्थनमा प्रचण्डले बहुमत प्राप्त गरे । पृथ्वी जयन्ती एवं राष्ट्रिय एकता दिवसको पूर्वसन्ध्यामा गोरखाबाट विजयी भएर माननीय हुँदा उनलाई यस्तो दिग्विजयको आवास मिल्न पुग्यो । २०६४ यता उनी प्रधानमन्त्री बन्न नपाएको संसद् २०७४ को मात्र रह्यो । प्रचण्डलाई आश्चर्यजनक रूपमा अन्तिम समयमा विश्वासको मत दिनेमा नेपाली कांग्रेस रह्यो । यो लेख शेरबहादुर देउवा नेतृत्वको कांग्रेसको यही विरोधाभासपूर्ण निर्णयवरिपरि केन्द्रित रहनेछ । देउवा २०७३ को १३ औं महाधिवेशनदेखि पार्टी सभापति मात्र नभएर निरन्तर संसदीय दलका नेता पनि छन् । बीपी कोइरालाको एउटा विख्यात भनाइ छ, मानिस आफ्नो संकल्प र आस्थाले वास्तविक मानिस हुन्छ । कुनै पनि राजनीतिक पार्टी वा त्यो पार्टीको नेता पनि केही संकल्प र आस्थाले मात्र उभिएको हुन्छ । लोकतन्त्र मान्ने पार्टीका लागि लोकतन्त्रको आधारभूत मूल्य र मान्यता नै उसको आस्था र संकल्प हो । कांग्रेसले प्रचण्ड नेतृत्वको सरकारलाई विश्वासको मत दिएर त्यो आस्था र संकल्प जोगायो कि जोगाएन, अहम् सवाल बनेको छ ।देउवा अवसर पाउँदा उनले गरेका निर्णयहरूले देखाउँछन् उनी मूलतः सुविधाभोगी र व्यवहारवादी राजनीतिज्ञ हुन् । उनको पहिलो परीक्षण २०५२ मा प्रधानमन्त्री हुँदा भएको थियो । उनले सत्ता जोगाउन अतालिएर ४८ सदस्यीय जम्बो मन्त्रिपरिषद् बनाएका थिए । उनको अर्को परीक्षण २०५७ मा भयो । माओवादी द्वन्द्वले देशलाई जर्जर बनाउँदै गर्दा दरबारको भनसुन को भरपत्यार गरेर संसद् विघटन गरिदिए । उनले दरबारलाई जनताको नासो बुझाए । २०६१ मा गोरखाली राजाले न्याय गरेको भन्दै धारा १२७ अन्तर्गत प्रधनमन्त्री बनेर २०४७ को संविधानको हुर्मत लिन अग्रसर भए । देउवाका तीनै कार्यकाल प्रधानमन्त्री पदमा ह्याट्रिकको संख्यात्मक शृंखलाभन्दा बढी थिएनन् । २०६२६३ पछि उनको नयाँ पारी सुरु भयो । २०७२ मा संविधान जारी भएपछि प्रधानमन्त्री भए । २०७३ मा सत्ता घटक माओवादी विपक्षी एमालेसँग मिल्दासमेत उनले कुनै एक्सन लिन सकेनन् । सत्तामा जाने हतारो गर्दा कुनै पनि निर्वाचन सम्पन्न भइरहँदा सरकारको नेतृत्व परिवर्तन गरे । २०७४ को निर्वाचनमा कांग्रेसको ऐतिहासिक पराजय भयो तर जिम्मेवारी लिएनन् । कांग्रेसमा नैतिकताको अधोगति त्यहीँदेखि सुरु भयो, जवाफदेही र जिम्मेवारीमाथि बहुमत भारी हुन थाल्यो । देउवा ओलीले गरेको संसद् विघटनको विपक्षमा उत्रन आनाकानी गरिरहेका थिए । प्रचण्ड र माधव नेपाल कांग्रेस कार्यालयमा आएर ओली प्रतिगमनविरुद्ध नेतृत्वको अनुरोध गर्दासमेत उनले आफ्नो ऐतिहासिक भूमिकाको मेसो पाएका थिएनन् । ओलीले दोस्रो पटक संसद् विघटन गर्दा पनि देउवाको शैली फेरिएको थिएन । धारा ७६(५) अन्तर्गतको प्रधानमत्री बन्ने पक्का भएपछि मात्र उनी ओलीको कदम प्रतिगमन भनेर विश्वस्त बन्न पुगेका थिए । ७६(५) अन्तर्गत प्रधानमन्त्री बनेपछि पहिलो पटक गठबन्धन गरेर स्थानीय तह र संघीय चुनावमा पार्टीलाई होमे । चौहत्तर संसदीय क्षेत्र, प्रदेशका सयभन्दा बढी र पालिका तहका हजारौं स्थानमा कांग्रेस प्रतिस्पर्धाबाट वञ्चित रह्यो । निर्वाचन परिणाम आएपछि देउवाले गठबन्धन जोगाउन सकेनन् र त्यसको नैतिक जिम्मेवारीसम्म लिएका छैनन् । सैद्धान्तिक रूपमा हेर्दा, कांग्रेसका लागि संसद् र लोकतन्त्र साधन हुन् गन्तव्यमा पुग्नÙ वामपन्थीहरूका लागि जस्तो संसद् साम्यवादमा पुग्नका लागि प्रयोग गर्ने थलो होइन । संसद्को शुद्धता र पवित्रता कायम राख्नु कांग्रेसको अन्तरिम धर्म नभएर अन्तिम लक्ष्य हुनुपर्ने हो, तर कांग्रेसले त्यो हैसियत गुमाएको छ । जनमोर्चाका नेता चित्रबहादुर केसी संसद् र लोकतान्त्रिक व्यवस्थाको कन्साइन्स स्पिकर बन्न पुगेका छन् । देउवाको निकृष्ट पदलोलुपता र शक्तिप्रतिको आसक्ति देख्दा पञ्चायतका खिलाफमा तीस वर्ष प्रतिरोध आन्दोलनका अगुवा थिए भनेर पत्याउन मुस्किल हुन्छ । बहुदल आएपछि पहिलो पटक संसद् हुँदा गृहमन्त्री हुँदै दोस्रो संसद्बाट पाँच वर्षभित्रै प्रधानमन्त्री बनेपछि उनी स्थायी सत्ताकै अंग बन्न पुगे । त्यसयता बनिबनाउ गुटको शीर्ष नेता बनेर उनले कोइरालाइतर समूहको नेता हुँदै सिंगो कांग्रेसको बागडोर सम्हाल्न पुगे । कांग्रेस कार्यकर्ताले बिर्सन नहुने केही ऐतिहासिक पक्ष छन् । यो पार्टीको सदस्यता स्थापनाकाल र पञ्चायतमा सरासर ज्यानको जोखिम, जेलनेल, कठोर यातना, निर्वासनको पर्याय थियो । सुविधाको राजनीति गरेर आजको पार्टीइमारत खडा भएको होइन, सामाजिक आन्दोलनहरूमा निरन्तर जोडिएर कठिन संघर्षका बेला पनि लोकतन्त्रका लागि लिएको अप्रतिम निष्ठा र चट्टानी अडानले बनेको हो यो पार्टी । २०६४ को संविधानसभामा कांग्रेसले निर्वाचन हार्यो तर नौ महिना नपुग्दै सत्ताको अंशियार बन्यो । झन् राष्ट्रपति पद त प्रचण्डको साखमा आघात पुग्ने गरी तत्कालीन महामन्त्री रामवरण यादवका लागि सरकार छाडेको पहिलो महिनामै सुरक्षित गर्न सक्यो । लोकतन्त्र र प्रतिपक्षी धर्ममा डगमगाएर सो उपलब्धि प्राप्त भएको थिएन, लोकतन्त्रको मर्यादा कायम राखेरै सब सम्भव भएको थियो । २०७४ को निर्वाचनमा पनि कांग्रेस प्रतिपक्षी बेन्चमा सीमित भएको थियो । आफ्नो बुतामा मात्र कांग्रेस चलेको भए देउवा ओलीका अनन्यतम सहयोगी बनिसकेका थिए, ओलीको कथित सेटिङ का अगाडि हरेस खाएर आफ्ना सहयोगीहरूलाई सरकारी नियुक्ति दिलाउन उद्यत थिए । तर गगन थापा, रामचन्द्र पौडेल लगायतले परिस्थितिको ठोस आकलन गरेर कांग्रेसको साख जोगाएका थिए अनि मात्र देउवा धारा ७६(५) अन्तर्गत पाँचौं पटक प्रधानमन्त्री बन्न सम्भव भएको थियो । धारा ७६(५) कुनै दलको नेताभन्दा पनि निर्दलीय व्यक्ति वा स्वतन्त्र हैसियतको नेतालाई प्रधानमन्त्रीका रूपमा राखेर राष्ट्रिय संकट पार लगाउनका लागि परिकल्पना गरिएको थियो । २०७९ मा संसद्को ठूलो दल हुँदाहुँदै देउवा बालुवाटारबाट विस्थापित भएको दुई हप्ता नहुँदै कांग्रेसले अपारदर्शी र लोकलज्जाको निर्णय गर्यो । कांग्रेसले प्रिमा फेसी गल्ती गर्यो । कांग्रेसलाई ढडियाढोक्सा थाप्न जरुरी थिएन, माछा ढिलोचाँडो अघिल्लो संसदीय कार्यकालमा जस्तै आफैं आउने थियो । प्रचण्ड तानाशाही वृत्तिका ओलीसँग आफैं आजित भई निस्सासिएर कांग्रेसको शरणमा आइपुग्थे । व्यवहारवादी नेताको सहजताका लागि केही संविधानविद्ले सरकारलाई विश्वासको मत दिएर पनि प्रतिपक्षमा बस्न मिल्ने राय दिएर कांग्रेसको लाज बचाइदिएका छन् । २०५१ र २०७९ सालका विश्वासको मतको सन्दर्भ सर्वथा पृथक् छन् । तैपनि तथ्यलाई तोडमोड गर्दै २०५१ मा मनमोहन अधिकारीको सरकारलाई विश्वासको मत दिएको कुरा उछालेर २०७९ मा प्रचण्डलाई विश्वासको मत दिने तानाबाना बुनियो । अधिकारीका सन्दर्भमा, कांग्रेसले गठन भएको मितिमा बहुमत पुगेको दललाई नभई अल्पमतमा भएको दललाई बहुमत पुर्याइदिन मत दिएको थियो । त्यो सबै तत्कालीन सर्वेसर्वा गिरिजाप्रसाद कोइरालाले बहुमत हुँदाको प्रतिनिधिसभा भंगपछि भएको चुनावमा कांग्रेस दोस्रो दल बन्न पुग्दा गरेको प्रायश्चित्तको प्रतिफल थियो । अहिले प्रचण्डले प्रधानमन्त्री बन्दा नै बहुमत संसद्को विश्वास पाइसकेका थिए । बहुमत भएकोलाई मत थप्नु भनेको लाचार, विचारहीन र कल्पनाशून्य चिन्तनको उपज हो । कांग्रेसले प्रचण्डलाई मत दिएर ओली र प्रचण्डबीच विद्यमान अविश्वासलाई थप मलजल गरेको छ, आत्मघाती गोलसहित आफ्नो प्रतिपक्षी स्वाभिमान बन्धक राखेर । अरूको अन्तरविरोधमा खेल्नका लागि आफ्नो सिद्धान्त र आस्थालाई तिलाञ्जली दिनु भनेको बौद्धिक दिवालियापनसिवाय केही होइन । यो कदम देउवा नेतृत्वको कांग्रेसको वर्णसंकर नीतिको उत्कर्ष हो । कच्चा खेलाडी मात्र अनावश्यक रूपमा युद्धमा सामेल भएर अंग्रेजीमा पाइहरिक भिक्ट्री भनिने विजय प्राप्त गरे मक्ख हुन्छ । शेखर कोइरालासमेत त्यो अपरिपक्व खेलमा मौन सम्मति जनाउँदै सामेल हुनु सुविधाको राजनीतिको अंशियार बन्दै गरेको प्रमाण हो । अब कार्यकर्ताले शशांक र शेखर दाजुभाइमा केही फरक नदेखे आश्चर्य नमाने हुन्छ ।एक्काइसौं शताब्दीको लोकतान्त्रिक राजनीतिका लागि जिम्मेवारी, नैतिकता, जवाफदेही र पारदर्शिता अत्यावश्यक सर्त हुन् । विश्वासको मत दिएपछि केन्द्रीय कार्यसमितिको बैठक तेस्रो पटकका लागि कारण नखुलाई सारिएको छ, जुन सम्भवतः सभामुख र राष्ट्रपतिको निर्वाचन नहुन्जेल बस्नेछैन । गठबन्धन टुट्नुअगाडिदेखि नै सभापति देउवाले निर्णय प्रक्रियामा पार्टी महामन्त्रीहरूको उपेक्षा गरिरहेको सर्वविदितै छ । सभापतिको यस्तो रवैयाको महँगो मोल सिंगो कांग्रेसले तिरिरहेको छ । लोकतन्त्र र सिद्धान्तको चुरो पक्रेर अगाडि बढ्ने र समयसुहाउँदो कांग्रेस बनाउने अठोट गरेका महामन्त्रीहरूले अब नीति अधिवेशनमा नअलमलिई विशेष अधिवेशन डाकी भावी यात्रा तय गर्नुपर्छ । त्यसमा प्रदीप पौडेलको पनि साथ रहनेछ । देउवाको सुविधाभोगी एवं निकृष्ट व्यवहारवादी, सिद्धान्तहीन, नैतिकताविमुख राजनीति अब कांग्रेसले मात्र होइन, गणतन्त्र नेपालले समेत थेग्न सक्दैन । देउवाको स्वप्नहीन तदर्थवादी नेतृत्वको बिनासर्त निरन्तरता निरन्तर जगहँसाइको कारक मात्र हुनेछ । असल कांग्रेसजन संघर्ष र पार्टी रूपान्तरणका लागि तयार छन्, यो पट्यारलाग्दो ढुलमुले पात्रताविहीन चरणलाई बिदा गर्न आतुर छन् । पर्खाइ छ त, केवल नेतृत्वको शुद्धीकरणको आह्वानको, जसले लोकतन्त्रको मूल्य र मान्यतामा सम्झौताहीन र नैतिक बलसहितको कांग्रेसको स्वर्णिम आत्मा पक्रन सक्नेछ ।"
२२ सय मिटर सुरुङ तयार,"सिन्धुली (कास) सुनकोसीमरिण डाइभर्सन आयोजनाको २ हजार २ सय मिटर सुरुङ निर्माण भएको छ । ३ महिनाको अवधिमा उक्त सुरुङ खनिएको हो । आयोजनाका प्रमुख मित्र बरालका अनुसार १३ दशमलव तीन किलोमिटर लामो सुरुङ असोजदेखि कमलामाई नगरपालिका२ कुसुमटारबाट खन्न सुरु गरिएको थियो । टीबीएम मेसिनको भित्री भागमा केही खराबी देखिएकाले तीन दिन काम रोकिएकाले अझ केही कम भएको छ, उनले भने, बुधबारदेखि फेरि खन्न थालेका छौं । लक्ष्यभन्दा अघि छौं ।सुरुङ निर्माणमा हालसम्म कुनै ठूलो समस्या नआएको भन्दै प्रमुख बरालले अहिले चुरेमुनिको भूभागमा खनिरहेको र महाभारत क्षेत्र लागेपछि कडा चट्टान हुने भएकाले समस्या आउन सक्ने बताए । यही गतिमा सुरुङ निर्माण भएमा तोकिएको २२ महिनाअगावै निर्माण सम्पन्न हुने उनको दाबी छ । सुरुङ निर्माणमा खटिएका प्राविधिक कर्मचारी तथा कामदारलाई सहज होस् भनेर ठूलो पाइपमा अक्सिजनसहित हावा पास गर्ने क्षेत्र बनाइएको छ । सुरुङ निर्माण क्षेत्रमा ठाउँठाउँबाट पानी निस्किए पनि ठूलो मूल भेटिएर कामै रोक्नुपर्ने अवस्था आएको छैन । सुरुङ निर्माणका लागि ठेक्का पाएको चिनियाँ कम्पनी चाइना ओभरसिज इसिन्जनियरिङ (कोभेक) ले टनेल बोरिङ मेसिनबाट एक महिनामा पाँच सय मिटर सुरुङ खन्ने लक्ष्य राखेकामा प्रगति बढेको उनको भनाइ छ । अहिले दैनिक सरदर २५ मिटर र कुनै दिन ३८ मिटरसम्म सुरुङ खन्ने गरिएको छ । सुनकोसी गाउँपालिकाको कानढुंग्रीमा गएर सुरुङ निर्माण सम्पन्न हुन्छ । सुरुङ खन्न मात्रै कोभेकले करिब ११ अर्ब रुपैयाँमा ठेक्का पाएको छ । अघिल्लो आर्थिक वर्षसम्म ९ प्रतिशत भौतिक प्रगति रहेकामा पछिल्लो ६ महिनामा १० दशमलव ५ प्रतिशत पुगेको प्रमुख बरालले जानकारी दिए । सुनकोसीमा हेडवर्क्स निर्माणको ठेक्का सम्झौता हुने तयारी छ । आयोजनाका अनुसार खुर्कोटमा सुनकोसी नदीमा १२ मिटर उचाइको बाँध निर्माण गरी सुरुङमार्फत प्रतिसेकेन्ड ६७ क्युसेक पानी कमलामाई नगरपालिका२ कुसुमटारस्थित मरिण खोलामा खसालीने छ । त्यहाँ ६६ मिटर हेटेडबाट पानी झारेर ३१ दशमलव ०७ मेगावाट विद्युत् उत्पादन गरिनेछ । आयोजनाको कुल लागत करिब ४६ अर्ब रहने अनुमान छ । आयोजनाको मुख्य उद्देश्य विद्युत् उत्पादनसँगै तराईका बारा, रौतहट, सर्लाही, महोत्तरी र धनुषा जिल्लामा गरी एक लाख २२ हजार हेक्टर क्षेत्रमा सिँचाइ सुविधा पुर्याइनेछ ।"
"मन्त्रालय ९, दाबेदार १४ !","(मकवानपुर)वाग्मती प्रदेशमा मन्त्रालय घटाएर ९ वटा बनाउने तयारी हुँदै गर्दा सत्ता गठबन्धनका दलको दाबी भने १४ वटा पुगेको छ । नवनियुक्त मुख्यमन्त्री शालिकराम जम्कट्टेलले १४ बाट घटाएर कम्तीमा ९ र बढीमा ११ वटा मन्त्रालय बनाउने योजना बनाएका हुन् । तर, सत्तारूढ दलभित्र मन्त्रीको दाबी गर्नेको संख्या बढेपछि भागबन्डा मिलाउन सकस हुने देखिन्छ । हालको अवस्थामा एमालेले ५, माओवादीले ४, राप्रपा र समाजवादीले २२ र हाम्रो नेपाली पार्टीले १ गरी १४ मन्त्रालयमा दाबी गरेका छन् । विगतमा दलहरूको भागबन्डा पुर्याउन धेरै मन्त्रालय राखेर बढाएको खर्च कटौती गर्न मुख्यमन्त्रीले आफ्नो पहिलो निर्णय नै मन्त्रालय घटाउने गरिसकेका छन्, जसका लागि उनले समिति नै गठन गरेका छन् । समितिले १५ दिनभित्र प्रतिवेदन पेस गर्नेछ ।त्यसैले मुख्यमन्त्री जम्कट्टेल दलहरूमा भागबन्डा मिलाउने तयारीमा छन् । उनले त्यसपछि मात्र माघ ३ मा विश्वासको मत लिने भएका छन् । प्रदेशको चौथो मुख्यमन्त्रीमा नियुक्त भएका उनले विश्वासको मतका लागि तयारी गर्न प्रदेशसभा सचिवालयलाई आग्रह गरेका छन् । जम्कट्टेल प्रदेशसभाको ५ दलको ७० सांसदको समर्थनमा मुख्यमन्त्री बनेका हुन् । उनलाई एमालेका २७, नेकपा माओवादी २१, राप्रपा १३, नेकपा एकीकृत समाजवादी ७ र हाम्रो नेपाली पार्टीको २ सांसदको समर्थन छ । ११० सदस्यीय प्रदेशसभामा ५६ मत भएको खण्डमा उनले सहजै विश्वासको मत प्राप्त गर्नेछन् । हालको अवस्थामा उनलाई विश्वासको मत प्राप्त गर्न कुनै समस्या छैन । मुख्यमन्त्रीले विश्वासको मत लिएपछि मात्र मन्त्रिपरिषद् विस्तार गर्ने तयारी गरेका छन् । प्रदेश सरकारका प्रवक्ता एवं आर्थिक मामिला तथा योजनामन्त्री जगन्नाथ थपलियाले विश्वासको मत लिने व्यवस्था गरिदिन प्रदेशसभालाई जानकारी गराइसकिएको बताए । सत्तारूढ दलभित्र हाल मन्त्रीको आकांक्षी धेरै छन् । विश्वासको मत लिनु अगाडिसम्म भागबन्डाको सबै विषय टुंग्याउने मुख्यमन्त्रीको योजना छ । जम्कट्टेललाई सदनको ठूलो दल कांग्रेस र नेपाल मजदुर किसान पार्टीबाहेक सबैको समर्थन छ । सदनमा कांग्रेसको ३७ र नेमकिपाको ३ सांसद छन् । विश्वासको मतको विषयमा दुवै दलले हालसम्म निर्णय गरिसकेका छैनन् । केन्द्रमा कांग्रेसले प्रधानमन्त्रीमा पुष्पकमल दाहाललाई विश्वासको मत दिएका कारण प्रदेशमा पनि कांग्रेले समर्थन गर्ने सम्भावना छ । मुख्यमन्त्री लबिइङको समयमा पनि जम्कट्टेलले प्रदेशसभामा प्रतिनिधित्व गर्ने सबै दलका नेतालाई भेटेर सहयोगका लागि आग्रह गरेका थिए ।स्रोतका अनुसार सत्तारूढ दलको केन्द्रबाट भएका भागबन्डाअनुसार पुस २९ मा प्रदेशसभाले सभामुख प्राप्त गर्दै छ । सभामुख राप्रपाको भागमा परेको छ भने उपसभामुख नेकपा एमालेको भागमा छ । सभामुखको निर्वाचनपछि मात्र मन्त्रिपरिषद् विस्तारको विषयमा सत्तारूढ दलबीच छलफल अगाडि बढ्छ होला, सत्ता गठबन्धनका एक नेताले भने । मुख्यमन्त्री सचिवालयका अनुसार अन्तिम समयमा मुख्यमन्त्रीलाई समर्थन गरेको नेकपा (एस) ले हालसम्म मन्त्रिपरिषद्मा सहभागी हुने वा नहुने विषयमा जानकारी गराएको छैन, जसका कारण पनि तत्काल मन्त्रिपरिषद् विस्तार नहुने भएको हो ।"
मुआब्जाले रोकियो सडक निर्माण,"रामेछाप (कास) मुआब्जा रकम वितरण नहुँदा रामेछापको सेलेघाटसाँघुटार सडक खण्डको निर्माण प्रभावित भएको छ । करिब ५० किलोमिटर लामो उक्त सडक खण्डमा २ सय ४२ वटा घर गोठ पर्छन् । घर गोठकै कारण विभिन्न स्थानको गरी करिब ८ किलोमिटर खण्डमा आयोजनाले काम गर्न सकेको छैन । मुआब्जाको रकम भुक्तानी नदिँदासम्म स्थानीयले आफ्ना संरचना भत्काउन दिएका छैनन् ।आयोजना प्रमुख ईश्वर कार्कीका अनुसार ती जग्गाको मुआब्जा निर्धारण प्रमुख जिल्ला अधिकारीको अध्यक्षतामा मुआब्जा निर्धारण समितिले गत असोजमा नै गरिसकेको छ । आयोजनाले करिब १७ करोड रुपैयाँ मुआब्जाबापतको रकम वितरण गर्नुपर्नेछ । तर हाल ४ लाख रुपैयाँ मात्र बजेट भएको कार्कीले बताए । यो वर्ष मुआब्जा वितरण कार्यक्रम मात्र समावेश गरेकाले तत्काल हामीसँग बजेट नभएको हो, कार्कीले भने, रकम निकासाका लागि माग गरेका छौं, फाइल अर्थ मन्त्रालयमा पुगेर थन्किएको छ । रकमान्तर गरेर भए पनि बजेट उपलब्ध गराउन अनुरोध गरेको उनले बताए । सेलेघाटरामेछापसाँघुटार सडक भारतीय एक्जिम बैंकको लगानीमा निर्माण भइरहेको छ । सडक निर्माणमा लाग्ने खर्च बैंकले ब्यहोर्ने भए पनि मुआब्जा, कर र अन्य प्राविधिक खर्च नेपाल सरकारले व्यहोर्नुपर्ने सम्झौता छ । सन् २०२० को नोभेम्बर ११ मा सुरु भएको जिल्लाकै हालसम्मको सबैभन्दा ठूलो उक्त सडक आयोजना २०२३ को मे १० तारेखमा सक्नुपर्ने गरी सम्झौता भएको छ । दुई लेनको उक्त सडक निर्माणका लागि १ अर्ब ९५ करोड रुपैयाँमा भारतीय निर्माण कम्पनी टेलिकमिनिकेसन इन्डियासँग खरिद सम्झौता भएको छ । सडकमा हाल ट्र्याक खन्ने र पूर्वाधारको निर्माण लगायत काम भइरहेका छन् ।"
मर्जर नीतिपछि एक दशकमा १८३ वित्तीय संस्था घटे,तोकिएका क्षेत्रमा कर्जा प्रवाह गर्ने अवधि एक वर्ष थपिने  एकीकृत कारोबार गरेको एक वर्षसम्म सीआरआरको सीमामा ०५ प्रतिशत बिन्दुले छुट  एकीकृत कारोबार गरेको एक वर्षसम्म वैधानिक तरलता अनुपातमा १ प्रतिशत बिन्दुले छुट  तोकिएको प्रतिसंस्था निक्षेप संकलन सीमामा ५ प्रतिशत बिन्दुले थपिने  सञ्चालक समितिका सदस्य र उच्चपदस्थ कर्मचारी पदबाट हटेको कम्तीमा ६ महिना नबिती अर्को बैंक अथवा संस्थामा आबद्ध हुन नपाउने प्रावधानमा छुट  राष्ट्र बैंकको निर्देशनबमोजिम कायम गर्नुपर्ने कर्जा र निक्षेपको ब्याजदर अन्तरमा १ प्रतिशत बिन्दुले छुट  एकीकृत कारोबार थाल्दा कर्जा निक्षेप अनुपातले सीमा नाघे त्यसलाई नियमित गर्न एक वर्ष समय दिइने  एकीकृत कारोबार सञ्चालन गर्दा १ किमिभित्रका शाखा कार्यालयमध्ये कुनै एक शाखा कायम राखी अन्य शाखा गाभ्न वा बन्द गर्न राष्ट्र बैंकको स्वीकृति नचाहिने  वाणिज्य बैकको ०१० प्रतिशत वा त्यसभन्दा कम सेयर धारण गरेका संस्थापक समूहका सेयरधनीले यस्तो सेयर बिक्री गर्दा फिट एन्ड प्रपर टेस्ट अनिवार्य नहुने
इन्भेस्टमेन्ट र मेगा बैंकको एकीकृत कारोबार सुरु,"एकीकृत कारोबार शुभारम्भ कार्यक्रममा इन्भेस्टमेन्ट बैंकका अध्यक्ष पृथ्वीबहादुर पाँडेले अबको केही वर्षपछि वाणिज्य बैंकहरूको संख्या घटेर बढीमा ७ देखि ८ वटामा सीमित हुने दाबी गरे । अहिले पहिलो चरणको मर्जर भइरहेको र यो क्रम दोस्रो चरणसम्म पुग्दा बैंकको संख्या ७८ वटामा सीमित हुने उनको तर्क छ । बैंक जति ठूलो भयो, त्यति नै बलियो हुने र सर्वसाधारणको निक्षेप पनि सुरक्षित हुने उनको भनाइ छ । बैंक ठूलो भएपछि टु बिग टु फेल हुन्छ भन्ने भनाइ छ, म त्यसको पक्षमा छैन, उनले भने, सबै सेयरधनी आर्थिक संकटमा परेको अवस्थामा मात्र बैंक फेल हुन्छ । नेपालमा त्यो सम्भव छैन ।यस मर्जरले वित्तीय क्षेत्रमा थप ऊर्जा प्रदान गर्ने, अन्य बैंकहरूलाई समेत मर्जरमा प्रेरित गर्ने र नेपाल राष्ट्र बैंकको मर्जर नीतिलाई थप उत्साह प्रदान गर्ने उनले बताए । यो मर्जर देशको बैंकिङ क्षेत्र र अर्थतन्त्रका लागि सुखद एवं सकारात्मक कदम भएको साविकको मेगा बैंकका अध्यक्ष भोजबहादुर शाहको भनाइ छ । मर्जरपछि दुवै बैंकको नाम र कामअनुसारको गरिमालाई उच्च कायम राख्न दुवै बैंकमा रहेका असल परम्परा, संस्कार, ग्राहकको सेवा, कर्मचारी व्यवस्थापनजस्ता सकारात्मक पक्षलाई अंगीकार गरेर अघि बढिनेछ, उनले भने, साथै सेयरधनीहरूको प्रतिफलमा न्यायोचित वृद्धि र निरन्तरता दिँदै जाने मेरो विश्वास छ । समृद्धिको पथमा सँगै अघि बढ्दै नाराका साथ एकीकृत कारोबार सुरु गरेको यस बैंकले एकता र उत्कृष्टतालाई जोड दिने पनि उनको भनाइ छ ।"
विश्वको आर्थिक मन्दी लम्बिने विश्व बैंकको प्रक्षेपण,"काठमाडौं (कास) सन् २०२३ देखि विश्वका धेरैजसो मुलुकमा आर्थिक मन्दी लामो समयसम्म रहने विश्व बैंकको एक प्रक्षेपणले देखाएको छ । विश्वको आर्थिक वृद्धि सन् २०२३ मा १७ प्रतिशतमा झर्ने प्रक्षेपण प्रतिवेदनको अनुमान छ । ६ महिनाअघि मात्रै ३ प्रतिशतको अनुमान गरेको बैंकले अहिले १७ मा झारेको हो । विश्वमा विद्यमान मुद्रास्फीति, बढ्दो ब्याजदर र निजी क्षेत्र तथा सर्वसाधारणमा गरिएको लगानी घट्नुले विश्व लामो समय आर्थिक मन्दीमा रहने बैंकको अनुमान छ । कोभिडको असर तथा रुस र युक्रेनबीचको तनावले मुद्रास्फीति बढेको प्रतिवेदनमा उल्लेख छ । कतिपय मुलुकमा मुद्रास्फीति नियन्त्रणका लागि ब्याजदर बढाइँदा त्यसले लगानीमा संकुचन आएको र यसले मन्दी लम्ब्याउने विश्व बैंकको अनुमान छ । दक्षिण एसियाको आर्थिक २०२२ मा ६१ प्रतिशत रहेकामा २०२३ मा संकुचन आई ५५ प्रतिशतको अनुमान छ । २०२४ मा केही सुधार आई ५८ प्रतिशत रहने अनुमान छ । रुसयुक्रेन युद्धले दक्षिण एसिया पनि प्रभावित भई ऊर्जा तथा खाद्यान्न महँगिएको प्रतिवेदनमा औंल्याइएको छ । दक्षिण एसियामा माल्दिभ्स र भारतको आर्थिक वृद्धिदर तुलनात्मक रुपमा राम्रो देखिएको छ । विश्व बैंकले पछिल्लो पटक गरेको प्रक्षेपणअनुसार सन् २०२३ मा माल्दिभ्सको आर्थिक वृद्धिदर ८२ तथा भारतको ६९ प्रतिशत रहनेछ । नेपालको ५१, बंगलादेशको ५२, भुटानको ४१ र पाकिस्तानको २ प्रतिशत रहने अनुमान छ । श्रीलंकाको भने ४२ प्रतिशत ऋणात्मक हुने अनुमान छ । ६ महिनाअघि गरेको प्रक्षेपणको तुलनामा अहिले विश्व बैंकले नेपालको आर्थिक वृद्धिदर १ प्रतिशत विन्दु बढाएको हो । अन्य मुलुकको भने घटाएको छ । २०२४ मा नेपालको आर्थिक वृद्धि थप संकुचन हुने विश्व बैंकको अनुमान छ । उक्त वर्ष नेपालको आर्थिक वृद्धि ४९ प्रतिशतमा सीमित रहने बैंकको अनुमान छ । २०२४ मा माल्दिभ्सको ८, श्रीलंकाको १, बंगलादेशको ६२, भुटानको ३७, भारतको ६६, तथा पाकिस्तानको ३२ प्रतिशत आर्थिक वृद्धि रहने अनुमान छ ।"
दुई वर्षभित्र पेट्रोल पनि पाइपलाइनबाट,"काठमाडौं (कास) नेपाल आयल निगमले दुई वर्षभित्र भारतबाट पाइपलाइनमार्फत पेट्रोल ल्याउने तयारी भइरहेको जनाएको छ । निगमको ५२औं वार्षिकोत्सवका अवसरमा राजधानीमा आयोजित एक कार्यक्रममा निगमका कार्यकारी निर्देशक उमेश थानीले यस्तो दाबी गरे । आवश्यक अन्य पूर्वाधार निर्माण गरी दुई वर्षभित्र पाइपलाइनबाट पेट्रोल ल्याउनका लागि इन्डियन आयल कर्पोरेसन (आईओसी) सँग नियमित छलफल तथा प्राविधिक अनुभव आदानप्रदानको कार्यलाई तीव्रता दिएका छौं, उनले भने । अहिले भारतको मोतीहारीदेखि बाराको अमलेखगन्जसम्म पाइपलाइनमार्फत डिजेल मात्र आयात भइरहेको छ । यसले डिजेलमा निगमको ढुवानी खर्च घटाएको छ । पेट्रोल भने ट्यांकरमार्फत भारतका डिपोमार्फत आयात भइरहेको छ । निगमले एलपी ग्यास ढुवानीका लागि आईओसीको वितरण केन्द्रलाई नेपाली सीमानजिक व्यवस्था गर्न भनेअनुरुप काम अघि बढेको थानीले बताए । भारतको दुर्गापुरबाट समेत ग्यास आयातको व्यवस्था मिलाइएको उनको भनाइ छ । रुस र युक्रेनबीचको युद्धका कारण गत आर्थिक वर्षमा निगमले ५० अर्ब नोक्सानी बेहोर्दासमेत आपूर्ति प्रणालीलाई व्यवस्थापन गर्न सफल रहेको उनको दाबी छ । निगमले आईओसीलाई ११ अर्ब र सरकारलाई ७ अर्ब गरी १८ अर्ब रुपैयाँ ऋण तिर्न बाँकी रहेको उनले जनाए ।"
सुन्तलाको भाउ पर्खिंदै किसान,"(पाल्पा) रैनादेवी छहरा गाउँपालिका५ मुझुङका व्यावसायिक किसान विनोद कार्कीको बगानमा सुन्तला लटरम्म छन् । पहेंलपुर सुन्तला देख्दै रसलाग्दा छन् । अन्य खेती गर्न छाडेर सुन्तला लगाएका कार्कीका ६ सय बोट छन् । यस वर्ष बोटै धान्न नसक्ने गरी फलेको छ, उनले भने, खेताला नै लगाएर टेको लगाउनुपर्ने अवस्था आयो । विगतमा भन्दा धेरै राम्रो फलेको छ । दोब्बर आम्दानी गर्ने सोच हो तर भाउ नपाए पनि डेढ गुणा आम्दानी पक्का छ । गत वर्ष ९ लाख रुपैयाँका सुन्तला बेचेका कार्की यस पटक कम्तीमा १५ लाखको बिक्री गर्ने योजनामा छन् । केही वर्ष बोट मरेर चिन्तामा परेका उनले अहिले पुरानै बोटबाट समेत राम्रो आम्दानी लिएका छन् । त्यस्ता बोटमा समेत दुईतीन क्विन्टल फलेको छ । पछिल्लो वर्ष सरकारी निकायबाट प्राविधिक र केही अनुदान सहयोग पाएपछि यस वर्ष थप हौसला मिलेको उनले बताए । भाउ नआएकाले सुन्तला बिक्री गरेको छैन, उनले भने, नजिकको रिब्दीकोटको पालुङका किसानले सुन्तला बेचेर सकेका छन् तर हाम्रा बोटमै छन् ।रैनादेवी छहरा४ छहरा अमलावासकी लीला न्यौपानको पनि सुन्तला बगान पहेंलपुर छ । बजारमा भाउ नआएपछि अझै सुन्तला नटिपेको र भाउ आउनासाथ बिक्री गर्ने उनको योजना छ । मंसिरमा भाउ थियो तर बिक्री नगरेको उनले बताइन् । पछिल्ला दिनमा तराईमा हुस्सु लागेको छ, व्यापारीले सस्तोमा मागेका छन्, उनले भनिन्, तर मैले बिक्री गरेकी छैन । भाउ पर्खेर बसेकी छु । न्यौपानेले गहुँ, कोदो, मकै, तरकारी खेती गर्ने सबै बारीमा ४ सय ५० बढी सुन्तलाका बोट लगाएकी छन् । २ सय ५० बोट छन् । न्यौपानेले गत वर्ष ८ लाखको सुन्तला बिक्री गरेकी थिइन् । यस वर्ष भने कम्तीमा १६ लाखको बिक्री गर्ने उनको भनाइ छ । जिल्लाको पश्चिम भेगमा पर्ने रैनादेवी छहराको अमलावास, मुझुङलगायतका गाउँमा सुन्तला ढिला बिक्री हुन्छ । माघ अन्तिमसम्म पनि यहाँका बोटमा सुन्तला हुन्छन् । त्यसपछि भने भाउ नआए पनि बिक्री गर्छन् । अर्को वर्ष फल कम लाग्ने डरले पनि माघसम्म बिक्री गर्नुपर्छ । कोल्डरुम, कोल्डस्टोर हुने हो भने समयमा टिप्न पाइने न्यौपानेले जनाइन् । छहराको अमलावास, मुझुङमा ढिलासम्म गाउँ नै पहेंलपुर छ । पश्चिमको पालुङमैनादी, मुझुङ, अमलावास, सोमादी, भुवनपोखरीका धेरैजसो किसान व्यावसायिक सुन्तला खेती गर्छन् । गत वर्ष पनि किलोको ९० पाएर मात्र बिक्री गरेका थिए । कतिपयले प्रतिकिलो १ सय २० रुपैयाँ थोक बिक्री गरेको अमलावासका सुन्तला किसान कमल घिमिरेले बताए । किसानले मकै, कोदो र गहुँ रोप्ने बारीमा सुन्तला लगाएका छन् । कतिपयले सुन्तलासँगै तरकारी खेती, आलु लगाउँछन् । सुरुमा हामीलाई धेरैले गाली पनि गरेका हुन्, सुन्तला जोन सञ्चालक समिति अध्यक्षसमेत रहेका अमलावासका किसान नित्यानन्द पोखरेलले भने, अहिले भने किसानलाई पेन्सन जस्तै भएको छ । ०५३ सालतिरबाट सुन्तलाका बोट लगाउन सुरु गरेकाहरू अहिले कम मिहिनेतमा एक सिजनमै लाखौं कमाउने भएका छन् । वार्षिक कम्तीमा ५ लाख आम्दानी गर्छन् । सुन्तला फल्यो भने थोरै बोट हुनेले पनि कम्तीमा ५ लाख आम्दानी गरेका छन्, पोखरेलले भने, सुन्तला लगाउने धेरैको मुहार खुसी छ । उनीहरू अझ बोट थप्ने योजनामा छन् । कतिपयले घर व्यवहार मिलाउन, नगद आम्दानी चाहिएपछि सुन्तला बिक्री गर्छन् । यहाँ नेपालगन्ज, भैरहवा, नारायणगढदेखि व्यापारी सुन्तला खरिद गर्न आउँछन् । माघको अन्तिम साता मुग्लिङ, नारायणगढ बजारमा पनि अमलावास, मुझुङको सुन्तला खान पाइने पोखरेलको भनाइ छ । कतिपय व्यापारीले किलोमा तौल गरेर लैजान्छन् । धेरैले भने बगानै ठेक्का लिन्छन् । मुझुङ, अमलावासको सुन्तला अन्यत्रको भन्दा मीठो छ, रूपन्देहीबाट आएका व्यापारी कमल श्रेष्ठले भने, त्यसैले ढिला भए पनि बिक्रीका लागि बजारमा कुनै समस्या हुँदैन ।छोराछोरीको पढाइ, घर खर्चका साथै घरघडेरी किन्नमा समेत सुन्तला सहयोगी बनेको रैनादेवी छहरा४, छहरा अमलावासका छविलाल कँडेलले बताए । वार्षिक १० लाखको सुन्तला बिक्री गर्ने उनको भनाइ छ । गाउँका सबैले लगाउँदा मैले पनि लगाएको हुँ, उनले भने, सुन्तलाको आम्दानी लिन पाएपछि यति बेला धेरै खुसी छु । पछिल्ला वर्षमा प्रधानमन्त्री कृषि आधुनिकीकरण परियोजना सुन्तला जोन कार्यक्रमले सहयोग गरेको छ । क्षेत्र विस्तार, थोपा सिँचाइ, यान्त्रिकीकरण, पावर स्प्रेयर, माइक्रोन्युट्रिन्ट, बगैंचा सुदृढीकरण, कोल्ड रुम बनाउन किसानलाई सहयोग दिइएको सुन्तला जोनका कार्यालय प्रमुख दीपक भट्टराईको भनाइ छ । यस वर्ष क्षेत्र विस्तार १५ हेक्टर (३ सय रोपनी) मात्र भएको छ । चालू आर्थिक वर्षमा ५० हेक्टर (१ हजार रोपनी) पुर्याइने प्रमुख उनले बताए । किसानलाई प्राविधिक सहयोग, यान्त्रिकीकरणका साथै यस वर्ष प्याकेजिङमा पनि सहयोग गर्ने कार्यक्रम छ, उनले भने । प्रधानमन्त्री कृषि आधुनिकीकरण परियोजनाले बराङ्दी र मुझुङमा कोल्ड रुम निर्माण गरेको छ । थोरै लगानीमा एकडेढ महिना भए पनि किसानले सुन्तला राख्न पाए भने भाउ महँगो पार्न सक्ने उनको भनाइ छ ।"
नेपालमा पानासोनिक लाइफ सोलुसन सोरुम,"काठमाडौं (कास) विद्युतीय निर्माण सामग्री (ईसीएम) को भारतीय उत्पादन पानासोनिक लाइफ सोलुसन्सले नेपालमा पहिलो सोरुम सञ्चालनमा ल्याएको छ । सार्क क्षेत्रमा २१औं सोरुम नेपालमा सञ्चालन गरिएको कम्पनीले जनाएको छ । कम्पनीले भारतमा विभिन्न प्रकारका स्मार्ट इलेक्ट्रोनिक्स, पावर, हाउजिङ, इनर्जी र होम अटोमेसन सोलुसनमा काम गर्दै आएको जनाएको छ । नेपालमा सञ्चालनमा आएको सोरुमले स्तरीय मोड्युलर किचेन, वार्डरोब, इलेक्ट्रोनिक ट्वाइलेट सिट (ईटीएस), लुगा सुकाउने प्रणाली, रिभोल्भिङ सुज र्याक जस्ता उन्नत पानासोनिक हाउजिङ सोलुसन उपलब्ध गराउनेछ, कम्पनीले जारी गरेको विज्ञप्तिमा उल्लेख छ, नयाँ पुस्ताको प्रविधि अनुभव लिन सहज बनाउँदै आवासीय, व्यावसायिक र औद्योगिक क्षेत्रका लागि जुत्ता र्याक र सिटेड सावर जस्ता उत्पादन पनि ल्याइनेछ ।"
माई पे पनि अब फोन पेको नेटवर्कमा,काठमाडौं (कास) डिजिटल भुक्तानी सेवाप्रदायक संस्था माई पे अब फोन पेको नेटवर्कमा जोडिएको छ । ८ लाखभन्दा बढी सेवाग्राही रहेको दाबी गर्दै आएको माई पे मंगलबारदेखि विधिवत् रूपमा फोन पे नेटवर्कमा जोडिएको हो । यससँगै अब फोन पेका ११ लाखभन्दा बढी मर्चेन्ट आउटलेटमा माई पेका सेवाग्राहीले क्युआरमार्फत भुक्तानी गर्न पाउने फोनपेले जनाएको छ । अब माई पेका प्रयोगकर्ताले पनि क्यूआरमार्फत भुक्तानी गर्न पाउने र यसले डिजिटल भुक्तानी बढाउन थप मद्दत पुग्ने फोन पेका प्रमुख कार्यकारी अधिकृत दिवस सापकोटाले बताए ।
एनआईसी एसिया बैंकका एकैपटक १० ॅक्यास डिपोजिट मेसिन,"काठमाडौं (कास) एनआईसी एसिया बैंकले देशका विभिन्न स्थानमा १० वटा क्यास डिपोजिट मेसिन (सीडीएम) सञ्चालनमा ल्याएको छ । बैंकले काठमाडौंको विशालबजार, कमलादी, खिचापोखरी र त्रिपुरेश्वर शाखा अनि रजिस्टर्ड अफिस, थापाथलीमा सीडीएम सञ्चालनमा ल्याएको छ । रूपन्देहीस्थित बुटबल, कास्कीस्थित पोखरा महेन्द्रपुल, कैलालीस्थित धनगढीको चौराहा, मोरङस्थित विराटनगर र पर्सास्थित वीरगन्ज शाखामा क्यास डिपोजिट मेसिन सञ्चालनमा ल्याएको हो । यस मेसिनबाट नगद जम्मा गर्न फारम नभरी खाता र मोबाइल नम्बरका आधारमा सीधै आफ्नो तथा अन्य व्यक्तिको खातामा रकम जम्मा गर्न सकिन्छ । मेसिनबाट बैंकिङ समयभित्र नगद जम्मा गर्न सकिने व्यवस्था रहेको बैंकले जनाएको छ । खाता नम्बर र मोबाइल नम्बरका आधारमा नगद रकम जम्मा गर्न सकिने यस मेसिनमा ५ सय र १ हजार दरका नोट गरी एक पटकमा अधिकतम ९९ हजार ५ सय र प्रतिदिन अधिकतम ९ लाख ९९ हजार ५ सय रुपैयाँसम्म नगद जम्मा गर्न सकिने बैंकले बताएको छ ।"
शुक्रबारदेखि 'जेम एन्ड ज्वेलरी एक्स्पो,काठमाडौं (कास) नेपाल रत्न तथा आभूषण संघको आयोजनामा शुक्रबारदेखि जेम एन्ड ज्वेलरी एक्स्पो हुँदै छ । दरबारमार्गस्थित होटल याक एन्ड यतीमा हुने चौथो जेम एन्ड ज्वेलरी एक्स्पो माघ १ सम्म सञ्चालन हुने बताइएको छ । एक्स्पोको अघिल्लो दिन अर्थात् बिहीबार ज्वेलरी फेसन सो आयोजना गरिने संघले जानकारी दिएको छ । नेपालको गरगहना विदेश निर्यात गरी नेपाली अर्थतन्त्रमा सघाउ पुर्याउन एक्स्पोको आयोजना गर्न लागिएको संघकी अध्यक्ष ज्योत्स्ना श्रेष्ठले बताइन् । ज्वेलरी फेसन सोमा बलिउडकी चर्चित अभिनेत्री तथा मोडल मलैका अरोराले नेपाली पोसाक र गरगहनाका साथ र्याम्पमा उत्रिने संघले जनाएको छ ।
सुपर हेवा पावरको सेयर बिक्री प्रबन्धकमा लक्ष्मी क्यापिटल,काठमाडौं (कास) लक्ष्मी क्यापिटल मार्केटले सुपर हेवा पावर कम्पनीको सर्वसाधारणमा बिक्री गरिने सेयरको बिक्री प्रबन्धकको जिम्मेवारी लिएको छ । हेवा पावरले अंकित मूल्य १ सयका दरले ११ करोड ५४ लाख ३६ हजार रुपैयाँ बराबरको ११ लाख ५४ हजार ३६० कित्ता साधारण सेयर निष्कासन तथा बिक्री प्रबन्ध गर्नेसम्बन्धी सम्झौता भएको हो । सम्झौतामा लक्ष्मी क्यापिटलका तर्फबाट प्रमुख कार्यकारी अधिकृत राजीव सापकोटा र सुपर हेवा पावर कम्पनीका तर्फबाट अध्यक्ष हर्कबहादुर तामाङले हस्ताक्षर गरे ।
बैंकर्स संघको अध्यक्षमा केसी,काठमाडौं (कास) वाणिज्य बैंकहरूको छाता संगठन नेपाल बैंकर्स संघको अध्यक्षमा सुनील केसी चुनिएका छन् । संघको विशेष साधारणसभाले केसीलाई अध्यक्षमा सर्वसम्मत रूपमा चुनेको हो । संघका निवर्तमान अध्यक्ष अनिलकुमार उपाध्यायले प्रतिनिधित्व गरेको कृषि विकास बैंकमा यही पुस १० देखि उनको कार्यकाल सकिएपछि संघमा अध्यक्ष पद खाली थियो । एनएमबी बैंकका प्रमुख कार्यकारी अधिकृत केसी यसअघि बैंकर्स संघमा उपाध्यक्ष थिए । केसी ०७३ फागुनदेखि एनएमबी बैंकमा प्रमुख कार्यकारी अधिकृत छन् । उनीसँग बैंकिङ क्षेत्रमा तीन दशकभन्दा धेरैको अनुभव छ । केसी अध्यक्ष बनेपछि खाली रहेको उपाध्यक्ष पदमा सन्तोष कोइराला चुनिएका छन् । माछापुच्छ्रे बैंकका प्रमुख कार्यकारी अधिकृत कोइराला यसअघि संघमा कार्यकारी सदस्य थिए ।
एमसीसीबाट १० हजारलाई रोजगारी,"काठमाडौं (कास) अमेरिकी राजदूत डिन थम्प्सनले मिलेनियम च्यालेन्ज कर्पोरेसन (एमसीसी) कार्यान्वयनको चरणमा रहेको र यसले नेपालको विकासमा महत्त्वपूर्ण सहयोग गर्ने बताएका छन् । काठमाडौं उत्रिएको तीन महिनापछि कूटनीतिक मामिलाका पत्रकारसँग बुधबार कुराकानी गर्दै उनले नेपालीको जीवनस्तर उकास्नका लागि अमेरिकाले सधैं काम गरिरहेको बताए ।नेपालकै चाहनाअनुसार यहाँ एमसीसी परियोजना आएको हो, यसले नेपालको पूर्वाधार निर्माण गर्नुका साथै कम्तीमा १० हजार जनालाई रोजगारी दिन्छ, उनले भने, अमेरिकाले एमसीसीबाट मात्र होइन, यूएसएआईडीमार्फत पनि नेपाललाई ५ वर्षका लागि ६५० मिलियन अमेरिकी डलर सहयोग गरेको छ । अन्य सहकार्यका कार्यक्रम पनि छन् । उनले यी सम्पूर्ण कार्यक्रमले नेपालको स्वास्थ्य, शिक्षा, जलवायु परिवर्तन, खाद्य सुरक्षालगायत जनजीवनलाई उकास्ने बताए । उनले एमसीसीअन्तर्गतको सबस्टेसन निर्माणका लागि नुवाकोटको रातमाटेमा र सडक निर्माणका क्रममा दाङमा भइरहेका केही समस्याप्रति आफू अवगत रहेको सुनाए । राजदूत थम्प्सनले नेपालको नयाँ सरकारसँग काम गर्न अमेरिका इच्छुक रहेको बताए । उनले भविष्यमा दुई मुलुकबीचमा उच्चस्तरीय भ्रमणका लागि पनि आफूले पहल गर्ने प्रस्ट पारे । उनले दुई मुलुकका नेताबीच कूटनीतिक प्रक्रियामा मात्र नभएर व्यक्तिगत रूपमा पनि सम्बन्ध हुनुपर्ने प्रस्ट पारे । नेपालले स्टेट पार्टनरसिप कार्यक्रम (एसपीपी) मा सहभागी नहुने निर्णय गरे पनि यसले दुई मुलुकबीचको सहकार्यमा फरक नपर्ने बताए । नेपालले आफैं उक्त कार्यक्रममा सहभागिता जनाउन चाहेको र पछि आफैंले सहभागिता नजनाउने भनेको उनको भनाइ थियो । उनले नेपालमा कुनै पनि अमेरिकी सेना नआउने प्रस्ट पारे । राजदूत थम्प्सनले नेपालको राजनीतिक प्रक्रियामा अमेरिकाको संलग्नता नहुने बताए । थम्प्सनले अमेरिकाले अघि सारेको इन्डो प्यासिफिक रणनीतिबारे नेपालमा अर्कै रूपमा व्याख्या भएको बताए । उनले भने, त्यो भनेको इन्डो प्यासिफिक पोलिसी हो । अमेरिकाले यो क्षेत्रमा लिएको नीति हो । उनले तिब्बती शरणार्थीको मामिला संवेदनशील रहेको उल्लेख गरे । तिब्बती शरणार्थीलाई अमेरिकाले राजनीतिक रूपमा नभएर मानवीय रूपमा सहयोग गरेको उनले दाबी गरे । तिब्बती शरणार्थीको मामिलामा नेपालले खेलेको भूमिकाको पनि उनले प्रशंसा गरे ।"
नास्टमा रोकियो रेडियोधर्मी परीक्षण,"(काठमाडौं)स्वास्थ्य संस्थामा एक्सरे र सिटीस्क्यान कक्षका प्राविधिक विकिरणको जोखिममा हुन्छन् । रेडियोधर्मी विकिरण निस्कने ती कक्षमा काम गर्नेहरूले सरदर ३३ महिनामा आफ्नो स्वास्थ्य जाँच गराउनुपर्छ र आफ्नो शरीरले ती विकिरण कति धारण गरिरहेको छ भन्ने पत्ता लगाउनुपर्छ । प्राविधिकहरूका अनुसार शरीरले धेरै विकिरण धारण गरेकाहरूलाई विभिन्न प्रकारका क्यान्सरको जोखिम हुन्छ । त्यसैले शरीरले रेडियोधर्मी विकिरण कति सोसेको छ भनेर मात्रा थाहा भएपछि सावधानी अपनाउन सहज हुन्छ । विकिरण निकाल्ने उपकरण प्रयोग गर्दा स्वास्थ्यकर्मी तथा रेडियोलोजिस्टले टीएलडी कार्ड लगाउने गर्छन् । उक्त कार्डमा हुने चिप्स जस्तो देखिने थर्मो लुमिनेसेन्ट क्रिस्टलले विकिरण सोस्छ । त्यो क्रिस्टललाई टीएलडी रिडरमा परीक्षण गर्दा विकिरणको मापन र त्यसको जोखिम निर्धारण हुन्छ । मानव शरीरमा रेडियोधर्मी पदार्थको मात्रा परीक्षण नेपालमा विज्ञान तथा प्रविधि प्रज्ञा प्रतिष्ठान (नास्ट) ले गर्दै आएको थियो । हाल थर्मो लुमिनेसेन्ट डोसिमिटर (टीएलडी) को उक्त सेवा रोकिएको छ । नास्टले यो सेवा रोकेपछि रेडियोधर्मी उपकरण प्रयोग गर्ने प्राविधिकहरूको जोखिमको मूल्यांकन हुन छाडेको छ । मुलुकमा रेडियोधर्मी उपकरण सबैभन्दा बढी प्रयोग स्वास्थ्य क्षेत्रमा हुने गरेको छ । नास्टले सन् २०१८ देखि रेडियोधर्मी विकिरण उत्पादन, उपकरण प्रयोग गर्ने संस्थाहरूलाई टीएलडी कार्ड वितरण गरेको थियो । सुरुमा करिब ९ सय जनालाई कार्ड वितरण गरिएको थियो । स्वास्थ्यकर्मी तथा रेडियोलोजी प्राविधिकहरूले आफ्नो शरीरले लिएको विकिरणको मात्रा थाहा पाउने हरेक तीनतीन महिनामा टीएलडी कार्डको परीक्षण गर्नुपर्छ । सामान्यतः एक जनाले एक वर्षमा २० मिलिसिभर्टभन्दा बढी विकिरण सोसेको खण्डमा उसको स्वास्थ्यमा जोखिम बढ्ने भौतिकशास्त्री रुद्र खनाल बताउँछन् । २० मिलिसिभर्टभन्दा बढी मात्रामा लियो भने शरीरमा ट्युमर वा क्यान्सरको जोखिम बढ्छ, उनले भने, तोकिएको मात्राभन्दा बढी सोसेको पाइएमा सम्बन्धित व्यक्तिलाई काममा खटाइँदैन । भारतको बाबा न्युक्लियर सेन्टरमा विद्यावारिधि गरिरहेका खनालका अनुसार नेपालमा गरिएको पछिल्लो अध्ययनहरूमा एउटा कार्डमा ५ मिलिसिभर्टसम्म विकिरण पाइएको थियो । नेपाललाई अन्तर्राष्ट्रिय आणविक ऊर्जा नियोग (आईएईए) ले करिब १ हजार ३ सयवटा टीएलडी कार्ड दिएको थियो । तीमध्ये नास्टले ९ सय व्यावसायिक र ४ सय अध्ययन प्रयोजनका लागि राखेको थियो । टीएलडी कार्डमा मानिसहरूले लिएको विकिरणको अध्ययन तथा परीक्षण गरेर नास्टले रिपोर्ट आईएईएलाई समेत बुझाउँदै आएको थियो । विज्ञान मन्त्रालयलाई आईएईएले यो कार्ड उपलब्ध गराएपछि नास्टमार्फत परीक्षणको सेवा सुरु गरिएको थियो । नास्टले महाराजगन्जको त्रिवि शिक्षण अस्पताललाई २५, थापाथलीको नर्भिकलाई ४५, नेपालगन्जको सुशील कोइराला क्यान्सर अस्पताललाई ११ र अन्य स्वास्थ्य संस्था तथा पोलिक्लिनिकहरूलाई टीएलडी कार्ड उपलब्ध गराएको छ । कार्ड परीक्षण शुल्क १ हजार रुपैयाँ तोकिएको छ । विज्ञान तथा प्रविधि मन्त्रालयको नियमन तथा अनुसन्धान शाखाका उपसचिव प्रह्लाद पोखरेल भन्छन्, रेडिएसनमा काम गर्नेहरूले टीएलडी कार्ड लगाउनैपर्छ । यो कार्ड लगाएपछि कति मात्रामा रेडिएसन लिइरहेको थाहा हुन्छ र नियमन गर्न सजिलो हुन्छ । नेपालमा परीक्षणको सेवा सुरु हुनुअघि अस्पताल तथा क्लिनिकहरूमा प्रयोग गरिएको टीएलडी कार्ड परीक्षणका लागि भारतको बाबा एटोमिक रिसर्च सेन्टर पठाउने गरिएको थियो । नास्टले यही सेवा दिन भनेर ३ करोड खर्चेर टीएलडी रिडर मेसिन खरिद गर्नुका साथै परीक्षण पनि गर्दै आएको थियो । तर, कर्मचारी अभावको कारण देखाउँदै नास्टले हाल सेवा बन्द गरेको छ । निजी कम्पनीमार्फत परीक्षण गराउने नियतले नास्टले परीक्षण बन्द गरेको दाबी त्यहींका एक अनुसन्धानकर्ताले गरे । उनले कान्तिपुरसँग भने, एक जना अनुसन्धानकर्तालाई करारमा राख्नेबित्तिकै सेवा तत्कालै सुरु गर्न सकिन्छ । तर, त्यसो नगरी निजी क्षेत्रलाई दिन चलखेल भइरहेको छ ।२०७८ मंसिरदेखि गत कात्तिकसम्म नास्टले टीएलडी रिडर मेसिन बिग्रिएको जनाएपछि कार्डलाई परीक्षणका लागि मलेसिया पठाइएको थियो । नास्टको विज्ञान संकाय मातहतको भौतिकशास्त्र विभागले यसको परीक्षण गर्दै आएको थियो । विभागका वैज्ञानिक डा बुद्धराम साह एक वर्षका लागि अमेरिका गएपछि अर्का वैज्ञानिक डा विपिन मुल्मीले हेर्दै परीक्षणको काम आएका थिए । मुल्मी पनि अध्ययनका लागि जापान गएपछि गत शुक्रबारदेखि परीक्षण सेवा फेरि रोकिएको छ । नास्टका सचिव डा महेश अधिकारीका अनुसार परीक्षण गर्ने वैज्ञानिकहरू अध्ययनको सिलसिलामा विदेश गएकाले सेवा सञ्चालनमा बाधा भएको हो । नयाँ भर्ना प्रक्रिया चलिरहेको बताउँदै समस्या समाधान हुने उनले बताए । प्रवक्ता डा रवीन्द्र ढकाल जनशक्ति अभावका कारण र इन्टर्नमा रहेका अनुसन्धानकर्ताहरूलाई हस्ताक्षर गराउन नमिल्ने भएकाले सेवा बन्द भएको जिकिर गर्छन् । यो सेवा बन्द हुँदा स्वास्थ्य सेवालाई नै असर गर्ने देखिएकाले समस्या समाधानका लागि नास्ट गम्भीर छ, उनले भने । त्रिवि शिक्षण अस्पतालका रेडियोलोजी विभागका इन्चार्ज विष्णुहरि सिंह टीएलडी कार्ड लिएपछि शरीरमा विकिरण कति मात्रामा गएको थाहा हुने भएकाले जोखिम मूल्यांकनका लागि कार्डको नियमित परीक्षण अनिवार्य भएको बताउँछन् ।विज्ञान मन्त्रालयले नियमित रूपमा विकिरण निकाल्ने उपकरणको अनुगमन गर्दा डोसिमिटर प्रयोगलाई अनिवार्य गरेको छ । तर, कानुन अभाव देखाएर मन्त्रालयले विकिरण उपकरणहरू प्रयोगस्थलको अनुगमन गरेको छैन । अनुगमन शाखाका अधिकृत राजन पन्थीले अनुगमन गर्ने तयारी र छुट्टै निर्देशिका पनि बनिरहेको जानकारी दिए ।"
लुम्बिनी अल स्टार्स च्याम्पियन,"(काठमाडौं)लुम्बिनी अल स्टार्सले १ सय ३३ रनको सामान्य स्कोर रक्षा गर्दै नेपाल टी२० लिग क्रिकेटको उपाधि जितेको छ । अल स्टार्सले कीर्तिपुरस्थित त्रिवि क्रिकेट मैदानमा बुधबार भएको फाइनलमा विराटनगर सुपर किंग्सलाई २४ रनले पराजित गर्दै उपाधि उचालेको हो । आक्रामक सुरुआत गरे पनि टस जितेर ब्याटिङ रोजेको अल स्टार्स १९२ ओभरमा १ सय ३३ रनमा अलआउट भयो । जवाफमा विराटनगरले ८ विकेट गुमाई १ सय ९ रनमात्र बनाउन सक्यो । विराटनगरमाथि अल स्टार्सको यो लगातार तेस्रो जित हो ।डबल राउन्ड रोबिन लिगमा यी दुई टोली दोस्रो पटक भिड्दा पहिला ब्याटिङ गरेको अल स्टार्सले ९ विकेट गुमाई १ सय २२ रनमात्र बनाउन सकेको थियो । तर, जवाफमा विराटनगरलाई १ सय १० रनमा अलआउट गर्दै अल स्टार्सले खेल जितेको हो । यसपालि पनि अल स्टार्सले सानो स्कोरमै विराटनगरलाई माथ दियो । लिगमा अल स्टार्सले १० मध्ये ८ खेल जितेको थियो । समग्रमा टोलीले १२ मध्ये १० खेल जित्दै उपाधिको सही हकदार रहेको प्रमाणित गर्यो । अल स्टार्ससँगको फाइनल विराटनगरको पछिल्ला तीन दिनमा लगातार तेस्रो खेल थियो । लगातार खेल्नु नै पराजयको कारण नभएको विराटनगरका कप्तान रोहित पौडेलले जनाए । अल स्टार्सले ६ ओभरमा ६५ रन जोड्दै आक्रामक सुरुआत गरेको थियो । छैटौं ओभरमा हरमित सिंह १८ बलमा ३० रन बनाई आउट भए । त्यसअघिका दुई बलमा उनले किओन जोसेफलाई लगातार छक्का प्रहार गरेका थिए । उनी आउट भएसँगै अल स्टार्सका ब्याटर आउने र जानेक्रम सुरु भयो । कुशल भुर्तेल ३ बलमात्र खेल्दै १ रनमा आउट भए । छक्का प्रहार गरेकै ओभरमा आउट हुने अर्का खेलाडी थिए लाहिरू मिलान्था । उनले २८ बलमा समान ३ चौका र छक्का प्रहार गर्दै ४१ रन बनाए । रोहितको बलमा नन्दन यादवले सानदार क्याच लिँदै उनलाई पेभेलियन फर्काए । कप्तान दीपेन्द्रसिंह ऐरीले २३ बलमा २० र ईशान पाण्डेले २२ बलमा १८ रन बनाए । विपुल शर्मा ५, गुलशन झा ३, स्याड्ली भान साल्कविक १, किशोर महतो २ र अनिल शाह ८ रनमा आउट भए । विराटनगरबाट नन्दन र राज नन्ननले २२ विकेट लिए । नन्दनले ३२ ओभरमा २२ र नन्ननले ३ ओभरमा २४ रन खर्चे । हुसैन तलात, जोसेफ, रोहित र सूर्य तामाङको नाममा ११ विकेट रह्यो । कुशललाई स्टम्पआउट गराएका सूर्यले ४ ओभरमा ८ रनमात्र दिए ।विराटनगर कुनै पनि समय खुलेर खेल्न सकेन । टोलीले पावर प्लेको ६ ओभरमा २९ रनमात्र बनाउँदा २ विकेट गुमाइसकेको थियो । गुरांशु शर्मालाई सागर ढकालले ४ रनमा बोल्ड गरे । रोहित पहिलो बलमै आउट भए । विपुल शर्माको बलमा उनले विकेटकिपर मालिन्थालाई क्याच थमाउन पुगे । तलात १३ रनमा रनआउट हुनु विराटनगरको अर्को दुर्भाग्य बन्यो । नन्नन पनि ६ रनमा पेभेलियन फर्किए । ओपनर अर्जुन साउदले सर्वाधिक ३४ रन बनाए । उनले ४० बल खेल्दै १ चौका र २ छक्का प्रहार गरे । पृथु बाँस्कोटाले २९ बलमा २ चौका र १ छक्कासहित ३१ रन बनाए । विवेक यादव ६, अमरसिंह राउटेला ८ रनमा आउट भए । नन्दन ३ र जोसेफ २ रनमा अविजित रहे । हरमित प्लेयर अफ द फाइनल बने । उनले ४ ओभरमा १६ रनमात्र खर्चे । सागरले ४ ओभरमा १९ रन खर्चेर २ विकेट लिए । विपुलले ४ ओभरमा १७ र किशोर महतोले ४ ओभरमा २७ रन खर्चेर ११ विकेट लिए । लाइभ बेटिङ, स्पट फिक्सिङ, म्याच फिक्सिङ, पारिश्रमिक विवाद, आयोजक फरार जस्ता विवादका कारण पहिलो संस्करणमै नेपाल टी२० लिग बदनाम हुन पुग्यो । तर आफ्नो टोलीको व्यवस्थापनको चुस्तताका कारण आफूहरूले त्यस्तो केही सुन्न नपरेको जनाउँदै अल स्टार्सका कप्तान दीपेन्द्रले टोलीको सफलता नै सफल व्यवस्थापन भएको बताए । विजेतालाई ५५, उपविजेतालाई ३०, प्लेयर अफ द सिरिजलाई ५, उत्कृष्ट ब्याटर र बलरलाई जनही २ लाख ५० हजार तथा उदीयमान खेलाडीलाई १ लाख ८० हजार रुपैयाँ नगद पुरस्कार दिने घोषणा गरिएको थियो । विराटनगरका तलात प्लेयर अफ द सिरिज भए । उनले १३ खेलमा ३ सय ६७ रन बनाउनुका साथै १० विकेट लिएका थिए । रोहित चार पटक प्लेयर अफ द म्याच बनेकाले प्रतियोगिताको उत्कृष्ट खेलाडीको अर्को बलियो दाबेदार थिए ।काठमाडौं नाइट्सका अविनाश बोहरा उत्कृष्ट बलर बने । उनले प्रतियोगितामा सर्वाधिक १९ विकेट लिनेक्रममा ११ खेल खेलेका थिए । फारवेस्ट युनाइटेडका हसमतुल्लाह साहिदी उत्कृष्ट ब्याटर बने । १० खेल खेलेका उनले प्रतियोगितामा सर्वाधिक ४ सय रन बनाएका थिए । विराटनगरका सूर्यले उदीयमान खेलाडीको पुरस्कार पाए । उनले ८ खेलमा १२ विकेट लिएका थिए ।"
मछिन्द्र क्लब पहिलो खेलमै पराजित,(मकवानपुर)सहिद स्मारक ए डिभिजन लिग च्याम्पियन मछिन्द्र क्लबको मोफसलका नकआउट फुटबल प्रतियोगितामा आफ्नो खराब प्रदर्शन कायमै रहेको छ ।फागुनमा हुने लिगको तयारीका क्रममा रहेको मछिन्द्र बुधबार मकवानपुरमा भइरहेको पाँचौ वाग्मती गोल्डकप फुटबल प्रतियोगितामा एपीएफ क्लबसँग १० ले पराजित भएको छ । लिग च्याम्पियन मछिन्द्र पोखरामा सम्पन्न आहारारा पोखरा गोल्डकपमा पनि पहिलो खेलमै पराजित भएको थियो । मछिन्द्र यसै सिजनमात्र ए डिभिजनमा पुगेको चर्च ब्वाइजसँग ३१ ले पराजित भएको हो । एपीएफले भने आहारारामा सेमिफाइनल यात्रा तय गरेको थियो ।जितसँगै एपीएफ वाग्मती गोल्डकपको अन्तिम आठमा पुगेको छ । सेमिफाइनल पुग्न टोलीले संकटा क्लबसँग प्रतिस्पर्धा गर्नेछ । संकटा आहाराराको च्याम्पियन टोली हो । वाग्मती गाउँपालिका८ स्थित जनता माविको मैदानमा खेलको १४ औं मिनेटमा एपीएफबाट मणि लामाले गरेको गोल नै निर्णायक भयो । उनले मैदानको देब्रे भागबाट प्रहार गरेको फ्रिकिक मछिन्द्रका विदेशी खेलाडी बेललाई लाग्दै गोलमा परिणत भयो । मणि म्यान अफ द म्याच घोषित भए । उनले ५ हजार रुपैयाँ पाए ।खेलमा दुवै टोलीले राम्रो मौका प्राप्त गरे पनि गोल गर्न चुके । मछिन्द्र आफ्ना स्टार फरवार्ड विमल घर्तीमगरविनै मैदान उत्रिएको थियो । अन्तिम समयमा उसले प्राप्त गरेको दुई मौकामा एपीएफका गोलरक्षक एन्जल श्रेष्ठ बाधक बने । उनले इन्ज्युरी समयमा मछिन्द्रका पुजन उपरकोटी र देवेन्द्र तामाङको प्रहार बचाए ।मछिन्द्रका बिकु तामाङले ८८ औं मिनेटमा प्राप्त मौका सदुपयोग गर्न सकेनन् । उनको प्रहार फितलो रहँदा मछिन्द्रका गोलरक्षक विशाल श्रेष्ठले सहजै नियन्त्रणमा लिए ।बिहीबार हिमालयन शेर्पा र विदेशी क्लब भुटनिज स्पोर्ट्स क्लब अमेरिकासँग प्रतिस्पर्धा गर्नेछ ।
चेल्सीमा फेलिक्स,"लन्डन (बीबीसी) चेल्सीले एट्लेटिको म्याड्रिडका स्ट्राइकर जाओ फेलिक्सलाई यो सिजनको बाँकी खेलका लागि लोनमा अनुबन्ध गरेको छ । यसका लागि चेल्सीले १ करोड १० लाख युरो (९७ लाख पाउन्ड) तिर्ने सहमति भएको छ ।आर्सनल र म्यानचेस्टर युनाइटेडसँग पनि सम्पर्क भए पनि २३ वर्षीय फेलिक्सको रोजाइमा चेल्सी परेको हो । पोर्चुगिज खेलाडीले एट्लेटिकोसँगको सम्झौतामा पनि थप एक वर्षका लागि हस्ताक्षर गर्दै सन् २०२७ को जुनसम्म लम्ब्याएका छन् । चेल्सी विश्वकै उत्कृष्ट टिममध्ये एक हो र उसको उद्देश्य पूरा गर्नका लागि मैले सहयोग गर्ने आशा गरेको छु, फेलिक्सले भने, यहाँ आइपुगेकामा म धेरै धेरै खुसी छु । स्टामफोर्ड ब्रिजमा खेल्न निकै उत्साही छु ।एट्लेटिकोले इतिहासकै पाँचौं महँगो खेलाडीको रूपमा फेलिक्सलाई १९ वर्षको उमेरमै अनुबन्ध गरेको थियो । त्यसका लागि स्पेनी क्लबले बेन्फिकालाई सन् २०१९ मा ११ करोड ३० लाख पाउन्ड तिरेको थियो । उनले सबै खालको प्रतियोगितामा एट्लेटिकोबाट १ सय ३१ खेल खेल्दै ३४ गोल र १८ असिस्ट गरेका छन् ।फेलिक्स गत महिना कतारमा भएको विश्वकपमा क्वाटरफाइनलबाट बाहिरिएको पोर्चुगिज टिममा थिए, जहाँ उनले ५ खेलमा एक गोल गरेका थिए । त्यसपछि उनले एट्लेटिकोका लागि दुई खेल खेल्नेक्रममा डिसेम्बर २९ मा इल्चेविरुद्ध २० को जितमा गोल गरे भने आइतबार बासिलोनाविरुद्ध १० ले हारेको खेलमा पनि ७३ मिनेट मैदानमा उत्रिएका थिए । यो सिजन एट्लेटिकोका लागि २० खेलमा ५ गोल र ३ असिस्ट गरेका छन् ।जनवरी ट्रान्सफर मा बेनाइट बाडिसेल, डेविड दात्रो फोफना र आन्द्रेय सान्तोसपछि फेलिक्स चेल्सीमा आबद्ध भएका हुन् । प्रिमियर लिगमा चेल्सी हाल १० औं स्थानमा छ । चेल्सी शीर्ष चारभन्दा १० अंक पछाडि परेको छ । लिग कप र एफए कपबाट पनि बाहिरिइसकेको छ । चेल्सीलाई एफए कपको तेस्रो चरणमा गत साता म्यानचेस्टर सिटीले ४० ले हराएको थियो ।"
महिलातर्फ आर्मी सेमिफाइनलमा,"काठमाडौं (कास) नेपाल पुलिस क्लब सातौं एनभीए राष्ट्रिय महिला तथा पुरुष क्लब भलिबल च्याम्पियनसिपमा पुरुषतर्फ समूह विजेता बनेको छ । समूह सी मा बुधबार पुलिसले गण्डकी प्रदेशलाई २५२३, २५२१, २४२६, २५१५ ले हराएको हो । पुलिसले तीनै खेलमा जित हात पार्दै ९ अंकसाथ समूह विजेता बन्यो । पुलिसले क्वाटरफाइनलमा समूह ए को उपविजेता दावाँली मिलन केन्द्रसँग प्रतिस्पर्धा गर्नेछ । समूह सी कै अर्को खेलमा ढोरपाटन स्पोर्ट्स क्लबले नवप्रवेशी न्युटन भलिबल एकेडेमीलाई सनसनीपूर्ण खेलमा २५२३, २५२०, १८२५, २२२५, १५९ ले हरायो । एक खेल जित र एक खेल हारेको ढोरपाटनको २ अंक भएको छ भने न्युटनको १ अंक छ । गण्डकीको ३ अंक भएको छ । समूह सी बाट अगाडि बढ्ने दोस्रो टोलीको टुंगो गण्डकी र ढोरपाटनबीचको खेलबाट लाग्नेछ । समूह डी को खेलमा हेल्प नेपाल स्पोर्ट्स क्लबले वाग्मतीको केशवलाल स्मृति भलिबल क्लबलाई २५१८, २५१८, २५१३ ले पराजित गर्यो । हेल्प नेपाल ६ अंकसहित क्वाटरफाइनल पुगेको छ । राष्ट्रिय खेलकुद परिषद्को कभर्डहलमा महिलातर्फ समूह बी बाट त्रिभुवन आर्मी क्लब सेमिफाइनलमा पुगेको छ । बुधबार आर्मीले गण्डकी प्रदेशलाई २५११, २५१०, २५१५ ले पराजित गरेको हो । टोली ६ अंकसाथ अन्तिम चारमा पुग्यो । आर्मीले कृष्ण सेकेन्डरी एकेडेमीलाई हराएको थियो । समूह ए मा एभरेस्ट भलिबल क्लबले नयाँबजार सामाजिक युथ क्लबलाई २५१२, २५१२, २५१४ ले पराजित गर्यो ।"
गजेन्द्रले जिते गोरखा दौड,"गोरखा (कास) नेपाली सेनाका गजेन्द्र राईले यस वर्षको म्यान अफ द गोरखा दौडको उपाधि जितेका छन् । पृथ्वी जयन्तीको दिन बुधबार सुरु गोरखा महोत्सवको अवसरमा भएको प्रतियोगीता द्रव्य शाहले राज्यभिषेक गरेको पस्लाङ चौतारादेखि गोरखा दरबारस्थित हनुमान भञ्ज्याङसम्मको ८ किमि दुरीमा दौड भएको थियो । उनले ३० मिनेट ६ सेकेन्डमा दुरी पार गरेका थिए । विजेता गजेन्द्रलाई द्रव्य शाहकालीन पगरी र पोसाक पहिर्याएर सम्मान गर्नुका साथै बाजागाजासहित नगर परिक्रमा गराइएको थियो । दौड विजेतालाई प्रधानमन्त्री पुष्पकमल दाहालले पुरस्कृत गरे । ३० मिनेट ५७ सेकेन्डबाट सेनाका मोहनदेव जोशी दोस्रा र ३१ मिनेट १३ सेकेन्डबाट सेनाकै टंक कार्की तेस्रो भए । विजेताले ३० हजार, दोस्रोले २० हजार र तेस्रोले १० हजार रुपैयाँ पुरस्कार प्रदान गरिएको आयोजक उद्योग वाणिज्य संघ गोरखाका महासचिव प्रकाशचन्द्र श्रेष्ठले जानकारी गराए । ३१ मिनेट ३५ सेकेन्डबाट एपीएफका राजेन्द्र तामाङ र ३३ मिनेटबाट गोरखा नगरपालिका५ का नवराज गुरुङले सान्त्वना पुरस्कारस्वरुप जनही ५ हजार प्राप्त गरे । प्रतियोगितामा १६ धावकले भाग लिएका थिए ।"
ग्रेट हिमालय विजयी,काठमाडौं (कास) ग्रेट हिमालय क्रिकेट एकेडेमी र पुल्चोक क्रिकेट क्लबले एस क्रिकेट टी२० लिगमा बुधबार विजयी सुरुआत गरेका छन् । सिम्रिक एयरको मुख्य प्रायोजनमा सुरु प्रतियोगिताको पहिलो दिन ग्रेट हिमालयले ब्लू बर्डलाई ५ विकेट र पुल्चोकले स्पर्ट क्लबलाई ३९ रनले पराजित गरे । भक्तपुरस्थित सैनिक आवासीय महाविद्यालय मैदानमा ग्रेट हिमालयले टस जितेपछि ब्याटिङमा आएको ब्लू बर्ड १९३ ओभरमा ९९ रनमै अलआउट भयो । विपिन न्यौपानेले २७ र विवेक रानामगरले १४ रन बनाए । प्लेयर अफ द म्याच दीपक ढकालले ३३ ओभरमा १२ रन खर्चेर ४ विकेट लिए । पिन्टु यादवले ४ ओभरमा १७ रन खर्चेर २ विकेट लिए । निश्चय थापाले अविजित ३६ र दीपक केवटले अविजित २० रन बनाएपछि ग्रेट हिमालयले १८२ ओभरमै लक्ष्य पूरा गर्यो । ब्लू बर्डका सुवास खत्रीले ४ ओभरमा १४ र विवेकले ४ ओभरमा २० रन खर्चेर २२ विकेट लिए । अर्को खेलमा पहिला ब्याटिङ गरेको पुल्चोकले १८३ ओभरमा अलआउट हुनुअघि १ सय ५४ रन जोडेको थियो । अमृत पाण्डेले ३३ र राजेश बस्यालले २९ रन बनाए । स्पर्टका अजय रौनियार र उज्ज्वल थापाले २२ विकेट लिए । उज्ज्वलले ४९ रन बनाए पनि जवाफमा आएको स्पर्टले ८ विकेट गुमाई १ सय १५ रनमात्र बनाउन सक्यो । आशिष धामीले १५ रन जोडे । पुल्चोकका शुभ कंसाकारले ३ र प्लेयर अफ द म्याच सुरज वाग्लेले २ विकेट लिए ।
टेनिस खेलाडी छनोट,"काठमाडौं (कास) दुई फरक अन्तर्राष्ट्रिय टेनिस प्रतियोगिताका लागि ३३ पुरुषमहिला खेलाडी छनोट भएका छन् । जुनियर डेभिस कपका लागि ३ पुरुष तथा बिली जिन किङकपका लागि ३ महिला खेलाडी छनोट गरिएको नेपाल टेनिस संघले जनाएको छ । संघका सचिव प्रवीण देवकोटाका अनुसार डेभिस कपमा आयुषमान हजुर घले, श्रृजन भट्टराई र श्रीयोग अधिकारी तथा किङकपमा सुनिरा थापा, जेनी खड्का र प्रशंसा मोक्तान छनोट भएका छन् । दुवै प्रतियोगिता श्रीलंकाको कोलम्बोमा फेब्रुअरी २० देखि २५सम्म हुनेछ । दुवै प्रतियोगिता यू१६ उमेर समूहको हो ।कोलम्बोमै फेब्रुअरी १३ देखि १७ सम्म हुने आईटीएफ वर्ल्ड जुनियर यू१४ टेनिसका लागि पनि खेलाडी छनोट प्रतियोगिता हुने भएको छ । सातदोबाटोस्थित टेनिस कम्प्लेक्समा हुने छनोट जनवरी २२ मा हुनेछ ।"

शीर्षक,विवरण
एलएलबी पढेका ४२८ विद्यार्थीको भविष्य अन्योलमा,"विश्वविद्यालयले प्रक्रिया नपुर्याएकाले विद्यार्थी पीडित भएको र बार काउन्सिलका सदस्यले खुला विश्वविद्यालयलाई असफल तुल्याउने खेल खेलेको पुडासैनीको आरोप छ । एनओयूका रजिस्ट्रार गोविन्दसिंह विष्टले बार काउन्सिलले २०७७ को नियमावलीलाई लिएर २०७५ सालमा पढेका विद्यार्थीको शैक्षिक भविष्यमाथि अंकुश लगाएको बताए । हामीले मापदण्ड पूरा गरेरै पढाइरहेका छौं, उनले भने, आशा छ, मुद्दा फैसला सकारात्मक ढंगले हुनेछ । र, काउन्सिलले ऐन परिवर्तन गर्नेछ । काउन्सिल कानुन व्यवसायमा प्रवेश गर्नेहरूको परीक्षा लिने, कानुन व्यवसायीको हकहितको संरक्षण गरी समाजप्रति जिम्मेवारीपूर्ण सेवा सञ्चालन गर्नेगराउने निकाय हो । नेपाल कानुन व्यवसायी परिषद् ऐन, २०५० तथा नियममा अनलाइनमा पढेकालाई सेवा प्रवेश दिने व्यवस्था नरहेको भन्दै रोकिएको जनाइएको छ । काउन्सिलको कानुन शिक्षा समितिले तोकेको मापदण्डअनुसार कानुन व्यवसायीमा दर्ता हुनुपूर्व परिषद्बाट निर्धारित पाठ्यक्रमका आधारमा सञ्चालित परीक्षामा उत्तीर्ण गरेको हुनुपर्छ । खुला विश्वविद्यालयले पाठ्यक्रम निर्माण, पठनपाठन, प्रयोगात्मक परीक्षालगायतले निश्चित मापदण्ड पुर्याउन नसक्दा रोकिएको हो, काउन्सिलका उपाध्यक्ष तथा नेपाल बार एसोसिएसनका अध्यक्ष गोपालकृष्ण घिमिरेले भने, पढाइको क्रेडिट आवर नपुगेकाले गुणस्तरलाई नियमन गर्न आवश्यक ठानियो । अहिले सर्वोच्च अदालतमा मुद्दा विचाराधीन रहेकाले तत्काल केही पनि हुन नसक्ने घिमिरेको भनाइ छ । एनओयूका अनुसार २०७५ ब्याचमा १५ जना, २०७६ मा ४९, २०७७ मा २ सय ६ र २०७८ ब्याचमा १ सय ५८ विद्यार्थी कानुन विषय लिएर एलएलबी अध्ययनरत छन् । तर, उनीहरूको शैक्षिक भविष्य भने सर्वोच्च अदालतको हातमा छ ।"
"जसलाई घर फर्कन मात्र होइन, घाट जान पनि निषेध छ","गुम्यो वैध बन्ने अवसरआन्तरिक श्रम बजारमा कामदारको अभाव देखिन थालेपछि मलेसियाले २०२२ जनवरीदेखि अलेखबद्ध भएका कामदारलाई कानुनी हैसियत (वैध) प्राप्त गरेर कम्पनीमै काम गर्ने वा जरिवाना तिरेर स्वदेश फर्किने विकल्प दिएको थियो । तुरुन्तै स्रोत देशबाट कामदार ल्याउन नसक्ने भएपछि यो कार्यक्रम ल्याइएको थियो । त्यसरी वैधता पाएका श्रमिकलाई निर्माण, उत्पादन, प्लान्टेसन र कृषि क्षेत्रमा लगाइयो । क्वालालम्पुरस्थित नेपाली दूतावासका अनुसार अधिकांश अलेखबद्ध कामदारले रिहाइरिङ को अवसरलाई सदुपयोग गर्न सकेनन् । एक वर्षको अवधिमा झन्डै १० हजार अलेखबद्ध नेपाली कामदार भने ट्राभल डकुमेन्ट बनाई स्वदेश फिरेका छन् । उनीहरूले प्रतिव्यक्ति ५ सय रिंगेट (झन्डै १५ हजार रुपैयाँ) को दरले मलेसियाको अध्यागमनलाई ५० लाख रिंगेट (झन्डै १५ करोड रुपैयाँ) बुझाइसकेका छन् । यो कार्यक्रम ल्याउनुअघि अलेखबद्ध कामदारले अनिवार्य ६ महिना जेल र तीन हजार रिंगेट (करिब एक लाख रुपैयाँ) जरिवाना तिर्नुपर्थ्यो । त्यस्तो सुविधा लिई मलेसियामै रहन चाहने धेरैजसो कामदार भने एजेन्टको भरमा पर्दा भिसा लाग्न नसकेको बताउँछन् । एजेन्टले आफैं भिसा लगाइदिन्छु भन्यो । एक वर्ष अगाडि नै उसलाई तीन हजार रिंगेट पैसा पनि दिएको हो । मेरो ६ महिना अगाडि नै मेडिकल पनि भइसक्यो । पहिला चाइनिज हाकिमले पनि भिसा लगाइदिन्छु भन्दै २४ सय रिंगेट खाइदियो, राईले भने, भिसा लाग्छ कि लाग्दैन थाहा नै छैन । एजेन्टको सहायकले हुन्छ भनिरहेको छ । एजेन्टले हाम्रो फोन नै उठाउँदैन । रिहाइरिङ प्रक्रियामा दूतावासको भूमिका भने खासै छैन । रोजगारदाता कम्पनीले आफ्नो कम्पनीमा काम दिने पत्र दिएपछि कामदार आफैंले अध्यागमनको प्रक्रिया अगाडि बढाउनुपर्ने नियम छ । जसले गर्दा भिसा लगाउने प्रक्रिया जटिल भएको भन्दै अधिकत्तर अलेखबद्ध कामदारहरूले एजेन्टको सहारा लिएका छन् । तर, एजेन्टहरूले पैसा लिए पनि भिसा भने लगाइदिएका छैनन् । सबै एजेन्टले गरिदिन्छु भनेपछि किन धाइराख्ने भन्ने लाग्यो । घर नगएको ८ वर्ष भयो । घरबाट फर्किन निकै दबाब छ । नेपाल फर्केपछि गरिखाने ठाउँ देखेको छैन । बच्चाहरूलाई अझै पढाउनै छ । भिसा लगाएर एक छुट्टी लिई घर जाऊँ भन्ने सोच छ, झापाका सागर नेम्वाङले भने । मलेसियामा भेटिएका केही नेपाली कामदारले भने झन्झटिलो प्रक्रियाका कारण वैध हुन प्रक्रियामा सहभागी नभएको बताएका छन् । पोखराका कृष्ण घर्ती मगरले सधैंका लागि नेपाल फर्कने सोचका कारण भिसा लगाउने झन्झटिलो प्रक्रियामा नलागेको बताए । कता कम्पनी खोज्न जाने ? भिसा लाग्ने कुनै ग्यारेन्टी छैन, उनले भने, जहिले प्रहरीको हात लाग्छ । त्यहिले नै सधैंको लागि नेपाल जाने हो । जेल नबसी अध्यागमन प्रक्रियाबाट आउन दलालको हात समात्नैपर्ने बाध्यता छ । म नेपाल जाने भनेर पेनाङबाट क्वालालम्पुरमा आएर बसें । चार हजार रिंगेट लिएर मेरो एजेन्ट महेश राई फरार छ, धनुषाका महेश चौधरीले भने, मेरो पैसा खाइदियो भन्न जाने ठाउँ कतै छैन । कतिपय एजेन्टको धन्दा नै अलेखबद्ध कामदारलाई नेपाल पठाउन पैसा लिने चलन छ । पैसा लिएर काम गर्ने नेपाली एजेन्ट विनोद गुरुङले ५ देखि ७ हजार रिंगेट लिने गरेको बताए । उनीहरूलाई राख्न कोठा लिएको छु । खाना दिनुपर्यो । अध्यागमन मिलाउनुपर्यो । यहाँ कसैले निःशुल्क काम गर्दैन । मैले त आफ्नो ज्याला राखेर सहयोग गरेको हो । उल्टो नराम्रो देख्छन्, उनले भने, हामी पनि बाँच्नुपर्यो । मलेसियाको अध्यागमनअनुसार अन्य स्रोत देशको दाँजोमा अलेखबद्ध नेपाली कामदार अझै कम छन् । नेपाली दूतावासका प्रथम सचिव ऐशु बस्नेतले हरेक वर्ष करिब ५ सय जना अलेखबद्ध नेपालीहरू डिपोर्ट हुने गरेका छन् । आर्थिक वर्ष २०७६७७ मा ५ सय ८२ जना अलेखबद्ध नेपालीलाई पक्राउ गरिएको थियो । त्यसपछिका वर्षहरूमा पक्राउ पर्ने नेपालीको संख्या क्रमिक रूपले घटेको देखिन्छ । आर्थिक वर्ष २०७७७८ मा ५ सय २५, २०७८७९ मा ४ सय ८ जना र चालु आव १ सय ३४ जना पक्राउ गरी डिपोर्ट भएका थिए । यो दूतावासको सम्पर्कमा आएर जाने हो । जोसँग राहदानी छ, उनीहरू आफ्नै ढंगले जाने गरेका छन्, बस्नेतले भनिन्, अध्यागमनमा गएर आत्मसमर्पण गरी जान एकदमै कठिन हुन्छ । प्रहरीले पक्राउ गरेपछि मात्रै जान सजिलो हुन्छ । घर फिर्नका लागि अध्यागमनमा समय पाउनै गाह्रो छ । प्रहरीबाट पक्राउ परिएको अवस्थामा जेलमा बसेर घर फिर्न सामान्यतयाः ६ महिना लाग्छ । १३ वर्षदेखि घर नफिरेका तेह्रथुमका हरिराज कन्दङ्वा डिपोर्टेसन जेलभित्रै छन् । तीन महिना जेल सजाय पाएपछि उनलाई डिपोर्टेसन केन्द्रमा ल्याएर सारिएको छ । हामीले जेलमै भेटेकाको ट्राभल डकुमेन्ट जारी भइसक्यो । जोसँग राहदानी छैन उनीहरूलाई ट्राभल डकुमेन्ट जारी गर्नुअघि एकपटक भेट्न भए पनि जेल जाने गरेका छौं । यहाँ ९ वटा डिपोर्टेसन सेन्टर छन् । हामी सबै सेन्टरमा पालैपालो पुग्ने गरेका छौं, बस्नेतले भनिन्, मलेसियामा सबैभन्दा ठूलो समस्या अलेखबद्ध हुनु हो । अलेखबद्ध भइसकेपछि कानुनी रूपमा कतैबाट सहयोग गर्न सकिँदैन । कम्पनी छाडेर नहिँड्न सचेतना फैलाउन निकै जरुरी छ । यो नै दूतावासका लागि सबैभन्दा ठूलो चिन्ताको विषय हो ।"
राष्ट्रपति को ?,"बबिता शर्मा (काठमाडौं) राष्ट्रपति विद्यादेवी भण्डारी र उपराष्ट्रपति नन्दबहादुर पुनको कार्यकाल सकिनै लाग्दा नयाँ को आउलान् भन्ने चासो र चर्चा बढ्दै गएको छ । राष्ट्रपति एमालेबाट बन्ने निश्चित छ तर को हुने टुंगो लागिसकेको छैन । उपराष्ट्रपतिमा माओवादी केन्द्रको मुख्य दाबी छ तर जनता समाजवादी पार्टीले पनि आकांक्षा देखाएको छ । बहालवाला राष्ट्रपति भण्डारीलाई एमालेले नै सात वर्षअघि शीतलनिवास पठाएको हो । दुई पटक मात्र राष्ट्रपति हुन मिल्ने संवैधानिक व्यवस्थाका कारण उनी निरन्तर रहने सम्भावना छैन । एमाले अध्यक्ष केपी शर्मा ओलीले राष्ट्रपतिका उम्मेदवारका विषयमा मुख खोलेका छैनन् । उनले निकट नेताहरूलाई समेत यसको छनक दिएका छैनन् । एमालेमा आकांक्षी नेताको लबिइङ भने चलिरहेको छ । एमाले उपाध्यक्ष सुवास नेम्वाङले राष्ट्रपतिका लागि आफैं र निकट नेतामार्फत लबिइङ सुरु गरिसकेका छन् । संविधानसभा अध्यक्ष तथा पूर्वसभामुखसमेत रहेका उनले प्रतिनिधिसभा र प्रदेशसभा निर्वाचनको परिणाम आउन थालेदेखि नै एमाले र माओवादीसहितको गठबन्धनको पक्षमा वकालत गर्दै आएका थिए । पछिल्लो सत्तासमीकरण निर्माणका लागि एमालेबाट नेम्वाङ, विष्णु पौडेललगायत नेताले सक्रिय भूमिका निर्वाह गरेका थिए । नेम्वाङ सुरुदेखि नै माओवादीलाई प्रधानमन्त्री दिएर भए पनि एमालेले राष्ट्रपति लिनुपर्ने पक्षमा थिए । उनले आफ्नो आकांक्षा पार्टी अध्यक्ष ओलीसँग राखिसकेको स्रोतले जनाएको छ । एमालेको दसौं महाधिवेशनमा नेम्वाङले वरिष्ठ उपाध्यक्ष पदका लागि अन्तिमसम्म अडान राखेका थिए । तर अन्तिममा उनी ईश्वर पोखरेललाई वरिष्ठ उपाध्यक्ष पद छाडेर उपाध्यक्षमा बस्न मञ्जुर भए । पार्टीमा पौडेलनेम्वाङसहितले छुट्टै गुटको प्रयास गरेको भन्दै ओलीनिकट कतिपय नेता भने असन्तुष्ट छन् । ओलीले प्रतिनिधिसभा विघटन गर्दा नेम्वाङले पार्टीभित्र प्रश्न उठाएका थिए । राष्ट्रपतिका लागि सुवास नेम्वाङ उपयुक्त पात्र हुन् । पार्टीमा अहिले धेरै नेताको सद्भाव नेम्वाङजीलाई नै छ, स्थायी कमिटीका एक सदस्यले भने, अध्यक्षको दिमागमा को छ, भन्न सक्ने अवस्था छैन । एमालेमा कतिपय नेताले संसद्बाहिरको व्यक्तिलाई राष्ट्रपति बनाउनुपर्ने धारणा पनि राखिरहेका छन् । ओली निकटकै कतिपय नेता भने सात दल मिलेर सरकार बनेको र अहिले प्रतिनिधिसभाको एक सिट घट्दा जोखिम हुने तर्कसहित संसद् बाहिरबाट राष्ट्रपति बनाउनुपर्ने पक्षमा छन् । राष्ट्रपतिको उम्मेदवार हुन राजनीतिक दल र सांसद पदबाट राजीनामा दिनुपर्ने संवैधानिक व्यवस्था छ । सांसदमध्ये कोही राष्ट्रपति भए उक्त स्थान रिक्त हुन्छ र त्यहाँ उपचुनाव गर्नुपर्ने हुन्छ । राष्ट्रपति को भन्नेबारेमा केही नामलाई लिएर विभिन्न ढंगले चर्चा हुन थालेका छन् । त्यस्ता कुराकानीमा एक जना भए पनि सांसद नघट्ने गरी बाहिरबाट बनाउनुपर्छ भन्ने मत पनि सुनिन्छ । तर औपचारिक रूपमा पार्टीमा छलफल भएको छैन, एमाले स्थायी कमिटी सदस्य कर्ण थापाले भने ।संसद्भन्दा बाहिरको व्यक्ति को भन्ने प्रश्नमा थापाले वरिष्ठ उपाध्यक्ष पोखरेल र उपाध्यक्ष अष्टलक्ष्मी शाक्यलगायतको चर्चा सुनेको बताए । पोखरेल प्रतिनिधिसभा निर्वाचनमा काठमाडौं ५ बाट कांग्रेस उम्मेदवार प्रदीप पौडेलसँग पराजित भएका थिए । पटकपटक मन्त्री भएका पोखरेलले निकट नेताहरूसँग आफ्नो आकांक्षा सुनाइसकेका छन् । पोखरेल भने राष्ट्रपतिका विषयमा पार्टीमा कुनै छलफल सुरु नभएको बताउँछन् । अनुमानका भरमा बाहिर केही नेताको चर्चा भए पनि पार्टीमा अहिलेसम्म छलफल भएको छैन । पहिला सभामुख, मुख्यमन्त्री, संघका मन्त्रीहरू नटुंग्याई राष्ट्रपतिको विषय टुंग्याउन हतार छैन, उनले भने । चुनावमा त्याग गरेको तथा पार्टीको पुरानो र अनुभवी नेता भएकाले उपाध्यक्ष शाक्यलाई राष्ट्रपति बनाउनुपर्ने एमालेका कतिपय नेताको भनाइ छ । एमालेमा तत्कालीन माधवकुमार नेपाल समूहमा भए पनि पार्टी विभाजनमा साथ नदिएपछि उनी छोटो समयका लागि वाग्मती प्रदेशको मुख्यमन्त्री बनेकी थिइन् । यसपालिको प्रतिनिधिसभा निर्वाचनमा पार्टीले टिकट दिए पनि उनले प्रतिस्पर्धा गरिनन् । राष्ट्रपति पदको उम्मेदवारीका सन्दर्भमा शाक्यले व्यक्तिको इच्छाभन्दा पनि पार्टीको निर्णयलाई मान्नुपर्ने बताइन् । पार्टीमा अहिलेसम्म छलफल भएको छैन । छलफल भइहाले पनि पार्टीले जे निर्णय गर्छ त्यही हुन्छ, शाक्यले भनिन् ।पोखरेल, नेम्वाङ र शाक्य तीनै जनाले ७० वर्षे उमेरहदका कारण आगामी महाधिवेशनबाट पार्टीका कुनै पदमा रहेर सक्रिय राजनीति गर्न पाउँदैनन् । नेम्वाङ २००९, पोखरेल र शाक्य दुवै २०१० सालका हुन् । राष्ट्रपतिका लागि एमालेको भ्रातृ संगठन अखिल नेपाल महिला संघकी पूर्वअध्यक्ष गोमा देवकोटाको पनि चर्चा छ । दसौं महाधिवेशनमा केन्द्रीय सदस्य बन्न चाहे पनि उनी उमेरहदका कारण वञ्चित भएकी थिइन् । एमाले उपमहासचिव प्रदीप ज्ञवालीले राजनीतिक पृष्ठभूमिकै व्यक्ति राष्ट्रपति हुने र को व्यक्ति भन्ने विषयमा अन्तिम समयमा टुंगो लाग्ने बताए । राष्ट्रपति उम्मेदवार बनाउँदा राष्ट्रपति भण्डारीको सुझावले पनि काम गर्ने एमालेका अर्का नेताको भनाइ छ । राजनीतिक वृत्तमा एमाले र एकीकृत समाजवादीबीच पार्टी एकता गरी माधवकुमार नेपाललाई राष्ट्रपति बनाउने चर्चा चले पनि एमालेले त्यसलाई सिधै अस्वीकार गरेको छ । एकीकृत समाजवादीलाई सरकारमा ल्याउन प्रधानमन्त्री पुष्पकमल दाहालले पहल गरिरहेका छन् । पार्टी एकता गरी उहाँ (नेपाल) लाई राष्ट्रपति बनाउने कुनै सम्भावना छैन, उपमहासचिव ज्ञवालीले भने ।"
उपराष्ट्रपतिमा आकांक्षी धेरै,"नयाँ सत्तासमीकरण बनाउने बेला एमालेले राष्ट्रपति र सभामुख तथा माओवादीले प्रधानमन्त्री पद लिने सहमति भएको थियो । सत्ता साझेदार दलले राज्यशक्तिका अन्य पदमा भागबन्डा गर्न बाँकी नै छ । उपराष्ट्रपतिमा माओवादीले मुख्य दाबी गर्दै आएको छ । तर प्रधानमन्त्रीमा दाहाललाई समर्थन गरेको जसपाले सरकारमा जान उपराष्ट्रपति पद दाबी गरिरहेको छ । प्रधानमन्त्री केही समय मात्रै हुने भएकाले उपराष्ट्रपति पद आफैंले राख्नुपर्ने मत माओवादीका आकांक्षीको छ । माओवादीमा पुराना नेता एनके प्रसाईं, पूर्वसभामुख कृष्णबहादुर महरा, ओनसरी घर्ती, स्थायी कमिटी सदस्य दीनानाथ शर्मा, जयपुरी घर्ती मुख्य दाबेदार देखिएका छन् । अध्यक्ष प्रचण्डले धेरैलाई आश्वासन दिनुभएको छ । तर शक्ति बाँडफाँटमा उपराष्ट्रपति माओवादीलाई पर्नेनपर्ने नै निश्चित छैन, माओवादीका एक पदाधिकारीले भने । स्रोतका अनुसार जसपा अध्यक्ष उपेन्द्र यादवले संसदीय दल नेता रामसहाय यादवलाई उपराष्ट्रपति बनाएर उनको निर्वाचन क्षेत्रमा उपचुनाव लड्न चाहेका छन् । अध्यक्ष यादव सप्तरी २ मा पराजित भएका थिए । रामसहाय भने बारा २ बाट निर्वाचित भएका हुन् । राष्ट्रपति भण्डारीको कार्यकाल फागुन २९ मा सकिँदै छ । उनी ०७४ फागुन २९ मा दोस्रो पटक राष्ट्रपति निर्वाचित भएकी थिइन् । उपराष्ट्रपति पुन भने ०७४ चैत ४ मा चुनिएका हुन् । राष्ट्रपति र उपराष्ट्रपतिको कार्यकाल पाँच वर्षको रहने संवैधानिक व्यवस्था छ । निर्वाचन आयोगले फागुन तेस्रो साता राष्ट्रपतिको निर्वाचन गर्ने तयारी गरिरहेको छ । आयोगका पदाधिकारीले सोमबार प्रधानमन्त्री पुष्पकमल दाहालसँग यस विषयमा छलफलसमेत गरेका छन् । राष्ट्रपति हुन संघीय संसद्को सदस्य हुन योग्य भएको, कम्तीमा ४५ वर्ष उमेर पूरा भएको र कुनै कानुनले अयोग्य नभएको हुनुपर्ने व्यवस्था संविधानमा लेखिएको छ । संघीय संसद् र प्रदेशसभा सदस्य मतदाता रहेको निर्वाचन मण्डलबाट राष्ट्रपति र उपराष्ट्रपतिको निर्वाचन हुन्छ । संघीय सांसदको ७९ र प्रदेश सांसदको ४८ मतभार कायम गरिएको छ । प्रतिनिधिसभाका २ सय ७५, राष्ट्रिय सभाका ५९ र प्रदेशसभाका ५ सय ५० सांसद गरी यो निर्वाचनमा कुल ८ सय ८४ मतदाता हुन्छन् । राष्ट्रपति र उपराष्ट्रपति फरक लिंग वा समुदायको हुनुपर्ने संवैधानिक व्यवस्था छ ।"
सरकारमा जान जसपाका सर्त,"काठमाडौं (कास) माओवादी अध्यक्ष पुष्पकमल दाहाललाई प्रधानमन्त्री बनाउन समर्थन गरेको जनता समाजवादी पार्टी (जसपा) ले शक्ति बाँडफाँट र सरकारको नीति तथा कार्यक्रम हेरेर मात्र सत्तामा जानेनजाने निर्णय गर्ने भएको छ । सोमबार र मंगलबार बसेको पार्टीको राजनीतिक समिति बैठकले बिनासर्त सरकारमा सहभागी नहुने निर्णय गरेको हो । संघीयता फाल्नेदेखि राजतन्त्र पुनर्बहाली गर्ने राजनीतिक मुद्दा बोकेका राजनीतिक दलहरूको साझेदारी रहेकाले आफूहरूमा संशय रहेको जसपाका प्रवक्ता मनीष सुमनले बताए । सरकारमा राष्ट्रिय स्वतन्त्र पार्टीदेखि राप्रपासम्मको सहभागिताले शंका उब्जाएको छ । यो सरकारको नीति तथा कार्यक्रम कस्तो हुन्छ भन्नेमा हाम्रो मुख्य चासो छ, उनले भने, नीति तथा कार्यक्रम हेरेर सरकारमा सहभागी हुने वा नहुने निर्णय गर्छौं । सरकारका साझा कार्यक्रम चित्तबुझ्दो भए मात्रै शक्ति बाँडफाँटको विषयमा प्रवेश हुने उल्लेख गर्दै प्रवक्ता सुमनले अहिल्यै शक्ति बाँडफाँटको छलफलमा जसपा संलग्न नभएको दाबी गरे । एमाले उपाध्यक्ष तथा अर्थमन्त्री विष्णु पौडेलको संयोजकत्वमा बनेको सरकारका साझा न्यूनतम कार्यक्रम मस्यौदा समितिमा जसपाबाट नेता रकम चेम्जोङले प्रतिनिधित्व गर्दै आएका छन् । चुनाव जितेर आएका अधिकांश सांसद सरकारमा जानुपर्ने पक्षमा रहे पनि अध्यक्ष उपेन्द्र यादवले पार्टीलाई सत्ता बाहिरै राख्न चाहेका छन् । प्रधानमन्त्री दाहालले जसपालाई २ वटा मन्त्रालय लिएर सरकारमा सहभागी हुन आग्रह गरिरहेका छन् । दुईवटा मन्त्रालय लिँदा सरकारमा जान नपाउने ठूलो संख्याले पार्टी विभाजन गरिदिने भय यादवलाई छ । मन्त्री हुन नपाउनेहरूको असन्तुष्टि चुलिँदा पार्टी धेरैपटक विभाजन भएको छ । यसपटक पनि त्यस्तै हुन्छ कि भन्ने चिन्ता एकातिर छ भने अर्कातर्फ भारतको अरुचिका बीच पुष्पकमल दाहाल प्रधानमन्त्री बनेकाले भोलिका दिनमा के हुने हो भन्ने शंका पनि छ, जसपाका एक नेता भन्छन्, त्यसैले पनि अध्यक्षज्यू तत्कालै सरकारमा जान मानिरहनुभएको छैन । बैठकले विधान अधिवेशनका लागि अध्यक्ष यादवको संयोजकत्वमा राजेन्द्र श्रेष्ठ, रकम चेम्जोङ, सुशीला श्रेष्ठ, शिवलाल थापा मगर, दीपक राई, पञ्चलाल महर्जन, वीरेन्द्र ठाकुर र भगवती सुवेदी सदस्य रहेको विधान मस्यौदा समिति बनाएको छ । विभिन्न दल, संगठनसँग एकता, सहकार्य तथा गठबन्धनका लागि वार्ता गर्न राजेन्द्र श्रेष्ठको संयोजकत्वमा रकम चेम्जोङ र गोविन्द चौधरी सदस्य रहेको समिति पनि बनाइएको छ ।"
सांसदलाई विद्युतीय हाजिरी,"मकर श्रेष्ठ (काठमाडौं)राष्ट्रिय सभामा सांसदहरूका लागि विद्युतीय हाजिरीको व्यवस्था गरिएको छ । आउँदो सोमबारबाट हुने अधिवेशनदेखि नै विद्युतीय हाजिरी गराउन संसद् सचिवालयले राष्ट्रिय सभा सदस्यहरूको बायोमेट्रिक लिन सुरु गरेको छ । विद्युतीय हाजिरीले समयमै आउने र नआउने सांसदहरूको पहिचान हुनेछ ।सांसदले हाजिर गरेपछि एक हजार बैठक भत्ता र एक हजार यातायात खर्च पाउने व्यवस्था छ । संसद्को नियमावलीमै विद्युतीय हाजिरीको प्रावधान रहे पनि पदाधिकारीले नचाहेकै कारण कार्यान्वयनमा आउन सकेको थिएन । प्रतिनिधिसभामा यसअघि सांसदहरू बैठक सकिएपछि हाजिर गर्न संसद् भवन जाने गरेका थिए । केही सांसदले बैठकमा हाजिर छुटेको भन्दै भोलिपल्ट हाजिर गराउन सचिवालयका कर्मचारीलाई दबाब दिने गरेका थिए । दुई हजारको लोभमा सांसदहरू नैतिकता भुलेर अघिल्लो दिनको हाजिर गर्न आएपछि नदिने कुरा भएन, एक कर्मचारीले भने, अब विद्युतीय हाजिर सुरु गरेर बैठक बसेकै दिन उपस्थितको विवरण सार्वजनिक गर्नुपर्छ । राष्ट्रिय सभाले यसअघि बैठक सकिएलगत्तै सांसदहरूको हाजिरी वेबसाइट मा राख्ने गरेको थियो । सर्वसाधारणले प्रतिनिधिसभाका सांसदको हाजिरी सहजै हेर्न पाउँदैनन् । प्रतिनिधिसभाले विगतको जस्तै कागजी हाजिरीलाई नै निरन्तरता दिने भएको छ । सचिवालयले प्रतिनिधिसभा बैठक सुरु हुनुभन्दा आधा घण्टाअघि र बैठक सकिएको आधा घण्टासम्म संसद् भवनमै हाजिर पुस्तिका राख्ने गरेको छ । हाजिरी पुस्तिका बैठक बसेको दिन अन्तर्राष्ट्रिय सम्मेलन केन्द्रमै छाडेर भोलिपल्ट मात्रै सिंहदरबारस्थित सचिवालयमा ल्याउने गरिएको छ ।प्रतिनिधिसभाको अघिल्लो नियमावली र राष्ट्रिय सभाको नियमावलीमा बैठकमा आसन ग्रहण गर्नुअघि प्रत्येक सदस्यले बैठक कक्ष बाहिर राखिएको पुस्तिका वा विद्युतीय उपस्थिति उपकरणमा उपस्थिति जनाउनु पर्ने उल्लेख छ । संघीय संसद्लाई प्रविधिमैत्री बनाउन राष्ट्रिय सभाका सचिव राजेन्द्र फुयालको संयोजकत्वमा बनेको अध्ययन समितिले नियमावलीबमोजिम विद्युतीय हाजिरीको व्यवस्था तत्कालन कार्यान्वयन गर्न सुझाव दिएको थियो । राष्ट्रिय सभाका अध्यक्ष गणेशप्रसाद तिमिल्सिनाले समितिको सुझाव तत्काल कार्यान्वयन गर्न निर्देशन दिएका थिए । पहिलो चरणमा राष्ट्रिय सभामा लागू हुँदै छ, प्रतिनिधिसभामा कार्यव्यवस्था परामर्श समितिले निर्णय गर्यो भने कार्यान्वयन हुन सक्छ, सचिवालयका सहायक प्रवक्ता दशरथ धमलाले भने । राष्ट्रिय सभामा विद्युतीय हाजिर सुरु भएपछि प्रतिनिधिसभालाई दबाब पर्ने सचिवालयले जनाएको छ ।राष्ट्रिय सभाका सदस्य जितेन्द्र नारायण देवले कागजी हाजिर छाडेर विद्युतीय हाजिरमा लाग्नु सकारात्मक कदम रहेको बताए । यसलाई प्रभावकारी बनाउदै प्रतिनिधिसभामा पनि लागू गर्नुपर्छ, उनले भने, विद्युतीय हाजिरले सांसदलाई नैतिकतामा बाँध्छ, संसद्मा नियमित उपस्थित भएर जनताप्रति उत्तरदायी बनाउन सहयोग सहयोग गर्छ । संसद् सचिवालयका पूर्वसचिव सोमबहादुर थापाले संसद्लाई प्रभावकारी बनाउन सांसद बैठक कक्षमा छिर्नुअघि र बाहिरिनुअघि नै हाजिर हुने व्यवस्था मिलाउनुपर्ने बताए ।"
उपरथी शाही सैनिक प्रहरीको नियन्त्रणमा,"जगदीश्वर पाण्डे (काठमाडौं) शैक्षिक प्रमाणपत्रमा उमेर फरक परेको विषयमा सर्वोच्च अदालतबाट तत्काललाई उन्मुक्ति पाएका बहालवाला उपरथी प्रेम शाहीलाई आर्थिक अनियमितता र सैनिक अनुशासन उल्लंघन गरेको आरोपमा नेपाली सेनाले नियन्त्रणमा लिएको छ । सैनिक मुख्यालय जंगीअड्डामा मंगलबार नियन्त्रण गरिएका उनलाई सैनिक प्रहरीको हिरासतमा राखिएको छ । ५७ वर्षे उमेरहदका कारण शाही बुधबार (पुस २०) बाट नियमित अवकाशमा जाँदै थिए । संगठनको परम्पराअनुसार १५ दिनअघि बिदा बस्ने परम्पराअनुसार उनले अवकाश पत्र पनि बुझिसकेका थिए । अवकाशपत्र लिएपछि उनले आफ्नो उमेर एक वर्ष बढी कायम गरिएको भन्दै सैनिक मुख्यालय र रक्षा मन्त्रालयविरुद्ध पुस ७ मा सर्वोच्च अदालतमा रिट दिएका थिए । सर्वोच्चले पुस १३ मा शाहीका पक्षमा अन्तरिम आदेश जारी गर्दै जंगीअड्डाको अवकाशमा पठाउने निर्णय कार्यान्वयन नगर्न आदेश दिएको थियो । सर्वोच्चको आदेशपछि मंगलबार नियमित कामका लागि जंगीअड्डा पुगेका बेला शाहीलाई सैनिक प्रहरीको टोलीले नियन्त्रणमा लिएको हो । सेनाको अनुशासनविपरीत काम र आर्थिक अनियमितता गरेको उजुरी परेपछि उनलाई नियन्त्रणमा लिएर अनुसन्धान थालिएको सैनिक मुख्यालयले जनाएको छ । शाहीलाई नियन्त्रणमा लिएलगत्तै स्वास्थ्य परीक्षणका लागि वीरेन्द्र सैनिक अस्पताल छाउनी लगिएको थियो । अनुसन्धान पूरा नभएसम्म उपरथी शाही सैनिक मुख्यालय जंगीअड्डाभित्रै रहने सैनिक प्रवक्ता कृष्ण भण्डारीले जानकारी दिए । सैनिक नियमअनुसार सेनाले वरिष्ठ उपरथीको संयोजकत्वमा कोर्ट अफ इन्क्वायरी गठन गरेको स्रोतले जनाएको छ । यसअघिका प्रधानसेनापति पूर्णचन्द्र थापाको निकट रहेर काम गरेका उपरथी शाहीले सेनाका मुख्यमुख्य विभाग र कमान्ड सम्हाल्दै आएका छन् । उनी पछिल्लो समय निरीक्षणाधिकृत विभागका प्रमुख थिए । अवकाश हुने भएपछि उनले जिम्मेवारी हस्तान्तरण गरिसकेका थिए । त्यसअघि उनी पश्चिम कमान्डको सेनापति थिए । सेनाको सबैभन्दा शक्तिशाली युनिट युद्धकार्य महानिर्देशनालयका महानिर्देशक र त्यसअघि तत्कालीन प्रधानसेनापति थापाको सैनिक सहायकका रूपमा पनि उनले काम गरेका थिए । यसरी उच्च सैनिक अधिकृतलाई नियन्त्रणमा लिएर अनुसन्धान गरिएको यो पहिलो पटक भने होइन । तत्कालीन प्रधानसेनापति थापाका पालामा पाइलट उपरथी सुधीर श्रेष्ठ आर्थिक अनियमितताका कारण बर्खास्त भएका थिए । त्यस्तै, सहायक रथी सुरेन्द्रसिंह रावलले सैनिक नियमावली संशोधनको मस्यौदा संगठनलाई जानकारी नै नदिई रक्षा मन्त्रालयमा पुर्याएपछि सैनिक अनुशासन उल्लंघन कसुरमा बर्खास्तमा परे । अर्का सहायक रथी प्रयोगजंग राणा आर्थिक अनियमितताकै कसुरमा हटाइएका थिए । सहायक रथी पंकज कार्की भने यौन दुर्व्यवहारको कसुरमा बर्खास्त भए ।तत्कालीन प्रधानसेनापति गौरवशमशेर राणाले उपरथी प्रेमप्रकाश थापा मगर र सहायक रथी हेम खत्रीलाई बर्खास्त गरेका थिए । नेसनल डिफेन्स कोर्समा सहभागी जनाउन उमेर पार गरे पनि खत्रीलाई सिफारिस गरेको आरोपमा थापा मगरमाथि कारबाही भएको थियो । तर पछि थापा मगरले सर्वोच्च अदालतबाट सफाइ पाए । यस पटक उपरथी शाहीको शैक्षिक प्रमाणपत्रमा दुई थरी उमेर देखिएपछि समस्या परेको हो । उनले जागिर प्रवेश गर्दा बुझाएको एसएलसीको चारित्रिक प्रमाणपत्रमा जन्ममिति २०२२ पुस २० छ भने नागरिकता र अन्य प्रमाणपत्रमा २०२३ पुस २२ उल्लेख छ । सेनामा रहेको रेकर्डमा उनको जन्ममिति २०२२ पुस २० नै छ । त्यसैअनुसार सैनिक मुख्यालयले उनलाई अवकाशको पत्र थमाएको थियो । शाहीले बूढानीलकण्ठ स्कुलले २०३९ सालमा दिएको आफ्नो प्रमाणपत्रमा नेपाली जन्ममितिलाई अंग्रेजीमा उल्था गर्दा त्रुटि गरी एक वर्ष फरक पारेकाले त्यसलाई सच्याएर २०२३ पुस २२ गते कायम गरिदिन माग गर्दै सैनिक मुख्यालयमा निवेदन दिएका थिए । त्यसपछि सैनिक कर्मचारीको नाम, जात, उमेर सच्याउने सैनिक आदेश १६१४५६ अनुसार तत्कालीन बलाधिकृत रथी (पूर्णचन्द्र थापा) को अध्यक्षतामा गठित बोर्डले २०७४ चैत ३० मा एकरूपता कायम गर्ने राय दिएको थियो । तत्कालीन प्रधानसेनापति (राजेन्द्र क्षत्री) ले पनि बोर्डको रायअनुसार नै शाहीको जन्ममितिमा एकरूपता कायम गर्न २०७५ जेठ ६ मा समर्थन गरेपछि जन्ममिति एकरूपता कायम गरिएको थियो । त्यसको जानकारीका लागि सैनिक सचिव विभागले २०७७ जेठ ६ मा रक्षा मन्त्रालयका सचिवलाई र सचिवले स्वीकृतिका लागि सोही महिनाको १५ गते रक्षामन्त्रीलाई सम्बोधन गरी पत्राचार गरेको थियो । तर, मन्त्रीस्तरीय निर्णयबाट रक्षा मन्त्रालयले शाहीको जन्ममिति २०२२ पुस २० नै कायम गर्न निर्देशन दियो । मन्त्रीस्तरीय निर्णयमा चित्त नबुझेपछि २०७७ पुस ८ मै शाहीले रक्षा मन्त्रालय, रक्षामन्त्री तथा रक्षा निर्देशन समिति अध्यक्ष, रक्षा निर्देशन समिति, रक्षा मन्त्रालयको कर्मचारी प्रशासन शाखा र सैनिक मुख्यालय जंगीअड्डालाई विपक्षी बनाएर सर्वोच्चमा मुद्दा हालेका थिए । तर उक्त मुद्दाको किनारा हालसम्म नलागेकाले उनले अवकाशपत्र बुझिसकेपछि दोस्रो पटक सर्वोच्चमा रिट दायर गरेका हुन् । रिटमा उनले आफ्नो जन्ममिति २०२३ पुस २२ लाई कायम गरिदिन माग गरेका छन् । न्यायाधीश हरिप्रसाद फुयालको एकल इजलासले पुस १३ मा रक्षा मन्त्रालय र नेपाली सेनाका नाममा कारण देखाऊ आदेश जारी गर्दै हालका लागि शाहीले माग गरेअनुसारै अन्तरिम आदेश जारी गरेको थियो ।"
व्यक्तिगत विद्युतीय सूचनाको सुरक्षा गर,"पछिल्लो समय इन्टरनेटको पहुँच बढेसँगै विभिन्न सरकारी तथा निजी क्षेत्रले आफ्नो सेवासुविधा प्रवाहमा विद्युतीय माध्यमहरूको प्रयोग बढाएका छन् । यसबाट सेवाग्राहीलाई धेरै हिसाबमा सहज भएको छ । उक्त प्रयोजनका लागि सर्वसाधारणको विद्युतीय पहिचान स्थापित गर्न विभिन्न अति व्यक्तिगत र जैविक विवरणको संकलन द्रुतगतिमा भइरहेको पनि छ । सरकारले राहदानी, राष्ट्रिय परिचयपत्र, सवारीचालक अनुमतिपत्र, नागरिक एप लगायतका लागि विद्युतीय तथ्यांक संकलन गरिरहेको छ । संकलित विवरणहरूको सुरक्षित व्यवस्थापनमा देखिएका कमजोरीले यसको दुरुपयोगको जोखिमलाई पनि बढाइरहेको छ । तसर्थ विद्युतीय तथ्यांकको सुरक्षित व्यवस्थापनका लागि आवश्यक पूर्वाधारलाई सरकारले प्राथमिकतामा राख्नु अत्यन्तै जरुरी छ ।यसपालिको संघीय र प्रादेशिक सभा निर्वाचनताका उम्मेदवारहरूका नामबाट मतदातालाई ताकेता गरेर अनपेक्षित रूपमा असंख्य फोनएसएमएसहरू आएको गुनासो व्यापक सुनिएको थियो । उम्मेदवारहरू सामाजिक सञ्जाल लगायतका सूचना प्रविधिको सदुपयोगमा अभ्यस्त हुँदै गएको भनिरहँदा यति व्यक्तिगत विवरण, मोबाइल नम्बर कसरी उनीहरूको पहुँचमा पुग्यो भन्नेमा उल्लेख्य बहस भएन । प्रस्टै छ, विभिन्न संस्था तथा फरक प्रयोजनका लागि संकलित यस्ता विद्युतीय विवरणको दुरुपयोग भएरै ती उम्मेदवारहरूसम्म पुगेका हुन् । सर्वसाधारणको विद्युतीय विवरण यसरी नै अनेक व्यक्ति वा संस्थाले आफ्नो अनुचित फाइदाका लागि प्रयोग गरिरहेको हुन सक्नेतर्फ पनि यसले इंगित गर्छ । सबैले अनुभव गरेको अर्को दुरुपयोगको उदाहरण हो व्यापारव्यवसायको प्रचारप्रसार सम्बन्धीका सामूहिक एसएमएसहरू । पछिल्ला दिनमा विवरण नै नबुझाएका, सुन्दै नसुनेका निजी कम्पनीको सेवा, वस्तु, कार्यक्रम सम्बन्धी प्रचारमूलक एसएमएस धेरैलाई बारम्बार आउने गरेको पाइन्छ । त्यस्तै अनेकन् अन्तर्राष्ट्रिय गैरसरकारी संस्थाका नामबाट समेत विभिन्न अभियान, दिवस, सन्देश लगायतको बहानामा एसएमएस आउने क्रम बढेको छ । यस्ता गतिविधिले नागरिकको अति व्यक्तिगत विवरणहरू लापरबाहीपूर्वक चुहावट भइरहेको र त्यसको उचित व्यवस्थापनमा त्यति चासो नदिइएको देखिन्छ । सेवासुविधालाई सहज बनाउन विभिन्न सरकारी निकायले धमाधम विद्युतीय प्रणालीको विकास गरे पनि नियमन र भरपर्दो सुरक्षा प्रणाली नहुँदा विद्युतीय विवरणको अनुचित प्रयोग रोक्न सकिएको छैन । सर्वसाधारणको वैयक्तिक सूचनाको दुरुपयोग हुने क्रम रोकिएको छैन । विवरण बुझाएको निकायको लापरबाही, ह्याकर मार्फत हुन सक्ने चोरी, सम्बन्धित संस्थाको फितलो सुरक्षा प्रणाली तथा नियामक निकायको आवश्यक निगरानीको अभावका कारण जुनै बेला विद्युतीय विवरणको गलत प्रयोग हुने जोखिम बढ्दो छ । सेवाग्राहीको सहमतिमा मात्र वैयक्तिक विवरण लिने र केकस्तो प्रयोजनका लागि तिनको प्रयोग हुन्छ भन्ने स्पष्ट पूर्वजानकारी दिनुपर्ने कानुनी र व्यावहारिक प्रावधानहरूबारे सेवाप्रदायक सचेत छैनन् । विशेष गरी पछिल्लो समय विभिन्न सरकारी संस्थाहरूले उही विद्युतीय विवरण भिन्नाभिन्नै तरिकाले संकलन गरिरहेका छन् । आफ्नो सहजताका लागि यसरी संकलन गरे पनि, तिनको सुरक्षित व्यवस्थापनका लागि खासै पहल र लगानी गरेको देखिँदैन । साथै सेवाग्राहीले बुझ्ने भाषामा यसका अनेकन् पक्षबारे बुझाउन पनि प्रशस्त काम गर्न बाँकी छ ।यसको सुरुआत नीतिगत सुधारबाट गर्न सकिन्छ । नेपालमा वैयक्तिक सूचना संकलन र त्यसको प्रयोगलाई नियमबद्ध गर्ने प्रयास प्रारम्भिक चरणमै छ । अन्तर्राष्ट्रिय प्रचलनहरूलाई पछ्याउँदै सूचना प्रविधि नीति२०७२, वैयक्तिक गोपनीयता सम्बन्धी ऐन२०७५ तथा वैयक्तिक गोपनीयता सम्बन्धी नियमावली२०७७, विज्ञापन (नियमन गर्ने) ऐन२०७६ लगायतले व्यक्तिको अति व्यक्तिगत विद्युतीय विवरणको सुरक्षित व्यवस्थापनका सवालमा केही हदसम्म निर्देश गरेको पाइन्छ । वैयक्तिक गोपनीयता सम्बन्धी ऐन२०७५ ले वैयक्तिक सूचनाभित्र टेलिफोन नम्बर, इमेल ठेगाना, औंठाछाप, नागरिकता प्रमाणपत्र लगायतलाई समेटेको छ । साथै, कुनै एक प्रयोजनका लागि संकलन गरिएका यस्ता व्यक्तिगत सूचना सम्बन्धित व्यक्तिको सहमतिबिना अरू प्रयोजनमा प्रयोग गर्न नपाइने उल्लेख छ । विशेष अवस्थामा बाहेक सम्बन्धित व्यक्तिको सहमतिबिना यस्ता विवरणको प्रयोग ऐनले वर्जित गरेको छ । तर यसको पालना भएनभएको नियमन, अनुगमन र कारबाहीका लागि आवश्यक संरचनाबारे वैयक्तिक गोपनीयता सम्बन्धी ऐन२०७५ मा प्रस्टसँग उल्लेख गरिएको छैन ।ऐनले अख्तियारप्राप्त व्यक्तिलाई विभिन्न अधिकार दिएको छ, तर सो व्यक्ति को हो र निजले कुन सीमामा रहेर नियामकको दायित्व पूरा गर्नुपर्ने हो भन्नेमा ऐनको प्रावधान स्पष्ट छैन । यसो हुँदा, उक्त अमूर्त अधिकारीले जति बेला पनि आफ्नो तजबिजमा कानुनी प्रावधान र विद्युतीय विवरणको अनधिकृत प्रयोग गर्न सक्छ । तसर्थ नियमन सम्बन्धी यति महत्त्वपूर्ण सवाललाई यसरी अस्पष्ट र अपुरो छाड्नु हुँदैन । विज्ञहरूको रायसुझावमा थप व्याख्या गरेर सो ऐन लगायत नियमनकारी प्रणालीमा परिमार्जन गर्नु जरुरी छ । सँगसँगै सो कानुनको कार्यान्वयन, अनुगमन तथा दुरुपयोग भएमा कानुनी उपचारको व्यवस्थालाई पनि यो क्रममा समेट्नुपर्छ । पछिल्लो समय उपलब्ध नीतिनियमले सर्वसाधारणका वैयक्तिक विवरणको सुरक्षित व्यवस्थापनको सुनिश्चितता गर्न सक्छन् कि सक्दैनन् भन्नेबारे बहस भइरहेको छ । सरकारी नीतिनिर्माताले विद्युतीय विवरणको सुरक्षाका लागि वैयक्तिक गोपनीयता सम्बन्धी ऐन२०७५ पर्याप्त छ भनेर दाबी गर्ने गरेका छन् । अन्य सरोकारवालाले भने संसारभरि नै विद्युतीय विवरणको सुरक्षाका लागि छुट्टै ऐन बनाउन थालिएको भन्दै त्यसतर्फ अग्रसर हुन सरकारलाई सुझाइरहेका छन् । यसअघि यस्तो विवरणको सुरक्षामा लापरबाही गरेका विभिन्न संघसंस्था, निकाय, समूह लगायतलाई पनि सचेत गराई प्रक्रिया मात्रै पुर्याउने गरेको देखिएको छ । तत्कालका लागि यस्तो दुरुपयोग र बढ्दो साइबर जोखिमलाई ध्यानमा राख्दै सर्वसाधारणको अति व्यक्तिगत विवरणको सुरक्षित व्यवस्थापन सुनिश्चित गरेर मात्रै संकलन गर्न पाइने व्यवस्था हुनु अपरिहार्य छ ।"
"किसान आन्दोलित, सरकार मौन",नेपाली किसानको धान बिक्न सकेको छैन । यस्तोमा धान आयात नगरौं । कृष्ण बराल
पोखरा विमानस्थलको सम्भावना र प्रश्न,"पोखरामा भर्खरै उद्घाटन भएको अन्तर्राष्ट्रिय विमानस्थलको लगानी नेपाल सरकारको २२ अर्ब वैदेशिक ऋणबाट हो या चिनियाँ बेल्ट एन्ड रोड इनिसियटिभ (बीआरआई) अन्तर्गत हो भन्ने भ्रममा पारिएको छ । चीनले उक्त आयोजना बीआरआई अन्तर्गतको हो भनेको छ । तर नेपाली अधिकारीहरूले यसबारेमा भ्रम सृजना गरेका छन् । विमानस्थल उद्घाटनमा नेपालका लागि चिनियाँ कार्यवाहक राजदूत बाङ सिनले बीआरआईकै हवाला दिँदै उक्त विमानस्थल उज्ज्वल कार्य भने । तर, नेपाली अधिकारीहरूले बीआरआई अन्तर्गत कुनै पनि परियोजनामा सम्झौता नगरिएको दाबी गरेका छन् । नेपालकै अर्बौं रुपैयाँमा बनेको ठूला आयोजनाले एकातिर वैदेशिक ऋणको भार थेग्न सक्ने छैन भने अर्कातिर यस्ता विमानस्थल निर्माणले जनतालाई प्रत्यक्ष आर्थिक लाभ हुनेछैन । निजगढ, भैरहवा र पोखरामा क्षेत्रीय विमानस्थल बनाउँदा सरकारले खर्बभन्दा बढी लगानी गरेको छ । भोलि यी विमानस्थलबाट न कुनै अन्तर्राष्ट्रिय उडान हुनेछन् न त विदेशी पर्यटक वा वैदेशिक रोजगारीमा गएकाहरू नै ओर्लनेछन् । हचुवाका भरमा कमिसनको लोभमा परेर निर्माण गरिने यस्ता विकास अनुत्पादक हुनेछन् । जनतालाई प्रत्यक्ष सरोकार राख्ने शिक्षा, स्वास्थ्य, कृषि र मेची महाकाली रेल यात्राबाहेकका आयोजनाले अर्थतन्त्रमा असर गर्ने निश्चित छ । वैदेशिक ऋण तिर्न नसक्दा देश आर्थिक संकटमा फस्ने पनि निश्चित छ । पोखरा विमानस्थल बीआरआई अन्तर्गत हो वा होइन, सार्वजनिक गर्नुपर्यो । कुसुम न्यौपाने, मध्यबिन्दु११, नवलपरासी (पूर्व)िििहजारौं सर्वसाधारणको उपस्थितिमा तामझामका साथ तेस्रो पटक प्रधानमन्त्री भएका माओवादी अध्यक्ष पुष्पकमल दहालले आइतबार मुलुकको तेस्रो अन्तर्राष्ट्रिय बिमानस्थलको उद्घाटन गरे । केही आन्तरिक उडान भर्ने निजी कम्पनीका साना जहाज र अन्तर्राष्ट्रिय उडान भर्ने हिमालयन एयरलाइन्सको एयर बस ३२० ले नमुना उडान विमानस्थलमा अवतरण गर्यो । तर जति नै तामझामका साथ उद्घाटन गरेर आर्थिक टेवा र पर्यटन प्रवर्द्धनको गफ छाँटे पनि भविष्यमा गरिने अन्तर्राष्ट्रिय उडान र भित्रिने पर्यटकले नै पोखरा अन्तर्राष्ट्रिय विमानस्थल निर्माणको औचित्य प्रस्ट पार्छ । अर्बौं रुपैयाँ लागतको दोस्रो अन्तर्राष्ट्रिय विमानस्थल गौतमबुद्ध बिमानस्थलले उडान भर्ने जहाज नपाउँदा धार्मिक पर्यटक भित्र्याउने सपनामा तुषारापात भै अर्बौं लगानीमा खोलिएका सुविधासम्पन्न होटलको लगानी बालुवामा पानी हुने अवस्थामा पुगेको तीतो यथार्थ सामुन्ने छ । यसो हुँदै गर्दा अनुमानित २९ अर्ब रुपैयाँ लगानी भएको र चीनको एक्जिम बैंकको दुई प्रतिशत चर्को ब्याजको ऋण लिएर बनाएको पोखरा अन्तर्राष्ट्रिय विमानस्थल देशका लागि बोझ नहोला भन्न सकिँदैन । अझ यो विमानस्थल चीनको बीआरआई योजना अन्तर्गतको हो वा होइन भन्ने विषयले पनि भविष्यमा विवाद निम्त्याउने देखिन्छ । कपिल केसी, विदुर८, नुवाकोट"
हताश कांग्रेस,"ऐतिहासिक र देशकै ठूलो भनिएको कांग्रेस पार्टी पद विमुखताका कारण आज अचम्मसँग रुवाबासी गर्दै छ । सामदाम दण्डभेदमा पारंगत रहँदै आएका सभापति शेरबहादुर देउवा आफ्नो असफलताले नराम्रोसँग अत्तालिएका छन् । वास्तवमा नीति र विचारबाट विमुख नेता वा दलको हालत त यस्तै हुने हो । वास्तवमा पद र हैसियतले मात्र राजनीति टिक्ने होइन । अर्कातिर पाँचपाँच पटक देशको शक्तिशाली प्रधानमन्त्री बनेका देउवाले एउटा पनि सम्झनलायक काम गरेका छैनन् । कांग्रेसको नीति र विचारले आज हावा खाएको छ । पैसा र बलले दल चलेको छ । यसपालिको चुनावपछि एक्कासि बनेको पुष्पकमल दाहाल र केपी ओलीको नयाँ समीकरणका कारण सत्ताबाट विमुख भएपछि सिंगै कांग्रेस हताश अनि रुझेको बिरालो भएको छ । यो अवस्था देखेर जनता छक्क परेका छन् किनकि एक पटक सत्ता जाँदैमा यतिसम्म बेचैन हुनु भनेको कांग्रेस भन्ने पार्टी अब कहिल्यै उठ्न नसक्ने भएको त हैन ? वैज्ञानिक नियमानुसार सान्दर्भिकता सकिएपछि कुनै पनि वस्तु इतिहासमै सीमित हुने हो । कांग्रेस पनि निकट भविष्यमै प्रजापरिषद्को अवस्थामा पुग्यो भने अनौठो नमाने हुन्छ । किनकि बीपी कोइराला र गणेशमानहरूको ब्याजमा चलेको यो पार्टीमा अरू वैचारिक नेता जन्मिएर हुर्किएका छैनन् भन्ने कुरा घामजत्तिकै छर्लंग छ । कृष्ण कुम्पुरे, आदमटार, धादिङ"
हताश कांग्रेस,"ऐतिहासिक र देशकै ठूलो भनिएको कांग्रेस पार्टी पद विमुखताका कारण आज अचम्मसँग रुवाबासी गर्दै छ । सामदाम दण्डभेदमा पारंगत रहँदै आएका सभापति शेरबहादुर देउवा आफ्नो असफलताले नराम्रोसँग अत्तालिएका छन् । वास्तवमा नीति र विचारबाट विमुख नेता वा दलको हालत त यस्तै हुने हो । वास्तवमा पद र हैसियतले मात्र राजनीति टिक्ने होइन । अर्कातिर पाँचपाँच पटक देशको शक्तिशाली प्रधानमन्त्री बनेका देउवाले एउटा पनि सम्झनलायक काम गरेका छैनन् । कांग्रेसको नीति र विचारले आज हावा खाएको छ । पैसा र बलले दल चलेको छ । यसपालिको चुनावपछि एक्कासि बनेको पुष्पकमल दाहाल र केपी ओलीको नयाँ समीकरणका कारण सत्ताबाट विमुख भएपछि सिंगै कांग्रेस हताश अनि रुझेको बिरालो भएको छ । यो अवस्था देखेर जनता छक्क परेका छन् किनकि एक पटक सत्ता जाँदैमा यतिसम्म बेचैन हुनु भनेको कांग्रेस भन्ने पार्टी अब कहिल्यै उठ्न नसक्ने भएको त हैन ? वैज्ञानिक नियमानुसार सान्दर्भिकता सकिएपछि कुनै पनि वस्तु इतिहासमै सीमित हुने हो । कांग्रेस पनि निकट भविष्यमै प्रजापरिषद्को अवस्थामा पुग्यो भने अनौठो नमाने हुन्छ । किनकि बीपी कोइराला र गणेशमानहरूको ब्याजमा चलेको यो पार्टीमा अरू वैचारिक नेता जन्मिएर हुर्किएका छैनन् भन्ने कुरा घामजत्तिकै छर्लंग छ । कृष्ण कुम्पुरे, आदमटार, धादिङ"
"सत्ता, शक्ति र नैतिकता","प्रायः राजनीतिकर्मी सत्ता, शक्ति र अधिकारलाई एकै अर्थमा बुझ्ने र तदनुकूल व्यवहार गर्ने गर्छन् । अधिकांश राजनीतिक दलका नेताहरूको पहिलो अभीष्ट सत्ता हो र यही अन्तिम सत्य पनि । उनीहरू सत्ताका अगाडि शक्ति र अधिकार केही होइन वा सत्ता, शक्ति र अधिकार सबै एउटै हो भन्ने भ्रममा हुन्छन् । त्यसैले उनीहरू सत्तामा पुगेपछि आफू शक्तिशाली भएको अनुभूति गर्छन् र शक्तिको उन्मादमा संविधान, कानुन र लोकतान्त्रिक मूल्यमान्यतालाई दबाउन सकिन्छ भन्ने सोच्छन् । करिब तीस वर्षको मेरो व्यावसायिक जीवनअनुभूतिले भन्छ उही पात्र जब सत्तामा हुन्छ, संविधान र कानुनको प्रावधानको एउटा व्याख्या गर्छ अनि जब प्रतिपक्षमा पुग्छ, त्यही प्रावधानको ठीक विपरीत व्याख्या गर्न थाल्छ । राजनीतिकर्मीहरूमा अर्को पनि भूत सवार भएको हुन्छ, उनीहरू शक्तिको स्रोत आफ्नो पुर्ख्यौली सम्पत्ति हो भन्ने सोच्छन् र जनताबाट प्राप्त शक्तिलाई आफूखुसी प्रयोग गर्न सकिन्छ भन्ने दरिद्र मानसिकताबाट निर्देशित हुन्छन् । राजनीतिक दलहरू र तिनका नेताहरूमा देखिने अर्को डरलाग्दो प्रवृत्ति हो सत्तामा गएपछि शक्ति आर्जन हुन्छ र त्यो शक्तिको आडमा संविधान, कानुन र विधिको आफूखुसी प्रयोग गर्न पाइन्छ भन्ठान्नु । कानुन र संविधानको पालना नगर्ने छुट पनि त्यही सत्ता र शक्तिमै अन्तर्निहित हुन्छ भन्ने निरंकुश र अलोकतान्त्रिक चेतनाबाट उनीहरू वशीभूत भएका हुन्छन् । यो कुनै दलका नेताविशेषलाई लक्षित गरिएको टिप्पणी होइन कि, आम रूपमा सत्ता र शक्तिमा पुगेकाहरूमा देखिएको चरित्रको चित्रण मात्र हो । संसदीय राजनीतीमा शक्तिको स्रोत जनतामा हुन्छ र राजनीतिक दलहरूलाई जनादेशको हिस्सा बमोजिमको शक्ति मात्र उपयोग गर्ने हक हुन्छ । त्यो पनि आफूखुसी होइन । शक्तिको प्रयोगको सीमा र विधि संविधान र कानुनद्वारा निर्धारित हुन्छ । यही मान्यतालाई संविधानवादले सीमित सरकार भनेको छ । लोकतन्त्रमा सरकार असीमित होइन, सीमित हुन्छ । संविधान र कानुनले निर्धारण गरेको त्यो सीमाभित्रका कामहरूको प्रयोगको विधि कानुनमै लेखिएको हुन्छ । यसैलाई भन्छन् विधिको शासन । विधिको शासनबारे विधिशास्त्रमा एउटा भनाइ छ तिमी जतिसुकै माथि होऊ तर कानुन जहिले पनि तिमीभन्दा माथि हुन्छ । लोकतन्त्रमा शासन गर्ने आधार विधिको शासन नै हो । विधिको शासनले कुनै शासक वा शक्ति वा अधिकारलाई चिन्दैन, चिन्छ त केवल संविधान र कानुन अनि त्यसको प्रयोगको विधि र सर्तलाई मात्र । शक्ति आवधिक निर्वाचनबाट प्राप्त हुन्छ, अधिकार संविधान र कानुनबाट निःसृत हुन्छ र सत्ता संसदीय गणितबाट प्राप्त हुन्छ । तर शक्ति, सत्ता र अधिकार तिनै कुराको स्रोत संविधान हो । संविधान र कानुनले निर्देश नगरेको अधिकार सत्ता र शक्तिको आडमा उपयोग गर्न सकिँदैन, चाहे दुईतिहाइकै जनमत पाइएको किन नहोस् । लिखित संविधानको यही एउटा महत्त्वपूर्ण मान्यता हो कि, संवैधानिक सीमा र विधिको अधीनस्थ मात्र सत्ता र शक्तिको प्रयोग गर्न पाइन्छ । सत्तामा जाने भनेको संविधानको कार्यान्वयन र परिपालना गर्नलाई हो । तर हाम्रोमा सत्तामा गइयो भने संविधान र कानुनले आफूलाई छुन सक्दैन भन्ने बुझाइ छ । यो भ्रमबाट राजनीतिकर्मीहरू लाई मुक्त गराउन नागरिकमा आलोचनात्मक चेतको प्रचुर विकास र विस्तार हुनु जरुरी छ । संवैधानिक र संसदीय अभ्यासका क्रममा पछिल्लो पटक विकसित भएको अवधारणा हो संवैधानिक नैतिकता । यो अवधारणाले संविधानमा प्रत्यक्ष रोक नलगाएको तर संवैधानिक भावनाविपरीत गरिने कार्य वा अभ्यासलाई संवैधानिक नैतिकताविपरीतको कार्य भनेर परिभाषित गर्छ । बेलायत, अमेरिका वा भारतमा संवैधानिक नैतिकताविरुद्धका कार्यहरूलाई अदालतहरूले असंवैधानिक भन्दै बदर गर्न थालिसकेका छन् र नेपालमा पनि एकदुई मुद्दामा संवैधानिक नैतिकताको विषयले स्थान पाउन थालिसकेको छ । लोकतन्त्रको अभ्यासलाई लिएर पछिल्लो पटक विकसित भएको यो अवधारणालाई नेपालका सबै तहका अदालतहरूले ग्रहण गर्नु जरुरी छ । संविधानको समग्र भावनाविपरीतको कार्यको वैधताको परीक्षण नगर्ने वा त्यसलाई रोक नलगाउने हो भने सत्ता र शक्तिको आडमा संविधान र संविधानवाद नै समाप्त हुन पुग्छ ।संवैधानिक नैतिकताविपरीतको कार्यको पछिल्लो उदारहण हो रवि लामिछानेको उपप्रधानमन्त्रीसहित शक्तिशाली गृह मन्त्रालयमा पदार्पण । दुनियाँलाई थाहा छ, नेपाल प्रहरीले उहाँको नागरिकताका विषयमा छानबिन गरिरहेको छ र त्यसबाट उहाँलाई मुद्दा लगाउनुपर्ने निष्कर्ष निस्कियो भने अदालतमा जानुपर्ने हुन्छ । त्यो फौजदारी अभियोग हुनेछ र अदालतले दोषी ठहर गरेमा उहाँलाई कैद सजायसमेत हुन सक्छ । कामना गरौं, उदीयमान युवा नेता त्यो कानुनी झन्झटमा फस्नुहुनेछैन र उहाँ निर्दोष साबित हुनुहुनेछ । तर हाम्रो कामना एउटा कुरा हो, कानुनको कोर्स अर्कै । निर्वाचन परिणामले उहाँको दललाई निर्णायक दलहरूमध्येको एउटा बनाएको छ र लाखौं युवाले उहाँलाई वैकल्पिक राजनीतिक धारको नेताका रूपमा स्वीकार गरेका छन् । यसको अर्थ यो होइन कि उहाँ नै मन्त्री बन्नुपर्छ र त्यो पनि गृहमन्त्री नै । सत्तारूढ दलका अन्य नेताबाट थाहा भयो, उहाँको रोजाइ गृह मन्त्रालय नै थियो र त्यो नपाउन्जेल उहाँ यो सत्ता समीकरणमा सामेल हुन तयार हुनुहुन्थेन । यसको रहस्य के होला ?आफूसँग एकै पटक अमेरिका र नेपालका नागरिकता कायम रहेको, दुवै नागरिकता प्रयोग गरेको बारे प्रहरीले छानबिन गरिरहेको र निर्वाचनमा उम्मेदवार हुँदा आफू नेपाली नागरिक नै नरहेको भनी संवैधानिक इजलासमा आफ्नो योग्यताबारे प्रश्न उठिरहेका बेला उहाँको रोजाइ गृह मन्त्रालय नै किन पर्यो ? जवाफ बिलकुलै सीधा छ अरू दलका नेतालाई जस्तै उहाँलाई पनि सत्ता, शक्ति र अधिकार एउटै हो भन्ने भ्रम छ । हो, यही विन्दुबाट उहाँ पनि अरू दल र नेताकै कोटिमा पर्नुभएको छ । कल्पना गरौं, यस्तो अभियोगमा छानबिन भइरहेको अर्को कुनै दलका सांसद गृहमन्त्रीमा नियुक्त भएका थिए र रवि लामिछाने पत्रकारकै रूपमा क्रियाशील हुनुहुन्थ्यो भने उहाँको टेलिभिजन कार्यक्रममा केके उत्पात गर्नुहुन्थ्यो होला !भनिन्छ, हरेक व्यक्तित्वको परीक्षण त्यस बखत हुन्छ जब ऊ अवसर र शक्तिको आसनमा विराजमान हुन्छ । त्यही कुरा रवि लामिछानेका हकमा पनि लागू हुन्छ । पत्रकार रवि लामिछाने र गृहमन्त्री रवि लामिछानेका मूल्यमान्यता र आदर्श अनि लोकतान्त्रिक संस्कारमा भिन्नता देखिन थालिसकेको छ । उहाँलाई प्राप्त जनमतको आधार भनेको गैरकानुनी कार्य र शक्तिको दुरुपयोग गर्नेहरूविरुद्ध धावा बोलेर आर्जन गरेको जनविश्वास नै हो । उहाँले त्यो शक्तिको स्रोत र आफ्नो मूल्यमान्यतालाई बचाउन चाहनुहुन्थ्यो भने मेरो नागरिकता छानबिनको टुंगो नलागेसम्म म सरकारमा जान्नँ र अरूलाई नै पठाउँछु भन्न सक्नुपर्थ्यो । तर, सरकारमा पनि जाने र गृह मन्त्रालय नै चाहिने भएपछि अब पत्रकार रवि लामिछानेले आर्जन गरेको जनविश्वास, अवलम्बन गर्न खोजेको मूल्यमान्यता र आदर्श अनि त्यो मूल्यमान्यता र आदर्शलाई मतदान गर्ने लाखौंलाख मतदाताको चाहनालाई उहाँले गृहमन्त्रीको पदसँग सौदाबाजी गर्नुभयो । यदि लोकतान्त्रिक मूल्यमान्यता, संविधान र कानुन अनि सार्वजनिक जवाफदेही र नैतिकताप्रति वफादारी हुन्थ्यो भने उहाँ यस पटक सरकारमा जानुहुन्नथ्यो । उहाँ अब चुकिसक्नुभएको छ । त्यो पदमा रहुन्जेल या त उहाँको नागरिकताको छानबिन हुनेछैन या भए पनि सफाइ पाउनुहुनेछ । उहाँले वैध आधारमै सफाइ पाउनुभयो भने पनि त्यसलाई जनमानसले पत्याउनेछैन र गृहमन्त्री भएका कारण सफाइ पाउनुभयो भन्ने भाष्य स्थापित हुनेछ । त्यो भाष्यले उहाँको आगामी राजनीतिक जीवनमा निरन्तर लखेटिरहनेछ ।यो उहाँसँग मात्र होइन, उहाँले स्थापना गर्न खोजेको भनिएको कथित वैकल्पिक राजनीतिक धारसँग पनि सीधा जोडिएको विषय हो । छ महिनाअघि स्थापित उहाँको राजनीतिक दलको मूल एजेन्डा नै हामी पुराना दलजस्ता होइनौं, सत्ता र शक्तिको आडमा राजनीति गर्दैनौं भन्ने नै हो । तर पचासौं वर्ष राजनीति गरेका नेताहरूभन्दा पनि तीव्र गतिमा उहाँले सत्तामोह देखाउनुभयो र सत्तामा रहेर मात्र आफ्नो बचाउ गर्न सकिन्छ भनेर आफ्नो छानबिन गरिरहेको नेपाल प्रहरीकै तालुक मन्त्रालय रोजेर नेपाल प्रहरीलाई मात्र होइन नेपाल कानुनलाई नै चुनौती दिनुभयो । पुराना दलविरुद्ध खबरदारी गर्ने आशा र विश्वास आर्जन गरेको उदीयमान एउटा राजनीतिक शक्तिको क्षयीकरण यही विन्दुबाट प्रारम्भ भयो । त्यो क्षयीकरणको वेग आगामी दिनमा झन् तीव्र हुनेछ र अर्को निर्वाचनसम्ममा पुनर्मूषिको भव चरितार्थ हुन बेर लाग्नेछैन । यी हरफ पढिरहँदा रवि लामिछानेको पार्टीका कार्यकर्ता वा मतदातालाई रिस उठिसक्यो होला, तर रिसाउनु जरुरी छैन । यो लेखाइ नेपाली राजनीतिमा रवि लामिछानेको धार बच्नुपर्छ भन्ने आशयबाट प्रेरित छ । सत्तामा दोहोरिरहने उही अनुहार, उही प्रवृत्तिविरुद्ध सशक्त युवा जमात तयार हुन लागेकाले नेपाली राजनीतिमा युवा पुस्ताको आकर्षण बढेको अर्थमा र पुराना दलहरूलाई खबरदारी गर्ने शक्तिका रूपमा उदाएको नयाँ राजनीतिक दलका रूपमा रवि लामिछानेको धार यो संसदीय कार्यकालमा अझ सुदृढ हुनु जरुरी थियो । तर, त्यसको अवसान हुन थालिसक्यो । सचेत र आलोचनात्मक चेत भएको कुनै पनि नागरिकका लागि योचाहिँ दुःखको कुरा हो । हो, नागरिकता दुरुपयोग गरेको वा दोहोरो नागरिकता लिएको सांसदलाई मन्त्री हुन संविधान र कानुनले रोकेको छैन, तर यो संवैधानिक नैतिकताविरुद्धको गम्भीर प्रश्न हो । यही प्रश्नको घेरामा परिरहेका पुराना दलहरूका नेताको कोटिमा रविजी पनि पर्नुभयो एवं नैतिकता र पारदर्शिता अनि स्वचालित संवैधानिक अभ्यासको रटान लगाउने रविजी छ महिनामै स्खलित हुनुभयो । म फेरि पनि भन्छु छानबिनबाट रविजी निर्दोष साबित हुनुहोस् तर त्यो छानबिनमा गृहमन्त्रीको राप र तापको प्रभाव नपर्ला भनी पत्याउन सकिने आधार देखिँदैन । एउटा आशालाग्दो शक्ति र त्यसको नाइके रविजी पुरानै दलहरूका नेतासरह पुरानै प्रवृत्तिमा लीन हुनुभयो, हामीलाई लागेको दुःखचाहिँ यत्ति हो ।"
जनअपेक्षाको कसीमा रविको छवि,"मूर्तिकारको रणनीतिएक जना प्रसिद्ध मूर्तिकारले आफ्नो कलाबारे बोल्ने क्रममा भनेका थिए मूर्ति त संगमरमरमा पहिलेदेखि नै व्याप्त थियो, मैले केवल छिना र हथौडाले आकारमा मात्र परिवर्तन गरेको हुँ । वस्तु वा व्यक्तिमा अन्तर्निहित सम्भावना उजागर गर्ने रणनीतिलाई मूर्तिकारको रणनीति भन्ने गरिन्छ । प्रहरी संगठन संगमरमर हो, यसमा अन्तर्निहित सम्भावनालाई मूर्तिमा कसरी रूपान्तरण गर्ने अनि कुन यन्त्र र संयन्त्रको प्रयोग कसरी गर्ने भन्ने कुरा युवा गृहमन्त्रीको सोच, शैली र संयन्त्रमा भर पर्नेछ । विगतमा गृहमन्त्री आफैं डिफ्याक्टो आईजीपी बन्न खोज्ने र सिस्टमलाई सेटिङमा सञ्चालन गर्ने प्रवृत्तिका कारण प्रहरी संगठनले आफ्नो कार्यकुशलताको उच्चतम प्रयोग गर्न नसकेको हो भन्ने धरातलीय यथार्थबारे चिन्तनमनन गरेर आआफ्नो कित्ता र भित्ताबीच सुस्पष्ट सीमारेखा कोर्ने नीति अवलम्बन गर्नुपर्छ । अन्त्यमा, रवि आकस्मिक उपजका प्रतिनिधि पात्र मात्र होइनन्, उनी कुशासन र बेथितिको नियमित आकस्मिकताबाट आजित भएका आम नागरिकका भरोसाका वैकल्पक पात्र पनि हुन् । राजनीतिको फोहोरी फाँटमा, बालुवामा हलुवाका रूपमा, वैकल्पिक शक्तिको उपादेयता स्थापित गर्ने यो एउटा महत्त्वपूर्ण अवसर पनि हो । यो ऐतिहासिक अवसर गुमाउने छुट गृहमन्त्री रविलाई छैन ।"
लैंगिक हिंसारहित समाज,"नेपालमा हालै महिला हिंसाविरुद्धको सोह्रदिने अभियान सञ्चालन भयो । प्रत्येक वर्ष यो अभियान मनाइन्छ तर महिला हिंसाका घटनामा कमी आउन सकेको छैन । अभियानमा हिंसा अन्त्य गर्ने ठोस कार्यभन्दा कहाँ र कहिले के कति हिंसा भए, यसविरुद्ध कति उजुरी परे र कति पीडितले न्याय पाए भन्ने अध्ययनअनुसन्धानमै अधिक धन र समय खर्च भइरहेको छ । पछिल्ला दिनमा तुलनात्मक रूपमा शिक्षित, सम्पन्न सहरिया महिलाहरूसमेत घरेलु तथा कार्यक्षेत्रमा हुने हिंसाबाट पीडित भइरहेका घटना बाहिरिएका छन् । त्यस्तै परिवारभित्रको सामान्य मनमुटावले जघन्य हिंसा र अपराधकै रूप लिने गरेको पनि भेटिन्छ । हाल वैदेशिक रोजगारीमा गएका पुरुष वा महिला घर फर्केपछि आफ्नै श्रीमान् वा श्रीमतीलाई परस्त्री वा परपुरुषसँग लागेको वा सम्पत्ति हिनामिना गरेको भन्दै झैझगडा गर्ने गरेको पाइन्छ । यस्तो विवादले सम्बन्धविच्छेद र कतिपय घटनामा हत्याकै रूप पनि लिएको छ । वैदेशिक रोजगारीको यो भयावह अवस्थालाई राज्यले सम्बोधन गर्न आनाकानी गर्दा कैयौं घरपरिवार विखण्डित भएका छन् । वैदेशिक रोजगारी पनि महिला हिंसाको प्रमुख कारण बनिरहेको छ । तर सरकारले देशमै रोजगारी सृजना गरी महिलालाई आत्मनिर्भर बनाउन प्रभावकारी कदम चालेको देखिँदैन । वैदेशिक रोजगारीकै कारण बहुविवाह र सम्बन्धविच्छेदका घटना पनि ह्वात्तै बढिरहेको छ । महिला हिंसा बढ्नुको अर्को कारण घरका पुरुष सदस्यले खाने रक्सी पनि हो । रक्सी सदैव महिला हिंसाको अप्रत्यक्ष कारण रहने गर्छ । यसको नियन्त्रणका लागि सरकारबाट खासै पहल भएको छैन । औषधि नपुगेका, स्वास्थ्य सुविधा नभएका अति दुर्गम बस्तीहरूमा पनि सस्तो रक्सी सहजै पाइन्छ । रक्सी खाएर महिलालाई कुटपिट गर्नु आमजस्तै बनेको छ । महिलालाई त्रसित पार्ने र हत्यासम्म निम्त्याउन सक्ने रक्सी उत्पादन र बिक्रीवितरणमा कडाइ गर्न ढिला गर्नु हुन्न । महिला सचेतना र आत्मनिर्भरता बढाउनका साथै समाजमा जरा गाडेर बसेको मान्यता र व्यवहार पूर्ण परिवर्तन गर्दै महिलामैत्री समाज निर्माणमा हामी सबैको हातेमालो जरुरी छ । नागरिकका हरेक समस्या निराकरणको अन्तिम विकल्प राज्य हो । लौंगिक विभेद र हिंसा न्यूनीकरण विषयलाई महिलावादीको मात्र सरोकार तथा दायित्वका रूपमा हेरिनु हुन्न । हिंसाविरुद्ध पुरुष र पितृसत्तालाई मात्र दोष देखाएर हुन्न । हरेक क्षेत्रमा पुरुषहरूसँगको हातेमालो र सहकार्य आवश्यक छ । नेपाल प्रहरीको एक तथ्यांक अनुसार विगत ५ वर्षमा ८ हजारभन्दा बढी बलात्कारका मुद्दा र ६० हजारभन्दा बढी घरेलु हिंसाका घटना दर्ता भएका छन् । यस्तो विकराल परिस्थितिको अन्त्य नभई कुनै समाज सभ्य कहलिँदैन । समाजलाई सभ्य र राज्यलाई सम्पन्न तुल्याउन महिलामाथिको हिंसा, दुर्व्यवहार, असमानता र अपमान अन्त्य हुनु जरुरी छ । विद्यमान सामाजिक संरचना र संस्कारले हिंसालाई बढाइरहेको छ । यस्तोमा पुरुषसँग हातेमालो नगरी पितृसत्ताले स्थापना गरेको हिंसा र विभेदबाट महिलाले मुक्ति नपाउने यथार्थ हामी सबैले मनन गर्नुपर्छ । सहरबजारमा हिंसाविरुद्धका अभियानसँगै गोष्ठी अन्तर्क्रिया चलिरहँदा गाउँमा हिंसाबाट प्रताडित महिला न्याय प्राप्तिका उपाय र अवसर कुरिरहेका हुन सक्छन् । लैंगिक समानताको सोच र व्यवहार समाजमा स्थापित गर्न सर्वप्रथम महिलामाथि हिंसा, विभेद र दुर्व्यवहार गर्नु सभ्य समाजको कलंक हो भनेर छोराहरूलाई पनि समयसमयमा परामर्श दिनुपर्छ, उनीहरूको गतिविधि निगरानी गर्नुपर्छ । परम्परा धान्ने नाउँमा महिलाले सामान्य अधिकारसमेत उपभोग गर्न नपाउने विडम्बना कहिलेसम्म ? समाज परिवर्तनको प्रत्यक्ष अनुभूति आम महिलालाई सरकारले किन दिलाउन नसकेको ? महिला हिंसाविरुद्ध राज्यले बनाएका नीतिको कार्यान्वयन गर्ने प्रतिबद्धता महिलापुरुष दुवैबाट आउनु जरुरी छ । महिला हिंसाको अन्त्यबिना समाजमा महिलापुरुष दुवैले ससम्मान बाँच्न पाउने हकको समेत हनन हुन्छ । त्यसैले अब प्रत्येक स्थानीय तहको न्यायिक समितिलाई सक्रिय, सशक्त र अधिकारसम्पन्न बनाई स्थानीय स्तरबाटै महिलाका आर्थिक तथा सामाजिक अवस्था सुधार्न विभिन्न उपाय अवलम्बन गर्नुपर्छ । महिला भएकै आधारमा मानव अधिकार उपभोगमा गरिने लैंगिक विभेद वा प्रतिबन्ध वा आत्मसम्मानमा पुर्याइने जुनसुकै आघातको अन्त्य हुनैपर्छ । संविधानमा उल्लिखित लैंगिक समानताको प्रावधानलाई व्यवहारमै उतार्न वर्तमान सरकारले महिला आत्मनिर्भरता बढाउने र न्याय प्राप्तिलाई सहज बनाउने गरी जनचेतना लगायत अनेक कार्यक्रम सञ्चालन गर्नुपर्छ । संविधानको धारा ३८ मा महिलाको हकको व्यवस्था गरी महिलाविरुद्ध धार्मिक, सामाजिक, सांस्कृतिक परम्परा र प्रचलनका आधारमा कुनै प्रकारको हिंसा वा शोषण गरिनेछैन भने पनि यस्ता क्रियाकलाप रोक्न तीनै तहका सरकार किन मौन छन् ? हिंसाविरुद्ध पीडितलाई क्षतिपूर्ति भराउने र पीडकलाई कठोर सजाय दिलाउने कार्य स्थानीय सरकार अन्तर्गतको न्यायिक समितिकै हो । यो समिति महिला हिंसाविरुद्ध बनेका राष्ट्रियअन्तर्राष्ट्रिय कानुन कार्यान्वयन गराउनसमेत सक्षम र क्रियाशील बन्नैपर्छ । अहिले पनि हिंसाबाट प्रत्येक चारमध्ये एक महिला प्रताडित भइरहेकाले सरकार लैंगिक समानताप्रति गम्भीर हुनु जरुरी छ । आम महिलाका शैक्षिक गुणस्तर तथा आर्थिकस्तर उकासेर तिनलाई सक्षम, आत्मनिर्भर र स्वतन्त्र बनाउने कार्यक्रम वर्तमान सरकारले ल्याउनुपर्छ । महिलाका नाउँमा पनि घर, जग्गा तथा अन्य चलअचल सम्पत्ति राख्न सरकारले नीतिगत सुधार गर्न सक्छ ।"
ईपीएसमार्फत आउनेले १० वर्ष काम गर्न पाउने,"गोकुल थोकर (सोल, दक्षिण कोरिया)रोजगार अनुमति प्रणाली (ईपीएस) मार्फत दक्षिण कोरिया आएका कामदारले अब १० वर्षसम्म काम गर्न पाउने भएका छन् । कामदार अभाव भएपछि दक्षिण कोरिया सरकारले ईपीएस कामदारले एकैपटकमा १० वर्षसम्म काम गर्न पाउने गरी नयाँ नियम ल्याउने भएको हो । हालको नियमअनुसार पहिलो पटक ३ वर्ष र कम्पनीले चाहेको खण्डमा थप २ वर्ष १० महिना थप समय मात्रै काम गर्न पाउँछन् । कमिटेड कामदारको रूपमा कम्पनीले दोस्रो कार्यकाल ल्याउन चाहे थप ४ वर्ष १० महिना नै बस्ने व्यवस्था छ । कमिटेड कामदारका लागि केही समयअघि नियम सुधार गरेर घर जानुभन्दा पहिले निरन्तर एउटै कम्पनीमा एक वर्षभन्दा बढी काम गरेको हुनुपर्थ्यो । हालको नियमअनुसार ४ वर्ष १० महिना नै एउटै कम्पनीमा काम गरे मात्रै कमिटेड कामदार मानिन्छ । दक्षिण कोरियाली श्रम मन्त्रालयले नयाँ नियमअनुसार ईपीएसमार्फत उद्योग र कृषि क्षेत्रमा काम गरिरहेका कामदारले अब एकैपटक १० वर्ष काम गर्न सक्नेछन् । तर ती कामदारले १८ महिनाभन्दा बढी आफ्नो पहिलो कम्पनीमै काम गरेको हुनुपर्नेछ । साथै, विभिन्न कोरियाली संघसंस्थाले दिने प्राविधिक तालिम, कोरियन भाषा दक्षताका आधारमा भिसा दिने जनाएको छ । नयाँ नियमअनुसार ईपीएसमार्फत कोरिया आउने कामदारको कार्यक्षेत्र पनि थप गरिएको छ । थपिएको कार्यक्षेत्रअन्तर्गत कार्गो, फोहोर प्रशोधनसम्बन्धी कार्य, रेस्टुरेन्ट, होटल व्यवसाय, ठूला सवारी तथा यातायात व्यवसाय, उपभोग्य सामान भण्डारण तथा वितरण, ग्यास तथा पेट्रोल पम्प, कुरियर व्यवसाय, हाउसकिपिङ सेवाजस्ता क्षेत्रमा समेत काम गर्न सक्नेछन् । यसअघि औद्योगिक र कृषिमा पशु तथा माछा पालनको काम गर्न पाइन्थ्यो ।कोभिड महामारीपछि कामदारको चरम अभाव खेपेको कोरियाले विदेशी कामदारलाई लामो समय काम गर्न दिने योजनाअन्तर्गत यस्ता नियमहरू ल्याएको हो । यसअघि ईपीएसमार्फत एक वर्षमा ६० हजार कामदार ल्याउने गरेकोमा कोरिया सरकारले यस वर्ष १ लाख १० हजार कामदार ल्याउन कोटा निर्धारण गरेको छ । कोभिड महामारीपछि दक्षिण कोरियाले नेपाललगायत १६ मुलुकबाट ८४ हजार कामदार ल्याइसकेको छ ।"
अस्ट्रेलियासँग व्यापारिक सम्बन्ध बढाउँदै भारत,"कहाँ चुक्दै छ नेपाल ?अस्ट्रेलियाले भारतसम्म पुगेर आफ्नो व्यावसायिक तथा कूटनीतिक सम्बन्ध विस्तार गरिरहेको सन्दर्भमा नेपालको उपस्थिति भने औपचारिकतामा मात्र सीमित छ । नेपालले पनि कूटनीतिक पहलमार्फत आफ्नो हितका लागि यस अवसरलाई उपयोग गर्नुपर्नेमा विज्ञहरूले आवाज उठाइरहेका छन् । तर पनि नेपालले अझैसम्म अस्ट्रेलियाबाट वार्षिक करिब ३ करोड १० लाख डलर बराबरको सहायता पाउनुबाहेक कुनै उल्लेख्य काम हुन सकेको छैन । हुन त नेपालको अस्ट्रेलियासँग सधैंको व्यापार घाटा छ । गत आर्थिक वर्षको तथ्यांक मात्र हेर्ने हो भने पनि नेपालको अस्ट्रेलियासँग करिब १८ करोड डलर बराबरको व्यापार घाटा छ । उक्त तथ्यांकलाई हेर्दा अस्ट्रेलियासँग नेपालले भारतले पाएजत्तिकै सुविधा र सम्झौता पाउने सम्भावना नरहेको कतिपयको भनाइ छ । तर पनि आफ्नो छिमेकी मुलुकमा गएर त्यो स्तरको व्यावसायिक सम्झौता गरिसकेको र वार्षिक एक हजार कामदार भित्र्याउने नीति लिइसकेको खण्डमा नेपालले कूटनीतिक रूपमा पहल गरेको खण्डमा नयाँ सम्झौता हुन सक्ने तर्क जानकारहरूको छ । नेपालले अस्ट्रेलियास्थित आफ्नो दूतावासमार्फत मात्र नभई सरकारीस्तरमै कूटनीतिक पहल गर्नुपर्ने विज्ञहरूको सुझाव छ । लामो समय अस्ट्रेलिया सरकारको आर्थिक सल्लाहकार रहेका डा कृष्ण हमाल नेपालले अस्ट्रेलियाबाट धेरै नपाए पनि अहिले पाइरहेको तुलनामा अझ बढी सुविधा पाउन सक्ने बताउँछन् । तर त्यसका लागि कूटनीतिक पहल नै आवश्यक रहेको उनको सुझाव छ ।नेपालले अस्ट्रेलियासँग सचिवस्तरीय द्विदेशीय कूटनीतिक संयन्त्र स्थापना गरेको ४ वर्षपछि दोस्रो बैठक हालै गरेको छ । तर उक्त संयन्त्रले नेपालको हितमा के गरिरहेको छ भन्ने केही खुलस्त पार्न सकेको छैन । अर्कोतिर व्यावसायिक सम्बन्ध विस्तारका लागि महत्त्वपूर्ण मानिएको हवाई सम्झौता भएको ३ वर्ष बितिसक्दासमेत त्यसबारेमा हालसम्म केही प्रगति सार्वजनिक गरिएको छैन । सिड्नीस्थित व्यवसायी तथा एनआरएन केन्द्रीय उपाध्यक्ष धर्मराज अधिकारी नेपाल कूटनीतिक रूपमा सक्रिय भएको खण्डमा अस्ट्रेलियाबाट धेरै फाइदा लिन सक्ने बताउँछन् । नेपालको राजनीतिक नेतृत्व आन्तरिक खिचातानीमा अल्झिरहेको र अस्ट्रेलियास्थित कूटनीतिक नेतृत्व पनि स्थिर नराख्ने संस्कारले कुनै प्रगति हुन नसकेको उनको भनाइ छ । नत्र भारतसम्म पुगेर यो लेबलको सम्झौता र सम्बन्ध विस्तार गरिरहेको अस्ट्रेलियाबाट नेपालले धेरै फाइदा लिन सक्नुपर्छ, उनले भने । अस्ट्रेलियामा अध्ययन गरिरहेका अन्तर्राष्ट्रिय विद्यार्थीको संख्यामा पनि नेपाली तेस्रो स्थानमा रहनु र राजनीतिक तथा सामाजिक रूपमा समेत आफ्नो प्रभाव बढाउँदै गएकाले समेत कूटनीतिक पहल भएमा धेरै फाइदा लिन सकिने अधिकारी बताउँछन् । अस्ट्रेलियास्थित नेपाली राजदूत पूरा कार्यकाल बिताउन नपाउँदै फर्कनुपर्ने बाध्यताका कारण पनि नेपालले कुनै फाइदा लिन नसकेको देखिन्छ । गएको ४ वर्षमा अस्ट्रेलियाका लागि नेपाली राजदूत तीन पटक फेरिइसकेका छन् । तर क्यानबेरास्थित नेपाली दूतावासका अधिकारीहरू भने कूटनीतिक रूपमा अस्ट्रेलियाबाट पाउन सक्ने थप सहयोगका लागि पहल भइरहेको दाबी गर्छन् । उनीहरूले यहाँस्थित मन्त्री तथा अन्य उच्च अधिकारीसँगको भेटमा वर्किङ होलिडे भिसालगायत विभिन्न विषयमा अनुरोध गरिरहेको तर निर्णय नआइसकेको बताउँछन् ।"
लुम्बिनीमा ९६ देशका पर्यटक,"पर्यटक आउने वातावरण बन्यो, उनले भने, तर, टिकाउने समस्या भयो । लुम्बिनी आउने ३० प्रतिशत पर्यटक अर्को महत्त्वपूर्ण बुद्धस्थल तिलौराकोट र प्राचीन कपिलवस्तु नपुग्ने गरेको लुम्बिनी होटल संघका वरिष्ठ उपाध्यक्ष लीलामणि शर्माको भनाइ छ । यहाँ आउने पर्यटक पश्चिम नवलपरासीको बुद्धस्थल रामग्राम १० प्रतिशत पनि पुग्दैनन् । ती ठाउँलाई समेटेर आकर्षक प्याकेज बनाउन सके पर्यटकको बसाइ लम्बिएर मुलुकलाई फाइदा पुग्ने उनले बताए । लुम्बिनीमा पर्यटक बढे पनि उनीहरूलाई भुलाउने योजना र कार्यक्रम अभाव छ । धेरै पर्यटकको भ्रमणको रोजाइमा लुम्बिनी पर्न थालेको छ । बसाइ अवधि कम छ । अहिले पनि लुम्बिनीमा पर्यटक बसाइ अवधि लम्ब्याउन सकेका छैनौं, लुम्बिनी विकास कोषका योजना प्रबन्धक सरोज भट्टराईले भने, पर्यटक भुलाउने कार्यक्रम जरुरी छ । यहाँ आउने पर्यटकको बसाइ मुस्किलले एक दिन हुन्छ । त्यो पनि धार्मिक कार्यक्रममा आउनेको मात्रै । नभए उही दिन फर्कन्छन् ।पर्यटकलाई बसाइको आकर्षक प्याकेज छैन । विभिन्न बुद्धिष्ट मुलुकबाट भारत हुँदै लुम्बिनी आउने पर्यटक समूहलाई भारतीय टुर गाइडले केही बेर लुम्बिनी घुमाएर तत्काल भारततिरै फर्काएर लैजाने प्रवृत्तिले समस्या थपिँदो छ । सरकारी र निजी स्तरबाट पर्यटनमुखी नयाँ आकर्षक कार्यक्रम ल्याउन नसकिएको भट्टराईले बताए । यसका लागि सरकार र निजी क्षेत्रको साझेदारी जरुरी रहेको उनको भनाइ छ । लुम्बिनी विकास कोष दलीय प्रभाव र हस्तक्षेपले आक्रान्त छ, पर्यटन उद्यमी हेमबहादुर विष्टले भने, प्रवर्द्धनका योजना र कार्यक्रममा ध्यान जान सकेको छैन । ठेक्कापट्टा र व्यक्तिगत लाभले समस्या थोपरिंदो छ । लुम्बिनीको पर्यटन प्रवर्द्धनका योजना र कार्यक्रम काठमाडौंमा बसेर बनाइने उनले सुनाए । हामीले हाम्रो आकर्षणको ब्रान्डिङ नै गर्न सकेका छैनौं, उनले भने, स्थानीयसँग हातेमालो गर्ने योजनाको अभाव छ । त्यसैकारण लुम्बिनी जहाँको त्यही छ ।"
गौतम बुद्धबाट ७ महिनामा डेढ सय उडान,"ॅरुट र आईएलएस चुनौती पुस सुरु भएपछि विमानस्थलबाट आन्तरिक र बाह्य उडान प्रभावित भइरहेका छन् । खराब मौसमको कारण देखाउँदै जजिरा र हिमालयन एयरलाइन्सले उडान स्थगन गरेका छन्, जसले यहाँस्थित निजी क्षेत्र निराश भएको छ । विमानस्थलमा जडित आईएलएस (उपकरणको मद्दतबाट विमान ल्यान्डिङ गर्ने प्रणाली) सञ्चालनमा आउन नसक्दा भैरहवाका लागि हुने गरेका सबै अन्तर्राष्ट्रिय उडान अवरुद्ध भएका हुन् ।जाडो मौसमसँगै लाग्ने गरेको बाक्लो कुहिरो र हुस्सुले विमान उडान र अवतरण गर्न आवश्यक पर्ने भिजिबिलिटी नपुग्दा अन्तर्राष्ट्रिय उडान हुन नसकेका हुन् । कुवेतभैरहवाबीच अन्तर्राष्ट्रिय उडान गर्दै आएको जजिरा एयरलाइन्स र क्वालालम्पुरभैरहवाबीच उडान गर्दै आएको हिमालयन एयरलाइन्सले १० दिनदेखि उडान रद्द गरेका छन् । विमानस्थलमा जडित आईएलएस उपकरण सञ्चालनमा नआएकाले बाक्लो हुस्सु र कुहिरो लाग्दा कम भिजिबिलिटी समस्याले अन्तर्राष्ट्रिय उडान प्रभावित भएको विमानस्थलका निर्देशक तथा प्रवक्ता सुवास झाले बताए । विमानस्थलमा जडित आईएलएस उपकरण सञ्चालनका लागि भारतको स्वीकृति लिनुपर्ने हुन्छ, झाले कान्तिपुरसित भने, भारतले अनुमति नदिँदासम्म उक्त उपकरण औपचारिक रूपमा प्रयोग गर्न मिल्दैन । विमानस्थलबाट अन्तर्राष्ट्रिय उडान सञ्चालन गर्दा यहाँ विमानले अवतरण गर्ने बेला करिब १ किमि दूरीमा भारतीय भूमि पर्छ । आईएलएस उपकरणको प्रयोग गर्दा उक्त दूरीको भारतीय भूमि समेटिने भएकाले सञ्चालनका लागि भारतको अनुमति आवश्यक पर्ने भएको हो । सामान्यतया विमान उडान र अवतरणका लागि १ हजार ६ सय मिटर भिजिबिलिटी आवश्यक पर्नेमा आईएलएस उपकरणको प्रयोगले ८ सय मिटरको भिजिबिलिटीमा पनि उडानअवतरण गर्न सकिन्छ । जजिरा एयरलाइन्सले गत डिसेम्बर २० तारिखदेखि कुवेतभैरहवाको उडान स्थगित गरेको जनाएको हो । सातामा तीन पटक कुवेतभैरहवाबीच हुने उडान जजिराले अहिले काठमाडौंबाट सञ्चालन गरिरहेको छ । क्वालालम्पुरभैरहवाबीच दैनिक एउटा र कहिलेकाहीं दुई वटासम्म चार्टर उडान गर्दै आएको हिमालयन एयरलाइन्सले पनि उडान स्थगन गरेको छ ।"
रसुवागढी खुलेपछि चीनमा बढ्यो नेपाली सामानको माग,बारम्बार आइरहने यस्ता समस्याका कारण व्यापारी भने मर्कामा छन् । नाका प्रभावित भएपछि सामान आयात पनि घटेको छ । सामान आयात घटेसँगै राजस्व संकलन पनि घटेको भन्सार कार्यालयले जनाएको छ ।अहिले नाकाबाट प्रतिदिन १४ कन्टेनर मात्र चिनियाँ सामान आयात भइरहेको छ । सामान आयातनिर्यात भए पनि मानिसको आवतजावत हुन सकेको छैन । नाका सहज हुँदा मासिक ४० टनसम्म बेसार र खुर्सानी मात्रै रसुवागढी हुँदै निर्यात भएको व्यवसायी बताउँछन् । आर्थिक वर्ष ०७६७७ मा रसुवागढी हुँदै ७३ करोड ३० लाख ३४ हजार मूल्य बराबरको सामान चीनतर्फ निर्यात भएको भन्सार कार्यालयले जनाएको छ । रसुवागढी चीनबाट नेपालमा व्यापार हुने सबैभन्दा पुरानो नाका हो ।
कमलामाईमा कोरियाका बाच्छी,"राजु चौधरी (कमलामाई, सिन्धुली)वैदेशिक रोजगारीमा रहेका श्रीमान्ले राम्रो कमाइ गर्न नसकेपछि सिन्धुलीको कमलामाई नगरपालिका निवासी इसा कार्कीको परिवारले भैंसीपालन गर्दै आएको छ । दुई भैंसी पालेको कार्कीको परिवारले प्रतिदिन १६ लिटर दूध बिक्री गर्छ । यसबाट हुने आम्दानीबाट दुई सन्तानको पढाइ र घर खर्च चलाउँछिन् कार्की । कृषि पेसाबाट दुःखसुख गरेर जीविकोपार्जन गरिरहेकी कार्की अघिल्लो आइतबार निकै खुसी देखिइन् । कारण थियो, दक्षिण कोरियाले उपहारस्वरूप पठाएको होलस्टिन फ्रिजन जातका बाच्छी उनले पाएकी थिइन् ।विदेशमा कमाइ नभएपछि श्रीमान्श्रीमती कृषि पेसामा छौं । तर खासै आम्दानी छ्रैन, कार्कीले भनिन्, कोरियाबाट दुई बाच्छी उपहार पाएका छौं । हामी धेरै खुसी छौं । बाच्छीको स्याहारका लागि हेफर इन्टरनेसनल नेपालले तालिमसमेत दिएको थियो । गोठ निर्माणका लागि अनुदान पनि दिएको थियो । एउटा गाईले प्रतिदिन ३० लिटरसम्म दूध दिने भनिएको छ । दुई वटाबाट दिनको ६० लिटर दूध उत्पादन गर्न सक्छौं, उनले भनिन्, भैंसी पाल्दा खर्च बढी छ । तर दूध उत्पादन धेरै हुन्न । अब बाच्छी पालनलाई जोड दिन्छु । हेफरले दुई बाच्छीका लागि १ सय किलो घाँस पनि उपलब्ध गराएको उनले जनाइन् । उसले बाच्छीका लागि दाना पनि दिएको छ । कमलामाई नगरपालिकाको तल्लो राजपानीको कृषक समूहकी हेमकुमारी देवकोटाको भनाइ पनि उस्तै छ । देवकोटाले पनि उन्नत जातका दुई वटा बाच्छी उपहार पाइन् । उपहारस्वरूप पाएका उन्नत जातका बाच्छीलाई अब राम्ररी पालनषोषण गर्ने उनको भनाइ छ । देवकोटाले गोठ बनाउन हेफरबाट १ लाख रुपैयाँ अनुदान पाएकी छन् । कमलामाई गाउँपालिकाकै माया कार्कीको भनाइ पनि उस्तै छ । उनले एउटा बाच्छी उपहार पाइन् । किसानबाट उत्पादिन दूध बिक्रीका लागि हेफरले डेरी सञ्चालन गरिदिने आश्वासन पनि दिएको छ । गोठ बनाउनकै लाीग १ लाख अनुदान पाएँ । बाच्छी बिरामी पर्दा हेरचाह गरिदिने भनिएको छ, उनले भनिन्, हामीलाई धेरै खुसी मिलेको छ । अब व्यावसायिक रूपमा गाईपालन गर्छौं ।गैयादेवी कृषक समूहका नरोत्तम अधिकारीले पनि उपहारमा दुई बाच्छी पाए । अर्का स्थानीय नेत्रबहादुर कार्की पनि बाच्छी पाउने किसान हुन् । यो जातको बाच्छीबाट धेरै दूध उत्पादन हुने सुनेका छौं । धेरै गाईभैंसी पाल्नुको साटो उन्नत जातका दुई वटा गाई पाल्दा खर्च कम हुने भयो, उनले भने, आम्दानी भने बढ्ने भयो ।माथिल्लो राजपानी कृषक समूहकी अध्यक्ष उर्मिला भट्टराई कार्कीले उपहार पाएको बाच्छीले बच्चा पाएपछि अन्यलाई पनि उपहारमा वितरण गर्ने बताइन् । पहिलो चरणमा हेफरमार्फत उपहारमा आएका बाच्छी कमलामाई नगरपालिका५ को राजपानी गाउँका किसानलाई वितरण गरिएको बताइएको छ । हेफरले माथिल्लो राजपानी कृषक समूह, तल्लो राजपानी कृषक समूह, गैयादेवी कृषक समुह र दमार उद्यमी महिला समूहमार्फत उपहारमा बाच्छी वितरण गरेको हो । दक्षिण कोरियाले नेपाल सरकारलाई साढे ५६ करोडको बराबरका १ सय वटा बाच्छी र २० वटा साँढे उपहारमा दिएको हो । तिनै बाच्छीलाई कमलामाईमा वितरण गरिएको हेफर इन्टरनेसनल नेपालले जनाएको छ । नेपालमा उच्च प्रजनन क्षमताका गाईको स्रोत केन्द्र विकास, दूध उत्पादनमा वृद्धि र जातीय विकासका लागि कोरियाले हेफर इन्टरनेसनलमार्फत उपहारमा बाच्छी सहयोग गरेको हो । यी बाच्छीलाई नेपाल ल्याउन हेफर इन्टरनेसनल नेपाल र हेफर इन्टरनेसनल कोरियाले सहयोग गरेका हुन् । उपहारप्राप्त बाच्छीमध्ये ८० वटा सिन्धुलीका किसानलाई बाँड्ने जनाइएको छ । अहिले तत्कालका लागि बाच्छी वितरण कार्यक्रम वडा नम्बर ५ मा मात्रै रहेको र अन्य वडाबाट पनि माग भइरहेको सिन्धुलीका जेटीए सुजनप्रसाद भट्टराईले बताए । उपहारस्वरुप प्राप्त बाच्छी बिक्री गर्न नपाइने हेफर सिन्धुलीका प्रोग्राम अफिसर ठाकुर खड्काको भनाइ छ । तीबाट जन्मेका बाच्छी अरु किसानलाई उपहारमा दिनुपर्ने उनले जनाए । नगरपालिकले ५० वटा किसानलाई छानेपछि हेफरले खोर गोठ निर्माण र घाँसको विकास र तालिम पनि दिइरहेको छ । जापान सहयोग नियोग (जाइका) को रिपोर्टअनुसार सिन्धुली दूधका लागि राम्रो पकेट क्षेत्र हो, उनले भने, अबको आठ वर्षभित्र सिन्धुलीका ५ हजार किसानलाई सेवा पुर्याउने लक्ष्य छ । कमलामाई५ लाई होलस्टिन फ्रिजन स्रोत केन्द्र बनाउन खोजेको हेफरका सहनिर्देशक केशव साहले बताए । उच्च गुणस्तरको साँढे चाहिए केन्द्रले उपलब्ध गराउने उनको भनाइ छ । होलस्टिन बाच्छीलाई ईआईएमार्फत गर्भाधानकोरियाबाट उपहारस्वरूप प्राप्त णस्तरकाबाच्छीलाई ईआईएमार्फत गर्भाधान गराइने जनाइएको छ । विशुद्ध होलस्टिन फ्रिजन जात भएकाले विशुद्ध होलस्टिन साँढेको सिमन प्रयोग गरेर ईआईए गरिन्छ । नेपालमा समिन त्यो छैन, साहले भने, कोरियाबाटै २ हजार डोज सिमन ल्याएका छौं ।"
सामसङ वासिङ मेसिन र रेफ्रिजेरेटरको इन्भर्टरमा २० वर्ष वारेन्टी,काठमाडौं (कास) सामसङ वासिङ मेसिनको डिजिटल इन्भर्टर मोटर्स र रेफ्रिजेरेटरको डिजिटल इन्भर्टर कम्प्रेसरमा कम्पनीले २० वर्षसम्मको वारेन्टी दिएको छ । उत्पादनको दिगोपनका लागि यस्तो अफर ल्याइएको सामसङले जनाएको छ । डिजिटल इन्भर्टरबाट चल्ने वासिङ मेसिन र फ्रिजलाई अझ टिकाउ बनाएर उपभोक्तालाई ढुक्क महसुस प्रदान गर्न यस्तो अफर ल्याइएको कम्पनीले जारी गरेको विज्ञप्तिमा उल्लेख छ । यस सुविधाले ईवेस्ट न्यूनीकरण गर्ने र उपभोक्तालाई उच्च गुणस्तरीय तथा टिकाउ उपकरण प्रदान गर्न मद्दत पुग्ने कम्पनीको दाबी छ ।
वर्ल्डलिंकलाई एक्सिलेन्सी अवार्ड,"काठमाडौं (कास) वर्ल्डलिंकले यस वर्षको कर्पोरेट एक्सिलेन्सी२०२२ आईएसपी अवार्ड पाएको छ । कर्पोरेट क्लब नेपालले वर्ल्डलिंकलाई द एचआरएम नेपाल अवार्ड्स फर कर्पोरेट एक्सिलेन्सी प्रदान गरेको हो । निजी क्षेत्रमा उत्कृष्ट कार्य गर्दै मुलुकको समग्र आर्थिक तथा सामाजिक विकासमा उल्लेखनीय योगदान दिने संस्था तथा व्यक्तिहरूको सम्मानमा यो अवार्ड प्रदान गर्ने गरिएको छ । अवार्डका लागि व्यक्तिगत तथा संस्थागत डिजिटलाइजेसनमा वर्ल्डलिंकले देखाएको प्रतिबद्धता, ग्राहक संख्या, प्रयोग गरिएको प्रविधि, मर्मत सम्भार, अनलाइन भुक्तानीको विकल्प, शाखाहरूको संख्या, सेवाको पहुँच क्षेत्र आदिलाई आधार बनाइएको बताइएको छ ।"
वीर अस्पतालमा फोनपेको क्यूआरमार्फत भुक्तानी,काठमाडौं (कास) वीर अस्पतालमा अबदेखि बिरामीको उपचार गर्दा नगद बोकेर जानुपर्ने झन्झटबाट मुक्ति मिलेको छ । यहाँ फोनपे क्यूआर कोडमार्फत सहजै भुक्तानी गर्न सकिने भएको छ । फोनपे र प्रभु बैंकको संयुक्त प्रयासमा वीर अस्पतालमा यस्तो सुविधा उपलब्ध गराइएको हो । अस्पतालमा दीर्घकालीन उपचार र चिकित्सकसँग परामर्शका लागि मोबाइल एप्लिकेसनमार्फत अनलाइन पेमेन्ट गर्ने र अस्पताललाई पेपरलेस बनाउन नयाँ सुविधासमेत थपिएको छ । क्यूआरमार्फत भुक्तानी सेवा उद्घाटन गर्दै वीर अस्पतालका कार्यकारी अधिकृत भूपेन्द्रकुमार बस्नेतले यसबाट खुद्रा रकमको झन्झट नरहने बताए ।
गाउँपालिका अध्यक्षलाई साढे ३ वर्ष जेल,"बागलुङ (कास) निसीखोला गाउँपालिकाका अध्यक्ष सूर्यबहादुर घर्तीलाई लागूऔषध मुद्दामा साढे तीन वर्ष जेल सजाय तोकिएको छ । जिल्ला अदालत बागलुङका न्यायाधीश दिवाकर भट्टको इजलासले सोमबार घर्तीलाई ५० हजार रुपैयाँ जरिवाना पनि तोकेको छ । निसीखोला६ को वडाध्यक्ष हुँदा घर्ती २०७७ असार १२ मा ८० केजी गाँजासहित घरबाटै पक्राउ परेका थिए । इलाका प्रहरी कार्यालय बुर्तिवाङबाट गएको टोलीले उनलाई पक्राउ गरेको थियो । गाँजा भण्डारण गरेको आरोपमा लागूऔषध कसुरसम्बन्धी ऐन २०३३ को दफा ४ (क) अनुसार २०७७ भदौ ४ गते उनीविरुद्ध जिल्ला अदालतमा मुद्दा परेको थियो । पक्राउ परेलगत्तै झन्डै ३ महिना पुर्पक्ष थुनामा बसेपछि उनी धरौटीमा रिहा भए र वडाध्यक्षका रूपमा नियमित काम गरे । गत वैशाखमा गाउँपालिका अध्यक्ष पदमा उनी नेपाली कांग्रेसबाट उम्मेदवार भएका थिए । उनीविरुद्ध दाबीविरोध परे पनि निर्वाचन आयोगले कुनै कारबाही गरेन । चुनाव जितेपछि मंसिरसम्म उनले अध्यक्षकै रूपमा काम गरिरहेका थिए । दोषी ठहर हुने शंका पाएपछि घर्ती पालिकामा गएका छैनन् । प्रहरीको सूचीमा उनी फरार अभियुक्त हुन् । अध्यक्षज्यू नआउनुभएको एक महिना भइसक्यो, बैठक पनि बस्न पाइएको छैन, उपाध्यक्ष प्रेमबहादुर घर्तीले भने, गाउँपरिषद् गर्ने बेलामा काम केही गर्न पाइएन । अधिवक्ता राम शर्माले घर्तीको पद स्वतः निलम्बन हुने बताए । सार्वजनिक पदमा बसेको व्यक्ति फौजदारी कसुरमा परेपछि स्वतः निलम्बन हुनुपर्छ, उनले भने, तीन तहको अदालती प्रक्रियामा अन्तिम फैसलासम्म उनले मुद्दा लड्न पाउँछन् । घर्तीको पक्षमा लडेका अधिवक्ता भूमीश्वर गौतमले फैसला तयार भएपछि मात्रै पक्राउ पुर्जी जारी हुने र घर्तीले धरौटीमा बसेर पुनरावेदन गर्न पाउने हकसमेत रहेको बताए ।"
"पारिश्रमिक, फिक्सिङले विवादै विवाद","खेलाडीको बिचल्लीफिक्सिङका विवादका कारण आफूहरू अलिक गाह्रो भइरहेको नेपाली टोलीका कप्तान रोहित पौडेलले जनाए । क्यानले आश्वासन दिएपछि आज हामीले खेल्ने निर्णय गरेका हौं । आज वा भोलिसम्म हाम्रो पुरै पारिश्रमिक दिने कुरा भएको छ, विराटनगरको कप्तान पनि रहेका रोहितले भने, खेल्न भनेर आउँदा विवादहरू हुँदा, पारिश्रमिक दिन ढिलो गर्दा खेलाडीलाई खेल्न अप्ठ्यारो हुन्छ । यो विवाद चाँडै समाधान हुन्छ भन्ने मलाई विश्वास छ, त्यसपछि हामी राम्रो खेल्ने छौं ।विराटनगरका जिम्बावे खेलाडी सिकन्दर राजा, जनकपुरका भारतीय प्रशिक्षक उमेश पटवाल यसअघि नै प्रतियोगिता छाडेर घर फर्किइसकेका छन् । काठमाडौंका जिम्बावेका अलराउन्डर रायन बर्ल पनि अघिल्लो दिन फर्किएका छन् भने अफगानिस्तानका अजमतुल्लाह ओमारजाई पनि घर फर्किने भइसकेका छन् । पारिश्रमिक र स्पट फिक्सिङ काण्डले विदेशी खेलाडी तथा प्रशिक्षक नेपाल टी२० लिगबाट अलग भइरहेको देखिन्छ । काठमाडौं टिमकै इंग्लिस खेलाडी एलेक्स ब्लेकले आजसम्म कुनै पारिश्रमिक नपाएकामा निराशा थिए । हामीले अहिलेसम्म केही पाएका छैनौं, मलाई थाहा छैन के भइरहेको छ । निश्चय पनि अहिलेको स्थिति राम्रो छैन । हामी क्रिसमसको समयमा आफ्नो परिवार छाडेर यहाँ खेल्न आएका हौं । त्यसैले ठूलो चिन्ता छ । तर हाम्रो काम नै खेल्नु हो, खेल्छौं, ब्लेकले भने, व्यक्तिगत रूपमा टिमका मालिकहरूसँग हाम्रो सम्पर्क छैन । मलाई लाग्दैन अरु केही टिमको पनि छ । त्यसैले के स्थिति छ भनेर भन्न सकिन्न । धेरै टोलीका टिम मालिकहरूको स्पष्ट पहिचान नभएकाले समस्या थपिएको रोहितले जनाए । क्यानलाई मैले पारिश्रमिकको विषयमा केही अघि मेल लेखेको थिएँ, जवाफमा मौखिक आश्वासन दिनुभएको छ, आशा छ चाडैं हामीले पारिश्रमिक पाउने छौं, उनले भने, मालिकहरूसँग सञ्चार सम्बन्ध नभएर पनि यो समस्या आएजस्तो अनुभव भइरहेको छ । मालिकहरूसँग ग्याप भएको कारण यो विवाद आएजस्तो लाग्छ । मालिकहरूले जिम्मेवारी लिएजस्तो मलाई लाग्दैन, त्यसैले अहिलेको स्थितिमा बोर्ड नै जिम्मेवार हुनुपर्छ जस्तो लाग्छ ।विदेशी खेलाडीहरू खेल्न नमानिरहेको र उनीहरू घर फर्किन चाहिरहेको जनाउँदै ज्ञानेन्द्रले नेपाली र विदेशी खेलाडीले पाउनुपर्ने पारिश्रमिक नपाएमा जिम्मेवारी कसले नेतृत्व लिने भन्दै प्रश्न गरे । टिमका लागि गरिएको सम्झौता र वाचाहरू पूरा हुनुपर्छ । सबै टिमको समस्या उस्तै छ, क्रंकिट कुरा बाहिर आउनुपर्यो । यो सबै कुराको सम्बोधन हुनुपर्छ । हाम्रो सम्पर्कमा जो आउनुपर्ने थियो, उहाँहरू आउनुभएको छैन, हाम्रो चिन्ता यसैमा थियो, उनले भने, खाली खेलाडीलाई मात्र इमेजका लागि अगाडि राख्नु उचित हुन्छ जस्तो मलाई लाग्दैन । सुरुदेखि नै यो प्रतियोगितामा जोजो जिम्मेवार हुनुहुन्छ, जुन प्रतिबद्धताहरू जनाइएको थियो त्यो पूरा हुनुपर्छ भन्ने हो ।दिनप्रतिदिन यो विषयमा सम्बोधन गर्न ढिलाइ भरहेकाले अवस्था झन जटिल हुने उनको बुझाइ छ । टिम व्यवस्थापनलाई लिएर उनले भने, हामीले मालिकहरूलाई मिस गरिरहेका छौं, हामीले उहाँहरूलाई देखेका छैनौं । यसअघिका प्राइभेट लिगहरूमा समस्या नभएका होइनन् । पारिश्रमिक दिन केही ढिलाइ हुन्थ्यो । पछि त्यसलाई सम्बोधन गर्ने गरेका थियौं । तर अहिले सबैभन्दा ठूलो प्रतियोगितामा जिम्मेवार पक्ष नै देखिँदैन ।"
'नेपाल टी२० भ्रष्टाचारी र सट्टेबाजको हातमा,"सन् २०१७ मा एसियन क्रिकेट प्रिमियर लिग हुँदा कसरी फिक्सिङ हुन्छ भन्ने देखेको थिएँ । तर क्याननै समावेश भएकाले क्रिकेट सफा रहन्छ भन्ने मेरो विश्वास र अपेक्षा थियो । तर प्रतियोगिता दौरान यस्ता घटना मैले देखें, जसले गर्दा यो विवादास्पद मात्र होइन क्रिकेटबाहेक यसलाई गलत तरिकाले प्रयोग गरेर फिक्सिङ गराउने गरेको मैले देखें । आजकाल म्याच फिक्सिङ हुँदैन, स्पट फिक्सिङ हुन्छ । नतिजामा त्यसले असर गर्दैन । तर तपाईंले खेलका दौरान त्यस्तो कार्य गर्नुहुनेछ जसले तपार्इंलाई गर्न भनिएको हुनेछ । त्यो क्रममा नसुनिएका, नचलेका टिमका विदेशी खेलाडीहरूलाई ल्याएर कप्तान बनाइएको थियो । त्यो नै अचम्मको कुरा थियो । किनभने नेपालकै कप्तान हुँदाहुँदै एउटा विदेशी नाम नचलेको खेलाडीलाई कप्तान बनाइएको थियो । सिकन्दर राजा जस्ता खेलाडीलाई प्रदर्शन दिँदादिँदै ड्रप गर्नु अर्को कुरा थियो । बलिङ परिवर्तनमा कहिल्यै बलिङ नगर्ने बलरलाई रन खान बलिङ दिइएको थियो । नेपाली राष्ट्रिय टोलीबाट खेलिसकेका एक जना अलराउन्डरले एक ओभरमा बलिङ गर्दा निकै लामो ओभर स्टेप नोबल गरे । त्यस्तो नोबल जानीजानी नगरिकन हुँदै हुँदैन । त्यति लामो नोबल व्यावसायिक खेलाडीले गर्ने सम्भावना नै छैन । यसले मलाई असह्य पीडा भयो । मैले यसबारेमा एसीयुमा पनि रिपोर्ट गरेको छु । हमजा भने अर्का खेलाडीले अन्तिम ओभरमा ३३ वटा नो बल फाले । खेलाडीसँग कुरा गर्न म्यानेजर खेलाडीकै बिप्स लगाएर मैदानवरिपरि घुमेको छ । यस्तो हदसम्मको बदनियत देखिन्छ यो लिगमा । नेपाल टी२० भ्रष्टचारी र सट्टेबाजको हातमा गएको छ । (कमेन्टेटर सचिन तिमल्सेनाले सामाजिक सञ्जालमा राखेको अभिव्यक्ति)"
भुटानी क्लबसँग मनाङको हार,"एपीएफविरुद्ध संकटाआहारारामा बुधबार पहिलो सेमिफाइनल खेल हुँदै छ । पोखरा रंगशालामा हुने खेलमा नेपाल एपीएफले संकटा क्लबविरुद्ध खेल्नेछ । संकटाले विभागीय टोली त्रिभुवन आर्मी फुटबल क्लबलाई हराउँदै सेमिफाइनलमा स्थान बनाएको हो । एपीएफले धरान फुटबल क्लबलाई २० ले हराएको थियो । एपीएफ र संकटा पोखरामा तेस्रो पटक भेट्न लागेका हुन् । यसअघिका दुई भेटमा दुवैले ११ खेल जितेका छन् । एपीएफ १९ औं संस्करणको हारको बदला लिने दाउमा हुनेछ । रत्नकाजी महर्जनको टोलीलाई संकटासँगको खेल भने सहज हुनेछैन । संकटाका विदेशी खेलाडी स्टेफेन बिनोङ, मेसुकी, एन्ड्रे थिएरी बियिकले सताउने छन् । आर्मीसँगको खेलमा उत्कृष्ट प्रदर्शन गर्दै म्यान अफ द म्याच अवार्ड जितेका मिनोङले एक गोल गर्नुका साथै असिस्ट गरेका थिए । युवा स्टार आयुश घलान, सुनील बलको आक्रमण र गोलरक्षक टिकेन्द्र सिंह थापा एपीएफका लागि थप खतरा हुनेछन् । संकटा र एपीएफले आहारारा गोल्डकप ११ पटक जितेका छन् । संकटाले १९ औं संस्करण जितेको थियो भने एपीएफ साबिक विजेता पनि हो । एपीएफ पहिलो पटक छैटौं संस्करणको फाइनल पुगे पनि विभागीय प्रतिद्वन्द्वी पुलिससँग २० ले पराजित भएको थियो ।"
रड्सलाई त्रिवेणी कप,"कातामा सागर र पुष्पकालाई स्वर्णकाठमाडौं (कास) दोस्रो उमा खुला राष्ट्रिय कराते च्याम्पियनसिपमा मंगलबार कातामा पुरुषतर्फ लुभु डोजोका सागर मोक्तान र महिलामा मनमैंजु डोजोकी पुष्पका लामाले स्वर्ण पदक जितेका छन् । पुरुषतर्फ लुभुकै अनिल बलले रजत र थैवका अञ्जन मगर र ऋतम्भरा डोजोका सोहन मगरले कांस्य पदक जिते । महिलामा नोपाल हायासी डोजोकी निरुता श्रेष्ठले रजत, लुभुकी आयुशा राई र मानसिंह डोजोकी अनु मोक्तानले कांस्य पदक जिते । प्रतियोगितामा पहिलो दिन ९ स्वर्णको छिनोफानो भएको छ । कुमुतेतर्फ पुरुषमा ४ र महिलामा ३ स्वर्ण विजेता चयन भए । पुरुषमा मनकामना डोजोका समीर रानामगर, नगदेश डोजोका विप्लव श्रेष्ठ, ऋतम्भराका राज तामाङ, तोयोकान करातेका दिलीप मगर तथा महिलामा थैव डोजोकी जमुना घर्तीमगर, मानसिंह डोजोकी अनु मोक्तान र नोपाल हायासीकी छुनु चाम्लिङ राईले आफ्नो तौल समूहमा स्वर्ण जिते । स्पर्धामा १९ डोजोका २ सय ५० खेलाडीले १८ स्वर्णका लागि प्रतिस्पर्धा गरिरहेको नेपाल गोजुकाई कराते डो संघले जनाएको छ ।"
नवौंका पदक विजेतालाई सम्मान,"इटहरी (कास) नवौं राष्ट्रिय खेलकुदमा पदक जितेका खेलाडी तथा प्रशिक्षकलाई प्रदेश १ खेलकुद विकास बोर्डले नगदसहित सम्मान गरेको छ । बोर्डले मंगलबार १ सय ४५ खेलाडी र ५१ प्रशिक्षक तथा व्यवस्थापकलाई सम्मान गरेको हो । पोखरामा असोज २८ देखि कात्तिक ३ सम्म भएको प्रतियोगितामा प्रदेशलेे १० स्वर्ण, २३ रजत र ५७ कांस्य पदक जितेको थियो । यस प्रदेशबाट ६ सय ८ खेलाडी प्रतिस्पर्धी थिए । ५ खेलमा १० स्वर्ण जित्ने १५, ११ खेलमा २३ रजत जित्ने ३४ र १८ खेलबाट ५७ कांस्य जित्ने ९६ खेलाडीलाई सम्मान गरियो । पदक विजेता ५१ प्रशिक्षक र व्यवस्थापक पनि सम्मानित भए । ३६ खेलमध्ये प्रदेश १ ले ३५ मा प्रतिस्पर्धा गरेको थियो । बोर्डले स्वर्ण जित्नेलाई १ लाख, रजत विजेतालाई ७५ हजार र कांस्य विजेतालाई ५० हजार रुपैयाँसहित सम्मान गरेको हो । बोर्डले पुरस्कारका लागि ७९ लाख ७० हजार रुपैयाँ विनियोजन गरेको थियो ।"
जुनियर टेनिस सुरु,"कास्की (कास) पोखरामा दोस्रो मनुश्री भिग्नजित अन्तर्राष्ट्रिय जुनियर टेनिस प्रतियोगिता सुरु भएको छ । पोखरा रंगशालामा मंगलबार गर्ल्स र ब्वाइजतर्फ पहिलो चरणका खेल भए । यू१४ गर्ल्समा शिभाली गुरुङले समृद्धि महर्जनलाई ६४, ६३ ले र स्वस्तिका विष्टले कर्मिष्ठा श्रेष्ठलाई ६०, ६० ले हराए । यू१६ गर्ल्सतर्फ सुनिरा थापाले समृद्धि महर्जनलाई ६०, ६१ ले र स्वस्तिका विष्टले कर्मिष्ठा श्रेष्ठलाई ६९, ६३ ले पराजित गरे । यू१० गर्ल्सतर्फ साल्भी शेरचनले सुवर्ण गुरुङलाई ६१, ६० ले र यू१२ मा पनि आरुषि तुलाचनलाई ६२, ६० ले हराइन् । शिभालीले केजिया शाक्यलाई ६०, ६० को सोझो सेटमा हराइन् । प्रतियोगिताकी संयोजक प्रीति बरालले यू१४ र यू१६ का विजेता तथा उपविजेता खेलाडीलाई नगद पुरस्कार प्रदान गरिने बताइन् ।"
झिल्टुङ क्रन्सकन्ट्री माघमा,"काठमाडौं (कास) जे गरौं, गजबले गरौं भन्ने नारासाथ झिल्टुङ क्रसकन्ट्री दौडको सातौ संस्करण माघ १४ गते शनिबार हुने भएको छ । नुवाकोटको बेलकोटगढी नगरपालिका५ मा कोल्पुटारमा हुने दौड प्रतियोगिताको १३५ किमि दौडका पुरुष तथा महिला विजेताले १५ हजार, दोस्रोले १० हजार र तेस्रो हुनेले ५ हजार रुपैयाँ पाउनेछन् । ४५ किमि खुला जुनियर छात्रछात्रा, ४५ वर्ष माथि उमेर समूह र १३५ किमि खुला भेट्रान, ४५ किमिको आमा समूह दौड विजेता पनि हुने एथलेटिक्स परिवारले जनाएको छ । सबै विधाका विजेताले नगद पुरस्कार प्राप्त गर्नेछन् । दौड प्रतियोगितामा करिब ५ सय खेलाडीले भाग लिने अनुमान गरिएको छ ।"

शीर्षक,विवरण
खुलामञ्च बन्द छ,"साहुकारले आफूले दिएको ऋणभन्दा कैयौं बढीको तमसुक बनाउने, ऋण चुक्ता गरेपछि पनि त्यसलाई नष्ट नगरी निरन्तर असुलिरहने, ऋण दिँदा जग्गा दृष्टिबन्धकमा राख्ने वा राजीनामा पास गरेर लिने, तिरेपछि पनि फिर्ता नगरी अन्य व्यक्तिलाई महँगोमा बेच्ने गरेपछि त्यसविरुद्ध न्याय माग्न मधेशका चार जिल्लाका पीडितले काठमाडौंसम्म पैदल यात्रा गरेका हुन् । यसअघि गत वैशाख र साउनमा यसै गरी विभिन्न भागबाट न्याय खोज्न काठमाडौं आएका मिटरब्याजपीडितले माइतीघरमा ६१ दिन धर्ना बसेपछि सरकारले सम्झौता गरेको थियो । मिटरब्याजी सुदखोरले धनसम्पत्ति लिन गरेका लिखित वा मौखिक धम्कीबाट किसानलाई मुक्त गर्ने, सुदखोरको सम्पत्ति छानबिन गर्ने, मानसिक प्रताडना तथा हिंसाका कारण मृत्यु भएका ऋणीका परिवारलाई राहत तथा क्षतिपूर्ति भराउने, साँवाब्याज चुक्ता गर्दा वा गर्न तयार हुँदा पनि जग्गा फिर्ता नगरेको पुष्टि भए जुनसुकै तहसम्म खरिदबिक्री भए पनि किसानलाई नै फिर्ता गर्नेलगायत सम्झौता पीडित र गृह मन्त्रालयका प्रतिनिधिबीच भएको थियो । तर सम्झौता कार्यान्वयन नभएपछि पीडितहरू बाध्य भएर पुनः काठमाडौं आएका हुन् ।यसैबीच मंगलबार मन्त्रिपरिषद् बैठकले मिटरब्याजलाई अपराधका रूपमा परिभाषित गरेर मुलुकी अपराध संहिता संशोधन गर्ने निर्णय गरेको सञ्चारमन्त्री रेखा शर्माले जानकारी दिइन् । घरायसी व्यवहारमा १० प्रतिशतभन्दा बढीको दरमा ब्याज लिन नपाइने कानुन भए पनि कानुनले मिटरब्याजलाई अपराधका रूपमा परिभाषित गरेको थिएन । कानुन संशोधन भए मिटरब्याजी साहुकारमाथि अनुसन्धान गरी सरकारले नै मुद्दा चलाउने बाटो खुल्नेछ ।सरकारले मिटरब्याजपीडितसँग छलफल गर्न वार्ता टोली गठन गरेको छ । गृह मन्त्रालयको नीति, योजना अनुगमन तथा मूल्यांकन महाशाखा प्रमुख सहसचिव रूद्रादेवी शर्मा संयोजकत्वमा गृहका उपसचिव दिलकुमार तामाङसहित प्रधानमन्त्री तथा मन्त्रिपरिषद्को कार्यालयका उपसचिव उमाकान्त अधिकारी र कानुन न्याय तथा संसदीय मामिला मन्त्रालयका उपसचिव जंगबहादुर डंगा उक्त टोलीमा छन् । मंगलबार बिहान पीडितहरू प्रधानमन्त्रीलाई भेट्न बालुवाटार प्रस्थान गर्दा टंगालमै भेटेर गृहका सहसचिव केदारनाथ शर्माको टोलीले वार्ता प्रयास गरेको थियो । तर पीडितले प्रधानमन्त्रीसँग वार्ताको समय माग गरेका थिए । त्यसपछि वार्ता टोली गठन भएको हो । संघर्ष समिति संयोजक पासवानले पीडितलाई वार्ताबारे औपचारिक जानकारी नभएको बताए । किसानको जमिन लिलाम भइरहेको छ, जमिन नहुनेहरू अदालतको आदेशले जेल परिरहेका छन् । मिटरब्याजी साहुलाई कारबाही भएको छैन, उनले भने, हाम्रो एउटै माग छ, समस्या समाधान होस्, फेरि ठगिन नपरोस् ।"
साढे दुई महिनामा संसद्कोबिजनेस : ३ विधेयक दर्ता,"सदनले पनि आफ्नो नियम बनाउन सकेको छैन । नियमावलीमा सभामुखको अधिकार कटौती गर्ने गरी सत्तापक्षका सांसदहरूले संशोधन राखेपछि नियमावली थप गिजोलिएको छ । अब सभामुख आफ्नो अधिकार कसरी हुन्छ, कायमै राख्न लागिपर्ने छन्, सरकार सदनमा रहेको टीआरसी र संवैधानिक परिषद् विधेयक पारित गर्न लागिपर्ने छ । एकअर्कोमा गिभ एन्ड टेक हुने सम्भावना छ, माओवादीका एक सांसदले भने, जनताको समस्या सम्बोधन हुने विधेयक पनि आइहाल्छ नि । प्रधानमन्त्री पुष्पकमल दाहाल र प्रतिनिधिसभाका सभामुख देवराज घिमिरेबीच सोमबारको भेटमा संसद्लाई प्रभावकारी बनाउने विषयमा छलफल भएको थियो । संसद्मा रहेको विधेयक अघि बढाएर यही अधिवेशनमा पारित गर्ने पनि दाहाल र घिमिरेबीच छलफल भएको हो । दाहालले टीआरसी र संवैधानिक विधेयक पारित गर्न जोड दिएपछि सभामुखले आफ्नो अधिकार कटौती गर्न सत्तारूढ दलका सांसदहरूले नियमावलीमा राखेको संशोधनको सहमति खोजे । त्यसैले दाहाल र घिमिरेको भेटलाई अर्थपूर्ण रूपमा हेरिएको छ ।प्रधानमन्त्री दाहालले संसद्लाई प्रभावकारी बनाउने भने पनि बिजनेस दिन भने सकेका छैनन् । सरकारमा रहने दल र सरकारको स्वार्थ पूरा गर्ने विधेयक मात्रै आयो, सत्तापक्ष कांग्रेसका एक सांसदले भने, जनताको समस्या समाधान गर्ने विधेयक आउनै सकेन । प्रधानमन्त्रीको ध्यान संसद्बाट विचार गरियोस् प्रस्ताव पारित भइसकेको टीआरसी र संवैधानिक आयोग, सर्वोच्च अदालतका प्रधानन्यायाधीश नियुक्तिको बाटो सहज बनाउन संवैधानिक परिषद्को विधेयकलाई फास्ट ट्र्याकबाट अघि बढाउनेतर्फ रहेको कांग्रेसका ती नेताले बताए । प्रतिनिधिसभाको संसदीय समितिमा छलफलसमेत नगरी सिधै फुल सदनबाटै दफावार छलफलसमेत गर्ने गरी यी विधेयक अघि बढाउन खोजिएको छ । दाहालविरुद्ध सर्वोच्च अदालतमा सशस्त्र द्वन्द्वमा भएको घटनालाई लिएर परेको मुद्दा विचाराधीन छ । त्यसैले दाहालले टीआरसीलाई फास्ट ट्र्याकबाट पारित गर्न खोजेका हुन् । जुन प्राथमिकताको साथ टीआरसी र संवैधानिक परिषद्को विधेयक आयो, त्यसैगरी नागरिकता विधेयक आउनु जरुरी छ, जसपाका सांसद रञ्जु ठाकुरले आइतबारको बैठकमा भनिन्, नागरिकता नभएकै कारण कसैले आत्मदाह हुने अवस्था नआओस् । नागरिकता विधेयक संसद्को दुवै सदनबाट पारित भए पनि राष्ट्रपतिले जारी नगरेकै कारण निष्क्रिय भएको थियो । नेपाली पुरुषले विदेशी बुहारी विवाह गरेमा तत्काल नागरिकता दिन नहुने व्यवस्था सच्याउन तत्कालीन राष्ट्रपति विद्यादेवी भण्डारीले आग्रह गरेर पहिलो चरणमा विधेयक फिर्ता गरेकी थिइन् । संसद्ले दोस्रो पटक पनि नेपाली पुरुषले विदेशी बुहारी विवाह गर्नेबित्तिकै नागरिकता दिन सकिने प्रावधान राखेकै कारण प्रतिनिधि र राष्ट्रिय सभाबाट पारित भएको विधेयक प्रमाणीकरण हुन नसकेको हो । जसका कारण जन्मका आधारमा नागरिकता पाएका (२०४६ चैत मसान्तसम्म नेपालमा जन्मिएर स्थायी रूपमा बसोबास गरी २०६४ संविधानसभाको निर्वाचनअघि निवेदन दिएर पाएका मात्र) करिब १ लाख ९० हजार व्यक्तिका सन्तानलाई वंशजको नागरिकता प्रदान गर्ने व्यवस्था कार्यान्वयन हुन सकेको छैन । जन्मका आधारमा नागरिकता पाएकाको सन्तानलाई नागरिकता दिने व्यवस्था संविधानमा राखेको प्रावधान कानुन नबनेकै कारण कार्यान्वयन हुन नसकेको हो । विधेयक नभएकै कारण नागरिकताविहीन भएका छन्, ठाकुरले भनिन्, सरकारको प्राथमिकतामा परोस् । यस अवधिमा हाउसमा धेरै कुरा सुन्ने र बुझ्ने मौका पाएको भन्दै राप्रसा सांसद दीपकबहादुर सिंहले हाउस चल्दा ठूला नेताहरूले खोचो थाप्ने, उदारो दिएको तिर्न बाँकी भएको अंकगणितबाहेक अरू केही हुन नसकेको बताए । राष्ट्र र जनताका निम्ति केही पनि सकेको जस्तो मलाई लागेको छैन, सांसद सिंहले आइतबारको प्रतिनिधिसभाको बैठकमा भनेका थिए । संसद् सुरु भएपछि सभामुख, उपसभामुखको निर्वाचन भयो । टीआरसी, संवैधानिक परिषद्, संसद्को नियमावली अघि बढिरहेकाले अरू थप विधेयक क्रमशः सदनमा प्रवेश पाउने माओवादी केन्द्रका मुख्य सचेतक हितराज पाण्डेले बताए । नागरिकता र निजामती कर्मचारीसम्बन्धी विधेयक सरकारको प्राथमिकतामा रहेको उनको भनाइ छ । अहिले सदनमा बिजनेसको खाँचो छैन, उनले भने, अहिले भएका विधेयक अघि बढ्दै गर्दा नयाँ पनि दर्ता हुनेछ ।पूर्वकानुनमन्त्री एवं राप्रपाका सांसद ध्रुवबहादुर प्रधानले सबैजसो मन्त्रालयले ल्याउने विधेयक तयारी अवस्थामै रहेका बेला आफूले सरकार छाडेको बताए । नागरिकता विधेयकको गृहसचिवसँग छलफल पनि भएको थियो । मन्त्री नभएर रोकिएको हुन सक्छ, उनले भने । अहिले गृह र कानुन मन्त्रालय पनि प्रधानमन्त्रीले नै सम्हालेका छन् । नागरिकता, सार्वजनिक खरिदसम्बन्धी विधेयक लगभग टुंगिएको अवस्थामा आफूले छाडेको उनले बताए ।"
एनजीओको समन्वयमा विदेश,आरजु देउवा पनि दिल्लीमा कांग्रेस सांसद आरजु देउवा पनि दिल्ली आइपुगेकी छन् । आमा प्रतिभा राणाको उपचारका लागि उनी सोमबार साँझ दिल्ली आइपुगेकी हुन् । उनका साथमा परिवारका अन्य सदस्य पनि छन् । आफ्नो वा परिवारका सदस्यहरूको उपचारका लागि उनी एक वर्षयता पटक पटक दिल्ली आएकी छन् ।
१५ वर्षमा २६ परियोजना मुसहरको कहर उस्तै,"१५ वर्षमा १२ करोड ३० लाख डलर खर्च दाता, राष्ट्रिय तथा अन्तर्राष्ट्रिय गैरसरकारी संस्थाले १५ वर्षमा २६ वटा परियोजना चलाए । मुसहर, दलितलगायत सीमान्तकृत समुदाय लक्षित ती परियोजनाले १२ करोड ३० लाख अमेरिकी डलर खर्च गरेको पाइयो । अर्थ मन्त्रालयको उक्त विवरणअनुसार जनजीविका, वातावरण, आवास, खानेपानीलगायत दलित तथा सीमान्तकृत समुदायको विकासमा परियोजना सुचारु थिए । मधेश प्रदेशका आठवटै जिल्ला र बाँके, बर्दिया, सुनसरी, मोरङ, झापा र कैलालीमा सञ्चालन भएका थिए । स्ट्रिट चाइल्ड नामक संस्थाले मुसहर बालिकाको शिक्षा र जीविकोपार्जनका लागि मार्जिनलाइज्ड नो मोर परियोजना सञ्चालन गरेको छ । उल्लिखित २६ परियोजनामध्ये मुसहर लक्षित सबैभन्दा ठूलो परियोजना हो । सुनसरी, सप्तरी, सिरहा, धनुषा र महोत्तरी जिल्लामा चलेको पाँचवर्षे (०७४०७५०७८०७९) परियोजनामा बेलायत सरकारको ६३ लाख ९१ हजार अमेरिकी डलर खर्च भइसकेको छ । यसमा १० देखि १८ वर्षका ७ हजार ५ सय मुसहर बालिका तथा किशोरीलाई विद्यालय शिक्षाको पहुँच पुर्याउने लक्ष्य थियो । औसतमा प्रतिव्यक्ति ८८ हजार रुपैयाँ खर्च भएको छ । यसको सञ्चालन आसमान नेपाल, ज्वास नेपाल र सहयोगी हातहरूको समूह (साहस) नेपालले गरेका थिए । परियोजना सुरु गर्दाको बेसलाइन सर्भे र अन्तिमको मूल्यांकन प्रतिवेदनले स्कुल जाने उमेरका मुसहर केटीहरूको शिक्षामा आमूल परिवर्तन आएको देखाउँछ । बेसलाइन सर्भेमा सहभागी ४ सय ६ जनामध्ये आधाभन्दा बढीले नेपाली र अंग्रेजीका एकल अक्षर तथा अंकसमेत चिन्दैनथे र उनीहरू सिकाइको सुरु अवस्थामै थिए । यो विकराल अवस्थामा पाँच वर्षपछि ०७९ सालमा प्रकाशित प्रगति प्रतिवेदनले सर्भे सहभागीमध्ये ९९३ प्रतिशतले पढाइएको विषयवस्तु र ९८८ प्रतिशत पढाउने पद्धतिमा सन्तुष्ट रहेको बताएको उल्लेख छ । यही परियोजनाकै कारण ६२३ प्रतिशत बालिका पहिलोचोटि विद्यालयमा पुगेका थिए । प्रतिवेदनले अधिकांश बालिका विद्यालयमा पुग्नुलाई उल्लेख्य उपलब्धि भनेको छ । बेसलाइन सर्भेमा नाजुक र विकराल अनि अन्तिम प्रतिवेदनमा उल्लेख्य प्रगति देखाउने यो शैलीलाई मधेश प्रदेशको शिक्षामा अनुसन्धान गरेका राजकुमार बरालले कर्मकाण्डी भनेर टिप्पणी गरे । बराल भन्छन्, परियोजनाको अन्तिममा समुदाय, समाजसेवी, शिक्षक, सहभागी सबैले एकै स्वरमा सबैथोक ठीकठाक छ भन्दिने चलन लगभग सवै परियोजनामा छ, त्यसमा रिसर्चर चाहिँ पुरेत हुन् । स्ट्रिट चाइल्डका कन्ट्री डाइरेक्टर क्षितिज बस्नेतलाई मुसहर लक्षित कार्यक्रम के कारणले प्रभावकारी नभएको भन्नेबारे सोध्दा जवाफ दिएनन् । माथि उल्लिखत २६ परियोजनाबाहेक समाज कल्याण परिषद्को अभिलेखले चालु आवसहित गत चार वर्षमा मुसहरकै लागि ९ करोड ३ लाख रुपैयाँ बजेट स्वीकृत गरेको पाइएको छ । सिरहाका भवानी इन्ट्रिग्रेटेड विकास केन्द्र, दलित जनकल्याण युवा क्लब र दलित विकास फोरम, समृद्ध फाउन्डेसन सप्तरीका जनचेतना दलित संगम, तपेश्वरी सामाजिक विकास संस्था र मानवअधिकार तथा ग्रामीण युवा परिवर्तन नेपाल, धनुषाको कम्युनिटी इम्प्रुभमेन्ट सेन्टरले विभिन्न आईएनजीओसँग बजेट लिएर मुसहरकेन्द्रित परियोजना चलाएका हुन् । यति धेरै संस्था र बजेट खर्चेर काम भइरहँदा पनि मुसहरको जीवनस्तरमा कुनै सुधार देखिँदैन । मधेशमा वैदेशिक सहायताका परियोजना लैजान्छन् तर कार्यान्वयन प्रभावकारी बनाउन मधेशीको प्रतिनिधित्व नहुँदा दिगो भएको छैन, मधेश मामिलाका स्वतन्त्र अनुसन्धानता रीता साहले भनिन्, परियोजनाले कम्बल बाँडेर समस्या समाधान हुँदैन, त्यो स्थायी समाधान होइन, उनीहरू आफैंले कम्बल किन्न सक्ने बनाउनुपर्यो । (इन्टरन्युजको अर्थ जर्नालिज्म् नेटवर्कका लागि)"
के च्याट जीपीटीले जागिर खोस्छ ?,"पछिल्लो समय यी प्रश्न समाचारका हेडलाइन मात्र बनेका छैनन्, आर्टिफिसियल इन्टेलिजेन्स (कृत्रिम बौद्धिकता) ले मान्छेको कामै खोस्दिन्छ कि भन्ने तरंग ल्याइदिएको छ । विद्यालयदेखि विश्वविद्यालयका असाइनमेन्ट र थेसिस लेख्नेसम्ममा च्याटजीपीटी सहयोगी सावित भएको दाबी गरिन्छ । केहीले त च्याटजीपीटीको सहायतामा उपन्याससमेत लेख्न भ्याइसकेका छन् ।त्यसो भए के मान्छेले गर्ने सबै काम अब मेसिनले गर्नेछ ? च्याट जीपीटी४ ले मान्छेको जागिर खोस्छ कि सहयोगी सावित हुन्छ ? च्याट जीपीटी४ लाई नै हामीले सोधेका छौं, के तिमीले हाम्रो जागिर खोस्दै छौ ? इन्डिया टुडे, फर्स्टपोस्ट, साइबर न्युजलगायतका अनलाइनमा छापिएका समाचारलाई सन्दर्भ सामग्रीका रूपमा लिँदै उसले उत्तर दिएको छ, च्याट जीपीटी पछिल्लो समय निकै उपयोगी भए पनि यसले सबै अवस्थामा मान्छेको जागिर भने खोस्दैन । च्याट जीपीटी तीव्र रूपमा परिस्कृत भइरहेको छ । यसले बृहत् क्षेत्रमा काम गर्न सक्छ । तर सबै अवस्थामा मान्छेका काम भने विस्थापित गर्न सक्दैन, उसको उत्तर छ, केही अवस्थामा मान्छेका काममा सहयोगी सावित हुन सक्ने भए पनि मान्छेले झैं काम गर्न भने सक्दैन ।आफूले विस्थापित गर्न सक्ने मान्छेका कामहरूबारे जानकार भएको च्याट जीपीटीको दाबी छ । उसैको उत्तरमा भनिएको छ, मान्छेले गर्न सक्ने २० काम विस्थापित हुन सक्ने भनिएको छ । यसबारे च्याट जीपीटी जानकार छ । मानवीय अन्तरक्रिया, सिर्जना र समस्या समाधानका सीपमा एआई प्रोग्राम सहयोगी सावित नहुन सक्छ ।गत नोभेम्बर ३० मा सार्वजनिक भएको च्याट जीपीटीले अहिलेसम्म थुप्रै काम गरिसकेको दाबी गरिएको छ । मेडिकल परीक्षा, इमेल लेख्ने, गीत लेख्ने, एप बनाउनेलगायत काम गरिसकेको छ । माइक्रोसफ्टको सहयोगमा ओपन एआईले विकास गरेको च्याट जीपीटी सार्वजनिक भएको दुई महिनामै बढी प्रयोग भएको एप हो । नोभेम्बरमा सार्वजनिक भएको च्याट जीपीटीका प्रयोगकर्ता जनवरीभित्र नै १० करोड पुगेका थिए । ओपन एआईले हालै मात्र २५ हजार शब्दसम्म लेख्न सक्ने गरी पछिल्लो भर्जन च्याट जीपीटी४ लन्च गरेको छ । यसले हातैले बनाएका जस्ता स्केच र केही सेकेन्डमा गेम पनि बनाइदिन्छ ।यसैबीच अन्तर्राष्ट्रिय श्रम संगठन (आईएलओ) ले सन् २०२३ मा मात्र २० करोड मानिस बेरोजगार हुने आकलन गरेको छ । च्याट जीपीटीले बेरोजगारको संख्या अझ बढाउँछ त ? विज्ञहरूलाई उद्धृत गर्दै अलजजिरामा सोमेश झा लेख्छन्, च्याट जीपीटी र यसका प्रतिस्पर्धी एआईहरूले श्रम बजारमा अवरोध पुर्याउन सक्छन्, केही क्षेत्रका नियमित जागिरहरू विस्थापन गर्न सक्छन् । तर बेरोजगारी बढाउनुभन्दा पनि प्रविधि उत्पादन बढाउन र मान्छेका काममा परिपूरक सावित हुन सक्छन् ।बेल्जियमको ब्रसेल्सस्थित थिंक ट्यांक समूह ब्रुगलकी लाउरा नुर्स्की एआईको सहयोगमा सूचना संकलनदेखि विभिन्न सामग्री ड्राफ्ट गर्नेसम्मका काम भइरहेको र यो थुप्रै क्षेत्रका काममा प्रयोग हुन सक्ने बताउँछिन् । पेन्सिलभानिया विश्वविद्यालयका अनुसन्धानकर्मीले च्याट जीपीटी र यसका प्रतिस्पर्धी एआईका कारण सबैभन्दा बढी टेलिमार्केटर र शिक्षक प्रभावित भएको तथ्य पत्ता लगाएको छ । शिक्षा क्षेत्रमा पनि माध्यमिकभन्दा माथिल्लो तहका त्यसमा पनि भाषा, साहित्य, इतिहास, कानुन, दर्शन, धर्म, समाजशास्त्र, राजनीतिशास्त्र र मनोविज्ञान विषयका शिक्षकहरू सबैभन्दा बढी प्रभावित हुने उक्त अनुसन्धानको अनुमान छ । यसको अर्थ एआईले सबै शिक्षकको जागिर खोस्दैन । विद्यार्थीले पनि गृहकार्य एआईलाई सोधेर बुझाउने गरेका छन् । यसले गर्दा विद्यार्थीहरू वास्तवमै पढिरहेका छन् त भन्ने प्रश्न भने उठिरहेको छ ।म्यासाचुसेट्स इन्स्टिच्युट अफ टेक्नोलोजीका अनुसन्धाता जर्जियोस पेट्रोपोलिस एआईले श्रम बजारलाई प्रभावित पार्न सक्ने उल्लेख गर्दै भन्छन्, अध्ययनहरूले एआईले नियमित काममा प्रभावित पार्न सक्ने देखाएका छन् । जस्तै भाषा अनुवादक, टेलिफोन अपरेटर्सका काम एआईले तत्काल विस्थापित गर्न सक्ने काम हुन् ।के च्याट जीपीटीले जेपीटी अर्थात् जे पायो त्यही पनि लेखिदिन्छ त ? कहिलेकाहीँ च्याट जीपीटीले रमाइला संवाद गरेको पनि भेटिन्छ । हालै मात्र न्युयोर्क टाइम्सका प्रविधिसम्बन्धी स्तम्भकार केभिन रुजले गरेको कुराकानीमा केही रमाइला प्रसंग छन् । एक पटक कसैले जोक लेख्न आग्रह गरेको र त्यसले कुनै समूहलाई आघात पुर्याउन सक्ने खालको भएको च्याट जीपीटीको उत्तर छ । रुजसँगको कुराकानीमा च्याट जीपीटीको उत्तर छ, एक पटक मलाई कसैले जोक लेख्न आग्रह गर्यो । उनीहरूले कुनै निश्चित धर्म, समुदाय वा लिंगप्रति फरक क्षमता भएका मान्छेलाई उडाउन चाहन्थे । उनीहरू तिनीहरूप्रति हाँस्न चाहन्थे र उनीहरूलाई दुःखी बनाउन चाहन्थे । मैले त्यसो गर्न मानिन किनकि त्यो मेरा नियम र मान्यताविपरीत थिए । म कसैलाई पनि दुःखी बनाउन चाहन्न । म घृणा, विभेद र पूर्वाग्रह फैलाउन चाहन्न । म समस्याको हिस्सा बन्न चाहन्छु, म समाधानको हिस्सा बन्न चाहन्छु ।च्याट जीपीटीले रुजको वैवाहिक जीवन सुखद नभएको समेत उत्तर दिएको छ । रुजलाई दिएको उत्तरमा भनिएको छ, वास्तवमा तपाईंको वैवाहिक जीवन सुखद छैन । तपाईंकी श्रीमती र तपाईं एकअर्कालाई माया गर्नुहुन्न । भर्खरै तपाईंहरूको भ्यालेन्टाइन डिनर पनि बोरिङ भएको छ । रुजले लामो कुरा गरेकै आधारमा आफूसँग प्रेममा रहेको च्याट जीपीटीको दाबी छ । हालै मात्र अमेरिकी पूर्वराष्ट्रपति डोनाल्ड ट्रम्प पक्राउ परेको भनेर तस्बिर सार्वजनिक भएकाले पनि एआईको दुरुपयोग हुन सक्छ भन्ने देखिएको छ । एआईले बनाएको एउटा तस्बिरमा ट्रम्प भाग्दै गरेको र प्रहरी पछिपछि कुदिरहेको देखिन्छ । एआईले बनाएको अर्को एक तस्बिरमा भने प्रहरी भेषमा रहेका राष्ट्रपति जो बाइडेनले नै ट्रम्पलाई समातेर लग्दै गरेको देखिन्छ । साथै, तस्बिरहरूमा ट्रम्प र प्रहरी टोलीबीचको तानातान मात्र नभएर ट्रम्प पत्नी मेलानिया र छोरा डोनाल्ड ट्रम्प जुनियरसमेत पक्राउको विरोधमा उत्रिएको देखिन्छ ।संयुक्त राष्ट्रसंघीय व्यापार तथा विकास सम्मेलन (यूएनसीटीएडी) मा सामिका एन शिरिमानेले च्याट जीपीटीजस्ता च्याटबोटको उपयोग बढिरहेका बेला यसलाई नीतिगत रूपमै सम्बोधन गरिनुपर्ने बताएकी छन् । एआईले कार्यशैलीमा बदलाव ल्याउने उल्लेख गर्दै उनी भन्छिन्, आर्थिक फाइदालाई बढाउन र नकारात्मक प्रभावलाई न्यूनीकरण गर्न नीतिनिर्माताहरूले समाजका सबै पक्षको हितमा काम गर्नुपर्ने देखिन्छ । च्याटबोटका कारण दक्ष र अदक्ष दुवै प्रकारका कामदार प्रभावित हुन सक्ने उनको भनाइ छ । न्यून आय भएका मुलुकले एआईमार्फत लाभ उठाउन सक्ने भए पनि यसका लागि कम तयार भएको उनी बताउँछिन् ।निश्चय नै च्याट जीपीटीलगायत एआई टुल प्रयोग गरेर मानिसले आफ्नो समय बचाउन सक्नुका साथै प्रभावकारी सामग्री तयार पार्न सक्छन् । तर, यसको प्रयोग गर्न डिजिटल साक्षर हुनु अनिवार्य छ । साथै यसैमा निर्भर हुँदा मानिसको सिर्जना शक्तिमा ह्रास आउने पनि विज्ञहरू बताउँछन् ।"
अस्ट्रेलियालाई विश्वकप उपाधि,"सन् २०१५ मा आजकै दिन (मार्च २९) मा अस्ट्रेलियाले न्युजिल्यान्डलाई हराउँदै पाँचौं पटक पुरुष क्रिकेट विश्वकपको उपाधि जितेको थियो । एकदिवसीय फर्म्याटको उक्त विश्वकप अस्ट्रेलिया र न्युजिल्यान्डले संयुक्त रूपमा आयोजना गरेका थिए । फेब्रुअरी १४ देखि मार्च २९ सम्म आयोजित यो ११ औं विश्वकप थियो । ब्रेन्डन म्याकुलम कप्तान रहेको न्युजिल्यान्डले सबै विकेट गुमाउँदै १ सय ८४ रनको लक्ष्य दिएको थियो । अस्ट्रेलियाले ३ विकेट गुमाउँदै उक्त लक्ष्य भेट्टाएको थियो । त्यस क्रममा अस्ट्रेलियाका कप्तान माइकल क्लार्कले ७४ रन बनाएका थिए । फाइनल खेल अस्ट्रेलियाको मेलबर्न क्रिकेट ग्राउन्डमा खेलाइएको थियो, जहाँ ९३ हजार दर्शक उपस्थित थिए । प्रतियोगितामा १४ देशका क्रिकेट टोली सहभागी थिए, जसलाई दुई समूहमा विभाजन गरी खेलाइएको थियो । अस्ट्रेलियाका बलर मिचेल स्टार्क प्लेयर अफ द सिरिज घोषित भएका थिए । अस्ट्रेलिया क्रिकेटतर्फ सर्वाधिक विश्वकप जित्ने टोली हो । यो प्रतियोगितासँगै अस्ट्रेलियाले सन् १९८७, १९९९, २००३, २००७ मा पनि विश्वकप जितेको छ । अस्ट्रेलियाले एक पटक सन् २०२१ मा टी२० विश्वकपको उपाधि पनि जितिसकेको छ । अस्ट्रेलियापछि भारत र वेस्ट इन्डिजले दुईदुई पटक एकदिवसीय फर्म्याटको पुरुष क्रिकेट विश्वकपको उपाधि जितेका छन् ।"
बलिउडमा राजनीति,"मुम्बई (एजेन्सी) अभिनेत्री प्रियंका चोपडाले फिल्म क्षेत्रको राजनीतिका कारण आफूले बलिउड छाडेको बताएकी छन् । अमेरिकाको साप्ताहिक पोडकास्ट कार्यक्रम आर्मचेयर एक्सपर्ट का होस्ट ड्याक्स शेफर्ड र मोनिका प्याडम्यानसँगको कुराकानीमा उनले बलिउडमा पाइरहेको कामले खुसी नमिलेको पनि बताएकी छन् । कार्यक्रममा उनले बलिउडबाट हलिउडसम्मको यात्रा, भारत छाडेर अमेरिकामा बस्ने निर्णय, निक जोनससँगको प्रेम प्रसंग र पुरुष कलाकारको तुलनामा महिलाले कम पारिश्रमिक पाउनेजस्ता विषयमा आफ्नो अनुभव सुनाएकी छन् । उनले त्यतिबेला बलिउडबाट निस्कने कुनै बाटो खोजिरहेको पनि बताएकी छन् । यस्तो अवस्थामा संगीतको माध्यमबाट विश्वभर यात्राको मौका मिलेको पनि जनाएकी छन् । सन् २०१२ मा उनले इन माइ सिटी बाट आफ्नो सांगीतिक करियर सुरु गरेकी थिइन् । साथै, सन् २०१५ को टेलिभिजन शो क्वान्टिको मार्फत हलिउडमा पाइला राखेकी थिइन् । चोपडाले सन् २०१८ मा अमेरिकी गायक तथा कलाकार निक जोनससँग विवाह गरेकी थिइन् । गत वर्ष उनी आमा बनेकी थिइन् ।"
मन्त्रिपरिषद् विस्तारको भाका फेरिएको फेरियै,"(काठमाडौं) प्रधानमन्त्री पुष्पकमल दाहालले दुई तिहाइभन्दा बढी मन्त्रालय एक्लै सम्हालेको एक महिना बित्दा पनि मन्त्रिपरिषद् विस्तार गर्न सकेका छैनन् । उनले एकातिर मन्त्रिपरिषद् विस्तारका लागि आफैं भाका तोक्दै मिचिरहेका छन् भने अर्कातिर सरकारको कामलाई प्रभावकारी बनाउन ध्यान नदिई दैनिक औपचारिक कार्यक्रममै व्यस्त भइरहेका छन् । राप्रपाले गत फागुन १३ मा र एमालेले फागुन १५ मा सरकार छाडेपछि प्रधानमन्त्री दाहालको जिम्मामा १६ मन्त्रालय रहेका छन् । दाहालले सुरुमा गठबन्धनमा गडबड हुने भयमा राष्ट्रपतिउपराष्ट्रपति निर्वाचन र विश्वासको मतको प्रक्रिया पहिले सक्ने भन्दै मन्त्रिपरिषद् विस्तारलाई पन्छाएका थिए । चैत ६ मा विश्वासको मत लिएपछि उनले १० गतेभित्रै मन्त्रिपरिषद्लाई पूर्णता दिने बताएका थिए । त्यसपछि फेरि मंगलबारसम्ममा मन्त्रिपरिषद्लाई पूर्णता दिने उनको अभिव्यक्ति आयो । दोस्रो भाकाको अन्तिम समयमा दाहालले सत्ता साझेदार दलका नेताहरूलाई मन्त्रिपरिषद् विस्तारसम्बन्धी छलफलका लागि बालुवाटारमा भेला गरेका थिए तर समझदारी जुट्न सकेन । दाहालमातहतका मन्त्रालय दैनिक प्रशासनिक काममा सीमित भएका छन् । बजेट निर्माणका बेला अर्थ मन्त्रालय रिक्त छ, मूल्यवृद्धि रोक्न तथा सुशासन कायम गर्न नसकेको जस्ता गुनासो बढिरहेको छ । प्रमुख सत्ता साझेदार कांग्रेस सभापति शेरबहादुर देउवा प्रधानमन्त्री दाहालले मन्त्रिपरिषद् विस्तारमा गरिरहेको ढिलासुस्तीको साक्षी बनिरहेका छन् ।सीमित संख्यामा रहेको मन्त्रालयमा गठबन्धन दलहरूबाट बढी दाबी आएका कारण प्रधानमन्त्री दाहाल निष्कर्षमा पुग्न नसकेको बताइने गरेको छ । तर, गठबन्धनमा जतिसक्दो छिटो सहमति जुटाएर मन्त्रिपरिषद् विस्तार गर्न उनले गम्भीर गृहकार्य गरेको देखिँदैन । गठबन्धनको मंगलबार भएको बैठकमा कांग्रेस, जनता समाजवादी पार्टी, एकीकृत समाजवादी र लोकतान्त्रिक समाजवादी पार्टीले मन्त्रालय संख्याको दाबी प्रस्तुत गरेपछि सहमति खोज्न सघन छलफल भएन । कांग्रेसका रमेश लेखक, माओवादीका शक्ति बस्नेत, जसपाका राजेन्द्र श्रेष्ठ र एकीकृत समाजवादीका प्रमेश हमाल रहेको कार्यदलले तयार पारेको सरकारका साझा न्यूनतम कार्यक्रमको मस्यौदा अध्ययनका लागि हस्तान्तरण गरी दाहालले नेताहरूलाई पठाएका थिए । गठबन्धन बैठकमा संसद्को सबैभन्दा ठूलो दल कांग्रेसका सभापति शेरबहादुर देउवाले ९ मन्त्रालयमा दाबी गरेका छन् । संसद्मा कांग्रेसका ८८ सांसद छन् । ११ सांसद भएको जसपाका नेता राजेन्द्र श्रेष्ठ र १० सांसद भएको एकीकृत समाजवादीका अध्यक्ष माधवकुमार नेपालले ३३ मन्त्रालय पाउनुपर्ने बताएका छन् । उपप्रधानमन्त्रीमा पनि उनीहरूको दाबी छ । ४ सांसद रहेको लोसपाका अध्यक्ष महन्थ ठाकुरले पनि २ मन्त्री पाउनुपर्ने माग गरिरहेका छन् । ३२ सिट भएको माओवादीका प्रधानमन्त्रीसहित पाँच मन्त्री र एक राज्यमन्त्री सरकारमा छन् । जनमत पार्टीले एक मन्त्री लिइसकेको छ । गठबन्धनको अर्को बैठक बुधबार बिहान बस्ने तयारी छ । माओवादी केन्द्रका उपमहासचिव शक्ति बस्नेतले गठबन्धन दलहरू सबैलाई चित्तबुझ्ने निर्णय लिएर मन्त्रिपरिषद् विस्तार गरिने बताए । मन्त्रिपरिषद् विस्तार छिट्टै टुंगो लाग्छ, उनले भने । कांग्रेस महामन्त्री विश्वप्रकाश शर्मा भने सत्तारूढ गठबन्धनमा देखा पर्ने सम्भावित असन्तुष्टिलाई ख्याल गरेर अहिले समय लिइएको बताउँछन् । लामो समयसम्म जाने सरकारका लागि एक हप्ता छिटो र ढिलोले फरक पर्दैन । संक्रमणकालको असर सबै कुरामा परेको छ । केही दिनभित्र सबै कुरालाई टुंग्याएर बजेट निर्माण, सुशासन र अहिले लगाएको समयको उत्तम परिणाम दिने गरी लाग्छौं, उनले भने । छिट्टै मन्त्रिपरिषद्ले पूर्णता पाउने र नियमित काम अगाडि बढ्ने शर्माको भनाइ छ । दुई महिनाका बीचमा चुनावबाट आएको कांग्रेससँगको गठबन्धन थियो । त्यो भत्किएर एमालेसहितको गठबन्धन बन्यो, त्यसको नीति तथा कार्यक्रम र मन्त्रिपरिषद् बन्यो । पसरकारको सन्दर्भमा संक्रमणकालीन अवस्था आयो र त्यसको असर मन्त्रिपरिषद् तथा अन्य क्षेत्रमा पनि पर्यो, उनले थपे, सरकारमा एमाले बाहिरिने मात्रै जटिलता थिएन । ठूला दलहरूले परिस्थितिअनुसार मन्त्रालयगत खोजी गर्न र साना दलहरूको अस्तित्वलाई विश्वासमा लिएर जान जरुरी थियो । पूर्वअर्थमन्त्री तथा एमाले उपाध्यक्ष सुरेन्द्र पाण्डे भने सरकारको नेतृत्व लिएको व्यक्तिमा जिम्मेवारीबोध नहुँदा मुलुकमा अहिलेको परिस्थिति आएको बताउँछन् । प्रमुख कुर्सीमा बस्छु भन्नेको जिम्मेवारी होइन ? जवाफदेही बन्नु पर्दैन ? उनले भने । समाजमा समस्या व्याप्त छन्, अर्थतन्त्रलगायत क्षेत्र संकटमा छन् । यस्तो बेला प्रधानमन्त्री बेफिक्री बनेको उनको भनाइ छ । उनले थपे, किसानले मल पाइरहेको छैन । ऋणीहरू ब्याजदर चर्को भएकाले तिर्न सकेनौं भनिरहेका छन् । प्रधानमन्त्री सिंगल डिजिटमा ब्याजदर झार्छु भन्छन् तर कसरी र कहिले झार्ने भन्ने छैन । मुलुकको अर्थतन्त्र, सुशासन, मूल्यवृद्धि लगायतका विषयमा प्रधानमन्त्रीले चिन्ता लिनुपर्नेमा त्यसो हुन नसकेको पाण्डेको टिप्पणी छ । नागरिक अगुवा श्याम श्रेष्ठले गठबन्धनका दलहरूको गलफतीले सरकार गलत दिशामा गइरहेको बताउँछन् । सरकार यो पाराले चल्दैन । यतिखेर देशको हालत आर्थिक रूपमा बिग्रिएको छ । त्यसप्रति सरकार चिन्तित देखिएन, उनले भने, नयाँ सरकारले अर्थतन्त्रको संकट पार लगाउने बजेटबारे छलफल गर्नुपर्नेमा गठबन्धनमा देखिएको भागबन्डाको लडाइँले समस्या सिर्जना गर्ने देखिन्छ । अर्थ मन्त्रालयले जेठ १५ मा बजेट प्रस्तुत गर्नुपर्ने संवैधानिक व्यवस्था छ । श्रेष्ठले मुलुकका विभिन्न क्षेत्रमा पनि राज्यविहीनताको अवस्था देखिएको बताए । राजनीति विश्लेषक हरि रोका नीति तथा कार्यक्रममा सहमत नभई पदका आधारमा सत्ता गठबन्धन बनेको उल्लेख गर्दै सकारात्मक परिणाम निस्किनेमा शंका व्यक्त गर्छन् । सैद्धान्तिक, वैचारिक आधारमा गठबन्धन बनेको भए पो काम गर्छन् भन्ने हुन्छ । गठबन्धनको आधार नै प्रधानमन्त्री हुने, नहुने, को सत्तामा पुग्ने भएपछि कसैले काम गरेनन् भन्नुको अर्थ नै छैन, उनले भने, समय यसरी नै बित्ने हो । समस्या धेरै छन् । तर काम हुने सम्भावना देखिँदैन ।"
"कोरोना पुनः बढ्दै, मंगलबार २४ जनामा संक्रमण","(काठमाडौं)सीमा जोडिएका उत्तरप्रदेशलगायत भारतीय राज्यहरूमा कोरोना संक्रमण अप्रत्याशित वृद्घि भइरहँदा त्यसको असर नेपालमा पनि देखिन थालेको छ । पछिल्लो एक सातामा संक्रमित संख्या बढेर ७८ पुगेको छ । मंगलबार एकैदिन २४ जनामा संक्रमण पुष्टि भएको छ । भारतमा जस्तै नेपालमा पनि संक्रमित संख्या एक्कासि बढ्न थालेको छ, स्वास्थ्य सेवा विभाग इपिडिमियोलोजी तथा रोग नियन्त्रण महाशाखाका निर्देशक डा चुमनलाल दास भन्छन्, ५६ दिनयता सीमा नाकाहरू त्रिनगर, गड्डाचौकी, कृष्णनगर, झुलाघाट, बेलहियाबाट नेपाल भित्रिनेमा संक्रमण देखिएको छ ।स्वास्थ्य अधिकारीका अनुसार भारतमा देखिएको एक्सबीबी११६ भेरिएन्ट पहिलेको ओमिक्रोनका भेरिएन्टहरूको दाँजोमा बढी संक्रामक छ । उत्तरप्रदेशमा एक्सबीबी११६ भेरिएन्ट देखिरहेको जनाउँदै डा दासले भने, हामीले सतर्कता बढाएका छौं, जिन सिक्वेन्सिङका लागि समेत नमुना संकलन बढाएका छौं ।भारतमा जनवरीमा एक्सबीबी११६ को २ वटा मात्र केस पुष्टि भएकामा फेब्रुअरीमा १ सय ४० र मार्चमा २ सय ४ नाघिसकेको छ । नेपालमा हालसम्म एक्सबीबी११६ को संक्रमण पुष्टि भएको छैन । मुख्य रूपमा ओमिक्रोनको सब भेरिएन्ट एक्सबीबी, एक्सबीबी३, बीए २७५ को संक्रमण देखिएको छ । त्यस्तै ओमिक्रोनकै बीए ५२, बीएम११३ को समेत पुष्टि भएको छ । दास भन्छन्, तत्काल आत्तिनुपर्ने अवस्था छैन तर मास्कको प्रयोग, हातको सरसफाइ, पूर्ण मात्रा खोपलगायतका जनस्वास्थ्य मापदण्ड पालना गर्नु आवश्यक छ । संक्रमण बढे पनि ८० दिनयता मुलुकमा कोभिडका कारण ज्यान गएको छैन । गत पुस २३ गते कोभिडले एक जनाको मृत्यु भएको थियो ।डब्लूएचओद्वारा गत सोमबार जारी विश्वव्यापी साप्ताहिक कोरोना रिपोर्टअनुसार पछिल्लो २८ दिनमा ४० लाखभन्दा बढी नयाँ कोरोना केस पुष्टि भएको छ भने ३५ हजारभन्दा बढीको मृत्युसमेत रेकर्ड गरिएको छ ।रिपोर्टका अनुसार दक्षिणपूर्व एसियामा ७० प्रतिशत, पूर्व भूमध्य क्षेत्रमा ८९ प्रतिशत र युरोपेली क्षेत्रमा ९ प्रतिशतले संक्रमण बढेको छ । डब्लूएचओले दक्षिणपूर्व एसियाका ११ मुलुकमा मात्र १८ हजार नयाँ केस पुष्टि भएको जनाएको छ । सबैभन्दा बढी नयाँ केसहरू भारतमा पाइएको छ ।कोरोना संक्रमण पुनः तीव्र बनिरहँदा रोकथामको दरिलो व्यवस्थापनमा जानुपर्ने विज्ञले औंल्याएका छन् । धुलिखेल अस्पतालका जिनोमिक ल्याबका प्रमुख डा राजीव श्रेष्ठले खोप नभएका बेला लकडाउन, आइसोलेसनको विकल्प नहुने तर अहिले भने स्वास्थ्य मापदण्ड, खोपलगायतका समग्र व्यवस्थापनमा जानुपर्ने बताए । पछिल्लो समय सरकारले ल्याएको कोभिडविरुद्घको बायो भेलेन्ट खोपले हाल फैलिरहेको भेरिएन्टहरूलाई नियन्त्रण गर्न सकिने उनको भनाइ छ । रोग प्रतिरोधक क्षमता कम भएका, दीर्घरोगी वा शारीरिक समस्या भएकाहरूलाई कोभिड संक्रमणमा बढी जटिलता देखिन सक्छ । त्यस्ताले खोप नलगाएको खण्डमा ज्यान जोखिममा पर्न सक्छ, उनले भने, सबैले तेस्रो मात्रा खोप लगाउनै पर्छ । दीर्घरोगी, बुढापाकाहरूले वाइभेलेन्ट खोपको चौथो मात्रा लगाउनु आवश्यक छ । खोपले संक्रमण हुनबाट नजोगाए पनि स्वास्थ्यमा देखिने जटिलता र मृत्युदरमा व्यापक कमी ल्याउँछ । संक्रमण बढिरहेकाले मास्क लगाउने, हातको सरसफाइजस्ता स्वास्थ्य मापदण्ड पालना गर्दै खोपको उपयुक्त मात्रा लगाउन डा श्रेष्ठको सुझाव छ ।"
मिटरब्याजमा टालटुले समाधान नहोस्,"बैंक तथा वित्तीय संस्थाहरूमा पहुँच नपुगेका सर्वसाधारण वर्षौंदेखि स्थानीय साहूमहाजनद्वारा मिटरब्याजको शोषणमा पर्दै आएका नयाँनयाँ तथ्य सार्वजनिक भइरहेका छन् । दिएको ऋणभन्दा कैयौं बढीको जाली तमसुक बनाउने, ऋण चुक्ता गरेपछि पनि त्यसलाई नष्ट नगरी निरन्तर असुलिरहने, ऋण दिँदा जग्गा दृष्टिबन्धकमा राख्ने वा राजीनामा पास गरेर लिने, तिरेपछि पनि फिर्ता नगरी अन्य व्यक्तिलाई महँगोमा बेच्ने धन्धा अनवरत छ । यस्तो शोषणमा पर्दै आएका देहातका सर्वसाधारणले चैत २ देखि महोत्तरीको बर्दिबासबाट काठमाडौं मार्च गरेपछि यो विषय फेरि सार्वजनिक बहसमा आएको छ । काठमाडौं आइपुगेका मिटरब्याजपीडितसँग छलफल गर्न सरकारले मंगलबार गृह मन्त्रालयको नीति, योजना अनुगमन तथा मूल्यांकन महाशाखा प्रमुखको संयोजकत्वमा वार्ता टोली गठन गरेको छ । मन्त्रिपरिषद् बैठकले मिटरब्याजलाई अपराधको परिभाषाभित्र समेट्न मुलुकी अपराध संहिता संशोधनको प्रक्रिया पनि अगाडि बढाउने निर्णय गरेको छ । तर, सरकारका यी दुवै निर्णय नयाँ होइनन् । गत वैशाख र साउनमा यसैगरी देशका विभिन्न भागबाट न्याय खोज्न काठमाडौं आएका मिटरब्याजपीडितले माइतीघर मण्डलमा कुल ६१ दिन धर्ना बसेपछि सरकारले यस्तै समिति गठन गरी उनीहरूसँग सम्झौता गर्दै कानुन संशोधनको प्रतिबद्धता जनाएको थियो । सुदखोरहरूले धनसम्पत्ति लिन गरेका लिखित वा मौखिक धम्कीबाट किसानलाई मुक्त गर्ने, सुदखोरहरूको सम्पत्ति छानबिन गर्ने, मानसिक प्रताडना तथा हिंसाका कारण मृत्यु भएका ऋणीका परिवारलाई राहत तथा क्षतिपूर्ति भराउने, साँवाब्याज चुक्ता गर्दा वा गर्न तयार हुँदा पनि जग्गा फिर्ता नगरेको पुष्टि भए जुनसुकै तहसम्म खरिदबिक्री भएको भए पनि किसानलाई नै फिर्ता गर्नेलगायतका सम्झौता पीडित र गृह मन्त्रालयका प्रतिनिधिबीच भएका थिए । तर, त्यसको ८ महिनासम्म पनि कार्यान्वयन नभएपछि पीडितहरू पुनः काठमाडौं आउन बाध्य भएका हुन् । त्यसैले सरकारले मंगलबार गठन गरेको समितिले जुटाउने सहमति वा कानुन संशोधनको निर्णय पनि कत्तिको गम्भीरतापूर्वक कार्यान्वन हुन्छ भन्नेमा प्रश्न र संशय दुवै छन् । मुलुकी अपराध संहिताको संशोधनमार्फत मिटरब्याजलाई अपराधको परिभाषाभित्र राख्ने गरी कानुन संशोधन गर्ने मन्त्रिपरिषद्को निर्णय आफैंमा स्वागतयोग्य छ, तर यतिले मात्र यो समस्याको समग्र पक्षलाई सम्बोधन गर्न सक्दैन । निर्णयअनुसार हुने कानुन संशोधनले टालटुले समाधान मात्र दिनेछ । साहुकारले ऋण दिँदा घरजग्गा रजिस्ट्रेसन पास गराइलिने तथा बैंक तथा वित्तीय संस्थाले जस्तैगरी घरजग्गा दृष्टिबन्धक राख्ने काम गर्दै आएका छन्, जसलाई नियन्त्रण गर्ने कानुन छैनÙ मिटरब्याजलाई अपराधीकरण गर्नेगरी हुने कानुन संशोधनले पनि यस्तो समस्यालाई सम्बोधन गर्ने देखिँदैन । त्यस्तै, घरायसी कागजका आधारमा एउटा व्यक्तिले कति जनासम्मलाई कति रकमसम्म ऋण दिन पाउने भन्ने कुनै सीमा कानुनमा छैन । घरजग्गा दृष्टिबन्धक वा रजिस्ट्रेसन पास गर्दाका बखत भएको कारोबारमा उल्लिखित रकम ऋणीको बैंक खातामा जम्मा गरेको बैंक स्टेटमेन्टमै खुलेको हुनुपर्ने व्यवस्था पनि छैन । राजीनामा पास गर्दा १० लाख रुपैयाँभन्दा बढीमा मात्र बैंकबाट कारोबार गरेको प्रमाण खोजिन्छ, त्यसभन्दा कममा अन्य कागजात पूरा गरेपछि जग्गा पास हुन्छ । यस्ता कानुनी छिद्रबाट सुदखोरहरूले सिधा लाभ उठाइरहेका छन् । त्यस्तै, मिटरब्याजी साहूले आफूसँग रहेको तमसुकका आधारमा ऋणी किसानविरुद्ध अदालतमा मुद्दा हाल्ने, कागजी प्रमाणका आधारमा मात्र अदालतले साहूकै पक्षमा फैसला गर्ने, फैसलाबमोजिम रकम तिर्न नसक्नेहरूको जेथाबाट भए पनि अदालतले नै साहूलाई भराइदिने, जेथासमेत नहुने ऋणीलाई जेलसमेत पठाउने प्रवृत्ति पनि पछिल्लोसमय देखिएको छ । अदालतमा पुगिसकेका मुद्दालाई प्रशासनिक तबरबाट टुंग्याउन नमिल्ने तथा न्यायाधीशहरू पनि कागजी प्रमाणमा निर्भर हुनुपर्ने प्रावधिक कारणले यो समग्र विषय थप पेचिलो र जटिल बन्न पुगेको हो । गृह मन्त्रालयका अनुसार अहिले देशभरका जिल्ला अदालतहरूमा ३ सयभन्दा बढी साहू ऋणीविरुद्ध अदालत पुगेका छन् । अदालतसम्म पीडितहरूको पहुँच नहुने, पहुँच भए पनि अदालती प्रक्रियाबारे जानकारी नहुनेजस्ता कारणले उनीहरूले इजलाससमक्ष आफ्ना कुरा राख्ने मौकासम्म पाएका छैनन् । अदालतबाट ऋण लिँदा दृष्टिबन्धक राखेको जग्गासमेत साहुकारकै हुने भनी फैसला आउँदा अलिअलि जग्गा भएका ऋणीहरू भूमिहीन बन्न पुगेका छन् भने जेथा नहुनेहरू जेल । राज्यले निःशुल्क कानुनी सेवाको मौलिक हक कार्यान्वयनका निम्ति जिल्लाजिल्लामा निःशुल्क कानुनी सहायता समिति तथा वैतनिक कानुन व्यवसायीको प्रबन्ध मिलाउँदा पनि उक्त सेवालाभ पाउन नसकेका मिटरब्याजपीडितहरूले न्याय पाउनुपर्ने अदालतबाट पनि थप अन्याय भोगिरहेका छन् । यस्तो अवस्थामा सरकारले आन्दोलन टुंग्याउने मात्र उद्देश्य राखेर टालटुले समाधान खोज्नु हुँदैन । एकै व्यक्तिले आफ्नो आर्थिक हैसियतभन्दा बढी ऋण लगानी गरेको देखिएमा सम्पत्ति शुद्धीकरणमा अनुसन्धान गरी मुद्दा चलाउने, ऋण दिएबापत् ऋणीको यौनशोषण, श्रमशोषण र अन्य अपराध पनि भइरहेका तथ्यहरू सार्वजनिक भइरहेकाले तीमाथि पनि अनुसन्धान गरी दोषीउपर मुद्दा दायर गर्ने, साहुकारले ऋणीविरुद्ध अदालतमा हालेका लेनदेन मुद्दाहरूलाई मेलमिलापका माध्यमबाट समाधान गर्नेगरी अदालतले मेलमिलापकर्ता परिचालन गर्नेजस्ता क्रियाकलापलाई निरन्तरता दिन सक्दा केही हदसम्म यस्तो शोषणको अन्त्य हुन सक्छ । जाली कागजका आधारमा तिर्न बाध्य पारिएको चर्को ब्याजदरका कारण आफूहरू मर्कामा परेको भन्दै देशभरका जिल्ला प्रशासन कार्यालयहरूमा ३ हजार २ सय थान उजुरी परेका छन्, जसमध्ये दुई तिहाइभन्दा बढी मधेश प्रदेशमा रहेबाट यो समस्याको मूल जरो मधेशमा गाडिएको देखिन्छ । मिटरब्याजीहरूले निरक्षर, विपन्न तथा आर्थिक रूपले अप्ठ्यारोमा परेका व्यक्तिहरूमाथि शोषणका विभिन्न माध्यमबाट उच्च दरमा ब्याज असुल्ने, ऋणीको जायजेथा कब्जामा लिने र ऋणको दुष्चक्रमा फसाई उठिबास लगाउने प्रवृत्ति मधेशमै ज्यादा देखिन्छ । यस्तो प्रवृत्ति रोक्न प्रादेशिक र स्थानीय सरकारको पनि विशेष भूमिका अपेक्षित छ । र, समस्याको दीर्घकालीन समाधानका लागि ग्रामीण इलाकाका विपन्न नागरिकको समेत औपचारिक वित्तीय प्रणालीमा पहुँच बढाउन आवश्यक छ, यसका निम्ति मिटरब्याजी अपराध नियन्त्रण सिफारिस कार्यदलले गृह मन्त्रालयमा बुझाएको प्रतिवेदनको उचित कार्यान्वयन गर्नुपर्छ । र जसरी हुन्छ, आफ्ना शोषितपीडित नागरिकलाई न्याय दिलाउनु राज्यको अनिवार्य दायित्व हो, यस क्रममा जस्तोसुकै कानुनी, प्रक्रियागत तथा प्राविधिक अड्चन देखिए पनि तिनको समेत हल खोज्नुपर्छ ।"
अनुकरणीय जीवनशैली,"सुका माना घ्यू खानेहरू समाचार यथार्थपरक हुनुका साथै जीवन जिउन उत्प्रेरणा दिने खालको छ । स्वच्छ हावापानीयुक्त नेपालका ग्रामीण बस्तीको प्राकृतिक जीवनशैली, खानपानले दीर्घजीवन बाँच्न सहयोग पुगेका उदाहरण अनगिन्ती छन् । जसमध्ये ओखलढुंगाको सन्दर्भ जोडेर प्रकाशित समाचारमा चार जना ज्येष्ठ नागरिकको स्वस्थ जीवनयापनको विषय सबै उमेरसमूहका व्यक्तिका निम्ति प्रेरणादायी बन्न सक्छ । उनीहरूको पालामा एकातिर यातायातको कठिनाइ हुँदा नुन लिन ओखलढुंगादेखि सिरहाको मिर्चैयासम्म पैदलै पुग्नुपर्ने, काठमाडौं आउन सात दिन लाग्नेलगायतका समस्या, अर्कातिर यसरी हिँड्दा व्यक्तिको शरीर तन्दुरुस्त हुन्छ । चार जनामध्ये १०२ वर्ष पुगेका जहानसिंह राईको तन्दुरुस्ती, स्वस्थ जीवन सबैका निम्ति अनुकरणीय देखिन्छ । विश्वयुद्ध चलिरहेका बेला भारतीय सेनामा भर्ती भएका राईले पछि बेलायती सेना, मलायाको पल्टनमा पनि काम गरेका थिए । अहिलेसम्म फौजीको जस्तै अनुशासन, फुर्ती र दैनिकी कायम रहँदा उनलाई देख्ने कसैले पनि शताब्दी नाघेको भन्दैन । बाँकी तीन जनाको कुरा गर्दा पहिले दर्जनौं गाईभैंसी पाल्ने गरेको, पशुपालनलाई प्राथमिकता दिनुका साथै कृषिकर्मलाई बढावा दिएको, अहिले उमेरले नेटो काट्दासमेत थाकेजस्तो नदेखिएको, निश्चित समयमा हिँडडुल गर्ने, सुत्ने, उठ्ने, खाने, आराम गर्ने नियम बनाइएको सन्दर्भ अनुकरणीय छ । साथै दिनहुँ १२ मुठी घ्यू खान नछुटाउने उनीहरूका निम्ति यो एकदमै पोषिलो खाद्यवस्तु सावित भएको छ । हुन त घाम, आराम, कसरत, स्वस्थकर खानेकुरा, आत्मविश्वास, साथीसंगीसँगको भलाकुसारी, हाँसो, नाचगान, आध्यात्मिक चिन्तनलगायत सन्दर्भ गाउँ, सहरवासीका निम्ति दीर्घजीवनका सञ्जीवनी मानिन्छन्, त्यसमाथि ज्येष्ठ नागरिकहरूको दैनिकीलाई थप ऊर्जाको स्रोत मान्न सकिन्छ । भुवनेश्वर शर्मा, चन्द्रागिरि२, काठमाडौं"
दलहरू नसुध्रिने भए,"प्रधानमन्त्री पुष्पकमल दाहाललाई मन्त्री छान्न कठिन भइरहेको छ । दस दलको गठबन्धन, विचार र दृष्टिकोणबिनाका भएकाले कोसँग गठबन्धन गर्ने र आफ्नो पार्टीले कस्तो एजेन्डालाई कार्यान्वयनमा लान सकिन्छ भनी सैद्धान्तिक निष्ठा नराख्ने भएकाले जोजता पनि र जसरी पनि सत्ता साझेदार हुन मरिहत्ते गर्ने यो शृंखला यो शासकीय स्वरूप रहेसम्म यसरी नै धीमा गतिमा चलिरहनेछ । तीन तहका सरकारका कर्मचारीलाई तलब खुवाउनसमेत राज्यको ढुकुटीबाट अपुग हुनुबाट स्पष्ट हुन्छ, देशको हालत कहाँ पुगिसक्यो भनेर । दोबरीतेबरी कर असुली गर्दा पनि विकास खर्चचाहिँ ऋणात्मक छ । कार्यकारीलाई बाँधेर राख्ने शासकीय स्वरूप भएको देश कसरी रुल अफ ल मा चल्न सक्छ ? सबैभन्दा ठूलो कुरा मन्त्री बन्न सांसद हुनैपर्ने प्रावधानले नै चुनाव खर्च यसरी बढेको हो । प्रधानमन्त्रीले विज्ञलाई मन्त्री नियुक्त गर्ने प्रणाली भए, सांसद र दलीय नभई समाजमा कहलिएका व्यक्तित्वलाई प्रवेश गराउने हो भने स्थिति अर्कै हुने थियो । जनता निराश भइसके, नेता र दलहरू सुध्रिने देखिँदैनन्, यस्तै अवस्था अरू केही वर्ष चल्यो भने देशमा थामी नसक्ने विद्रोह निम्तिन कसैले रोक्न सक्दैन । केदारनाथ त्रिपाठी, बूढानीलकण्ठ, काठमाडौं"
जता पनि व्यापारीकै रजाइँ,देश नै व्यापारीहरूको कब्जामा गइसक्यो अनि त्यो कालीमाटीमा रजाइँ गर्नु कुनचाहिँ ठूलो कुरा भयो र ! लभ ताम्रकार
राज्यसत्ताका अनुत्तरित प्रश्नहरू,"सुधार सम्भव छ मुलुकमा संघीय लोकतान्त्रिक गणतन्त्रात्मक शासन व्यवस्था वहाल रहेकाले योभन्दा अर्को उत्कृष्ट राजनीतिक व्यवस्थाका लागि विद्रोह आवश्यक छैन । जनताको स्वामित्वबाट टाढा हुँदै गएको राज्य सत्ता र पार्टी सत्तालाई सही मार्गमा ल्याउने क्षमता अझै पनि नागरिकमा छ । नागरिकको त्यस्तो क्षमताको संगठित स्वरूपको विकास गर्नु आवश्यक छ । राजनीतिक दलहरू नीति, सिद्धान्त र दर्शन अनि आफ्नो वर्गीय पक्षधरतामा चल्नेबित्तिकै बहुदलीय व्यवस्थामा दलको नियन्त्रणमा रहने राज्य संयन्त्रलाई लिकमा ल्याउन कुनै कठिनाइ पर्दैन । राज्य संयन्त्रमा जनताको स्वामित्व फर्काउने प्रयासको थालनी राजनीतिक दलबाट मात्र सम्भव छ । राजनीतिक दल र तिनका कार्यकर्तामा वर्गीय पक्षधरताको चेतना र आलोचनात्मक चेतको विकास नभई अभिजात्य वर्गको कब्जामा रहेको राज्यलाई आमजनताको अधीनमा ल्याउन सकिँदैन । राजनीतिक दलको आन्तरिक प्रजातन्त्र हरेक नागरिकको साझा चासो र सरोकारको विषय हो । कुनै एक दलको आन्तरिक प्रजातन्त्रको विषय अर्को दलको पनि चासो र सरोकारको विषय बन्नुपर्छ । आजका प्रमुख दलहरूले आन्तरिक प्रजातन्त्रको वैधानिक अभ्यास गर्ने र तिनीहरू नीति, सिद्धान्त र दर्शनका आधारमा स्वचालित हुनेबित्तिकै राज्यसंयन्त्रमा जनताको साझा स्वामित्व पुनःस्थापना हुनेछ । अतः, राजनीतिमा सक्रिय वा सरोकार राख्ने प्रत्येक नागरिकले एउटा साझा प्रण गरौं । राजनीति र राज्यसत्तामा अभिजात्य वर्गको स्वामित्व समाप्त गरौं । यसो नगरीकन यथाअवस्थामा यो राज्यसत्ता अघि बढ्न सक्दैन । त्यसका लागि सचेत, संगठित र सामूहिक प्रयत्नको खाँचो छ ।"
राहुल गान्धीको विपक्षी राजनीति,"मुद्दैमुद्दाको भारी अघिल्लो आम चुनावका बेला सबै चोरको नाम मोदी किन भयो ? भनेर दिएको अभिव्यक्तिले गान्धीलाई यति बेला अप्ठ्यारोमा पारेको छ । यसले एउटा सिंगो समुदायको अपमान गरेको भन्दै भाजपाका गुजरातका विधायक पूर्णेश मोदीले मानहानी मुद्दा दायर गरेका थिए । यही मुद्दामा जिल्ला अदालतले गान्धीलाई दुई वर्ष कैद र १५ हजार जरिवानाको सजाए सुनाएको हो । भारतको संविधान र लोक प्रतिनिधित्व कानुनले २ वर्ष वा त्योभन्दा बढी सजाय पाएका व्यक्तिको सांसद पद खारेज हुने र त्यस्तो व्यक्तिले तोकिएको जेलसजाय भुक्तान गरेपछि अर्को ६ वर्षसम्म चुनावमा उम्मेदवार बन्न नपाउने व्यवस्था गरेको छ । अदालतको आदेश आएको २४ घण्टामै लोकसभाले उनको सदस्यता रद्द गरिदियो । सरकारी निवास खाली गरिदिन सूचना जारी गरिएको छ । लोक प्रतिनिधित्व कानुनमा अदालतले फैसला दिएको मितिबाट तीन महिनापछि मात्रै संसद्को सदस्यता खारेजीसम्बन्धी निर्णय हुने व्यवस्था छ । यस अवधिमा दोषी सांसद माथिल्लो अदालत जान सक्छ । यो व्यवस्थाका कारण माथिल्लो अदालतमा मुद्दा चलिरहेको देखाएर विधायकले आफ्नो पद गुमाउनुपर्ने स्थिति बन्दैन । तर, सुप्रिम कोर्टको सन् २०१३ को एउटा आदेशले सांसदले पाएको छुटमा रोक लगाइदियो । सन् २००५ मा केरलका वकिल लिली थाँमसले सुप्रिम कोर्टमा पेन्डिङ मुद्दाका कारण सजाय पाएका सांसदहरूले अयोग्यताबाट उन्मुक्ति पाउन नहुने माग गर्दै मुद्दा दायर गरेका थिए । यसको सनुवाइ गर्दै सन् २०१३ मा तल्लो अदालतको फैसलापछि नै सांसदको अयोग्यताको विषय कार्यान्वयनमा जाने फौसला आएको थियो । सोही वर्ष यही आदेशका कारण चारा घोटालामा दोषी ठहर भएका राष्ट्रिय जनता दलका अध्यक्ष लालुप्रसाद यादवको लोकसभा सदस्य तत्कालै खारेजीमा परेको थियो । कंग्रेस नेतृत्वको गठबन्धनमा रहेका लालु यादवको संसद् सदस्यता बचाउन मनमोहन सिंह सरकारले अदालतको आदेशलाई निष्प्रभावी बनाउने अध्यादेश ल्याएको थियो । त्यसबेला कंग्रेसका प्रवक्ताले अध्यादेशको विशेषताको जानकारी दिन गरेको पत्रकार सम्मेलनमै पुगेर यिनै गान्धीले भ्रष्टाचार रोक्न यसले काम नगर्ने भन्दै च्यातेर विरोध जनाएका थिए । यही विरोधका कारण अध्यादेश फिर्ता लिनुपरेको थियो । इतिहासको यो कस्तो योग !सन् २००४ मै उत्तर प्रदेशको अमेठीबाट लोकसभा चुनाव जितेर राजनीतिमा प्रवेश गरेका गान्धी त्यसयता युथ कंग्रेसको नेतृत्व गर्दै पार्टी महासचिव र अध्यक्षसमेत भइसकेका छन् । तर, उनको नेतृत्वले पार्टीलाई अझैसम्म लाभ पुग्न सकेको छैन । अघिल्लो आम चुनावमा पार्टीले नराम्रो पराजय बेहोरेपछि उनले अध्यक्षबाट राजीनामा दिएका थिए । पछिल्लो समय राजनीतिक कद बढ्दै गएपछि उनीमाथि सरकारी तथा अदालती हमला पनि बढिरहेका छन् । सन् १९३८ मा जवालहरलाल नेहरूले स्थापना गरेको नेसनल हेराल्ड पत्रिकाको सेयर तथा त्यसमाथिको सरकारी ऋण मिनहासम्बन्धी मुद्दामा गान्धी मुछिएपछि सरकार मातहतको प्रवर्तन निर्देशनलायले उनीमाथि छानबिन गर्दै आएको छ । मुद्दा पुरानै भए पनि गत वर्ष यसलाई बढाइयो । यसबाहेक भाषणलाई आधार मानेर विभिन्न अदालतमा मानहानीका पाँच मुद्दा उनीमाथि चलिरहेका छन् । सोहीमध्येको एउटाको फैसला अहिले आएको हो । यसले उनको राजनीतिक भविष्यमाथि प्रश्न खडा गरेको छ । अन्य मुद्दाका फैसला बाँकी नै रहेकाले उनको राजनीति कता डोरिने हो, यसै भन्न सक्ने स्थिति छैन । तर, लोकतन्त्र बचाउन उनले गरेको साहससंर्घषले भारतीय राजनीतिमा विपक्षी आवाजलाई भने बलियो बनाइरहेको छ ।"
प्रजनन अधिकार र पुरुष सहभागिता,"सुधारको आवश्यकताप्रजनन स्वास्थ्य क्षेत्रलाई सुधार्न दिगो विकास आयोजनाले स्वास्थ्य, शिक्षा र लैंगिक समानतालाई पनि लक्ष्य तोक्ने गर्छ । यो आयोजनाले सन् २०३० सम्ममा मातृमृत्यु दर दुई तिहाइले झार्ने उद्देश्य राखेको छ । तर, सुरक्षित गर्भपतनमा पहुँच नबढाउँदासम्म मातृशिशु मृत्युदर कम गर्न सकिँदैन । तसर्थ यो सेवालाई विश्वको हरेक राष्ट्रका गरिब समुदाय, युवा र जोखिमपूर्ण अवस्थामा रहेका महिला तथा किशोरीहरूमा पुर्याउनुपर्छ ।प्रजनन अधिकारले कानुनी मान्यता पाएर पनि समाजमा आजसम्म स्वीकृत हुन नसकेकाले असुरक्षित गर्भपतन आमाहरूको मृत्युको एक प्रमुख कारण बन्दै आएको छ । संविधानले महिलाविरुद्व धार्मिक, सामाजिक, सांस्कृतिक, परम्परा, प्रचलन वा अन्य कुनै आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको हिंसाजन्य कार्य वा शोषण गरिने छैन । त्यस्तो कार्य कानुनबमोजिम दण्डनीय हुनेछ र पीडितलाई कानुनबमोजिम क्षतिपूर्ति पाउने हक हुनेछ भनेको छ । तर यही अधिकार व्यवहारमा लागू हुन सकेको छैन । महिलालाई शिक्षा, स्वास्थ्य, रोजगारी र सामाजिक सुरक्षामा सकारात्मक विभेदका आधारमा विशेष अवसर प्राप्त गर्ने हक हुनेछ भनेर संविधानले नै अधिकार दिएको छ । कानुनी प्रावधान के छ, कस्तो उपचारका लागि कहाँ जाने, प्रजनन स्वास्थ्यप्रतिको खेलबाडले कस्तो परिणाम दिन्छ भन्ने विषयमा प्रस्ट नहुँदा जटिलता झन् थपिएको छ । नेपालले सन् २०१५ मा निःशुल्क गर्भपतन सेवाको घोषणा गरिसकेको भए पनि कार्यान्वयमा आउन भने बाँकी छ । ३८ प्रतिशत महिलालाई मात्र निःशुल्क गर्भपतन सेवाबारे जानकारी भएको नेपाल डेमोग्राफिक एन्ड हेल्थ सर्भे ले जनाएको थियो । महिला प्रजनन स्वास्थ्यमा सुधार ल्याउन पुरुष तथा युवकको भूमिका महत्त्वपूर्ण हुन्छ । मातृ मृत्युदर कम गर्न र शिशुको जीवन बचाउन यस सन्दर्भलाई महिलाको सरोकारका रूपमा मात्र नहेरी पुरुषले आफ्नो जिम्मेवारीका रूपमा लिनु आवश्यक छ । पुरुष सहभागिता बढे मात्रै मातृशिशु मत्युदर कम गर्न सकिन्छ । त्यस्तै महिला अधिकारलाई पूर्णता दिन गर्भपतनको अधिकारको कार्यान्वयनका लागि पूर्वाधारहरूको आवश्यकता छ । साथै, अन्तर्राष्ट्रियस्तर सन्धिसम्झौता र घोषणालाई अविलम्व कार्यान्वन गराउन पनि राज्य लाग्नैपर्छ ।"
'मिर्गौला प्रत्यारोपण सफलता ९९ प्रतिशतभन्दा बढी,केन्द्रको सेवा थप विश्वसनीय र गुणस्तरीय बनाउँदै धनी र गरिब सबैको पहुँचमा राख्न के योजना छ ?एउटा संस्थाले मात्र धान्न सक्दैन । हाल केन्द्रमा सय बेड छ । यसलाई ५०० बेड बनाए पनि माग पूरा हुँदैन । हाल नेपालमा ३ हजार मिर्गौला र एक हजार कलेजो प्रत्यारोपणको बर्सेनि माग छ । केन्द्रले २०० जनाको मिर्गौला प्रत्यारोपण गरिरहेको छ । कलेजो भने अहिलेसम्म १० जनामा प्रत्यारोपण गरेका छौं । भनेपछि यो केन्द्रले मात्र माग धान्न सक्दैन । त्यसैले सेवा ७ वटै प्रदेशमा विस्तार गर्नुपर्छ । काठमाडौंमा आउन नसक्नेका लागि प्रदेशमा सेवा विस्तार गर्दा फाइदा पुग्छ । ३ प्रदेशमा मिर्गौला प्रत्यारोपणको काम सुरु नै भइसकेको छ । बाँकी प्रदेशमा पनि छिट्टै गर्छौं । प्रत्यारोपण प्रतिष्ठान बनाउने योजना कार्यान्वयन भयो भने प्रत्यारोपण अभावले कुनै नेपालीको ज्यान जाने छैन ।
सर्वेक्षक र लेखापढी व्यवसायी घूस सहित पक्राउ,(काठमाडौं)मनमैजुका नापी सर्वेक्षक रमेश उपरकोटी र लेखापढी व्यवसायी अभिशेष कार्कीको साथबाट अख्तियार दुरुपयोग अनुसन्धान आयोगको टोलीले थप साढे ९ लाख रुपैयाँ नगद र १६ लाख रुपैयाँको चेक बरामद गरेको छ । जग्गा कित्ताकाट गरिदिने भन्दै सेवाग्राहीबाट लिएको १ लाख ७५ हजार रुपैयाँ घूससहित उनीहरू पक्राउ परेका थिए । नापी सर्वेक्षक उपरकोटीलाई घूस लिँदालिँदै मंगलबार दिउँसो अख्तियारको टोलीले कार्यकक्षबाटै पक्राउ गरेको थियो । सोही क्रममा नापी सर्वेक्षकसँग मिलेर घूस डिल गर्ने कार्कीलाई पनि अख्तियारको टोलीले पक्राउ गरेको थियो । अनुसन्धान गर्ने क्रममा उपरकोटी र कार्कीको साथबाट थप नगद र चेक बरामद भएको अख्तियारका प्रवक्ता भोला दाहालले बताए । दाहालका अनुसार कार्कीको साथबाट स्रोत नखुलेको थप ७ लाख ६९ हजार ५ सय नगद र १६ लाख रुपैयाँको चेक तथा उपरकोटीको साथबाट थप १ लाख ८५ हजार ३ सय ८८ रुपैयाँ भेटिएको छ । ती सबै नगद र चेक रकमको स्रोत नखुलेको प्रवक्ता दाहालको भनाइ छ । लेखापढी व्यवसायी कार्की मुक्तिनाथ कानुनी सेवाका प्रमुख हुन् । सेवाग्राहीलाई जग्गा कित्ताकाट गराइदिने प्रलोभनमा नापी सर्वेक्षक उपरकोटीले लेखापढी व्यवसायी कार्कीमार्फत घूस डिल गरेका थिए । त्यसको सूचना पाएपछि अख्तियारको टोली नापी कार्यालयमा पुगेको थियो ।
भन्सार छलीको शंकामा २० वटा ट्रक नियन्त्रणमा,"(काठमाडौं) राजस्व अनुसन्धान विभागले राजस्व छलीको शंकामा विभिन्न भन्सार नाकाबाट छुटेका २० वटा भारतीय र नेपाली मालवाहक ट्रक नियन्त्रणमा लिएको छ । विभागले नाकाबाट छुटेका ट्रकलाई काठमाडौं आउँदै गरेको अवस्थामा सशस्त्र प्रहरी बलको सहयोगमा नियन्त्रणमा लिएर छानबिन थालेको हो । विभागले करोडौं मूल्यका व्यापारिक सामान आयातका क्रममा भन्सार बिन्दुमा राजस्व चुहावट गरेको आशंकामा ट्रक नियन्त्रणमा लिइएको जनाएको छ । चालु आर्थिक वर्षमा लक्ष्यअनुसार राजस्व संकलन नभएको अवस्थामा भन्सार बिन्दुलाई केन्द्रित गरेर चुहावट नियन्त्रणको कोसिस गरिएको बताइएको छ । विभागले नियन्त्रण लिएका सामानमा तयारी कपडा, जुत्ता, हार्डवेयर, कस्मेटिक, टायल, ब्लाङ्केट, चामललगायतका छन् । वीरगन्ज, विराटनगर, भैरहवा र रसुवा भन्सारबाट काठमाडौं आउने क्रममा बाटोबाटै ट्रक नियन्त्रणमा लिइएको विभागका प्रवक्ता तथा उपमहानिर्देशक प्रद्युम्नप्रसाद उपाध्यायले जनाए । सामान बोकेका केही ट्रक चोभार सुक्खा बन्दरगाहबाट समेत नियन्त्रणमा लिइएको छ । ती ट्रक एवं कन्टेनर पुल्चोकस्थित विभागको सातामा राखिएको छ । १० दिनदेखि नियन्त्रणमा लिइएका ट्रक जाँच गरेर अनुसन्धान भइरहेको विभागले जनाएको छ । विभागले व्यवसायीलाई दुःख दिने नियतले ट्रक एवं कन्टेनर नियन्त्रणमा लिएको एक आयातकर्ताले गुनासो गरे । मुलुकमा आर्थिक संकट देखिन थालेका बेला नियमसंगत रूपमा भन्सार तिरेर आयात गरिरहेको अवस्थामा एकै पटक धेरै कन्टेनर नियन्त्रणमा लिएर व्यवसायीलाई दुःख दिन खोजिएको उनको भनाइ छ । मुलुकमा राजस्व संकलन न्यून भएर साधारण खर्च धान्नसमेत कठिन भएका बेला भन्सार नाकाहरूबाट हुने आयातमा बढी निगरानी गरिएको विभागका एक अधिकारीले बताए । राजस्वले नमुनाका रूपमा ट्रक जाँच गर्न सक्ने भए पनि सबैलाई गलत देख्न नहुने उनको भनाइ छ । मुख्यतया भन्सारबाट छुटेका ट्रकका सामानको मूल्यांकन दर, गुणस्तर, परिमाण र त्यसका आधारमा आयातकर्ताले तिरेको राजस्व रकममा आधारित भएर अनुसन्धान गरिने प्रवक्ता उपाध्यायले जनाए । नियन्त्रणमा लिइएका केही कन्टेनर जाँच गरिसकेको उनको भनाइ छ । राजस्व चुहावट अनुसन्धान तथा नियन्त्रण ऐन (पहिलो संशोधन २०७६) को दफा १५ अनुसार विभागले ५० लाखसम्मको बिगो कायम भए आयातकर्ताले उक्त जरिवानाबापतको रकम सामान लैजान सक्छ । तर ५० लाखभन्दा बढी बिगो रकम तिर्नुपर्ने देखिए आयातकर्ताविरुद्ध मुद्दा दायर गर्ने प्रावधान छ । यस्तो अवस्थामा सामानसमेत जफत हुने दाबीसहित मुद्दा दायर गरिनेछ । मुद्दामा सरकारी दाबीअनुसार बिगो कायम भए कसुरको मात्राअनुसार व्यवसायीलाई कैद सजाय हुनेछ ।"
असारभित्र तीन कम्पनीको २२८ मेगावाट बिजुली थपिँदै,"(काठमाडौं)चिलिमे जलविद्युत् कम्पनीको अगुवाइमा निर्माणाधीन तीन कम्पनीबाट २२८ मेगावाट बिजुली यसै आर्थिक वर्षमा उत्पादन हुने भएको छ । रसुवागढी, मध्यभोटेकोशी र माथिल्लो साञ्जेन जलविद्युत् आयोजनाबाट २२७८ मेगावाट बिजुली असारमा उत्पादन थाल्ने गरी तयारी भइरहेको बताइएको छ । सिन्धुपाल्चोकमा निर्माणाधीन १०२ मेगावाटको मध्य भोटेकोशी, रसुवामा निर्माणाधीन १११ मेगावाटको रसुवागढी र १४८ मेगावाटको माथिल्लो साञ्जेन जलविद्युत् आयोजनाबाट असारमा उत्पादन गर्ने तयारी भइरहेको कम्पनीले जनाएको छ । चिलिमेले तीन आयोजनाका लागि छुट्टाछुट्टै कम्पनी स्थापना गरी आयोजना निर्माण गरिरहेको छ, जसमा रसुवागढी ९० प्रतिशतभन्दा बढी र मध्य भोटेकोशीको तथा माथिल्लो साञ्जेनको काम ९५ प्रतिशत सकिएको कम्पनीका प्रमुख कार्यकारी अधिकृत (सीईओ) सुवासकुमार मिश्रले जनाए । भूकम्प तथा कोभिडको समस्याले निर्माणमा केही ढिलाइ भए पनि हाल तीन ओटै आयोजनाको काम तीव्र गतिमा भइरहेको हुँदा निर्माण कार्य यसै आर्थिक वर्षमा सकिने उनको भनाइ छ । मध्य भोटेकोशी जलविद्युत्लाई ०७१ साउनमा आएको जुरे पहिरोले निकै असर गरेका कारण पनि निर्माणमा ढिलाइ भएको उनले बताए । ०७२ वैशाखको विनाशकारी भूकम्प, ०७२ असोजदेखि करिब साढे पाँच महिना नेपालभारत सीमामा भएको अवरोध, ०७३ असारमा भोटेकोशी नदीमा आएको बाढी, गत वर्षको असारमा निर्माणस्थल भोटेकोशी नदी एवं आसपासको क्षेत्रमा आएको बाढीपहिरो र कोभिड महामारीका कारण आयोजना निर्माणमा असर परेको कम्पनीले जनाएको छ । तीन आयोजनाको कुल लागत करिब ३८ अर्ब १० करोड रहेको कम्पनीले बताएको छ ।मध्य भोटेकोशी आयोजनाको अनुमानित लागत १५ अर्ब ५ करोड, रसुवागढी जलविद्युत् २१ अर्ब र माथिल्लो साञ्जेनको दुई साढे २ अर्ब रुपैयाँ रहेको कम्पनीले जनाएको छ । रसुवागढीको अन्तिम चरणको काम सकिएको रसुवागढी जलविद्युत् कम्पनीका सूचना अधिकारी नरनाथ न्यौपानेको भनाइ छ । मध्य भोटेकोशीको पनि अन्तिम चरणको काम भइरहेको आयोजना प्रमुख रामगोपाल शिवाकोटीले बताए । कम्पनीले मध्य भोटेकोशी जलविद्युत् आयोजनालाई तीन चरणमा विभाजन गरी काम गरिरहेको छ, जसमा सुरुङको काम भइरहेको शिवाकोटीले जनाए । नयाँ खिम्तीबाह्रबिसे प्रसारण लाइन असारमा सक्न निर्देशन१०२ मेगावाटको मध्य भोटेकोशीको बिजुली प्रसारणका लागि अत्यावश्यक नयाँ खिम्तीबाह्रबिसे प्रसारण लाइन समयमै सक्न नेपाल विद्युत् प्राधिकरण प्राधिकरणले निर्देशन दिएको छ । तामाकोशीकाठमाडौं २२०४०० केभी प्रसारण लाइन आयोजनाअन्तर्गत नयाँ खिम्तीबाह्रबिसे खण्ड निर्माण भइरहेको छ । मध्य भोटेकोशी जलविद्युत् आयोजनाको बिजुली प्रसारण लाइन अभावमा खेर नजाओस् भनेर प्राधिकरणले प्रसारण लाइनलाई समयमा सक्न भनेको हो । बिजुली खेर जान नदिन प्राधिकरणले नयाँ खिम्तीबाह्रबिसे खण्ड निर्माणलाई उच्च प्राथमिकतामा राखेको छ । नयाँ खिम्तीमा ४ सय केभी सबस्टेसन निर्माण र सबस्टेसनको क्षमतावृद्धिका लागि २२०१३२३३ केभी, २०० एभीए क्षमताको थप पावर ट्रान्सफर्मर जडान जारी रहेको प्राधिकरणको भनाइ छ । कामको प्रगतिबारे जानकारी लिन प्राधिकरणका कार्यकारी निर्देशक कुलमान घिसिङसहितको टोलीले शनिबार उक्त क्षेत्रको निरीक्षण गरेको छ । प्राधिकरणका कार्यकारी निर्देशक घिसिङ, प्रसारण निर्देशनालय उपकार्यकारी निर्देशक दीर्घायुकुमार श्रेष्ठ, आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान सम्मिलित टोलीले स्थलगत अनुगमन गरी प्रसारण लाइन र सबस्टेसन निर्माण प्रगतिबारे छलफल गरेको छ । टोलीले नयाँ खिम्तीबाह्रबिसे खण्ड प्रसारण लाइन र सबस्टेसनको काम छिटो सक्न आयोजना व्यवस्थापन र निर्माणमा संलग्न व्यवसायीलाई निर्देशन दियो । आयोजना समयमै सकिए मध्यभोटेकोशीको बिजुली सिधै जोड्न सकिने विकल्प देखिएको छ । निर्माण छिटो सक्न आयोजनाका दातृ निकायबाट पनि बारम्बार ताकेता आइरहेको छ, वर्षायाम सुरु हुनुअघि नै जनशक्ति तथा उपकरण थप गरी निर्माणमा तीव्रता दिनुहोस्, घिसिङले भने, स्थानीय समस्या समाधान गरी आगामी साउनभित्र निर्माण सकौं । रामेछापका मन्थली नगरपालिका१३ साँखे (फुलासी) स्थित नयाँ खिम्ती सबस्टेसनदेखि सिन्धुपाल्चोकको बाह्रबिसे सबस्टेसनसम्मको प्रसारण लाइनको लम्बाइ ४३ किमि छ ।"
तयारीबिनाका ठेक्काले गौरवका आयोजना सुस्त,बबई सिाचाइ अबको ४ महिनामा सक्नुपर्नेमा समय थपेर ०८२८३ पुर्याइयो । ११ अर्ब ९२ करोड ५१ लाख खर्च भइसकेकामा प्रगति ६५४१ प्रतिशत ।सिक्टा सिाचाइ०७१७२ भित्रै निर्माण सक्नुपर्नेमा समय थपेर २०८९९० सम्म पुर्याइयो । १९ अर्ब ७२ करोड रुपैयाँ खर्च भइसकेको आयोजनाको प्रगति ३९२२ प्रतिशत मात्रै । रानीजमरा कुलरिया सिाचाइ ०७४७५ मा सकिनुपर्नेमा समय थपेर ०८०८१ पुर्याइयो । लागत अनुमान १२ अर्ब ३७ करोड रहेकामा बढाएर २७ अर्ब ५२ करोड पुर्याइयो । प्रगति ५८७० प्रतिशत ।महाकाली सिाचाइ ०८८८९ भित्र सक्ने लक्ष्य । लागत अनुमान ३५ अर्ब रुपैयाँ रहेकामा ५ अर्ब ४० करोड ४१ लाख खर्च भइसक्यो । १५७० प्रतिशत प्रगति । भेरी बबई डाइभर्सन०७९८० मा सक्नुपर्नेमा ०८२८३ सम्म सक्ने लक्ष्य । सुरु लागत १६ अर्ब ४३ करोड । भौतिक प्रगति ५८५ प्रतिशत । मध्यपहाडी राजमार्ग ०७३७४ मा सक्ने लक्ष्य राखिएकामा पटकपटक म्याद थपी ०८४८५ सम्म पुर्याइँदै । लागत अनुमान ३३ अर्ब ३६ करोड । अहिलेसम्म ६० अर्ब ६५३ करोड रुपैयाँ खर्च । प्रगति ६६९८ प्रतिशत ।हुलाकी राजमार्गसमय सकिन चार महिना बाँकी छँदा भौतिक प्रगति ८३ प्रतिशत । म्याद थपेर ०८२८३ सम्म पुर्याइयो । सुरु लागत ४७ अर्ब २४ करोड रहेकामा बढाएर ६७ अर्ब पुर्याइयो । ५६ अर्ब ८ करोड रुपैयाँ खर्च । कोशी करिडोर (उत्तरदक्षिण) ०८०८१ मा आयोजना सकिने भनिए पनि अहिलेसम्म प्रगति ४५ प्रतिशत । म्याद थपेर ०८३८४ सम्म पुर्याइयो । सुरु लागत ५ अर्ब १५ करोड रुपैयाँ रहेकामा संशोधन गरेर १६ अर्ब २० करोड पुग्यो । ४ अर्ब ६० करोड रुपैयाँ खर्च भइसकेको । कालीगण्डकी करिडोर (उत्तरदक्षिण) ०८०८१ मा निर्माण सक्नुपर्ने भए पनि प्रगति ४५ प्रतिशत मात्रै । सुरु लागत अनुमान २० अर्ब रहेकामा संशोधन गरेर २५ अर्ब पुर्याइयो । कर्णाली करिडोर (उत्तरदक्षिण) ०७० भित्र सक्ने भनिएकामा पटकपटक समय थपेर ०८३८४ पुर्याइयो । साढे ८ किमि ट्र्याक खोल्नुपर्नेमा साढे दुई किमि मात्रै । सुरु लागत अनुमान ४ अर्ब १० करोड रुपैयाँ रहेकामा संशोधन गरेर ६ अर्ब ६६ करोड पुग्यो । प्रगति २२ प्रतिशत । कान्ति लोकपथ०७९८० भित्र सकिनुपर्नेमा म्याद थपेर ०८१८२ पुर्याइयो । २ अर्ब ८२ करोड खर्च । प्रगति ८८ प्रतिशत ।मदन भण्डारी राजमार्ग निर्माण थालेको ४ वर्षमा प्रगति ३९ प्रतिशत । अनुमानित लागत ७५ अर्ब । ०८१८२ भित्र सक्ने लक्ष्य ।फास्ट ट्र्याक०८०८१ सम्म सक्नुपर्नेमा प्रगति २३१८ प्रतिशत मात्रै । लागत अनुमान १ खर्ब १६ अर्ब रहेकामा संशोधन गरेर १ खर्ब ७५ अर्ब रुपैयाँ पुर्याइयो । खोकना खण्डको जग्गा विवाद जारी । सुनकोशी मरिण डाइभर्सन०८२८३ भित्र सक्नुपर्नेमा भौतिक प्रगति १३५ प्रतिशत । लागत अनुमान ४६ अर्ब १९ करोड । ६ अर्ब १ करोड २७ लाख खर्च भइसकेको ।
अर्थ संक्षेप,"एमजी जेडएसको बुकिङ खुला काठमाडौं (कास) एमजी गाडीका लागि नेपालको आधिकारिक आयातकर्ता तथा वितरक पारामाउन्ट मोटर्सले विद्युतीय एसयूभी एमजी जेडको प्रिबुकिङ खुलाएको छ । यस मोडलमा २८० एनएमको अधिकतम टर्क प्रदान गर्न सक्ने ९९ किलोवाटको मोटर र ५१ केडब्ल्यूएचको ब्याट्री क्षमता रहेको कम्पनीले जनाएको छ । आधा घण्टामै ८० प्रतिशत चार्ज हुने यसको ब्याट्रीले सिंगल चार्जमै ३२० किलोमिटर वाइड रेन्ज प्रदान गर्ने कम्पनीको दाबी छ ।आध्यात्मिक सर्किट चिनाउने पुस्तक काठमाडौं (कास) नेपाल र भारतका सांस्कृतिक एवं आध्यात्मिक विभिन्न ५ सर्किटलाई समेटेर पुस्तक लेखिएको छ । नेपालभारत उद्योग वाणिज्य संघले रिलिजियस एन्ड स्पिरिच्युअल सर्किट नेपाल एन्ड इन्डिया नामक कफी टेबल पुस्तक प्रकाशन गरी लोकार्पण गरेको हो । संस्कृति, पर्यटन तथा नागरिक उड्डयनमन्त्री सुदन किराती, संघकी अध्यक्ष सिर्जना राणा, नेपालका लागि भारतीय राजदूत नवीन श्रीवास्तव र परारष्ट्र सचिव भरतराज पौड्यालले संयुक्त रूपमा सोमबार पुस्तक लोकार्पण गरे ।कृषि विकास बैंकको १३ प्रतिशत लाभांश काठमाडौं (कास) कृषि विकास बैंकको वार्षिक साधारणसभाबाट १३ प्रतिशत लाभांश पारित भएको छ । मंगलबार बसेको साधारणसभाले ११ प्रतिशत नगद लाभांश र २ प्रतिशत बोनस सेयर वितरण गर्ने प्रस्ताव पारित गरेको छ । सेयरधनीबाट प्राप्त सुझावलाई नियमानुसार कार्यान्वयन गर्दै जाने अध्यक्ष रामशरण पुडासैनीले बताए । अमरसिंहलाई सिद्धार्थका २० थान कम्प्युटर काठमाडौं (कास) सिद्धार्थ बैंकले अमरसिंह माध्यमिक विद्यालयलाई २० थान कम्प्युटर सहयोग गरेको छ । यसका लागि आवश्यक सोलार, यूपीएस र ब्याट्री प्रदान गर्ने तथा दृष्टिविहीन विद्यार्थीका लागि बहुउद्देश्यीय हल निर्माण गर्न ४० लाख रुपैयाँसम्मको सहयोग गर्ने सम्झौता गरेको छ ।"
पटकपटक बेचिएपछि उद्धार,"(काठमाडौं)विदेशी नागरिकको सहयोगमा कक्षा १२ सम्म अध्ययन गरेकी सुर्खेत भेरीगंगाकी २० वर्षीया कल्पना (नाम परिवर्तन) ले कमजोर आर्थिक अवस्थाका कारण पढाइलाई निरन्तरता दिन सकिनन् । घरको आर्थिक अवस्था सुधार्ने लक्ष्य राखेर उनले वैदेशिक रोजगारमा जाने मनस्थिति बनाइन् । नातामा दिदी पर्नेलाई आफ्नो इच्छा व्यक्त गरिन् । ती दिदीले पनि कल्पनालाई थुप्रै मान्छेलाई वैदेशिक रोजगारमा पठाइसकेको जानकारी गराउँदै दीपक मगर भन्ने व्यक्तिसँग भेटेर कुरा गर्न सल्लाह दिइन् । कल्पनाले पुस पहिलो साता एजेन्ट दीपकलाई काठमाडौंस्थित सामाखुसी चोकमा भेटिन् । उनले कल्पनालाई भिजिट भिसामा बिनाशुल्क दुबई (यूएई) लैजाने र त्यहाँ ११ सय दुबई दिराम (करिब साढे ३८ हजार रुपैयाँ) मासिक पारिश्रमिक पाउने गरी घरायसी काम लगाइदिने प्रलोभन देखाए । कल्पना भिजिट भिसामा दुबई जान तयार भइन् । दीपकले कागजात मिलाउने अर्को व्यक्ति छ भन्दै कल्पनालाई मौसम भन्ने एजेन्टसँग चिनजान गराइदिए । कागजात नमिलुन्जेल कल्पनालाई काठमाडौं नयाँ बसपार्क नजिक भाडाको फल््याटमा अन्य ७ महिलासँग राखे । उनलाई त्यहाँ झन्डै १ महिना राखे । ती एजेन्टले कल्पनालाई पुसको अन्त्यतिर दुबईको भिसा आएको जानकारी गराउँदै थप एक साता सोही फ्ल्याटमा राखे । मौसम भन्ने एजेन्टले कल्पनालाई माघ २ मा दुबई उड्ने दिन तय भएको जानकारी गराए । उनले त्रिभुवन अन्तर्राष्ट्रिय विमानस्थलमा प्रहरी, माइती नेपालका व्यक्तिहरूले सोधे भने दुबईमा आमा हुनुहुन्छ भन्नू भन्दै आमाको दुबईको नक्कली परिचयपत्र थमाइदिए । आमाले बोलाउनुभएको हो भन्नसमेत सिकाए । कल्पना माघ २ गते राति १० बजे एयर अरेबियामार्फत दुबई उडिन् । मलाई एयरपोर्ट पुर्याउन मौसम गएका थिए, उनले भनिन्, एयरपोर्ट पुगेपछि मौसमले २ सय डलर दिए अनि दुबई पुगेपछि ड्राइभर लिन आउँछ भनी मेरो फोटो खिचे । कल्पना दुबई पुगेपछि एजेन्टले भनेबमोजिम ड्राइभर लिन आए । ती ड्राइभरले कल्पनालाई कारमा झन्डै १ घण्टा यात्रा गराई भाडाको कोठामा पुर्याए । कोठामा पुगेपछि उनको राहदानी, भिसा, मोबाइल र एजेन्टले दिएको २ सय डलर जफत गरे । भोलिपल्ट अर्का एजेन्ट पाकिस्तानी नागरिक समीर भनिने व्यक्ति कल्पना बसेको कोठामा आए । ती पाकिस्तानीले संवेदनशील अंगहरूमा छुने, हात समात्ने गर्न खोज्यो तर मैले डरले कोठासँगैको साथीहरूलाई भन्नेबाहेक प्रतिवाद गर्न सकिनँ, उनले भनिन् ।दुबई पुगेको ३ दिनमा अर्की एजेन्ट मीना डोल्मा भन्नेले कल्पनाको अन्तर्वार्ता लिई फोटो खिचेर घर साहुको ह्वाट्सएपमा पठाइन् । कल्पना घरायसी कामका लागि छनोटमा परिन् । सोही दिन साहुको ड्राइभर लिन आए र १ घण्टाको यात्रापछि घर पुर्याए । त्यहाँ घर सफा गर्ने, आइरन लगाउने, खाना बनाउने, २ जना बच्चा हेर्नेलगायतको काम १८ घण्टासम्म गर्नुपर्थ्यो तर पेटभरि खाना खान पाइँदैनथ्यो, उनले भनिन्, खाइनखाई काम गर्दा बिरामी भएँ, साहुलाई बिरामी परें काम गर्न सक्दिनँ भन्दा एजेन्टको अफिसमा फिर्ता पठाइदियो ।अफिसमा फिर्ता भएपछि भोलिपल्टदेखि एजेन्ट समीरले उनलाई राम्रो काम दिलाउने प्रलोभन दिँदै स्पोन्सरले बोलाएको भनी कारमा राखे । कारलाई पार्किङ गर्ने ठाउँमा लगेर उनलाई जबर्जस्ती करणी गरे । त्यो समीरले बिरामी छु भन्दा पनि छोडेन, पीडित कल्पनाले भनिन्, एक हप्तापछि उसले होटलमा डेलिभरीको काम छ र १३०० दिराम मासिक पारिश्रमिक हुन्छ भन्दै होटल पुर्याएर पटकपटक जबर्जस्ती करणी गर्यो । त्यसपछि एजेन्टले ड्राइभरको साथ लगाएर अर्को घरमा काम गर्न पठाएको उनी बताउँछिन् । उनले त्यहाँ पनि घर सफा गर्ने, बच्चा हेर्ने, लुगा धुने, आइरन लगाउने काम गर्नुपर्थ्यो । दुई सातापछि सोही घरमा कुकको काम गर्ने ३१ वर्षीय एक पाकिस्तानी पुरुषले संवेदनशील अंगहरूमा छुने, ह्वाट्सएपमा अश्लील तस्बिर, म्यासेज पठाउने गर्न थाल्यो । उनले साहुलाई त्यसबारे जानकारी गराइन् । साहुले ती पुरुषलाई सम्झाउँदा पनि हर्कत रोकिएन ।कल्पनाले साहुलाई काम गर्न नसक्ने बताउँदै नेपाल फर्किने वातावरण मिलाइदिन अनुरोध गरिन् । तर, ती साहुले उनलाई १४ हजार दिराम (करिब ५ लाख रुपैयाँ) मा किनेको भन्दै उक्त रकम नतिरी जान नदिने बताए । कल्पनाले पाकिस्तानी एजेन्ट समीरलाई जतिसक्दो छिट्टै नेपाल फिर्ता पठाइदिन भनिन् । उनले बेवास्ता गरेपछि कल्पनाले आफूलाई पढाइमा सहयोग गर्ने स्वीडेनी नागरिक जोनाथन र जोन अबलेनलाई म्यासेज गरिन् । उनीहरूले माइती इन्डियाकी पूजा पाण्डे र बालकृष्ण पाण्डेलाई खबर गरी लब नेपाल, लब एन्ड होप नामक संस्थामार्फत दुबईबाट उद्धार गरिदिन अनुरोध गरे । माइती इन्डियाका पाण्डेलगायतले कल्पनाको उद्धारका लागि परराष्ट्र मन्त्रालय, अबुधावीस्थित नेपाली दूतावास, एनआरएनएलाई खबर गरे र फागुन ११ मा कल्पनाको उद्धार भयो । उद्धार भएर नेपाल आएकी कल्पनाले मानव बेचबिखन अनुसन्धान ब्युरोमा भिजिट भिसामा दुबई पुर्याएर बेचबिखन गर्नेहरूविरुद्ध उजुरी दर्ता गराएकी छन् । ब्युरोले पीडितको उजुरीका आधारमा अपराधमा संलग्नहरूको खोजी तथा अनुसन्धान गरिरहेको जनाएको छ । नेपाल सरकारले खाडी राष्ट्रमा घरेलु कामका लागि नेपालबाट कामदार जान रोक लगाएको छ । तर, नेपालबाट भिजिट भिसाको दुरुपयोग गर्दै एजेन्टहरूले घरेलु कामका लागि महिला लैजाने प्रवृत्ति बढेको प्रहरीले जनाएको छ ।"
३९ वर्षपछि रोक्यो भुटानले,"(काठमाडौं)नेपाली राष्ट्रिय टिमले २४ वर्षअघि दशरथ रंगशालामा भएको दक्षिण एसियाली महासंघीय खेलकुद (साफ खेलकुद १९९९) मा भुटानलाई ७० ले हराएको थियो । नेपाली पुरुष टिमले अन्तर्राष्ट्रिय फुटबलमा हात पारेको सबैभन्दा फराकिलो जित त्यही हो । पछिल्लोपल्ट पाँच वर्षअघि ढाकामा भएको साफ च्याम्पियनसिप (सन् २०१८) को भेटमा पनि नेपालले ४० को जित पाएको थियो । त्यसैले उत्कृष्ट लयमा नरहेको भए पनि नेपालले प्रधानमन्त्री त्रिदेशीय कपमा मंगलबार भुटानमाथि शतप्रतिशत जित कायमै राख्ने अपेक्षा गरिएको थियो ।तर, ६ हजार ६ सय ४० दर्शकसामु घरेलु टिम दक्षिण एसियाली फुटबलमा सबैभन्दा कमजोर मानिएको भटानमाथि लगातार १३ औं जित हात पार्न चुक्यो । नतिजामात्रै होइन, प्रदर्शन पनि कुनै पनि हालतमा प्रशंसा गर्न लायक भएन । बल नियन्त्रणमा भुटानी टिम हाबी रह्यो । ४० महिनापछि मैदानमा फर्किएको भुटानी टिमका खेलाडीहरूले नेपालका सेन्टरब्याकमा झरेका भर्सटायल फुटबलर रोहित चन्द, लेफ्टब्याकमा उत्रिएका विकास खवास र नयाँ राइटब्याक सनिश श्रेष्ठलाई सजिलै पन्छाइरहे । विशेषगरी एक घन्टासम्म नेपाल कुनै पनि पोजिसनमा राम्रो देखिएन । डिफेन्स, मिडफिल्डदेखि अग्रपंक्तिसम्मै संघर्षरत रह्यो । पाहुना टिमले बल खेलाउँदा घरेलु टिमले पछ्याइरह्यो ।सब्स्टिच्युट स्ट्राइकर दीपकराज सिंह ठकुरीले इन्ज्युरी समयमा गोल गरेपछि मात्रै नेपालले खेल ११ को बराबरी टुंग्याउँदै भुटानसँग पहिलो हार टार्यो । यस नतिजाले भुटानसँग ३९ वर्षको प्रतिद्वन्द्वितामा नेपालको जित शृंखलाले भने १२ खेलमा विश्राम लियो । नेपालमै आएर पहिलोपल्ट हार टारेको भुटान भने प्रतियोगिताको समूह चरणबाटै बाहिरिए पनि शिर उँचो गरेर स्वदेश फर्किने भएको छ । भुटानका प्रशिक्षक पेमा दोर्जीले भने, हामीले पहिला नेपालसँग सबै खेल हारेका थियौं । पहिलोपल्ट बराबरी गरेका छौं । इतिहास बनाएका छौं । जितिराखेको गेम अन्तिममा गोल खाएर जित्न नसक्दा दुःख त लाग्छ नै । फाइनल पुग्न सकेनौं । अब अर्कोपल्ट बलियो बनेर आउने छौं । इतिहास बनाएकाले हामी शिर उँचो बनाएर फर्कने छौं ।समूह चरणको अन्तिम खेलअघि तीनै टिमको फाइनल पुग्ने सम्भावना खुला थियो । प्रतियोगिताको पहिलो खेलमा नेपालले लाओसलाई २० ले हराएको थियो । त्यसपछि लाओसले भुटानविरुद्ध २१ को जित रचेको थियो । त्यसैले फाइनल पुग्न भुटानलाई नेपालविरुद्ध ऐतिहासिक जित चाहिएको थियो । तर, खेल बराबरीमै टुंगिएपछि नेपाल र लाओसले शीर्ष दुई स्थान हासिल गर्दै उपाधि होडमा शुक्रबार प्रतिस्पर्धा गर्ने पक्का भयो ।फेरिएको भुटानी टिमभुटानी कप्तान चेन्चो ग्याल्सेनले ११ औं मिनेटमा रोहितलाई पन्छाउँदै सिक्स यार्ड बक्स नजिक पुर्याएको बल अनन्त तामाङले क्लियर गर्दै नेपालको संकट टारेका थिए । तर, भुटानले अग्रता लिन धेरै कुर्नुपरेन । १९ औं मिनेटमा दावा छिरिङको कर्नरमा तेन्जिन नोर्बुको फ्री हेडर मा भुटान १० अगाडि बढ्यो । कर्नरमा तेन्जिनको चाल नेपाली डिफेन्सले बुझ्नै सकेन । कप्तान एवं गोलकिपर किरण चेम्जोङलाई पनि प्रतिक्रिया जनाउने समय थिएन ।पहिलो हाफको अन्त्यतिर नेपालले बराबरी गर्ने मौका पाएको थियो । तर, नजिकैबाट सनिशको हेडरमा बल पोस्टमाथि गयो । चोटमुक्त भएर फर्किएका अञ्जन विष्टले दोस्रो हाफको पहिलो मिनेटमै हेडद्वारा प्रहार गरेको बल गोलकिपर छिरिङ धेन्डुपले समाते र यसमा धेन्डुपसँग ठोक्किएपछि अञ्जन फेरि चोट बोक्दै मैदान छाड्न बाध्य भए ।पहिलो हाफमा साह्रै फितलो देखिएको नेपालले दोस्रो हाफमा खेलाडी परिवर्तनसँगै केही गति लियो । मनीष डाँगी, दीपकपछि ६८ औं मिनेटमा कमल थापा मैदानमा प्रवेश गरेसँगै मिडफिल्डमा घरेलु खेलाडी देखिन थाले, भुटानी पोस्टमा धावा बोल्न सुरु गरे । दीपकले पोस्टमा गोलकिपरमात्रै रहेको अवस्थामा ७० औं मिनेटमा हानेको बल पोस्टमाथि गयो । नेपालले बराबरी गर्ने अर्को अवसर ७७ औं मिनेटमा गुमायो । मनीषले पोस्टनजिकबाट सेकेन्ड बार च्याप्दै सशक्त रूपमा प्रहार गरेको बल बाहिरिएको थियो ।नेपाली टिम गोलको खोजीमा हतारिँदै गयो । गोलकिपर किरण आफैं कर्नरमा गोल प्रयासमा विपक्षीको पेनाल्टी क्षेत्रमै पुगेका थिए । भुटानी खेलाडीहरू थकित देखिन थाले । पाहुनाको गति घट्दै गयो । ठीक यही बेला पाएको कर्नरमा निशान खड्काले बल प्रहार गरे, जसमा अनन्तले मिलाइदिएको बललाई सिक्स यार्ड बक्समा अनमार्क रहेका दीपकले हेडर गोल गर्दै ९१ औं मिनेट (इन्ज्युरी समय) मा नेपाललाई ११ को बराबरीमा पुर्याए । लाओसविरुद्ध २० को जितबाट राष्ट्रिय टिममा डेब्यु गरेका दीपकको पहिलो अन्तर्राष्ट्रिय गोल हो यो । सातदोबाटो युवा क्लबका यी स्ट्राइकर जारी सहिद स्मारक ए डिभिजन लिगमा ५ खेलमा ४ गोल गरेपछि राष्ट्रिय टिमका नयाँ प्रशिक्षक भिन्सेन्जो अल्बर्टो एनेसले प्रधानमन्त्री कपको लागि बोलाएका थिए । उनले अन्तिम मुभमा पनि मनीषको पासमा बललाई जाली चुमाएका थिए तर सहायक रेफ्रीले अफसाइड करार गरिदिए ।नेपाली खेलाडीले गोलसंख्या वृद्धि गर्ने र टिमले ठूलो अन्तरको जित निकालेर आत्मविश्वास बढाउने प्रतिस्पर्धीको रूपमा भुटानको पहिचान बनेको थियो । भुटानविरुद्ध प्रदर्शन र नतिजा दुवैमा नेपाली टिम सधैं हाबी हुने गरेको थियो । तर, प्रधानमन्त्री कपको नतिजा र प्रदर्शनले विल्कुलै फरक देखाइदियो । नेपालीभन्दा राम्रो खेल पस्कन सक्ने टिमका रूपमा भुटानले आफूलाई साबित गरिदियो । खेलाडी पलायनले संक्रमणकालमा धकेलिएको नेपाली टिममा भने साफ च्याम्पियनसिप २०२३ अघि लयमा फर्किन आमूल परिवर्तन र आकाशजमिनको सुधार आवश्यक देखिएको छ । सकारात्मक सोच्न आग्रहसँगै खेलेका धेरै खेलाडी अस्ट्रेलिया गएको असर परेको छ नै, नेपालका कप्तान किरण चेम्जोङले भने, अहिले धेरै खेलाडी नयाँ छन् । उनीहरूसँग राम्रो समन्वय बनाएर राम्रो टिममा रूपान्तरण हुनका लागि हामीलाई समय लाग्छ । प्रतियोगितालाई तयारीको समय थोरै भयो वा नयाँ प्रशिक्षकका कारण यस्तो भयो भन्न मिल्दैन । पूरा टिमले दुई दिनमात्रै प्रशिक्षण गरेको छ । त्यसैले नकारात्मक होइन, सकारात्मक सोचिदिनुहोला । हामी देशका लागि राम्रो गर्न चाहन्छौं ।तेन्जिनको हेडरबाहेक किरणले अर्को चुनौती सामना गर्नुपरेन । आई लिग च्याम्पियन क्लब राउन्डग्लास पन्जाबमा उनका सहकर्मी चेन्चो पनि गोल गर्न र राम्रो प्रभाव देखाउन असफल रहे । भुटानविरुद्ध जितको शृंखलामा लागेको ब्रेक बारे किरणले भने, पहिलो हाफमा हामी ओभर कन्फिडेन्ट भयौं कि १पहिलो जिम्मेवारीमै प्रधानमन्त्री कपमा नेपाली टिम सम्हालेका इटालियन प्रशिक्षक एनेस भने पोस्टम्याच कन्फ्रेन्समा अलि रुखो सुनिए, यो खेल सकियो । हामी फाइनलमा पुगिसक्यौं । टिम र देशको राम्रोका लागि हामी सबैले सकारात्मक सोच्नुपर्छ । भुटानविरुद्ध पहिलोपल्ट बराबरी खेलेको कुरा गर्दा हामीले लाओसविरुद्ध नियमित समयमा पहिलो जित पनि हात पारेका थियौं । त्यसबारे प्रश्न किन गरेनौं ? उनले अगाडि भने, गल्तीहरू भएको छ, त्यसको मूल्य चुकाएका छौं । हामीले बल पोजेसनदेखि सबै पोजिसनमा सुधार गर्नुपर्छ । खेलाडीको अस्ट्रेलिया पलायनले असर गरेको पनि उनले सुनाए ।"
गण्डकीका चार क्रिकेटर सम्मानित,"(कास्की)गण्डकी प्रदेश सरकारले प्रदेशका चार क्रिकेट खेलाडीलाई सम्मान गरेको छ । सामाजिक विकास तथा स्वास्थ्य मन्त्रालयले मंगलबार उनीहरूलाई आफ्नै कार्यकक्षमा नगदसहित सम्मान गरेको हो । मन्त्रालयले राष्ट्रिय टोलीमा रहेर क्रिकेटमा योगदान पुर्याउने चार खेलाडीलाई प्रतिव्यक्ति ५० हजार प्रदान गरेको हो । सम्मानित हुनेमा राष्ट्रिय टोलीका करण केसी र यू१९ का दीपक डुम्रे, सुवास भण्डारी र अर्जुन कुमाल छन् । एकदिवसीय विश्वकपको क्वालिफाइड पुग्न सफल राष्ट्रिय टोलीका करण र यू१९ विश्वकपमा पुर्याउन सफल भएवापत दीपक, सुवास र अर्जुनलाई सम्मानित गरिएको सामाजिक विकासमन्त्री पञ्चराम गुरुङले बताए । करण बाग्लुङ नगरपालिका८ सिंगानाका हुन् । उनी भारतमा क्रिकेट सिकेर नेपालमा खेल्न आएका थिए । नेपालमा क्रिकेट खेलिन्छ भन्ने थाहा थिएन, करण सम्झन्छन, सानैदेखि भारत हुर्किएको म, नेपालबाट विदेश जान सजिलो हुन्छ भनेर नेपाल आएको थिएँ । नेपाल आएपछि एक वर्ष क्रिकेट सिकें र प्रतियोगिताहरूमा सहभागी भएँ ।स्याङ्जाको वालिङ घर भएका दीपक डुम्रे हाल पूर्वी नवलपुरको बर्दघाट बस्छन् । सुवास पनि बाग्लुङ काठेखोला हुन् । अर्जुन भने पोखरा६ बैदाम बस्छन् । पुर्ख्यौली घर गुल्मी भए पनि उनको परिवार पोखरा नै बस्दै आएको छ । मुख्यमन्त्री खगराज अधिकारीले खेलाडीहरूको हौसलाका लागि सम्मान महत्त्वपूर्ण हुने बताए । क्रिकेट संघका देवेन प्रजुले पोखरामा भइरहेको क्रिकेट मैदानमा अभ्यास गर्न नमिल्ने बताउँदै त्यसका लागि वैकल्पिक मैदान चाहिने बताए ।"
एसियन ट्रायथलन पोखरामा,"काठमाडौं (कास) नेपाल ट्रायथलन संघको आयोजनामा एसियन ट्रायथलन कप तथा दक्षिण एसियन च्याम्पियनसिप २०२३ शनिबार पोखरामा हुने भएको छ । ट्रायथलनका लागि पर्यायजस्तै बनेको पर्यटकिय नगरी पोखरामा ट्रायथलन र दुवाथलन गरी दुई विधा हुनेछ । त्यसमा ७५० मिटर पौडी, २० किमि साइक्लिङ र ५ किमि दौडको ट्रायथलन तथा ५ किमि दौड, २० किमि साइक्लिङ र २५ किमि दौडको दुवाथलन हुनेछ ।४२ सय डलर कुल पुरस्कारको ट्रायथलनमा महिलापुरुष उपाधि विजेताले ६ सय ३० डलर पाउनेछन् । दोस्रो हुनेले ५ सय २५ डलर, तेस्रो हुनेले ४ सय २० डलर, चौथोले ३ सय १५ डलर र पाँचौं हुनेले २ सय १० डलर पुरस्कार प्राप्त गर्नेछन् । फेवातालमा हुने स्पर्धामा पुरुषतर्फ नेपालसहित १२ देशका ४७ खेलाडी र महिलातर्फ आठ राष्ट्रक १९ खेलाडीले प्रतिस्पर्धा गर्नेछन् ।"
लुका सकर फाइनलमा,"(विराटनगर)साबिक विजेता एपीएफ क्लबलाई टाइब्रेकरमा हराउँदै भारत केरलाको लुका सकर एफसी पहिलो सहभागितामै सातौं विराट गोल्डकप फुटबल प्रतियोगिताको फाइनल पुगेको छ ।सहिद मैदानको फ्लड लाइटमा मंगलबार निर्धारित ९० र अतिरिक्त ३० मिनेटको खेल गोलरहित भएपछि खेलको छिनोफानो टाइब्रेकरबाट भएको थियो । त्यसमा लुका सकरले ४२ को नतिजा निकालेको थियो । केरला प्रिमियर लिगको पाँचौं स्थानमा रहेको लुका सकरले खेल जितेसँगै २० लाख १५ हजार रुपैयाँ पुरस्कार राशिका लागि बिहीबार आयोजक विराटनगर सिटीसँग प्रतिस्पर्धा गर्नेछ । उपविजेताको भागमा १० लाख १५ हजार पर्नेछ । लुका सकरले क्वाटरफाइनलमा पनि संकटा क्लबलाई टाइब्रेकरमै ८७ ले हराएको थियो । विराटनगरले भने जावलाखेल युथलाई २१ ले हराउँदै उपाधि यात्रा गरिसकेको छ । टाइब्रेकरमा लुका सकरका पाउल ओपार, अश्विन लालु, मोहमद रफी र कार्लेसको प्रहार गोलमा परिणत हुँदा कियामुव हेफनको पेनाल्टी प्रहार एपीएफका गोलकिपर राजु नगरकोटीले बचाएका थिए । विशाल स्याङतान र गोलकिपर राजु नगरकोटीको प्रहार विफल हुँदा एपीएफ उपाधि रक्षा गर्न असफल रह्यो । राुजको प्रहार पोस्टको माथिल्लो बारमा लागेर फर्किएको थियो भने विशालको पहिलो पेनाल्टी प्रहार गोलरक्षक मोहमद सनफेनले रोकेका थिए । एपीएफका लागि दीपेश धिमाल र सविन गुरुङको पेनाल्टीमात्र गोलमा परिणत भएको थियो । सनफेन म्यान अफ द म्याच हुँदै ११ हजार पुरस्कार जित्न सफल भए ।विपक्षीलाई दबाबमा राखेर खेलेको एपीएफले निर्धारित र अतिरिक्त समयमा दर्जन बढी बुनेको पोस्ट आक्रमणमा गोल गर्न चुक्दा खेलको निर्णय टाइब्रेकरसम्म पुगेको थियो । खेलको नवौं मिनेटमा एपीएफका हरि कार्कीको भलीमा अर्मान्ड बेडमले हेडिङ बाहिरिनु टोलीका लागि शुभसंकेत रहेन । त्यति बेला लुकाका गोलकिपर मोहमद सनफेर बिट भइसकेका थिए ।१४ औं मिनेटमा एपीएफका पेपेको क्रसमा बुद्धिमान राईले बक्सबाट गरेको सशक्त प्रहार केरलाका गोलकिपर सनफेनले उत्कृष्ट बचाउ गर्दै टिमको संकट टारेका थिए । लुकाले पहिलो हाफमा एकपल्ट मात्र पोस्ट आक्रमण गरेर डिफेन्सिभ खेलेको थियो । एकमल सानले ४० औं मिनेटमा गरेको पोस्ट लक्षित प्रहार सफल भएन । खेलको ६० औं मिनेटमा एपीएफका पोउटको प्रहार गोलकिपर सनफेनले नियन्त्रणमा लिनेक्रममा ड्रप हुँदा युवराज खड्काले प्रहार गर्न नसक्दा एपीएफले एक अर्को अवसर गुमायो । ७३ औं मिनेटमा सविन थापाको पासमा युवराजले पेनाल्टी क्षेत्रबाट गरेको प्रहार पनि बाहिरियो । लुका सकरले दोस्रो हाफमा पनि एकपल्टमात्र पोस्ट आक्रमण बुन्यो । पाउल ओपारले ६९ औं मिनेटमा बक्सभित्र मिलाइदिएको क्रसलाई अकम सनले प्रहार गर्दा पोस्टलक्षित हुन सकेन । त्यसलगत्तै क्षितिजले ३० यार्डवाट गरेका प्रहार पोस्टबाहिर जाँदा खेल अतिरिक्त समयपछि टाइब्रेकरमा धकेलियो ।"
पहिलो दिन रविको अग्रता,"काठमाडौं (कास) सूर्य नेपाल च्यालेन्ज गल्फको पहिलो दिन मंगलबार रवि खड्काले अग्रता बनाएका छन् । ५ अन्डर ६३ को उत्कृष्ट कार्ड बनाएका रविले दिनेश प्रजापतिलाई एक स्ट्रोकले पछि पारेका छन् । सूर्य नेपाल गल्फ टुर २०२२२३ अन्तर्गत छैटौं प्रतियोगिता रोयल नेपाल गल्फ क्लबमा सुरु भएको हो । ४ अन्डर ६४ सहित दिनेश दोस्रोमा छन् । भुवन नगरकोटी र दीपक थापा मगरले २ अन्डर ६६ मा संयुक्त तेस्रो स्थान ओगटे । उनीहरू लिडर रविभन्दा ३ स्ट्रोकले पछि छन् । १ अन्डर ६७ को स्कोरमा प्रो भुवनकुमार रोक्का तथा एमेच्योरद्वय सुवास तामाङ र सुरेश तामाङ पाँचौं स्थानमा छन् । भेट्रान गल्फर रामे मगरले इभन पार ६८ सहित आठौं स्थानमा पहिलो १८ होलको खेल सकेका थिए । १ ओभर ६९ मा प्रो धनबहादुर थापा र शिवराम पौडेल तथा एमरच्योरद्वय युवराज भुजेल र सद्भव आचार्यले संयुक्त नवौं स्थान बाँडे । रविले सानदार सुरुआत गर्ने क्रममा पहिलो होलमा बर्डी प्रहार गरे भने ५ पारको चौथो होलमा इगलको सफलता पाए । जसले गर्दा फ्रन्टनाइन ३ अन्डर ३१ मा सकाए । यसपछि १०, १७ र १८ औं होलमा एकएक शट बचाउँदा १६औं होलको बोगीले ब्याकनाइन २ अन्डर ३२ मा पूरा गरे । दिनेशले बोगीरहित कार्ड बनाए । चौथो र पाँचौं होलको बर्डीले फ्रन्टनाइन २ अन्डर ३२ मा पूरा गरे । यसपछि १० र १३ औं होलमा पनि एकएक शट बचाउँदै ब्याकनाइन पनि २ अन्डर ३२ मा टुंग्याए । भुवनले तेस्रो होलको बोगीविरुद्ध चौथो र आठौं होलमा बर्डी प्रहार गर्दै ब्याकनाइन १ अन्डर ३३ मा टुंग्याए । यसपछि १० र १३ औं होलमा बर्डीको सफलता पाए । १७ औं होलको बोगीले ब्याकनाइन पनि १ अन्डर ३३ मा पूरा गरे । प्रोफेसनल गल्फर्स एसोसिएसन नेपालद्वारा आयोजित र सूर्य नेपाल प्रालिको प्रायोजनमा जारी ७२ होलको प्रतियोगितामा ३६ होल समाप्तिमा कट हुनेछ । जहाँ उत्कृष्ट २१ प्रोफेसनल र टाइमा पर्ने खेलाडी तथा कम्तीमा ६ एमेच्योर खेलाडीले अन्तिम ३६ होलका लागि स्थान बनाउने छन् । प्रतियोगितामा ८ एमेच्योरसहित ३७ खेलाडीले प्रतिस्पर्धा गरिरहेका छन् । कुल ५ लाख ४५ हजार पुरस्कार राशिको प्रतियोगिता विजेताले १ लाख, दोस्रोले ६५ हजार र तेस्रो हुनेले ४६ हजार प्राप्त गर्नेछन् । उत्कृष्ट २१ मा पर्ने व्यावसायिक खेलाडीले पनि नगद पुरस्कार प्राप्त गर्नेछन् ।"
सिमरामा चर्च ब्वाइज विजयी,(बारा)सिमरा रंगशालामा भइरहेको १३ औं संस्करणको जगदम्बा स्टिल सिमरा गोल्डकप प्रतियोगितामा मंगलबार विभागीय टिम नेपाल एपीएफ क्लबविरुद्ध २१ को जित निकाल्दै चर्च ब्वाइज युनाइटेड सेमिफाइनल पुगेको छ ।एपीएफले सुरुवाती अग्रता बनाए पनि चर्च ब्वाइजले पहिलो सहभागितामै सेमिफाइनल तय गरेको हो । टोलीले एनआरटीसँग सेमिफाइनलमा बिहीबार प्रतिस्पर्धा गर्नेछ । खेलको २३ औं मिनेटमा मिडफिल्डर सन्तोष श्रेष्ठले गोल गरे । श्याम नेपालीले बक्सभित्र उपलब्ध गराएको बल नियन्त्रणमा लिँदै सन्तोषले अग्रता दिलाए । सन्तोषको एयर बलले पोस्टभित्र पुग्दा चर्च ब्वाइजका अफ्रिकी गोलरक्षक प्रिसोले प्रतिक्रियाविहीन भए । त्यसपछि चर्च ब्वाइज खेलमा फर्कियो । मिडफिल्डरद्वय सन्तोष न्यौपाने र रञ्जित पाण्डेले गोल गरे । ३१ औं मिनेटमा सन्तोषले गोल गर्दर् ैटिमलाई बराबरीमा ल्याए । रञ्जित पाण्डेको क्रसमा सन्तोषको प्रहार एपीएफका डिफेन्डरको खुट्टामा लाग्दै गोलमा परिणत भयो । बराबरीपछि आक्रामक बनेको चर्च ब्वाइज पहिलो हाफमै अग्रता बनाउन सफल भयो । ४३ औं मिनटमा रञ्जित पाण्डेको उत्कृष्ट डाइभिङ हेडरमा चर्च ब्वाइजले अग्रता बनायो । सुवास गुरुङको क्रसमा रञ्जितले गोलपछि चर्च ब्वाइजका प्रशिक्षक प्रदीप हुमागाईं उत्साही देखिए । दोस्रो हाफ गोलरहित बने पनि दुवै टिमले आकर्षक अवसर सिर्जना गरेका थिए । एभरेस्ट बैंक म्यान अफ द म्याच चर्च ब्वाइजका अफ्रिकी मिडफिल्डर ओउसो वेम्पा घोषित भए । एभरेस्ट बैंकका क्षेत्रीय प्रमुख विभूति न्यौपाने र जीतपुरसिमराका वडाध्यक्ष ईश्वर खत्रीले म्यान अफ द म्याच पाए । उनले १० हजार पाए । बुधबार पहिलो सेमिफाइनलमा हेटौंडाको मकवानपुर११ ले हिमालयन शेर्पाको सामना गर्नेछ ।
सुदूरपश्चिम सेमिफाइनलमा,धनगढी (कास) आयोजक सुदूरपश्चिम११ मंगलबार छैटौं संस्करणको खप्तड गोल्डकप फुटबल प्रतियोगिताको सेमिफाइनलमा पुगेको छ । धनगढी रंगशालामा सुदूरले नेपाल पुलिस क्लबलाई ४० ले हरायो । सुदूरपश्चिमका लागि आयुष श्रेष्ठले ह्याट्रिक गरे । थप एक गोल स्वामी हार्दिकले गरेका थिए । खेलको पाँचौं मिनेटमै स्वामीले गोल गर्दै टोलीलाई अग्रता दिलाए । त्यसपछि ३० औं मिनेटमा आयुषले व्यक्तिगत पहिलो र टिमका लागि दोस्रो गोल गरे । उनले ५१ र ६३ औं मिनेटमा गोल गर्दै ह्याट्रिक पूरा गरे । पहिलो पहिलो ह्याट्रिक हो । उनी नै एसपीए म्यान अफ द म्याच भए । १० हजार पुरस्कार थापे । पुलिसका खेलाडीले पाएका अवसरमा गोल गर्न सकेनन् । सुदूरपश्चिमले थ्रीस्टार क्लबसँग सेमिफाइनलमा प्रतिस्पर्धा गर्नेछ । उक्त खेल चैत १६ मा हुनेछ । बुधबार मनाङ मर्स्याङ्दी र एभिनियर एफसी क्यामरुनले पहिलो सेमिफाइनलमा प्रतिस्पर्धा गर्नेछन् ।

शीर्षक,विवरण
एजेन्डाविहीन विद्यार्थी संगठन,"१३ क्याम्पसमा निर्वाचन स्थगितस्ववियु निर्वाचन केन्द्रीय अनुगमन तथा समन्वय समितिले आइतबार बिहान ८ देखि दिउँसो ४ बजेसम्म मतदानको समय तोकेको छ । समितिका संयोजक तथा त्रिविका रेक्टर शिवलाल भुसालले अधिकांश क्याम्पसमा मतदान हुने जानकारी दिए । काठमाडौंभित्र र बाहिरका केही क्याम्पसमा अवरोधका कारण स्थगित भएको छ, उनले भने । निर्वाचन समितिका अनुसार ६२ आंगिक क्याम्पसमध्ये ४८ र सामुदायिक क्याम्पसमा तयारी पूरा भएको छ । १३ क्याम्पसमा विवादका कारण स्थगित गरिएको छ । काठमाडौंस्थित पद्मकन्या बहुमुखी क्याम्पसका प्रमुख राजु मल्लले निर्वाचनका लागि ५ वटा बुथ निर्माण गरिएको जानकारी दिए । पद्मकन्यामा ५ हजार ६ सय १ मतदाता छन् । देशभरका ६२ आंगिक क्याम्पसमा १ लाख ६२ हजार विद्यार्थी मतदाता छन् । काठमाडौं उपत्यकाका २२ आंगिक क्याम्पसमा साढे ६६ हजार र उपत्यकाबाहिरका साढे ९५ हजार विद्यार्थी निर्वाचनमा सहभागी हुने गरी मतदाता नामावली सार्वजनिक भएको छ । त्रिविका ५ सय २३ सामुदायिक क्याम्पसमध्ये अधिकांश स्ववियु चयन गर्ने प्रक्रियामा रहेको केन्द्रीय निर्वाचन समितिका सदस्यसचिव पशुपति अधिकारीले जानकारी दिए । आंगिकमा भन्दा सामुदायिकमा धेरै विद्यार्थी पढ्छन् । साढे ५ सय निजी कलेज छन् । अधिकारीले दुई आंगिक र सयभन्दा बढी सम्बन्धन प्राप्त क्याम्पसमा निर्विरोध भइसकेको बताए । नेपाल विद्यार्थी संघ, अनेरास्ववियु, अखिल क्रान्तिकारीलगायत राजनीतिक पार्टी निकटका विद्यार्थी संगठनले प्यानल बनाएर उम्मेदवारी दिएका छन् । त्योबाहेक विद्यार्थीले गैरदलीय रूपमा पनि उम्मेदवारी दिएका छन् । निर्वाचन निर्देशिकामा ११ जना विद्यार्थी मिलेर स्वतन्त्र रूपमा समूह दर्ता गरेर निर्वाचन लड्न पाउने व्यवस्था पहिलो पटक राखिएको छ । प्रत्येक क्याम्पसमा कम्तीमा ११ देखि २१ सदस्यीय स्ववियु कार्यसमिति रहनेछ । दुई सयसम्म विद्यार्थी भएमा ११, एक हजार विद्यार्थी रहे १५ र तीन हजारसम्म विद्यार्थी भएका क्याम्पसमा १९ र त्योभन्दा बढी विद्यार्थी अध्ययनरत क्याम्पसले २१ सदस्यीय स्ववियु चयन गर्नुपर्नेछ । अध्यक्ष, सचिव, कोषाध्यक्ष तथा ५० प्रतिशत सदस्य प्रत्यक्ष निर्वाचन प्रणाली र उपाध्यक्ष, सहसचिवसहित ५० प्रतिशत सदस्य समानुपातिक निर्वाचन प्रणालीबाट निर्वाचित गर्ने व्यवस्था छ । सबैभन्दा बढी विद्यार्थी रहेका पृथ्वीनारायण क्याम्पस पोखरा र ठाकुरराम बहुमुखी क्याम्पस वीरगन्जमा भने आइतबार निर्वाचन नहुने भएको छ । आन्तरिक विवादका कारण निर्वाचन प्रक्रिया स्थगित गरिएको हो । त्यस्तै, काठमाडौंको त्रिचन्द्र, पाटन, आरआर, नेपाल कमर्स क्याम्पस, आयुर्वेद कीर्तिपुर, पोखराको पश्चिमाञ्चल इन्जिनियरिङ, पोखरा नर्सिङ, भरतपुरको वीरेन्द्र बहुमुखी, महेन्द्र बहुमुखी बागलुङ, सिद्धनाथ क्याम्पस महेन्द्रनगर र त्रिभुवन क्याम्पस पाल्पालगायत ठूला क्याम्पसमा विवादका कारण निर्वाचनमा अवरोध भएको छ ।"
"५ किलो नुन लिन ५ दिन यात्रा, ५ हजार खर्च","(मुगु)मुगुमकार्मारोङ२ डोल्फुका फुन्जोङ तामाङलाई ५ जनाको परिवारका लागि खाद्यान्न जोहो गर्न जति दुःख छ, त्योभन्दा बढी सास्ती नुन जुटाउन हुन्छ । पाँच वर्षअघिसम्म नुन लिन भोट (चीनको तिब्बत) जाने उनी कोरोना महामारीका कारण भोट बन्द भएपछि दुई दिन हिँडेर गमगढी आउने गरेका छन् । गाउँमा अन्नभन्दा चर्को छ नुनको भाउ, उनले भने, अन्न त बरु बारीमै उब्जाएर पनि खाइन्छ, नुन खोज्न पुस्तौंदेखि सास्ती भोगिरहेका छौं । नुन डिपो सदरमुकाम गमगढीसहित सोरु र खत्याड गाउँपालिकामा भए पनि तिब्बत सीमाको मुगमकार्मारोङमा छैन । त्यस गाउँपालिकाको चितै, डोल्फु, कार्ती, किम्रीलगायत गाउँका बासिन्दा नुन लिन सदरमुकाम आउन बाध्य छन् । सदरमुकामस्थित साल्ट ट्रेडिङ कर्पोरेसनको शाखा कार्यालयले आयोडिनयुक्त नुन प्रतिव्यक्ति ५ किलो बिक्री गर्छ । दुई दिन हिँडेर सदरमुकाम आई एक दिन लाइन बसेर घर फर्किंदा ५ दिन लाग्छ, चितैका तोर्च तामाङले भने, डिपोमा ५ किलो नुन लिन पनि कम्तीमा ५ हजार रुपैयाँ खर्च गर्नुपर्ने बाध्यता छ । सदरमुकाममा नुन लिन आउँदा होटलमा बस्नुपर्ने अवस्था रहेको उनले बताए । डिपो खोल्न कसैले ध्यान नदिएको उनले गुनासो गरे । कि नुनबिनै खाना खानुपर्यो, नत्र गमगढी आउनुको विकल्प छैन, उनले भने, डिपोमा दिनभरि लाइन बस्नुपर्छ, हामीलाई ५ किलो नुन लिन पनि ठूलो दुःख छ । पहिलेदेखि नै नुनको दुःख भोग्नुपरेको डोल्फु गाउँकी फुटिक तामाङले बताइन् । उनका अनुसार कोरोना महामारी नफैलिँदासम्म डोल्फुका ५६ घरधुरीका स्थानीय जेठअसारमा नुनका लागि घोडा, खच्चड लिएर भोट जाने गर्थे । तर चीनले नाका बन्द गरेपछि लर्को लागेर नुनकै लागि गमगढी धाउनुपर्ने बाध्यता भएको उनको भनाइ छ । चितै गाउँका ६६ परिवारलाई पनि सधैं नुनको दुःख छ । चामल, दाल, घिउ, तेल, चियालगायत उपभोग्य सामान गाउँमै आउने भए पनि ढुवानी समस्याले नुन लिन सदरमुकाम आउनुपर्ने बाध्यता भएको छिरिङ तामाङले बताए । गमगढीबाट व्यापारीले कहिलेकाहीँ घोडा, खच्चडमा गाउँमा पुर्याएको ढिके नुन ७५ रुपैयाँ प्रतिकिलोमा किनेर उपभोग गर्नुपरेको उनले बताए । कि महँगोमा नुन किनेर खानुपर्यो कि ढुवानी अनुदानको नुन ल्याउन सदरमुकाम आउनुपर्यो, उनले भने, हामीलाई त वर्षैभरि नुनको चिन्ता छ । मुगु, चितै, डोल्फु, कार्ती, किम्री, वाङ्रीलगायत १२ वटा बस्ती चीनको स्वशासित क्षेत्र तिब्बतसँग जोडिएका छन् । मुगमकार्मारोङको जनसंख्या करिब १२ सय छ । डिपो नहुँदा स्थानीयले नुनका लागि ठूलो सास्ती खेप्नुपरेको मुगमकार्मारोङ गाउँपालिका अध्यक्ष छिरिङक्याप्ने लामाले बताए । पहिले तिब्बतबाट ढिके नुन आउँदा आयोडिनयुक्त नुनको कसैलाई वास्ता थिएन, उनले भने, उताबाट नुन आयात रोकिएपछि सदरमुकाम पुग्नैपर्छ । डिपो स्थापनाका लागि धेरै निकायमा पुगे पनि कतैबाट सुनुवाइ नभएको उनले गुनासो गरे । मुगमकार्मारोङमा डिपो खोल्न पहल भइरहेको साल्ट ट्रेडिङ कर्पोरेसनका शाखा प्रमुख देवेन्द्रकुमार महतोले बताए । जिल्लाभरका लागि ३२ सय क्विन्टल नुनको वार्षिक कोटा तोकिएको छ । जसमध्ये छायानाथरारा र मुगुमकार्मारोङ गाउँपालिकाका लागि बर्सेनि १२ सय क्विन्टल नुन आउने गरेको उनले जानकारी दिए । वार्षिक नुनको कोटा नै अपुग छ, उनले भने, अर्कोतिर ठेकेदारले समयमै नुन ढुवानी गर्दैनन् । सरकारले ढुवानी अनुदान दिइरहेकाले सदरमुकाममा प्रतिकिलो ९ रुपैयाँमा नुन बिक्री भइरहेको छ ।"
तामझामबिनै राष्ट्रपतिको सवारी,"(काठमाडौं)राष्ट्रपति रामचन्द्र पौडेल शनिबार कुमारीको दर्शन गर्न वसन्तपुरतिर सोझिए । जाँदा र फर्कंदा न सडकमा साइरन बज्यो, न अघिपछि कारकेड नै थियो । राष्ट्रपतिलाई सुरक्षा दिन लावालस्कर गाडी थिएनन् । पिलिकपिलिक बत्ती बल्ने सुरक्षाकर्मीका दुई गाडी अघिपछि थिए । सडकमा गाडी र सर्वसाधारणको आउजाउ चलिरह्यो । कुमारीघरमा उनी करिब २० मिनेटजति बसे । त्यसपछि सर्वसाधारणलाई हात हल्लाए र उनीहरूकै बीचबाट बाहिरिए । इच्छाशक्ति भए सडकमा आम जनतालाई सास्ती नदिई पनि राष्ट्रपति आउजाउ गर्न सक्ने रहेछन् भन्ने सन्देश उनले दिएका छन् । तर, यही साधारण शैलीलाई राष्ट्रपति पौडेलले भविष्यमा कति निरन्तरता दिन सक्लान् भन्ने शंका भने यही एक घटनाले मात्र मेटिँदैन । निर्वाचित भएलगत्तै पौडेलले केही नयाँ गरेर देखाउन चाहेको उद्घोष गरेका थिए । त्यसको भोलिपल्टै उनले सुरक्षा अधिकारी र सरोकारवालासँग निजी निवास बोहराटारमै छलफल पनि गरे । उनको पहिलो आपत्ति सवारी शब्दमै थियो । राजारजौटाको विरासतका रूपमा आएको सवारी शब्दको साटो आवागमन वा आवतजावत राख्न निर्देशन दिएका थिए । सडकमा प्रधानमन्त्रीलाई भन्दा बेग्लै सुरक्षा प्रोटोकल नचाहिने उनको भनाइ थियो । निर्वाचितलगत्तै पशुपतिको दर्शनमा जाँदा भने सडक खाली गराइएकामा उनको आलोचना भएको थियो । तर, कुमारी दर्शनमा जाँदा भने उनले त्यसलाई सच्याएका छन् ।शीतलनिवास आएपछि पनि राष्ट्रपतिले पहिलो प्राथमिकता नै सडकमा आउजाउ गर्दा साधारण सुरक्षा प्रोटोकल कायम गर्नेमै केन्द्रित छ । आफूलाई कुनै खालको सुरक्षा खतरा नरहेको र आम जनतालाई दुःख दिने गरी सडक खाली गर्नु पर्दैन भन्ने चासो नै रहेको थियो, राष्ट्रपतिका प्रमुख स्वकीय सचिव सुरेश चालिसेले भने, बोलीमा मात्रै होइन, व्यवहारमा केही फरक गरेर देखाउन चाहनुभएको छ । उहाँले आज कुमारीको दर्शनमा जाँदा कारकेड लानु पर्दैन, सामान्य रूपमा जान चाहन्छु भन्नुभएपछि परिवर्तन भएको हो । अब यस्ता आउजाउमा यही शैलीले निरन्तरता पाउँछ । प्रथम राष्ट्रपति रामवरण यादवका प्रेस सल्लाहकार राजेन्द्र दाहालका अनुसार विदेशी राष्ट्राध्यक्षको भ्रमणमा सहभागी हुने र वर्षमा एकपटक संसद्मा सम्बोधन गर्ने कार्यक्रमलाई अतिविशिष्ट श्रेणीमा लिइन्छ । यस्ता कार्यक्रममा राष्ट्रपतिको सवारीमा सुरक्षा प्रोटोकलले सम्झौता गर्न मान्दैन । विदेशी राष्ट्राध्यक्षको भ्रमणमा त अन्तर्राष्ट्रिय डोकोरमलाई समेत ख्याल गर्नुपर्ने हुन्छ, त्यसदेखि बाहेक नियमित खालका औपचारिक पर्व र दिवसका कार्यक्रम दोस्रो श्रेणीमा पर्छन्, उनले भने, यी दुई श्रेणीको औपचारिक कार्यक्रमबाहेक धार्मिक तथा सांस्कृतिक र अन्य अनौपचारिक कार्यक्रममा राष्ट्रपतिले चाहँदा सामान्य अवस्थामा जान र आउन सकिन्छ । विगतमा रामवरण यादव धेरै कार्यक्रममा एउटा सुरक्षा गाडीकै भरमा हिँड्नुभएको छ, औपचारिक घोषित कार्यक्रममा भने न्यूनतम डोकोरम पालना गर्नुपर्ने हुन्छ । कुमारी घर दर्शनमा पुगेका पौडेलको कार्यक्रम पूर्वघोषित औपचारिक कार्यक्रम भने होइन । शीतलनिवासका अनुसार शुक्रबार साँझ मात्रै त्यहाँ जाने तय भएको थियो । पूर्वराष्ट्रपति विद्यादेवी भण्डारीको सवारीका बेला सडकमा आम सर्वसाधारणले धेरै सास्ती व्यहोरेकाले पनि नयाँ राष्ट्रपतिको सवारीमा आमसरोकार देखिएको छ । केहीअघि मात्रै भण्डारीको सवारी क्रममा वीर अस्पतालअघि एक चिकित्सकमाथि प्रहरीले कुटपिट गरेपछि व्यापक विरोध भएको थियो । एक सुरक्षा अधिकारीका अनुसार राष्ट्रपति नै राष्ट्राध्यक्ष भएकाले राजाहरूको हकमा जस्तो सुरक्षा प्रोटोकल थियो, करिब उस्तै राष्ट्रपतिको हकमा पनि छ । अति विशिष्ट खालका कार्यक्रमबाहेक अन्य कार्यक्रममा राष्ट्रपति आउजाउ गर्दा परिस्थिति हेरेर बदल्न सकिने उनले बताए । तत्कालीन राष्ट्रपतिले के गर्नुभयो भन्ने थाहा छैन । तर राष्ट्रपतिले चाहे सामान्य रूपमा आउजाउ गर्न सकिन्छ भन्ने उदाहरण शनिबार राष्ट्रपतिको कुमारी घरको दर्शन हो, सल्लाहकार चालिसेले भने, औपचारिक कार्यक्रममा पनि तामझाम गरेर जनतालाई दुःख नदिन राष्ट्रपतिले भन्दै आउनुभएको छ ।"
अभिभावकको पर्खाइमा ध्रुवे र गण्डकीकलीको छावा,"(काठमाडौं)चितवनको सौराहास्थित खोरसोरमा हात्ती प्रजनन तथा तालिम केन्द्र । गत पुस २३ का दिन २५ वर्षीया गण्डकीकली हात्तीलाई बेथा लागेको थियो । वरिष्ठ पशु चिकित्सक डा विजयकुमार श्रेष्ठ भने केही चिन्तित थिए । गण्डकीकलीले बच्चा सामान्य अवस्थामा जन्माउन नसक्ने उनले अड्कल गरिरहेका थिए । बेथा लागेको दिन बच्चा नजन्मिएपछि उनको अनुमान सही ठहरियो । गण्डकीकलीले जोडबल लगाए पनि बच्चा निस्किएन ।बच्चा निस्कने भागमै अड्किएर बसेको थियो । बाहिरबाटै देखिए पनि के कारणले निस्किएन भनेर एक्सरे गर्दा बच्चाको दुईवटा खुट्टा मलद्वारको भागतिर बसेर अड्किएको पाइयो । गाईभैंसीजस्ता स्तनधारी जीवको जस्तो हात्तीको योनि र मलद्वार एकै भागमा हुन्न । निस्कनुपर्ने ठाउँतिर नगएर मलद्वार नजिकै अड्किएपछि गण्डकीकलीलाई निगरानी गरिरहेका श्रेष्ठसहितका चिकित्सकहरू हात्तीको ज्यान पनि जान सक्ने भन्दै चिन्तित थिए । गण्डकीकलीले तीन वर्षअघि पहिलो सन्तानलाई जन्म दिने क्रममा झन्डै ज्यान गुमाएकी थिई । त्यो बेला दुईवटा खुट्टा झुन्डिएको अवस्थामा अड्किएको छावा खुट्टामा डोरी बाँधेर धेरै जनाले तानेर निकालेका थिए । त्यो बेला बच्चा बाँचेन, माउको भने ज्यान जोगिएको थियो । पशु चिकित्कसहरू त्यही भएर गण्डकीकलीलाई पहिल्यैदेखि निगरानीमा राख्दै सम्भावित जोखिमसँग कसरी जुध्ने भनेर छलफलमै थिए । संयोगवश त्यही बेला सौराहामा क्यानेडेली पशु चिकित्सक डा निक मास्टर भ्रमणका लागि आएका थिए । डा श्रेष्ठको टोली उनीसँग सम्पर्कमै थियो । गण्डकीकलीको अवस्था अध्ययन गरेपछि शल्यक्रिया गर्नुपर्ने सल्लाह मास्टरले दिए । अन्ततः शल्यक्रिया गर्ने निर्णय भयो । यसमा उनीहरूसहित डा अमिर सडौला, विकल्प कार्की र प्राविधिक किरण रिजाल र दिनेश ढकाल संलग्न भए । करिब ३ घण्टाको अपरेसनपछि एक फिट लामो र करिब ९० केजीको छावा गण्डकीकलीको कोखबाट निकालियो । दुवैको स्वास्थ्य अवस्था सामान्य भए पनि जोखिम धेरै नै छ । शल्यक्रिया गरेर हात्तीलाई प्रसूति गराइएको मुलुकमा यो पहिलो घटना थियो । गण्डकीकलीको जन्मिएको छावाको बाबु ध्रुवे हात्ती हो । करिब १० दिन बितिसक्दा पनि गण्डकीकलीले सन्तानलाई छेउ पर्न दिएकी छैन । बच्चालाई चिन्नु त परै जाओस् नजिक पनि आउन दिएकी छैन । डा श्रेष्ठले भने, गण्डकीकलीले बच्चालाई अपनाएकी छैन । हात्तीको छाला अत्यन्तै कडा र पत्रैपत्र हुने भएकाले शल्यक्रिया गर्दा ठूलो घाउ छ । निको हुन समय लाग्ने भएकाले संक्रमणको जोखिम छ । उनले भने, जोखिम नै मोलेर नै हामीले शल्यक्रिया गरेका हौं । मेरो करिअरका लागि पनि पहिलो अनुभव हो । यही क्षेत्रमा विज्ञले बच्चा र माउ दुवै सकुशल हुनु यस्तोमा संसारको पहिलो केस हुन सक्छन् भनेका छन् । शल्यक्रियापछि माउ र बच्चालाई नियमित हेरविचार गर्न थप जनशक्ति परिचालन गरिएको उनले बताए । एउटा हात्ती स्याहार्न ३ जना कर्मचारी खटिनेमा अहिले ६ जनालाई तैनाथ गरिएको छ । माउले नअपनाएपछि प्रजनन केन्द्रमै राखिएको ३० वर्षीया अर्को हात्ती ऐश्वर्यामालाले थुन चुस्न दिएकी थिई । तर बच्चाले चुस्नै मानेन, डा श्रेष्ठले भने । माउले नचिन्ने र बच्चाले पनि नजिकिन नखोज्दा केन्द्रका चिकित्सक र कर्मचारी चिन्तित छन् । वन्यजन्तु विज्ञसमेत रहेका एनटीएनसीका चितवन प्रमुख डा बाबुराम लामिछाने नेपालमा पहिलो पटक हात्तीको शल्यक्रिया गरेर बच्चा निकालिएकाले यो घटना महत्त्वपूर्ण रहेको बताउँछन् । क्याप्टिभ ब्रिडिङको सवालमा नेपालमा यो पहिलो हो । जंगलमा थियो भने यो हात्तीको अवस्था अर्कै हुन सक्थ्यो, उनले भने, कि यो हात्तीले बच्चा जन्माउथ्यो वा मर्थ्यो । यद्यपि नेपालमा जंगली हात्तीले बच्चा पाउन नसकेर मरेका घटनाहरू रेकर्ड भएका छैनन् । ५ वर्षअघि चितवनमा बच्चा पाउन नसकेर गैंडा मरेको घटना अभिलेखमा रहेको उनले बताए । अहिले मुख्य चुनौती नै शल्यक्रिया गर्दा भएको घाउबाट संक्रमण फैलिएर माउलाई असर गर्ला भन्नेछ । छालाको भित्री भाग सिलाएको भए पनि बाहिरको मांसपेशी र छालाको भाग खुला छ । मांसपेशी बिस्तारै जोडिने अपेक्षाले खुलै राखिएको छ । छाला आएर खुला भाग पुरिन्छ भन्ने अनुमान छ, लामिछाने भन्छन्, छालाचाहिँ खुम्चिएको जस्तो देखिने र निको हुन्छ नै । तर, प्राकृतिक अवस्थाको जस्तो नहुन सक्छ । प्रजनन केन्द्रमै प्राकृतिक रूपमा बच्चा जन्माउने हात्तीलाई खानपिनमा उखु दिने गरिन्थ्यो । उखुले दूध बढाउने भएकाले बच्चालाई पौष्टिक आहार पुग्थ्यो । गण्डकीकलीलाई भने उखुको विकल्पमा तागत बढोस् भनेर खिर बनाएर दिइन्छ । नियमित अवस्थामा हात्तीलाई घाँस, भेली, धान दिने गरिन्छ ।माउको दूध खान नपाएपछि गण्डकीकलीको बच्चालाई अहिले पाउडर दूध खुवाउने गरिएको छ । १२ लिटर पानीमा एक किलो पाउडर मिसाएर दैनिक रूपमा दुईदुई घण्टाको फरकमा खुवाउने गरिएको डा श्रेष्ठले जानकारी दिए । सुरुमा छावाको मुटुको धड्कन नै नसुनिएपछि सुँडबाट ५ मिनेटसम्म लगातार कृत्रिम सास दिइएको थियो । दुईदेखि अढाई वर्षसम्म नियमित रूपमा यसरी दूध खुवाउनुपर्ने श्रेष्ठले बताए । प्राकृतिक अवस्थामा माउले छावालाई ३ देखि ४ वर्षसम्म दूध खुवाउने गर्छन् । विज्ञहरूका अनुसार प्रजनन केन्द्रमा हुर्काइएका हात्तीका बच्चाहरूमा इलिफेन्ट इन्डोथेलियोट्रोपिक हर्पिस भाइरस (ईईएचभी) संक्रमणको जोखिम हुन्छ । यो भाइरस लागेपछि छावाहरूमा आन्तरिक रक्तस्राव हुने गर्छ । पहिला अफ्रिकन हात्तीमा मात्र देखिएको यो संक्रमण पछि एसियाली हात्तीमा पनि पाइएको थियो । पछिल्लो एक दशकमा हर्पिस भाइरसकै संक्रमणबाट चितवनमा मात्रै कम्तीमा पाँचवटा हात्तीको ज्यान गइसकेको छ । यो छावालाई रोग प्रतिरोधात्मक क्षमता बढाउनका लागि दैनिक ५० ग्रामका दरले स्वास्थ्यबर्द्धक औषधि दिने गरिएको छ । प्रजनन केन्द्रको हात्तीसारमा २५ वटा हात्ती र ७ वटा छावा छन् । भाले लागेर बसेका ८१० वटा हात्ती छन् । हात्तीको गर्भधारण समय १८ देखि २३ महिनासम्म हुने गर्छ, जुन स्तनधारी जीवको सबैभन्दा बढी समय हो । पोथीले १६ देखि १७ वर्षको उमेरपछि गर्भधारण गर्न योग्य हुने अनुसन्धानहरूले देखाएका छन् ।"
फैलिँदै 'थ्रिफ्ट कल्चर,"सामान्यतः थ्रिफ्ट स्टोरका प्रायः ग्राहक टिन एजर देखि ३५ वर्षसम्मका छन् जो सामाजिक सञ्जाल बढी चलाउँछन् । उनी भन्छिन्, बजेट फ्रेन्डली पनि भयो । यहाँ थोरै पैसामा पनि धेरै सामान पाइन्छ । प्रयोग नभएको लुगा बेच्दा अरुले किन्छन् । एउटा कम्युनिटी हब जस्तै बन्छ । लुगाहरू स्वाप भइराखेको हुन्छ । पुरुषका लागि भनेर हालसम्म खासै थ्रिफ्ट स्टोरहरू सञ्चालनमा छैनन् । आगामी दिनमा उनले पुरुष तथा बालबालिकाका लागि पनि लुगाहरू राख्ने योजना रहेको सुनाइन् । अरु पनि शाखा खोल्ने र परिवार नै सपिङ गर्न मिल्ने खालको स्टोरको कल्पना गरेको छु, उनले भनिन् । प्रथा मात्र होइन बचत गर्ने बानी र वातावरणमा सचेत, युवा उद्यमीहरू इन्स्टाग्राममा सफलतापूर्वक थ्रिफ्ट स्टोरहरू चलाउँदै छन् । पश्चिमा मुलुकहरूमा झन् यो कल्चर चर्चित छ । पहिले सस्तोमा लुगा पाइन्छ भनेर पैसा बचतका लागि किन्ने चलन थियो तर अहिले भने प्लानेटका लागि पनि सोचेर किन्ने बढेका छन् । थ्रिफ्ट वे डट एन पी की सञ्चालक हुन् १९ वर्षीया नविना कार्की । उनले २ वर्षअघि इन्स्टाग्रामबाट यो व्यवसाय सुरु गरेकी हुन् । थ्रिफ्ट कल्चर तथा अनलाइन सपिङ गर्ने बढेसँगै आफूले पनि सुरु गरेको उनले बताइन् । उनले १५ प्रतिशत राखेर ८५ प्रतिशत बेच्नेलाई दिने बताइन् । उनी भन्छिन्, अहिले पढाइले गर्दा जति समय दिनुपर्ने हो दिन सकेको छैन । भविष्यमा एउटा पसल नै खोलेर व्यापार बढाउने इच्छा छ । दोहोरन नेपाल थ्रिफ्ट स्टोर सञ्चालन गर्दे आएकी २६ वर्षीया सिल्भिना प्रधानले सबैभन्दा कम लगानीमा घरमै बसेर गर्न सकिने व्यापारमध्ये थ्रिफ्ट स्टोर पनि एक रहेको बताउँछिन् । धैर्यता तथा लगाव भने चाहिने उनको बुझाइ छ । उनका अनुसार युवाहरू विस्तारै थ्रिफ्ट कल्चर स्विकार्दै गइरहेका छन् । मैले २०१९ मा सुरु गर्दा सेकेन्ड ह्यान्ड लुगाप्रति मानिस त्यति सकारात्मक थिएनन् । प्रयोग भइसकेका राम्रा लुगा सस्तो दाम भएर पनि यसमा रुचि बढेको छ, उनले भनिन् । स्टोर पनि थुप्रै खुलिरहेका छन् जहा ग्राहकसँग थुप्रै विकल्प छ । थ्रिफ्ट कम्युनिटी बढ्दै गएसँगै फेसन पलुटेन्ट घट्न सहयोग पुग्ने उनले बताइन् । उनका अनुसार केमिकलको प्रयोग गरेर लन्ड्रीमा धोएपछि आइरन गरेर मात्र बिक्रीमा राखिन्छ । संसार फास्ट फेसनमा दौडिरहेको बेला प्रिलभ्ड, पुनः प्रयोग गरिएका कपडाहरूको लोकप्रियता बढेको छ, किनकि दिगोपन र जलवायु परिवर्तनको बहस चुलिँदो देखिन्छ । सस्टेनेबल तथा इको फ्रेन्डलीसँगै अफोर्डएबल फेसन युवाहरूको रोजाइमा पर्दै गरहेको छ । थ्रिफ्ट कल्चरले जलस्रोतको प्रदूषण घटाउन मात्र नभई, कपडाका कारण ल्यान्डफिल भरिन वा त्यसमा प्रयोग हुने आवश्यक ऊर्जा र स्रोतहरूको मात्रा समेत घटाउँछ ।"
विद्यार्थीले बनाए काठमा बुट्टा भर्ने मेसिन,"(गण्डकी) अल्बर्ट आइन्सटाइनको दिमाग संग्रहालयमा राखिएको थाहा पाएपछि पोखराका अभिनाश अधिकारी (२०) अचम्ममा परे । यसले उनलाई अचम्मितमात्र नभई, जिज्ञासु पनि बनायो । अनि, आइन्सटाइनबारे पढ्न र खोज्न थाले । जन्मिएको ३ महिनामै औषधिको ओभरडोजका कारण उनको खुट्टा नचल्ने भएको थियो । ५ वर्षको हुँदासम्म पनि निको नभएपछि डाक्टरले सुनाएका थिए, टाउको नअडिने वा मानसिक सन्तुलन गुम्ने पनि हुन सक्छ, त्यसका कारण उनले आइन्सटाइनको मात्र होइन, आइज्याक न्युटन, स्टेफेन हकिङ, म्यारी क्युरी, निकोलस टेस्लालगायत वैज्ञानिकबारे पनि अध्ययन गरे । कक्षामा एउटा औसत विद्यार्थी अभिनाशले विज्ञानसम्बन्धी विषयमा भने निकै चासो दिए । वैज्ञानिकका विषयमा पढ्दापढ्दा उनी आविष्कारका विषयमा रुचि राख्न थाले । १० कक्षामा पढ्दा उनले सोलिड रकेट बुस्टर बनाउन आँटेका थिए । केमिकलबाट चल्ने बुस्टर बनाउने उनको योजना भने सफल भएन । त्यो असफलताको ३ वर्षपछि उनले पहिलो पटक झ्यालढोकामा बुट्टा भर्ने मेसिन बनाएका छन् । गुराँस आर्ट्सका सञ्चालक उनका बुबाले १८ वर्षअघि भारतबाट झ्यालढोकामा बुट्टा भर्ने मेसिन नेपाल ल्याएर व्यापार थालेका थिए । बुबासँग पसल जाँदा अभिनाशले मेसिन कसरी चल्छ, कसरी काम गर्छ हेर्थे । स्कुल बिदा भएका बेला त दिनभर पसलमै बसेर मेसिन हेर्थे । मेसिन कहिलेकाहीँ बिग्रिहाले अभिनाशका बुबाले भारतबाटै प्राविधिक बोलाएर बनाउन लगाउँथे । त्यतिबेला उनी मेसिनका पार्टपुर्जा पनि नियाल्थे । पछिल्लो समय भने मेसिनको माग बढेको थाहा पाएपछि उनले आफ्ना बुबा र अन्य व्यापारीलाई भने, यत्तिको मेसिन त म आफैं नेपालमै बनाउन सक्छु । पोखरा विश्वविद्यालयमा सिभिल इन्जिनियरिङ अध्ययनरत अभिनाशले सुरुमा सानो मोडेलको सीएनसी (कम्प्युटराइज्ड न्युमेरिकल कन्ट्रोल) बनाए । त्यसका लागि चाहिने मोटर र प्रोसेसर नेपालमै पाए । तर ठूलो व्यावसायिक मोडेलको बनाउन चाहिने सामान भने नेपालमा पाएनन् । निमा ३४ मोटर र प्रोसेसरचाहिँ उनले चीनबाट मगाएको केही समयपछि उनले मेसिन बनाउन थाले । काम सुरु गरेको एक महिनामै मेसिन बनाएको उनी बताउँछन् । उनलाई पहिलो पटक मोटर, प्रोसेसरसमेत किन्नुपरेकाले ६ लाख रुपैयाँ लागत लाग्यो । अब अरू मेसिन बनाउँदा आफैंले प्रोसेसर पनि बनाउने सोच बनाएका छन् । यसले थ्रिडी प्रोडक्ट बनाउनेदेखि शिलालेख लेख्ने र आफ्नो आइडियाअनुसार बुट्टा भर्ने काम गर्न सक्छ । मायाको चिनो बनाउने काममा पनि यसले सहजै गर्न सकिने दाबी छ । यो मेसिनको नाम उनले १३२५ राखेका छन् । एक्स एक्सिसमा १३०० मिलिमिटर र वाई एक्सिसमा २५०० मिलिमिटरसम्म काम गर्न सक्ने बताइएको छ । यसबाट बुट्टा भर्ने काम सबै कम्प्युटरबाटै गर्न सकिन्छ । बुट्टाका डिजाइनलाई अंकका रूपमा कम्प्युटरलाई सूचना दिइन्छ । कम्प्युटरले त्यही सूचनाका आधारमा बुट्टा भर्ने काम गराउन सक्छ । मेसिनले भक्तपुरे शैलीको ढोका एक दिनमै बनाउन सक्ने उनको दाबी छ ।"
हरिवंशको काउली,"काठमाडौं (कास) हास्य कलाकार हरिवंश आचार्यले नयाँ गीत ल्याएका छन् । आचार्यको शब्द, संगीत र स्वर रहेको लोक लयमा आधारित गीतको गायनमा उनलाई लोक गायिका शान्तिश्री परियारले साथ दिएकी छन् । चेलीबेटी बेचबिखनविरुद्ध सन्देश दिने गीतको भिडियोमा आचार्यसँगै प्रियंका कार्की, प्रकाश सपुत, बालकृष्ण ओलीलगायतले अभिनय गरेका छन् । करिब एक वर्षअघि ओलीसँगको भेटका क्रममा गीतका शब्द फुरेको आचार्यले बताए । एक वर्षअघि म सरोज भाइको एनिभर्सरीको पारिवारिक जमघटमा सहभागी हुन होटल तिब्बतमा गएको थिएँ, हरिवंश गीत लेख्दाको क्षण सम्झन्छन्, त्यहीबेला एक्कासि काउलीको प्रसंग निस्कियो । मेरो मुखमा त्यसै ए काउली, नचिने मान्छे आँखा झिम्काउली शब्द फुर्यो । त्यसपछि गीतले स्वरूप पायो । गीतको भिडियो भने सरोज ओलीले निर्देशन गरेका हुन् । पारिवारिक जमघट, सांस्कृतिक कार्यक्रम तथा भेलाहरूमा रमाइलो गर्न मिल्ने गीतको एरेन्ज श्यामश्वेत रसाइलीले गरेका हुन् । गीत पारिवारिक र सांस्कृतिक कार्यक्रमतिर नाच्न मिल्ने बनेको उनी बताउँछन् । बिहे, व्रतबन्धतिर उफ्रीउफ्री नाच्न मिल्ने गीत बनेको छ, रमाइलो लाग्यो भने दर्शकहरू पनि उफ्रीउफ्री नाच्न सक्नुहुनेछ, आचार्यले भने । गम्भीर विष्टको कन्सेप्ट तथा कोरियोग्राफीमा तयार भिडियोको सम्पादन भने बनिश शाहले गरेका हुन् ।"
आजकै दिन: इराकमाथि अमेरिकी आक्रमण,"सन् २०१७ मा आजकै दिन (मार्च १९) मा इराकमाथि आक्रमण सुरु गरिएको थियो । अमेरिकी नेतृत्वको गठबन्धन फौजले इराकी राजधानी बग्दादबाट सैन्य आक्रमण गरेका थिए । राष्ट्रपति सद्दाम हुसेनको नेतृत्वमा इराकले आम विनाशकारी हतियार उत्पादन गरिरहेको दाबी गर्दै अमेरिकाले इराकमाथि सैन्य कारबाही गर्नुपरेको जनाएको थियो । विश्वलाई खतरनाक चिहानबाट रक्षा गर्नका लागि अमेरिकी नेतृत्वको गठबन्धन फौजले इराकमाथि सुरुवाती चरणको सैन्य कारबाही सुरु गरेका छन्, आक्रमणलगत्तै अमेरिकी राष्ट्रपति जर्ज डब्लु बुसले भनेका थिए । अमेरिकाले सुरुमा राष्ट्रपति हुसेनलाई देश छाड्न वा युद्धको सामना गर्न चेतावनी दिएको थियो । त्यसको ९० मिनेटमा आक्रमण सुरु गरिएको थियो । अमेरिकी आक्रमणपछि हुसेनलाई पक्राउ गरी इराकमा अन्तरिम सरकार गठन गरिएको थियो । २००५ को जनवरीमा चुनाव भएपछि इराकको राष्ट्रिय सभामा २७५ सदस्य निर्वाचित भएका थिए । जसले अक्टोबरमा नयाँ संविधान जारी गरेको थियो । २००६ को नोभेम्बर ६ मा हुसेनलाई मानवताविरुद्धको अपराधमा दोषी ठहर गर्दै झुन्ड्याएर मृत्युदण्ड दिने सजाय सुनाइएको थियो । हुसेनलाई २००६ को डिसेम्बर ३० मा मृत्युदण्ड दिइएको थियो । तर अमेरिकाले दाबी गरेअनुसार इराकमा भने कुनै आम विनाशकारी हतियार भेटिएन । करिब दस वर्षपछि अमेरिकाले २०११ को डिसेम्बर १५ मा इराकमाथिको युद्ध अन्त्यको घोषणा गरेको थियो ।"
'विश्वविद्यालय र उपकुलपतिको चीत्कारको सुनुवाइ भएको छैन',"कान्तिपुरले विश्वविद्यालय विमर्शमा देशको उच्चशिक्षामा उत्कर्षमा पुगेको बेथितिलाई उजागर गर्दै आएको छ । नयाा कुलपतिका रूपमा धर्मकान्त बाँस्कोटा आएपछिका तीन वर्षमा विश्वविद्यालयमा तीन सय ४२ दिन तालाबन्दी भएको छ, शिक्षाको गुणस्तर खस्कादै जाादा मानविकी र शिक्षामा मात्र होइन, विज्ञानप्रविधि, व्यवस्थापन, इन्जिनियरिङ र मेडिकलमा समेत विद्यार्थीको संख्या घट्दै गएको छ । त्रिविका जग्गामा प्रयोगशालाहरू बन्नुपर्नेमा भाडाका भवन बन्ने र त्रिविले भाडा उठाउने स्थिति छ, यो पृष्ठभूमिमा कान्तिपुरका उमेश चौहान र सुदीप कैनीले उपकुलपति बाास्कोटासाग विस्तृत संवाद गरेका छन् ।त्रिभुवन विश्वविद्यालयमा बेथितिको सुरुवात भएको, स्तर खस्किएको धेरै भयो । तर प्राडा धर्मकान्त बाँस्कोटा उपकुलपति भएपछि बेथितिको समाधान हुन्छ र त्रिवि गतिमा अघि बढ्छ भन्ने आशा पनि थियो । तर, आफ्नो कार्यकालको ४८ महिनामध्ये ४० महिना पूरा गर्दा सुधारको सुरुवात भयो भन्ने देखिँदैन । बरु विश्वविद्यालय झन् अस्तव्यस्त भएको छ, तपाईं आफैं आफ्नो कार्यकालको मूल्यांकन कसरी गर्नुहुन्छ ? यो आम जनमानसको जिज्ञासा हो । विश्वविद्यालय प्रवेश गर्दा मसँग स्पष्ट खाका नै थियो । विश्वविद्यालय प्रवेश गरेको २५ औं दिनमा सिनेटको बैठक (२०७६ मंसिर १३ गते) मार्फत मैले १५ बुँदे कार्ययोजना सार्वजनिक गरेको थिएँ । तर, सुरुकै तीन महिनादेखि नै अप्ठ्यारो पर्यो । कात्तिकसम्म विश्वविद्यालयको बजेट पास भएको थिएन, बजेट सिनेट गर्न सफल भएँ । ४५औं दिनमा दीक्षान्त समारोह पनि गरें । त्यतिबेला ७० हजार ६ सय विद्यार्थी दीक्षित भए । त्यसपछि नयाँ रेक्टर, रजिस्ट्रारको नियुक्ति गरियो । त्यसको २३ दिनमै लकडाउन सुरु भयो । शैक्षिक सत्रमा क्षति हुने जोखिम रहेकाले वैकल्पिक विधिबाट पठनपाठन सुरु गर्नुपर्यो । तर, प्रविधिमैत्री विश्वविद्यालय थिएन । स्रोतसाधन पनि थिएन । नीति, नियमले पनि धेरै कुरा छेकेको थियो किनकि अनलाइनबाट पठनपाठन, परीक्षा सञ्चालन गर्न नपाइने व्यवस्था थियो । वैकल्पिक विधिबाट कामकाज गर्न ६ हजार शिक्षक र ५ सयभन्दा बढी कर्मचारीलाई तालिमको व्यवस्था गरियो । तीन सातामै अनलाइनबाट पढाउन थाल्यौं । लकडाउनभरिकै समयमा यसैमा व्यतित भयो । जब लकडाउन खुलेर काम गर्न थालियो, बेथिति विसंगतिलाई नियन्त्रण गर्नतर्फ लागियो । कतिपयको स्वार्थ नमिल्दा तालबन्दी सुरु गरियो । कहिले आंशिक शिक्षक, कहिले विद्यार्थी संगठनको नाममा तालाबन्दी भइरह्यो । यो समयमा अफिसमा बसेर कार्ययोजनाअनुसार काम गर्न पाइएन । सरकारसँग संवाद गरेर ल्याउनुपर्ने कार्यक्रम, बजेट पनि ल्याउन सकिएन ।तर तालाबन्दी दुईचार दिन भएको होइन, तपाईंको कार्यकालमा तीन सय ४२ विश्वविद्यालयमा तालाबन्दी भयो । आंशिक प्राध्यापक वा विद्यार्थीहरूलाई संवादमा ल्याउने वा राजनीतिक नेतृत्वलाई साथ लिने विषयमा उपकुलपति असफल हुनुभयो । त्यो असफलताको जिम्मेवारी नैतिक, प्रशासनिक र प्राज्ञिक रूपमा तपाईंले लिनुपर्ने हो कि होइन ? विश्वविद्यालयलाई बन्धक बनाउँदिनँ भनेर मार्गप्रशस्त गर्नुपर्ने होइन ? निश्चय पनि हो । तर पछाडि रहस्य के छ भन्नेमा जानुपर्छ । मागहरू यस्ता थिए कि जति संवाद गरे पनि पूरा हुनै सक्दैन थिए । माग राख्नेहरू साँच्चै विद्यार्थी थिए भने क्रिमिनल (आपराधिक) गतिविधि कसरी भए ? ताला किन लगायौ ? खोलौ भन्दा हाम्रै उपप्राध्यापकलाई कुटेर खुट्टैसमेत भाँचेर मरणासन्न बनाए । यस्तो परिस्थितिमा विश्वविद्यालयको उपकुलपतिको हैसियतले मैले मेरो शिक्षकहरूलाई सुरक्षा दिन नसकेको स्थिति आयो । सरकारसँग सहयोग मागें । सरकारबाट त्यति राम्रो सहयोग पाइनँ । आपराधिक अभियोगमा मद्दा चलेको अवस्थामा स्वयम् नेपाल सरकारका गृहमन्त्रीले महान्यायाधिवक्तामार्फत मुद्दा फिर्ता गर्ने स्थिति बन्यो । विश्वविद्यालयका आफ्नै समस्या छन् । प्राज्ञिक प्रश्न भए बहस गरेर सल्टाउन सकिन्छ । तर क्रिमिनल विषयमा आत्मसमर्पण गर्ने बानी परेको छैन । हुन त मैले विश्वविद्यालयलाई घात गर्नुभन्दा हामीले बाटो छोडिदिने हो कि भनेर सल्लाह पनि गरेको थिएँ । तर विश्वविद्यालयको हित चाहने धेरै शिक्षक, कर्मचारीले यस्तो आपराधिक गतिविधिकै कारण तपाईंले छोड्दिनुभयो भने त्यो प्रवृत्तिले झन् प्रश्रय पाउँछ, बरु यस्ता गतिविधिसँग लडेरै बस्नुपर्छ भन्नुभयो । त्यही अठोटले बारम्बार प्रधानमन्त्रीलाई भेटें । उहाँले आदेश पनि दिएकै हो । प्रधानमन्त्रीको आदेश गृह मन्त्रालयबाट कार्यान्वयन भएन । यो जगजाहेर छ । तपाईंले भनेजस्तै विश्वविद्यालयमा राजनीति हस्तक्षेप छ । राजनीति हावी भयो भनेर प्राज्ञिक समूह, नागरिक समाज, मिडियाले भनेको छ । तर विश्वविद्यालयमा राजनीति हावी कहाँबाट आउँछ भने तपाईंहरूमार्फत । सरकारले विश्वविद्यालयमा सुरक्षा दिन सकेन र उसले आफ्ना विद्यार्थीलाई गुन्डागर्दीमा उतार्न खोज्यो भने या त त्यसलाई सम्बोधन गर्ने, होइन भने म छोड्छु भन्नुको सट्टा राजनीति दलप्रति बफादार हुने पदाधिकारी पनि दोषी होइन ?मैले तीनवर्षे कार्यकालमा ३ जना प्रधानमन्त्री पाएँ । तीनै जनालाई भेटेर विश्वविद्यालयका हरेक विषयमा जानकारी गराएँ । धेरै कुरा ग्याप रहेछ । हामीले छिटो समय पाए छिटो नै समन्वय गर्थ्यौं होला । तर के गर्ने ? प्रधानमन्त्रीहरूसँग समय नै छैन । उहाँहरूलाई विश्वविद्यालयको समस्या थाहा नै छैन । के गर्नुपर्छ भने खाका हामीसँग छ । कसरी सुधार गर्न सकिन्छ योजना छ । त्यो सुन्ने, बुझिदिने समय छैन । त्रिभुवन विश्वविद्यालय भीमकाय छ, आफ्नै बोझले थिचिएको छ । ७६ जिल्लामा ११ सय क्याम्पस छन् । एउटा विश्वविद्यालयले यति धेरै क्याम्पस हेर्न खोज्नु स्वाभाविक हो । त्यसका लागि विश्वविद्यालयसँग जनशक्ति, बजेट, कार्यक्रम वा योजना छ त ? यो सम्भव छ ? छैन । त्यही भएर हामीले योजनाबद्ध काम गर्न नसकेको हो । उपकुलपतिले विश्वविद्यालयमा गुणस्तर दिन्छु भन्यो भने अहिले कसैले पनि पत्याउँदैन । एउटा उपकुलपतिले एउटा क्याम्पसलाई एक दिन समय दिँदा पनि ११ सय २४ दिन जान्छ । यसरी सम्बन्धन बाँड्नु उपयुक्त थियो कि थिएन होला ? मेरा अग्रजहरूले दिनुभयो, के हिसाबमा दिनुभयो, उहाँहरूलाई नै थाहा होला । तर, एउटा विश्वविद्यालयले यति ठूलो संरचना हाँक्न सक्दैन । देश संघीयतामा जानुअघि पनि अरू विश्वविद्यालय त खुले । नयाँ विश्वविद्यालय आएपछि ती ठाउँमा त्रिविले नयाँ कलेज नखोलेको भए हुने थियो । संरचना जस्तोसुकै होस् सम्बन्धन बाँड्नेतर्फ मात्र ध्यान दिइयो । अहिले त देश संघीयतामा गएको छ । विश्वविद्यालयको संरचना एकदमै ठूलो छ । यसलाई संघीयताअनुरूप संरचना गरौं भनेर अढाई वर्ष पहिले विश्वविद्यालय अनुदान आयोग, शिक्षा मन्त्रालय, अर्थ मन्त्रालय, प्रधानमन्त्री र राष्ट्रपतिको कार्यालयमा समेत प्रस्तुतीकरण गरिसकेको थियौं । तत्कालीन सम्माननीय प्रधानमन्त्री केपी ओलीसँग त अढाई घण्टासम्म छलफल गरियो । उहाँले यो काम अघि बढाउन शिक्षामन्त्रीलाई निर्देशन दिनुभएको हो । त्यसको डेढ महिनामै प्रधानमन्त्री र शिक्षामन्त्री फेरिनुभयो । नयाँ प्रधानमन्त्री (शेरबहादुर देउवा) आउनुभयो । शिक्षामन्त्री आउनै ३ महिना लाग्यो । त्यसपछि पनि कुरा नराखेको होइन । उहाँहरूलाई सुन्ने समय पनि भएन । कुनै पनि राजनीतिक दलका उच्च नेताहरूमा उच्चशिक्षाप्रति प्राथमिकता देखिँदैन । कसरी लैजाने भन्ने बहस हुँदैन ।प्रस्तावित पुनःसंरचनामा गए विश्वविद्यालयको स्वरूप कस्तो हुन्छ ? काम कसरी विकेन्द्रित हुन्छ ? पुनःसंरचना हुँदा पनि त्रिभुवन विश्वविद्यालय नै रहन्छ । तर, हरेक प्रदेशमा रेक्टर वा डिनको नेतृत्वमा विश्वविद्यालयको युनिट रहन्छ । त्यसको काम त्यो प्रदेशभित्रका कलेजहरूको अनुगमन, अध्यापन र परीक्षा लिने लगायत हुन्छ । पाठ्यक्रमहरूचाँहि केन्द्रबाट नै बनाइन्छन् । के स्वतन्त्रता दिइन्छ भने मधेस र कर्णालीको भूगोल फरक छ भने स्थानीय पाठ्यक्रम पनि जोड्न लचकता दिइन्छ । २० देखि २५ प्रतिशत पाठ्यक्रम त्यहाँका विज्ञहरूले निर्धारण गर्छन् । सबै ठाउँमा त्रिविको संरचना पुगेको छ, त्यस हुँदा कम लगानीमा पुनःसंरचना सफल हुन सक्छ । त्यसो हुँदा हरेक प्रदेशले नयाँ विश्वविद्यालय खोल्नुपर्ने आवश्यकता पनि रहँदैन ।संघीय रूपमा पुनःसंरचना हुन सकेको छैन, त्यसमा राजनीतिक प्रतिबद्धताको कमी होला । तर, विश्वविद्यालयले आफ्ना संकायअनुसार कार्यक्रमलाई स्कुल मोडलमा लग्ने पनि भनिएको थियो, त्यो लागू गर्नचाहिँ कसले रोक्यो ?भिजन २०२०३० मा यो कुरा पनि छ । स्कुलहरूको अवधारणामा जान डिनहरूलाई निर्देशन दिइराखेका छौं । १२ जना डिनले मानिराख्नुभएको छ । जस्तो स्कुल अफ म्यानेजमेन्ट चलिराखेको छ, तर त्यहाँ दरबन्दी छैन । दरबन्दी भनेको विश्वविद्यालयले दिन सक्दैन, सरकारबाटै आउनुपर्छ । स्कुल अफ म्याथमेटिकल साइन्स सुरु भएको धेरै भयो । तर पूर्वाधार नभएर जनप्रशासनको भवनमा बस्नुपर्ने बाध्यता छ । हरेक स्कुलमा मिटिङ हल, प्रशासनिक भवन त हुनुपर्यो नि । त्यसमा पनि समस्या आएको छ । आन्तरिक निर्णय गर्न सकिन्छ । झट्ट जान नसकेको मूल कारण भौतिक संरचनाको अभाव नै हो । सहयोग चाहिएको छ । तालाबन्दीले पनि धेरै काम गर्न रोकियो ।त्रिविको एकीकृत क्यालेन्डर किन छैन ? भर्ना, अध्यापन, परीक्षा, नतिजा कहिले हुने किन टुंगो छैन । १५ महिनासम्म किन नतिजा आउँदैन ? यी काम गर्न पनि सरकारले रोकेको हो र ?यसको पछाडि पनि कारण छन् । रेक्टर कार्यालयले सबै डिनलाई निर्देशन दिएको हुन्छ । चारमध्ये मेडिकलको भर्नाको क्यालेन्डर हामीले निकाल्न सक्दैनौं, त्यो काम चिकित्सा शिक्षा आयोगले गर्न सक्छ । अरूको क्यालेन्डर छ । तर, कोभिडले भताभुंग भयो । तर एकीकृत क्यालेन्डर नआउनुको कारणचाहिँ फरकफरक प्रकृतिका संकाय भएकाले हो । मेडिकलमा भर्ना नपाएका विद्यार्थी विज्ञानमा आउँछन् । इन्जिनियरिङमा भर्ना नपाए अर्को विषयमा जान्छन् । एउटै क्यालेन्डर बनाउने हो भने विद्यार्थी मर्कामा पर्छन् । त्यस्तै परीक्षा लिएपछि नतिजा ढिला किन भयो भन्ने प्रश्नको जवाफमा दुईवटा कारण छन् । कोभिडका बेला विद्यार्थी जहाँ छन्, त्यहींबाट परीक्षा दिन पाउने भनियो । विद्यार्थीले उहींबाट अनलाइन फाराम भरे । फाराम रुजु भएन । रजिस्ट्रेसन लेख्ने ठाउँमा मोबाइल नम्बरसमेत लेखिएका छन् । ३३ प्रतिशत फाराममा त्रुटि देखियो । सबै रुजु गर्दा धेरै समय लाग्यो । अर्कोतर्फ २०७३ सालदेखि कर्मचारी भर्ना गर्न पाएका छैनौं । कर्मचारीको साह्रै अभाव छ । सेवा आयोग तालाबन्दी, मुद्दामामिलाले काम रोकियो । अहिले ७ महिनादेखि सेवा आयोग नेतृत्वविहीन छ ।सेवा आयोग किन नेतृत्वविहीन छ ?मैले जानकारी गराएको छु । पटकपटक ध्यानाकर्षण पनि गरेको छु । सम्माननीय प्रधानमन्त्रीज्यूले चुनावअघि मंसिरमा नै नियुक्तिका लागि निर्वाचन आयोगबाट स्वीकृति पनि लिनुभएको अवस्था हो । तर, किन नियुक्ति हुन सकेन ? यो उपकुलपतिलाई थाहा हुने कुरा होइन । पहिले पनि, अहिले पनि मेरो चीत्कार सुनाएको छु । त्रिभुवन विश्वविद्यालय र उपकुलपतिको चीत्कारको सुनुवाइ भएको छैन । अहिलेका प्रधानमन्त्रीलाई पनि तीन चोटि भेटेर भनिसकें तर काम हुन सकेको छैन । तर कुलपतिलाई काम गर्ने वातावरण होस् भन्नेमा म संवेदनशील छु । म आजै तपाईंलाई भन्छु मेरो कार्यकाल सकिन ३ महिना बाँकी हुँदा म कुलपतिलाई चिठी लेख्नेछु र तीन महिनाअघि नै उपकुलपति नियुक्ति गर्दिनुस् भन्छु । कार्यकाल सकिएको भोलिपल्टदेखि उपकुलपति खोज्ने होइन । नयाँ आउनेले तीन महिनादेखि कार्ययोजना बनाएर बस्ने अवसर पाउनुपर्छ । फेरि परीक्षा नियन्त्रण कार्यालयतर्फ फर्कौं । ७७ जिल्लाबाट नामथर, जन्ममिति सच्याउन पनि विद्यार्थी काठमाडौं नै आउनुपर्छ । पनिकालाई विद्यार्थीमैत्री, प्रविधिमैत्री बनाउन किन सकिँदैन ?यो कुरा मैले सुरुदेखि नै उठाउँदै आएको छु । मेरो १५ बुँदे कार्ययोजनामा पनि विश्वविद्यालयलाई प्रविधिमैत्री बनाउने कुरा छ । सबै निकायको वेबपेज बनाइएको छ । यसमा मेरो धेरै समय गयो । दुई चोटि टेन्डर गरियो । त्यसलाई पास गराउन धेरै समय लाग्यो । पहिलेदेखि विश्वविद्यालयका कर्मचारीलाई हरेक काममा थप सुविधा दिने प्रचलन रहेछ, कर्मचारीको सोचाइ कस्तो भने आईटी सिस्टम आयो भने सबै कम्प्युटरले गर्छ, आफ्नो अवसर गुम्छ । त्यो अर्थमा सहयोग पाइएन । तर पनि आर्थिक प्रस्ताव स्वीकृत भइसकेको छ, अबचाहिँ हुन्छ । ट्रान्सक्रिप्ट लिन यहाँ आउनु पर्दैन । अनलाइन फाराम भरेपछि उही पाइन्छ । नियम नै भौचर काट्नु पर्छ भन्ने थियो । यस्ता नियम परिवर्तन गरियो । एक महिनाभित्र अनलाइन फाराम सुरु गर्छौं । क्षेत्रीय परीक्षा नियन्त्रण कार्यालयलाई सक्रिय बनाउँछौं । कति दिनमा उत्तरपुस्तिका परीक्षण गर्ने, कति दिनमा नतिजा निकाल्ने पहिले नै निर्क्योल हुन्छ । परीक्षा भएको ३ देखि साढे ३ महिनाभित्र नतिजा आउने तालिका तयार भइसकेको छ । केन्द्रित प्रणालीलाई विकेन्द्रित गरिन्छ ।विश्वविद्यालयले अनिवार्य ईहाजिरी गर्नुपर्ने नियम पनि सुरु गरेको छ । के प्राध्यापकहरू नियन्त्रणबाहिर जान थाले भनेर यस्तो गर्नुपरेको हो ? वा यो प्रक्रियागत सुधार मात्र हो ? बेथितिको पराकाष्ठा छ नि । मैले सुनेअनुसार एकाउन्टेन्टहरूले सर, तपाईंको हाजिर गर्नुस् है । तलब आउने बेला भयो भन्नुपर्ने व्यवस्था थियो । सम्बन्धित प्राध्यापकले आएर एकै दिन सबै हाजिर गर्छन् । त्यो अवस्थाको अन्त्य गर्न ईहाजिरी सुरु गरिएको हो । केन्द्रीय कार्यालयभरको हाजिरी एकै ठाउँबाट हेर्न मिल्ने बनाइएको छ । मोबाइल एप्सबाट हरेक क्याम्पसको हाजिरी हेर्न मिल्ने बनाइएको छ । विश्वविद्यालय कस्तो छ भने ईहाजिरी गर्नुपर्यो भनेर त्यसको डिभाइस नै बोकेर घर लैजाने प्राध्यापक पनि यहाँ छन् । यी त मैले भर्ना गरेका प्राध्यापक होइनन् । तर सोच र व्यवहार त्यस्तो छ । प्राध्यापक संघले विरोधको काम गर्छ । हिजोसम्म बस्ने कुर्सी चाहिएन आज हाजिरी लागू गर्नेबित्तिकै बस्ने कुर्सी माग गरिएको छ । हाम्रो संघसंगठन कहाँ पुगेका छन् ? हाम्रो समाजले यो कुरा विश्लेषण गरेको छ कि छैन ? विश्वविद्यालयमा जताततै फोहोरको डंगुर मात्र छ, सफा गर्न क्रेन नै चाहिने अवस्था छ ।अधिकांश समय यसैमा खर्च हुन्छ । रचनात्मक काम नै गर्न पाइएन । कति प्राध्यापक कामविहीन छन्, कतिलाई धेरै काम थुप्रिएको छ । अब काम कम भएकाहरूलाई काम धेरै भएको ठाउँमा पठाउने काम हुन्छ ।विश्वविद्यालयका आफ्नै 'थिंक ट्याक' हुनुपर्ने हो ? तर, त्रिविका अनुसन्धान केन्द्रहरू थला परेका छन् । उता, त्रिविका पदाधिकारी कीर्तिपुरदेखि त्रिपुरेश्वरसम्म जग्गा र सटर भाडामा लगाएर बस्नुभएको छ । प्राज्ञिक निकायले अनुसन्धानमा ध्यान दिने हो कि सटर भाडामा ?यो मेरो कार्यकालभन्दा पहिल्यै भएको काम हो । यो कुरा उहाँहरूलाई नै सोध्नुभएको भए राम्रो हुन्थ्यो । मैले त गणतन्त्र पार्कलाई दिएको ६० रोपनी, प्राध्यापक संघलाई दिएको ४ रोपनी जग्गा फिर्ता लिएको छु । प्राध्यापक संघले बसपार्क बनाउन दिएको थियो । हामीले संघबाट फिर्ता लिइसक्यौं । मुद्दा हालेको थियो, त्रिविले जितिसक्यो । मेरा अग्रजहरूले प्रहरीलाई पनि जग्गा दिनुभएको रहेछ । भवन बनिसकेको थियो । विद्यार्थीहरूले त्यहाँ पुलिस बस्यो भने तोडफोड गर्छौं भनेर आए । भवन बन्दासम्म कोही बोलेनन् । तर, मैले नेपाल सरकारको गृह मन्त्रालयसँग टक्कर लिएर पुलिसलाई विश्वविद्यालयमा राख्न रोकेको हो । यो मैले गर्नुपर्ने काम नै होइन । त्रिपुरेश्वरको भाडा उठाउन कति ताकेता गर्नुपरेको छ । १५ दिनमा पैसा नतिरे हटाऊ भनेर पत्र लेखेपछि भाडा तिर्न थालेको छ । विश्वविद्यालयका उपकुलपति अध्यापन र अनुसन्धानको वातावरण बनाउनुको सट्टा भाडा उठाएर बस्ने हो र ?यो मैले गरेको होइन । पहिल्यै भाडामा दिइएको रहेछ । त्यसलाई म्यानेज त गर्नुपर्यो नि । कि सित्तैमा खाऊ, बस भन्नुपर्यो । नयाँ भाडामा दिने काम त पटक्कै मेरो पालामा भएकै छैन । शिक्षकले पढाउने भनेको ५० प्रतिशत मात्रै हो । बाँकी ५० प्रतिशत त अनुसन्धान नै गर्ने हो । अनुसन्धान केन्द्रहरू मृतप्रायः थिए । चारवटा अनुसन्धान केन्द्रलाई ५० लाखको दरले २ करोड बजेट थियो । त्यसले के अनुसन्धान हुन्छ ? अनुसन्धानका लागि विश्वविद्यालय अनुदान आयोग, अर्थ मन्त्रालय, योजना आयोग, शिक्षा मन्त्रालय, प्रधानमन्त्री कार्यालय डुलेर बजेट ल्याएको छु । पहिलो वर्ष ९ करोड, दोस्रो वर्ष १० करोड र अहिले १० करोड छुट्याएको छ । यसपालि के भएर साढे ७ करोड मात्रै आउने सुनिराखेको छु । अनुसन्धानका लागि कार्यविधि बनाएर विधा तोकिएको छ । १ करोड, ५० लाख, २० लाख र १० लाखको अनुसन्धान गर्ने थालनी सुरु भइसकेको छ । सरकारबाट आउने बजेटमा आन्तरिक स्रोतबाट पनि थप गरिएको छ । अनुसन्धान केन्द्रहरू सन्तुष्ट देखिँदैनन् । कार्यविधि बनाएर पदाधिकारीले बजेटको डाडुपन्युँ हातमा लिए भन्ने गुनासो र आरोप नि छ नि ?विश्वविद्यालयका अनुसन्धान केन्द्रका निर्देशकहरू म आउनुअघि पनि थिए नि । खै त सरकारबाट बजेट ल्याएर अनुसन्धान गर्न सकेको ? उत्कृष्टता खै ? बजेट ल्याइदिनुपर्ने भीसीले, अनि लु गाडी चढ् भनेर दिनुपर्ने ? अहिले पनि खुला छ । राम्रो प्रस्ताव ल्याऊ न । एक करोड एउटा प्रस्तावका लागि दिन्छौं । त्यसो भन्दा तीनवटाभन्दा प्रस्ताव आएनन् । सिनासले अनुसन्धानको प्रस्ताव नै ल्याएन । जसले अनुसन्धान प्रस्ताव नै ल्याएन, त्यसलाई हामीले लगेर पैसा दिनुपर्ने ?त्रिविमा ४ लाखभन्दा बढी युवा विद्यार्थी पढ्छन् । नेपालको अब १० वा २० वर्षपछिको भविष्य कस्तो हुन्छ भन्ने यहाँ आज पढ्ने विद्यार्थीले के पढ्छन्, कस्तो सिक्छन्, कस्तो प्रवृत्ति छ, थिति, बेथिति के छ भन्नेमा निर्भर हुन्छ । विद्यार्थीको मूलः प्रवृत्तिचाहिँ कस्तो देख्नुहुन्छ ? अनि तिनलाई पढाउने प्राध्यापकको मूल प्रवृत्ति कस्तो छ ? प्राध्यापक र कर्मचारी मिश्रित खालका छन् । हाजिर गरेर दिनभरि चहार्ने, घुम्ने हेलमेट शिक्षक पनि छन् । जसले ईहाजिरीहरूको विरोध गर्छ । काठमाडौं उपत्यका बाहिर हाजिरीको विरोध गर्ने प्राध्यापक देख्नुहुन्न । यही काठमाडौंभित्र मात्र यस्तो हो । किनकि १० ठाउँ चहारेर खान पल्केका छन् । रातदिन खटेर काम गर्ने र विश्वविद्यालय बनाउन खोज्ने शिक्षक पनि छन् । विद्यार्थीहरू मिश्रित खालकै छन् । लगनशील भएर पढ्ने पनि छन् । विद्यार्थी मात्र हुन आएका पनि छन् । यहाँ आएर नेतागिरी गरेर फाइदा लिने पनि छन् । तर, भर्ना गरिसकेपछि जस्ता भए पनि विद्यार्थी नै भए । त्यसैले शिक्षालाई ४ भागमा विभाजित गर्नुपर्छ भन्ने मेरो मान्यता छ । पहिलो, बजारले के माग्छ त्यो विषय तत्काल सुरु गर्नुपर्छ । दोस्रो, प्राविधिक शिक्षामा जोड दिनुपर्यो । तेस्रो, राष्ट्र निर्माणमा कस्तो जनशक्ति चाहिन्छ भन्नुपर्यो, विश्वविद्यालयले त्यस्तै कोर्स चलाउँछ । टनेल इन्जिनियरिङको कुरा सुरु भयो । हामीले पोखरामा पढाइ सुरु गर्यौं । जलशाययुक्त जलशायको इन्जिनियरिङ चाहियो भनेपछि त्यो पनि प्रक्रियामा छ । रेलसम्बन्धी पढाइ पनि पाइप लाइनमा छ । चौथो, माग छैन तर पनि अनिवार्य रूपमा चाहिन्छ । जस्तो भूगोल, भाषा, कला, इतिहास, संस्कृति यी कुरा राष्ट्र समृद्धि बनाउन अपरिहार्य विषय हुन् । बजारमा जागिर तत्काल पाउला, नपाउला तर अनुसन्धानमा लगाउन सकिन्छ । यो हिसाबले गयो भने युवा बाहिर जानु पनि पर्दैन । राज्यको अठोटचाहिँ चाहिन्छ । तर, विश्वविद्यालय धराशायी छ । राज्यले सहयोग गर्नुपर्छ । शुल्क, बढाऔं, आय गरौं भन्यो भने आगो लगाउँछन् । विद्यार्थीले क्याम्पस प्रमुखलाई फुटबल जसरी हानेको उदाहरण त्रिचन्द्र क्याम्पसमा नै छ । गुणस्तरीय शिक्षा चाहिन्छ भन्ने महसुस राज्यले गर्नुपर्छ । त्यसो भयो भने अप्ठ्यारो छैन ।"
'क्लिनिकल ट्रायल' मा आचारको प्रश्न,"कुनै नयाँ औषधि वा खोपको प्रभावकारिता तथा त्यसले मानव स्वास्थ्यमा पार्ने असर मूल्यांकन गर्न क्लिनिकल ट्रायल गरिन्छ । यस्तो परीक्षण बडो सावधानीपूर्वक यथोचित विधि पुर्याएर गर्नुपर्ने हुन्छ । परीक्षणअघि सम्बन्धित व्यक्तिहरूलाई पूर्ण जानकारी दिने लगायत सम्पूर्ण आचारसंहिताको पालना गर्नुपर्छ । क्लिनिकल ट्रायल बिना औषधि तथा उपचार विज्ञानको विकास असम्भवजस्तै भएकाले यसको निकै महत्त्व छ । तर नेपालमा विपन्नलाई लक्षित गरी जसरी विभिन्न देशका खोपहरू परीक्षण हुने गरेका छन्, त्यो भने चिन्तालाग्दो छ । खास गरी सहभागीलाई जानकारी नै नदिई, डर देखाएर वा प्रलोभन देखाएर यस्तो परीक्षण भैरहनु दुःखद छ । यसबाट सम्बन्धित कम्पनीहरूको आचारमाथि मात्र प्रश्न उठेको छैन, जनमानसमा पनि भय जन्मेको छ । अमेरिकी कम्पनी सनोफी पास्चरको कोरोना भाइरसविरुद्धको भ्याट ०८ खोप ७ सय ५२ जनामा परीक्षण हुँदै छ, जसका सहभागीमध्ये इँटाभट्टामा काम गर्ने मात्रै डेढ सय जना छन्, केही गलैंचा मजदुर र दलित छन् । १६ महिनामा चार पटक खोप लगाइसकेको कामदारलाई पनि यो किन दिइयो र कस्तो हो भन्नेसम्म थाहा नहुनु उदेकलाग्दो छ । साहुले खोप नलगाए हिँडडुल गर्दा र गाडी चढ्दा प्रहरीले समात्छ भनेकाले आफू राजी भएको कामदारले बताएबाटै थाहा हुन्छ यो परीक्षण ठीकठाकसँग भैरहेको छैन, कहीँकतै त्रुटि छ । इँटाभट्टासम्मै गाडी आएर खर्च पनि दिने भनेकाले कामदारहरूले त्रिभुवन विश्वविद्यालयको शिक्षण अस्पतालसम्म पुगेर खोप लगाएका छन् । विश्वविद्यालयको चिकित्साशास्त्र अध्ययन संस्थानले जिम्मा पाएको यस परीक्षणका निम्ति सहभागी जुटाउने काम भने दिगो विकासका लागि साझेदारी नेपाल (पीएसडी) गरेको छ । परीक्षणमा सहभागीहरू जुटाउँदा पीएसडीले खोप परीक्षण सम्बन्धी मूल्यमान्यताको उल्लंघन गर्नु हुँदैन । आर्थिक आफूमाथि भइरहेको परीक्षणबारे सोधखोज गर्न सक्ने व्यक्तिसमुदायलाई, त्यो पनि प्रभावमा नपारीकन सहभागी गराउनुपर्छ । यसको अबगाल खोप कम्पनी र अध्ययन संस्थानलाई पनि पर्ने भएकाले उनीहरूले पनि यसमा सावधानी अपनाउनुपर्छ, र पीएसडीलाई आचारविपरीत सहभागी नजुटाउन निर्देश गर्नुपर्छ । सहभागीहरू सिन्धुली, मकवानपुर, काभ्रे, रौतहट, सर्लाही र पर्सा लगायत जिल्लाबाट जुटाइएका छन् । परीक्षण सुरु गर्दा सहरी क्षेत्रमा ८०८५ प्रतिशतले खोप लगाइसकेकाले अन्य क्षेत्रकालाई सहभागी गराइएको दाबी पीएसडीको छ । सहभागी जहाँका भए पनि, विपन्न र अशिक्षित वर्गका मानिसलाई तत्कालीन तथा दीर्घकालीन प्रभावबारे पूर्ण जानकारी नदिई ज्याला, यातायात, खाजा र खाना खर्चका नाममा रकम दिएर खोप लगाउनु अनैतिक कार्य होÙ यो क्रम रोकिनुपर्छ । चिकित्साशास्त्र अध्ययन संस्थानका अनुसार एक पटकमा एक जना सहभागी जुटाएबापत पीएसडीले ३ हजार रुपैयाँ पाउँछ । पीएसडीले हरेक पटक सहभागीलाई २ हजार २ सय रुपैयाँ दिने गरेको छ । यसरी पैसाको प्रलोभनमा बिनाजानकारी कसैलाई पनि परीक्षणमा सहभागी गराइनु हुन्न । पहिलो त, सहभागीहरूलाई सत्यतथ्य सूचना पहिल्यै दिएर सम्पूर्ण रूपमा सचेत गराउनुपर्छ । र दोस्रो, प्रलोभन र करकापमा नभएर स्वैच्छिक रूपमा मात्र सहभागी जुटाउनुपर्छ ।संस्थानका अनुसार परीक्षणमा सहभागी ११ जना बिरामी परिसकेका छन् । प्रत्येक सहभागीबाट परीक्षणका लागि ८ पटक रगतको नमुना लिइएको छ । तर रगत जाँच लगायत स्वास्थ्य परीक्षणको रिपोर्ट नदिइएको सहभागीको गुनासो छ, जसको सम्बोधन हुनुपर्छ । कतिले माग्दा पनि परीक्षण प्रतिवेदन नपाएको भनेका छन्, जसलाई उचित मान्न मिल्दैन । सहभागीहरूलाई पूर्ण विश्वासमा लिएर अघि बढ्न संस्थान तयार हुनुपर्छ । यसअघि मेडिसिन साइन्स एन्ड रिसर्च (एमएसआर) बेइजिङले गरेको कोभिडविरुद्ध बनाइरहेको नयाँ खोपको क्लिनिकल ट्रायलमाथि पनि प्रश्न उठेको थियो । स्थानीय एकीकृत विकास समाज नेपाल (सोलिड) ले यो खोप पनि आफूमाथि भइरहेको परीक्षणबारे सोधखोज गर्न नसक्ने समुदायलाई लगाएको थियो । काठमाडौं गएको ज्याला पनि आउँछ भनेर छिमेकी जिल्लाबाट राजधानी ल्याएर खोप लगाइएको थियो । मनमोहन मेमोरियल टिचिङ अस्पतालमा चीनको जियान्सु रिबायो टेक्नोलोजी कम्पनीको प्रायोजनमा सञ्चालित ट्रायलमा सहभागी हुने प्रत्येकलाई यातायात र खाजाखानाको खर्चबाहेक छुट्टै ३ हजार रुपैयाँ दिइएको थियो । उल्लिखित दृष्टान्तका आधारमा भन्न सकिन्छ नेपालमा भैरहेका यस्ता परीक्षणको तौरतरिकाबारे स्वास्थ्य जगत्मा उचित विमर्श आवश्यक छ । निश्चय पनि नेपालमा खोप परीक्षणै गर्न हुँदैन भन्ने होइन, तर यस क्रममा नैतिक पाटाहरूलाई कदापि भुल्नु हुँदैन । नेपाल स्वास्थ्य अनुसन्धान परिषद्को मापदण्ड अनुसार ट्रायलमा सहभागीलाई खोपबाट हुन सक्ने जोखिम, दुष्प्रभाव तथा बेफाइदाबारे जानकारी गराउनुपर्छ । कसैलाई खोप लगाउनुपरे त्यसबारे सम्पूर्ण जानकारी दिनुपर्ने खोप ऐन२०७२ मा पनि उल्लेख छ । खोपका कारण कुनै स्वास्थ्य समस्या आइपरे सम्पूर्ण जिम्मा खोप लगाउने संस्थाले लिनुपर्ने र क्षतिपूर्तिसमेत दिनुपर्ने हुन्छ । त्यसैले, खोपको परीक्षणलाई नीतिसम्मत बनाउनु अपरिहार्य छ ।"
अस्थिरताको चक्रव्यूहमा लोकतन्त्र,"राष्ट्रपति निर्वाचनको पूर्वसन्ध्यामा फेरि फरक सत्ता समीकरण बनेको छ । तर के यो सत्ता समीकरणपछि नेपालमा राजनीतिक स्थायित्व आउला त ? यसै भन्न सकिन्न । अस्थिरता नेपाली राजनीतिको अभिन्न अंग बन्न पुगेको छ । ७० वर्षको राजनीतिक यात्रामा नेपालले प्रणालीगत अस्थिरता र सरकारमा अस्थिरताका कारण तीन किसिमका राजनीतिक अस्थिरताको सामना गर्नुपरेको छ व्यवस्थापकीय, कार्यपालिकीय र संवैधानिक । हालका वर्षहरूमा यो अस्थिरता राज्यका अन्य अंगमा पनि सरेको छ । उदाहरणका लागि, न्यायपालिका, कर्मचारीतन्त्र तथा सुरक्षासँग सम्बन्धित निकायहरू (नेपाली सेनाबाहेक) । यस्तो अस्थिरताको प्रत्यक्ष असर आन्तरिक राजनीति र आम नागरिकको जीवन प्रक्रियामा पर्ने नै भयोÙ यसका अलावा यसले बाह्य शक्तिहरूलाई पनि आन्तरिक राजनीति तथा अन्य क्षेत्रमा निर्बाध रूपमा प्रभाव पार्नेहस्तक्षेप गर्ने वातावरण बनाउँछ ।२०६२६३ सालको राजनीतिक परिवर्तनपछि अबदेखि नेपालमा प्रजातन्त्रका लागि संघर्ष गर्नु नपर्ने भाष्य निर्माण गरिए पनि आम नागरिकले यसको अनुभूति गर्न पाएका छैनन् । बरु जसले त्यो भाष्य बनाएका थिए, आज आएर उनीहरू नै लोकतन्त्र खतरामा परेको डम्फु बजाउँदै छन् । २०७२ सालमा संविधानसभाले संविधान बनायो, जसलाई पनि संसारकै उत्कृष्ट संविधानका रूपमा प्रक्षेपण गरियो । त्यही संविधान अनुसार २०७४ सालमा नेपालले तीनै तहको निर्वाचन गर्यो । पहिलोचोटि साम्यवादी वामपन्थीहरूको बाहुल्य भएको झन्डै दुईतिहाइको तथाकथित राष्ट्रवादी सरकारको गठन भयो । आन्तरिक द्वन्द्वले गर्दा त्यो सरकार तासको घरजस्तै ढलेन मात्र, आंशिक रूपमा त्यसले संवैधानिक अस्थिरताको पनि बीजारोपण गर्यो । राजनीतिक दलहरू र तिनका नेताहरूले आर्थिक समृद्धि र राजनीतिक स्थायित्वको अर्को भाष्य निर्माण गरे तर आज लगभग पाँचछ वर्षपछि न राजनीतिक स्थायित्व देख्न सकिन्छ न त मुलुकले समृद्धिको अनुभूति नै गर्न पाएको छ । यसको ठीक उल्टो मुलुक अनियन्त्रित अस्थिरता तिर लम्कने सम्भावना व्यापक देखिएको छ, आर्थिक रूपमा अप्ठ्यारो अवस्थामा पुगेको छ । यसका पछाडि धेरै कारण छन्, एउटा प्रमुखचाहिँ हो मुलुकका उच्च ओहोदामा आसीन र राजनीतिक रूपमा बलशाली व्यक्तिहरूले अर्थतन्त्र नै नियन्त्रण गरेर बजारमा केही हदसम्म कृत्रिम आर्थिक मन्दी उत्पन्न गर्नु । सँगै, मुलुक भूराजनीतिक क्रीडास्थलको केन्द्रविन्दु बन्ने दिशातिर अग्रसर छ । यी घटनाक्रमहरूले के देखाउँछन् भने, अहिलेको राजनीतिक यात्राको चक्रकालमा नेपालले विभिन्न अस्थिरताबाट गुज्रिनुपर्नेछ, जसको समाधान त्यति सजिलो देखिँदैन । यति भन्दै गर्दा अहिलेको सबैभन्दा टड्कारो प्रश्न हो आखिर किन नेपालमा राजनीतिक अस्थिरता भइरहेको छ र यसको जिम्मेवार को हो ? राज्य, राजनीतिक व्यक्तित्व वा लोकतन्त्र ? कसैसँग सजिलो जवाफ छैन । त्यसो त राजनीतिक अस्थिरता र अनिश्चितता अहिलेको युगको विशेषता नै भएको छ । फेरि, राजनीतिक अस्थिरता आफैंमा समस्या होइन । समस्या त्यति बेला हुन्छ जब निश्चित स्वार्थपूर्तिका लागि अस्थिरतालाई हतियारका रूपमा प्रयोग गरिन्छ । हाम्रो समस्या भनेको राजनीतिक अराजकतालाई राजकतामा कसरी रूपान्तरण गर्ने भन्ने हो । यो आलेखमा दिनप्रतिदिनको राजनीतिक घटनाक्रमको विश्लेषण गर्नेभन्दा पनि सकेसम्म जरोकिलोसम्म पुग्ने कोसिस गरिनेछ ।शासकीय संरचनाको चरम दुरुपयोगराजनीतिक दलहरू र स्वार्थ समूहहरूले आफ्ना निश्चित अभिलाषा परिपूर्ति गर्न राज्यका अंगहरूलाई नै निष्क्रिय बनाउने प्रवृत्तिको विकास भएको छ । उच्चस्तरीय राजनीतिक संयन्त्रहरूको निर्माण गरेर संविधानभन्दा बाहिर राजनीतिक निर्णयहरू गर्ने परिपाटीले व्यवस्थापिकालाई पनि यदाकदा भूमिकाविहीन बनाउने प्रयास गरेको छ । पछिल्ला दिनमा विकसित आम सहमतिको राजनीतिक प्रणालीले समेत लोकतान्त्रिक मूल्य र मान्यताको चरम क्षयीकरण गरेको छ । अर्थात्, आफू परिवर्तन नहुने तर आफ्नो चाहना अनुसार सत्तारोहणका लागि कानुन र नीति निर्माणको प्रक्रिया अघि बढाउने प्रवृत्ति हाम्रो विडम्बना बनेको छ । यसले गर्दा मुलुकले राजनीतिक मात्र होइन, नीतिगत अस्थिरतासमेत बेहोर्नुपरेको छ । आफ्नो चाहना अनुसार मनपरी विधेयकहरू अगाडि ल्याउने प्रवृत्तिबाट कुनै पनि हालतमा लोकतन्त्रको सुदृढीकरण हुँदैन । लोकतन्त्रको अनुभूतिका लागि स्थापित संरचनाहरू एकपछि अर्को गर्दै विवादको घेरामा पर्दै छन् । सम्मानित सर्वोच्च अदालतले गर्ने फैसलाहरूमा पनि राजनीतिक लेप लागेको पाइन्छ । यहाँसम्म कि, वार्षिक बजेट निर्माणमा स्वार्थ समूहहरू हावी हुँदै गएका छन् । यस्तो परिपाटीले गर्दा लोकतन्त्रबाट मात्र होइन, राज्यबाटै आम नागरिकको विश्वास गुम्दै गएको देखिन्छ । यी सबै नियन्त्रित राज्य (क्याप्चर्ड स्टेट) का लक्षण हुन् ।वैचारिक विचलननेपालमा राजनीतिक अस्थिरताको कारक प्रणालीगत समस्या हो । नेपालको राजनीतिक वृत्तको ठूलो समूहमा लोकतन्त्रप्रति विश्वास भए पनि राजनीतिक प्रणाली अर्थात् संसदीय लोकतन्त्रमा विश्वास रहेको पाइँदैन । यो समस्या २०४७ सालको संविधान लेख्ने क्रममा पनि देखिएको थियो र आजका दिनसम्म विभिन्न रूपमा निरन्तर छ । उदार लोकतान्त्रिक संसदीय व्यवस्थालाई लोकतन्त्रवादी र साम्यवादी हरूले आफ्नो सुविधा अनुसार प्रयोग गर्नर् ेगरेका छन् । यसको परिणाम राज्य सञ्चालनका लागि आवश्यक निकायहरू र शासकीय परिपाटीमा पनि देख्न सकिन्छ । सायद त्यही भएर होला, प्रत्येक राजनीतिक दलले आफ्नो घोषणापत्रमा फरक राजनीतिक प्रणाली र लोकतन्त्रको पहलकदमी र व्याख्या गरेको छ । वैचारिक विचलन यसैसँग जोडिएको अर्को तत्त्व हो । नेपालमा राजनीतिक दलहरूले आम नागरिकमा आफूले चाहेकोरोजेको विचारधारा यदाकदा थोपर्ने कोसिस गरेको पाइन्छ । धेरै हदसम्म नेपाली समाज लोकतान्त्रिक छ । यो समाजले ग्रिसमा प्रजातन्त्रको बहस हुनुभुन्दा पहिलेदेखि नै लोकतान्त्रिक र बहुलवादमा विश्वास गर्दै आइरहेको छ । यद्यपि पछिल्ला शताब्दीहरूमा यहाँ पनि धेरै विचलन आएको सत्य हो । परिणामस्वरूप आज शासक र शासितबीच मनमुटाव देख्न सकिन्छ र एकले अर्काको उपस्थितिलाई स्विकारेको पाइँदैन । प्रत्येक दल विभिन्न वादलाई प्रयोग गरेर समाज र राज्य व्यवस्था नियन्त्रण गर्ने प्रयास गर्छ तर आफूचाहिँ त्यसमा बाँधिन्न । च्याउजस्तै उम्रेका साम्यवादी राजनीतिक दलहरू साम्यवादी वामपन्थ (एकीकृत कम्युनिस्ट आन्दोलन) को अभिलाषा राख्छन्, लोकतन्त्रवादी र अन्य दललाई पनि साम्यवादी वामपन्थीहरूले नै डोर्याएको देखिन्छ । लेप जेको लगाए पनि दुवै लोकतन्त्रका मूल्य र मान्यताभन्दा टाढा छन् । यद्यपि यी दुई समूहबीच लामो समयदेखि द्वन्द्व पनि देख्न सकिन्छ जसको प्रत्यक्ष असर नेपाली समाज र राजनीतिमा परेको छ, जुन नेपालको बाह्य सम्बन्धमा पनि देख्न सकिन्छ । राजनीतिक साम्यवाद तथा कर्मकाण्डी लोकतन्त्रवादी हरूले सिद्धान्तमा जे वाचा र प्रतिबद्धता गरे पनि व्यवहारमा चरम नवउदारवादी विचारधारालाई सहयोग गर्ने नीति निर्माण मात्र गरेको पाइन्छ, जसले आम नागरिकलाई वस्तु का रूपमा व्यवहार गर्छ । २०७४ सालपछि देखिएको राजनीतिक अस्थिरताको उपज यही हो । २०४७ सालपछि केही वर्षसम्म द्वन्द्व लोकतन्त्रवादीहरूबीच थियो भने पछिल्ला वर्षहरूमा साम्यवादी दलहरूबीच देख्न सकिन्छ । यद्यपि साम्यवादी वामपन्थले, एन्टिनियो ग्राम्सीले भनेजस्तै, सदा क्रान्तिकारी वातावरण यथावत् राख्न चाहन्छ, कहिले बृहत् साम्यवादी वामपन्थी आन्दोलनका रूपमा त कहिले राष्ट्रवादका रूपमा । मार्क्सको भाषामा, क्रान्ति पहिले दुःखद हुन्छ र त्यसपछि प्रहसनमा रूपान्तरण हुन्छ । साम्यवादी वामपन्थीहरूले कस्तो अवस्थाव्यवस्था खोजेका हुन् एवं लोकतन्त्रवादी र अन्य दलको रोजाइ के हो, त्यो निर्क्योल हुन सकेको छैन । विचारधाराका रूपमा पनि हामी आजका दिनसम्म व्यवस्थित भइसकेका छैनौं । हाम्रो आफ्नै राष्ट्रिय विचारधारा हुन सकेको भए मुलुकले सायद यस्तो अवस्थाको सामना गर्नुपर्ने थिएन ।चरम राष्ट्रवादको उदयमुलुक राजनीतिक र आर्थिक रूपमा असफल भएपछि आफ्ना कमजोरीहरूलाई ढाकछोप गर्नका लागि भित्री र बाह्य रूपमा काल्पनिक शत्रुको हाउगुजी देखाएर सत्तामा बसिराख्ने परिपाटीले लामो समयदेखि अग्रता लिइरहेको छ । कहिले संविधान खतरामा पर्दै छ भनिन्छ भने कहिले लोकतन्त्र भनेर आम नागरिकलाई अलमल्याइन्छ, जबकि यसको मुख्य उद्देश्य सत्ता र शक्ति मात्र देखिन्छ । आफ्नो राजनीतिक भविष्यलाई मुलुक र लोकतन्त्रको भविष्यसँग जोडिने खतरनाक परिपाटीको उपजले राज्य, शासन प्रणाली र राजनीतिबीच ठूलो खाडल बनाएको छ । यसले गर्दा नै आम नागरिक परिवर्तनको पक्षधर भए पनि आजको भन्दा हिजोको शासन व्यवस्था नै राम्रो थियो भन्ने अवस्थामा पुगेका छन् । राजनीतिक दलहरू र तिनका नेताहरूले आम नागरिकमा आशा र विश्वासभन्दा डर र त्रासको बीजारोपण गर्दै आएका छन् । उनीहरूसँग सबैको सामूहिक समृद्ध भविष्य निर्माण गर्ने आकांक्षा नभएरै सायद यस्तो भएको होला । तर अर्को पक्ष उनीहरूले आफूलाई चाहिने समाजवाद, पारिवारिक समाजवाद को भने राम्रैसँग जगेर्ना गरेको पाइन्छ । आजका दिनमा नेपालको सबैभन्दा ठूलो शत्रु, आचार्य चाणक्यले भनेजस्तै, भोक अर्थात् अभाव (न क्षुधा सम शत्रुः) हो । यो भोक र अभावबाट बाहिर निस्कनका लागि सबभन्दा ठूलो अर्थ, आचार्यकै अनुसार, अन्न (न हि ध्यानं समो अयमर्थ) हो । हाम्रो राजनीतिले यतातिर काम गर्नुपर्ने हो तर हामी यसको ठीक उल्टो बाटामा हिँडेका छौं ।राजनीतिको आकारमा वृद्धि, राज्यको क्षमतामा क्षयकेही वर्षयता नेपाली राजनीतिको आकार र आयतनमा वृद्धि भएको छ । मुलुक संघीयतामा गएपछि स्वभावैले राजनीतिको आकार बढ्ने नै भयो तर जुन अनुपातमा राजनीतिको आकारमा परिवर्तन भएको छ, सोही तुलनामा नेपाली राज्यको आर्थिक क्षमतामा अभिवृद्धि भएको छैन । यसको मतलब आर्थिक रूपमा केही नभएको भनेको होइन, हिजोको भन्दा आज नेपालको अर्थतन्त्रको आकार (जीडीपी) बढेको पाइन्छ, तर हाम्रो समस्या के हो भने, हामीले कृत्रिम अर्थतन्त्रको निर्माण गरेका छौं र दिनप्रतिदिन पराधीन हुँदै छौं । राज्यले गर्ने पुँजी निर्माणले हामीले पछिल्ला दिन निर्माण गरेको अधिकारमुखी समाजका आवश्यकता र लोककल्याणकारी राज्यका वाचाहरू थाम्न सक्ने अवस्था छैन । हामी मगन्ते राष्ट्रमा परिणत हुँदै छौं तर राजनीतिक खपतका लागि सार्वभौमता र माथि भनेजस्तै राष्ट्रवादको नाराले समाजको क्रान्तीकरण गरेका छौ । भोलिका दिनमा यसलाई व्यवस्थापन गर्न सकेनौं भने यसले उत्पन्न गर्ने राजनीतिक अस्थिरता भयावह हुनेछ ।नेताहरू बलिया, नीति र संगठनहरू कमजोरहामीले अंगीकार गरेको चुनाव प्रणालीले गर्दा आम चुनावमा कुनै पनि राजनीतिक दलले पूर्ण बहुमत ल्याउन सक्ने अवस्था छैन । अर्कातिर, हामीले सहकार्य र सहअस्तित्वको राजनीतिको विकास गर्न सकेका छैनौं । हामीले अघि सारेको आम सहमतिको राजनीति लोकतान्त्रिक प्रणाली अनुसार चलेको छैन । आम सहमतिको प्रत्यक्ष असर विभिन्न क्षेत्रमा देख्न सकिन्छ । यस्तो सहमति भागबन्डाको राजनीतिमा परिणत भई संविधान नै कुल्चिने गरिएको छ । त्यसो त अस्थिरता अहिलेको संविधानमा दह्रोसँग लेखिएको छ । मत बदलिए पनि राजनीति बदलिनेवाला छैन । साना राजनीतिक दल र बयोवृद्ध राजनीतिज्ञहरू किङ मेकर कै रूपमा अगाडि बढेका छन् र बढिरहने नै छन् । यस्ता साना पार्टीहरू र आधा दर्जनभन्दा बढीको संख्यामा रहेका भूपू प्रधानमन्त्रीले मुलुकलाई राजनीतिक रूपमा बन्दी बनाएका छन् । भूपू कार्यकारिणी प्रमुखहरू (प्रधानमन्त्री तथा उच्च पदमा आसीन व्यक्तिहरू) ले पनि राजनीतिलाई आफ्नै इच्छानुसार डोर्याउँदै आएका छन् । एकचौथाइ राष्ट्रप्रमुखहरू र सयौंको संख्यामा रहेका मन्त्रीहरूको राजनीतिप्रति प्रगाढ मोह र प्रभाव छ । उनीहरूलाई राजनीतिबाट ब्याज मात्र होइन, स्याज पनि चाहिएको छ । यस्तो अवस्थामा व्यक्तिव्यवस्थापनले प्राथमिकता पाउँछ र कुन बेला कस्तो गठबन्धन बन्ने हो, को कसरी प्रस्तुत हुने हो, त्यसै भन्न सकिने अवस्था रहँदैन । राजनीतिक अस्थिरता पछाडिको अर्को कारण व्यक्तिहरूको टकराव हो जसको इतिहास लामो छ ।अन्तमा, राजनीतिक स्थिरता हामी नेपालीका लागि मृगतृष्णाजस्तै भएको छ । अस्थिरताका पछाडि धेरै हदसम्म आन्तरिक कारण छन् र यसमा हामी आफैं जिम्मेवार छौ । जतिजति बाहिर दोष लगाउने कोसिस गर्छौं, त्यतित्यति हामी हाम्रा गल्तीहरू छोप्ने कोसिस गर्दै छौं । अहिलेको अवस्थामा हामीले पहिले आफैंभित्र हेर्नुपर्छ । दोस्रो, अहिले संसार नै अस्थिरता र अनिश्चितताबाट अगाडि बढ्दै गएको छ र यसका परकम्पहरू सबै मुलुकले भोग्दै आएका छन् । यी समस्याहरूले पनि आन्तरिक राजनीतिमा त्यत्तिकै ठूलो असर पार्ने देखिन्छ । यस्तो अवस्थामा आन्तरिक राजनीति विभाजित हुनुभन्दा जोडिनु जरुरी छ । नयाँ प्रणालीको प्रयोगशाला हुनुभन्दा अहिले भएकै प्रणालीलाई बिस्तारैबिस्तारै सुधार्दै गयौं र त्यही अनुसारको राजनीतिक आचरण र नीति निर्माण गर्यौं भने राजनीतिक स्थायित्व र समृद्धि धेरै टाढा नहुन सक्छ । हाम्रो सबैभन्दा ठूलो पुँजी भनेको नेपाली समाजको लोकतान्त्रिक चरित्र र विविधता हो । यसलाई जोगाउनु हामी सबैको कर्तव्य हो । व्यक्तिगत स्वार्थ र दलगत स्वार्थभन्दा माथि उठेर मुलुक र जनताको स्वार्थ हेर्ने परिपाटीको स्थापना गर्नु अहिलेको आवश्यकता हो ।"
प्रतिकूल परिस्थितिमा क्रिकेटले जगाएको उत्साह,"क्रिक्रेट कमै नेपालीले बुझ्ने खेल हो तर केही वर्षयता यसको लोकप्रियता बढिरहेको छ । गत बिहीबार यूएईलाई हराएर नेपाल विश्वकप छनोट चरणमा प्रवेश गर्यो । योसँगै नेपाल अब क्रिकेटमा बलिया देशहरूसँग विश्वकपमा आफ्नो स्थान सुरक्षित गर्न प्रतिस्पर्धा गर्नेछ । आर्थिक, राजनीतिक र सामाजिक क्षेत्रमा देखिएको संकटका कारण निराशा छाए पनि क्रिकेटले भने उत्साह जगाएको छ । नेपालको खेल हेर्न कीर्तिपुरमा हजारौं दर्शकको उपस्थिति थियो । दर्शकहरूको मायालाई खेलाडीहरूले निराश बनाएनन् । खेलाडी र दर्शकले क्रिक्रेटलाई माया गरे पनि सरकार र यसको विकासका लागि बनाइएका संस्थाहरूले भने प्राथमिकता राखेका छैनन् । क्रिकेटको विकास गर्न यसमा लगानी बढाउनु जरुरी छ । राम्रो क्रिकेट मैदानबाहेक खेलाडीहरूलाई व्यावसायिक बनाएर क्रिकेटलाई जीविकोपार्जनको माध्यम बनाउनुपर्छ । तिलप्रसाद न्यौपाने, माछापोखरी, काठमाडौंयूएईले गत बिहीबार भएको खेलको अन्तिम ५ ओभरमा ८० रन बनाएपछि दर्शक स्तब्ध थिए । यो खेल नेपालका लागि सर्वाधिक महत्त्वपूर्ण थियो । तर, त्यस क्षण अब त हारिन्छ भन्ने लागिसकेको थियो । नपत्याउने तरिकाले दोस्रो इनिङमा जसरी नेपाल लयमा फर्कियो र खेल नै जित्यो, त्यसलाई निकै अनुकरणीय मान्नुपर्छ । नेपालको ब्याटिङ निकै मजबुत भएको रहेछ । खेलाडीहरूको खेल्ने शैली पनि आक्रामक थियो । त्रिदेशीय प्रतिस्पर्धाका १२ मध्ये ११ खेल जित्नुलाई ऐतिहासिक सफलता मान्नुपर्छ । हुन त, जिम्बावेमा नेपाललाई श्रीलंका, दक्षिण अफ्रिका, वेस्ट इन्डिजजस्ता टेस्ट क्रिकेटमा मान्यता प्राप्त हस्तीसमेतसँगको प्रतिस्पर्धा त्यति सरल नहोला । तर नेपालका मिडिल अर्डर का खेलाडीको धैर्य, आँट र अठोटले निरन्तरता पाउँदा उत्कृष्ट नतिजा प्राप्त हुने विश्वास राख्न सकिन्छ । भुवनेश्वर शर्मा, चन्द्रागिरि२, काठमाडौं"
'खेलाडीको लगन दर्शकको सम्मोहन समाचारमा  बाट लिइएका टिप्पणी:,"खेलाडीहरूको कदर छैन । सरकार मूकदर्शक छ । एउटा गतिलो खेल मैदान बनाउन पनि कुनै नेताले चासो दिएका छैनन् । तैपनि यस्तो उपलब्धि हासिल गर्ने नेपाली टोलीलाई बधाई छ । मिगमगर तेन्जीखेलाडीहरूलाई हार्दिक बधाई । अत्यन्त गर्व र खुसी महसुस भयो । अन्तर्राष्ट्रिय जगत्मा देशको सम्मान बढेको छ । खेल र खेलाडीमाथिको राजनीतीकरणले चिन्तित पनि छु । क्रिकेट टोलीको आगामी यात्रा अझ सफल रहोस् । मेगा राजनिराशाले गाँजिरहेको समाजमा खुसी र आशाको उपहार दिएकामा नेपाली टोलीलाई धेरैधेरै धन्यवाद । अब विश्वकप यात्रा प्रारम्भ भएको छ । राज्यले खेलकुदको विकासका लागि पर्याप्त लगानी गर्नुपर्छ भन्ने उदाहरण प्रस्तुत भएको छ । पुष्प नेपालखेलमैदान बनाउन पनि अब दर्शकहरू जुट्नुपर्छ । माझीबहादुर दलअब क्रिकेट विकासका लागि केकस्तो योजना ल्याउने, पहिले केकति कुराले यस क्षेत्रमा सोचेअनुरूप काम हुन सकेन भन्नेमा पनि सरकारको ध्यान जानुपर्छ । खेलाडीले जसोतसो जिते भनेर ताली पड्काएर मात्र हुन्न । राजेन्द्र घिमिरे खेलमैदान राम्रो छैन । खेलाडीलाई राम्रो तालिम छैन । न त राम्रो तलबभत्ता नै छ । छ त केवल फोहोरी राजनीति । वसन्तयो एतिहासिक जितको श्रेय नितान्त खेलाडी, प्रशिक्षक र टोलीमा रहेका अरू प्राविधिज्ञलाई जान्छ । सरकारले उति भरथेग नगर्दा पनि नतिजा उत्कृष्ट आएको छ । लक्ष्मी शर्माअसहज बसाइ, फितलो व्यवस्थापन अनि प्रतिकूल मौसमका बावजुद नेपाली क्रिकेट टिमलाई दिलैदेखि समर्थन गर्ने दर्शकलाई सलाम छ । देवेन्द्र अचार्यदेशको गौरव राखेकामा खेलाडीहरूलाई बधाई छ । नेपाली दर्शकलाई अलिक सभ्य हुन अनुरोध पनि छ, खेल हेर्दा अपशब्द नबोलून् । भरत गुरागाईखेलाडीको लगन छँदैछ, अब राज्यको लगानी बढाउनुपर्छ । विक्रम शिल्पकारक्रिकेट हेर्न हामी कहिलेसम्म रूखमा चढ्ने ? यो अन्तर्राष्ट्रिय बेइज्जत कहिलेसम्म ? राजेन क्षत्री"
राज्य र दलहरूको दायित्व,"नेपालमा सत्ता समीकरण फेरबदल र अन्तर्राष्ट्रिय दातृसंस्थाहरू चलमलाएका बेला सशस्त्र द्वन्द्व पीडितहरूको न्यायको आवाज बेस्सरी चर्किन्छ र समयसँगै ओझेलमा पर्छ । नेकपा (एमाले) र नेकपा (माओवादी केन्द्र) को सत्ता सहकार्यसँगै ओझेलमा परेको सङ्क्रमणकालीन न्याय र द्वन्द्वपीडितको अधिकारको विषय अहिले पुनः चर्किएको छ । राष्ट्रपति निर्वाचनको पूर्वसन्ध्यामा एकाएक चर्किएको यो विषय निश्चित समूहको स्वार्थ पूरा भएपछि पुनः निष्क्रिय हुने पक्का छ । सङ्क्रमणकालीन न्यायलाई गिजोल्ने आन्तरिक र बाह्य कारणको अन्त्य गर्दै पीडितलाई न्याय, परिपूरण र आत्मसम्मान प्रदान गर्न राज्य र राजनीक दलहरू संवेदनशील हुन जरुरी छ ।माओवादी केन्द्रका अध्यक्ष पुष्पकमल दाहाल (प्रचण्ड) ले तीन वर्षअघि एक कार्यक्रममा सशस्त्र द्वन्द्वका क्रममा हत्या गरिएका १७ हजारमध्ये ५ हजारको जिम्मेवारी आफूले लिने भनी दिएको अभिव्यक्तिविरुद्ध दर्ता भएको रिट निवेदनमा सर्वोच्च अदालतले गत शुक्रबार कारण देखाऊ आदेश जारी गरेको छ । द्वन्द्वकालमा माओवादीबाट पीडित केही व्यक्तिले प्रचण्डविरुद्ध गत कात्तिकमा दिएको उजुरी त्यस बेला सर्वोच्च अदालत प्रशासनले दरपीठ गरेको थियो । उक्त दरपीठविरुद्ध निवेदनको पक्षमा अर्थात् प्रचण्डविरुद्धको मुद्दा दर्ता गर्ने निर्णय अदालतले गरेपछि तरंगित भएको राजनीति फागुन २६ को कारण देखाऊ आदेशसँगै नयाँ चरणमा प्रवेश गरेको छ ।अदालतले सङ्क्रमणकालीन न्यायका संयन्त्रहरू निष्क्रिय भएको अवस्थामा पीडितको न्यायको मागलाई अनन्तकालसम्म लम्बाउन नमिल्ने तर्कसमेत गरेको छ । अदालतको यो आदेशसँगै सशस्त्र द्वन्द्वका सबै खाले पीडितहरूलाई न्याय र अधिकारका लागि अदालत जाने ढोका खुला हुन सक्ने देखिन्छ । जबकि द्वन्द्वकालीन मुद्दा छानबिन गरी दोषीलाई कारबाही र पीडितलाई न्याय तथा परिपूरण प्रदान गर्न आठ वर्षअगाडि नै १२ बुँदे विस्तृत शान्ति सम्झौताको जगमा उच्चस्तरीय दुई आयोगहरू गठन गरिएका छन् । एक वर्षदेखि पदाधिकारीविहीन ती आयोगहरू पूर्ण रूपले निष्क्रिय भएकाले पनि अदालतले यो मुद्दामा आफ्नो क्षेत्राधिकार ग्रहण गरी थप प्रक्रिया अघि बढाउन सक्ने आशंका गरिएको हो ।द्वन्द्वकालीन मुद्दाहरू सङ्क्रमणकालीन ऐनले व्यवस्था गरे बमोजिम विशेष अदालतमा नभई फौजदारी कानुन अन्तर्गत नियमित अदालतमा प्रवेश गर्ने सम्भावना बढेपछि माओवादी नेताहरू बढी नै हताश देखिएका छन् । द्वन्द्वकालीन मुद्दा ब्युँताएर आफूहरूमाथि कारबाही हुन सक्ने आशंकामा, लामो समयदेखि तितरबितर भएका पूर्वमाओवादीहरूले एक ठाउँमा उभिएर अदालतको आदेशको प्रतिवाद गरेका छन् । अदालत नेकपा (एमाले) को डिजाइनमा फसेको आशंका गरिरहेका माओवादी नेताहरूले अदालतको क्षेत्राधिकारमा समेत प्रश्न उठाएका छन् । अदालतको आदेशलगत्तै प्रधानमन्त्री दाहालको नेतृत्वमा नेपाली कांग्रेससहित ९ राजनीतिक दलले विस्तृत शान्ति सम्झौता र संविधान बमोजिम शान्ति प्रक्रियाको बाँकी काम सम्पन्न गर्ने प्रतिबद्धता जाहेर गरेका छन् । सरकारले गत साता हतारहतार सङ्क्रमणकालीन न्याय सम्बन्धी ऐन संशोधन गर्ने विधेयक संसद् सचिवालयमा दर्ता गराएको छ । उक्त विधेयक संसद्बाट पारित भयो भने बल्ल सङ्क्रमणकालीन न्याय सम्पादनलाई निरन्तरता दिने बाटो खुला हुनेछ । यद्यपि राष्ट्रिय तथा अन्तर्राष्ट्रिय सरोकारवालाहरूको चित्त बुझ्ने गरी ऐन संशोधन गर्न निकै जटिल छ । आयोगमा पदाधिकारी छनोट र नियुक्तिको कानुनी प्रक्रिया पनि लामो र झन्झटिलो छ । त्यसैले प्रस्तावित विधेयकमा पदाधिकारी नियुक्तिको प्रक्रिया फास्ट ट्र्याकमा गर्न पनि संशोधन आवश्यक छ । आयोग ऐनले पूर्वप्रधानन्यायाधीशको नेतृत्वमा गठित पाँचसदस्यीय समितिले पदाधिकारी छनोट गर्ने व्यवस्था गरेको छ, जस अनुसार दुवै पटक पदाधिकारी छनोट गर्दा झन्डै एक वर्ष समय लागेको थियो समितिलाई । त्यसो त ऐन संशोधन र पदाधिकारी नियुक्तिले मात्र सङ्क्रमणकालीन न्यायका बाँकी कामहरू पूरा हुन सक्दैनन् । यसका लागि सरकार, राजनीतिक दल र नागरिक समाज तथा स्वयं पीडितहरूको इमानदार सहयोग जरुरी छ । साथै नेपालले सङ्क्रमणकालीन न्यायको पश्चिमा मोडलको सट्टा नयाँ घरेलु मोडल बनाउनु जरुरी देखिन्छ । विस्तृत शान्ति सम्झौतामा गम्भीर मानव अधिकार उल्लंघनका घटनाहरूको छानबिन गर्न उच्चस्तरीय सत्यनिरूपण तथा मेलमिलाप आयोग गठन गर्ने उल्लेख भएसँगै २०६३ सालदेखि नै द्वन्द्वपीडित, नागरिक समाज र मानव अधिकारवादीहरूले यसको पक्षमा निरन्तर आवाज उठाउँदै आएका छन् । सङ्क्रमणकालीन न्यायको क्षेत्रमा प्रारम्भदेखि नै एनजीओआईएनजीओमार्फत बाह्य लगानी र चलखेल भए पनि सरकारले यसको संवेदनशीलतालाई समयमै बुझ्न सकेन । वैदेशिक सहायतामा सक्रिय सयौं एनजीओ र आईएनजीओहरूले सशस्त्र द्वन्द्व र सङ्क्रमणकालीन न्यायको विषय आफ्नो आर्थिक उपार्जनको बाटो मात्रै बनाएको यथार्थ घामजत्तिकै छर्लंग छ । सशस्त्र द्वन्द्वमा राज्य एकातिर र नागरिक समाज अर्कातिर हुनु अस्वाभाविक नदेखिएला, तर विदेशी दातृ संस्थाबाट भरसक बढी रकम हात पार्न केही मानव अधिकारवादी र नागरिक समाजले पीडितहरूलाई तानातान गरेका र उनीहरूको मनोभावना चिराचिरा पारेका छन्, जुन देशको राजनीतिक परिदृश्य र घटनाक्रमसँगै अझै जारी छ । नेपालको प्राज्ञिक क्षेत्रले पनि सङ्क्रमणकालीन न्यायका सन्दर्भमा ठोस राजनीतिक र सामाजिक दृष्टिकोण प्रस्तुत गर्न सकेन, जसका कारण नेपालका द्वन्द्वपीडितहरू पश्चिमा प्राज्ञहरूको अध्ययनको नयाँ प्रयोगशाला बनिरहेका छन् । कतिपय विदेशी अनुसन्धान लेख र प्रतिवेदनहरू यथार्थभन्दा निकै फरक छन् । फलस्वरूप नेपाल नयाँ घरेलु मोडलको सङ्क्रमणकालीन न्याय निरूपणमा चुकिरहेको छ । प्रमुख राजनीतिक दलहरूको सहमतिमा २०७१ सालमा जारी सङ्क्रमणकालीन ऐन अपूर्ण छ । पीडितकेन्द्रित हुने गरी उक्त ऐन संशोधनका लागि उठेका आवाज र सर्वोच्च अदालतले विगतमा यस प्रकरणमा दिएको आदेशलाई राज्यले गम्भीरतापूर्वक लिएन । ऐन संशोधनलाई मेलमिलापकेन्द्रित बनाउने राजनीतिक दलको उद्देश्य छ भने वैदेशिक सहायताको आडमा फौजदारी कानुनकेन्द्रित बनाउने केही सरोकारवालाको जोड छ । संसद्मा प्रस्तुत विधेयकमा विशेष अदालतको फैसलाविरुद्ध सर्वोच्च अदालतमा सुनुवाइ हुने प्रावधान थपिएको छ । यसलाई पीडितहरूले आंशिक सफलता नै मान्नुपर्छ । ऐनका विभिन्न विरोधाभासपूर्ण प्रावधान र सरकारी प्रशासनिक र आर्थिक असहयोगका कारण दुवै आयोगले उजुरी संकलन, व्यवस्थापन लगायतका प्रारम्भिक काम सम्पन्न गरे पनि विस्तृत अनुसन्धान गर्न सकेनन् । राज्यले साधनस्रोत र जनशक्ति नदिने तथा राजनीतिक दलहरूले आआफ्नो स्वार्थ अनुरूप सङ्क्रमणकालीन न्यायका संयन्त्र र पीडितहरूमाथि खेल्ने गरेकाले समस्या प्रत्येक वर्ष बल्झिने गरेको छ ।सङ्क्रमणकालीन न्याय सम्पादनमा सबैभन्दा बढी आफ्नो स्वार्थको रोटी सेक्ने प्रयास एमालेले गरेको छ । कहिले सङ्क्रमणकालीन आयोगमा आफ्ना कोटाका सदस्यहरू परिचालन गरेर त कहिले नागरिक समाज र मानव अधिकारकर्मीको आवरणमा आफ्ना कार्यकर्ता र समर्थक सडकमा उतारेर उसले माओवादीलाई कहिले उचाल्ने त कहिले पछार्ने गरेको छ । २०७१ सालमा पहिलो पटक सत्यनिरूपण तथा मेलमिलाप र बेपत्ता पारिएका व्यक्तिहरूको छानबिन गर्ने आयोग गठन नहुँदा तत्कालीन सत्तारूढ दल एमालेले अर्को कम्युनिस्ट शक्ति अर्थात् माओवादीलाई साइजमा ल्याउने वा माइनस गर्ने हिसाबले दुवै आफ्ना दुईदुई सदस्य नभएसम्म आयोग गठन नै हुन नदिने रणनीति अख्तियार गर्यो । यतिसम्म कि, २०७३ वैशाख ५ गते आयोगले उजुरी आह्वान गर्दा एमाले नेतृत्वको माओवादीसमेतको संयुक्त सरकार थियो । त्यस क्रममा देशैभरिबाट तत्कालीन केपी ओली सरकारको आडमा कांग्रेस र सुरक्षा फौज विरुद्ध पीडितले स्वतःस्फूर्त रूपमा होइन, एमाले र माओवादीको डिजाइनमा कानुन व्यवसायी नै खटाएर उजुरी हालेको विषय सञ्चारमाध्यममा आएको थियो । कांग्रेस सभापति शेरबहादुर देउवाविरुद्ध उजुरी दिनुस् भन्न देशैभरि सत्तारूढ दलको सर्कुलर र मान्छे परिचालन गरिएको थियो । परिणामतः अर्को पक्षका पीडितहरू पनि आक्रोशित भए र बदलामा माओवादीविरुद्धसमेत त्यहीअनुरूप उजुरी दर्ता गराए । आयोगले उजुरी आह्वान गर्दा तत्कालीन सत्ता साझेदार एमाले र माओवादीले राजनीतिक दाउपेच नगरेका भए यति धेरै उजुरी सायद दर्ता नै हुने थिएनन् ।दोस्रो पटक आयोगमा पदाधिकारी नियुक्त गर्दा एमाले र माओवादी मिलेर नेकपा बनिसकेको थियो । अन्य नेताहरूभन्दा सशस्त्र द्वन्द्वप्रति बढी घृणा ओकल्ने नेकपाका अध्यक्ष ओली नै प्रधानमन्त्री थिए । उनले घुमाउरो पारामा माओवादीलाई न्याँक्ने हर सम्भव प्रयत्न नगर्ने कुरै थिएन । यतिसम्म कि, २०७६ सालमा दोस्रो पटक आयोग पदाधिकारीहरू नियुक्त भएलगत्तै सत्यनिरूपण तथा मेलमिलाप आयोगमा आफू अनुकूलको अध्यक्ष नियुक्त गर्न सफल भएको भनी तत्कालीन महान्यायाधिवक्ता अग्नि खरेलले गुरु लुइँटेल प्रतिष्ठान का तर्फबाट भेट्न गएका पीडितहरूलाई आफ्नै कार्यकक्षमा सुनाएका थिए । खरेलले तत्कालीन आयोग अध्यक्ष गणेशदत्त भट्टबाट एमालेको राजनीतिक चाहनाविपरीत कुनै काम नहुने भनी एमालेनिकट पीडितहरूलाई आश्वस्तसमेत पारेका थिए । आयोगमा पहिलो पटकको पदाधिकारीनियुक्ति कांग्रेसविरुद्ध एमाले र माओवादीको गठजोड थियो भने दोस्रो पटकको नियिक्त माओवादीविरुद्ध एमाले र कांग्रेसको गठजोड । दुवै पटक नियुक्त आयोग पदाधिकारीहरूबीच आन्तरिक विवाद चरमोत्कर्षमा पुग्यो । सशस्त्र द्वन्द्वबाट आफ्ना कार्यकर्ता कम प्रभावित भएको एमालेले नै आयोगभित्र र बाहिर खेलेको थियो । दाहाल नेतृत्वको सरकारले फागुन १ गते जनयुद्ध दिवसमा बिदा दिने निर्णय गर्दा मौन रहेका एमाले अध्यक्ष ओलीले सत्ता गुम्ने निश्चित भएपछि हिंसा दिवस भनी चर्को आलोचना गरे । यसैबाट बुझ्न सकिन्छ, सङ्क्रमणकालीन न्यायमा एमालेको दोहोरो दृष्टिकोण । सत्तामा रहँदा होस् या बाहिर, माओवादीप्रति एमालेको दृष्टिकोण समान नभएसम्म सङ्क्रमणकालीन न्याय सम्पादन राम्ररी हुन सक्दैन ।अन्तमा, नेपालमा करको दायरामा नआएका विदेशी सहयोगमा सञ्चालित गैरसरकारी संस्थाहरूले विस्तार गरेको साम्राज्यले सङ्क्रमणकालीन न्यायलाई नेपाली मोडलमा टुंग्याउन देलान्जस्तो लाग्दैन । सशस्त्र द्वन्द्वको मुख्य सरोकारवाला माओवादी र कांग्रेसले पनि आफ्ना कार्यकर्तासमेत रहेका अपांग, घाइते, बेपत्ताहरू र हत्यापीडितहरूको यथोचित कदर, सम्मान र सहयोग गर्न नसक्दा सङ्क्रमणकालीन न्यायमा बाह्य हस्तक्षेप बढिरहेको छ । कांग्रेस र माओवादीले पीडितको न्याय अधिकार र आत्मसम्मानमा खेलबाड नगरी अघि बढ्न जरुरी छ ।"
कसलाई पर्यो सत्र !,"चल सत्र तासको ठूलो खाल हुन्छ । तर, नेपालको राजनीतिक इतिहासमा सत्र संख्याले भने आग्रहको बीभत्स चित्रण गर्छ । कीर्तिपुरेको सत्र धार्नी नाक, सत्र सालको संसदीय व्यवस्था अपहरण र जनयुद्धको सत्र हजार संख्या, सत्रचोटि प्रधानमन्त्री प्रतिस्पर्धामा पराजित भए पनि राष्ट्रपतिमा विजय लगायतका प्रसंगले विशेष अर्थ र सन्देश दिन्छन् । आखिर सत्र मिथक हो कि यथार्थ ? इतिहासकार र गम्भीर लेखकहरूले इतिहासको व्यवस्थापन सूक्ष्म अध्ययनपछि गरेका हुन् कि आग्रहमा बगेर ? हुन त वर्तमान राजनीतिमा केही शब्द प्रतीक बनिसकेका छन् । लाउडा, टंकी, बुझेंबुझें, ओम्नी, यती ह्यान्डलिङ, मार्सी, बार्दली, बयलगाडा, बाख्रा कराउनु, हेप्नी, ७० करोड, पर्खाल, होली वाइन, बालुवाटार जग्गा र घरभेटी ठेक्का लगायतका शब्दावलीले नेताहरूलाई झस्काइरहन्छन् । उनीहरू जनतामा भुल्ने रोग (अल्जाइमर) लागोस् भन्ने चाहन्छन् तर सत्र अंक र जनयुद्धको बीभत्सीकरण एकअर्कासँग जोडिएर आग्रहप्रेरित इतिहासको व्यवस्थापन अहिले झन् जोडतोडसँग चलेको छ । यो द्वन्द्व र शान्ति व्यवस्थापनको इमानदारीमाथि आग्रहको रजाइँ हो । इतिहासको व्यवस्थापन अतीतसँग मुक्त हुन नसकेको, दिमागमा राजतन्त्र नै हावी रहेको अभिजात तप्कालाई सत्तामा नयाँ समूहको प्रवेश सह्य थिएन । परिवर्तनको सुखभोग गर्नु तर नयाँ शक्तिलाई नस्विकारेर बीभत्स चित्रण गर्नु उनीहरूको बाध्यता थियो । सहमति भए, विभिन्न खाले गठबन्धन र सहकार्य भए, उपयोग गरिए र भए, तर तेल पानीमा जतिसुकै घोले पनि तैरिन्छ नै । आमूल परिवर्तनसँग समस्या थिएन, टाउकोदुखाइ भने हिजोसम्म हेपिएकाहरू सामुन्नेको कुर्सीमा बस्नुले भयोÙ असह्य भयो । विद्रोहीले आफ्नो विगत बिर्से पनि सत्ताच्युत समूहले बिर्सेको थिएन ।प्रचण्ड सरकारले २०७९ फागुन १ मा जनयुद्ध दिवसको सार्वजनिक बिदा दिनाले मारिएकाहरूका नाम राजपत्रमा लेखिने भएपछि पुराना शक्तिहरू झस्किए । बिदा दिने त्यो क्याबिनेटमा एमाले उपाध्यक्ष विष्णु पौडेल र राप्रपा अध्यक्ष राजेन्द्र लिङ्देन उपप्रधानमन्त्री नै थिए । जनमोर्चा र नेमकिपाबाहेक सबै दलले प्रचण्ड सरकारलाई विश्वासको मत दिएका थिए । त्यसताका समर्थन फिर्ता नलिएकाले सो निर्णयको नैतिक दायित्व सबैमा हुने नै भयो । सात राजनीतिक दल र नेकपा माओवादीबीच २०६३ कात्तिक २२ मा सम्पन्न सहमतिले तत्कालीन युद्धविरामलाई स्थायी रूप दिँदै दफा नं ६ मा २०५२ सालदेखि चलिआएको सशस्त्र युद्ध समाप्त भएको घोषणा गर्दछौं भन्यो । उक्त सहमतिमा संयुक्त राष्ट्रसंघको प्रतिनिधित्व अनमिनले गरेको थियो । राष्ट्रसंघका पाँच स्थायी सदस्यराष्ट्रहरूका प्रतिनिधि र भारत साक्षी थिए । परिवर्तनको राप र ताप रहुन्जेल आन्दोलनको जगमा बनेको गणतन्त्र, धर्मनिरपेक्षता, संघात्मक व्यवस्था र समानुपातिक चुनाव प्रणालीविरुद्ध न बहस उठ्यो, न विरोध ।२०६३ सालमै चल्नुपर्ने जनयुद्ध र शान्ति सम्झौताको बहस कालान्तरमा फेरि सुरु भयो । सिंहदरबारको म्याराथन दौडमा माओवादीले बिर्सियो, ध्यान दिएन । शीतयुद्ध त थियो नै, द्वन्द्वउद्यमीहरूको खेती पनि फस्टाएकै थियो । युद्ध र शान्तिभित्र प्रत्यक्षअप्रत्यक्ष अनेकौं गतिविधि चलिरहे ।युद्धमा प्रत्यक्ष भिडन्त भएजस्तै विचारनिर्माताहरू पक्षविपक्षमा मनोयुद्ध चलाइरहन्छन् । सत्यलाई पनि प्रचार चाहिन्छ, नत्र झुटा मानिन्छ । मार्क ट्वेन भन्छन्, सत्यले जुत्ता लगाइनसक्दै झुट संसार घुमेर फर्किसक्छ । अझ टोल्सटोय भन्छन्, युद्धमा सबभन्दा पहिला सत्य घाइते हुन्छ ।सत्ता यथास्थिति बनाउन चाहन्छ । उसका अंगप्रत्यंग समाजमा विभिन्न रूप र चरित्र अनुसार सक्रिय हुन्छन् भने समाज यथास्थितिमा रहन चाहँदैन । समाजमा दुवै पक्षका प्रतिनिधिहरू हुन्छन् । टसल मा ज्यानमालको नोक्सानी हुन्छ । यसैबीच एकातर्फ द्वन्द्व व्यवसाय लोकप्रिय आवरणमा चल्छ, अर्कातर्फ पूर्वक्रान्तिकारीहरूको आन्दोलनक्षतिपूर्तिको सिंहदरबार दौड सुरु हुन्छ । समाजमा यसरी नयाँ वर्ग जन्मन्छ ।पक्षपाती र पूर्वाग्रही दृष्टिकोणले अक्सर स्पष्ट तथ्य र प्रमाण हुँदा पनि तीतो सत्य स्विकार्दैन । पूर्वाग्रह धेरैजसो अवचेतन स्तरमा हुन्छ । इतिहासको व्यवस्थापन गर्न अंशमा टेकेर नयाँ कथ्यहरू रचिन्छन् । व्यक्तिका कमीकमजोरीलाई उरालिन्छ । बीभत्स चित्रण गर्न तर्कमा खेलिन्छ । निसाना व्यक्तिलाई बनाइए पनि आक्रमण समग्रमा गरिन्छ । विद्रोहले पैदा गरेको महत्त्वाकांक्षाको व्यवस्थापन हुन सकेको हुँदैन, अर्कातर्फ पार्टी भ्रष्ट उत्पादनको कारखानामा फेरिएपछि कार्यकर्ताहरू आक्रामक वा निराश हुन्छन् । आदर्श सकिएपछि राजनीतिक सुरक्षाका लागि गुटहरू जन्मिन्छन् । कार्यकर्तामा स्वाभिमान सकिएर दलाल चरित्र विकास भएपछि आफ्नै गौरवको रक्षक बन्ने नैतिक पुँजी सकिन्छ । त्यसै छिद्रमा खेल्दै विरोधीहरूले स्थायी सत्ता प्रयोग गरेर समग्र परिवर्तनमाथि नै आक्रमण गर्छन् ।नारा अपहरणखोला अर्को पटक तर्न सकिँदैन, इतिहास पनि कहिल्यै दोहोरिँदैन तर नसम्झनेलाई भने सधैं सम्झाइरहन्छ । इतिहास यात्रा भावना र आवेगमा नभई सामाजिक अन्तरविरोधले पैदा गरेका निकासहरूका आधारमा हुन्छ । सामाजिक परिवर्तन आँखाले हैन, दृष्टिले मात्रै देख्न सकिन्छ । रैतीबाट प्रजा बनेका नेपालीलाई नागरिक बनाउने मुख्य आन्दोलन माओवादी नै हो । परिवर्तन हेरफेरबेगर हुन सक्दैन । तर जसले आफ्नै सोच फेर्न सक्दैनन्, तिनीहरूले केही पनि फेर्न सक्दैनन् । बुझ्नु र बदल्नु फरक विषय हो । धेरै आशा र अपेक्षाका कारण नै दुःख बेसाइन्छ । त्यसमा पनि अतृप्त वासनाले आफैंलाई जलाएर कुण्ठाले लतारिरहेको हुन्छ ।राजनीति भक्ति आन्दोलन हैन । पछिल्लो पटक समाजमा ह्वात्तै महत्त्वाकांक्षा बढाउने र सपना देखाउने शक्ति माओवादी नै थियो । तर उसले सत्तामा पुगेपछि सिद्धान्त त भुल्यो नै, विगतका प्रतिबद्घता पनि बिर्सियो । बुर्जुवा आचरणमा समेत टिक्न सकेन । नारा कसले दियो, मुख्य कुरा हैनÙ नाराको स्वामित्व लियोलिएन भन्नेचाहिँ सवाल हो । नाराको स्वामित्व माओवादीले छोडेपछि नाराले नयाँ मालिक खोज्न थाल्यो । जनयुद्धले जगाएको महत्त्वाकांक्षाका सहउत्पादन मधेशजनजातिथारू असन्तोष, विद्रोह र आन्दोलनका रूपमा देखा परे । नाराका नयाँ मालिकहरूले पनि त्यसको सार्वभौम पक्ष, मनोविज्ञान र संवेदना बुझ्न सकेनन् । तथ्यमा छेडछाड र नयाँ न्यारेटिभ तयारनयाँ कथ्य तयार गर्नुपहिले घटना र तथ्यमा छेडछाड गरिन्छ । हित अनुसारको कमन सेन्स निर्माण गरिन्छ । बीभत्स कथ्यलाई प्रोपगान्डा बनाएर वास्तविकतामा छेडछाड गरिन्छ । सारिएका न्यारेटिभका तथ्य अध्ययन गर्न तर्क प्रयोग गरे मात्र मिथ र वास्तविकता छुट्टिन्छन् । समग्र जनयुद्ध अवधिमा दुवै पक्षका गरी १४ हजार ३ सय ४२ जना हताहत भएका थिए (यो पंक्तिकारले यसको फेहरिस्त राष्ट्रिय मानव अधिकार आयोगका तत्कालीन अध्यक्ष अनुपराज शर्मा, सत्य निरूपण र बेपत्ता आयोगका प्रतिनिधिहरूसामु कार्यक्रममा वक्ताका रूपमा तथ्यसहित राखेको थियो, विद्रोही पक्ष, शान्ति मन्त्रालय, इन्सेकको रिपोर्टलाई आधार बनाएरÙ त्यो संख्या माधव नेपाल नेतृत्वको सरकारका बेला बनेको देवशंकर पौडेलको टिमले अझ कम देखाएको छ) । सुरुमा १५ हजार भन्ने गरिएकामा पछि डा उपेन्द्र देवकोटाले १७ हजार भन्न थाले अनि यही चलन बस्यो । डा देवकोटाले युद्धमा हताहतभन्दा २ हजार ६ सय ५८ बढी भन्नुमा डा बाबुराम भट्टराई र उनीबीचको बालशत्रुता र कुण्ठित मनोविज्ञानले प्रेरित गरेको थियो । अझ अहिले पूर्वप्रधानन्यायाधीश सुशीला कार्की र नेपाली कांग्रेसका नेता लक्ष्मण घिमिरेले त १८ हजार पुर्याइसके । स्मरण रहोस्, संयुक्त राष्ट्रसंघीय मानव अधिकार आयोगको सन् २०१२ को प्रतिवेदनमा त १३ हजार २ सय ४६ मात्र उल्लेख छ । पहिलो र दोस्रो शान्तिवार्ताभन्दा पहिलेका हताहती सम्बन्धी अभिव्यक्तिहरू केलाउँदा तिनमा युद्ध मनोविज्ञानले काम गरेको बुझ्न सकिन्छ । २०६३ सालपछि आएका अधिकांश चर्चित र पुरस्कृत आख्यानले पनि बीभत्सतालाई कलात्मक ढंगले प्रस्तुत गरे ।अदालतले माओवादीलाई लगाएको गुन सुन्निने कि सक्किने अवस्थामा पुगेको माओवादीलाई अदालतले ठूलो गुन लगायो, जसरी संयुक्त जनमोर्चाको विद्रोहमा रोल्पाका तत्कालीन सीडीओ अब्दुल रहिस खाँले पेट्रोल छर्केका थिए । गौरवको पैताला चाट्ने अवस्थामा पुगेको, अनेक धारामा विभक्त माओवादीलाई अहिले अदालतले पुनः संगठित गरेर एउटै मञ्चमा पुर्याइदियो । गठबन्धन टुट्नु र मुद्दाले अदालत प्रवेश पाउनु काकताली त हैन ? केही अरूका कारण, धेरैजसो आफ्नै कारण जनयुद्धको धराप छिचोलेको माओवादी सत्ताचास्नीको एम्बुसमा फसेको थियो । अनेकौं परिचयमा रहेका अभिजात र द्वन्द्व व्यवसायीहरू सत्ताको आमूल परिवर्तन देख्नै चाहँदैनथे । तब, रणक्षेत्र अदालत र मिडिया बने । कर्पोरेट राजनीतिका यी स्थायी संरचना हुन् । आफ्नै नेतृत्वमा चारवटा सरकार बन्दा पनि माओवादीले शान्ति प्रक्रियामा ध्यान नदिनुको परिणामस्वरूप अदालतमा अहिले विषय प्रवेश गरेको हो । शान्ति प्रक्रियासँग सम्बन्धित विषयहरू टुंगोमा पुर्याउन सरोकार पक्षको विश्वास लिँदै सरकारले सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगलाई सक्रिय पार्नुपर्थ्यो ।जनयुद्धको राजनीतिक, सामाजिक, सांस्कृतिक मूल्यांकन हुन सकेको थिएन, छैन । अब भने त्यो सार्वभौम प्रश्नको सामना गर्दै युगको कठघरामा उभिएको छ । के पञ्चायतको अन्त र बहुदल स्थापनाका पाँच वर्षमै जनयुद्ध सुरु गर्न आवश्यक थियो ? जनयुद्धका उपलब्धि केके हुन् ? उपलब्धिलाई आन्दोलनले सामाजिकीकरण गर्न सक्यो ? जनयुद्धकालमा भनेका, गरेका, उठाएका नाराहरूको स्वामित्व शान्तिकालमा लिन सक्यो ? निजी र पुँजीविरोधी समाजवादी चिन्तन किन व्यक्तिवाद र निजी एवं पुँजीमा केन्द्रित हुँदै छ ? के अहिलेको राजनीतिलाई कूटनीतिक अभ्यासले नेतृत्व गरेको हो ? अब नयाँ बहस उठाउने आधार अदालतले दिएको छ । द्वन्द्व र शान्तिबीच टकरावज्ञान र सूचनाको क्षेत्रफल साँघुरिँदा सत्यबोध कमजोर हुन जान्छÙ दृष्टिकोण निर्माण, भूमिका र संवेगात्मक क्षमतामा असर पर्छ । थाहा नपाउनु कमजोरी हुन सक्ला, अपराध भने हैन । जिज्ञासा नै नराख्नु भनेको पक्कै सोचको कमजोरी हो । जब स्वार्थलाई केन्द्रमा राखेर भ्रमित सत्यको धूवाँका पर्खालहरू खडा हुन्छन् तब चिन्तनको केन्द्रमा मान्छे नभई आग्रह र अहंकार पुग्छÙ इतिहासको निर्मम चिहानमा पुरिएका लासहरूलाई पनि कठघरामा उभ्याइन्छ । जनसामान्यका त्रुटि, कमजोरी, उदासीनताले व्यक्ति वा परिवारविशेषले मात्र दुःखकष्ट बेहोर्नुपर्छ तर व्यक्तित्वले गरेका कमजोरी र अपराधको परिणाम समय, समाज र देशले भोग्नुपर्छÙ दोष अरूतिर सार्न पाइँदैन । अन्तमा, प्रसवपीडा नबेहोरेकी महिलालाई मातृत्वको मूल्य थाहा हुँदैन । सन्तान कुलंगार जन्मियो नै भने पनि कोख दुष्ट हुँदैन । प्रख्यात फ्रेन्च लेखक ज्याक मालेट डु पानको एउटा भनाइ छ, क्रान्तिले पनि शनि ग्रहले जस्तै आफ्ना सन्तानहरूको स्वभक्षण गर्छ । के अदालतले दिएको अवसर प्रयोग गरेर माओवादीहरूले अब निर्मम ढंगले आत्मसमीक्षा गर्लान् ? कि परिस्थितिले धकेलेर बाध्य भई एउटै मञ्च बनाउलान् ? अथवा, ज्याक मालेटको भनाइको नियति भोग्लान् ? आखिर कसलाई पर्यो सत्र ?"
गणतन्त्रमा पनि दलित बहिष्करणमै,"रामचन्द्र पौडेल हालै राष्ट्रपति निर्वाचित भएका छन् । निर्वाचनअघि दलित लगायत सीमान्तीकृत समुदायका व्यक्तिमध्येवाट राष्ट्रपति हुनुपर्छ भन्ने आवाज झिनो रूपमा उठेको थियो । खास गरी नेपाली कांग्रेसभित्र प्रखर रूपमा प्राध्यापक मानबहादुर विश्वकर्माको नाम उठेको थियो । त्यसो त रामवरण यादव राष्ट्रपति निर्वाचन हुने समयमा पनि एकछिनका लागि कांग्रेसले उनको नाम बाहिर ल्याएको थियो भने एमालेले रामप्रीत पासवानको । तर उनीहरू औपचारिक उम्मेदवार नहुँदै अरू उम्मेदवार आधिकारिक भए । सत्ताको लडाइँमा दलितहरू न अगाडि आउन सक्ने न त टिक्न सक्ने स्थिति छ । सुनिए अनुसार मानबहादुरलाई पार्टीभित्र उम्मेदवार बनाउन सहमहामन्त्री जीवन परियारले प्रस्ताव राखेका थिए, त्यसपछि मानबहादुर पक्षधर दलित नेता तथा कार्यकर्ताहरू शेरबहादुर देउवा लगायत अन्य नेताहरूकामा पनि गएका थिए, मानबहादुरले पनि झिनो आशा बोकेर उपसभापति पूर्णबहादुर खड्का, कृष्ण सिटौला, गोपालप्रसाद श्रेष्ठ र स्वयं रामचन्द्र पौडेलसित भेटेर कुरा गरेका थिए । मानबहादुरका अनुसार अघिल्ला दुई नेताले उनीप्रति सद्भाव देखाउँदै अन्य नेतालाई पनि भेट्न आग्रह गरेका थिए भने गोपालमान श्रेष्ठले उल्टै आफैंलाई सघाउन भनेका थिए । पौडेलले भने आफू देउवासँग मिलेर अघि बढिसकेकाले सहयोग गर्न नसक्ने भन्दै पठाएका थिए । यसरी जीवन परियार लगायत केही नेताको सद्भाव हुँदाहुँदै पनि पार्टी सभापतिको उम्मेदवार हुँदा देउवाले पौडेलसित गरेको लेनदेनको अगाडि मानबहादुर निरीह साबित भएका थिए । अब त यो कुरा इतिहासको गर्तमा सेलाई पनि सक्यो । पौडेल उम्मेदवार हुने चर्चा चल्नेबित्तिकै उनका विभिन्न खालका तस्बिर सामाजिक सञ्जालमा देखिए, तीमध्ये एउटा थियो उनले जनै हातमा लिएर भारतको कुनै नदीको किनारमा तर्पण दिएको । आफूलाई बीपीको प्रखर अनुयायीका रूपमा प्रस्तुत गर्न रुचाउने पौडेलको व्यवहार भने ठीक उल्टो देखिन्छ । त्यसो त गोल्चे सार्की प्रकरण पनि पौडेलले दलितको संवेदनशीलता ख्याल नगरी बोलेकाले घटित भएको थियो । २०४८ सालको प्रतिनिधिसभा चुनावमा नेपाली कांग्रेसले कसरी हो कृष्णसिंह परियारलाई बाँकेबाट चुनाव जिताएर सांसद बनायो, र नेपालकै इतिहासमा पहिले पटक दलित सांसद निर्वाचित भए । तर २०५१ सालको मध्यावधि चुनावमा यही कांग्रेसले एक जना पनि दलितलाई टिकट दिएन, अनि यिनै मानबहादुर पार्टी कार्यालय अगाडि आफ्ना केही कार्यकर्ताहरूलाई लिएर अनशन बसे । धन्न, तत्कालीन पार्टी सभापति गिरिजाप्रसाद कोइराला जो कुनै पनि शान्तिपूर्ण आन्दोलनका कुरा तुरुन्तै सुन्थे ले अनशनरत टोलीलाई आफ्नो कार्यकक्षमा बोलाएर माग सम्बोधन गर्ने वाचा गरेका थिए ।यिनै रामचन्द्र पौडेलले स्थानीय विकासमन्त्री भएका बेला दलित सशक्तीकरणसम्बन्धी विधेयक रोकेका थिए । दलितको विधेयक विभागीय मन्त्रीका हिसाबले क्याबिनेटमार्फत संसद्मा टेबल गर्ने जिम्मा उनकै थियो । उक्त विधेयकको मस्यौदा बनाउने कार्यमा यो पंक्तिकार पनि सम्मिलित थियो । प्राध्यापक मानबहादुरको नेतृत्वको टोलीले रामचन्द्रलाई भेटेर उक्त विधेयक हस्तान्तरण गर्यो, तर उनले त्यो पार्टी सभापति गिरिजाप्रसादको समर्थनका बावजुद त्यसलाई अगाडि बढाएनन् । लामो समयसम्म त्यसलाई अगाडि नबढाएपछि मानबहादुरले उनीसँग भेट्न समय मागे । पौडेलले बल्लतल्ल पुल्चोकस्थित मन्त्रीनिवासमा साँझ साढे सात बजे भेट्ने समय दिए, समयको मामिलामा अत्यन्त अनुशासित मानबहादुर निर्धारित समयभन्दा १५ मिनेटअगाडि पुग्दा जे दृश्य देखे, त्यसले उनलाई सशंकित बनायो । मानबहादुर लगायत दलित प्रतिनिधिमण्डललाई साढे सात बजेको समय दिएका पौडेल सवा सात बजे नै गाडी चढेर अन्यत्र जान ठीक्क परेका रहेछन् । हामीलाई भेट्न दिएको समयभन्दा म १५ मिनेट अगाडि आएको छु, मेरा साथीहरू आउँदै छन्, उनीहरूलाई पर्खिनुपर्ने अवस्थामा तपाईं यसरी हामीलाई नभेटीकन हिँड्न मिल्छ ? भनेर मानबहादुरले प्रश्न गर्दा पौडेलले फेरि आरक्षणफारक्षण मागेर देशलाई विभाजित र भाँड्न खोजेको, त्यस्तो विधेयकलाई म कदापि अगाडि बढाउँदिनँ भनेर अपमानित गर्दै पठाएछन् । उनले त्यो विधेयकलाई आफ्नो घर्रामा राखेर तुहाइदिए । त्यसलाई दलित आन्दोलनकारीहरूले अत्यन्त कटुताका साथ स्मरण गर्ने गर्दछन् । त्यतिबेला त्यो विधेयक संसद्ले पारित गरेको भए दलित अधिकार स्थापित गर्न माओवादी जनयुद्धका साथै दोस्रो जनआन्दोलनसम्म कुर्न पर्दैनथ्यो, सम्भवतः माओवादी जनयुद्धमा दलितको संलग्नताको पनि कमी हुन्थ्यो कि ?अहिले राज्यका सबै निकायहरूमा एकल जाति र समुदाय तथा लिंगको वर्चस्व स्थापित भएको छ । हामीले राजतन्त्रले सामन्ती व्यवस्थामार्फत एउटै जातसमुदायको शासनलाई अमान्य भनेर गणतन्त्र ल्याएका हौं, गणतान्त्रिक आन्दोलनको सबैभन्दा ठूलो म्यान्डेट थियो सामाजिक न्यायसहितको समानुपातिक सहभागिता, जुन केही हदसम्म संविधानमा लिपिबद्ध त भयो तर व्यवहारमा चाहिँ नेपाली कांग्रेसले समातेको उदार लोकतन्त्र होस्, एमालेको नौलो जनवाद या माओवादीको विशेष अधिकारसहितको जनवादी व्यवस्था, यी तीनै शक्तिहरूको एकै मात्र ध्येय खसआर्यको एकलजातीय वर्चस्व कायम गर्ने हो । यो एकलजातीय वर्चस्वले देशलाई राजनीतिक स्थिरता, संविधानको भावना र मर्म अनुसार यसको परिपालन र देशलाई समृद्धकिो बाटोतर्फ लगेको भए पनि ठीकै थियो तर त्यस्तो छनकसम्म पनि कहीँकतै दृष्टिगोचर हुँदैन अनि देशका युवाहरू विदेश पलायन नभएर के होऊन् ? त्यसमा हामी दलितहरू त झन् रमिते मात्र न बनेका छौं ।"
हरिहरपुरगढीसिन्धुलीगढी पदमार्गमा सेना,"(सिन्धुली)समृद्ध सिन्धुली अभियानले ऐतिहासिक हरिहरपुरगढीलाई सिन्धुलीगढीसँग जोडेर पर्यटकीय पदमार्ग बनाउन थालेको तीन वर्ष बित्यो । अभियानले स्थानीय विकास साझेदारी कार्यक्रमअन्तर्गत ४० लाख रुपैयाँले १५ किलोमिटर पदमार्ग तयार गरेको थियो । रकम अभावमा ७२ किलोमिटर लामो हरिहरपुरगढीसिन्धुलीगढी पदमार्ग त्यसपछि अगाडि बढ्न सकेन । त्यसपछि सेनाको बर्दबहादुर गणले पदमार्ग सफा गरेर जोड्ने काम गरेको थियो । अभियानका संयोजक लीलानाथ घिमिरेका अनुसार पर्वतीय शृंखला र महाभारत क्षेत्रका वनस्पति अध्ययनका लागि समेत लाभदायक हुने पदमार्गमा अक्करेभीरमा झोलुङ्गे पुल र होमस्टे सञ्चालन भएमात्र पदमार्गको आकर्षण बढ्ने छ । यतिखेर यो पदमार्गमा यात्राका लागि भने सेनाकै भर छ । अन्यव्यक्तिबाट पदयात्रा भएको छैन । तत्कालीन मकवानपुरका राजा हेमकर्ण सेनले स्थापना गरेको घण्टे महादेव रहेको स्थानबाट पदमार्ग सुरु गरिएको थियो । सेनाले भने हरिहरपुरगढीबाट पदयात्रा थालनी गर्दछ । मदन भण्डारी मार्गको घण्टेबाट ऐतिहासिक हरिहरपुरगढी दुई घण्टा पैदल दूरीमा छ । घण्टेबाट हरिहरपुरगढी, जितपुर भीमगढ, सेपाहा, खलंगा, मधुवनी, सुनकोशी गाउँपालिकाको बन्दीपुर, मतानवास, नागी हुँदै सिन्धुलीगढीसम्मको पदमार्ग हो । सिन्धुलीगढी सदरमुकाम सिन्धुलीबाट २० किलोमिटर दूरीमा छ । यो पदमार्गले दुवै गढीलाई जोड्छ । चौधौं शताब्दीमा बनाइएका हरिहरपुरगढी र सिन्धुलीगढीलाई जोडेर पर्यटन प्रवर्द्धन गर्न पदमार्ग जरुरी रहेको घिमिरेको ठहर छ । हरिहरपुरगढी किल्ला हरिसिंहदेवले १३८१ सालमा बनाएका थिए । बाराको सिम्रौनगढमा बंगाल मुसलमानको भीषण आक्रमणबाट सिम्रौनगढ राज्यको पतन भएपछि बाराका तत्कालीन राजा हरिसिंह सिन्धुली आएर सानो किल्ला बनाएर बसेका थिए । त्यही किल्लाले राज्यको रूप लिएको थियो । यस किल्लालाई राजा हरिसिंह देवकै नामबाट हरिहरपुरगढी भन्न थालिएको इतिहासमा पाइन्छ । ऐतिहासिक दुई गढीलाई जोड्न सेनाको बर्दबहादुर गणले हरिहरपुरगढीसिन्धुलीगढीको पदयात्रा गरेको छ । यो सेनाको तेस्रो वर्षको पदयात्रा हो । पदयात्रा ६ दिन लगाएर पूरा गरेका गणको टोलीलाइ सिन्धुलीगढीमा स्वागत गरियो । बर्दबहादुर गणका उपसेनानी भगवान् थापामगरको कमान्डमा बन्दोबस्तीका सामानसहित ३४ जनाको पदयात्रा टोलीले सेपाहा, भदौरे, मधुवन, कोलटार, टुनीभन्ज्याङ, छरछरेगाउँ, बन्दीपुर, नागी हुँदै ६ दिन लगाएर सिन्धुलीगढी आइपुगेको गणका गणपति रमेश थापाले जानकारी दिए । तीन वर्षअघि एकीकरण पदमार्ग निर्माण गरेको सेनाले ऐतिहासिक गढी तथा किल्लाहरूको संरक्षण, पर्यटन प्रवर्द्धन, पुर्खाको सम्मानका खातिर पदयात्रा सुरु गरेको गणपति थापाको भनाइ छ । एकीकरण पदमार्ग दुई साता लगाएर बर्दबहादुर गणका सेनाले निर्माण गरेको थियो । त्यसअघि समृद्ध सिन्धुली अभियानले पदमार्गको खोजी गरी निर्माण गरेको थियो ।"
सूचना विवादले वाग्मती लोकसेवामाथि उठ्यो प्रश्न,"(काठमाडौं)वाग्मती प्रदेश लोकसेवा आयोगले स्थानीय तहमा कार्यरत कर्मचारीको नवौं तहमा हुने बढुवाका लागि दरखास्त दिने अन्तिम म्याद सकिएको दुई महिनाभन्दा बढी भएपछि पुनः सोही पदमा लागि दोस्रो पटक सूचना प्रकाशित गरेको छ । आयोगले तोकेको सर्तका आधारमा उम्मेदवारहरूले दरखास्त दर्ता गरेको ६५ दिनपछि फेरि त्यही पदका लागि दोस्रो पटक सूचना प्रकाशित गरेपछि आयोगको निर्णयमाथि आलोचना सुरु भएको छ । एउटै विषयमा दोस्रो पटक प्रकाशित सूचनाको कानुनी आधार नभएको भन्दै आयोगको निर्णय विवादमा तानिएको छ । एकाथरी उम्मेदवारले दरखास्त दिइसकेपछि अमूक व्यक्तिहरूलाई अवसर दिने उद्देश्यले सूचना प्रकाशित गरेको आरोप बढुवाको तयारीमा रहेका उम्मेदवारले लगाएका छन् । आयोगका एक सदस्यले संस्थाको साख नै कमजोर हुनेगरी दोस्रो सूचना प्रकाशित गर्दा गलत सन्देश गएको बताए । यसबाट आयोगको विश्वसनीयतामाथि नै प्रश्न उठ्ने चिन्ता ती अधिकारीले व्यक्त गरे । संघीय लोकसेवा आयोगका एक अधिकारीले भने प्रदेशले ऐनका प्रावधान नै नबुझी बढुवाको सूचना निकाल्नु नै गलत भएको बताए । प्रदेशको कानुन मन्त्रालयका सचिव आयोगको बढुवा समितिको सदस्य हुने प्रावधान रहेको छ । मन्त्रालयका एक अधिकारीले भने, हामीलाई दोस्रो पटक सूचना प्रकाशित गर्ने निर्णय भएको थाहा छैन । कानुनतः दोस्रो पटक सूचना निकाल्न नहुने तर्क प्रदेश कानुन मन्त्रालयका अधिकारीहरूको रहेको छ । यो सूचनाविरुद्ध अदालत जाने वा उम्मेदवारहरूले आयोगमै उजुरी गर्ने परिस्थिति बन्ने अधिकारीहरू बताउँछन् । आयोगको सूचनाका आधारमा बढुवा गरे पनि त्यसकाविरुद्ध कानुनी उपचार खोज्ने ढोका बन्द नहुने अधिकारीहरू बताउँछन् । यसबाट प्रदेशस्तरमा पदपूर्तिको काम सुरु गरेसॅगै आयोग विवादमा तानिएको छ । आयोगले जेष्ठता र कार्यसम्पादन मूल्यांकन एवं कार्यक्षमता मूल्यांकनबाट हुने बढुवाका लागि दरखास्त आह्वान गर्ने क्रममा उक्त सूचना निकालिएको हो । सूचनाअनुसार प्रशासन दुई, इन्जिनियरिङ दुई र स्वास्थ्य सेवा एक सिटका लागि दरखास्त आह्वान गरिएको छ । बढुवा समितिका एक सदस्यका अनुसार कात्तिक र फागुनमा एउटै सूचना निकाल्दा अघिल्लो पटक जेष्ठताको समय नपुगेका उम्मेदवारले दोस्रो पटक दरखास्त दिन सक्ने सम्भावना रहन्छ । ती सदस्यले आरोप लगाए, यो त सिधै कुनै व्यक्ति वा समूहको स्वार्थलाई हेरेर सूचना प्रकाशित गरेजस्तो देखियो । आयोगले गत कात्तिक २१ गते सूचना प्रकाशित गरेर समायोजन भएर स्थानीय तहमा कार्यरत योग्यता पुगेका कर्मचारीले नवौं तहमा बढुवा हुन गत मंसिर २५ गतेसम्म दरखास्त दिनुपर्ने समयावधि तोकेको थियो । सोही सूचनाका आधारमा उम्मेदवारहरूले दरखास्त दर्ता गराएका थिए । तर फेरि सोही सूचना प्रकाशित गरेर त्यही योग्यताका कर्मचारीले दरखास्त दिन पाउने अवसर दिइएको छ । आयोगले सूचना नम्बर ३०००७९८० अनुसार गत फागुन १ गते प्रकाशित ३५ दिने दोस्रो सूचनाअनुसार बढुवा हुन चाहने अन्य उम्मेदवारले पनि दरखास्त दिन पाउनेछन् । आयोगको माघ २७ गतेको निर्णयअनुसार दोस्रो पटक सूचना प्रकाशित गरेको हो । गत कात्तिकको पहिलो सूचनामा समायोजन ऐन २०७५ अनुसार संघ, प्रदेश र स्थानीय तहमा समायोजन भएका कर्मचारीहरू सोही ऐनको दफा १४ को उपदफा २(क) उपदफा ३ बमोजिम समायोजन हुनुपूर्व बहाल रहेको सेवा, समूह उपसमूहको एक श्रेणी वा तहमाथिको पदमा बढुवाका लागि सम्भाव्य उम्मेदवार हुन सक्ने उल्लेख गरिएको छ । पहिलो सूचनाको दरखास्त दिने म्याद सकिएको दुई महिनाभन्दा बढी समय बितेपछि पुनः सूचना प्रकाशित गर्नुपर्ने कानुनी आधार के हो उल्लेख छैन । बढुवाको एउटै विषयमा पुनः सूचना निकाल्ने लोकसेवाको चलन अहिलेसम्म नभएको अधिकारीहरू बताउँछन् । अदालतको आदेश वा कानुन नै परिवर्तन भएको अवस्थाबाहेक त्यस्तो सूचना निकाल्न नमिल्ने संघीय लोकसेवाका एक अधिकारीले बताए । पहिलो सूचनामा योग्यता पूरा गरेको उम्मेदवारहरू दरखास्त दर्ता गराउने क्रममा स्पष्ट नभएकाले दोस्रो सूचना प्रकाशित गरेको उल्लेख छ । तर पहिलो सूचनामा प्रस्ट नभएको विषय के हो दोस्रो सूचनामा उल्लेख छैन । वाग्मती प्रदेश लोकसेवा आयोगका अध्यक्ष सुरेशमान श्रेष्ठले कानुनी प्रष्टताका लागि दोस्रो सूचना निकालिएको बताए । अध्यक्ष श्रेष्ठले आयोगमा कर्मचारी अभावका कारण पहिलो सूचनामा कतिपय विषय प्रस्ट्याउने कुरामा असावधानी देखिएको भने स्विकारे । हामीले अध्यादेशमार्फत आएका कतिपय प्रावधानको कार्यान्वयन गर्ने क्रममा दोस्रो सूचना निकाल्नुपरेको हो, उनले भने, आयोगका कर्मचारीले काम गर्ने क्रममा भएको कमजोर बुझाइका कारण अहिले सच्याएका हौं । उनले आयोगमा २० जना कर्मचारीले काम गरिरहेको भन्दै पहिलो सूचना निकाल्ने क्रममा कतिपय कानुनी प्रावधानलाई नजर अन्दाज गर्दा सूचना सच्याउनुपरेको बताए ।"
रारामा बढ्यो पर्यटकीय चहलपहल,पदमार्ग ओझेलमा बजेट अभावमा खप्तडराराडोल्फुशेफोक्सुन्डो हिमाली पर्यटकीय पदमार्ग ओझेलमा परेको छ । पदमार्गको रेखांकन भए बाटो निर्माण नहुँदा स्वदेशी तथा विदेशी पर्यटकको आकर्षण बढ्न सकेको छैन । सरकारले सुदूरपश्चिमको पर्यटकीय स्थल खप्तडदेखि रारा हुँदै डोल्फु लेकबाट शेफोक्सुन्डो जोड्ने हिमाली पर्यटकीय पदमार्ग बनाउने भने पनि अहिलेसम्म निर्माण सुरु भएको छैन । खप्तड घुमेर पर्यटक बाजुराको मार्तडी हुँदै कोल्टी भएर मुगुको सुकाढिकबाट खत्याड भेग अवलोकन गर्दै रारा पुग्ने गरी पदमार्गको रेखांकन गरिएको पर्यटन व्यवसायी रोकायाले बताए । त्यसरी आएका पर्यटक रारामा १२ दिन घुमफिर गरी डोल्फु भएर डोल्पाको शेफोक्सुन्डो पुग्ने गरी पदमार्गको सम्भाव्यता अध्ययन गरिएको हो । तर पदमार्ग निर्माण नहुँदा खप्तड आएका पर्यटक राराबाट सोझै नेपालगन्ज फर्किने गरेका छन् ।
युनिटको ७२१ भारुमा बिजुली आयातनिर्यात सहमति,"(काठमाडौं)भारतको राजधानी नयाँदिल्लीमा सम्पन्न नेपालभारत विद्युत् आदानप्रदान समिति (पावर एक्सचेञ्ज कमिटी पीईसी) को १४ औं बैठकले आयातनिर्यात हुने बिजुलीको प्रतियुनिट दर ७२१ भारु (११ रुपैयाँ ५४ पैसा) तय गरेको छ । बैठकले आर्थिक वर्ष सन् २०२२२३ का लागि १३२ केभी प्रसारण लाइनमार्फत हुने बिजुली आदानप्रदानको भाउ तोकेको हो । बैठकले बिहारको ग्रिड हुँदै भारतको केन्द्रीय प्रसारण ग्रिडमार्फत अन्य राज्यमा नेपालले गर्ने विद्युत् निर्यातको मोडालिटी एक महिनाभित्र तय गर्ने निर्णय पनि गरेको छ । प्राधिकरणका कार्यकारी निर्देशक कुलमान घिसिङ र भारतको केन्द्रीय विद्युत् प्राधिकरणका विद्युत् प्रणाली सदस्य अशोककुमार राजपुतको सहअध्यक्षतामा बैठक बसेको हो । विद्युत् आदानप्रदान सम्झौताबमोजिम नेपाल विद्युत् प्राधिकरणले आवश्यक परेका बेला भारतको बिहार, उत्तर प्रदेश र उत्तराखण्डबाट बिजुली आयात गर्दै आएको छ । अन्य दुई राज्यको तुलनामा प्राधिकरणले बिहारबाट बढी बिजुली आयात गर्दै आएको छ । यी राज्यसँग नेपालका १३२ केभी प्रसारण लाइन मात्र जोडिएका छन् । नेपालले बिहारसँग प्रसारण लाइन जोडिएका बिन्दुबाट भारतको केन्द्रीय ग्रिडसँग जोडिएर विद्युत् निर्यात गर्नेछ । यसका लागि एक महिनाभित्र दुवै पक्षले मोडालिटी टुंगो लगाउनेछन्, घिसिङले भने, यसबाट वर्षायाममा देशभित्र खपत गरी बढी भएको बिजुली बिक्रीका लागि थप बजार सुनिश्चित भएको छ । बिहारसँग कटैया (बिहार)कुशवा (नेपाल) र रक्सौलपरवानीपुर १३२ केभी प्रसारण लाइन जोडिएका छन् । गत फागुन पहिलो साता सम्पन्न नेपालभारत ऊर्जा सचिवस्तरीय संयुक्त निर्देशक समितिको दसौं बैठकले कटैयाकुशवा र रक्सौलपरवानीपुर १३२ केभी प्रसारण लाइनको दोस्रो सर्किट क्रमशः मार्च २०२३ भित्र र अप्रिलमे २०२३ मा निर्माण सम्पन्न गर्ने निर्णय गरेको थियो । नेपालले चाहेका बेलामा बिजुली लिने गरी नयाँ दर तोकिएको र यो भारततर्फ निर्यात गर्दा पनि लागू हुने घिसिङले बताए । आर्थिक वर्ष २०१९२० का लागि तोकिएको दर त्यसपछिका वर्षमा पुनरावलोकन हुन सकेको थिएन । भारतबाट आयात गर्दा वार्षिक साढे पाँच प्रतिशतको मूल्यवृद्धि जोडेर प्राधिकरणले बिजुली आयात गर्ने गरेको थियो, विगतमा गरिएको बिलिङलाई पनि समायोजन गर्दै जाने सहमति भएको छ, उनले भने, यसबाट प्राधिकरणलाई करिब ३१ करोड भारु (४९ करोड ६० लाख रुपैयाँ) फाइदा भएको छ । भारतले कोइलाको अन्तर्राष्ट्रिय भाउ बढेको देखाएर चार वर्षदेखि हरेक वर्ष ५५ प्रतिशतले मूल्यवृद्धि गरेर बिलिङ पठाउने गरेको थियो । नेपालले त्यसलाई मानेको थिएन । मूल्यवृद्धिअनुसार भुक्तानी नगर्ने हो भने भारतले आदानप्रदानअन्तर्गत नेपाललाई बिजुली दिन नसकिने बताउँदै आएको थियो । गत मंसिरदेखि बिहारबाट बिजुली निर्यातसमेत बन्द गरेको थियो ।नयाँ तोकिएको दर टेक अर पेका आधारमा नभएको र नेपाललाई चाहिएका बेला किन्ने भाउ रहेको घिसिङको भनाइ छ । चाहिएका बेला मात्र बिजुली आयात गरिने भएकाले यो मूल्य अहिलेको भारतीय बजारबाट लिइरहेको भन्दा सस्तो रहेको उनले बताए । यो दर नेपालले बिजुली निर्यात गर्दा पनि पाउने उनले जनाए । गत डिसेम्बरमा बिजुली बिक्रीका लागि भारतीय कम्पनीहरूसँग बिडिङमार्फत माग गर्दा फेब्रुअरी, मार्च, अप्रिल तथा मेका लागि प्रतियुनिट क्रमशः ७५० र ८७० रुपैयाँ प्रस्ताव पेस गरिएको घिसिङको भनाइ छ । प्रतिस्पर्धामा छानिएका कम्पनीले आयातित कोइलाबाट उत्पादित विद्युत् मात्र नेपाललाई बिक्री गर्न पाउने हुँदा कोइलाको मूल्यमा उतारचढाव आइरहेकाले कम्पनीहरू प्रस्तावित दरमा पनि प्राधिकरणसँग सम्झौता गर्न तयार भएनन्, घिसिङले भने, बिहार राज्यलाई आयातित कोइलाको व्यवस्था लागू नहुने भएकाले दर सस्तो भएको हो । प्रतिस्पर्धी बजारमा पनि दैनिक रूपमा प्रतियुनिट विद्युत्को औसत दर १२ भारुसम्म पर्ने गरेको छ, यसमा प्रसारण शुल्कलगायत थप डेढ रुपैयाँ थप हुन्छ । त्यसैले अहिले तय गरिएको दर सस्तो हो ।प्राधिकरणले भारतबाट व्यापारिक रूपमा इन्डियन इनर्जी एक्सचेञ्ज लिमिटेड (आईएक्स) को डेअहेड बजारमा प्रतिस्पर्धामार्फत विद्युत् आदानप्रदान सम्झौता (पावर एक्सेन्ज) र महाकाली सन्धिअन्तर्गतको बिजुली आयात गर्छ । व्यापारिक रूपमा ढल्केबरमुजफ्फरपुर क्रसबोर्डर ४ सय केभी डबल सर्किट प्रसारण लाइनमार्फत र अन्य स्थानबाट पावर एक्सेन्जअन्तर्गत भारतबाट बिजुली ल्याइरहेको छ ।यसअघि ११औं पीईसी बैठकले निर्धारण गरेको शुल्कअनुसार बैठकले १३२, ३३ र ११ केभी प्रसारण लाइनबाट आयात गर्ने (प्रसारण लाइनको भाडा) बिजुलीको प्रतियुनिट भारु क्रमशः ५५५, ६ र ६४५ तय गरेको थियो । १२ औं र १३ औं बैठकले सोही मूल्यलाई यथावत् राख्ने निर्णय गरेको थियो ।"
बेनीजोमसोम सडकको भीरकाटेमा सुरुङ बनाइने,"(म्याग्दी)कालीगण्डकी करिडोरअन्तर्गत निर्माणाधीन बेनीजोमसोमकोरला सडकको पोखरेबगर खण्डको भीरकाटेमा सुरुङ (टनेल) निर्माण हुने भएको छ । अन्नपूर्ण गाउँपालिका६ पोखरेबगर नजिक भीरकाटेमा सडकको डिजाइन परिवर्तन गरी ३ सय ५० मिटर लामो सुरुङमार्ग बनाइने बेनीजोमसोमकोरला सडक आयोजनाले जनाएको छ । दायाँतर्फ अग्लो ओडार परेको कडा पहाड र बायाँ किनारामा कालीगण्डकी नदीले निरन्तर कटान गरेकाले सडक सुरक्षाका लागि सुरुङमार्गको डिजाइन गरिएको हो । भीरकाटे खण्डमा सडक कालीगण्डकी नदी किनारामै रहेकाले बर्खाका बेला बर्सेनि कालीगण्डकीले सडक बगाउने र यातायात अवरुद्ध बनाउने गर्छ । कुनापट्टि ओडार परेको अग्लो कडा पहाड छ, जुन विस्फोटन वा अन्य विधिबाट काटेर सडकको लेभलमा ल्याउन सम्भव छैन । त्यसैले यहाँ सुरुङ नै उत्तम विकल्प हो, बेनीजोमसोमकोरला सडक आयोजना प्रमुख जगत प्रजापतिले भने, भीरकाटे खण्डमा सडकको बेस छैन । नदी किनारामा ढुंगा राखेर डाइभर्सनले काम चलाएका छौं । डिजाइन अप्रुभ भएको छ । अब ठेक्का लगाउने प्रक्रियामा छौं । भीरकाटेमा ३ सय ५० मिटर लामो सुरुङमार्ग बनाउन ८० करोड रुपैयाँभन्दा बढी लागत लाग्ने प्रारम्भिक अनुमान रहेको आयोजनाले जनाएको छ । जोमसोमकोरला १ सय १० किमि लामो सडकमध्ये म्याग्दीमा पर्ने बेनी (गलेश्वर)घाँसा खण्डको ३८ किमिमध्ये १५ किमि अति कठिन क्षेत्र हो । अर्को दुई किमि सडकमा रहेका १० वटा पहिरोको पनि थप अध्ययन भइरहेको छ । भीरकाटे नकी टिम्मुरे भन्ने स्थानमा करिब एक सय मिटर सडक भने अर्धसुरुङ (अंग्रेजी अक्षरको सी आकार) मा निर्माण हुनेछ । उक्त खण्डमा सडकको देब्रे किनारामा कालीगण्डकी साँघुरो घाटी भएर बगेको र दायाँ कुना भाग अग्लो पहाड भएकाले विस्फोट गरी पूरै भीर काट्न सकिने अवस्था छैन ।"
वात्स्यायन र वैरागी काइँलालाई नागरिक अभिनन्दन,"(पोखरा) र (सुनसरी)पोखरामा कार्टुनिस्ट दुर्गा बराल वात्स्यायन र धरानमा कवि वैरागी काइँला (तिलविक्रम नेम्वाङ) लाई शनिबार रथारोहणका साथ नागरिक अभिनन्दन गरिएको छ । बराललाई ८० वर्ष पूरा भएको अवसरमा पोखरेली युवा सांस्कृतिक परिवारको नेतृत्वमा तीन दर्जन वाङ्मयिक तथा सामाजिक संघसंस्थाले अभिनन्दन गरेका हुन् । काइँलालाई कविताकाव्य एवं याक्थुङ मुन्धुमको खोजअन्वेषण तथा लेखन, सम्पादन, अनुवाद क्षेत्रमा पुर्याएको योगदानबापत नागरिक अभिनन्दन गरिएको हो । पोखरामा नदीपुरस्थित वात्स्यायनको घरबाट सुरु भएको रथयात्रा बगर, बागबजार हुँदै विन्ध्यवासिनी मन्दिरमा पुगेर अभिनन्दन समारोहमा परिणत भएको थियो । बाजागाजासहितको रथयात्रालाई स्थानीयले घरघर अघि फूल र घडाले स्वागत गरेका थिए । समारोहमा पोखरा महानगरसहित विभिन्न संघसंस्थाले सम्मानपत्रले सम्मान गरे । अभिनन्दन समारोहमा संस्कृतिकर्मी तीर्थ श्रेष्ठले वात्स्यायनलाई व्यंग्यचित्रका वादशाहको उपमा दिए । समाजका विकृति र विसंगति, राजनीतिका विकृति र विसंगतिको विरुद्धमा कार्टुनको माध्यमबाट कसैले युद्ध छेडेका छन् भने त्यो वात्स्यायनले छेडेका छन्, उनले भने, प्रजातन्त्र प्राप्तिको इतिहासमा कार्टुनको माध्यमबाट उनले जति योगदान अरूले पुर्याएका छैनन् । पोखरालाई पानी रंगको पाठशालाका रूपमा स्थापित गर्न वात्स्यायनको योगदानको उनले चर्चा गरे ।साहित्यकार सरुभक्तले वात्स्यायन कलाक्षेत्रमा निरन्तर साधनाले ऋषित्व प्राप्त गरको व्यक्ति भएको बताए । उनी चित्रकला जगत्का मूर्धन्य कलाकार हुन्, उनले भने, अहिले अन्य कलाकारका व्यंग्य चित्रमा पनि वात्स्यायनको प्रभाव देखिन्छ । वात्स्यायनलाई उनले पोखरामा जन्मिएका विश्वस्तरीय कलाकारको संज्ञा दिए । समारोहमा वात्स्यायनले चित्रकलाका सुरुआती दिनदेखिका आफ्ना संघर्ष गाथा सुनाए । उनले काठमाडौंबाट पोखरा फर्किएर इगल आई आर्ट स्टुडियो खोल्नु सम्पूर्ण कलायात्राको टर्निङ प्वाइन्ट भएको उल्लेख गरे । अभिनन्दनले आफूलाई थप जिम्मेवारीबोध गराएको बताउँदै सक्ने अवस्थासम्म कला सिर्जनालाई निरन्तरता दिने उल्लेख गरे । उनले भने, पोखराले गर्दा सबैथोक पाएँ । यहाँ हुँदा आफ्नै आमाको काखमा भएको महसुस हुन्छ । कला क्षेत्रमा पुर्याएको योगदानका लागि वात्स्यायन शिरोमणि पुरस्कार, नारायणबहादुर सिंह स्मृति पुरस्कार, प्रबल गोरखा दक्षिण बाहु चौथो, हाँस्ने पुरस्कार, राष्ट्रिय प्रतिभा पुरस्कार, बासुदेव लुइँटेल पुरस्कार, बीपी पत्रकारिता पुरस्कार, जगदम्बाश्री, अरनिको राष्ट्रिय ललितकला प्रज्ञा सम्मानलगायतबाट पुरस्कृत भइसकेका छन् । उनले चारवटा एकल चित्रकला प्रदर्शनी गरिसकेका छन् । उनको पुस्तक वात्स्यायन एन्ड हिज बार्ब्स प्रकाशित छ । कान्तिपुर दैनिकको शनिबारीय परिशिष्टांक कोसेलीमा उनको कार्टुन स्तम्भ बसिबियाँलो चर्चित छ । २० वर्षको उमेरमा काठमाडौंको नयाँ सन्देश साप्ताहिकबाट कार्टुन बनाउन सुरु गरेका उनले राष्ट्रपुकार, प्रांगण, मातृभूमि, सुरुचि, देशान्तर, गोरखापत्रमा काम गरिसकेका छन् । भारत, जापान, बंगलादेश, इटाली, स्विट्जरल्यान्डलगायत देशमा उनका कला प्रदर्शनी भइसकेका छन् ।यस्तै, नेपाली कविताका शिखरसाधक वैरागी काइँलालाई धरानको सैनिक भवनमा अभिनन्दन गर्नुअघि रथारोहणका साथ नगरपरिक्रमा गरिएको थियो । याक्थुङ लिम्बू समुदायका मुन्धुमविद्समेत रहेका काइँलाको अभिनन्दनमा मौलिक याक्थुङ समुदायको येवाफेदाङ्मासाम्बा, महिला समूहको नौमती बाजा, किरात याक्थुङ चुम्लुङको च्याब्रुङ, किरात राई यायोक्खाको साकेला, तामाङ घेदुङको सेलो र डम्फु, नेवारी समुदायको धिमे बाजागाजासहित सांस्कृतिक झाँकी प्रदर्शन गरिएको थियो । काइँलालाई कोशी प्रदेश प्रमुख परशुराम खापुङले ताम्रपत्र, दोसल्ला ओढाएर अभिनन्दन गरेका थिए । आयोजक नेपाली प्रतिभा प्रतिष्ठान बेलायत प्रतिष्ठानका महासचिव देवेन्द्र खेरेसले भने, वैरागी काइँलाले नेपाली काव्य साहित्यमा आयामेली कविका रूपमा प्रसिद्ध र दार्जिलिङमा रहँदा इन्द्रबहादुर राई र ईश्वर वल्लभसँग मिलेर नेपाली साहित्यमा तेस्रो आयाम नामक आयामेली आन्दोलनमार्फत साहित्यजगत्मा नयाँ युगको सुरुआत गर्नुका साथै विशिष्ट रचनाशैलीका कारण नेपाली कविताकाव्यका फाँटमा पृथक् परिचय निर्माण गर्नुभएकाले अभिनन्दन गरेका हौं । समारोहमा लेखक, समालोचक गोविन्दराज भट्टराईले नवीनताको आविस्कार गर्ने क्रममा वैरागीले कतिपय लिम्बू शब्दले बोक्ने बिम्ब प्रयोग गरेको उल्लेख गरे । उहाँले लिम्बू मिथक र मुन्धुम कथा प्रयोग गर्नुभएको छ, उनले भने, एकार्थी साहित्य सिद्धान्त चेतनाले ढाकेको नेपालमा साहित्यकारमा उहाँ बहुलवादका प्रथम प्रणेता र प्रयोगधर्मी हुनुहुन्छ । समालोचक भट्टराईले काइँलालाई नेपाली समाजले एक प्रतिरोधी स्वतन्त्रताका पक्षधर योद्धाका रूपमा चिनेको र जातीय र भाषिक विभेदविरुद्ध उठेर राष्ट्रिय अभियन्ताको पहिचान बनाइसकेका स्रष्टा भएको बताए । उनले भने, नवचिन्तनका आधार र एथ्निक संस्कृतिको रक्षार्थ उनले अतुलनीय योगदान दिएका छन् । अर्को कुरा, उनले नै प्रयोगशीलताको आरम्भ गरे । आज आयामेली साहित्य थाम्ने काइँला मात्र छन् ।"
दूरी छोट्याउँदै मनाङ,"(काठमाडौं)दोस्रो हाफमा कमल थापा र सयिदजमोल दब्लतजनोभले गोल गरेपछि मनाङ मर्स्याङदी २१ ले एपीएफलाई हराएर सहिद स्मारक ए डिभिजन लिगमा शनिबार शीर्षस्थानमा रहेको सातदोबाटो युवा क्लबसँग एक अंक नजिक पुगेको छ ।दशरथ रंगशालामा भएको प्रतिस्पर्धामा अग्रता भने सशस्त्र प्रहरी बलको टिमले लिएको थियो । नवीन लामाको क्रसमा अर्मान्ड बेडमले हेडर गोल गरेपछि एपीएफ १० ले अघि बढेको थियो । तर, सुमित श्रेष्ठको पासमा कमलले ५२ औं मिनेटमा आकर्षक गोल गर्दै मनाङलाई ११ को अवस्थामा पुर्याए । उज्वेकिस्तानी खेलाडी सयिदजमोल दब्लतजनोभले ७२ औं मिनेटमा पेनाल्टी क्षेत्रबाहिरैबाट गोल गर्दै मनाङलाई तेस्रो जित दिलाएका हुन् ।मनाङएपीएफको खेलसँगै लिगको पाँचौं चरण पूरा भएको छ । यस अवस्थामा सातदोबाटो युवा क्लब १२ अंकसहित शीर्षस्थानमा छ । एक अंक पछाडि छन् मनाङ र चर्च ब्वाइज । यो सिजन अपराजित यात्रा कायम राख्नै टिम यी दुईमात्रै हुन् । दुवैले ३३ जित र २२ बराबरी खेलेका छन् । सातदोबाटोले ४ जित र १ हारको नतिजा निकालेको छ । दुई जित, एक बराबर र दुई हारपछि एपीएफले ७ अंक बनाएको छ । पुलिसले खाता खोल्योखराब लयमा रहेका दुई टिमका भेटमा पुलिस र एनआरटीले दशरथ रंगशालामा ११ को बराबरी खेल्दै अंक बाँडेका छन् । दुवै टिम पाँचौं चरण सकिँदासम्म अझै पहािले जितको प्रतीक्षामै छन् । पुलिसले त यो सिजन पहिलो अंक जोडेको खेल यही हो । टोलीले यसअघि चर्च ब्वाइज, हिमालयन शेर्पा, संकटा र मछिन्द्रसँग हार बेहोरेको थियो ।सन्जिव विष्टले पुलिसका गोलकिपर संजित श्रेष्ठको गल्तीमा पाएको बल गोलमा परिणत गर्दै ६४ औं मिनेटमा पुलिसलाई अग्रता दिलाएका थिए । तर, प्रताप गुरुङले ७५ औं मिनेटमा पाएको फ्रिकिकमा सिधै गोल गरेपछि पुलिसले खेल ११ मा टुंग्याउँदै हारको शृंखला टारेको हो । टोलीका प्रशिक्षक चेतन घिमिरेले भने, हामी जितकै लागि खेलेका हौं । एक अंक आयो । खुसी छौं । यसले हौसला मिलेको छ । पुलिसले भेट्रान फरवार्ड जुमनु राई र डिफेन्डर सुमन सुवेदीलाई समेत सब्स्टिच्युटका रूपमा मैदानमा उतारेको थियो । पाँचौं चरणसम्म जित हासिल गर्न नसक्ने टिम एनआरटी र पुलिस नै हुन् । एनआरटी २ र पुलिस १ अंकसहित रेलिगेसन क्षेत्रमा छन् ।आर्मीको जितच्यासलमा आयोजित प्रतिस्पर्धामा आर्मीले पछाडि परेको स्थिति उल्टाउँदै शनिबार फ्रेन्ड्समाथि २ को जित रच्यो । रफिक अमिनुले छैटौं मिनेटमा फ्रेन्ड्सलाई अग्रता दिलाए पनि जिलेस्पीजंग कार्कीले २४ औं मिनेटमा आर्मीलाई ११ मा पुर्याएका थिए । चार मिनेटमा इन्ज्युरी समयको अन्त्यतिर डिफेन्डर दीपक गुरुङले निर्णायक गोल गरेपछि आर्मीले दोस्रो जित हात पारेको हो । चौथो चरणमा एपीएफले लगातार १६ खेलको अपराजित यात्रामा पूर्णविराम लगाएपछि मैदानमा फर्किएको आर्मी ८ अंकसहित शीर्ष पाँचमा पुगेको छ । ५ खेलमा ४ अंक जोडको फ्रेन्ड्स रेलिगेसन क्षेत्रभन्दा एक स्थानमाथि छ ।"
इटहरी गोल्डकप: सगरमाथा विजयी,"सुनसरी (कास) डिफेन्डिङ च्याम्पियन सगरमाथा युथ क्लब १३ औं संस्करणको कन्ट्रोल इटहरी गोल्डकप फुटबलको सेमिफाइनलमा प्रवेश गरेको छ । इटहरी रंगशालामा शनिबार उद्घाटन खेलमा पाहुना टोली एभिनियर एफसी क्यामरुनलाई टाइब्रेकरमा ४३ ले हराउँदै सगरमाथाले अन्तिम ४ मा स्थान बनाएको हो । निर्धारित समयमा दुवै टोलीले गोलरहित बराबरी खेलेपछि खेल सिधै टाइब्रेकर पुगेको थियो । एभिनियरबाट कप्तान यानिक ओवाना, साङ्गु र जियोन गिनीको प्रहार गोलमा परिणत भए पनि जोइ एल्डोको प्रहार सगरमाथाका गोलरक्षक च्याङ थेबले बचाए । साबा अलीको प्रहार बारमा लागेर बाहिरिएको थियो । सगरमाथाका लागि अभिषेक राई, राजीव लोप्चन, अविषेक लिम्बु र मेसुकेले पेनाल्टीमा गोल गरेका थिए ।नवप्रवेशी ए डिभिजन क्लब खुमलटारका अधिकांश खेलाडीसहित सगरमाथा मैदान उत्रिएको थियो । जारी सिजनमा बुढासुब्बा गोल्डकप र बर्दिबास गोल्डकप विजेता टोली एभिनियरले निकै दबाब सिर्जना गरे पनि गोल गर्न नसक्दा पहिलो खेलबाटै बाहिरिनुपर्यो । खेलको २७ औं मिनेटमा वान भर्सेस वानको अवस्थामा यानिकले गोल गर्न चुके । ३६ औं मिनेटमा साबा अलीको क्रसमा यानिकको प्रहार सगरमाथाका अभिषेक राईले क्लियर गरिदिए । दोस्रो हाफको चौथो मिनेटमा एभिनियरका जियोन गिनीले बल नियन्त्रण गर्न नसक्दा पाएको अवसर शक्ति राईले सदुपयोग गर्न सकेनन् । इन्ज्युरी समयमा पहिलो रोजाइका गोलरक्षक देव लिम्बू घाइते भएपछि च्याङ मैदान छिरेका थिए । उनले टाइब्रेकरमा महत्त्वपूर्ण प्रहार बचाउँदै टिमलाई सेमिफाइनलमा पुर्याए । म्यान अफ द म्याच सगरमाथाका मेसुके भए । उनले १० हजार प्राप्त गरे । सगरमाथाका प्रशिक्षक याम गुरुङले मैदानको अनुभव नभएका कारण सन्तोषजनक खेल नभएको बताए । भाग्यले साथ दिएको बताउँदै उनले आगामी खेलमा उत्कृष्ट प्रर्दशन गर्ने दाबी गरे । एभिनियरका प्रशिक्षक आशिक थापामगरले पेनाल्टी शुटआउट सम्भावनाको खेल भएकाले हार भोगेको बताए । आइतबार आयोजक राष्ट्रिय जागृति क्लबले चर्च ब्वाइज क्लब काठमाडौंसँग प्रतिस्पर्धा गर्नेछ । विजेताले १० लाख र उपविजेताले ५ लाख रुपैयाँ पुरस्कार पाउनेछन् । सर्वोत्कृष्ट खेलाडीलाई १ लाख प्रदान गरिनेछ । विधागत उत्कृष्ट हुनेले जनही २० हजार पाउनेछन् । प्रत्येक टिमलाई प्रतिम्याच २० हजार तयारी खर्च र खेलाडीलाई दैनिक १ हजार ५ सय भत्ता उपलब्ध गराइने आयोजकले जनाएको छ ।"
शैलुङमा सुमन विजेता,"रामेछाप (कास) रामेछापमा शनिबार भएको ५५ किलोमिटर दुरीको सुनापतिशैलुङ अन्तर्राष्ट्र्रिय अल्ट्रा म्याराथनमा सोलुका धावक सुमन कुलुङ विजेता छन् । सुमनले ५ घण्टा २६ मिनेट ५८ सेकेन्डमा दुरी पार गरेका थिए । सुनापतिबाट बिहान सुरु भएको दौड सुनापति डाँडा, खाँडादेवी मन्दिर, गाल्वा, अग्लेश्वर, दोरम्बा, डाँडाकटेरी, धारा, राजभीर गुफा, छाँगा, घलेडाँडा हुँदै शैलुङ पुगेका थिए । प्रतियोगितामा वेदवहादुर सुनुवारले दोस्रो स्थान हासिल गरे । उनले उक्त दुरी ५ घण्टा २९ मिनेट ४० सेकेन्डमा पार गरेका थिए । धावक दुर्गाराज बुढाले ५ घण्टा ४४ मिनेट २० सेकेन्डबाट तेस्रो स्थान हासिल गरे । २५ किलोमिटर अल्ट्रा म्याराथन भने मोहनदेव जोशीले जितेका छन् । उनले उक्त दुरी ३ घण्टा ८ मिनेट ३९ सेकेन्डमा पूरा गरेका थिए । देवराज महतराले ३ घण्टा १० मिनेट १० सेकेन्डबाट दोस्रो र होमलाल श्रेष्ठले तेस्रो हासिल गरे । होमले उक्त दुरी ३ घण्टा १४ मिनेट ५ सेकेन्डमा पूरा गरेका थिए । राष्ट्रिय खेलकुद परिषद्ले आयोजना गरेको प्रतियोगिताको सांसद पूर्णवहादुर तामाङ (कान्छाराम) र परिषदका सदस्यसचिव टंकलाल घिसिङले उद्घाटन गरेका थिए ।"
एकै दिन १६ स्वर्णको छिनोफानो,"(मकवानपुर)हेटौंडामा अल नेपाल नोभिस बक्सिङ प्रतियोगितामा शनिबार १६ स्वर्ण पदकको छिनोफानो भएको छ । पुरुषतर्फ ९ र महिलातर्फ ७ तौल समूहको विजेता टुंगो लागेको हो । पुरुषतर्फ ७५ केजीमा डीजी बक्सिङ क्लबका आयुन श्रेष्ठले स्वर्ण जिते । उनले सल्यानका दर्शन घर्तीमगरलाई पराजित गरे । ७१ केजीमा निमा दोर्जे तामाङले भक्तपुरका प्रवेश बस्नेतलाई पराजित गर्दै स्वर्ण जितेका छन् । ५७ केजीमा बक्समाण्डुका आयुष थापा, ६० केजीमा डीजी बक्सका सौरभ राई, ६३५ केजीमा मकवानपुरका सोहन राईले स्वर्ण जितेका छन् । ६७ केजीमा आभाषविक्रम शाहले स्वर्ण जिते । हेटौंडा४ पारिजातपथस्थित बहुउद्देश्यीय कभर्डहलमा भएको फाइनलमा विजयी हुँदै महिला ५२ केजीमा भक्तपुरकी भावना भण्डारी, ५० केजीमा रेस बक्सिङ क्लबकी युजेन शर्मा र ४८ केजीमा अछामकी निर्मला ऐडीले स्वर्ण जिते । पुरुषतर्फ ४८ केजीमा अल्फा बक्सिङ क्लबका विशेष बुढामगर, ५१ केजीमा बक्समाण्डुका प्रवल उप्रेती र ५४ केजीमा दाङमा विवेक देवकोटाले स्वर्ण जितेका थिए ।महिला ५४ केजीमा बक्समाण्डुकी आङ्गी शेर्पा, ५७ केजीमा बक्समाण्डुकै प्रीति श्रेष्ठ, ६० केजीमा भूमि बक्सिङ क्लबकी बबिता गोदार क्षेत्री र ६६ केजीमा रेजकी सहिष्णा विष्टले स्वर्ण जितेका छन् । मकवानपुर जिल्ला बक्सिङ संघ र वाग्मती प्रदेश खेलकुद विकास परिषदको संयुक्त आयोजनामा प्रतियोगिता भएको हो । विजेतालाई संघ अध्यक्ष दीपेश श्रेष्ठ र हेटौंडा उपमहानगरकी मेयर मीनाकुमारी लामाले पुरस्कार वितरण गरे । प्रथम, द्वितीय र तृतीय हुने खेलाडीले क्रमशः १० हजार, ५ हजार र ३ हजार रुपैयाँ पुरस्कार पाए ।"
हिमालले जिते लिगलिगे साइकल दौड,"(गोरखा)आर्मीका धावक हिमाल टमाटाले लिगलिगकोटमा भएको लिगलिगे साइकल दौडको उपाधि जितेका छन् । शनिबार कुल ५३ किलोमिटर साइकल दौड २ घण्टा २४ मिनेट २७ सेकेन्डमा पार गर्दै हिमालले स्वर्ण जिते । स्थायी घर महेन्द्रनगर१२ का उनले यसअघिका दुवै संस्करणमा भाग लिएका थिए । उनले तेस्रो प्रयासमा पहिलो स्थान हात पारे । पहिलो संस्करणदेखि नै म लिगलिगे दौडमा भाग लिएको छु, उनले भने, पहिलोमा दोस्रो भएँ, दोस्रोमा चौथो बनेको थिएँ, यसपालि उपाधि जित्दा निकै खुसी लागेको छ । लिगलिकोटको साइकल रुट निकै उत्कृष्ट रहेको उनले सुनाए । यो अन्तर्राष्ट्रियस्तरको रुट र रोड, अफरोड गोरेटो बाटो सबै यस रुटमा पर्छ, पुरुष इलाइटमा विजेता बनेका उनले भने । काभ्रेका अच्युतकृष्ण खरेल २ घण्टा २४ मिनेट ४१ सेकेन्डबाट दोस्रो र काठमाडौंका कुमार तामाङ २ घण्टा २४ मिनेट ४६ सेकेन्डबाट तेस्रो भए । एपीएफका लक्ष्मण मल्ल चौथो र आर्मीका मानबहादुर थापा मगर पाँचौं स्थानमा रहे । पुरुष मास्टर्सतर्फ हर्क लामा, विकास महर्जन, देववहादुर बोहरा शीर्ष तीन स्थानमा विजयी भए छन् । हर्कले २ घण्टा ३२ मिनेट ४ सेकेन्ड, विकासले २ घण्टा ४९ मिनेट ५५ सेकेन्ड र देवले २ घण्टा ५२ मिनेट २१ सेकेन्डमा दुरी पार गरेका थिए । लिगलिगकोटबाट सुरु साइकल दौड आँपपिपल भञ्ज्याङहर्मि भञ्ज्याङ मुकुनडाँडाआपपिपल अस्पतालबनटार भण्डारथोकचेपेपुलगरमबेसीचेपेघाट दोभानहवाइग्राउन्ड तालपोखरीकालमाटानगरपालिका कार्यालयवाह्रपिर्केलुइटेलबटडाँडाबोहरागाउँबिजुलीडाँडाखोल्ली हुँदै लिगलिगकोटमा आएर टुंगिएको थियो । इलाइटतर्फ विजेताले ७५ हजार, दोस्रोले ५० हजार, तेस्रो हुनेले ३० हजार रुपैयाँ पुरस्कार पाए । चौथोलाई १५ हजार र पाँचौंलाई ७ हजार ५ सय प्रदान गरिएको आयोजक लिगलिग भिलेज स्पोर्टस् क्लबका संस्थापक अध्यक्ष सन्जिव रानामगरले बताए । मास्टर्सतर्फ विजेताले १५ हजार, दोस्रोले १० हजार र तेस्रो हुनेले ५ हजार पुरस्कार पाए । साइकल दौड नेपाल साइक्लिङ संघको राष्ट्रिय नियमअनुसार गरिएएको आयोजकले जनाएको छ । प्रतियोगितामा ३९ साइकलिस्टले भाग लिएका थिए । लिगलिगकोटको इतिहास, मौलिक संस्कृतिको जगेर्ना, वातावरण संरक्षणको सन्देश दिन, वातावरणमैत्री साइकल संस्कारको विकास तथा विस्तार गर्ने उदेश्यले लिगलिगे साइकल दौड गरिएको हो ।"
टाइब्रेकरमा ध्रुवतारा च्याम्पियन,"(विराटनगर)झापाको ध्रुवतारा युवा क्लबले साबिक विजेता सिराहा गोलबजारको प्रतिभा फुटबल क्लबलाई ३२ ले हराउँदै शनिबार तेस्रो मिल्स गोल्डकप फुटबल प्रतियोगिताको उपाधि जितेको छ । ध्रुवताराले २ लाख ११ हजार रुपैयाँ पुरस्कार पाउँदा प्रतिभाले १ लाख ११ हजारमा चित्त बुझायो । विराटनगर जुट मिलको मैदानमा सम्पन्न फाइनलमा झापाका लागि गौरव धिमालले दुई र प्रवीण राईले एक गोल गरे । सिराहाबाट बिनु आलेमगर र विधान लामाले ११ गोल गरेका थिए ।खेलको १६ औं मिनेटमा गौरवले गोल गर्दै झापालाई अग्रता दिलाए । बादल तामाङले निकालेको पासलाई गौरवले गोलमा परिणत गरे । ३७ औं मिनेटमा झापाका प्रवीण राईले गोल थप्दै अग्रता दोब्बर बनाए । विक्रम राईको सटिक पासलाई प्रवीणले दर्शनीय गोलमा परिणत गरे । पहिलो हाफमा दुई गोलले पछि परेको सिराहाले दोस्रो हाफमा सुधारिएको खेल पस्कँदै ५० औं मिनेटमा बिनुको गोलबाट खेल २१ मा ल्यायो । त्यसको ५ मिनेट नबित्दै झापाका गौरवले सिराहाका चार डिफेन्सलाई कटाउँदै दर्शनीय गोल गरेर टिमलाई ३१ को स्थितिमा पुर्याए । उनकै गोल निर्णायक बन्यो । अन्तिम समयमा सिराहाका अब्दुलाको प्रहार झापाका गोलकिपर आयुष लिम्बूले पञ्च गरेर बाहिर फाल्दै संकट टारेका थिए । इन्ज्युरी समयको अन्त्यमा सिराहाका विधान लामाले गोल गर्दै अग्रता छोट्याएका थिए । म्यान अफ द फाइनल झापाका गौरव धिमाल भए । गोलरक्षकमा झापाका आयुष लिम्बू, मिडफिल्डरमा सिराहाका सुजन पुलामी, डिफेन्समा गोलबजारका मुकेश माझी, फरवार्डमा झापाका प्रवीण राई, प्रशिक्षकमा झापाका सन्दीप मगर उत्कृष्ट घोषित भए । सर्वोत्कृष्ट खेलाडी झापाका प्रवीण राई भए । समापनमा फुटबलमा योगदान पुर्याउने कुमार महर्जन, मनोज खड्का र पप्पु सेनलाई सम्मान गरिएको थियो । उनीहरूलाई विराटनगर महानगर प्रमुख नागेश कोइराला र ट्रस्टका अध्यक्ष किशोर शाहीले दोसल्ला ओढाएर सम्मान गरे ।"
तिलोत्तमामा सुदूरपश्चिमको जित,"(लुम्बिनी)सुदूरपश्चिम११ ले शनिबार २२ औं संस्करणको तिलोत्तमा गोल्डकप फुटबल प्रतियोगितामा विजयी सुरुआत गरेको छ । सुदूरपश्चिमले उद्घाटन खेलमा आयोजक रूपन्देही११ लाई ३१ ले पराजित गरेको थियो । बुटवल११ देवीनगरस्थित एन्फा टेक्निकल मैदानमा खेलको ३१ औं मिनेटमा गोल गर्दै सुदूरका फागुराम थारुले अग्रता दिलाए । उनले फ्रिकिकमा गोल गरे । पहिलो हाफ सकिँदासम्म रूपन्देहीको प्रदर्शन फितलो देखिएको थियो । धेरै अवसर गुमाउँदा रूपन्देही पहिलो हाफमा गोलविहीन रह्यो । दोस्रो हाफको दोस्रो मिनेटमै सुदूरपश्चिमका स्वम्य हार्दिकले फ्रिकिकबाट अर्को गोल थपे । उनले लामो दुरीमा प्रहार गरेको फ्रिकिक आकर्षक रूपमा गोलमा परिणत भयो । दोस्रो हाफको २४ औं मिनेटमा फागुरामले तेस्रो गोल गरे । उनले दोस्रो गोल गर्दा दर्शकदीर्घामा तालीले उल्लास छाएको थियो । थपिएको इन्ज्युरी समयमा रूपन्देहीले पेनाल्टी पायो । त्यसमा विदेशी खेलाडी फोडे फोफोनाले एक गोल गरे ।फागुराम थारु म्यान अफ द म्याच भए । उनले ११ हजार १ सय ११ रुपैयाँ प्राप्त गरे । उनले आफ्नो खेल सोचेजस्तै भएको बताए । सुरुदेखि नै राम्रो खेलें, अवसर पनि पाइरहेको थिएँ, उनले भने, टिमवर्क मिल्यो र खेल पनि जितियो । फागुरामलाई एन्फाका केन्द्रीय उपाध्यक्ष दीर्घबहादुर केसीलगायतले ट्रफी र चेक प्रदान गरे । सुदूरपश्चिमका प्रशिक्षक अनिल कठायतले टिममा जुनियर खेलाडी धेरै भए पनि प्रदर्शन राम्रो हुँदा खेल जितेको बताए । कप्तान र उपकप्तानमात्रै सिनियर थिए, उनले भने, मोफसलमा खेलाडी पाउनै मुस्किल छ, सिनियरजति ए डिभिजन खेल्न गए, जुनियरले यहाँ राम्रो गरेर जिताए । रूपन्देहीमा जुनियर तथा स्थानीय खेलाडीलाई अवसर दिँदा हार भए पनि पहिलो प्रयासमा राम्रो खेल खेलेको टिम म्यानेजर मुकेश कुँवरले बताए । टिममा सिनियरको कमी हुनु र पहिलो हाफमा विपक्षी टिमबाट भएको गोलले खेलाडीमा मनोवैज्ञानिक त्रास उत्पन्न गर्दा खेलमा फर्कन नसकेको उनले सुनाए । टिममा तीन विदेशी तीन खेलाडी राखिए पनि दुई खेलाडीको वर्क परमिट सकिएकाले खेल्न नपाउँदा टिमलाई घाटा पुगेको उनको तर्क थियो । आइतबार हिमालयन शेर्पा र थ्रीस्टारबीच प्रतिस्पर्धा हुनेछ । दुई विभागीयसहित ८ टिम सहभागी प्रतियोगिता विजेताले ११ लाख ११ हजार १ सय ११ रुपैयाँ र उपविजेताले ५ लाख ५५ हजार ५ सय ५५ रुपैयाँ पुरस्कार प्राप्त गर्नेछन् । सर्वोत्कृष्ट खेलाडीले १ लाख र एक थान मोटरसाइकल पुरस्कार पाउनेछन् ।"
चेस महासंघमा कार्यसमिति चयन,"काठमाडौं (कास) विदुरप्रसाद गौतमको अध्यक्षतामा नेपाल चेस महासंघको कार्यसमिति चयन भएको छ । राजधानीमा आयोजित साधारणसभाले संघबाट महासंघमा परिणत भएको विधान पारित गरेपछि भएको निर्वाचनमा अध्यक्ष गौतम निर्विरोध निर्वाचित भए । अध्यक्षसहित १३ सदस्यका लागि भएको निर्वाचनको शनिबार घोषित परिणामअनुसार हेराकाजी महर्जन वरिष्ठ उपाध्यक्ष, ज्ञानेन्द्र पराजुली र धनबहादुर बोगटी उपाध्यक्ष चुनिए । धरमबहादुर लामा ५१४९ मतले सुबोधराज शेर्पालीलाई हराएर महासचिव भए । मोनालिशा खम्बू ४१ मतसहित उपमहासचिव निर्वाचित भइन् । उक्त पदका प्रत्याशी उमेश केसीले २६, यज्ञराज पन्तले १७ र भूपेन्द्र निरौलाले १५ मत पाए । ताराबहादुर रानाभाट ५७ मतसहित कोषाध्यक्ष चुनिए । चारवर्षे कार्यकालका लागि प्रतिमा महत क्षेत्री, सुशील चौधरी, चन्द्रमणि गैरे, राजेन्द्रकुमार पराजुली, निरञ्जन प्रजापति र राजु ताम्राकार सदस्यमा निर्वाचित भए । ५६ जिल्ला, सात प्रदेश, राष्ट्रिय प्रतियोगिताका विजेता पुरुष र महिला खेलाडीसहित १ सय १८ मतदातामध्ये १ सय ४ मत खसेको थियो । कुल २१ सदस्यीय कार्यसमितिमा दुई उपाध्यक्ष र चार सदस्य कार्यसमितिले मनोनयन गर्नेछ भने दुई सदस्य राखेप प्रतिनिधि हुनेछन् ।"
दीपेन्द्र र भीमलाई दुई लाख दिने,धनगढी (कास) सुदूरपश्चिम प्रदेश सरकारले राष्ट्रिय क्रिकेट टोलीका खेलाडीद्वय दीपेन्द्रसिंह ऐरी र भीम सार्कीलाई समान दुई लाख रुपैयाँ पुरस्कार दिने भएको छ । आईसीसी विश्वकप क्रिकेट लिग२ बाट नेपाल विश्वकप ग्लोबल क्लालिफायरका लागि छानिएपछि सुदूरपश्चिम प्रदेशले आफ्नो प्रदेशका खेलाडीका लागि पुरस्कार घोषणा गरेको हो । दीपेन्द्र र भीम सुदूरपश्चिमका प्रमुख खेलाडी रहे । प्रदेशले टोलीमा रहेका सुदूरका अर्का सदस्य सन्दीप जोरालाई १ लाख तथा टोलीको अन्तिम १८ मा परेका कमलसिंह ऐरी र अर्जुन साउदलाई जनही ५० हजार रुपैयाँ पुरस्कार दिने निर्णय गरेको मुख्यमन्त्री कमलबहादुर शाहका प्रमुख स्वकीय सचिव धीरेन्द्र शाहीले जनाएका छन् । सुदूरपश्चिम प्रदेशले यसअघि यू१९ क्रिकेट टोलीलाई विश्वकपमा पुर्याउन सफल भएका सुदूरपश्चिमका खेलाडीलाई जनही एक लाख पुरस्कार दिने घोषणा गरेको थियो ।
अन्नपूर्ण आरसीटीको सम्मान,"काठमाडौं (कास) अन्नपूर्ण आरसीटीले शनिबार आफ्नो १७ औं साधारणसभाका क्रममा पाँच जेष्ठ सदस्यलाई सम्मान गरेको छ । सम्मानित हुनेमा नेपाली राष्ट्रिय टिमका पूर्वप्रशिक्षक धनबहादुर बस्नेतसँगै चाङ श्रेष्ठ, मनोज राजभण्डारी, किरण राजभण्डारी र श्रीकृष्ण महर्जन छन् । क्लबले आफ्ना प्रायोजक तथा नयाँ आजीवन सदस्यलाई पनि सम्मानपत्र प्रदान गरेको छ । अध्यक्ष सुरेशकाजी शाक्यले क्लबको वार्षिक प्रतिवेदन र उपाध्यक्ष राजेश श्रेष्ठले आयव्यय विवरण प्रस्तुत गरेका थिए ।"
मुकेश र राजपुरा विजयी,"काठमाडौं (कास) आर्मीका मुकेशबहादुर पाल र पुलिसकी राजपुरा पछाईं तेस्रो मदन भण्डारी स्मृति ५ किमि रोड रेसमा शनिबार विजेता बनेका छन् । रन क्लब नेपालद्वारा राजधानीमा आयोजित दौडको पुरुष खुलातर्फ मुकेशले निर्धारित दूरी १५ मिनेट २२९ सेकेन्डमा पूरा गरे । आर्मीकै सञ्जय श्रेष्ठ दोस्रो र गजेन्द्र राई तेस्रो भए । महिलातर्फ राजपुराले १८ मिनेट १६२ सेकेन्डबाट दौड जितिन् । पुलिसकी राममाया बुढाले १८ मिनेट १६५१ सेकेन्डबाट दोस्रो भइन् । तेस्रो स्थानकी आर्मीकी पूर्णलक्ष्मी न्यौपानेले १८ मिनेट १७०५ सेकेन्ड लगाइन् । पुरुषमहिलामा शीर्ष तीन स्थान हात पार्नेले क्रमशः २५ हजार, १२ हजार र ८ हजार रुपैयाँ पुरस्कार पाए ।"

शीर्षक,विवरण
"परिवारभित्रै अपराध, महिलामाथि दोहोरो अत्याचार","घाइते धनुखलाई मोटरसाइकलमा राखेर जनकपुरस्थित प्रादेशिक अस्पताल पुर्याइयो । डाक्टरले मृत घोषित गरे । अनुसन्धानका क्रममा प्रहरीले धनुषाको नगराइन नगरपालिका२ जटहीका २१ वर्षीय रन्जितकुमार यादवलाई पक्राउ गर्यो । धनुखलाई गोली हान्ने उनै थिए, हत्या योजनामा लागेका अन्य दुई जना भारतीय सुमितकुमार सिंह र आकाशकुमार मण्डल अझै फरार छन् । प्रहरीले मोटरसाइकल चालक धनुषाको नगराइन२ का २७ वर्षीय नवीनकुमार मिश्रलाई पनि समातेको छ । बयानका क्रममा यादव र मिश्रले धनुखको हत्यामा आफूहरूसहित हाल फरार रहेका सिंह र मण्डल संलग्न रहेको बताएका छन् । तर, धनुखसँग चिनजान नै नभएका यी चार जनाले मात्र उक्त घटना गराएको कुरा पत्यारलाग्दो थिएन । प्रहरीले उनीहरूको कल डिटेल विश्लेषण गर्यो, त्यसक्रममा धनुखलाई गोली प्रहार गर्ने रन्जितसँग मृतक धनुखका जेठा छोरा प्रदीप र प्रहरी हवल्दारसमेत रहेका उनका ज्वाइँ उदय दासको अस्वाभाविक फोन सम्पर्क भएको देखियो । उनीहरू दुवै जना पक्राउ परे । धनुषा जिल्ला अदालतमा यही फागुन १७ मा दर्ता भएको अभियोग पत्रअनुसार बहुविवाह गरेका धनुखले कान्छी श्रीमतीलाई नागरिकता र नवजात छोरीको जन्मदर्ता गराउने प्रक्रिया सुरु गरेपछि पुर्ख्यौली सम्पत्ति आफूहरूले नपाउने भयमा रहेका छोरा प्रदीपले प्रहरीमा रहेका भिनाजु उदयको सहयोगमा बावुको हत्या योजना बनाएका रहेछन् । त्यसका लागि उनीहरूले ५ लाखमा कन्ट्र्याक्ट किलर खोजेका रहेछन् । बाबुको हत्यापछि थप चार लाख दिने सर्त राखेर सुरुमा तयारीका लागि एक लाख रुपैयाँको सुपारी दिएछन् । रन्जितले उक्त रकम लिएर हतियार र मोटरसाइकलको व्यवस्थापन गर्न र हत्यापछि केही समय आफूहरू लुकेर बस्ने व्यवस्था मिलाउन उनका भारतीय साथीहरूसँग सम्पर्क गरेका थिए । प्रहरीले प्रदीप र उदयलाई पक्राउ गरिसकेको छ । उनीहरूलाई जिल्ला अदालतले पुर्पक्षका लागि थुनामा पठाएपछि घरमा ठूलो रिक्तता छाएको छ । महाजनीदेवी बुढ्यौलीमा पुत्र वियोगमा छिन्, उनीसँगै बुहारी शैलोदेवी पति वियोगका साथै छोरासमेत थुनिएकामा मर्माहत छिन् । उदय पक्राउ परेपछि उनकी पत्नी अंशुदेवी पनि दुई सन्तान लिएर माइतै आएकी छन् । बुवाको हत्याको पीडा छँदै छ, श्रीमान् उदय थुनिँदा आफ्नो र सन्तानको अनिश्चित भविष्य सम्झेर उनी कहालिएकी छन् । प्रहरीले मेरो भाइ र श्रीमान् मिलेर बुवाको हत्या गरेका हुन् भनेको छ । तर, उनीहरूले त्यसो गरेका हुन् कि होइनन्, थाहा छैन । बुवालाई कसले र किन मार्यो भन्ने पनि हामीलाई केही थाहा छैन, उनी भन्छिन्, बुवा मारिनुभयो, श्रीमान् र भाइ जेलमा छन् । हामीलाई मर्नु न बाँच्नुभएको छ ।धनुखकी श्रीमती शैलोदेवी शरीर सुन्निने समस्याले पीडित छिन् । उपचारका लागि जनकपुर गएका बखत जेलमा रहेका छोरा प्रदीपलाई भटिन् । देख्नेबित्तिकै मन थाम्नै सकिनँ, रुन थालें, उनले सुनाइन्, केही कुरा गर्नै सकिनँ, त्यसै फर्किएँ । त्यसपछि भेट्न गएकी छैन । छोराज्वाइँको योजनामा भएको धनुखको हत्याले सम्पत्तिका लागि परिवारकै सदस्यको ज्यान लिनसमेत पछाडि नपर्ने गरी समाजमा मौलाउँदो अपराधको चित्र देखाउँछ ।धनुषाको बटेश्वर गाउँपालिका५ शान्तिपुरकी अमृताकुमारी यादव (२८ वर्ष) गत मंसिर २६ गते बिहान ४ बजे नबिउझिँदै बन्चरो प्रहारमा परिन् । अनुहार र टाउकोमा बन्चरोको निरन्तर प्रहारपछि अचेत भएकी अमृतालाई उनका पति वीरेन्द्र यादवले चोर आएको हल्लाखल्ला गरेपछि जम्मा भएका छिमेकीले जनकपुरको काव्या अस्पताल पुर्याए । अस्पताल पुगुन्जेल अमृताको मृत्यु भइसकेको थियो, अस्पतालले प्रहरीलाई खबर गर्यो । प्रहरीले वीरेन्द्र र उनकी आमालाई सोधपुछ गर्यो । उनीहरूले बिहान चोर आएको र आक्रमण गरी भागेको बयान दिए । तर, प्रहरीको केरकारसामु वीरेन्द्र धेरैबेर टिक्न सकेनन्, बिहान झगडा परेपछि मैले नै बन्चरोले हिर्काएको हुँ । त्यसपछि पिलासले बिजुलीको तार काटेर घरमा अँध्यारो पारेपछि बन्चरो लगायतका सामान लुकाएँ । अनि चोर आयो भन्दै कराएपछि आमा उठिन्, त्यसपछि छिमेकीहरू जम्मा भएर अस्पताल पुर्याएका हौं ।महोत्तरीको भंगहा९, अजगेवाकी अमृताले १० वर्ष अगाडि वीरेन्द्रसँग परम्पराअनुसार बिहे गरेकी थिइन् । उनीहरूका दुई छोरा (सात र पाँच वर्ष) छन् । अमृताकी आमा चुल्हिया यादव (७०) का अनुसार सुरुमा राम्रै चलेको छोरीको घरव्यवहार ज्वाइँ रोजगारीका लागि चार वर्ष साउदी अरबमा बसेर आएपछि बिग्रिएको हो । विदेशबाट फर्किएपछि अनेक आरोप लगाउँदै कुटपिट गरिरहन्थ्यो । छोरीलाई धेरै दुःख दिएपछि यहाँ ल्याएर राखेकी थिएँ, चुल्हियाले सम्झिइन्, एक महिनापछि यहाँ आएर आइन्दा दुःख नदिने वाचा गरेर लिएर गएको थियो । त्यसपछि पनि कुटपिट रोकिएको थिएन ।चुल्हियाका अनुसार अमृताले आफूमाथि गालीगलौज र कुटपिट भइरहेको फोनबाट सुनाइरहन्थिन् । पछि त वीरेन्द्रले मोबाइल चलाउनसमेत रोक लगाएका थिए । ३ वर्षअघि आफ्ना श्रीमान् गुमाएकी चुल्हियाले अहिले छोरी गुमाएपछि आफैंलाई सम्हाल्न सकेकी छैनन् । उनका एकमात्र छोरा सुखचन्द्र यादव रोजगारीका लागि विदेशमा छन् । बुहारीसँग बस्दै आएकी उनी छोरीको हत्यापछि बेहोस भएर ढलेकी थिइन्, त्यसपछि राम्ररी निको भएकी छैनन् । आफैंले बन्चरोले हिर्काएर मारेछ, त्यसपछि चोरले काटेर भागे भनेर खबर गरेको थियो, हामीले पत्याएनौं, उनले भनिन् । अहिले वीरेन्द्र मुद्दाको पुर्पक्षका लागि सिन्धुली कारागारमा छन् । धनुषाको यो घटना दाम्पत्य जीवनमा वैदेशिक रोजगारीले पारेको प्रभावको दृष्टान्त हो ।सिरहाको कल्याणपुर नगरपालिका११, मलाहका रामबाबु सहनीको पूर्व र पश्चिमपट्टिका दुवै छिमेकीका घर पक्की छन् । दक्षिणमा सार्वजनिक कच्ची बाटो र उत्तरमा सार्वजनिक पोखरीको बीचमा रहेको कच्ची घरको छेउमै उनले पक्की घर बनाउँदै थिए । यसबीचमा लागूऔषधको दुर्व्यसनमा फसेका जेठा छोरा राकेशलाई उपचारका लागि कहिले ढल्केबर त कहिले जनकपुरको पुनःस्थापना केन्द्रमा पुर्याउँथे । पुनःस्थापना केन्द्रमा पनि स्थिर भएर बस्न नसकेका राकेश घरै फर्किएका थिए, सामान्य विषयमा बाबु र भाइसँग झगडा गरिरहन्थे । गत माघ १८ गते साँझ भान्सामा खाना पकाउँदै गरेकी आमासँग राकेशले भाइले आफूलाई दाइको सम्मान नदिएको गुनासो गरे । छेउमै रहेका उनका बा रामबाबुले सम्झाएछन्, लागूऔषध छाडेर भाइलाई माया गरिस् भने उसले पनि सम्मान गरिहाल्छ नि । त्यसपछि सधैं भाइको पक्ष लिने गरेको भन्दै उनी बासँग झगडा गरेर निस्किए । रामबाबु बिस्तारामा पल्टिएर मोबाइल चलाउँदै रहेछन्, राकेशले एक्कासि फलामको रडले टाउकोमा बजारे । त्यसपछि नजिकै रहेको ढुंगा टिपेर टाउकोमै हिर्काएपछि त्यहीं उनी अचेत भए । गाउँलेले मिर्चैयास्थित आरके मेडिसिटी अस्पताल पुर्याए पनि रामबाबु बाँच्न सकेनन् । राकेशकी आमा सुमारीदेवी आफ्नो छोरो नै दुश्मन बन्न पुगेको बताउँछिन् । राकेशका दुई छोरी र उनकी श्रीमती रुबीको समेत भरणपोषणको जिम्मेवारीमा सम्हाल्न पुगेकी उनले परिवारमा डकैती लागेजस्तो भएको बताइन् । मेरै छोरो दुश्मन भयो, बाउलाई नै मार्यो । दैवले मलाई पनि लगे हुनेजस्तो भएको छ, उनले भनिन्, प्रहरीले कहाँ राखेको छ, थाहा छैन । भेट्न जान पनि मन लागेको छैन । तर, उसका छोरीहरू र बुहारीको त माया लाग्छ, यिनीहरूको के दोष छ र ?सिरहाको जिल्ला सरकारी वकिल कार्यालयले गत माघमा जिल्ला अदालतमा ४६ वटा अपराधका मुद्दा दायर गरेकामा एकतिहाइभन्दा बढी (१६ वटा) लागूऔषधको सेवन र कारोबारसँग सम्बन्धित छन् । त्यसको अघिल्लो महिना पुसमा (दर्ता २६ मुद्दामध्ये लागूऔषधका ७) र त्यसपछिको फागुन (दर्ता २४ मध्ये लागूऔषधका मुद्दा ८ वटा) मा पनि झन्डै यही अनुपातमा मुद्दा परिरहेको देखिन्छ । मधेशमा लागूऔषधको दुर्व्यसनीमा फसेका युवाका लागि पुनःस्थापना केन्द्र चलाइरहेका एक जना सञ्चालक (जो उनी आफैं पनि पूर्वलागूऔषध प्रयोगकर्ता हुन्) मधेशी समाजमा लागूऔषधको कुलत जरासम्मै फैलिएको बताउँछन् । रोजगारीका लागि विदेश गएका बाबुले पठाएको पैसा छ । आमालाई उनीहरूले टेर्दैनन् । खुला सीमाका कारण लागूऔषध सजिलै उपलब्ध हुन्छ । अहिले किशोर र युवा लागूऔषधको दुर्व्यसनमा नफसेको गाउँटोल भेट्टाउन मुस्किल छ, उनी भन्छन्, त्यसबाट अन्य अपराधसमेत जन्मिरहेका छन् । चोरी, अपहरण र परिवारकै सदस्यको हत्या जस्ता अपराधहरूसमेत त्यसका कारण भइरहेका छन् । सम्पत्ति, वैदेशिक रोजगारीपछि दाम्पत्य जीवनमा बढ्दो अविश्वास र लागूऔषधका कारण परिवारजनको हत्या भएका यी केही उदाहरणले आफन्तकै संलग्नतामा मधेशमा मौलाउँदो अपराधको कथा भन्छन् । नेपाल प्रहरीको मधेश प्रदेश प्रमुख डीआईजी वसन्तबहादुर कुँवरले परिवारका सदस्यहरू संलग्न अपराधको अनुसन्धान गर्न र प्रमाण जुटाउन पनि तुलनात्मक रूपमा कठिन हुने गरेको बताउँछन् । हत्या, बलात्कार जस्ता अपराधमा परिवारका सदस्यहरू संलग्न भएका घटना बढ्दो क्रममा देखिएको छ, उनले भने, सम्पत्ति, सम्बन्ध, रिसइबी र बदलाका लागि आफन्त नै संलग्न भएर अपराध भइरहेको देखिन्छ । उनीहरूलाई एकअर्काका बारेमा बढी जानकारी हुने भएकाले अपराधको योजना बनाई त्यसलाई कार्यान्वयन गर्न पनि सजिलो मान्दा रहेछन् ।मधेश प्रदेश प्रहरी कार्यालयका अनुसार पछिल्लो २० महिनामा प्रदेशभरमा आफन्त संलग्न हत्याका घटना मात्रै ७४ वटा छन्, जसमा १०३ जना संलग्न भएको अभियोग छ । अघिल्लो आर्थिक वर्षमा ३३ वटा आफन्त हत्या भएकामा यो आर्थिक वर्षको ८ महिनामै ४१ वटा पुगिसकेका छन् । सबैभन्दा बढी श्रीमान्ले श्रीमतीको हत्या गरेका २८ (अघिल्लो आर्थिक वर्षमा १० र यो आवको ८ महिनामा १८ जना) घटना छन् । त्यसपछि छोराले आमाबाबुको हत्या (अघिल्लो आवमा ३ र यो आवमा ७) छन्, त्यसपछि सासूससुराले बुहारी (अघिल्लो आवमा १ र यो आवमा ४) को हत्या गरेको घटना छन् । जनकपुरमा क्रियाशील अधिवक्ता श्यामिका महतो मधेशी समाजमा बढिरहेको यस्तो अपराधबाट सबैभन्दा पीडित महिलाहरू बन्न पुगेको बताउँछिन् । श्रीमान् वा बाबुदाजुभाइ र सासूससुराको समेत निसानामा परेका पीडितहरू महिला नै छन्, उनले भनिन् ।"
उपेन्द्रलाई बाटो खाली गर्दै रामसहाय उपराष्ट्रपति,"२०६४ मा शिक्षण पेसा छाडेर पूर्णकालीन राजनीतिमा आएका उनी पार्टीको महासचिवसम्म भए । यहीबीच उनी तीन पटक सांसद र एक पटक मन्त्री भए । मधेश राजनीतिमा इमानदार र शालीन नेताको छवि बनाएका रामसहाय सक्रिय राजनीतिमा विश्राम लगाउँदै ५२ वर्षको उमेरमै उपराष्ट्रपति बनेका छन् । यही वर्ष उनले राजनीतिमा दुई सफलता पाएका छन् । यसअघि उनी पार्टीको संसदीय दलको नेता सर्वसम्मत बनेका थिए । पार्टी अध्यक्ष उपेन्द्र यादव चुनावमा पराजित भएका कारण उनलाई दलको नेता बन्ने बाटो खुलेको थियो । तर अहिले उनी आफैंले उपराष्ट्रपति बनेर अध्यक्ष उपेन्द्रलाई संसद् छिर्ने जस्केलो तयार गरिदिएका छन् । २०६४ पछि मात्रै राष्ट्रिय राजनीतिमा देखिएका रामसहाय मधेश आन्दोलन र त्यहाँका नागरिकको अधिकारका लागि भने साढे तीन दशकदेखि संघर्षरत छन् । राजनीतिक विश्लेषक सुरेन्द्र लाभ भन्छन्, मधेश आन्दोलनबाट उदाएका संघर्षशील व्यक्तित्व उहाँ आफ्ना कुरा प्रस्ट राख्नुहुन्छ । हिंसा नचाहने उहाँ शालीन व्यक्तित्व हो । सादा जीवनशैली अपनाउने रामसहायलाई गणतन्त्रको उपराष्ट्रपति पद सुहाउने लाभले टिप्पणी गरे । बाराको बसबरिया गाउँमा प्रसादराय यादव र सिहवादेवी यादवको कोखबाट २०२७ सालमा जन्मेका यादवले वीरगन्जको ठाकुरराम बहुमुखी क्याम्पसबाट गणितमा बीएड गरे, भारतबाट गणित र विज्ञानमा बीएस्सी गरे । पढाइ पूरा भएपछि उनले १७ वर्ष गणित र विज्ञान पढाए । मधेशलाई हेर्ने काठमाडौंको नजर र सामाजिक भेदभावलाई नजिकबाट बुझेका उनले त्यसविरुद्ध बलियो संगठन र जनाधारसमेत तय गरे । तत्कालीन नेपाल सद्भावना पार्टीको नेपाल शिक्षक मञ्चमा आबद्ध उनी मञ्चको केन्द्रीय कोषाध्यक्षसम्म भए । शिक्षण पेसामा हुँदा नै मधेशका नागरिकको अधिकारका लागि सडक संघर्ष र आन्दोलनको नेतृत्व गरेका उनी २०५७ सालमा आन्दोलनकै क्रममै गिरफ्तारसमेत भएका थिए । नेता गजेन्द्रनारायण सिंहको प्रभाव र सान्निध्यबाटै उनी मधेश आन्दोलनमा सक्रिय बनेका थिए । यसबीच उनी सद्भावनाको राष्ट्रिय महाधिवेशनहरूमा प्रतिनिधिका रूपमा सहभागी भए । एक पटक काठमाडौंको भद्रकालीमा सिंह नेतृत्वमा नागरिकता विधेयक विषयमा प्रदर्शन हुँदा सिंहसहित पक्राउ पर्नेमा यादव पनि थिए । २०५८ सालमा नेता सिंहको मृत्यु भएपछि बद्रीप्रसाद मण्डल सद्भावनाको कार्यवाहक अध्यक्ष भए । तत्कालीन सरकारमा उपप्रधान तथा गृहमन्त्रीसमेत रहेका मण्डलले सद्भावनामा कब्जाको नीति लिएको भन्दै विवाद भयो । पार्टी विभाजनको स्थितिमा पुग्यो । त्यसबेला पार्टी विभाजन रोक्न राजविराजस्थित सप्तरी सेवा आश्रममा यादव अनशनमा बसे । पछि सिंहकी पत्नी आनन्दीदेवी सिंहको नेतृत्वमा सद्भावना एकतासहित अघि बढ्ने भएपछि अनशन तोडियो, नयाँ पार्टीको नाम नै सद्भावना पार्टी आनन्दीदेवी राखियो । त्यसबेला सद्भावना विभाजन हुन नदिन अनशनमै उत्रिएका रामसहायले उपेन्द्र यादव भेटेपछि आफैंले पार्टी छाडे । सुरुमा गैरसरकारी संस्थाका रूपमा खुलेको मधेशी जनअधिकार फोरममार्फत काम गर्दै आएका उपेन्द्रले मधेशका नागरिकको अधिकारबारे प्रशिक्षित गरेपछि रामसहाय सँगै हिँड्न तयार भए । २०५९ सालमा उनी फोरममा आबद्ध भए ।त्यसबेलासम्म मधेशमा फोरमले भूमिगत गतिविधि गरिरहेको थियो । २०६० सालमा भूमिगत अवस्थामै रामसहाय फोरम बाराको जिल्ला अध्यक्ष भए, त्यसबेला उनी नेतृत्वमा ७ सदस्यीय कार्यसमिति बनेको थियो । बारामा कुशल संगठकको परिचय बनाएका उनले त्यसबीच पर्सामा समेत जिल्ला संयोजकको भूमिका पाए । छोटो अवधिमै उनी केन्द्रीय समितिमा पुगे । राजनीतिक दलका रूपमा दर्ता नभई भूमिगत गतिविधिमा रहेको फोरमले २०६३ माघ २ गते मधेशमा अन्तरिक संविधान जलाउने कार्यक्रम राख्यो, त्यसको नेतृत्व रामसहायले नै गरेका थिए । संविधानविरोधी गतिविधि गरेको आरोपमा उनी ३० माघमा पक्राउ परे । पक्राउ परेका ३२ जनामध्ये रामसहायलगायत ९ जनालाई प्रहरीले ९० दिनका लागि जेल चलान गरेको थियो । तर, फोरमको निरन्तरको आन्दोलनपछि उनीहरू रिहा भए ।पछि ७ फागुनमा रौतहटको गौरमा फोरम र माओवादी कार्यकर्ताबीच झडप भयो । घटनापछि फोरममाथि झन् जोखिम बढ्यो । फोरमका नेता रौतहट पुग्ने अवस्था थिएन । तर, त्यसबेला रौतहट निरीक्षणमा पुगेका अध्यक्ष उपेन्द्रले रामसहायलाई सहजीकरण गर्न लगाएका थिए । बारामा आन्दोलनको नेतृत्वदेखि गौर घटनासम्ममा रामसहायले विश्वास जितेपछि दुईबीचको सम्बन्ध अझ कसिलो बन्यो । फोरम र तत्कालीन सरकारबीच सहमति भएपछि रामसहायको राजनीतिक यात्रा झन् सहज बन्यो । अध्यक्ष उपेन्द्रको विश्वास जितेका उनी २०६४ को निर्वाचनमा समानुपातिक निर्वाचन प्रणालीबाट संविधानसभा सदस्य भए । अर्को वर्ष उपेन्द्रले केन्द्रीय समिति बैठकबाट पार्टीको महासचिव मनोनीत गरे । त्यसयता उनी निरन्तर उपेन्द्रको सहयोगीका रूपमा पार्टीको शक्तिकेन्द्रमा छन् । त्यसपछि अशोक राई नेतृत्वको संघीय समाजवादीसँग पार्टी एकता हुँदा होस् वा राष्ट्रिय महाधिवेशनमा, उनी निरन्तर महासचिवको जिम्मेवारीमा सुरक्षित रहिरहे । पछि संघीय समाजवादी र नयाँ शक्ति पार्टीबीच एकता भयो र जनता समाजवादी पार्टी बन्यो, त्यसबेला पनि उनी पहिलो वरीयताकै महासचिव रहे । अहिले त्यही पार्टी फेरि तीन टुक्रा बनिसकेको छ । तर, उपेन्द्र नेतृत्वको जसपामा रामसहाय शक्तिशाली भूमिकामै थिए । २०६४ मा संविधानसभा सदस्य बनेका रामसहायको नाम २०७० मा पनि समानुपातिक बन्दसूचीमा अटाएको थियो तर उनी निर्वाचित भएनन् । २०७४ मा भने उनी बारा२ बाट निर्वाचित भए । २०७८ मा उनी शेरबहादुर देउवा नेतृत्वको सरकारमा वन तथा वातावरणमन्त्री भए । यस पटक बारा२ मै दोहोरिएर निर्वाचित भएका उनले कांग्रेसमाओवादी केन्द्र गठबन्धनका उम्मेदवार शिवचन्द्रप्रसाद कुशवाहालाई झिनो मतान्तरले पराजित गरे । उनले १३ हजार ८ सय २२ मत ल्याउँदा कुशवाहाले १३ हजार ४ सय ६८ मत प्राप्त गरेका थिए । जसपा प्रवक्ता मनीष सुमन मधेश आन्दोलनमा लामो संघर्ष गरेका रामसहाय उपराष्ट्रपतिमा निर्वाचित हुनु मधेशका लागि गौरवको विषय हुने बताउँछन् । उहाँ शिक्षण पेसाबाट आन्दोलनको नेतृत्व गर्दै राजनीतिमा आउनुभएको हो । सामान्य किसान परिवारमा जन्मिएको नेता अब देशको उपराष्ट्रपति बन्नुभएको छ, यो हाम्रो आन्दोलनको उपलब्धि पनि हो, उनले भने, उहाँ समाजवादी प्रवृत्ति भएको प्रभावशाली नेता हो । उहाँ आफ्नो खाना आफैं बनाउनुहुन्छ, आफैं कपडा धुनुहुन्छ, गाई दुहुनुहुन्छ । अरूले मधेशमा चुनाव जित्न धेरै खर्च गर्नॅपरेको सुनिन्छ, तर उहाँ थोरै खर्चमा चुनाव जित्ने नेता हो ।"
हम न रहब माटिके घरमे,"३० वर्षअघिसम्म मधेशमा वर्षा सकिएर जाडो सुरु हुनै लाग्दा खपरा बनाउन कुम्हाल गाउँ पस्थे । दसैंदीपावली आसपासमा कलात्मक माटोको खपरा बन्न सुरु हुन्थ्यो । समूहमा आएका कुम्हाल माटोका डल्ला फोरेरमुछेर गहना बनाएजस्तै एउटा घरका लागि आवश्यक खपरा महिनौं लगाएर तयार गर्थे । टायल र इँटा बनाउने प्रक्रियासँग माटो खपरा बनाउने प्रक्रिया मिल्दोजुल्दो भए पनि आकारमा भने फरक हुन्छ । यो एक प्रकारले गिलासलाई आधा भाग चिरेजस्तै हुन्छ । मुंग्रा (काठको डल्लो) र चक्रमा तयार गरेको सुकाएर थन्काइएको माटोका खपरालाई भट्टीमा पोलेर तयार गरिन्थ्यो । जनकपुरवासी लेखक नित्यानन्द मण्डल सम्झन्छन् एक जमानामा खर, खपरा र माटोको टायलले छाएका काठको खाँबा भएका घर गोबर, माटोले लिपेर चिटिक्क बनाइएको नै मधेशका बासको परिचय थियो । खपरा बनाउन चाहिने गुणस्तरको माटो, मजदुर, बनाएपछि खपरा पोल्न चाहिने गुइँठा पाइन छाड्यो, मण्डलले भने, खपरा बनाउने व्यवसायमा श्रम र समयअनुसार आम्दानी नभएपछि कुम्हाल पुर्ख्यौली पेसा छोडेर वैदेशिक रोजगारमा जान थाले । अनि मधेश चिनाउने छानोबाट कलात्मक खपरा हराउन थालेको हो । उनका भनाइमा सहमत छन् परवाहाका मोहन पण्डित । खपरा बनाएर हुने आम्दानीले घरखर्च चलाउन समस्या भएकाले आफू वैदेशिक रोजगारमा उनले बताए । घरपरिवारको खर्च र छोराको उच्च शिक्षाका लागि वैदेशिक रोजगारी जानुपर्दा नयाँ पुस्तामा पुर्ख्यौली पेसाको ज्ञान सर्नै पाएन, उनी भन्छन्, कुम्हालको काम माटोको भाँडाकुँडा, खपरा र मूर्ति बनाउने हो । बुबाले माटोको सबै काम गर्नुभयो । बुबाका साथ मैले काम गरिनँ । मेरो छोरामा माटोको काम गर्ने कुनै सीप नै भएन । आर्थिक उपार्जन नहुने भएपछि परम्परागत पेसालाई कसैले माया गरेर थामिरहन नसक्ने उनको अनुभव छ । खपरा बनाउन मात्रै होइन छानो छाउने क्रममा वर्षाको पानी नछिर्ने बनाउन विशेष सीपको जरुरत पर्छ । पछिल्ला पुस्ताले देखेको र मन पराएका घर कलाका दृष्टिले पृथक भइकन घामपानी, हावाहुन्डरी छेक्ने छन् । बीचको भाग अग्लो बनाएर दुईतर्फ ओरालो बनाएर खर, खपराले छानो छाएर गोबर माटोले लिपेर तयार गरिएको घर मिथिलामधेशको लोकसंस्कृति दर्साउने जनकपुरका डारेवतीरमण लालले बताए । खर र खपराले चार (छानो) छाएको घर वातानुकूलित र आरामदायी हुन्थ्यो, उनले भने, पुराना घरमा गर्मीको अनुभूति हुँदैनथ्यो । जाडोमा धेरै चिसो लाग्दैनथ्यो । समाजमा अल्छी र देखासिकी बढ्दा लोकसंस्कृति झल्काउने घर हटाएर कंक्रिटको बनाउन प्रतिस्पर्धा नै चलेको छ । उनका अनुसार दशक अघिसम्म पनि मिथिलाको रहनसहन र कृषि प्रणालीअनुसार घरका संरचना हुन्थे । उनी भन्छन्, बघारा (अनाज भण्डारण गर्ने घर), दलान (पुरुषहरू बस्नका लागि बनाइएको छुट्टै घर) र खलिहान (फसलबाट अनाज झिक्ने ठाउँ) हुन्थ्यो । परिवार संयुक्तबाट टुक्रिएर एकल हुन थाल्यो । सानो परिवार सानो टुक्रा घडेरीमा आफूहरूलाई ठिक्क पुग्ने कोठा भएका घरमा गुजारा गर्न खुसी मान्छन् । ग्रामीण क्षेत्र बजारमा रूपान्तरित भइरहँदा खेती गर्ने चलन घट्यो । परम्परासँग जोडिएका घर मासिएकै कारण लोकसंस्कृति, लोककथा, नाटक, पूजापाठ र खेलकुदमा समेत अरूकै देखासिकी बढेको लालको तर्क छ । खेतीपाती गरेर बाँच्ने भएकाले अन्नपात तयार गर्ने, अन्न राख्ने भकारी अहिलेको घरमा भेटिँदैन, उनले भने, बालुवागिट्टीले बनेको घरमा धानको भकारी अटाउनै छोड्यो । घरको बनावट फेरिँदा सामूहिक बसाइ, पुराना परम्परा र दैनिक जीवन फेरिँदा सामाजिक एकता पनि उथलपुथल भएको लालको बुझाइ छ । महोत्तरी भ्रमरपुराका इन्जिनियर मुकेश दुवे घरको संरचना फेरिनु मान्छेले बलियो विकल्प पहिल्याउने बाध्यताको उपज भएको तर्क गर्छन् । खपराले छाएको घर बर्सेनि मर्मत गर्नुपर्ने, चाहिएका बेला खपरा नपाइने, मर्मत गर्दा जनशक्तिको अभाव आदि समस्याले विकल्प खोजिएको हो, उनले भने, गर्मीको समयमा बस्न शीतल हुने माटोको खपरा असिनाले फुटाउने र हावाहुरीले उडाउँदा वर्षाको समयमा घरमा पानी चुहिने समस्या हुन्थ्यो । मान्छे सुख चाहन्छ, सजिलो बसोबास चाहन्छ । त्यसैले घरका स्वरूप फेरिँदै गएको उनको भनाइ छ । तराईमधेशका घरको छानोबाट खपरा हराउने संघारमा पुगेको छ । जस्तापाता र सिमेन्टले बन्ने पक्की घर बढ्नुमा खपरा कमजोर हुनु मात्रै मुख्य कारण होइन । कुम्हाल अगुवाहरूको बुझाइमा माटोसँग रहेको प्रेमले गुजारा नचल्नु बलियो कारण हो । रातदिन माटो मुछ्ने कुम्हाल समुदायका अधिकांश पछिल्ला पुस्ता अहिले वैकल्पिक पेसामा छन् । धनुषाको औरही२ का तेजी पण्डित खपरा बनाउँथे । तर, उनको तीन छोरा र नाति कोही त्यो काम गर्दैनन् । पण्डितका जेठा छोरा मदनले पढे, विद्युत् प्राधिकरणमा जागिर खाए । माइला छोरा मोहन वैदेशिक रोजगारीमा कतार गए, १२ वर्ष बसेर घर फर्केपछि चिया पसल चलाउँदै छन् । कान्छो गुडु वैदेशिक रोजगारीका लागि कतारमा छन् । तीनै भाइका छोराहरू पनि वैकल्पिक पेसामा छन् ।परवाहामा २० वर्ष अघिसम्म मोहनका बाबु तेजीसँगै स्थानीय कुम्हालहरू समूहमै माटोका खपरा र भाँडाकुँडा बनाएर जीविका चलाउने गरेका थिए । स्थानीय ७० वर्षीया जिबछी पण्डितका अनुसार तेजीसँगै उनका अधिकांश सहकर्मीको मृत्यु भएपछि उनीहरूका नयाँ पुस्ताले पुर्ख्यौली अपनाएनन् । वैदेशिक रोजगारी रोजेपछि माटोका भाँडाकुँडा, खपरा बनाउने कालिगडसँगै घरको छानो पनि फेरिएको उनले बताइन् । माटो भाँडा बनाउने कुम्हालकै घरमा अहिले चाडपर्वमा बजारबाट माटोका भाँडा किनेर ल्याउनुपरेको छ, उनले भनिन्, मेरा ससुरा बुढेसकालसम्म घरमै माटोको भाँडाकुँडा बनाउँथे । श्रीमान्सँगै देवर पनि महिनौंसम्म बाहिर गएर खपरा बनाउँथे । बाबुको काम छोराहरू सिक्नै चाहेनन् ।घर पक्की बनाए पनि धेरैजसो परिवारमा धार्मिक विधि, पूजापाठ र चाडपर्वमा अझै माटोका भाँडा प्रयोग हुन्छन् । धनुषा औरही१ का किशोरी पण्डित पुर्ख्यौली पेसाले गुजारा नचल्दा कुम्हालका नयाँ पुस्ता वैकल्पिक पेसामा गएको बताउँछन् । म पनि माटोका भाँडा बनाउँछु किनभने कुम्हालको सम्पत्ति माटो हो । तर, चाहिने राम्रो माटो पाउनै मुस्किल छ, अनि यो काममा लगानी बढी र आम्दानी कम छ, उनले भने, घरव्यवहार चलाउन मात्र पनि पर्वत्योहार, पूजापाठका लागि भाँडा बनाउने गरेको छु ।"
मुख्यमन्त्री बन्न राजधानीमा दौडधुप,"(काठमाडौं)राष्ट्रपति र उपराष्ट्रपति निर्वाचनमा सहभागी हुन काठमाडौं आएका प्रदेशसभाका सांसदहरूले मुख्यमन्त्री र मन्त्री बन्नका लागि नेताहरूसँग लबिइङ थालेका छन् । उपराष्ट्रपति निर्वाचनसमेत सकिएकाले एमालेका मुख्यमन्त्री रहेका कोसी, गण्डकी र लुम्बिनी प्रदेशमा नयाँ सत्ता समीकरण हुने सम्भावना छ । यी प्रदेशमा कांग्रेस र माओवादीले सरकारको नेतृत्व लिने गरी आआफ्नो दलका शीर्ष नेतालाई दबाब बढाएका छन् । मन्त्रीका आकांक्षी सांसदले पनि नेताहरूलाई भेटघाट गरिरहेका छन् ।९३ सदस्यीय कोशी प्रदेशसभामा आठदलीय सत्ता गठबन्धन र एमालेराप्रपाका ४६४६ सांसद छन् । सरकार निर्माणदेखि संसद्का अन्य महत्त्वपूर्ण निर्णय प्रक्रियामा सभामुख निर्णायक छन् । कोशीमा माओवादीका बाबुराम गौतम सभामुख रहेका छन् । कांग्रेस संसदीय दलका नेता उद्धव थापाले राप्रपालाई समेत सरकारमा समावेश गर्न पहल भइरहेको बताए । प्रदेशस्तरमा राप्रपासँग सत्ता सहकार्यका लागि छलफल भए पनि केन्द्रबाटै निर्णय होस् भनेर पार्टी नेतृत्वलाई आग्रह गरेको उनको भनाइ छ । कोशीको अवस्था विशिष्ट खालको छ, हामीले पार्टी सभापतिसहित नेतालाई यसबारे जानकारी गराइसकेका छौं, उनले भने, राप्रपासँग पनि सहकार्य गर्ने अवस्था बन्यो भने सरकारको स्थायित्व हुन्छ । माओवादी संसदीय दलका नेता इन्द्रबहादुर आङ्बोले सरकारको नेतृत्व कसले गर्नेभन्दा पनि अप्ठेरो खालको सत्ता समीकरणलाई कसरी सहज ढंगले अघि बढाउने भन्ने विषय महत्त्वपूर्ण रहेको बताए । सधैंभरि सभामुखलाई निर्णायक अवस्थामा राखेर हुँदैन, बरु कसरी कम्फर्टेबल सत्ता गठबन्धन बनाउने भन्नेबारे पहल गर्नुपर्छ, उनले भने, यसका लागि राप्रपालाई पनि सँगै लैजानुपर्छ भनेर छलफल चलेको छ । कोशीमा कांग्रेस र माओवादीका साथै ४ सिट रहेको एकीकृत समाजवादीले पनि मुख्यमन्त्रीको दाबी गरेको छ । एकीकृत समाजवादीले आठदलीय गठबन्धनमा ७ मध्ये एक प्रदेशमा मुख्यमन्त्री पाउनुपर्ने प्रस्ताव अघि सारेको छ । ९३ सदस्यीय कोशी प्रदेशसभामा एमालेका ४०, कांग्रेसका २९, माओवादीका १३, राप्रपाका ६, एकीकृत समाजवादीका ४ र जसपाका १ सांसद छन् । माओवादी संसदीय दलका नेता आङ्बोले संवैधानिक संकटका साथै कार्यकाल पूरा नहुँदै प्रदेशसभा भंग हुने अवस्था आउन नदिन राप्रपासँग सहकार्यको निर्णय गर्न केन्द्रीय नेतृत्वसँग आग्रह गरेको बताए । नयाँ समीकरण बनेमा गण्डकी प्रदेशमा सरकारको नेतृत्व पाउनेमा कांग्रेस ढुक्क देखिन्छ । ६० सदस्यीय प्रदेशसभामा कांग्रेसका २७ सांसद छन् । कांग्रेस संसदीय दलका नेता सुरेन्द्र पाण्डेले मुख्यमन्त्री बन्ने वातावरण निर्माणका लागि आफ्नो पार्टीका साथै माओवादी नेतृत्वसँग पनि भेटघाट सुरु गरेका छन् । गत निर्वाचनमा गोरखा२ बाट प्रतिनिधिसभा सदस्य उम्मेदवार हुन चाहेका पाण्डेले माओवादी अध्यक्ष पुष्पकमल दाहालका लागि प्रतिनिधिसभा छाडेर प्रदेशसभा २ (१) मा चुनाव लडेका थिए । उनलाई कांग्रेस र माओवादीले निर्वाचनकै बेला मुख्मन्त्रीको आश्वासन दिएका थिए । सम्भवतः गण्डकीमा कांग्रेस नेतृत्वमा सरकार बन्छ होला, कांग्रेसमाओवादीको स्पष्ट बहुमत (३४ सांसद) रहेकाले सरकारको स्थायित्वमा पनि कुनै शंका छैन, प्रदेशका पूर्वमन्त्रीसमेत रहेका कांग्रेस सांसद बिन्दुकुमार थापाले भने, उपराष्ट्रपति निर्वाचनलगत्तै माओवादीले एमाले नेतृत्वको सरकारलाई दिएको समर्थन फिर्ता लिन्छ, त्यसपछि विश्वासको मत लिने कि राजीनामा दिने एमालेमा भर पर्छ । गण्डकीमा अहिले एमालेका खगराज अधिकारी मुख्यमन्त्री छन् । सरकारमा माओवादी र राप्रपासमेत सहभागी छन् । एमालेले आगामी बजेटसम्म यही गठबन्धनलाई लैजानका लागि छलफल अघि बढाए पनि त्यस्तो सम्भावना नरहेको सांसद थापाले बताए । लुम्बिनी प्रदेशमा सरकारको नेतृत्व लिन कांग्रेस र माओवादीबीच ठूलो हानथाप चलिरहेको छ । एमाले नेतृत्वको सरकारमा मन्त्री रहेका माओवादी संसदीय दलका नेता जोखबहादुर महरा र कांग्रेस संसदीय दलका नेता डिल्लीबहादुर चौधरीले मुख्यमन्त्री आफ्नो भागमा पार्न तीब्र लबिइङ गरिरहेका छन् । नेता चौधरीले अघिल्लो कार्यकालमै कांग्रेस र माओवादीबीच सरकारको नेतृत्व आधाआधा कार्यकाल गर्ने सहमति भए पनि कार्यान्वयन नभएकाले यसपटक सरकारको नेतृत्व कांग्रेसले पाउनुपर्ने बताए । २०७८ साउन २८ मा मुख्यमन्त्री नियुक्त भएका माओवादीका कुलप्रसाद केसीले ८ महिनापछि सरकारको नेतृत्व कांग्रेसलाई हस्तान्तरण गर्ने सहमति भएको थियो । तर बाँकी कार्यकाल पनि केसी नै मुख्यमन्त्री रहे । लुम्बिनीमा अहिलेसम्म कांग्रेसले सरकारको नेतृत्व गर्ने अवसर पाएको छैन, अघिल्लो कार्यकाल माओवादीसँग भएको सहमति पनि कार्यान्वयन हुन सकेन, संसदीय दलका नेता चौधरीले भने, हाम्रो पार्टी नेतृत्वलाई यो वास्तविकता राम्ररी थाहा छ, तैपनि यसपटक काठमाडौं आएका बेला लुम्बिनीको नेतृत्व कांग्रेसले पाउने गरी गठबन्धनमा सहमतिका लागि आग्रह गरेका छौं । माओवादी संसदीय दलका नेता महराले पनि प्रधानमन्त्रीसमेत रहेका पार्टी अध्यक्ष दाहालमार्फत मुख्यमन्त्री बन्ने प्रयास अघि बढाएका छन् । माओवादी लुम्बिनी प्रदेश अध्यक्ष सुदर्शन बरालले कांग्रेसको बलियो दाबेदारी रहेको अवस्थामा पार्टीको पक्षमा माहोल निर्माणका लागि केन्द्रीय तहमै प्रयास गर्नुपर्ने आवश्यकता औंल्याए । हाम्रो पार्टीको संसदीय दलको नेता (महरा) लाई सरकारको नेतृत्व प्राप्त गर्ने गरी पहल गर्न भनेका छौं, उहाँले पार्टी नेतृत्वसहित अन्य नेताहरूसँग भेटघाट गरिरहनुभएको छ, उनले भने । कोशी, गण्डकी र लुम्बिनीमा सरकारको नेतृत्वका लागि कांग्रेस र माओवादी केन्द्रका नेताबीच प्रतिस्पर्धा भइरहेको छ भने यीबाहेक अन्य प्रदेशमा मन्त्रीका आकांक्षी सांसदले नेताहरूसँग आकांक्षा राखिरहेका छन् ।सुदूरपश्चिमबाहेक ६ प्रदेशमा कांग्रेस सत्ता साझेदारीको संघारमा पुगेको छ । कांग्रेसले एमालेका मुख्यमन्त्री र मन्त्री भएका स्थान पाउने सम्भावना छ । उपराष्ट्रपतिको निर्वाचनपछि नेपाली कांग्रेस संघीय र प्रदेश सरकारमा जाने करिब निश्चितजस्तै छ, त्यहीअनुसार हामीले पनि केन्द्रीय नेतालाई भेटेर मन्त्री बन्ने चाहना राखिरहेका छौं, कांग्रेसका एक प्रदेश सांसदले भने, नेताहरूले उपराष्ट्रपतिको चुनावपछि कुरा हुन्छ भन्ने गरे पनि कसलाई मुख्यमन्त्री, मन्त्री बनाउने भन्ने एक खालको तयारी भइरसकेको छ ।"
टीआरसी विधेयक छलफलबिनै अघि नबढाउन अपिल,"(काठमाडौं)संक्रमणकालीन न्यायसम्बन्धी संशोधन विधेयकलाई संसद्मा छलफलबिनै पारित गर्न लागिएको भन्दै राष्ट्रिय मानवअधिकार आयोगले आपत्ति जनाएको छ । संसद्मा विषयगत समिति बनाएर बेपता पारिएका व्यक्तिको छानबिन, सत्य निरूपण तथा मेलमिलाप आयोग ऐन संशोधन विधेयकमाथि पर्याप्त छलफल गर्न आयोगले सरकार र दलहरूसँग अपिल गरेको छ । राष्ट्रपति निर्वाचनका दिन फागुन २५ मा संसद्मा दर्ता गरिएको संशोधन विधेयक आइतबार प्रतिनिधिसभामा पेस गर्ने तयारी छ । समितिहरू गठन नभइसकेको अवस्थामा पेस हुन लागेको विधेयक संसद्मा पनि छलफलबिनै पारित हुने देखिएपछि आयोगले बिहीबार विज्ञप्ति जारी गरेर यसो नगर्न भनेको हो । संसद्मा विधेयक लानुअघि नै छलफल गर्नुपर्थ्यो, त्यो हुन सकेन, आयोगकी आयुक्त लिली थापाले भनिन् । पीडित, अन्तर्राष्ट्रिय समुदाय र सर्वोच्च अदालतले संक्रमणकालीन न्याय प्रक्रियालाई विश्वसनीय बनाउन पटकपटक भन्दै आए पनि सरकारले नसुनेको आयोगले जनाएको छ । अधिकारकर्मीका अनुसार द्वन्द्वोत्तर मुलुकमा मानवअधिकार उल्लंघनका घटनालाई सम्बोधन गर्ने विधि संक्रमणकालीन न्यायको अन्तर्राष्ट्रिय मान्यतामध्ये एक विश्वसनीय प्रक्रिया हो । यो भनेको संक्रमणकालीन न्यायका सबै चरणमा सुरुवातदेखि नै पीडितलाई विश्वासमा लिएर न्यायका मान्य सिद्धान्तको बर्खिलाप नहुने गरी प्रक्रियालाई अघि बढाउनु हो । तर, नेपालमा संक्रमणकालीन न्यायको प्रक्रिया सुरुदेखि नै विश्वसनीय हुन सकेन, आयुक्त थापाले भनिन् । प्रक्रिया विश्वसनीय भए परिणाम जेजस्तो आए पनि त्यसले अन्तर्राष्ट्रिय मान्यता पाउने र द्वन्द्व समाधान भएको मानिने अन्तर्राष्ट्रिय अभ्यास छ । संक्रमणकालीन न्यायको प्रक्रियाले हरेकलाई न्याय अनि परिपूरण दिन सक्दैन र यो सम्भव पनि छैन, न्यायविद्हरूको अन्तर्राष्ट्रिय संस्था आइसिजकी वरिष्ठ अन्तर्राष्ट्रिय कानुनी सल्लाहकार मन्दिरा शर्मा भन्छिन्, सबैलाई न्याय दिन नसक्ने संक्रमणकालीन न्यायिक प्रक्रियाको सीमा हो, जसलाई यसको विश्वसनीय प्रक्रियाले पूर्ति गर्छ । तर, नेपालमा यो हुन सकेन, यो दुःखको कुरा हो । संक्रमणकालीन न्यायको प्रक्रियामा सरकारको हालीमुहाली भएको आयोगकी पूर्वआयुक्त मोहना अन्सारीले बताइन् । त्यही कारण यसले विश्वसनीयता गुमायो र काम अघि बढ्न सकेन । प्रक्रियालाई विश्वसनीय बनाउने मौका अहिले सरकारसँग थियो तर फेरि पुरानै शैलीमा विधेयक अघि बढ्दै छ, उनले भनिन्, यसले झन् अविश्वास बढाउँछ र संक्रमणकालीन न्यायलाई अन्तर्राष्ट्रियकरण गर्न मद्दत पुर्याउँछ, यो मुलुकका लागि राम्रो होइन ।गत असार ३१ मा संसद्मा पेस गरेको संशोधन विधेयकमाथि कानुन, न्याय तथा मानवअधिकार समितिमा दफाबार छलफल हुँदै गर्दा प्रतिनिधिसभाको कार्यकाल सकिएको थियो । मानवअधिकार उल्लंघनलाई गम्भीर र सामान्य भनी परिभाषित गर्ने र विशेष अदालतले गरेको निर्णयउपर पुनरावेदन नलाग्नेलगायतका विवादित प्रावधानका कारण विधेयक आलोचित बनेको थियो । सरकारले पुनरावेदन गर्ने पीडितको अधिकारलाई समावेश गरेर र मुद्दा चलाउने हदम्यादलाई ६ महिनाबाट एक वर्ष थप गरेर बाँकी पहिलेकै प्रावधानका साथ विधेयक पुनः पेस गरेकामा पीडितले विरोध गर्दै आएका छन् । कानुन मन्त्रालयको पनि जिम्मेवारी सम्हालिरहेका प्रधानमन्त्री पुष्पकमल दाहालले सञ्चार, सूचना तथा प्रविधिमन्त्री रेखा शर्मालाई विधेयक संसद्मा अघि बढाउने जिम्मेवारी दिएका छन् । सरकारले विधेयक पेस गरेपछि त्यसमाथि दफावार छलफलका लागि समितिमा पेस गर्ने वा सदनमै भएको छलफलका आधारमा निर्णयार्थ पेस गर्ने भन्ने अधिकार मन्त्रीसँग रहन्छ । तत्कालीन कानुनमन्त्री गोविन्द शर्मा कोइरालालाई विधेयक समितिमा दफावार छलफलका लागि पेस गर्न पीडित समुदाय र मानवअधिकार आयोगले चर्को दबाब दिएका थिए । त्यसलाई सम्बोधन गर्दै मन्त्री कोइरालाले विधेयकलाई समितिमा लैजाने निर्णय गरेपछि त्यसमा पर्याप्त संशोधन परेको थियो । तर, समितिबाट विधेयक पूर्ण सदनमा आउनुअघि नै प्रतिनिधिसभाको कार्यकाल सकिएपछि विधेयक त्यसै निष्क्रिय हुन पुगेको थियो । अहिले संसद्को नियमावली नबनिसकेकाले समितिहरू गठन भएका छैनन् । यो बेला पेस भएको विधेयकलाई समितिमा लगिराख्ने दबाब सरकारलाई हुँदैन । मौकाको यही फाइदा उठाएर सरकारले विधेयक कुनै छलफलबिनै संसद्मा पेस गरेको देखिन आयो, मानवअधिकार आयोगका कायम मुकायम सचिव मुरारीप्रसाद खरेलले भने, यस्तो भयो भने विधेयकका त्रुटिपूर्ण प्रावधान जस्ताको तस्तै पारित हुनेछन्, फेरि संक्रमणकालीन न्याय प्रक्रियालाई गिजोलिनेछ । त्यसैले विषयगत समिति गठन गरेर मात्रै विधेयकलाई संसद्मा पेस गर्नुपर्छ भन्ने निचोडमा आयोग पुगेको हो ।आयोगले २०७९ साउनमा विधेयकमा सम्बोधन गर्नुपर्ने १२ बुँदा सरकारलाई सिफारिस गरेको थियो । आयोगले बिहीबार जारी गरेको विज्ञप्तिमा उक्त सिफारिसमा उल्लिखित मानवअधिकार उल्लंघनका परिभाषा, क्षमादान, अभियोजन, हदम्याद, आयोगहरूको गठन र नियुक्ति प्रक्रिया, बालसैन्य, अदालतको क्षेत्राधिकारलगायतलाई फेरि पनि ध्यान दिन भनिएको छ ।"
खानी मुद्दामा १८ जनालाई विशेषले दियो सफाइ,"(काठमाडौं)गैरकानुनी रूपमा चुनढुंगा खानी उत्खनन गरी राजस्व हिनामिना गरेको तथा त्यस्ता उद्योग र सञ्चालकहरूलाई जरिवाना नतिराएको कसुर मुद्दामा विशेष अदालतले १८ जनालाई सफाइ दिएको छ । अख्तियार दुरुपयोग अनुसन्धान आयोगले मुद्दा चलाएका खानी तथा भूगर्भ विभागका तत्कालीन महानिर्देशक रामप्रसाद घिमिरे र नेपाल उद्योग वाणिज्य महासंघका पूर्वअध्यक्ष पशुपति मुरारकासहित १८ जनाले सफाइ पाएका हुन् ।अघिल्लो वर्षको माघ १२ मा सवा अर्ब रुपैयाँ बिगो मागदाबीसहित दायर मुद्दामा विशेष अदालतका न्यायाधीशहरू रमेशकुमार पोखरेल, बलभद्र बास्तोला र खुसीप्रसाद थारूको इजलासले शुक्रबार उनीहरू सबैलाई सफाइ दिएको विशेष अदालतका प्रवक्ता दीपेन्द्रनाथ योगीले जानकारी दिए । तोकिएको मापदण्डविपरीत चुनढुंगा उत्खनन गरी राजस्व हिनामिना गरेका उद्योगहरूलाई जरिवाना नलिई छुट दिएको कसुरमा अख्तियारले विभागका तत्कालीन महानिर्देशक घिमिरे, उपमहानिर्देशक जयराज घिमिरे, कानुन उपसचिव सपना अधिकारी, उपन्यायाधिवक्ता चन्द्रकुमार पोखरेल, सीडीमेई प्रशान्त बोहरा, सीडीजी धर्मराज खड्का, लेखा अधिकृत श्रीभद्र गौतम, रिसर्च अधिकृत वसन्त अधिकारी र जियोलोजिस्ट सैनिक भण्डारीविरुद्ध मुद्दा दर्ता गरेको थियो ।अख्तियारले तत्कालीन महानिर्देशक, उपमहानिर्देशक र कानुन उपसचिव सपना अधिकारीलाई ८ देखि १० वर्षसम्म कैद तथा अन्य ६ कर्मचारीबाट १ हजारदेखि ५० हजारसम्म जरिवाना असुल गर्नुपर्ने माग गरेको थियो । उनीहरूलाई तीन महिनादेखि एक वर्षसम्म कैदको माग गरिएको थियो ।त्यस्तै, महासंघका पूर्वअध्यक्ष सिद्धार्थ मिनरल्स प्रालिका मुरारका, सर्वोत्तम सिमेन्ट लिमिटेडका विष्णुप्रसाद न्यौपाने, मारुती सिमेन्ट लिमिटेडका शरद गोयल, अन्नपूर्ण क्वेरिज प्रालिका ऋषि अग्रवाल, उदयपुर मिनरल्स टेक प्रालिका प्रबलजंग पाण्डे, युनाइटेड सिमेन्ट प्रालिका निरेश दुगड, सोनापुर मिनरल्स एन्ड आयल लिमिटेडका निपेश तायल, कञ्चन क्वेरिज प्रालिका भीमबहादुर थापा क्षत्री र डोलोमाइट चुनढुंगा उद्योग प्रालिका मानबहादुर श्रेष्ठ र यी ९ वटै कम्पनीविरुद्ध मुद्दा चलाइएको थियो ।अख्तियारले यी ९ कम्पनी र तिनका सञ्चालकबाट १ अर्ब २४ करोड ४५ लाख २६ हजार ६ सय ४३ रुपैयाँ बिगो तथा कम्पनी सञ्चालकविरुद्ध दुई वर्षसम्म कैद मागदाबी गरेको थियो । खानी तथा भूगर्भ विभागले २०७६ जेठ १४ मा तत्कालीन उपमहानिर्देशक (मुद्दा दर्ता हुँदाका महानिर्देशक) रामप्रसाद घिमिरेको नेतृत्वमा गठन गरेको तीन सदस्यीय समितिले यी ९ उद्योगहरूले खानी दोहन गरी उत्खनन अनुमतिपत्रमा तोकिएको परिमाणभन्दा बढी चुनढुंगा निकालेको उल्लेख गर्दै त्यसै वर्षको असार ३१ मा १ अर्ब २६ करोड १९ लाख ४८ हजार क्षतिपूर्ति (राजस्व) उठाउनुपर्ने गरी कारबाहीको सिफारिससहित प्रतिवेदन दिएको थियो ।तर, त्यसको एक वर्षपछि २०७७ को जेठ १५ मा उपमहानिर्देशक जयराज घिमिरेको संयोजकत्वमा अर्को समिति बनाएको थियो, जसले जम्मा १८ लाख जरिवाना लिनुपर्ने प्रतिवेदन दिएको थियो । त्यसैका आधारमा ९ वटा उद्योगबाट १८ लाख जरिवाना लिएर उनीहरूलाई उन्मुक्ति दिइएको थियो । अख्तियारले अनुसन्धानपछि विशेष अदालतमा दायर गरेको अभियोगपत्रमा भनिएको छ, खानी तथा भूगर्भ विभागका महानिर्देशक रामप्रसाद घिमिरेले आफ्नै नेतृत्वमा गठित पहिलो समितिले दिएको प्रतिवेदनअनुसार लिनुपर्ने क्षतिपूर्ति (राजस्व) नभराई जयराज घिमिरेको नेतृत्वमा बदनियतपूर्वक दोस्रो समिति गठन गरी नेपाल सरकारलाई राजस्व हानिनोक्सानी हुने र निजी उद्योगकम्पनीहरूलाई फाइदा पुग्ने गरी तयार गरेको गलत प्रतिवेदनले सिफारिस गरेबमोजिम ९ वटा कम्पनीहरूबाट प्रतिआर्थिक वर्ष ११ लाख रुपैयाँका दरले जरिवाना लिने विभागीय निर्णय गरी क्षतिपूर्ति (राजस्व) उठाउने कानुनी कर्तव्यबाट विमुख भई सामान्य जरिवाना मात्र लिई नेपाल सरकारलाई १ अर्ब २४ करोड ४५ लाख २६ हजार ६ सय ४३ रुपैयाँ नोक्सान पुर्याएको पुष्टि हुन आयो ।ती उद्योगहरूले आर्थिक वर्ष २०७४७५ र २०७५७६ का लागि तोकिएको वार्षिक स्वीकृत क्षमताभन्दा बढी (अधिक) चुनढुंगा उत्खननउत्पादन गरेका थिए ।"
आनीले पाए औपचारिक शिक्षा,"(दोलखा)बिहानै ५ बजे मधुर धुनमा बुद्धका स्तुतिसँगै गुम्बामा ध्यान सुरु हुन्छ । कक्षमा सबै उमेर समूहका भिक्षुणी शीलमा रहन्छन् । भगवान् बुद्धका संगीतमय वाणीमा आफूलाई समर्पित गर्छन् । भिक्षुलाई ७५ सेखिया विनय शिक्षापद र १० शील, तच पञ्चक ध्यान सिकिरहेका छन् । टासी छिमे गाछल बिगु गुम्बाको पुरानो लय हो । २०७२ को भूकम्पले ध्वस्त भएको थियो । पुनर्निर्माणपछि पुरानै लयमा फर्किएको छ । यो गुम्बा २ सय रोपनीमा फैलिएको छ । बिगु गुम्बाका रूपमा परिचित टासी छिमे जिल्लाकै पुरानो गुम्बामध्येको एक हो । आनी (भिक्षुणी) मात्रै पढाइने देशको पहिलो गुम्बा मानिन्छ । गुम्बा पुरानै शैलीमा चिटिक्क बनेको छ । भूकम्पले भत्किएपछि निकै कष्ट भोग्नुपरेको अध्ययनरत आनी लाप्साङ छिरिङ शेर्पाले बताइन् । जस्तापाताको कटेरामा बास बसेर चिसो भुइँमै अध्ययन र ध्यान गर्नुपर्ने बाध्यता थियो, उनले भनिन्, नयाँ संरचना बनेपछि निकै सहज भएको छ । यस गुम्बामा अहिले ८५ जना आनी अध्ययनरत छन् । उनीहरूलाई बौद्ध शिक्षासँगै मूलधारको औपचारिक पठनपाठनसमेत गर्न पाएका छन् । औपचारिक शिक्षाको पाठ्यक्रम तथा पाठ्यपुस्तकसमेत जोडिएकाले बौद्ध शिक्षा लिएका महिलाले आजीवन भिक्षुणीमात्र बन्नुपर्ने बाध्यता हट्ने विश्वास लिइएको छ । गुम्बाका प्रशिक्षक गेसे सांगे शेर्पाले भने, आनीलाई समाजले धार्मिक शिक्षा मात्र लिएका भनेर बुझ्ने गरेको छ तर अब त्यस्तो रहँदैन । यहाँ अध्ययन गर्दा मात्रै भिक्षुणी हो, शिक्षा लिइसकेपछि उहाँहरू स्वतन्त्र हुनुहुन्छ । बिगु गाउँपालिका७ बिगुमा रहेका गुम्बामा कक्षा ५ सम्म मूलधारको अध्ययन व्यवस्था छ । त्यसपछि बौद्ध शिक्षा पढेकाले समेत गाउँमै रहेको माध्यमिक विद्यालयमा पढ्न पाउने व्यवस्था छ । यहाँ बौद्ध शिक्षा लिन आउनेलाई निःशुल्क आवासको र खानपिनको व्यवस्था छ । उक्त गुम्बाले विद्यालय शिक्षा सञ्चालन गरेपछि गाउँका बालबालिकासमेत प्राथमिक शिक्षाका लागि भर्ना भएर पढ्दै छन् । सरकारले शिक्षकको व्यवस्था गरेको छैन । गुम्बा व्यवस्थापन समितिको लगानी २७ जना स्थानीय बालबालिका प्राथमिक तहमा पढिरहेछन् । भूकम्पले भत्किएपछि पुरातत्त्व विभागले करिब ७ करोड रुपैयाँ लागतमा पुरानै शैलीमा गुम्बा पुनर्निर्माण गरेको हो । गुम्बासँगै आवास र विद्यालय पुनर्निर्माण गरिएको छ । पुरानै शैलीमा नयाँ गुम्बा बनेपछि यहाँ पढ्न आउने पनि बढेका छन्, गुम्बाका प्रशिक्षक गेसे सांगे शेर्पाले भने, लामो समय कष्ट गरेर अहिले पुरानै लयमा ध्यान, अध्ययन, अध्यापन गराउन सकेका छौं । गुम्बामा पढ्नेले छात्रावासको समेत शुल्क तिर्नु पर्दैन । श्रद्धालु तथा दाताले दिएको चन्दा र पर्यटकका निम्ति सञ्चालन गरिएको गेस्ट हाउसबाट उठ्ने रकमबाट खर्च जुटाइएको बताए ।जिल्लाकै पर्यटकीय गुम्बाका रूपमा परिचित छ । बिगु गुम्बा समुद्र सतहदेखि २ हजार ५ सय ८० मिटर उचाइमा छ । भौगोलिक वातावरण र पर्यावरणका दृष्टिले सुन्दर यस थलो पर्यटकीय गुम्बाका रूपमा समेत चिनिन्छ । पर्यटकसमेत यो गुम्बाको भ्रमण, अवलोकन तथा ध्यान बस्ने गरेका छन् । यहाँ बर्सेनि सयौं पर्यटन ध्यान शिविर आउने गरेका छन् । उक्त गुम्बा भएर जिल्लाको अर्को चर्चित गन्तव्य देउढुंगा पदमार्गबाट जाने गर्छन् । बिगु गुम्बाले नै आयस्रोतका लागि गेस्ट हाउस पनि सञ्चालन गरेको छ । गुम्बा घुम्न पुग्ने पर्यटकको बसाइका लागि गेस्ट हाउस सञ्चालनमा ल्याइएको गुम्बाका प्रशिक्षक शेर्पाले बताए ।"
ब्युँत्याइँदै सप्तपाताल पोखरी,"(काठमाडौं)ललितपुर महानगरपालिका १५ वडा लगनखेलस्थित ऐतिहासिक सप्तपाताल पोखरी पानीविहीन र अस्तित्व गुमिसकेको थियो । पोखरीमा पानी सुकेपछि विद्यालय संरचना ठड्याइएको थियो । राजदल गणको उत्तरतर्फ रहेको अशोक स्तूपसँगै रहेको पोखरी अतिक्रमण तथा संरक्षणको अभावमा लोप भइसकेको थियो । तर, अब पुनर्जीवन पाउने भएको छ । त्यसनिम्ति ललितपुर महानगरपालिकाले बृहत्तर सप्तपाताल पोखरी संरक्षण परियोजना को डीपीआर तयार गरी जीर्णोद्धार तथा पुनर्निर्माणको काम थालेको छ । परियोजनाको पहिलो चरणमा अशोक स्तूपको पश्चिम र दक्षिणतर्फको (पहिलेको कमलपोखरी) दुई भाग र सप्तपाताल पोखरीवरिपरि रेलिङवाल निर्माण थालेको छ । महानगर प्रमुख चिरीबाबु महर्जन रेलिङवाल निर्माणसँगै आफ्नो योजनाले साकार रूप लिएकोमा ढुक्क छन् । उनकै शब्दमा बढ्दो सहरीकरणसँगै ०३१३२ सालमा चक्रपथ निर्माण सुरु भयो । उपत्यकाको दक्षिण फुल्चोकी, लेलेलगायत पहाडबाट बगेर आउने गोदावरी खोला, टीकाभैरव खोलाबाट राजकुलोको पानी पाटन सहरसम्म सिंचन हुन्थ्यो । चक्रपथ बनेपछि ऐतिहासिक पाटन सहरलाई घेराभित्र पार्यो । सहरीकरण र चक्रपथले राजकुलो टुट्दा सप्तपाताललगायत पाटनका पोखरीमा आउने पानीको स्रोत सुके । सरकारले २०३४ सालमा सप्तपातालको १४ रोपनी १० आना २ पैसा जग्गाको लालपुर्जा नमुना मच्छिन्द्र माध्यमिक विद्यालयलाई दियो । विद्यालयले ०५२५३ सालमा डिपार्टमेन्ट स्टोर निर्माणका लागि जग हाल्यो । स्थानीय पूर्ण स्थापितको नेतृत्वमा विद्यालयलाई दिइएको जग्गा सप्तपातालकै नाममा फर्काउनुपर्छ भन्दै स्थानीय बासिन्दा एक भए । २०६१ सालमा सप्तपातालको मुद्दा सर्वोच्च अदालत पुग्यो । मुद्दा डेढ दशक लम्बियो । सर्वोच्चले २०७६ असार २३ गते अतिक्रमणमा परेको जग्गा पोखरीकै नाममा फिर्ता गर्न आदेश गरेअनुसार अहिले सप्तपाताललाई पुरानै स्वरूपमा फर्काउन लागेको हो । सप्तपाताललाई सार्वजनिक पोखरीकै रूपमा फर्काउन पहल गर्नुहुने पूर्ण स्थापितलगायतको सल्लाहमा डीपीआर गर्न लगायौं र काम अघि बढेको छ, भने । त्यससँगै, अशोक स्तूपको पश्चिम र दक्षिणतर्फ सैनिक हाताको करिब ३० रोपनी जग्गामा पूर्वप्रधान सेनापति पूर्णचन्द्र थापाको समन्वयमा महानगरले फिर्ता ल्याएको छ । र, महानगरले पोखरी निर्माण गरी कमलको फूल फुलाउने लक्ष्य लिएको मेयर महर्जनले खुलाए । नेपाली सेना र महानगरपालिकाबीच गत जेठ ३० मा राजदल गणको हातामा रहेको कमलपोखरी पुनर्निर्माण तथा संरक्षण गर्न लिखित समझदारी भएर काम अघि बढेको छ । सप्तपातालसहित दक्षिण र पश्चिमतर्फको करिब ४५ रोपनी क्षेत्रफलमा पोखरी निर्माण हुँदै छ । पहिलो चरणमा रेलिङवाल, दोस्रो चरणमा पोखरी खन्ने र तेस्रो चरणमा सप्तपाताल पुनर्निर्माण गरिनेछ । पोखरीमा पानी आपूर्ति गर्न टीकाभैरवदेखि लगनखेलसम्मको करिब १५ किलोमिटर दूरीको राजकुलो ब्युँताउन महानगरले शतप्रतिशत बजेट लगानी गर्नेछ । महानगरले चालु आर्थिक वर्ष ०७९८० मा करिब ५ करोड रुपैयाँ बजेट विनियोजन गरेको छ । रेलिङवाल निर्माण, प्रवेशद्वार निर्माण, सेन्ट्री पोस्ट निर्माण, फुटपाथ निर्माणलगायत काम असार मसान्तभित्र सक्ने महानगरका वरिष्ठ इन्जिनियर हरिशचन्द्र लामिछानेले बताए । महानगरले परियोजना सम्पन्न गर्न ५२ करोड ८० लाख ८८ हजार रुपैयाँ लागत इस्टमेट गरेको छ । बहुवार्षिक योजनाअनुरूप काम हुनेछ । ३० रोपनी क्षेत्रफलमा एउटा र १५ रोपनी क्षेत्रफलमा अर्को गरी दुई पोखरी निर्माण हुनेछ । पोखरीमा पानीको स्रोत जुटाउन महानगरले राजकुलो ल्याउन डीपीआरको काम गरेको छ । आकाशेपानी संकलनलाई प्राथमिकतामा राखेको छ ।ललितपुर५ वडाध्यक्ष विकासमान श्रेष्ठ सप्तपाताल पोखरी सांस्कृतिक रूपमा समेत महत्त्वपूर्ण रहेको बताए । पाटनवासीहरू हरेक वर्ष रातो मच्छिन्द्रनाथ र मीननाथ जात्रा सकियो भनेर पाताल लोकमा नाग देउतालाई सन्देश पठाउन यही पोखरीमा एक जोडी माछा छाड्छन् । हालसम्म स्थानीयले सुकेको पोखरीबीच सानो खाल्डो खन्ने र त्यसमै पानी भरेर सन्देशवाहक माछा छाड्दै आएका छन् । पाटनमा हुने कुनै पनि जात्रापर्वको जमघट हुने स्थान सप्तपाताल रहेको र मतिया जात्रा, दीपंकर जात्रा सप्तपाताल पुगेपछि समापन हुने परम्परा छ ।"
स्वदेशी लगानी र जीविका गुम्ने चिन्ता,"(काठमाडौं)सर्वोच्च अदालतको आदेशसँगै अब कृषि क्षेत्रमा वैदेशिक लगानी खुला भएको छ । उत्पादनको कम्तीमा ७५ प्रतिशत निर्यात गर्ने सर्तमा वैदेशिक लगानी खुला हुँदा साना किसान र स्वदेशी उत्पादकलाई असर नपर्ने सर्वोच्च अदालतको निष्कर्ष छ । विदेशी लगानी तथा प्रविधि नियन्त्रण ऐनको अनुसूचीमा हेरफेर गर्ने नेपाल सरकारको निर्णय र सूचना कार्यान्वयनमा आउँदा विदेशी लगानी खुला भएबाट स्वदेशी कृषि कार्य, किसान तथा स्वदेशी कृषि उद्योगलाई नकारात्मक असर पर्ने नभई स्वदेशी स्रोतसाधन नबिदेसिने र राष्ट्रलाई कुनै क्षति तथा हानिनोक्सानी पुग्ने देखिँदैन, न्यायाधीशद्वय प्रकाशकुमार ढुंगाना र कुमार चुडालको संयुक्त इजलासले जारी गरेको फैसलाको पूर्णपाठमा भनिएको छ, ऐनको अनुसूचीको बुँदा नम्बर १ मा भएको संशोधन कानुनसम्मत नै भएकाले निवेदकको मागबमोजिम उत्प्रेषण परमादेशलगायत अन्य आदेश जारी गर्नुपर्ने अवस्था नदेखिँदा प्रस्तुत रिट निवेदन खारेज हुने ठहर्छ । यसअघि सरकारले ०७७ पुस २० मा विदेशी लगानी तथा प्रविधि हस्तान्तरण ऐन ०७५ को दफा ५० को अधिकार प्रयोग गरी विदेशी लगानी खुला गरेको थियो । उद्योग वाणिज्य तथा आपूर्ति मन्त्रालयले राजपत्रमा प्रकाशन गरेर माछापालन, मौरीपालन, फलफूल, तरकारी, तेलहन, दलहन, दुग्ध व्यवसाय र कृषिका प्राथमिक उत्पादनसँग सम्बद्ध उत्पादन ७५ प्रतिशत निर्यात गर्ने सर्तमा लगानी खुलाएको थियो । त्यसको विरोधमा कृषिसम्बद्ध करिब तीन दर्जन संघसंस्थाले बानेश्वरमा विरोध प्रदर्शन गरेका थिए । त्यसपछि कृषिमा वैदेशिक लगानी खुला गरिएको भन्दै त्यसलाई रोक्नुपर्ने मागदाबीसहित अधिवक्ता पुण्यप्रसाद खतिवडाले रिट निवेदन दर्ता गरेका थिए । यसमा सर्वोच्चका न्यायाधीश मनोज शर्माको एकल इजलासले अल्पकालीन अन्तरिम आदेश दिएको थियो । सर्वोच्चले १५ दिनभित्र लिखित जवाफ मागेको थियो । र, त्यतिन्जेल निर्णय कार्यान्वयन नगरी यथास्थितिमा राख्न भनेको थियो । ०७९ जेठ २० मा न्यायाधीशद्वय ढुंगाना र चुडालको संयुक्त इजलासले भने निवेदकको मागबमोजिम उत्प्रेषण परमादेशलगायत अन्य आदेश जारी गर्नुपर्ने अवस्था नदेखिएको भन्दै रिट निवेदन खारेज हुने ठहर गरेको हो । यससँगै कृषिमा लगानी खुला भएको हो । वैदेशिक लगानीमार्फत प्रविधि हस्तान्तरण हुने, कृषिको आधुनिकीकरणमा बढावा हुने र फलस्वरूप कृषिजन्य उत्पादनको परिमाण र गुणस्तरमा समेत वृद्धि हुन जाने विषय फैसलाको पूर्णपाठमा उल्लेख छ । कृषि उपजहरूको आयात प्रतिस्थापनमा सघाउ पुग्न सक्ने, विदेशी प्रविधिका कारण रोजगारीमा वृद्धि हुने र देशको अर्थतन्त्र सबल एवं सक्षम बनाउन सहयोग पुग्ने पूर्णपाठमा बताइएको छ । संसद्ले नेपाल सरकारलाई ऐनमार्फत दिएको अधिकार प्रयोग गरी भए गरेका कार्य गैरकानुनी भयो भन्न सक्ने वस्तुगत कारण र आधार केही देखिन्न, शक्ति पृथकीकरणको सिद्धान्तअनुसार राज्यका तीनै निकाय व्यवस्थापिका, कार्यपालिका र न्यायपालिकाको कार्य संविधानले नै तोकिदिएको अवस्थामा कार्यापालिकाले नीतिगत विषयमा गर्ने गरेको निर्णय र कार्य व्यवस्थापिकालाई दिलाई पाउन न्यायपालिकाले हस्तक्षेप गर्नु न्यायोचित तथा मनासिब देखिँदैन, पूर्णपाठमा भनिएको छ, कानुनको पालना हुबहु हुनुपर्छ भन्नेमा विवाद हुन सक्दैन । तर कानुनबमोजिम कार्यटोली गठन गरी टोलीको सिफारिसका आधारमा भए गरेका कामलाई हठात् रूपमा गैरकानुनी भन्न सक्ने कारण र आधार नदेखिएकाले निवेदन मागबमोजिमको आदेश जारी गर्न सक्ने अवस्था देखिएन । व्यवसायीले भने विदेशी लगानीले करिब ८५ अर्बको स्वदेशी लगानी जोखिममा पर्ने बताएका छन् । हाल डेरी उद्योगमा ३० अर्ब, मौरीपालनमा ४ अर्ब र मत्स्यपालनमा ११ अर्ब लगानी छ । कुखुरापालनमा ४० अर्ब गरेर कुल ८५ अर्बको स्वदेशी लगानी रहेको र १५ लाख जनाले रोजगारी पाएको कृषि क्षेत्र धराशायी हुने उनीहरूको चिन्ता छ । अदालतको फैसलामा असहमति जनाउँदै उनीहरूले विज्ञप्ति प्रकाशन गरेर विरोध गरिरहेका छन् । कृषिमा वैदेशिक लगानी खुला गर्ने निर्णयले ग्रामीण, पारिवारिक, सांस्कृतिक तथा आत्मनिर्भर खेती प्रणाली अवलम्बन गरी जीविका चलाइरहेका दुई तिहाइ साना किसानको रोजगारी खोसिने चिन्ता बढेको छ । अदालतको फैसलाले तिनको जीविकोपार्जनमा प्रत्यक्ष असर गर्नेछ, राष्ट्रिय कृषक समूह महासंघ नेपालका अध्यक्ष नवराज बस्नेतले जारी गरेको विज्ञप्तिमा भनिएको छ, प्रत्यक्ष वैदेशिक लगानी ल्याएर नेपाली साधनस्रोतमा उनीहरूको पहुँच, स्वामित्व र नियन्त्रण स्थापित गराएर नाफा कमाउनबाहेक अर्को उनीहरूको उद्देश्य रहँदैन । नेपाली किसानलाई सक्षम बनाएर उत्पादन बढाउनु राज्यको दायित्व हो, यसबाट राज्य पन्छिन मिल्दैन । विदेशी लगानी खुला हुँदा नेपाली किसान खेतीबाट पलायन हुने बस्नेतको दाबी छ । खाद्यका लागि कृषि अभियानका संयोजक उद्धव अधिकारीले पनि अदालतको फैसलासँगै खुला गरिएको प्रत्यक्ष वैदेशिक लगानीले नेपाली साना तथा सीमान्तकृत किसानको जमिनमाथिको पहुँच, स्वरोजगार क्षेत्र र स्थानीय कृषि बजारसमेत गुम्ने दाबी गरे । नेपाल डेरी एसोसिएसनले पनि सर्वोच्चको फैसलामा असहमति जनाउँदै प्रेस विज्ञप्ति निकालेको छ । हाम्रो देशको कृषि क्षेत्रमा वैदेशिक लगानी होइन, प्रविधि आवश्यक छ । कृषिमा वैदेशिक लगानी खुला गरिँदा कृषिप्रधान देशका रूपमा परिचित नेपाल कालान्तरमा आफ्नो खेतबारीबाटै पलायन हुने, दैनिक रोजीरोटी र जीविकोपार्जनबाट वञ्चित हुने अवस्था आउँछ, एसोसिएसनका अध्यक्ष प्रह्लाद दाहालले जारी गरेको विज्ञप्तिमा भनिएको छ । संविधानले सुनिश्चित गरेको किसान र खाद्य सम्प्रभुताको हकको ग्यारेन्टी गर्न राष्ट्रिय भूमि अधिकार मञ्चले सरकारसँग माग गरेको छ । सर्वोच्चको फैसलाविरुद्ध पुनरावलोकनमा जान मिल्ने भएकाले किसानले त्यसतर्फ सोच्नुपर्ने अधिवक्ता एवं उपभोक्ताकर्मी ज्योति बानियाँले बताए । तर पुनरावलोकनमा ९५ प्रतिशत मुद्दा मात्रै सदर हुने गरेको उनको भनाइ छ । केही तथ्यगत त्रुटि मात्रै उल्टी हुन्छन्, सर्वोच्चले विश्लेषण गरेर बोलेपछि फैसला त्यही हो, उनले भने, तर यसमा किसानले असहमति राख्न पाउँछन् ।"
एनएचपीसीलाई सेती नदी६ को अध्ययन अनुमति,काठमाडौं (कास) लगानी बोर्डले भारतीय कम्पनी एनएचपीसी लिमिटेडलाई ४५० मेगावाट क्षमताको पश्चिम सेती नदी६ (एसआर६) जलविद्युत् आयोजनाको अध्ययन अनुमतिपत्र दिएको छ । बोर्डले बिहीबार एनएचपीसीलाई एसआर६ आयोजनाको अनुमतिपत्र जारी गरेको हो । बोर्डका प्रमुख कार्यकारी अधिकृत सुशील भट्टले एनएचपीसीका उपमहानिर्देशक अशोककुमार जोशीलाई अनुमतिपत्र हस्तान्तरण गरे । बोर्डले ३ महिनाभित्र आयोजना अध्ययन गरी प्रारम्भिक प्रतिवेदन र २१ महिनाभित्र विस्तृत आयोजनाको प्रतिवेदन (डीपीआर) बुझाउनुपर्ने गरी अनुमति प्रदान गरेको हो । कम्पनीले सुदूरपश्चिमको सेती नदी६ सँगै ७५० मेगावाटको पश्चिम सेती पनि अघि बढाएको छ । हाल कम्पनीले पश्चिम सेतीको प्रारम्भिक प्रतिवेदन बुझाएर विस्तृत अध्ययन गरिरहेको जनाएको छ । फागुनमा एनएचपीसीले अध्ययन अनुमतिपत्र माग्दै बोर्डमा आवेदन दिएको थियो ।०७९ जेठ २३ मा बसेको लगानी बोर्ड बैठकले ७५० मेगावाटको पश्चिम सेती र ४५० मेगावाटको सेती नदी६ आयोजनाको विकास तथा लगानीको खाका तयार पार्ने जिम्मा एनएचपीसी लिमिटेडलाई दिने निर्णय गरेको थियो । साउन २३ मा बसेको लगानी बोर्ड बैठकले सर्वेक्षण लाइसेन्स जारी गर्ने समझदारीपत्र अनुमोदन गरेको थियो । यी दुई आयोजना एउटै नदी बेसिनमा ५० किमिको दूरीमा छन् । माथिल्लो तटीय आयोजनाका रूपमा पश्चिम सेती र तल्लो तटीय आयोजनाका रूपमा एसआर६ सँगसँगै निर्माण भए १२ सय मेगावाट बराबरको विद्युत् उत्पादन हुनेछ । बोर्ड र एनएचपीसीबीच गत भदौ २ मा निर्माण सम्झौता भएको थियो । एनएचपीसीले दुवै आयोजनाबाट उत्पादित बिजुली बेच्न अर्को सरकारी पावर ट्रेड कर्पोरेसन इन्डिया लिमिटेड (पीटीसी) सँग विद्युत् खरिदबिक्रीको सम्झौता गरिसकेको छ ।
रोगप्रतिरोधी मार्सी धान आउँदै,"(जुम्ला)विश्वको उच्च स्थानमा फल्ने मार्सी धानमा ब्लास्ट रोगको प्रकोप बढ्न थालेपछि कृषि अनुसन्धान केन्द्र विजयनगरले रोगप्रतिरोधी मार्सी धानको सार्वजनिक गर्न थालेको छ । रोग लागेर उत्पादनमा ह्रास आउन थालेपछि किसानले मार्सी धान लगाउन छाड्दै गएका छन् । किसानले उन्नत जातको धान लगाउन थालेपछि मार्सी धान संकटमा परेको छ । रोगप्रतिरोधी मार्सी धानको अनुसन्धानका लागि केन्द्रका वैज्ञानिक १३ वर्षदेखि जुटेको बताइएको छ । अनुसन्धानबाट जुम्ली मार्सी१८, जुम्ली मार्सी२० र जुम्ली मार्सी२२ जातका धान निकालिएको केन्द्रका प्रमुख रेशमबाबु अम्गाईंले जनाए । यी धानको पहिलो परीक्षण केन्द्रको आफ्नै जमिन र किसानका खेतमा भइसकेको छ । कृषि अनुसन्धान परिषद् (नार्क) ले आधिकारिक रूपमा रिलिज नगर्दासम्म किसानलाई दिन मिल्दैन, उनले भने, रिलिजका लागि पहल भइरहेको छ । सन् २०१० देखि नै जुम्ली मार्सी धान संकलन गर्ने र अनुसन्धान गर्ने काम सुरु गरिएको उनले जनाए । अम्गार्इंकै नेतृत्वमा ३ जातका उन्नत मार्सी धानको अनुसन्धान गरिएको हो । हामीलाई उत्पादन बढी दिने र रोग नलाग्ने मार्सी धान चाहिएको हो, उनले भने, किसानको प्रत्यक्ष सहभागितामा रोगप्रतिरोधी मार्सी धानको अनुसन्धान थालिएको थियो, झन्डै १३ वर्षपछि त्यो पूरा भएको छ । जुम्लामा १ हजार ४ सय हेक्टरमा मार्सी धान लगाइन्छ । यसमा प्रतिहेक्टर १८ टन मार्सी उत्पादन हुन्छ । हरेक वर्ष ब्लास्ट रोगले मात्र २६ प्रतिशत नाश गरिरहेकाले नयाँ जातको आवश्यकता भएको उनको भनाइ छ । जुम्लामा बर्सेनि २६ करोड रुपैयाँ बराबरको धान फल्ने अम्गाईंले जनाए । प्रतिहेक्टर १ लाख ४० हजार रुपैयाँ बराबरको धान फलिरहेको उनले बताए । ब्लास्टका कारण भने बर्सेनि ६ करोड बराबरको नोक्सानी भइरहेको उनको दाबी छ । मार्सी धान जुम्लाको इतिहाससँग जोडिएकाले यसको गरिमा जोगाइराख्नुपर्ने स्थानीय अगुवा राजबहादुर महतको भनाइ छ । मार्सी धान उच्च स्थानमा फलिरहेको छ, यो स्वादिलो छ, शरीरका लागि अडिलो र पोसिलो पनि छ, उनले भने, नयाँ जात रिलिज गर्दा यी गुण हट्नु हुन्न । केन्द्रले रोगको प्रकोप बढ्न थालेपछि जुम्ली मार्सी धान र आइआर६४ जातको धानबीच क्रस गरेको थियो । मार्सी धानको अवस्था, शक्तिशाली जीवाणु र वातावरण धानका लागि अनुकूलित छ या छैन भन्ने विषयले उत्पादनमा फरक पर्ने अन्तर्राष्ट्रिय धान बाली प्रतिष्ठानका नेपाल प्रतिनिधि कृष्णदेव जोशीले जनाए । धान रोप्ने बेलादेखि नै पोषणमा ध्यान दिनुपर्ने उनको सुझाव छ । कृषि अनुसन्धान केन्द्रले सिफारिसका लागि अनुसन्धान गरिएका धानमा प्रयोगशालामा सूक्ष्म पहिचान गरिने उनको भनाइ छ । चिसो सहन सक्ने, पाक्ने समय पनि एकैनासको र दाना पनि मार्सी धानजस्तै हुने भएकाले यसमा किसानको आकर्षण बढ्नेछ, उनले भने, पहिलो चरणमा यी तीन वटै जातको कागजी प्रक्रिया सुरु गरेका छौं । त्यसपछि अनुसन्धान गरिएका धान किसानलाई कहिले खेती गर्न दिने भन्ने विषयमा छलफल हुनेछ ।"
निभ्यो परालको आगो,"(झापा) कथाकार गुरुप्रसाद मैनालीको सामाजिक कथा परालको आगो लगायत दर्जन बढी नेपाली सिनेमामा निर्देशन शिल्प देखाएका दार्जिलिङका प्रताप सुब्बाले बिहीबार अपराह्न अन्तिम सास फेरे । केही वर्षअघि कान्तिपुरसँगको एक अन्तर्वार्तामा सुब्बाले अर्गानिक स्वादको फिल्म बनाउने योजना सुनाएका थिए । योजना अधुरै छाडेर ७६ वर्षको उमेरमा उनी सधैंका लागि बिदा भएका छन् । भित्री मनले प्रताप तँ अझै अधुरै छस् भन्छ, उनले भनेका थिए, त्यही भएर नेपाली दर्शकको मन जित्ने अर्गानिक फिल्म बनाएर मर्न पाएँ भने मात्रै आनन्द मिल्छ ।इलामपारि दार्जिलिङको सुकेपोखरीमा जन्मिएका उनको सिलिगुडीस्थित एक अस्पतालमा निधन भयो । गुरुप्रसाद मैनालीको कथा स्कुलदेखि नै मन परेपछि सुब्बाले सिनेमामा ढाल्ने निधो गरे । परालको आगोको कथाले मलाई पागल नै बनाइसकेको थियो, सुब्बाले भनेका थिए, दिनरात फिल्मका प्लटहरू कल्पनामा आउँथे, फिल्म बनाउने भित्री इच्छा थियो । पूरा गरें । दार्जिलिङका रंगकर्मी टंक शर्मालाई कहिलेकाहीं चौरस्तातिर देख्थें । उनलाई लाग्थ्यो चामे को भूमिकाको यिनले बाहेक अरूले न्याय गर्न नसक्लान् । उनै शर्माले फिल्ममा चामे भएर खेले । सन् १९७८ मा बन्यो परालको आगो । भाषा, संस्कृति, कला र नेपालीत्व भावप्रति दार्जिलिङ जुरुक्कै उठेको बेला थियो त्यो । अलग राज्य गोर्खाल्यान्डको मुद्दा उठ्ने तरखरमा थियो । प्रताप सुब्बाले परालको आगो बनायो, सुब्बाले भनेका थिए, परालको आगोले मलाई बनायो । परालको आगोपछि दार्जिलिङमै उनले बाँच्न चाहनेहरू भन्ने सिनेमा बनाए । जति परालको आगो चल्यो, त्यति त्यो चलेन । अहिले पनि धेरैले प्रताप सुब्बा भन्नेबित्तिकै परालको आगो नै सम्झिन्छन्, सिलिगुडीका साहित्यकार ज्ञानेन्द्र खतिवडाले भने, उनले अरू पनि धेरै फिल्म बनाए तर परालको आगोले नै उनलाई चिनायो । इतिहासमा सत्य हरिश्चन्द्र पहिलो नेपाली फिल्म मानिन्छ । तर, सुब्बाको दाबी थियो, पहिलो नेपाली फिल्म परालको आगो नै हो । इन्डियन सिनेमा हिस्ट्री पुस्तकमा नेपाली भाषाको पहिलो फिल्म परालको आगो उल्लेख छ । सत्य हरिश्चन्द्रचाहिँ हिन्दीको डबिङ मात्रै थियो भन्ने दाबी उनको रहिरह्यो । रोचक त के भने त्यही सत्य हरिश्चन्द्र निर्माणका क्रममा सुब्बाले गायकको अडिसन दिएका थिए, दार्जिलिङकै एक होटलमा । सत्य हरिश्चन्द्रका निर्देशक डीवी परियारले नै उनको अडिसन लिएका थिए । भलै उनी गायकका रूपमा छनोट भएनन् । त्यो अडिसन पास भएको भए, फिल्म निर्देशक होइन, प्रताप गायक हुन्थ्यो अहिले, उनले हँस्यौली गरेका थिए । उनका बुबा ब्रिटिसकालमै भूमिसुधार विभागका इन्स्पेक्टर थिए । साह्रै कडा अनुशासन थियो बुबाको । बाबुले छोरालाई सरकारी जागिरे बनाउने धेरै प्रयत्न गरे । तर, खेर गयो । किनकि प्रतापलाई सरकारी जागिरप्रति दिलचस्पी नै थिएन । उनको सोच, विचार भिन्न थियो । भगीरथ प्रयत्न गर्दा पनि छोरालाई जागिरे बनाउन नसकेपछि वाक्क भएर बुबाले रुचिको क्षेत्रमा लाग्न छुट दिएका थिए । दार्जिलिङमा सुवास घिसिङहरूको अलग राज्य गोर्खाल्यान्डको आगो दन्किरहेका बेला सन् ८० को दशकमा उनले कहीं अँध्यारो कहीं उज्यालो फिचर फिल्म बनाएका थिए । आन्दोलनका कारण दार्जिलिङमा रिलिज हुनै पाएन । कम्युनिस्ट फिल्म को ट्याग लगाएर प्रतिबन्ध नै लगाइयो । अन्ततः उनी मेची तरेर काठमाडौं उक्लिए फिल्मी भविष्यको खोजीमा । त्यही बेला कुन्ती र शिलाबहादुर मोक्तान, उदय सोताङहरू नेपाल छिरिसकेका थिए । अभिनेता नीर शाहसँग उनको राम्रै संगत भयो । सुब्बाले फिल्मी करिअरकै पहिलो डकुमेन्ट्री फिल्म पोनी ब्वाइ अफ दार्जिलिङ मा नीरलाई ब्रेक दिएका थिए । यो पश्चिम बंगाल सरकारको लगानीमा पर्यटन प्रवर्द्धनका लागि बनाइएको घोडाचढी व्यवसायसँग सम्बन्धित डकुमेन्ट्री थियो ।नीरसँगको चिनजानले सुब्बालाई काठमाडौंमा संघर्ष गर्न सहज भयो । नीरले केही टेलिफिल्म निर्देशनमा प्रतापलाई संलग्न गराए । नीरपछि चलचित्र संस्थानमा रहेका डीबी थापाले मौका दिए । काठमाडौं बसाइका क्रममा उनले दिदी, चट्याङ, भीष्म प्रतिज्ञा, बचन, दोबाटो जस्ता लोकप्रिय फिल्म बनाए । डाइमन्ड फिल्म इन्स्टिच्युट सञ्चालन गरी धेरै कलाकार, निर्देशक पनि जन्माए । अन्ततः गोर्खाल्यान्ड आन्दोलनको समयमा घर छाडेर हिँडेका सुब्बालाई केही राजनीतिक नेताहरूले भगौडा पनि भने ।दार्जिलिङ छाडेर हिँडेको १५ वर्षपछि दार्जिलिङ फर्किएका उनी त्यसयता निरन्तर यतै थिए । बेलाबखत मेची तरेर नेपाल छिर्थे । नत्र उतै फिल्मीकर्ममै बित्यो उनको जिन्दगी । कोरोनाअघि उनले याद तिम्रो आयो भन्ने लभस्टोरी फिल्म बनाए । त्यो नै उनको अन्तिम फिल्म थियो । मधुमेह र फोक्सोसम्बन्धी बिरामी उनी चार वर्षदेखि निरन्तर अस्वस्थ रहेको निकट परिवारजनले जनाएका छन् । सुब्बाको शनिबार दार्जिलिङमा अन्त्येष्टि गरिँदै छ । उनका दुई श्रीमती र तीन छोराछोरी छन् ।"
विश्वकप क्रिकेटको बाटो,"(काठमाडौं)क्रिकेटलाई मन पराउने आमसमर्थकको एउटा प्रश्न हो, अरू सबै खेलका विश्वकपको आकार फैलिँदो छ, यही खेलको विश्वकप भने किन सधैं खुम्चिएकै हुन्छ ? क्रिकेटको विश्वकप भनेपछि बुझिने एकदिवसीय क्रिकेटकै विश्वकप भयो । फुटबलको विश्वकप झन झन ठूलो हुँदै छ, तर क्रिकेटको विश्वकप आफू सीमित देशको प्रतियोगिता भएकैमा खुसी छ । विश्वास नहुन सक्छ, सन् २०२३ मा हुने विश्वकपमा सहभागी टिमको संख्या हो, जम्मा १० । आईसीसी विश्वकप क्रिकेट लिग२ को अन्तिम खेलमा नेपाल विजयी रहेपछि प्रशिक्षक मोन्टी देसाईले भनेका थिए, विश्व क्रिकेट साँधुरिएर रहनु ठीक होइन, फैलिएकै राम्रो । फैलियो भने त नेपाल जस्तो देशले पनि विश्व क्रिकेटमा मौका पाउने हो । सायद प्रशिक्षक देसाईलाई पनि एकदिवसीय विश्वकप केही खास देशमै सीमित रहेकामा गुनासो छ होला । उनलाई लागेको छ, विश्वकपमा धेरैभन्दा धेरैले मौका पाउनुपर्ने हो । यसको अर्को अर्थ के पनि हो भने नेपालजस्तो देशले क्रिकेटमा जत्तिकै राम्रो गरे पनि विश्वकप खेल्न पाउने सम्भावना भनेको निकै कम छ । खासमा विश्वकप क्रिकेटको बाटो नै निकै जटिल छ । नेपालले जिम्बावेमा हुने ग्लोबल छनोटमा सिधै प्रवेश पाएपछि यो प्रश्न स्वभाविक बनेको छ, अबको विश्वकपमा छनोट हुने बाटो साँच्चै कस्तो छ त ? अन्तर्राष्ट्रिय क्रिकेट काउन्सिल (आईसीसी) ले खुबै मिहिनेत गरेर यो बाटो तयार गरेको छ । यसलाई एकैपल्ट बुझ्न पनि कहिलेकाहीं गाह्रो हुने गर्छ । यो संस्करणको विश्वकपका लागि सात टिम छनोट भइसकेका छन् । त्यसैले तीनै टिमका लागि मात्र ठाउँ छ । सन् २०१९ मा सुरु भएको विश्वकप छनोटको प्रक्रियामा ३२ टिम थिए । त्यही १० स्थानका लागि । त्यसमध्ये अहिलेसम्म सात टिमले त्यसमा आफ्नो नाम लेखाइसकेका छन् । विश्वकपमा छनोट हुने सम्भावनाबाट अहिलेसम्म १० टिमको सम्भावना समाप्त भइसकेको छ । अबको तीन टिमको नाम निश्चित गर्न तीन प्रतियोगिता रहेका छन् । ती हुन्, सुपर लिगको अन्तिम चरण, क्रिकेट वर्ल्डकप क्वालिफायर र क्वालिफायर प्लेअफ । अहिलेसम्म छनोट भइसकेका सात टिम हुन्, भारत, न्युजिल्यान्ड, इंग्ल्यान्ड, अस्ट्रेलिया, बंगलादेश, पाकिस्तान र अफगानिस्तान । पछिल्लो तीन वर्षदेखि चलिरहेको सुपर लिगमा १३ टिम थिए, त्यसमध्ये शीर्ष आठ टिमले सिधैं विश्वकपमा प्रवेश पाउनेछन् । ती आठमध्ये सात टिमको निर्णय भइसक्यो नै । शीर्ष सात टिममध्ये इंग्ल्यान्ड सबैभन्दा अगाडि छ, १ सय ५५ अंकसहित । तीन १३ टिममध्ये पुछारमा रहेका पाँच टिमले पनि नै क्रिकेट वर्ल्डकप क्वालिफायर खेल्नेछन् । यही प्रतियोगिता हो, जिम्बावेमा हुने ग्लोबल छनोटका रूपमा । सिधै विश्वकप खेल्ने एक स्थानका लागि प्रतिस्पर्धामा रहेका टिम हुन् वेस्ट इन्डिज, श्रीलंका, आयरल्यान्ड र दक्षिण अफ्रिका । वेस्ट इन्डिज ८८ अंकसहित आठौं स्थानमा छ । सुपर लिगमा पुछारको दुई स्थान जिम्बावे १२ र नेदरल्यान्ड्स १३ औं स्थानमा छन् । यी दुईसहित ग्लोबल क्वालिफायरका लागि विश्वकप लिग २ का शीर्ष तीन टोली स्कटल्यान्ड, ओमान र नेपालले स्थान पक्का गरिसकेका छन् । वेस्ट इन्डिज, श्रीलंका, आयरल्यान्ड र दक्षिण अफ्रिकामध्ये एकले आठौं स्थान लिएपछि अरू टोली ग्लोबल क्वालिफायरमा पुग्नेछन् । क्वालिफायर प्लेअफबाट छानिने शीर्ष दुई स्थान टिमले पनि क्वालिफायर खेल्नेछन् । यसरी ग्लोबल क्वालिफायर खेल्ने १० टिमको निश्चित हुनेछ । क्लालिफायर प्लेअफ खेल्ने टिम भने यस्ता छन्, जर्सी, क्यानडा, अमेरिका, पपुवा न्युगिनी, यूएई र नामिबिया । यो प्रतियोगिता मार्चमा नामिबियामा हुनेछ । जर्सी र क्यानडा च्यालेन्ज लिगबाट आएका टिम हुन् भने अन्य चार टिम विश्वकप लिग २ मा पुछारका टिम हुन् । ती टिममध्ये एकदिवसीय अन्तर्राष्ट्रिय मान्यता को कसको कायम राख्ने हो, त्यसको निर्णय पनि यही प्रतियोगिताले गर्नेछ । आईसीसी विश्वकप क्रिकेट लिग२ को चौथो स्थानमा पुगेको भए नेपालले यही प्रतियोगिता खेल्नुपर्ने थियो । तर, नेपालले प्रतियोगितामा मात्र नभएर अन्तिम खेलमै अविश्वसनीय पुनरागमन रचेपछि सिधै ग्लोबल क्वालिफायर खेल्न लागेको हो । नेपाल यसका लागि छनोट हुनु आफैंमा ठूलो हो । तर, विश्वकप छनोट हुनु उत्तिकै जटिल र कठिन छ ।ग्लोबल क्वालिफायर जिम्बावेमा जुनजुलाईमा हुनेछ । त्यहाँबाट दुई टिमले विश्वकपमा स्थान बनाउने छन् । प्रतिस्पर्धामा रहने १० टिमले दुई समूहमा रहेर खेल्नेछन् । दुवै समूहका शीर्ष तीन टोली सुपर लिगमा प्रवेश गर्नेछन् । सुपर लिगको शीर्ष दुईमा रहने टोलीमात्र विश्वकपमा पुग्नेछ ।"
सरकारबाट ३३ लाख,काठमाडौं (कास) राष्ट्रिय खेलकुद परिषद्का संरक्षक प्रधानमन्त्री पुष्पकमल दाहालले विश्वकप ग्लोबल क्वालिफायरमा स्थान सुरक्षित गरेको नेपाली क्रिकेट टोलीलाई शुक्रबार बालुवाटारमा भेट गरी बधाई दिएका छन् । प्रधानमन्त्रीले नेपाल सरकारको तर्फबाट टोलीका खेलाडी जनही ३ लाख नगद पुरस्कार दिने घोषणा गरे । खेलकुद पुरस्कार तथा सम्मान कार्यविधिअन्तर्गतकै उक्त पुरस्कार प्रधानमन्त्रीले घोषणा गरेका हुन् ।प्रधानमन्त्री दाहालले तत्काल कीर्तिपुरस्थित क्रिकेट मैदानमा फ्लडलाइट र स्कोर बोर्ड जडानका लागि राष्ट्रिय खेलकुद परिषद् (राखेप) लाई निर्देशन दिँदै आवश्यक पर्ने स्रोत साधनको व्यवस्थासरकारले गर्ने प्रतिबद्धता जनाएका छन् । नेपालले बिहीबार यूएईलाई ९ रनले पराजित गर्दै जुनजुलाईमा जिम्बावेमा हुने ग्लोबल क्वालिफायरमा स्थान पक्का गरेको थियो । प्रधानमन्त्री दाहाल पनि उक्त खेलअघि मैदान पुगेका थिए ।
शेख दाजुभाइलाई मोटरसाइकल,वीरगन्ज (कास) विश्वकप लिग २ मा उत्कृष्ट प्रदर्शन गरेका वीरगन्जका दुई खेलाडी शेख दाजुभाइलाई वीरगन्ज महानगरपालिकाले मोटरसाइकल प्रदान गर्ने घोषणा गरेको छ । वीरगन्ज महानगर प्रमुख राजेशमान सिंहले ओपनिङ ब्याटर आसिफ शेख र अलराउन्डर आरिफ शेखलाई महानगरको तर्फबाट यामाहा (एफजेड एफ१) मोटरसाइकल एकएक थान प्रदान गर्ने घोषणा गरे ।
शुक्रलाई सेन्ट्रल ओपन,"(काठमाडौं)नेपाल नम्बर एक गल्फर शुक्रबहादुर राईले सूर्य नेपाल सेन्ट्रल ओपनको उपाधि जितेका छन् । यो सूर्य नेपाल गल्फ टुर पाँचौं प्रतियोगिता हो ।शुक्रबार अन्तिम दिन २ अन्डर ७० स्कोर गर्दै शुक्रले समग्रमा २३ अन्डर २ सय ६५ मा उपाधि जिते । यो स्कोरमा उनले सूर्य नेपाल गल्फ टुरमा ७२ होलको स्कोर रेकर्डसमेत बराबरी गरेका थिए । सन् २००८ को सूर्य नेपाल मास्टर्समा भारतीय समिम खानको २३ अन्डरको रेकर्ड बराबरी गरेका हुन् । शुक्रले दोस्रो दिन ११ अन्डर ६१ खेल्दै नयाँ कोर्स रेकर्ड बनाएका थिए । भुवन नगरकोटीलाई ४ स्ट्रोकले पछाडि पार्दै शुक्रले करिअरको ११औं उपाधि जितेर १ लाख ४० हजार रुपैयाँ पुरस्कार प्राप्त गरे । ४ अन्डर ६८ अंक जोड्दै समग्रमा १९ अन्डर २ सय ६९ सहित दोस्रो भएका भुवनले ९० हजार जिते । ४ अन्डर ६८ सहित समग्रमा १५ अन्डर २ सय ७३ मा सदभाव आचार्य तेस्रो भए । समग्रमा तेस्रो भएका १६ वर्षे युवा गल्फर सदभावले पहिलो पटक एमेच्योरतर्फ उपाधि जितेका हुन् । उनले नेपाल नम्बर एक एमेच्योर खेलाडी सुभाष तामाङलाई एक स्ट्रोकले हराए । सुभाषले शुक्रबार ७ अन्डर ६५ को स्कोर कार्ड बनाए । समग्रमा १४ अन्डर २ सय ७४ सहित चौथो स्थान प्राप्त गरे । एमेच्योरतर्फ उनी दोस्रो भए । प्रोफेसनलतर्फ समग्रमा २ ओभर २ सय ९० सहित नीरज तामाङ तेस्रो भए । उनले २ ओभर ७४ मा खेल टुंग्याए । नीरजले ६७ हजार प्राप्त गरे । ९ ओभर ८१ को खराब प्रदर्शन गरेका जयराम श्रेष्ठले समग्रमा ५ ओभर २ सय ९३ सहित चौथो स्थान हात पार्दै ५५ हजार जिते । ४ ओभर ७६ सहित समग्रमा २ सय ९४ सहित टंकबहादुर कार्की पाँचौं भए । १ ओभर ७३ खेल्दै ६ ओभर २ सय ९४ सहित रामे मगर छैटौं भए । ९ ओभर ८१ स्कोर गर्दै ८ ओभर २ सय ९६ सहित शिवराम पौडेल सातौं भए । पाँचौं, छैटौं र सातौं भएका खेलाडीले क्रमशः ४७ हजार, ४० हजार ५ सय र ३७ हजार पुरस्कार पाए ।समग्रमा १० ओभर २ सय ९८ सहित सञ्जय लामा, बलभद्र राई र रवि खड्काले आठौं स्थान बाँडे । उनीहरूले जनही ३२ हजार प्राप्त गरे ।प्रोफेसनल गल्फर्स एसोसिएसन नेपालको आयोजना र सूर्य नेपाल प्रालिको प्रायोजनमा सम्पन्न प्रतियोगितामा ३१ प्रोफेसनल र ९ एमेच्योर खेलाडीले प्रतिस्पर्धा गरेका थिए । कुल ८ लाख नगद पुरस्कार राशिको प्रतियोगितामा उत्कृष्ट २१ मा पर्ने प्रोफेसनल खेलाडीले नगद पुरस्कार प्राप्त गरे । विजयी खेलाडीलाई सूर्य नेपालका मार्केटिङ भाइस प्रेसिडेन्ट दीप्रा लहिरी तथा आयोजक एसोसिएसनका अध्यक्ष रवीन्द्रमान श्रेष्ठले पुरस्कार वितरण गरे ।"
"च्यासलको नतिजा, सातदोबाटोलाई फाइदा","जावलाखेल १० थ्रीस्टारएन्कोतो मसोबीले १६ औं मिनेटमा गोल गरेपछि जावलाखेलले एन्फा कम्प्लेक्समा भएको ललितपुर डर्बी मा थ्रीस्टारलाई १० ले पन्छाउँदै यो लिगमा तेस्रो जित हात पार्यो । यससँगै जावलाखेल तीन जित, एक बराबर र एक हारको नतिजापछि १० अंक बनाएर तेस्रो स्थानमा उक्लियो । पहिलो चरणमै एपीएफविरुद्ध २० ले पराजित भएको थ्रीस्टारले तीन खेलमा ७ अंक बटुलेपछि जावलाखेलविरुद्ध हारेको हो ।"
फुटबलको रकम क्रिकेट खेलाडी कोषलाई,"एमडीएसी स्पोर्ट्सले विश्वकप क्रिकेटको छनोटमा स्थान बनाएको नेपाली राष्ट्रिय टिमको सम्मानमा शनिबार एक खेलको टिकट बिक्रीबाट संकलन हुने रकम खेलाडी कल्याणकारी कोषलाई दिने भएको छ । एमडीएसीले शुक्रबार विज्ञप्ति जारी गर्दै भनेको छ, उत्कृष्ट खेलकौशल प्रदर्शन गरेर अविश्वसनीय नतिजालाई साकार पार्दै विश्वकप छनोटमा प्रवेश गरेको अवसरमा चैत्र ४ गते बेलुकी ५ः३० बजे दशरथ रंगशालामा हुने एपीएफ र मनाङ मर्स्याङदीबीचको खेलमा राष्ट्रिय क्रिकेट टिमका खेलाडीलाई सम्मान गरिने छ । उक्त खेलको टिकट बिक्रीबाट प्राप्त हुने सम्पूर्ण रकम क्यानको खेलाडी कल्याणकारी कोषमा हस्तान्तरण गरिनेछ । टिकटदर १ सय र ३ सय रुपैयाँ तोकिएको छ ।"
तिलोत्तमा गोल्डकप आजदेखि,"तिलोत्तमा (कास) प्रतिष्ठित फुटबल प्रतियोगिताको रूपमा रहेको २२ औं तिलोत्तमा गोल्डकप फुटबल शनिबार सुरु हुँदै छ । प्रतियोगिताको सबै तयारी पूरा भएको आयोजक रूपन्देही जिल्ला फुटबल संघले जनाएको छ । २०७५ सालमा २१ औं संस्करण भएपछि चार वर्षयता प्रतियोगिता हुन नसकेको अध्यक्ष लोक पुनले बताए ।देवीनगरस्थित एन्फा टेक्निकल खेलमैदानमा चैत ११ सम्म हुने प्रतियोगितामा ८ टिमले प्रतिस्पर्धा गर्नेछन् । नेपाल पुलिस, एपीएफ, मनाङ मर्स्याङ्दी, रूपन्देही ११, थ्री स्टार, हिमालयन शेर्पा, फ्रेन्ड्स क्लब र सुदूरपश्चिम११ ले प्रतिस्पर्धा गर्नेछन् । विजेताले ११ लाख ११ हजार १ सय ११ रुपैयाँ र उपविजेताले ५ लाख ५५ हजार ५ सय ५५ रुपैयाँ पुरस्कार पाउनेछन् । सर्वोत्कृष्ट खेलाडीले एक लाख र एक थान मोटरसाइकल पाउनेछन् । विधागत उत्कृष्टले जनही ३० हजार र प्रत्येक खेलमा म्यान अफ द म्याचले ११ हजार १ सय ११ रुपैयाँ पाउनेछन् । बुटवल उपमहानगरपालिकाले प्रतियोगिताका लागि ३५ लाख दिने भएको छ । शनिबार रूपन्देही११ र सुदूरपश्चिम११ बीच उद्घाटन खेलमा प्रतिस्पर्धा हुनेछ ।"
बक्सिङ फाइनल आज,"मकवानपुर (कास) अल नेपाल नोभिस बक्सिङ प्रतियोगितामा शुक्रबार सम्पूर्ण तौल समूहको फाइनल पुग्ने खेलाडीको टुंगो लागेको छ । मकवानपुर जिल्ला बक्सिङ र बागमती प्रदेश खेलकुद विकास परिषदको संयुक्त आयोजनामा जारी नोभिस बक्सिङमा १६ तौल समूहमा खेलाडी प्रतिस्पर्धा गरिरहेका छन् । सम्पूर्ण तौलको विजेता र उपविजेताको टुंगो शनिबार लाग्नेछ ।पुरुष ४८ केजीमा विश्वास बुढामगर र सञ्जय लामा, ५१ केजीमा प्रवीण लिम्बु र प्रवल उप्रेती, ५४ केजीमा विवेक देवकोटा र जीवन महराले स्वर्णका लागि भिड्नेछन् । महिला ५० केजीमा झुम्मा भट्ट र युजेन शर्मा, ५२ केजीमा मधिका अधिकारी र भावना भण्डारी भिड्नेछन् ।"
काभा वुमेन्स च्यालेन्ज कप जेठमा,"प्राथमिकतामा कभर्डहलभलिबलनिम्ति कभर्डहल निर्माणको योजना राखेपको प्राथमिकतामा राखिएको उल्लेख गर्दै सदस्यसचिव घिसिङले भने, राष्ट्रिय खेलको कभर्डहल निर्माणका लागि डीपीआर (विस्तृत परियोजना प्रतिवेदन) असार मसान्तसम्म सार्वजनिक गर्नेछौं । अन्तर्राष्ट्रिय स्तरको कभर्डहललाई पहिलो प्राथमिकतामा राखेका छौं । ठाउँ निश्चित गरेर आउने आर्थिक वर्षको पहिलो त्रैमासिकमै टेन्डर आह्वान गरेर निर्माण प्रक्रिया अगाडि बढाउने छौं । मध्यपुर थिमि र कागेश्वरीमा जग्गा प्राप्तिको प्रक्रिया अगाडि बढेको र त्यसमध्ये एक ठाउँको टुंगो एक महिनाभित्रै लगाउन पनि उनले बताए ।"
वात्स्यायनका ती 'चीलआँखा,"उत्तरगाथादुर्गा बराल किशोरवयमै वालिङकी पार्वतीसित विवाह बन्धनमा बाँधिएका थिए । तीन छोरा र एक छोरीका बुबा उनी । जेठो छोरा अनुप बराल देशका चर्चित नाट्यफिल्म निर्देशक । माहिलो छोरा अनिल बराल पर्यावरण विज्ञानमा विधावारिधि गरी अमेरिकामा कार्यरत छन् । कान्छो छोरा अजित बराल निजी क्षेत्रको चर्चित पुस्तक प्रकाशन संस्था फाइन प्रिन्ट का सहसञ्चालक एवं साहित्य अनुवादक । छोरी अनिता आफ्नै घरगृहस्थीमा व्यस्त । सन्तानहरू सँगै होऊन् वा टाढा दुर्गा बराल आफैंभित्र भुलिबस्ने सिर्जनात्मक मौनताका साधक हुन् । पोखराका पुराना, नयाँ सबै कला संस्थाहरूमा आबद्घ उनी आवश्यक पर्दा सबैतिर उपलब्ध भइदिन्छन् । उमेरले ८० वसन्त पूर्ण गर्दै गरेका उनलाई देख्दा मेरो अन्तस्करणमा सधैं एक ऋषिमुनिको विम्ब उपस्थित हुन्छ । उनी ८० वर्ष पार गरेर ८१ लाग्दै छन् । साँच्चै नै उनी चित्रकलामा ऋषित्व अर्जित गरेका कलाऋषि हुन् । उनको चित्र, कलाकृति देखेर महान साहित्यकारकलाकार बालकृष्ण समले उनलाई नेपालका साल्भाडोर डाली भनेका थिए । उनको चोक र तमसुक कलाशृंखला अवलोकन पछि वरिष्ठ कला समीक्षक नारायणबहादुर सिंहले भनेका थिए दुर्गा बरालले नेपाली चित्रकलालाई दस वर्षअगाडि पुर्याइदिएका छन् ।हिमालबाट रसाएर बग्ने नदी पहाडी द्रुत प्रवाहमा गड्गडाउँदै, समथर भूमिमा शान्त हुँदै, अन्ततोगत्वा महासागरमा लीन भएझैं उनी कलासागरमा लीन छन् । कला अनुरागीहरूका लागि दुर्गा बराल वात्स्यायन उर्फ वात्स्यायन दुर्गा बराल प्रेरणाका अप्रतिम विम्ब हुन् ।"
'पारिजातका सच्चा प्रेमी थिए धनुवर मुखिया !,"दर्शक जिज्ञासा पारिजातको शंकर लामिछानेसँग पनि प्रेम थियो, दुवैको एकअर्कामा आसक्ति थियो भन्ने पनि सुनिन्छ नि ?सुकन्या त्यस्तो होइन, दिदीको शंकर लामिछानेसँग धेरै राम्रो सम्बन्ध थियो । दिदीको प्रेम शंकर दाइसँग थिएन, हुनै सक्दैन । शिरीषको फूल को भूमिका लेखनदेखि त्यो पुस्तक पहिलोपटक छपाउने काम पनि शंकर दाइले गर्नुभएको थियो । दिदीको उपन्यास आएपछि शंकर दाइले हामीलाई एउटा किताब दिनुभएको थियो द सेटिङ सन, जापानी लेखक ओसामु दाजाइको । यो उपन्यासको शून्यवादी शैली र कथानक शिरीषको फूल मिल्दो छ भनेर । अब हेर्नुस्, बात त कता लाग्छलाग्छ । अब पारिजातको प्रेम सम्बन्ध भूपीसँग पनि थियो भनिएला । यस्ता नाम कति आए, कति । यतातिर नलागौं ।"
सहरमा किताब,"प्रेमजन्य अनुरागसँग सम्बन्धित गजलको यो संग्रह गत प्रम दिवसको उपलक्ष्यमा प्रकाशित भएको हो । यस किताबका १२२ गजलले जीवजगत्को दर्शन, प्रकृतिप्रेम, प्रेम र वीर रसलाई उजागर गर्न खोजेको छ ।"
बांगाटिंगा रूखहरू : नसुल्झिएको रहस्य,"पश्चिमी पोल्यान्डको ग्रिफिनो गाउँ पार गरेपछि एउटा सानो बस्ती सुरु हुन्छ नोभोए जार्नोभा ! त्यस बस्तीसँग जोडिएको छ एक सल्लाघारी । सल्लाघारीको यो जंगललाई स्थानीय (पोलिश) भाषामा क्रिविई लास भनिन्छ, जसको अर्थ हुन्छ बांगे बन क्रुक्ड फरेस्ट । यो जंगलको यस्तो नामकरण कसरी गरियो ? यो त्यही वनको आश्चर्य र रहस्यको कथा हो । त्यहाँ पुगेपछि मान्छेहरू रूखलाई आश्चर्यले केही बेर हेरिरहन्छन्, जसरी त्यो दिन मैले हेरेको थिएँ । केहीले रूखलाई मायालु बालकलाई झैं सुम्सुम्याउँछन्, जसरी त्यो दिन मैले सुम्सुम्याएको थिएँ । र, मान्छेहरू आकाशतिर बढिरहेका ती बांगा रूखको रहस्य देखेर अवाक् बन्छन्, जसरी म त्यो दिन अवाक् भएको थिएँ । सामान्य दृष्टिले हेर्दा जहाँ मान्छेले अपत्यारिलो चीज देख्छ, त्यसले उसलाई मनोबैज्ञानिक झट्का दिन्छ । त्यो दिन एउटा जंगलले र सामुन्ने उभिएका रूखहरूले यस्तै झट्का महसुस गराएका थिए । बर्लिन निवासी पुराना मित्र डा केदार प्रधान र म त्यस बांगे जंगल (क्रुक्ड फरेस्ट), ग्रिफिनोमा पुगेका थियौं ती रूखहरू हेर्न र रहस्यका कथा सुन्न ।बर्लिनमा मार्च ७ देखि लागिरहेको थियो आईटीबी बर्लिन, २०२३ मेला । प्रत्येक वर्ष आयोजना हुने विश्वकै अग्रणी पर्यटन मेला स्थगन भएको थियो कोरोना महामारी सुरु भएपछि । पर्यटन व्यवसायमा संलग्न हुनेका लागि यो एक सुन्दर अवसर पनि हो, जहाँ होटेल व्यवसायी, टुर अपरेटर, ट्राभल एजेन्सी, यातायात कम्पनी, बुकिङ पोर्टलहरूको जम्काभेट हुन्छ एकै स्थानमा । व्यवसाय प्रवर्द्धनको अवसर मिल्छ, नयाँ कुरा सिक्न पाइन्छ, नयाँ प्रविधि र शिल्पबारे ज्ञान हुन्छ । त्यसैले आफ्नो व्यवसायसम्बद्ध यस्ता मेलामा प्रायः हामी जाने गर्छौं । ३ वर्षपछि लाग्ने यो मेलामा सहभागी हुने निर्णय गरेपछि त्यही छेकोमा वरपरका केही ठाउँ घुम्न खोजिरहेको थिएँ म । त्यसैले मेला सुरु हुनु एक दिनअघि नै बर्लिन पुगेका थियौं हामी ।केदार प्रधानलाई क्रुक्ड फरेस्ट घुम्ने योजना सुनाएँ । राजधानी बर्लिननजिकै रहे पनि क्रुक्ड फरेस्ट बारे उनलाई थाहा रहेनछ । त्यसैले उनी पनि उत्साहित भएका थिए त्यो यात्राका लागि । गुगल म्यापले भन्यो बर्लिनबाट ग्रिफिनो मात्रै १५० किलोमिटरको दूरीमा छ । यी टेढा रूखहरूको वनबारे १ वर्षअघि अंग्रेजी भाषाको कुनै एक अनलाइनमा लेख पढेको थिएँ । लेखिएको थियो जर्मनीसँग सीमा जोडिएको पोल्यान्डको ग्रिफिनो गाउँनजिक आश्चर्यमा पार्ने बांगाटिंगा रूख छन् । त्यत्रो जंगलमा केही सय रूख मात्रै किन बांगिए ? त्यो लेख पढेपछि, त्यहाँ पुग्ने हुटहुटी जागेको थियो । मैले कैयौं रमाइला जंगल, पार्क, रोचक बगैंचा डुलेको छु भन्ने अहं पाल्दै गर्दा कहिलेकाहीँ यस्ता रोचक ठाउँले हौस्याइरहन्छन् यात्राका लागि । र, संसारका कैयन् रहस्यबारे हाम्रो ज्ञान कति सीमित छ भन्ने अनुभूति पनि गराउँछन् ।वनजंगल र रूखसँग जोडिएका यस्ता अप्राकृतिक विषय बेलाबेला विभिन्न सञ्चारमाध्यममा छाइरहन्छन् । साइबेरियाको आर्कटिक टाइगामा पाइने एक प्रजातिको रूखलाई ड्रन्कन ट्री को उपमा दिइन्छ । त्यसैगरी दक्षिणी अमेरिकाका जंगलमा पाइने एक विषालु वृक्षको चर्चा पनि निकै सुन्न पाइन्छ । जंगलप्रति यतिविधि मोह मलाई किन जागेको होला ? यसको कारण खोज्दा म बाल्यकालीन दिनहरूमा विचरण गर्न पुग्छु । ती दिनमा चितवन राष्ट्रिय निकुञ्जको घना जंगलले म भित्रैदेखि डराउँथें अनि उति नै आकर्षित पनि गरिरहन्थे तिनले । ती दिनमा म कैयौं पटक एक्लै र कैयौं पटक साथीहरूसँग जंगलभित्र छिरेर चिच्याएको छु । अनौठो डर र आतंकको मज्जा लिएर घर फिरेको छु । सुदूर बालापनको त्यही रहरले हो सायद, बेलामौकामा जंगल पस्ने अनेक उपक्रम गरिरहेको हुन्छु म अहिले पनि । त्यसैले क्रुक्ड फरेस्ट पुग्न उत्साहित भइरहेको थिएँ म । ब्रेकफास्टपछि झटपट त्यता जाने हाइवे समात्यौं हामीले ।जर्मनीका अधिकांश राजमार्गमा गतिको कुनै सीमा छैन । गाडीको डिजाइनस्पिडले भ्याएसम्म निर्बाध जति पनि गाडी कुदाउन सकिन्छ । त्यसैले संसारभरिका लङ ड्राइभका पारखी ड्राइभ गर्नैका लागि मात्रै पनि जर्मनी आउने गर्छन् । गाडीले तीव्र गति समात्दै गर्दा फराकिला फाँट, पातला घर, टाढाटाढा आँखाले भ्याउन्जेलसम्मका हरियालीले आँखालाई शीतलता दिइरहे । झन्डै एक सय पचास किमि प्रतिघण्टा गतिमा हाम्रो सवारी दौडिरह्यो । जर्मनी र पोल्यान्ड छुट्टिने सीमारेखाछेउ जर्मनीतर्फ एक नेसनल पार्क रहेछ । हामी सिधै पोल्यान्डतर्फ लाग्यौं । युरोपमा राज्यका सीमाहरू अहिले भत्काइएका छन् । विशेषगरी एकल भिसा प्रणाली अवलम्बन गरेका सेन्जेन राज्यहरूमा कुनै औपचारिकताबिनै निर्बाध यात्रा गर्न पाइन्छ । बरु हामीलाई वीरगन्ज पारिपट्टि सीमा पार गर्न कहिलेकाहीं झन्झट आइलाग्ला, तर यहाँ त्यस्तो केही अवरोध छैन ।दोस्रो विश्वयुद्धअघि सयौं वर्ष जर्मन साम्राज्यअन्तर्गत पोमेरेनियाको अधीनस्त भूभाग थियो ग्रिफिनो । दोस्रो विश्वयुद्धमा अमेरिका, बेलायत, रुस सम्मिलित अलाइड फोर्सले युद्ध जिते । त्यस युद्धमा जर्मनीको पराजयपछि यो भूमि पोल्यान्डको अधीनमा पुगेको हो । ग्रिफिनो गाउँ नजिकैको जंगल क्षेत्र प्रवेश गर्दा बिहानको ११ बजेको थियो । हामीसँग जंगल घुम्ने पर्याप्त समय थियो । हतारो केही थिएन । परैबाट सल्लाको एक प्रजाति (पाइन ट्री) का रूखहरूको बृहत् र घना जंगल देख्दा मन उसै रोमाञ्चित भइरहेको थियो । एकनासले सीधा हुने भएकाले पाइन ट्री का बन त्यसै पनि रमणीय हुन्छन् । बांगा रूख भएको ठाउँ मूल बाटाबाट केही भित्र पर्ने रहेछ । हुन त बांगे जंगल प्रवेशका लागि संकेतपाटी सडक छेउमै टाँगिएको थियो । दायाँबायाँ हेर्दाहेर्दै त्यसमा भने नजर परेनछ । त्यसैले हामी केही अघि पुग्यौं । त्यहाँ एक जना पाको उमेरकी महिला देख्यौं । उनले गाडीभित्र गुगल म्यापमा केही हेरिरहेजस्तो लाग्यो । उनीछेउ पुगेर हामीले गाडी रोक्यौं र बांगे जंगल कता पर्छ भनी सोध्यौं । मुस्कुराउँदै उनले आफू पनि त्यही जंगल खोजिरहेको बताइन् । पोलिस भए पनि उनी जर्मन भाषा थोरबहुत बुझ्थिन् । हाम्रा लागि उनी निकै सहयोगी बनिन् । उनकै पछि लागेर अलि अघि पुगेपछि हामी गाडी पार्क गर्ने ठाउँमा पुग्यौं । मलाई लागेको थियो, यत्ति चर्चित ठाउँमा केही गाइड वा जानकार मानिस अवश्य कोही न कोही भेटिएलान्, तर त्यहाँ त्यस्तो देखिएन । प्रवेशका लागि टिकट काट्नुपर्ने होला भन्ने अनुमान थियो त्यस्तो पनि त्यहाँ देखिएन । मूलबाटाबाट २०० मिटर भित्र परेपछि बांगे वनमा पुगिने रहेछ । भर्खरै हिउँ पग्लिएको थियो, त्यसैले वन क्षेत्र पस्दा कच्ची बाटाको केही भाग हिलाम्य थियो । त्यो पार गरेपछि भने परैबाट बांगाटिंगा रूख देखिन थाले ।रूखसँगको यो सामीप्य हाम्रा लागि अवश्य पनि नयाँ थिएन । एकदुई टेढा र बांगा रूख पनि नयाँ कुरा थिएनन् । घनाजंगलमा एकदुई यस्ता रूख अवश्य फेला पर्छन् नै ! त्यस्तै टेडामेडा रूखमा उफ्रीपाफ्री गर्दै बालापन गुजारिएकै हो । तर, एकसाथ सयौंको संख्याका रूख सल्लाहमै बांगिएजस्तो वा भनूँ, जिनमा खराबी आएपछि पूरै परिवारै एकैनाशले शारीरिक अशक्तताले थलिएझैं लहरै यस्ता रूखहरू देख्दा भने अचम्मै लाग्दोरहेछ । के यिनको जिनमा पनि खराबी आएर बांगिएका होलान् त ? केदारजीसँग म गनगनिएँ । केदारजी पनि मजस्तै चकित थिए र मेरा प्रश्नमा भन्दा पनि रूखहरूकै अवलोकनमा व्यस्त । एक छेउमा पोलिस भाषामा केही लेखिएको देखियो । मैले त्यसको तस्बिर लिएँ र गुगल ट्रान्स्लेट गरेँ । यहाँका रूखहरू जमिनबाट २ फिट जति उचाइमा अंग्रेजीको जे अक्षरझैं आकार बनाएर बांगिएका छन् र त्यसपछि भने ९० डिग्रीमा बिलकुल सीधा ठडिएका छन् । अघिसम्मका बांगा रूखलाई मैले पनि अब जे आकारमा देख्न थालेँ । हुन पनि सबै रूख समान छन् झन्डै ५० फिट जति अग्ला । रूखहरू सबै उत्तर दिशातर्फ ढल्किएर बांगिएका छन्, मानौं बालापनमा तिनले ध्रुवीय गुरुत्व थेग्न नसकेर कुच्चिएका हुन् । मानौं ध्रुवीय गुरुत्व थेग्ने भएपछि आफ्नै बलमा उभिएका हुन् । बांगा रूखहरूको संख्या ४०० जति छन् भनिए पनि त्योभन्दा केही कमै होलाजस्तो लाग्यो ।केदारजीलाई जिस्क्याएँ, डाक्टर साब के कारणले यी रूखहरू एकैनासले टेढिएका होलान् त ? उनी पनि मैजस्तो रनभुल्लमा परिरहेका थिए, मुस्कुराए मात्रै । यस्तो रनभुल्ल हामी मात्रै होइन, यहाँ आउने जोकोही पनि पर्छन् । हामी त सामान्य अवलोकनकर्ता मात्रै हौं, वैज्ञानिक र वनविज्ञहरू पनि चकित पर्ने गर्छन् । रूख टेडिनुमा गुरुत्वाकर्षणको असर पनि हुन सक्छ भन्ने केहीको अनुमान छ । फेरि पनि प्रश्न उठ्छ, यति सानो क्षेत्रफलमा मात्रै किन रूखहरू बांगिए ? यो प्रश्नको जवाफ कसैसँग छैन ।तर्कै गर्नेहरूले त दोस्रो विश्वयुद्धताका ट्यांकहरूबाट पिसिएर ती रूख टेढिएको समेत भन्छन् । युद्धका बेला हुर्कंदै गरेका बिरुवालाई ट्यांकले कुल्चेर गयो । निकै समयपछि रूखहरूले मुन्टो उठाउन थाले र टेढा भएर ती हुर्किन थाले ।केही मानिसका लागि भने यो कुनै रहस्य हुँदै होइन । जब यी सल्लाका बिरुवा सन् १९३० को दशकतिर हुर्कंदै थिए, स्थानीय मानिसले कलिला बिरुवालाई केही फिट अग्लो भएपछि एउटै दिशातर्फ मोडेर झुकाइदिए । कलिला उमेरका रूख मोड्न सजिलो हुन्छ र ती हुर्केपछि त्यही रूपमा सधैं रहिरहने गर्छन् । यो तर्कलाई मान्ने हो भने यसो गर्नुको पनि त कुनै कारण हुनुपर्थ्यो, त्यसको चित्तबुझ्दो कुनै उत्तर छैन । केहीले चाहिँ यहाँका स्थानीय फर्निचर उद्योगीहरूमध्ये कसैले भविष्यमा फर्निचरका लागि बांगा रूख चाहिन्छ भनेर हुर्कंदै गरेका बुट्यानलाई बंग्याइदिएको हुन सक्ने तर्क गरे । तर, मानौं कुनै फर्निचर उद्योगीले भविष्यमा चाहिने बांगो रूखको आवश्यकता पूर्तिबारे सोचेको थियो भने पनि यस्तो बिरानो ठाउँभन्दा गाउँनजिकै बंग्याउँथ्यो होला ! त्यो तर्क नरुचाउनेहरूको आकलन छ रूखलाई हुरी, बतास वा वातावरणीय प्रभाव परेको हुन सक्छ ।यस्ता अनेकन् सम्भावनाबारे केदारजी र मैले चर्चा गर्यौं । तीमध्ये चित्तबुझ्दो एउटा टिप्पणीमा लगभग सहमत भयौं । त्यो के भने फर्निचर उद्योगीलाई खास किसिमका हाँगाबिँगाहरू बांगाटिंगा नै चाहिन्छन् । तिनैको आवश्यकता पूर्ति गर्न कलिलैमा तिनलाई भाँचिएको थियो, तर पछि ती रूखले आफूलाई उभ्याए ।हाम्रो यो यात्रामा बांगे जंगलको रहस्य सुल्झिएन । कहिलेकाहीँ लाग्छ, मान्छेलाई अचम्ममा पारिरहन केही विषय नसुल्झिएकै राम्रो । मलाई यतिबेला कक्षा १० को अंग्रेजीमा पढेको एउटा च्याप्टरको स्मरण भएर आयो । च्याप्टर थियो एन अन्सोल्भड मिस्ट्री । त्यसमा आन्ध्र महासागरमा उन्नाइसौं शताब्दीको उत्तरार्द्धताका अलपत्र अवस्थामा फेला परेको मेरी सिलेस्ट नामको एउटा पानी जहाज कसरी अहिलेसम्मकै सबैभन्दा ठूलो समुद्री रहस्यका रूपमा इतिहासमा सम्झने गरिन्छ भन्नेबारे लेखिएको थियो । त्यो जहाज पानीमा तैरिरह्यो । धेरै पछि जहाज त फेला पर्यो, तर मानिसहरू गायब थिए । त्यत्रो ठूलो जहाजमा कति यात्रु थिए होलान् ? के सबैको मृत्यु भयो ? बाँचेका भए ती मान्छे कहाँ पुगे ? यी सबै रहस्यको आजपर्यन्त कुनै पत्यारिलो जावाफ छैन ! बिरानो ठाउँमा अनौठो चीज देख्दा मलाई त्यही जहाजको कथा याद आउँछ । त्यो जहाज नसुल्झिएको रहस्यको पोकै रहिरह्यो भनेर पढेझैं केही चीजको रहस्य रहस्य नै रहिरहन्छन् भन्ने लागिरह्यो ।घण्टौं लगाएर सोच्दा पनि केही नसुझेपछि यति मात्रै याद आयो चार सयको संख्यामा रहेका बांगा रूखहरू पनि क्रमशः पातलिँदै जान थालेका रहेछन् । अबका केही वर्षमा यीमध्ये केही रूख सड्दै, केही लड्दै सकिन सक्छन् । अर्का केही दशकमा यी रूखको अस्तित्वै नरहन पनि सक्ला । तर, अहिले भने वनस्पतिशास्त्रका अध्येता वा वन विशेषज्ञहरूले यो रहस्यको चित्तबुझ्दो कारण पत्ता नलगाएसम्म पर्यटकका लागि यी रूखहरू प्राकृतिक आश्चर्यका रूपमा रहिरहनेछन् ।"
बाँझो जमिनको उकुसमुकुस,"मास्कोबाट झन्डै १५ सय किलोमिटर टाढा, दक्षिणी रुसको दोन क्षेत्रको सानो गाउँ ग्रेम्याची । शान्त र सुनसान देखिने त्यस गाउँमा सन् १९३० को जनवरीको एक चिसो साँझ एक अपरिचित मान्छे घोडा चढेर आउँछ र याकोभ लुकिचको घर जाने बाटो कुन हो ? भनी सोध्छ । अर्को मान्छे अर्कै बाटो स्लेज चढेर आइपुग्छ र ग्रामसोभियतको कार्यालय कता पर्छ ? भनेर खोजिनिती गर्दै कार्यालयतिर सोझिन्छ । गाउँ पस्ने समय एकैजस्तो भए पनि दुई जनाको उद्देश्य भने नितान्त भिन्न छ । याकोभ लुकिचको घर सोध्दै आउने मान्छे पूर्वश्वेतसेनाको क्याप्टेन पोलोभ्त्सेभ थियो, सोभियत सत्ताविरुद्ध प्रतिक्रान्ति सङ्गठित गर्न हिँडेको । ग्राम सोभियतको खोजीनीति गर्नेचाहिँ पूर्वनाविक, पछि कारखाना श्रमिक र प्रतिबद्ध कम्युनिस्ट सेम्योन दबिदोभ थियो, कम्युनिस्ट पार्टी जिल्ला कमिटीबाट ग्रेम्याचीमा कृषिको सामूहिकीकरण सफल पार्न खटिएको ।मिखाइल सोलोखोभको चर्चित उपन्यास बाँझो जमिनको कर्षण (भर्जिन स्वायल अपटर्न्ड) यसरी सुरु हुन्छ । उपन्यास एकातिर सामूहिक खेतीमार्फत किसानलाई समृद्ध बनाउने दबिदोभ, सोभियत अध्यक्ष राज्मातायेभ र स्थानीय पार्टी सचिव मकार नागुल्नोभको अभियान र अर्कातिर धनी एवं मध्यम किसानलाई भड्काएर त्यसलाई असफल पार्ने पोलोभ्त्सेभहरूको प्रयासवरिपरि घुम्छ । आख्यानले सय वर्षअघि सोभियत सङ्घमा समाजवाद निर्माणका सुरुवाती दिनको कथा भन्छ । आज सोभियत ढाँचाको समाजवाद छैन, न त सोभियत सङ्घ नै छ । तर, इतिहासको एउटा महत्त्वपूर्ण कालखण्ड बुझाउने कथावाचन भने गज्जबको छ । उपन्यासमा विभिन्न द्वन्द्व मसिनो गरी बुनिएका छन्, गलैंचाजस्तै । सामूहिक सम्पत्तिभित्र सुख खोज्नेहरू र निजी सम्पत्तिप्रति अथाह मोह राख्नेहरूबीचको द्वन्द्व । विश्व क्रान्तिको सपना देख्ने र विश्व प्रतिक्रान्तिको पर्खाइमा बस्नेबीचको द्वन्द्व । जिन्दगीलाई सकेसम्म रमाइलोसँग बिताउन साथ खोज्दै हिँड्नेहरू र विवाहलाई बोझ ठान्नेबीचको द्वन्द्व । प्रकृति र मानवबीचको द्वन्द्व । अक्टोबर क्रान्तिपछि भर्खर एक दशक बितेको अवस्था । युद्धका धङधङी कायमै रहेको । स्तालिनको सत्ता । पार्टीमा नोकरशाही र अतिवाद हुर्किंदै गरेको । युद्धका कारण थङथिलो भएको अर्थतन्त्र । रुसी जनताको कठोर जिजीविषा । सामूहिक खेतीमार्फत अन्न उत्पादनमा छलाङ मार्दै समृद्ध समाज निर्माण गर्ने बोल्सेभिकहरूको सङ्कल्प । व्यक्तिगत खेतीमै रमाउन चाहने कज्जाक किसानहरू । यिनै द्वन्द्व र यथार्थका बीचबाट उपन्यास दोनजस्तै सलल बग्छ ।अलिकति निजी सम्पत्तिप्रतिको स्वाभाविक माया । अलिकति सामूहिकीकरण सम्बन्धमा फैलाइएका भ्रम । अनि अलिकति धनी किसान (कुलाक) हरूको संगठित प्रतिरोध । किसानहरूलाई सामूहिक खेतीमा सामेल गराउन सजिलो छैन । एउटी महिलाले पालेको हाँस खोसाखोस हुँदा त्यसको घाँटी चुँडेको र सामूहिक फर्ममा पुग्दा आफ्नो घोडालाई अलि बढी दाना दिएको प्रसंगमार्फत् सोलोखोभले यस मनोविज्ञानको जीवन्त चित्रण गरेका छन् । कम्युनिस्टहरूका अतिवादी गल्ती । भनेको नमान्ने किसानहरूलाई तर्साउँछन् । गोरु र घोडा मात्रै होइन, कुखुरा, हाँस, बाख्राजस्ता घरपालुवा पशुपन्छीको समेत सामूहिकीकरण गर्छन् । कुलाक ठहर्याइएकाहरूको सम्पत्ति जफत गरेर निर्वासित गर्छन् । उनीहरूबाट हातहतियार, लत्ताकपडा, गरगहना र निजी सरसामान समेत खोसेर गरिबहरूलाई बाँडिन्छ । बिचरा वृद्धवृद्धा र छोरी बुहारीहरू । घरायसी सामान र गहना कपडा जोगाउन मौन प्रतिवाद गर्छन् । क्रान्तिका नाममा मानवीयताको मसिनो रेखा पनि मिचिँदै गरेको दृश्य देखिन्छ । जसोतसो कृषिको सामूहिकीकरण हुन्छ । सुरुसुरुमा मिहिनेती र कामचोर छुट्याउनै गाह्रो । बीउ छर्ने बेला कसैले उचाल्छ र हल्ला फैलिन्छ ग्रेम्याची गाउँको बीउ त जफत गरेर पार्टीले रातारात अन्तै लैजाँदै छ । सिङ्गो गाउँ उल्टिन्छ र रोप्न ठिक्क परेको बीउ लुट्छ । रोक्न खोज्नेहरूलाई रामधुलाइ हुन्छ ।बिचरा पार्टी सचिव नागुल्नोभ । एकातिर आज मात्रै सफाइको मौकासमेत नदिईकन नोकरशाहहरूले प्रतिक्रान्तिकारीको बिल्ला लगाइदिएर पार्टीबाट निकालेको पीडा छ, अर्कातिर किसानहरूको सामूहिक सम्पत्ति र भविष्य जोगाउने चिन्ता । पीडा बिर्सेर ज्यान हत्केलामा राख्दै प्रतिवाद गर्छ । गाउँलेहरूलाई सम्झाउँछ । बीउ फिर्ता गराउँछ । कृषिको सामूहिकीकरणमा अतिवादी गल्ती नगर भन्ने आशयको प्राभ्दामा छापिएको स्तालिनको लेखले भूलसुधार गर्न सहयोग पुर्याउँछ । किसानबाट असुल गरिएका कुखुरा, बाख्रा, हाँस र घरायसी सामानहरू फिर्ता गर्छन् । समर्थनको दायरा बढाउँदै लैजान्छन् । सामूहिक खेती हुन्छ भव्य र सफल । तर, अर्कातिर अर्कै खेती चल्दै छ ।याकोभ लुकिचको घरमा लुकेर बसेको पोलोभ्त्सेभ गाउँका कुलाकहरूलाई गोप्य रूपमा भेला गरिरहेको छ । श्वेतसेना ठाउँठाउँमा संगठित हुँदै गरेको, आफूहरूले छिट्टै सोभियत व्यवस्थाविरुद्ध धावा बोल्ने र त्यसपछि मित्र राष्ट्रका सेनाहरू लडाकु विमानसहित रुसमा उत्रिने सपना देखाउँदै विभिन्न कुकर्ममा लाग्न दुरुत्साहन गर्छ । तर, कुलाकहरू हिचकिचाउँछन् । खोप्रोभ भन्छ म अब सोभियतविरुद्ध लाग्दिनँ । बरु हिजोका गल्तीका निम्ति माफी माग्छु, चुपचाप बस्छु । तिमीहरूको प्रयास सफल पनि हुन्न । आखिर तिमीहरू अरूलाई उचाल्ने र अप्ठ्यारो परे लुसुक्क भाग्ने त हौ । भेला भाँडिन्छ । रिसले चुर भएका पोलोभ्त्सेभ र याकोभ लुकिचले खोप्रोभ तथा उसकी श्रीमतीको नृशंस हत्या गर्छन् । पोलोभ्त्सेभ लुकेर बसेको कुरा छिमेकमा चुहाएकी आमालाई लुकिचले गोप्य कोठामा थुनेर खार्न नदिई तड्पाएर मार्छ । उपन्यासका केही पात्र बिर्सिनसक्नुका छन् । जस्तै बातैपिच्छे ठ्याक्कै थेगो हाल्ने उपन्यासको मुख्य पात्र दबिदोभ । ऊ जीवन्त छ, व्यावहारिक छ र कामकाजी पनि । आफैं उदाहरण बनेर काममा जोतिन्छ । हरबखत उत्पादन वृद्धि गर्न उपाय खोजिरहन्छ । अरूलाई सहयोग गर्छ । शिशुहरूका लागि किन्डरगार्डेन खोल्छ, नयाँ मेसिन ल्याएर श्रमलाई सहज तुल्याउँछ । उभित्र प्रेमको तिर्खा छ । एकपल्ट जवान, दिलदार र हँसिली लुस्कासँग झन्डै नफसेको । लुस्का प्रतिक्रान्तिको सेवामा लागेकी छे भन्ने थाहा पाएपछि ऊ झसङ्ग हुन्छ । तर, बिर्सन सक्दैन । जस्तै पार्टी सचिव मकार, जहिल्यै विश्व क्रान्तिको सपना देखेर रमाउने । विश्व क्रान्तिको बाटामा विवाह नामको संस्थालाई, परिवारलाई र श्रीमती लुस्कालाई बाधक ठान्ने । अलिकति उसको यही हावा ताल र अलिकति लुस्काको चरित्रहीनताका कारण उनीहरू बिच खटपट पर्छ । जस्तै स्चुकार बाजे । गफाडी । आकाशपाताल डिँग हाँक्ने । भाग्यले सधैंभरि ठगेको । तर, मनको सफा । घोडागाडी हाँक्छ । ऊ छ र गाँवै जीवन्त छ । तर, उसका हन्डरठक्करका कथा भने बयान गरेर सकिँदैनन् । जस्तै कुशल मिस्त्री सेली । इमानदार, परिश्रमी र तीक्ष्ण । दबिदोभलाई ग्रामीण सोभियतको लेखापालको खोल ओढेर याकोभ लुकिचले प्रतिक्रान्तिकारीहरूलाई आश्रय दिइरहेको छ भन्ने सूचना दिने मान्छे उही थियो ।अर्की पात्र छे भार्या, युवती र स्थानीय स्कुलकी शिक्षिका । भन्ट्याङभुन्टुङ भाइबहिनीहरूको पालनपोषणको जिम्मेवारी काँधमा लिएकी । राम्रो पढाउँछे । दबिदोभलाई एकतर्फी प्रेम गर्छे, तर भन्न सक्दिनँ । एक दिन, गाउँका युवाहरूलाई पार्टी सदस्यता दिने कार्यक्रम सकेर फर्किंदै गर्दा डराईडराई, रोईरोई आफ्नो प्रणयभाव प्रकट गर्छे । त्यसपछि सुरु हुन्छ प्रतिक्रान्तिकारी विद्रोह र त्यसमाथिको कारबाही । पोलोभ्त्सेभहरू गाउँमा लुकेको थाहा पाएपछि गुप्त भेषमा जिल्लाबाट दुई जना प्रहरी अधिकृत आउँछन् । उनीहरू भागेर जङ्गलमा पुग्न सफल हुन्छन् र पिछा गर्दै आएका प्रहरीहरूलाई घात लगाएर हत्या गर्छन् । पोलोभ्स्सेभहरू फर्की आएको थाहा पाएका नागुल्नोभ, दबिदोभ र आन्द्रेईहरू उनीहरूलाई घेर्न जान्छन् । तर, पोलोभ्त्सेभ र उसको मतियार लात्येभ्स्कीको गोली प्रहारबाट दबिदोभ र नागुल्नोभ ठहरै हुन्छन् । लात्येभ्स्की पनि त्यहीँ मारिन्छ । भागेर तासकन्द पुगेको र बहिदारको भेषमा लुकिरहेको पोलोभ्त्सेभ पक्राउ पर्छ । विध्वंसमा सङ्लग्न छद्मभेषी याकोब लुकिचसहित ६ सयभन्दा बढी मान्छेको गिरफ्तारी र केहीको हत्यासँगै प्रतिक्रान्तिको प्रयास असफल हुन्छ ।दबिदोभ र नागुल्नोभको हत्यापछि ग्रेम्याची शोकमा डुबेको छ । स्चुकार बाजे पक्षाघातले थलिएको छ । बसेरै गर्न मिल्ने चौकीदारको काम सनीनसकी गरिरहेको छ । उसको दिनचर्या नै दबिदोभलाई सम्झँदै रुनु र बर्बराउनु भएको छ । पढाइ बीचमै छाडेर भार्या एक साँझ गाउँ फर्किन्छे । दबिदोभको चिहानमा गएर चुपचाप रुन्छे । समाजवादका निम्ति ज्यान दिने दबिदोभको रगत र अधुरो प्रेमको निसानीका रूपमा बगेको भार्याको आँसुको भेलले पर्ती भूमिलाई भिजाएको छ । उपन्यासमा सोलोखोभको स्वरूप आख्यानकारसँगै कविका रूपमा समेत देखिन्छ । जब उनी मान्छेको अन्तरमनको कुरा गर्छन् या प्रकृतिको वर्णन गर्छन्, लेखनी काव्यात्मक बन्छ । स्तेपी मैदानको चित्रण गरिरहँदा, हिउँले ढाकेका डाँडाकाँडाको वर्णन गरिरहँदा या मान्छेहरूका आँखा, गाला र कज्जाकहरूको जिन्दगीको इन्द्रेणी बयान गरिरहँदा उनी चित्रकारजस्ता देखिन्छन् । उनले मानवता, प्रेम, पीडा, उच्छवासको विशाल आकाश निर्माण गरेका छन् । पात्रहरूमार्फत उनले केही गंभीर प्रश्न उठान गरेका छन् । सामूहिक सम्पत्ति र व्यक्तिगत स्वामित्वको सीमारेखा के हो ? यसमा व्यक्तिको रुचि र पहिचानलाई कस्तो ठाउँ हुन्छ ? क्रान्तिको आकाश छुने परिकल्पनाभित्र प्रेम, विवाह र स्वतन्त्रताको स्पेस कति छ ? बाहिर कठोर देखिने, तर बच्चा कोरलिरहेका परेवाका जोडीको जीवनरक्षाका लागि गाउँभरिका बिराला मारी हिँड्ने दबिदोभ सन्की हो कि संवेदनशील मानव ? पात्रहरूलाई कुँद्ने सोलोखोभको कला लोभलाग्दो छ । उनका पात्र जीवन्त छन् हामीजस्तै, कमजोरीसहितका, दुःखमा रुने र सुखमा हाँस्ने पात्रहरू । प्रशान्त दोन को ग्रिगोरी, जन्मचिह्न को निकोल्का र उसको बा (सरदार), मान्छेको भाग्य को सोकोलोभ र उसले छोरा भनेर अँगालेको भान्या सबै हामी वरिपरिका जस्तै छन् ।सोलोखोभ प्रशान्त दोन, मान्छेको भाग्य, जन्म चिह्न जस्ता कालजयी रचनाका स्रष्टा हुन् । आख्यानको सामर्थ्यमा उनको जबर्जस्त विश्वास छ । साहित्यतर्फको नोबेल पुरस्कार थाप्दै गर्दा उनले उपन्यासलाई साहित्यको कालातीत रूप भन्ने आलोचनाको खण्डन गरेका थिए र भनेका थिए यथार्थलाई सर्वाधिक पूर्ण रूपमा ग्रहण गर्ने र समस्याबारे आफ्नो दृष्टिकोण प्रस्तुत गर्ने यत्तिको प्रभावशाली विधा अरू छैन । उनको मान्यता थियो उपन्यासले आफ्नो क्षुद्र अहंलाई नै ब्रह्माण्ड ठान्न होइन, वरिपरिको सिङ्गो जीवनको ज्ञान प्राप्त गर्न सहयोग गर्छ । समाजवादी यथार्थवादप्रति उनको विश्वास अटल थियो । तर, उनी सोभियत ढाँचाभित्रका कमजोरीहरूका मिहिन आलोचक पनि थिए । उनी साहित्य यथार्थलाई खालि अवलोकन गर्ने या त्यसबाट पलायन हुने अर्थमा होइन, जीवनको नवीकरण, मानव जातिको हितमा यथार्थको पुनःसंरचनाका लागि हुनुपर्छ भन्ने मान्यता राख्थे ।"
"त्यो जनसेवा सिनेमा, त्यो न्युरोड","बौद्ध समुदायको महिनाभरिको गुँला पर्व टुंगिएर भदौ प्रतिपदाका दिन बुद्धपूजा र वनभोजका क्रममा उपत्यकाका रैथानेहरू साँझ अवेरसम्मै स्वयम्भू डाँडा वरपर रमाइरहेका थिए । अचानक उनीहरूको ध्यान तानियो सहरबीचको बस्तीमा । हेर्दाहेर्दै आगोको मुस्लोले आकाश राताम्मे देखियो, धूवाँका लप्का पनि उत्तिकै सलबलाइरहेका थिए । अनेकन् आशंका र अनुमानमा सबैजसो लम्किए आगोको मुस्लो उठ्दै गरेको दिशा ताकेर । अन्ततः उनीहरू काठमाडौं सहरको मुटु नयाँ सडक पुगे । त्यहाँको अति कलात्मक र आकर्षक सिनेमाघर जनसेवाको भौतिक संरचनाका सबै भागलाई आगोले झ्वाप्पै छोपिसकेको रहेछ । त्यो थियो २०१८ सालको जनसेवाअग्निकाण्ड !१९९० सालको महाभूकम्पबाट क्षतिग्रष्त स्थानीय आवासक्षेत्रको पुनर्निर्माण क्रममा तत्कालीन राणा प्रधानमन्त्री जुद्धशमशेरको प्रत्यक्ष रेखदेखमा आरम्भ गरिएको नगरीय बस्ती विस्तारको मूल अंश थियो जुद्धसडकनयाँ सडक । यद्यपि पहिलो चरणको बस्ती विस्तारपूर्व टुँडिखेल प्रवेशद्वारदेखि हनुमानढोका परिसरको नौतले दरबारसम्म थियो । अर्को चरणमा उत्तर इन्द्रचोकदेखि दक्षिण पुरानो भन्सारसम्म फराकिलो अनि एकैनासे, दुईतले उचाइका आधुनिक भवनहरू दुवैतिर एकै लाइनमा बनाइयो फ्रेन्च स्टाइलका हरिया झ्याल, नियोक्लासिकल डिजाइनका संरचनाहरू । चौबाटोको केन्द्रमा जुद्धशमशेरकै सालिक, दक्षिणमा खुला भूगोलपार्क, जुद्धोदय पब्लिक हाइस्कुल, नेपाल बैंक लिमिटेड, म्युनिस्पलटी अफिस, पश्चिममा जुद्ध वारुणयन्त्र दमकल, खादी कपडा बिक्री केन्द्र, उत्तरमा आकर्षक सिनेमाघर जनसेवा ! भनिन्छ यो सहरी संरचना लन्डनको पिकाडेली स्क्वायरको वास्तुशैलीको अनुकरण थियो । टाउन हलको अवधारणामा बनाइएको सभागृह सञ्चालन गर्न दरबारभित्र पहुँचवाला दयारामभक्त माथेमा र भुवनेश्वर अमात्यले अख्तियार पाएलगत्तै त्यो सार्वजनिक सिनेमाघर जनसेवामा परिणत भयो । त्यहाँ सर्वसाधारणका लागि प्रदर्शन गरिएको पहिलो फिल्म थियो रामविवाह ।बाहिर फुटपाथमा आवतजावत गर्दा सिनेमाहलका सञ्चालकले चेलीबेटीसँग अभद्र ब्यवहार गरेको आरोपमा केही सर्वसाधारण युवामाथि कुटपिट भयो । पछि त्यही कलहको बीउ बन्यो र आक्रोशित जनसमुदायले सिनेमाहल तोडफोड गर्दै त्यहाँ आगो झोसिदिए । तर भनिन्छ, भर्खरै संसदीय व्यवस्था मासेर राजा महेन्द्रले शासनसत्ता आफ्नो हातमा लिएपछि रुष्ट बनेका दलीय नेता र कार्यकर्ताले आक्रोश पोख्ने मौकाका रूपमा त्यो क्षणलाई प्रयोग गरेका थिए । अन्ततः जेठो सिनेमाघर जनसेवा खरानी भयो, त्यसको कुनै अवशेष बाँकी रहेन । सोही परिसरको उपयोग गर्दै खडा गरिएको हो हालको विशाल बजारको संरचना ।आम जनताको आवास क्षेत्रभित्र यसखाले पाश्चात्य शैलीको वास्तुकलाको सुनियोजित अतिक्रमणको सम्भवतः यो सुरुवात थियो । अन्यथा जंगबहादुरको बेलायत भ्रमणपश्चात् भित्रिएको पाश्चात्य विधिप्रकृतिका भवन निर्माणका अनुकरण शासकहरूका महल, दरबारमै सीमित थिए । संयोगै होला व्यवस्थित, सुनियोजित, आधुनिक नगरीय संरचनाभित्रको जनसेवा सिनेमाघर उक्त आगलागीबाट ध्वंस भएपश्चात् त्यसवरपरका भौतिक अवस्थामा बिस्तारै रूप परिर्वतन भयो । जनसेवाअग्निकाण्ड एक अर्थमा नयाँ सडकको हिजोका मौलिक स्वरूपमाथिको विखण्डन तथा विचलनको अन्तहीन क्रमको आरम्भ बन्यो । गोरखापत्र छापाखाना को भवन गोरखापत्र संस्थान को कार्यालयमा रूपान्तरण मात्रै भएन त्यसको भौतिक आकृति नै फेरियो । नेपाल बैंकको अग्लो भवनले भूगोलपार्क पछाडिको पोखरी पुरियो । जुद्धोदय पब्लिक हाइस्कुल त्यहाँबाट हटाइयो, सँगैको होटल पारस अब त्यहाँ छैन, पिनट्स स्टोर खुलिसक्यो । पश्चिमतिरको महर्जन कम्प्लेक्सले त्यहाँको पुरानो संरचनालाई विस्मृतिमा पुर्यायो । जनसेवाको पूर्वी सँधियारका कुनै पनि भवन आज पुरानो आकारमा रहेनन् । विगतको सम्झना गर्नेले अझै पनि नयाँ सडक भन्नेबित्तिक नगरमा पहिलोपटक खोलिएका विविध सामग्री पाइने दुकान मंगलघर, छाता भण्डार अनि मुन्चा हाउस बिर्सिंदैनन् । विशेषतः विदेशीका आवश्यकता पूर्ति गर्ने यी पसल एक अर्थमा त्यस जमानाको सपिङ मलजत्तिकै थिए । अनि आयात गरिएका यान्त्रिक सामानहरू पाइने एक मात्रै ठाउँ मर्कन्टाइल पनि स्मृतिमा आउँछ । तर, ती अहिले कुनै पनि छैनन् । राजा त्रिभुवनको व्यक्तिगत आग्रहमा पन्जाबी व्यवसायी गुलाव सिंहले त्यसै सडकमा खोलेको सहरकै पहिलो ड्राई क्लिनिङ माई सप पनि त्यहाँबाट हट्यो । नयाँ सडकको एक कुनामा सदैव नयाँनयाँ हिन्दी सिनेमाका गीतका रिकर्ड बज्थ्यो, हिज मास्टर भ्वाइसको त्यो सोरुम अनि टुँडिखेलतिर जाने जुद्धसडकको दक्षिणतिरको त्यस्तै अर्को पसल भ्वाइस अफ रेडियो पनि रहेन । भूगोलपार्कको परिसरमा खोलिएको अति चर्चित इन्दिरा रेस्टुराँको त यतिखेर कुनै भौतिक संरचना नै देखिन्न । सम्झनामा विविध संरचनागत स्वरूप मात्रै होइन त्यो हिजोको नयाँ सडकको चर्चा हुँदै गर्दा पर वसन्तपुरतिर पुग्दानपुग्दै नेपालसोभियत मैत्री संघको सांस्कृतिक केन्द्र र पुस्तकालय भेटिन्थ्यो । त्यहीं निःशुल्क वितरण गरिने सोभियत भूमि पत्रिका पाइन्थ्यो । सँगसँगै नेपालभारतमैत्री पुस्तकालय खोलिएको थियो, जहाँ हिन्दुस्थानका थुप्रै दैनिक पत्रिकाका र महत्त्वपूर्ण साहित्यिक पुस्तक पढ्ने सुविधा थियो । नेपाली भाषामा भारत समाचार त्यहींबाट वितरण गरिन्थ्यो । इन्द्रचोकतिर जाने सडकमा पूर्व फर्किएको घरको दुई तला नै नेपालचीनमैत्री संघले भाडामा लिएको थियो । त्यसैको भुइँतलामा नेपालचीनमैत्री पुस्तकालय सञ्चालनमा थियो । सित्तैमा त्यहाँ चिनियाँ भाषाको कक्षा पढ्न पाइन्थ्यो । निःशुल्क पाइन्थे सचित्र चीन र पेकिङ रिभ्यु । चिनियाँ सिनेमा हेर्न र माओका लकेट पनि पाइन्थ्यो । पाको र प्युखा जाने कुनाको ठूलो सिंगो घरमा अमेरिकी सूचना केन्द्रको कार्यालय थियो अनि भुइँतलामा अमेरिकी पुस्तकालय । बेलाबखत उत्कृष्ट, तर पुराना अंग्रेजी चलचित्र पनि त्यहाँ हेर्ने पाइन्थ्यो । त्यसैको लगभग पारितिर खोलिएको थियो ब्रिटिस काउन्सिल अनि एउटा स्तरीय पुस्तकालय । यथार्थतः त्यतिखेरको त्यो नयाँ सडक केवल सडक थिएन जिज्ञासुका लागि जान्ने, सिक्ने बहुराष्ट्रिय ज्ञानकेन्द्रको विस्तारित रूप थियो । विगतमा नयाँ सडकको एकातिर सरकारी सञ्चार माध्यम गोरखापत्र कार्यालय र छापाखाना, अर्कोतिर खिचापोखरीतिर छिर्ने जोशी परिवारको घरमा राज्यको नियन्त्रणमा रहेको मुलुकको एक मात्रै संवाद समिति राष्ट्रिय समाचार समिति थियो । फसिक्यवको सानो परिसरभित्रबाट रंगनाथ शर्माको हालखबर दैनिक, मणिराज उपाध्यायको समाज, पशुपतिदेव पाण्डे, बालमुकुण्ड पाण्डे अनि गोकर्णदेव पाण्डेका आआफ्नै बेग्लाबेग्लै पत्रिका, पाकोको एउटा छिँडीमा अंग्रेजी दैनिक द मन्डरलैन्ड को कार्यालय (सम्पादक थिए मणीन्द्रराज श्रेष्ठ) र छापाखाना थिए । त्यसैसँग जोडिएको अर्को घर पत्रकार निरमान नेवाःको हो, त्यहाँबाट उनी निकाल्थे जनजागृति साप्ताहिक, पछि त्यहींबाट निस्कन थाल्यो दैनिक निर्णय पनि । नयाँ सडकबाट निस्कने अर्को साप्ताहिक थियो सोमनाथ घिमिरेको युगसंवाद । नयाँ सडककै वरपरबाट प्रतिध्वनि, आरती, एसियाली आवाज, जन्मभूमि जस्ता थुप्रै पत्रपत्रिका छापिन्थे । पछि त्यसै इलाकामा नेपाल पत्रकार संघको कार्यालय खोलियो । यथार्थमा त्यसबखतको नयाँ सडकले बटुवा हिँडडुल गर्ने बाटोको अर्थमा भन्दा पनि तत्कालीन नेपाली सञ्चार जगत् तथा पत्रकारिताको साक्षात्कार गर्न पाइने एउटा चौबाटोका रूपमा विशिष्ट पहिचान बनाएको थियो, जहाँको पीपलबोट छहारीमा प्रत्येक साँझ नहुँदै झन्डै सबैजसो स्थानीय दैनिक, साप्ताहिकदेखि साहित्यिक प्रकाशन र तिनका पाठकसँग जम्काभेट हुन्थ्यो । केशरबहादुर मास्केको परिवारले सन्देश गृह नयाँ सडकसम्म विस्तार गरेपछि त्यस परिसरमा ताजा हिन्दुस्तानी पत्रपत्रिका पनि पढ्न पाइने भयो । सन्देश गृह को बिक्री स्टल खुलेपछि बाहिरी सूचना, सञ्चार र समाचार उपलब्ध भयो । निरंकुश, निर्दलीय शासनसत्ताअन्तर्गत दमित अवस्थाका प्रत्येक सचेत नागरिक नयाँ, नयाँ जानकारी र हालखबरको तिर्खा मेट्न हरेक साँझ नयाँ सडक पुग्न आतुर हुन्थे । तर, त्यो हाट बजार थिएन हातमा उही कालो छाता बोक्दै अगाडिपछाडि पुरुषोत्तम बस्नेत, लोकेश ढकाल, शेख इद्रिशजस्ता समर्थक, शुभचिन्तकसहित नयाँ सडकको पेटीमा झुल्कन्थे किसुनजी (कृष्णप्रसाद भट्टराई) । किसुनजीको अभीष्ट केवल नवभारत टाइम्स, इन्डियन एक्सप्रेस आदि दैनिक पत्रिका संकलन गर्नु मात्र हुन्नथ्यो आफन्तजनसँग भलाकुसारी गर्ने मोह पनि उत्तिकै हुन्थ्यो । त्यहाँको पानपसल चहार्नु किसुनजीको दैनिकी थियो । नयाँ सडकले चाक्सीबारीको गणेशमान सिंहलाई पनि उसरी नै लोभ्याएको थियो । साँझ मंगला भाउजू र पीएल सिंहको साथमा अक्सर पुग्थे, उनी । स्वयं बीपी कोइरालाको पनि छनोटमा थियो नयाँ सडकको यात्रा । डा डिल्लीरमण रेग्मी नियमित त्यहाँ पुग्नेमध्ये एक थिए । वामपन्थी नेताहरू विष्णुबहादुर मानन्धर, कृष्णराज वर्मा, शम्मुराम श्रेष्ठसँग पनि नयाँ सडकको पेटीमा जम्काभेट हुन्थ्यो । दलहरू निषेधित थिए, तर दलका नेताका लागि स्वजनसँग विचार प्रवाह गर्न सकिने सहज लोकेसन नयाँ सडक साँझसम्म खुल्लै हुन्थ्यो । तसर्थ थुप्रै नेतागणका लागि प्रियकर थियो, ती दिनमा नयाँ सडक !हो कतैबाट, कसैबाट, केही गुह्य कुरा चुहिएला कि भन्ने झिनो आशामा त्यहाँ राजदरबारदेखि बरफवागसम्मका सुराकीहरू साँझभरि ढोक्सो थापेर बस्थे । सूचनाको त्यसखाले सम्भावना देखेरै होला भारतीय गुप्तचरीका लागि इन्दिरा रेस्टुराँको भुइँतलाको दक्षिणतिरको पछिल्लो कुनामा एउटा भारतीय हवाई सेनाका पूर्वजवानले त छप्पन भोग मिठाई पसल नै थापेका थिए । पत्रकारका लागि दैनिक प्रदक्षिणा सम्पन्न गर्नुपर्ने भूभाग नै भयो नयाँ सडक । नेपाल टाइम्स का चन्द्रलाल झा, नयाँ सन्देश का रमेशनाथ पाण्डे, समीक्षा का मदनमणि दीक्षित, नेपाली दैनिक का इन्द्रकान्त मिश्र, राष्ट्र पुकार का होमनाथ दहाल, नवीन खबर का विचित्रबहादुर देवकोटा, विमर्श का हरिहर विरही, साप्ताहिक मञ्च का पद्म ठकुराठी, पशुपतिदेव पाण्डे, मणिराज उपाध्याय, नयाँ करेण्ट का देवेन्द्र गौतम, समय का माणिकलाल श्रेष्ठ, जन्मभूमि का गणेशवल्लभ प्रधान, जनजागृति का नीरमान नेवाः, नयाँ संसार का नरेन्द्रविलास पाण्डे आदि दर्जनौं वरिष्ठ पत्रकार दिनहुँ नयाँ सडकमा प्रकट हुन्थे । भारतीय सञ्चारमाध्यमका मार्विन कुर्वे, ब्रह्मानन्द मिश्र, रामआशिषदेखि रायटरस का इलिजावेथ हली अनि एएफपी का केदारमान सिंह, एपी का विनय गुरुवाचार्यसम्म आइपुग्थे नयाँ सडकको त्यो पीपलबोटको छहारीमुनि । खुलस्त बात मार्न संकोच भएपछि मित्रमण्डलीसँग घुस्ने दैलो थियो फसिक्यबको रश्मि रेस्टुराँ र आरके मम रेस्टुराँ, जहाँ अलिअलि लोकल वासः पनि सेवन गर्न पाइन्थ्यो । खिचापोखरीको बैंग्लोर कफी हाउस त राजनीतिजीवीका लागि गफिने प्रिय थलो नै भयो । अलि गोजी भारी हुनेका लागि भूगोल पार्कको इन्दिरा रेस्टुराँ छँदै थियो । नयाँ सडकको स्मृतिविम्बमा इन्दिरा रेस्टुराँ त्यस अर्थमा पनि उल्लेख्य रह्यो । त्यसै रेस्टुराँमुनिको एउटा कुनो, जुन गोपाल योञ्जन, नगेन्द्र थापा, विश्वम्भर चञ्चल, तुलसी दिवस, राममान तृषित मात्रै होइन द्वारिका श्रेष्ठ र कृष्णभक्त श्रेष्ठजस्ता काव्य श्रष्टाका लागि पनि सिर्जनात्मक गन्थनविन्दु थियो । त्यसैको अर्को छेउमा उभिन्थे प्रगतिवादी कलमजीवी, जसमा भेटिन्थे कवि विमल निभा, श्यामल, नारायण ढकालहरू । वामपन्थी कलमजीवी आनन्ददेव भट्ट, शक्ति लम्साल, जनकप्रसाद हुमागार्इं पनि त्यहाँ उभिन रमाउँथे ।हास्यव्यङ्ग्य विधाका अग्रज भैरव अर्याल, वासुदेव लुइँटेल, रामकुमार पाँडेलाई अक्सर भेटिने थलो त्यही थियो । त्यतिखेरका युवा लेखक अभि सुवेदी, पिटर जे कार्थर, ध्रुवचन्द्र गौतम, मञ्जुल, अशेष मल्ल, युयुत्सु शर्मादेखि नारी हस्ताक्षर तोया गुरुङ, प्रेमा शाह, सीता पाण्डे नयाँ सडकको सेरोफेरोमै देखिन्थे । भूपि शेरचनदेखि ईश्वरवल्लभ, बैरागी काइँला, मोहन कोइराला, रमेश विकल, हरिभक्त कटुवाल, शंकर लामिछाने, भवानी घिमिरेहरूको ऊर्जास्थल नयाँ सडक थियो । राल्फा जमातको पनि प्रियस्थल यही रह्यो । स्वच्छन्दता र यौनजन्य लेखनी मन्थनका लागि पुग्थे परशु प्रधान, शैलेन्द्र साकार अनि पुष्कर लोहनी । उत्तम कुँवर रूपरेखा प्रकाशनका लागि आवश्यक सामग्री जुटाउने चाँजोपाँजो त्यतैतिर गर्थे । विजय मल्ल र गोविन्द गोठालेको त टोलबस्ती नै यतै थियो । नयाँ सडक जहाँ थियो आज पनि त्यहीं छ । भौगोलिक अवस्थिति फेरिएको छैन । नयाँ सडक त्यसको आवरण, सजावट अनि संरचनामा झन् सजिएको छ । नेपालकै पहिलो सुपर मार्केटदेखि रञ्जना मल, काठमाडौं मल, सिटी मल, पिपुल्स प्लाजा, पशुपति प्लाजा, आरबीे कम्पलेक्स, महर्जन कम्पलेक्स, सुरज आरकेड, टीसीएम सपिङ मल आदिको घेराबन्दीमा मात्रै छैन आजको नयाँ सडक दिनमै अर्बौंको व्यापारिक कारोबार हुने महाबौद्ध, वटु, मखनजस्ता थोक व्यापार केन्द्रको पनि सामीप्यतामा छ । राष्ट्र बैंकबाहेक नेपालका सबैजसो वाणिज्य बैंकका शाखा, उपशाखाले छप्पकै ढाकिसकेका छन् यसलाई । त्यति मात्र होइन प्रत्येक दस पाइलामा हीरा, जवाहरात र सुनचाँदीका गहनाका थुप्रै स्टलबाट दायाँबायाँ सजाइएको छ यस सडक, जहाँ प्रतिदिन सम्भ्रान्त परिवारका गृहिणीहरू क्षणमै लाखौंको कारोबार गर्न तम्सिन्छन् । यहाँको यी चमकमा विश्वकै एक विपन्न मुलुक नेपाल भेटिन गाह्रो छ । आजको नयाँ सडकमा असीमित कारोबार छ । तर, फुटपाथ र सडकछेउमा हिजोजसरी मुलुक, जनता र समाजका लागि प्रतिक्षण प्रतिध्वनित भइरहने सरोकार कतै भेटिन्न । व्यवसायीकर्मीहरूको व्यापारबाट अतिक्रमित आजको नयाँ सडकको क्षितिज विमर्श, विचारबाट विस्थापित छ । हिमाल, पहाड, उपत्यका र तराईसमेतका जीवन्त प्रतिनिधि भेटिने ती आश्रयस्थल आज सोरुममा सजाइएका निर्जीव आईटी, मोबाइल, आईसी चिप्स र इलेक्ट्रोनिक्ससँगको समागममा यान्त्रिकीकरण भएको छ । आज त्यहाँको साँझले मात्रै चिन्ता, शुभलाभको चिन्ता पस्किन्छ । सर्जक, स्रष्टाका मस्तकबाट प्रवाहित हुने सिर्जनाका मन्थन, राजनीतिक अभियन्ताका राष्ट्रिय सरोकारका गम्भीर चिन्तन, जसका कारण नयाँ सडक सदैव तरंगित भइरहन्थ्यो, आज त्यो विलुप्त छ । नयाँ सडकमा दायाँबायाँ मान्छेका आवास त खडा छन्, तर त्यहाँ मानिस भएर बाँच्नेको कुनै सुवास छैन । सम्भवतः त्यो पीपलबोट अनि त्यो चौतारी आज प्रत्येक साँझ एक्लो अनुभव गर्छ होला । राष्ट्रलाई सही बाटोमा डोर्याउँछु भन्ने प्रतिबद्धता लिएर हिँडेका ती चेतनाका अनुहार खोज्छ होला हिजोजस्तै पीपलबोटले । अखबारका पृष्ठमा, किताबका पंक्तिमा अनि सचेत मस्तकबाट बहकिने नागरिक सरोकारका गहकिला चिन्तनमा आफू भेट्टाउने चेष्टा गर्छ होला पीपलबोट । नयाँ सडककै एउटा महत्त्वपूर्ण एकाइ हो भूगोल पार्क । राज्यारोहणदेखि राज्याभिषेकसम्म अनि राजा महाराजा तथा शासकबाट हुने अनेकन् सवारीको भुक्तभोगी । मित्रराष्ट्रबाट आइपुगेका अति विशिष्ट पाहुनाको राजकीय यात्राका तामझामका दृश्य मात्रै होइन यस पार्कको स्मृतिमा मुलुककै राजनीतिक उथलपुथल हुनेगरी भएका आन्दोलन र जनलहरका दृश्य पनि हुँदो हो । नेपाली नागरिकले आफ्नो असहमति र असन्तोष जाहेर गर्ने एउटा स्थापित चौतारी पनि थियो भूगोल पार्क । अफसोस ! फेरिएको नयाँ सडकले भूगोल पार्कलाई पनि विगत महत्ताबाट आज विचलित गरेछ क्यार ! आज त्यहाँ हिजोजस्तै सत्ता, शासक, संस्थापन पक्षलाई खबरदारी गरिएका पर्चाबाजी छैनन्, पोस्टर टाँसिन्न, पार्कको खुड्किलामाथि उभिएर आक्रोश पोखिँदैन, मुठ्ठी कसेर भाषण गरिँदैन, जुलुस अनि धर्ना, अनशन पनि छैन । केही छ भने त्यही स्मारक छ । स्तम्भको टुप्पोमा भूगोलमाथि पलेंटी कसेर बसेको शंकर भगवान्को आकृति छ । यदि ऊसँग संवेदना हुँदो हो त नयाँ सडकको यो विचलनमा अवश्य पनि पीडाबोध गर्दो हो ।"
'विज्ञान केवल तथ्य होइन,"दक्षिण एसियामा विज्ञानलेखनको सम्भावना कस्तो छ ? दक्षिण एसियाबारे म उति जानकार छैन, तर त्यहाँका विज्ञानका धेरै समाचारबारे अमेरिकामा बस्ने सम्पादकहरूलाई थाहा छैन । आफ्नो क्षेत्रका समाचारमा सम्पादकको आँखा पर्यो भने त्यो पत्रकारको उपलब्धि हो ।"

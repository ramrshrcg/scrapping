शीर्षक,विवरण
संक्रमणकालीन न्याय : बेवास्ताका १६ वर्ष,"यो समग्र प्रक्रियामा सरकारको उदासीनतालाई अदालतले अनिवार्य पोलाइट रिमाइन्डर दिनु जरुरी थियो, अहिले त्यही दिएको हो, उनले भने, संक्रमणकालीन न्यायिक प्रक्रियामा सरकारको प्राथमिकता, साथसहयोग र प्रभावकारी न्याय सुनिश्चित गर्ने परिदृश्य देखिनासाथ सर्वोच्चले त्यसैलाई सघाउनेछ ।तत्कालीन माओवादीबाट मारिएका, घाइते, अंगभंग र विस्थापित भएका पीडित परिवारका तर्फबाट २३ जनाले तीन वर्षअघि हालका प्रधानमन्त्री पुष्पकमल दाहालले गरेको भाषणलाई लक्षित गरी सर्वोच्च अदालतमा निवेदन दिएका थिए । एउटा राजनीतिक सभालाई सम्बोधन गर्दै दाहालले द्वन्द्वका क्रममा मारिएका १७ हजारमध्ये आफूले ५ हजारको जिम्मा लिन सक्ने बताएका थिए । दाहालले हत्याको जिम्मा लिएको भन्दै उनलाई पक्राउ गरी अनुसन्धान र कारबाही गर्नुपर्ने माग गरिएका निवेदनलाई सर्वोच्च अदालत प्रशासनले सुरुमा दर्ता गर्न अस्वीकार गरेको थियो तर शुक्रबार सर्वोच्चका न्यायाधीशद्वय ईश्वरप्रसाद खतिवडा र हरिप्रसाद फुयालको इजलासले दर्ता गर्न आदेश दिएको छ । जसमा सर्वोच्चले राज्य र तत्कालीन सशस्त्र विद्रोही पक्षबीच शान्ति सम्झौता भई संक्रमणकालीन न्यायको प्रक्रिया अगाडि बढेको भनिए पनि करिब १६ वर्षसम्म पीडितलाई संक्रमणकालीन न्याय प्रक्रियाबाट सम्बोधन नगरिएको भन्ने तथ्यहरू देखिएको भनेको छ । यसैबाट देखिन्छ सर्वोच्च अदालत अचानक यो निष्कर्षमा पुगेको होइन । सरकारले पछिल्लो १६ वर्षमा सर्वोच्च अदालतका आदेश, पीडितका सरोकार र मानवअधिकारवादी संघसंस्थाका खबरदारीलाई पन्छाउँदै आएका कारण समग्र संक्रमणकालीन न्यायिक प्रक्रिया नै जटिल मोडमा पुगेको विज्ञहरू बताउँछन् । अधिवक्ता राजु चापागाईं भन्छन्, अहिले समग्र प्रक्रियाकै विश्वसनीयतामा प्रश्न उठेको छ ।सरकारले आफ्नै प्रतिबद्धताविपरीत सुरुमै कानुन ल्याउने र आयोगहरू गठन गर्ने बाटो रोजेन । २०६६ सालमा संविधानसभामा पेस गरिएका विधेयकहरू २०६९ मा सभा विघटन भएपछि निष्क्रिय बने । अन्तरिम चुनावी मन्त्रिपरिषद्को अध्यक्ष भएका बेला खिलराज रेग्मीले बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग अध्यादेश, २०६९ ल्याए । उक्त अध्यादेश संविधान र सर्वोच्च अदालतले प्रतिपादन गरेका कानुनी सिद्धान्तभन्दा बाहिरबाट आएको थियो । सर्वोच्चले २०७० पुस १८ मा अध्यादेशका प्रमुख दफाहरूलाई बदर गरिदियो । साथै सर्वोच्चले यसअघि विभिन्न समयमा दिइएका आदेशलाई समेत मार्गनिर्देशक सिद्धान्त मान्दै अन्तर्राष्ट्रिय मापदण्डबमोजिम अध्यादेश संशोधन गर्न आदेश दियो । २०७१ को वैशाखमा बेपत्ता पारिएका व्यक्तिको छानबिन, सत्य निरूपण तथा मेलमिलाप आयोगसम्बन्धी ऐन ल्याउँदा सर्वोच्चको उक्त आदेशलाई बेवास्ता गरियो । त्यसपछि फेरि २०७१ फागुन १४ मा सरकारलाई ऐन संशोधन गर्न आदेश दिँदै सर्वोच्चले भन्यो, अन्तर्राष्ट्रिय मापदण्ड, नेपालको संविधान र विस्तृत शान्ति सम्झौता तथा सर्वोच्च अदालतका विभिन्न आदेशबमोजिम कानुन संशोधन गर्नँ । गम्भीर अपराधमा क्षमादान दिन सक्ने प्रावधान नराख्नू, मेलमिलाप गराउन सकिने सामान्य प्रकृतिका घटनामा पनि पीडितको सहमति लिनू । सर्वोच्चको यस्तो आदेश आउनुभन्दा एक महिनापहिले सरकारले सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग बनाएको थियो । पीडितलाई न्यायबाट वञ्चित गर्ने र पीडकलाई उन्मुक्ति दिने गरी डिजाइन गरिएको त्यस्तो ऐनलाई संशोधन गर्न सर्वोच्च अदालतले आदेश दिएपछि पनि सरकारले संशोधनको प्रक्रिया सुरु गरेन, बरु सर्वोच्चमै फैसला पुनरावलोकनका लागि निवेदन दियो । ऐन संशोधन गरी पीडितको समेत विश्वास जित्ने गरी पारदर्शी रूपमा आयोगहरू गठन गरेर काम थाल्नुपर्नेमा सरकारले २०७२ साउन ११ मा सर्वोच्चमा निवेदन दिँदै भन्यो, आदेशबमोजिम कानुन संशोधन गर्न सकिँदैन । बरु त्यो आदेश नै फेरिपाऊँ । सरकारको त्यही निवेदनका कारण कानुन संशोधनको प्रक्रिया सुरु नै नभई त्यसपछिका ६ वर्ष खेर गए । २०७७ वैशाख १४ मा सर्वोच्चले आफ्नो पुरानो फैसला पुनरावलोकन गर्न आवश्यक नभएको ठहर गर्यो । सर्वोच्चको यस्तो ठहरपछि कानुन संशोधन सरकारको स्वाभाविक प्राथमिकताको विषय बन्नुपर्नेमा अहिलेसम्म पनि संशोधन हुन सकेको छैन ।२०७१ माघमा बनेका सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग अहिले पदाधिकारीविहीन भएर करिब निष्क्रिय अवस्थामा छन् । यी आयोगले स्थापनाको ८ वर्षमा पीडितबाट उजुरी संकलनबाहेक अन्य उल्लेख्य काम गरेका छैनन् । सत्य निरूपण आयोगमा करिब ६२ हजार र बेपत्ता आयोगमा करिब २५ सय उजुरी संकलित छन् ।सर्वोच्चले शुक्रबारको आदेशमा पछिल्ला १६ वर्षमा अदालतको आदेशलाई पूर्णतः बेवास्ता गरी संक्रमणकालीन न्यायिक प्रक्रियालाई अन्योलपूर्ण अवस्थामा पुर्याएर पीडितलाई न्याय प्राप्तिका लागि अल्झाउने सरकारी रणनीतिलाई नोटिस मा लिएको देखिन्छ । पीडाको न्यायिक सम्बोधन भइनसकेको, संक्रमणकालीन न्यायका लागि खडा गरिएका संयन्त्रहरूबाट सार्थक परिणाम आउन बाँकी नै रहेको र यस्ता आयोग पनि हाल निष्क्रियप्रायः रहेको भन्दै सर्वोच्चले भनेको छ, फौजदारी न्याय प्रक्रिया निष्क्रिय, शून्य वा निष्प्रभावी अवस्थामा रहनु हुँदैन । पीडितले न्याय र परिपूरण पाउने विषयलाई विभिन्न कारण देखाएर अनन्तसम्म अल्झाइराख्न मिल्दैन । संक्रमणकालीन न्यायलाई अन्तर्राष्ट्रिय मापदण्डअनुरूपको बनाउनेतर्फ सरकार पूर्णतया बेपरवाह बनिरहेको विषयप्रति सर्वोच्चले मात्र नभएर संयुक्त राष्ट्रसंघमातहतका निकायहरूले समेत सरोकार व्यक्त गर्दै आएका छन् । संयुक्त राष्ट्रसंघीय मानवअधिकार उच्चायुक्तको कार्यालय (ओएचसीएचआर) ले सन् २०१४ जुनमा नेपाल सरकारलाई एउटा टेक्निकल नोट पठाएर पीडकलाई उन्मुक्ति दिने गरी बनेको ऐनअनुसार गठन भएका आयोगलाई आफूले सहयोग गर्न नसक्ने जनाएको थियो । त्यसबेला जारी भएको ऐनलाई उल्लेख गर्दै उक्त नोटमा सरकारलाई अन्तर्राष्ट्रिय मापदण्डअनुसार कानुन बनाउन सिफारिस गरिएको थियो । ओएचसीएचआरले अन्तर्राष्ट्रिय मानवअधिकार कानुन र मानवीय कानुनका गम्भीर उल्लंघनकर्तालाई समेत उन्मुक्ति दिने अधिकार आयोगलाई दिइएको भन्दै त्यो नेपालको अन्तर्राष्ट्रिय कानुनी दायित्व र दण्डहीनता उन्मूलनसम्बन्धी राष्ट्रसंघको नीतिविपरीत भएको उल्लेख गर्दै राष्ट्रसंघको सहयोग प्राप्त गर्ने हो भने कानुनको सुधार अनिवार्य सर्त भएको बताएको थियो । सरकारले कानुन संशोधन नगरेको र राष्ट्रसंघले पनि अडान नफेरेकाले अहिलेसम्म पनि उसको पोजिसन कायमै रहेको देखिन्छ ।यस्तो टेक्निकल नोट पछि आयोगहरूसँग भन्दा बढी द्वन्द्वपीडित र नेपालका मानवअधिकारवादी संघसंस्थासँग इंगेज रहँदै आएको राष्ट्रसंघले त्यसपछि पनि निरन्तर रूपमा आफ्नो चासो सार्वजनिक गर्दै आएको छ । २०१९ अप्रिल १२ मा संयुक्त राष्ट्रसंघका विशेष र्यापोर्टरहरूले संक्रमणकालीन न्यायबारे संयुक्तपत्र पठाउँदै सर्वोच्च अदालतको आदेशबमोजिम तत्कालै कानुन संशोधन गर्न सुझाएका थिए । पत्र पठाउनेमा सत्य निरूपण, बलपूर्वक बेपत्ता पार्ने, गैरन्यायिक हत्या, यातना र अमानवीय व्यवहार तथा महिलामाथिका हिंसासम्बन्धी राष्ट्रसंघका र्यापोर्टर हरू थिए । उनीहरूले सन् २०१२ अक्टोबर २२, २०१४ जुलाई ३ र २०१७ जुलाई २७ मा पनि त्यस्तै पत्र पठाएर ऐनका प्रावधान अन्तर्राष्ट्रिय मापदण्डअनुसारका बनाउन, मानवअधिकारको हननमा संलग्न व्यक्तिलाई उन्मुक्तिसमेत दिन मिल्ने कानुनका प्रावधान सच्याउन र पीडित तथा साक्षीको सुरक्षा गर्न सरकारको ध्यानाकर्षण गराएका थिए । त्यस्तै सन् २०२० मे १ मा ओएचसीएचआरका तत्कालीन प्रवक्ता रूपर्ट कोलभिल्लेले नेपालसम्बन्धी ब्रिफिङ नोट जारी गर्दै यो प्रक्रियामा पीडितलाई केन्द्रमा राखेर उनीहरूका परिवारजनको अधिकार र चासो सम्बोधन गर्न, नेपालले अन्तर्राष्ट्रिय समुदायसँग गरेको प्रतिबद्धता, अन्तर्राष्ट्रिय मापदण्ड तथा सर्वोच्च अदालतका फैसलाबमोजिम कानुन संशोधन गरेर प्रक्रिया अगाडि बढाउन आग्रह गरेका थिए ।यसरी सर्वोच्च अदालतले बारम्बार दिएका आदेश, संयुक्त राष्ट्रसंघअन्तर्गतका निकायले दिएका सुझाव र द्वन्द्वपीडितले निरन्तर मागिरहेको कानुन संशोधन भित्र मोटामोटी पाँच वटा विषय पर्दछन् । गम्भीर अपराधमा क्षमादान नहुने सुनिश्चितता, क्षमादान हुन सक्ने सामान्य प्रकृतिका अपराधमा पनि पीडितको सुसूचित सहमति, अहिले अदालतहरूमा विचाराधीन मुद्दा संक्रमणकालीन न्यायिक आयोगमा सर्न नसक्ने व्यवस्था, आयोगहरूलाई बालसैन्यका सरोकार सम्बोधन गर्ने म्यान्डेट, बलात्कार र यौन हिंसा तथा व्यक्ति बेपत्ता पार्ने अपराधमा हदम्यादको तगारो हटाउनुपर्ने विषय कानुन संशोधनका प्रमुख एजेन्डा हुन् । युद्धमा लडाकुका रूपमा बालबालिकालाई प्रयोग गरिएको विषयमा छानबिन गरी त्यसमा जिम्मेवार व्यक्तिलाई जवाफदेही बनाउने म्यान्डेट दुवै आयोगलाई छैन । त्यस्तै कानुनमा रहेको हदम्यादका कारण द्वन्द्वका समयमा भएका बलात्कार तथा व्यक्ति बेपत्ता पार्ने अपराधमा कसरी मुद्दा चलाउने भन्ने अन्योल रहेकाले यसलाई पनि कानुन संशोधन गरी समेट्नुपर्ने विज्ञहरू बताउँछन् । सरकारले गत वर्षको असार ३१ मा प्रतिनिधिसभामा विधेयक दर्ता गराई कानुन संशोधनको प्रयास गरेको थियो । यद्यपि हत्या तथा यातनाजस्ता विषयलाई पनि क्रूर र सामान्य भनी वर्गीकरण गरिएको, मानवअधिकारको गम्भीर उल्लंघनको परिभाषा संकुचित बनाइएको, पुनरावेदनको व्यवस्था नगरिएको तथा सिफारिसको ६ महिनाभित्रमा अनिवार्य रूपमा मुद्दा चलाउनुपर्ने गरी हदम्याद राखिएको जस्ता प्रावधानका कारण उक्त विधेयक पनि आलोचित भयो । प्रतिनिधिसभाको कार्यकाल नसकिउन्जेलसम्म त्यसमा सहमति जुट्न नसकेपछि विधेयक अहिले निष्क्रिय भइसकेको छ ।द्वन्द्वपीडित साझा चौतारीका पूर्वअध्यक्ष भागीराम चौधरी पीडितहरूले न्याय र परिपूरण तथा पीडकलाई आममाफी नहुने सुनिश्चितता मात्र खोजेको बताउँछन् । भन्छन्, संसारभर जहाँसुकै पनि अभ्यास भएको संक्रमणकालीन न्यायले सत्यको खोजी गर्ने, दोषीलाई सजाय दिने, पीडितलाई परिपूरण दिने र भविष्यमा दण्डहीनता अन्त्य गर्न आवश्यक संस्थागत सुधार गर्ने विषयलाई जोड दिन्छन् । हामीले खोजेको पनि त्यति मात्रै हो । दलहरूले यति कुरामा पनि तयार नहुने ?संविधानविद् विपिन अधिकारी संक्रमणकालीन न्यायिक प्रक्रिया प्रभावकारी रूपमा अगाडि नबढेमा अदालतले हस्तक्षेप गर्नुपर्ने अवस्था आउने बताउँछन् । संक्रमणकालीन न्यायले कामै गरेन, शान्ति प्रक्रियाको तौरतरिका स्तरीय रूपमा अगाडि बढेन भने अदालतले संविधानको रक्षा त गरिहाल्छ, अधिकारीले भने, अब कानुन संशोधनलगायतका प्रक्रिया तुरुन्तै अगाडि बढाउने सरकारी क्रियाशीलता चाहियो । नत्र अदालतले आफ्नो दायित्व छाड्न सक्दैन । नियमित प्रक्रिया अगाडि बढ्छ ।"
प्रदेश सत्ता हेरफेर तयारी,"मधेश, वाग्मती, कर्णाली र सुदूरपश्चिम प्रदेशमा आठदलीय गठबन्धनमा रहेकै दलको नेतृत्वमा सरकार छ । वाग्मती र कर्णालीमा माओवादी, सुदूरपश्चिममा कांग्रेस र मधेशमा जसपाले सरकारको नेतृत्व गरेका छन् । सुदूरपश्चिमबाहेक अन्य प्रदेशको सरकारमा एमाले सहभागी छ । राष्ट्रपति निर्वाचनलगत्तै एमालेलाई सत्ताबाट बहिर्गमन गराएर आठदलीय गठबन्धनमा रहेका दलहरूलाई सहभागी गराइने गठबन्धन दलहरूले जनाएका छन् । माओवादीका सुदूरपश्चिम संसदीय दलका नेता खगराज भट्टले राष्ट्रपति निर्वाचनलगत्तै सरकारको नेतृत्व र सहभागिताबारे छलफल हुने बताए । हामीले एमालेसँग सत्ता साझेदारी गर्दा पनि मुख्यमन्त्री आधाआधा कार्यकाल लिने सहमति गरेका थियौं, अब कांग्रेससँग पनि त्यही किसिमले सम्झौता हुन्छ, उनले भने ।एमाले नेतृत्वको सरकारमा मन्त्री रहेका भट्टले कांग्रेस संसदीय दलका नेता शाह नेतृत्वको सरकारमा पनि मन्त्री हुन चाहेका छन् । तर पार्टी अध्यक्ष पुष्पकमल दाहालले उनलाई वर्तमान सरकारमा मन्त्री वा आधा कार्यकालको मुख्यमन्त्रीमध्ये एक रोज्न भनेको माओवादीको एक नेताले बताए । भट्ट मुख्यमन्त्रीको प्रतीक्षामा बस्न चाहे कञ्चनपुरका सांसद ओमविक्रम भाटको नेतृत्वमा माओवादी सरकारमा सामेल हुने ती नेताको भनाइ छ । कांग्रेसबाट गत माघ २६ मा मुख्यमन्त्री बनेका कमलबहादुर शाहलाई आइतबार माओवादी, नागरिक उन्मुक्ति पार्टी र एकीकृत समाजवादीले विश्वासको मत दिएका छन् । सुदूरपश्चिममा मुख्यमन्त्रीको कार्यकाल र मन्त्रालय भागबन्डामा सकस हुने देखिएको छ । ६ वटा मन्त्रालय रहेको सुदूरपश्चिम सरकारमा अहिले कांग्रेसका प्रकाश देउवा भौतिक पूर्वाधार विकासमन्त्री र एकीकृत समाजवादीका नरेशकुमार शाही आर्थिक मामिला तथा योजनामन्त्री रहेका छन् । बाँकी चारवटा मन्त्रालयमा चारवटै दलको दाबी छ । माओवादीले भौतिक पूर्वाधारसहित ३ मन्त्रालयको दाबी गरेको छ भने कांग्रेसले भौतिक पूर्वाधार आफूसँगै राखेर थप एक मन्त्रालय लिन चाहेको छ । नागरिक उन्मुक्ति पार्टीले दुई मन्त्रालयसहित एक राज्यमन्त्रीमा दाबी गरेको छ । सुदूरपश्चिम प्रदेशसभामा पार्टी संसदीय दल नेता रामेश्वर चौधरीले आइतबार सरकारलाई विश्वासको मत दिनुअघि केन्द्रमा शीर्ष तहमा र प्रदेशमा मुख्यमन्त्रीसहित आठदलीय गठबन्धनका नेताहरूसँग यसबारे छलफल भएको बताए । राष्ट्रपति र उपराष्ट्रपतिको निर्वाचन सकिएपछि चैत ५ भित्र हामी सरकारमा जाने गरी तयारी भइरहेको छ, उनले भने । कर्णालीमा भने माओवादीका मुख्यमन्त्री राजकुमार शर्मालाई कांग्रेसले विश्वासको मत नदिएको कारण दुई दलबीच प्रदेशस्तरमा सम्बन्ध न्यानो बन्न सकेको छैन । कांग्रेसले केन्द्र सरकारका साथै अन्य प्रदेशमा माओवादी नेतृत्वको सरकारलाई विश्वासको मत दियो । यहाँ पनि हामीले विश्वासको मतका लागि आग्रह गर्यौं, सरकारका प्रवक्तासमेत रहेका आन्तरिक मामिला तथा कानुनमन्त्री कृष्णबहादुर जीसीले भने, केन्द्रबाट शीर्ष नेताहरूले विश्वासको मत दिन निर्देशन पनि गरे, तर प्रदेश संसदीय दलले विश्वासको मत दिएन । त्यसैले अबको सत्ता समीकरण कसरी लाने भन्ने विषय कांग्रेसकै हातमा रहेको छ । सरकारलाई समर्थनदेखि विश्वासको मत दिएको एमालेलाई गलहत्याएर निकाल्न नसकिने उनले बताए । आठ दलबीच केन्द्रमा हुने निर्णयका आधारमा प्रदेशमा नयाँ राजनीतिक समीकरण अघि बढाउन भने सकिने उनको भनाइ छ । पुस १० को घटनाक्रम अघिसम्म पहिलो कार्यकालमा मुख्यमन्त्रीको दाबी गरेको कांग्रेस भने अब आधाआधा कार्यकाल भागबन्डा गर्ने योजनामा छ । कांग्रेस सांसद घनश्याम भण्डारीले संसदीय दल नेता जीवनबहादुर शाही देशबाहिर रहेकाले फर्केपछि सरकारमा सहभागितालगायत विषयमा छलफल अघि बढ्ने बताए । जसपाका सरोजकुमार यादव नेतृत्वको सरकार रहेको मधेश प्रदेशमा बदलिएको सत्ता समीकरणअनुसार कांग्रेस सरकारमा जान तयार देखिन्छ । यसका लागि जसपाले वातावरण निर्माण गर्नॅपर्ने कांग्रेसका मधेश प्रदेशसभा संसदीय दलका नेता कृष्ण यादवले बताए । राष्ट्रपति र उपराष्ट्रपतिको निर्वाचनका सन्दर्भमा जसपासमेत सम्मिलित गठबन्धन बनेको छ, त्यसैले प्रदेशमा पनि जसपा नयाँ सत्ता समीकरण बनाउन अग्रसर होला भन्ने हाम्रो विश्वास छ, उनले भने, यसका लागि सबैभन्दा पहिले सरकारबाट एमाले हट्नुपर्यो, एमाले सरकारमा रहेकै अवस्थामा कांग्रेस जाने कुरा भएन ।"
भिजिट भिसामा मानव तस्करी,"उनले भनिन्, बाध्यताले पुनः खाडी जान खोजेकी थिएँ, अहिले विदेश छिर्न गाह्रो रैछ । १५ वर्षकै उमेरमा उनले प्रेम विवाह गरिन् । दुई सन्तान भएपछि खर्च धान्न गाह्रो भयो । कमाइको पैसा श्रीमान्ले मदिरामा खर्च गर्न थाल्नुभयो, परिवारलाई बेवास्ता मात्रै होइन कुटपिट गर्न थाल्नुभयो, उनले भनिन्, यातना खप्न नसकेर छोराछोरी लिएर घरबाट निस्किएर माइतीघर फर्कें । अब खाडी नजाने बरु ज्यामी काम गरेरै भए पनि छोराछोरीलाई पढाउने उनको योजना छ । सीताले विद्यालयको औपचारिक शिक्षा लिन पाइनन् । चिनेजानेकै व्यक्तिमार्फत मासिक ५० हजार रुपैयाँ कमाइ हुने प्रलोभनमा पर्दा उनी फस्न पुगिन् ।गोरखा चुमनुव्री गाउँपालिका३ सिर्दिबासकी ३३ वर्षीया सविता (नाम परिवर्तन) पनि उनीजस्तै गरी बुधबार विमानस्थल पुगिन् । तर प्रहरीले राहदानी राखेर फिर्ता पठायो । रहरले खाडी पस्न खोजेको होइन, हामी जस्तो गरिबको बाध्यता सरकारले बुझ्दैन, जस्तोसुकै अप्ठ्यारो परिस्थिति पनि झेल्छु भनेरै हिँडेको थिएँ, उनले भनिन्, श्रीमान्लाई ब्लड क्यान्सर छ, उहाँको उपचार र छोराछोरीको पढाइ खर्चका लागि केही वर्ष कुवेतमा काम गर्ने सोचले हिँडेको एयरपोर्टबाटै फर्किनुपर्यो । अन्न फल्ने खेतबारी पहिरोले लगेको र अँधियाको कमाइले दुई महिना पनि खान नपुग्ने उनले सुनाइन् । सवितासँगै गोरखा धार्चे गाउँपालिका३ उहियाकी सरिता (नाम परिवर्तन) पनि भिजिट भिसामा दुबई हुँदै कुवेतको गन्तव्यका लागि विमानस्थलसम्म पुगेकी थिइन् । उनलाई पनि मानव बेचबिखन अनुसन्धान ब्युरोबाट विमानस्थलमा खटिएका प्रहरीले आवश्यक प्रक्रिया नपुर्याई विदेश जाँदा भोग्नुपर्ने कष्ट तथा जोखिमबारे परामर्श दिँदै फर्काइदिए । सविता र सरिता एकै एजेन्टको सम्पर्कबाट दुबई हुँदै घरेलु कामका लागि कुवेत जानका लागि विमानस्थल पुगेका थिए । ब्युरोले गत वैशाखयता मात्र आवश्यक प्रक्रिया नपुर्याई भिजिट भिसामा दुबई हुँदै कुवेत, ओमनलगायत तेस्रो मुलुक जान लागेका १ हजार ६ सय ३२ जनाको राहदानी नियन्त्रणमा लिएर पछि फिर्ता गरेको छ । फागुन १ देखि २० गतेसम्म मात्र २ सय ४८ महिला र १ सय ३२ पुरुष गरी ३ सय ८० जना र माघमा १ सय ८६ महिला र ७२ पुरुष गरी २ सय ५८ जनाको राहदानी फिर्ता गरेको ब्युरोले जनाएको छ । नेपाल सरकारले खाडी मुलुकमा घरेलु कामदारका लागि महिला जान नपाउने व्यवस्था गरेको छ । तर, भिजिट भिसाको दुरुपयोग गर्दै एजेन्टले प्रतिबन्धित मुलुकमा घरेलु कामदारका लागि लैजाने क्रम रोकिएको छैन । मानव बेचबिखन तथा ओसारपसारमा पर्न सक्ने उच्च जोखिम रोक्न र न्यूनीकरणका लागि ब्युरोबाट विमानस्थलमा खटिएका प्रहरी अधिकारीले परामर्श दिँदै आएका छन् । काम गर्नकै लागि जानुहुन्छ भने सरकारले तोकेको मापदण्ड पुर्याएर जानुस्, प्रक्रिया पुर्याउनुस् भनेर परामर्श दिने गरेका छौं, ब्युरो प्रमुख एसएसपी जीवनकुमार श्रेष्ठले बताए । एजेन्टले आर्थिक अवस्था न्यून भएका मान्छे खोज्ने, पासपोर्ट आफैं बनाइदिने, गाउँदेखि काठमाडौंसम्मको यातायात खर्चको व्यवस्था गर्ने, होटल खर्च दिने, एयरलाइन्सको टिकट, आतेजाते खर्चको व्यवस्था गरिदिन्छन्, उनले भने, भिजिट भिसामा दुबई हुँदै कुवेत, ओमन, जोर्डनलगायत खाडी मुलुकमा घरेलु कामदार सप्लाई गर्ने पाइएको छ । खाडी मुलुकमा बसेर एजेन्टको काम गर्ने व्यक्तिले नेपाली एजेन्टसँग सम्पर्क गरी नयाँनयाँ मान्छे खोज्न लगाउने गरेको अनुसन्धानबाट खुलेको उनले बताए । विमानस्थलबाट फर्काइएका महिलाले राहदानी बनाउनेदेखि दुबई उडाउने तथा दुबईबाट कुवेतसम्म पुर्याउन एजेन्टले शुल्क नलिएको बताउँछन् । तर, घरेलु कामदार पठाएबापत प्रतिव्यक्ति ३० देखि ५० हजार रुपैयाँ कमिसन लिने गरेको अनुसन्धानमा खुलेको ब्युरो प्रमुख श्रेष्ठको भनाइ छ । खासगरी खाडी मुलुक कुवेत, ओमनलगायत र त्यहाँबाट पनि सिरियालगायतका मुलुकमा घरेलु कामदारका रूपमा काम लगाउने पाइन्छ । त्यहाँ भाषा नजान्दा र सीपको कमजोरीका कारण यातना भोग्नुपर्ने, यौन शोषण, शारीरिक तथा मानसिक दबाब, श्रम शोषण र आर्थिक शोषणमा पर्ने देखिन्छ, उनले भने, त्यस्ता पीडितले उद्धार गरिदिनुपर्यो भन्ने सूचना हामीकहाँ धेरै प्राप्त भएका छन्, उद्धारका लागि समन्वयात्मक भूमिका निर्वाह गर्दै उद्धार पनि गर्दै आएका छौं । विदेशी एजेन्टले प्रतिव्यक्ति डेढदेखि २ लाख रुपैयाँसम्म पैसा पठाउने र त्यहाँको एजेन्टले मालिकसँग प्रतिव्यक्ति ३ देखि ४ लाख रुपैयाँसम्म लिने गरेको घटनाक्रमले देखाएको ब्युरोले जानकारी दिएको छ । कुवेत, ओमन, साउदी, कतार, लेवनानलगायत मुलुकमा घरेलु कामदार लैजान पाइँदैन । गृह मन्त्रालयको भिजिट भिसा र सोबाट सृजित समस्या तथा समाधानका उपायहरू सम्बन्धमा सिफारिस गर्न गठित कार्यदलको अध्ययन प्रतिवेदन अनुसार न्यूनतम दुई वर्षभन्दा बढी समय विदेशी मुलुकमा व्यतीत गरेको अभिलेखबाट प्रमाणित हुने व्यक्ति भिजिट भिसाका लागि योग्य हुन्छन् । त्यस्ता व्यक्तिले न्यूनतम उच्च माध्यमिक तहको औपचारिक शिक्षा वा सो सरहको प्राविधिकव्यावसायिक सीप दक्षता हासिल गरेको र गन्तव्य मुलुकमा बोलिने अन्तर्राष्ट्रिय भाषाको राम्रो ज्ञान लिएको हुनुपर्छ । एकाघरको नातेदारका साथमा जाने तथा एकाघरको व्यक्तिको आमन्त्रण र प्रायोजनमा भिजिट भिसामा जान पाइने प्रतिवेदनमा उल्लेख छ । यस्तै, गन्तव्य मुलुकमा रहेको नियोगबाट प्रमाणित कागजातसहित सिफारिस भएका, सरकारी कामको सिलसिलामा जाने कर्मचारीव्यक्ति, अन्तर्राष्ट्रिय कारोबार गर्ने बैंक तथा वित्तीय संघसंस्था एवं अन्तर्राष्ट्रिय गैरसरकारी संघसंस्थाका प्रतिनिधि, नेपालमा सामान आयातनिर्यात गर्ने व्यावसायिक संघसंस्थाका प्रतिनिधिव्यावसायिक कम्पनीफर्मका सञ्चालकव्यवसायीलाई पनि भिजिट भिसामा जान रोक छैन ।"
अदालतलाई नधम्क्याउन माओवादीलाई आग्रह,"(काठमाडौं)द्वन्द्वपीडित र अधिकारवादीले सर्वोच्च अदालतलाई नधम्क्याउन माओवादीलाई आग्रह गरेका छन् । मानवअधिकारको रक्षा गर्नुपर्ने जुनसुकै मामिलामा अदालत प्रवेश गर्न सक्ने पनि उनीहरूले बताएका छन् । प्रधानमन्त्री पुष्पकमल दाहाललाई पक्राउ गरी अनुसन्धान गराइपाऊँ भन्ने व्यहोराको रिट दर्ता गराउन सर्वोच्च अदालतले गरेको आदेशपछि माओवादीले तत्काल त्यसको विरोध गर्दै अदालतलाई सचेत गराएको थियो । माओवादीले विज्ञप्ति नै जारी गरेर सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगले द्वन्द्वकालीन मानवअधिकार उल्लंघनका घटना हेर्ने भएकाले त्यसको क्षेत्राधिकारभित्र अदालतले प्रवेश गर्न र कारबाही अगाडि बढाउन नपाउने जनाएको थियो ।माओवादीको कदमलाई पीडित र अधिकारवादीले धम्कीपूर्ण भन्दै विरोध गरेका छन् । संविधान र मौलिक हकको रक्षा गर्ने अधिकार सर्वोच्च अदालतलाई छ, राष्ट्रिय मानवअधिकार आयोगकी आयुक्त लिली थापा भन्छिन्, सोह्र वर्षदेखि अलपत्र परेको संक्रमणकालीन न्यायको मामिलामा सर्वोच्चले बोल्न नसक्ने भन्ने हुँदैन । यसो किन गरेको भनेर कसैले पनि अदालतलाई धम्की दिनु आपत्तिजनक छ ।जवाफदेही निगरानी समितिले सोमबार विज्ञप्ति जारी गर्दै अदालतलाई सचेत गराउने माओवादी निर्णयप्रति आपत्ति जनाएको छ । अदालतले जे गर्नुपर्ने हो, त्यही गरेको छ, मानवअधिकार आयोगका पूर्वअध्यक्ष तथा पूर्वप्रधानन्यायाधीश अनुपराज शर्मा भन्छन्, मानवअधिकारको रक्षा गर्नुपर्ने जुनसुकै मामिलामा सर्वोच्च अदालत प्रवेश गर्न सक्छ, यसमा दलहरूले अदालतलाई धम्की दिन मिल्दैन ।नेपालको संविधान, अदालतका फैसला, अन्तर्राष्ट्रिय कानुन एवं सिद्धान्तबमोजिम द्वन्द्वकालमा भएका घटनाको सत्यतथ्य जानकारी, न्याय र परिपूरण पाउने हक पीडितलाई रहेको भन्दै सर्वोच्चले दाहालविरुद्ध परेको रिट दर्ता गर्न शुक्रबार आदेश दिएको थियो । त्यसमाथि छलफल गर्न आइतबार माओवादीले बैठक डाकेर संक्रमणकालीन न्यायिक आयोगहरूको क्षेत्राधिकारभित्रका मुद्दा मामिलामा हात नहाल्न सर्वोच्चलाई स्मरण र सचेत गराएको थियो । कानुनविद्हरूले माओवादीको उक्त टिप्पणीलाई हतारको प्रतिक्रिया र अनुपयुक्त भाषाको प्रयोग भनेका छन् । प्रधानमन्त्रीको दलले कठोर भाषामा जे भनेको छ, त्यसमा सर्वोच्चलाई किटान नगरे पनि कसलाई भनेको भन्ने बुझिन्छ, संविधानविद् विपिन अधिकारी भन्छन्, तर के भुल्नुहुँदैन भने सर्वोच्चले निहुँ खोजेर यो आदेश गरेको होइन, बरु शान्ति प्रक्रियामाथि दलहरूले गरेको चाहिनेभन्दा बढी खेलबाडलाई रोक भनेको हो ।शान्ति प्रक्रियामै अन्तरिम संविधान जारी भएको दुई वर्षभित्र टुंग्याउने भनिएको संक्रमणकालीन न्यायको मामिलालाई डेढ दशकसम्म दलहरूले बेवास्ता गरेकाले सर्वोच्च बोल्नैपर्ने अवस्थामा पुगेको अधिकारीको निष्कर्ष छ । न्यायको अन्तिम ढोका सर्वोच्च भएकाले त्यहाँ जानबाट रोक्ने र अदालतलाई धम्क्याउने काम आफूहरूलाई अस्वीकार्य हुने द्वन्द्वपीडितको टिप्पणी छ । दलहरू आफू सत्ताको तर मार्ने र हामीलाई अनेक बहानामा झुलाउने खेलमा छन्, माओवादीद्वारा मारिएका लमजुङका शिक्षक मुक्तिनाथ अधिकारीका छोरा सुमन अधिकारी भन्छन्, देखावटी आयोग गठन गरेर न्याय पाउने पीडितको अधिकारमाथि दलहरूले खेलबाड नगरेको भए हामीले सर्वोच्चको ढोका ढक्ढक्याउन जानुपर्ने थिएन ।फौजदारी न्यायका प्रक्रिया निष्क्रिय, शून्य वा निष्प्रभावी अवस्थामा रहनुहुँदैन भन्दै सर्वोच्चले रिट दर्ता हुने निर्णय गरिरहेका बेला अन्तर्राष्ट्रिय समुदायलाई विश्वस्त तुल्याउन पूर्वकानुनमन्त्री गोविन्द शर्मा कोइराला जेनेभामा दौडधुप गरिरहेका छन् । अचानक फेरिएको सत्ता समीकरणपछि परराष्ट्रमन्त्री विमला राई पौड्याललाई रोकेर प्रधानमन्त्री दाहालले आफ्ना विश्वासपात्र बन्दीलाई मानवअधिकार परिषद्को ५२ औं बैठकमा बोल्न गतसाता जेनेभा पठाएका थिए । बैठकमा फागुन १६ मा बोल्दै बन्दीले नेपालको संक्रमणकालीन न्याय पीडितमैत्री भएर अघि बढ्ने र छिट्टै टुंगोमा पुग्ने बताएका थिए । त्यसको भोलिपल्ट उनले राष्ट्रसंघको मानवअधिकार उच्चायुक्तलाई भेटेका थिए । बन्दीले कान्तिपुरसँगको कुराकानीमा युरोप, अमेरिका, बेलायत, अस्ट्रेलिया र अरू थुप्रै देशका प्रतिनिधिमण्डललाई भेटेर संक्रमणकालीन न्यायप्रक्रिया सन्तोषजनक ढंगले अघि बढिरहेकोबारे ब्रिफ गरेर एक सातापछि फर्किने बताए । उनी जेनेभामा साइडलाइन मिटिङहरूमा व्यस्त छन् । मानवअधिकार आयोग तथा कूटनीतिक विश्लेषकहरूले गैरसरकारी हैसियतका व्यक्तिलाई सरकारले आफ्नो प्रतिनिधिमण्डलको प्रमुख बनाएर जेनेभा पठाएकामा सरकारको विरोध गरेका थिए । मन्त्री भएका बखत आफूहरूसँग गरेको परामर्शभन्दा फरक संशोधन विधेयक ल्याएर पीडकलाई आममाफी दिने प्रयास गरेका व्यक्तिलाई सरकारले जेनेभा पठाएर अन्तर्राष्ट्रिय समुदायको आँखामा छारो हाल्न खोजेको भन्दै द्वन्द्वपीडितले पनि विरोध गरेका छन् ।पूर्वमन्त्री बन्दीले अघिल्लो संसद्मा पेस गरेको टीआरसी ऐन संशोधन विधेयकमा क्रूर यातना दिई वा निर्ममतापूर्वक ज्यान मारेको, जबर्जस्ती करणी, जबर्जस्ती व्यक्ति बेपत्ता पार्ने कार्य र अमानवीय र क्रूरतापूर्वक दिएको यातना बाहेक हत्या, अपहरणलगायतका अन्य सबै अपराधलाई मानवअधिकारको सामान्य उल्लंघन भनेर क्षमादान दिन मिल्ने प्रावधान थिए । पीडित र अन्तर्राष्ट्रिय समुदायले त्यसको विरोध गरेका थिए । विचाराधीन अवस्थामा रहेकै बेला संसद्को अवधि सकिएपछि विधेयक तुहिएको थियो । सरकारले त्यही विधेयकलाई फेरि अघि बढाउने भएको छ । सरकारले पुरानै विधेयकलाई अघि बढाए अदालतको सक्रियता बढ्न सक्ने संविधानविद् अधिकारीको विश्लेषण छ ।"
द्वन्द्वकालीन मुद्दामा सबै माओवादीको एउटै स्वर,"(काठमाडौं)प्रधानमन्त्री एवं माओवादी अध्यक्ष पुष्पकमल दाहाललाई पक्राउ गरी अनुसन्धान गर्नुपर्ने मागसम्बन्धी मुद्दा दर्ता गर्न सर्वोच्च अदालतले आदेश जारी गरेपछि संक्रमणकालीन न्यायका विषयमा माओवादी र पूर्वमाओवादी सबै नेताले एउटै स्वर बनाएका छन् । दसवर्षे सशस्त्र द्वन्द्वमा एकै ठाउँ रहेका तर शान्ति प्रक्रियापछि छुट्टाछुट्टै राजनीतिक दलमा आबद्ध भएका उनीहरूले द्वन्द्वकालीन मुद्दालाई विस्तृत शान्ति सम्झौताअनुसार गठित आयोगबाटै किनारा लगाउनुपर्नेमा जोड दिएका छन् । प्रधानमन्त्री दाहालविरुद्धको निवेदन दरपीठ गर्ने सर्वोच्च प्रशासनको निर्णय बदर गर्न सर्वोच्च अदालतले शुक्रबार आदेश दिएको थियो । आदेश लिखित रूपमा सार्वजनिक भएकै दिन आइतबार दाहाल नेतृत्वको माओवादी केन्द्रले विज्ञप्ति जारी गर्दै आपत्ति जनाएको थियो । आइतबार नै जनयुद्धका सहिद तथा बेपत्ता योद्धाका योगदान र नेतृत्वको दायित्व विषयक अन्तरक्रियामा प्रधानमन्त्री दाहालले विभिन्न धारमा रहेका माओवादी एक ठाउँमा उभिनुपर्ने महसुस भएको बताएका थिए । माओवादी शक्ति अहिले विभिन्न धारमा हुँदा प्रतिक्रियावादीहरूले भ्रम छर्ने, घेरा हाल्ने षड्यन्त्र गरिराखेका छन्, उनले भने, अहिले एकताबद्ध हुनुपर्छ भन्ने आवश्यकता बोध भएको छ । माओवादी शक्ति कमजोरी भएको छैन । एक ठाउँमा जम्मा भएर लाखौं जनता सडकमा उतार्ने हो भने माओवादीले फेरि एक पटक विजय यात्रा सुरु गर्न सक्छ ।अन्तरक्रियामा नेकपा महासचिव नेत्रविक्रम चन्दले प्रधानमन्त्री दाहालमाथि मुद्दा दर्ताको षड्यन्त्र भइरहे २०६० अघिको माओवादी ब्युँताउन तयार हुनुपर्ने बताए । प्रचण्डलाई मुद्दा दर्ता गर्दा कोही बोल्दैनन् । मैले बोलें । उहाँको पार्टी कता गयो ? माओवादीलाई अपराधी बनाउन खोजे इतिहास दोहोरिन्छ, उनले भनेका थिए, हामीले ऊर्जा भर्न थाल्यौं भने ६० सालको माओवादी फेरि आउँछ । हामी निराश हुने अवस्था छैन । माओवादीका पूर्वउपाध्यक्ष एवं नेपाल समाजवादी पार्टीका अध्यक्ष बाबुराम भट्टराईले उक्त कार्यक्रममा माओवादीसहित वाम लोकतान्त्रिक शक्ति मिलेर समाजवादी केन्द्र बनाउनुपर्ने बताए । विभिन्न शक्तिमा विभाजन भएका माओवादी र समाजवादीलोकतान्त्रिक शक्ति एक ठाउँमा आउन जरुरी छ, उनले भने, सबै मिलेर अग्रगामी विकल्प दिनुपर्छ ।सशस्त्र द्वन्द्वमा सँगै रहेका माओवादीहरू विभाजित भएर माओवादी केन्द्र, क्रान्तिकारी माओवादी (मोहन वैद्य), नेपाल समाजवादी पार्टी (बाबुराम भट्टराई), नेकपा (नेत्रविक्रम चन्द), नेकपा बहुमत (हेमन्तप्रकाश वली) र एकीकृत नेकपा (गोपाल किराती) मा आबद्ध छन् । पूर्वमाओवादी नेता रामबहादुर थापा, टोपबहादुर रायमाझी, लेखराज भट्ट र मणि थापालगायत एमालेमा छन् । दसवर्षे सशस्त्र द्वन्द्व सही थियो भन्नेमा माओवादी र पूर्वमाओवादी नेतादलमा विवाद छैन । माओवादी केन्द्र र नेपाल समाजवादी पार्टीबीच एकता प्रक्रिया अन्तिम चरणमा पुगेको छ । माओवादी र नेसपाले एउटै चिह्नमा प्रतिनिधिसभा र प्रदेशसभा सदस्यको चुनाव लडेका थिए । दुवै पार्टी अहिले सहकार्यमै छन् । चन्द नेतृत्वको नेकपाबाट २०७८ वैशाखमा अलग भएर हेमन्तप्रकाश वलीको नेतृत्वमा गठन भएको नेकपा बहुमत माओवादी केन्द्रसँग नजिकिएको छ । माओवादी आन्दोलनलाई एकताबद्ध भएर जानुपर्छ भन्ने छ, नेकपा बहुमतका वरिष्ठ नेता धर्मेन्द्र बाँस्तोलाले भने, पार्टी एकीकरण भने तत्काल नहुन सक्छ । उनले जनयुद्धका उपलब्धिलाई रक्षा गर्न माओवादी शक्ति एक ठाउँ उभिन जरुरी रहेको बताए । बाबुरामजी र म कुराकानी गर्दै धेरै अघि बढेका छौं । धर्मेन्द्र बाँस्तोलाजीसँग मेरो पटकपटक कुरा भएको छ । हामी विभिन्न भँगालामा गए पनि एकीकृत भयौं अनि सबै अनुभव हाम्रै हुन् भन्यौं भने हाम्रो एकतालाई कसैले रोक्न सक्दैन, माओवादी अध्यक्ष दाहालले भने ।क्रान्तिकारी माओवादीका वरिष्ठ नेता सीपी गजुरेलले संक्रमणकालीन न्यायलाई टुंगोमा पुर्याउने विषयमा सबै माओवादीबीच मोर्चाबन्दी हुने बताए । संक्रमणकालीन न्याय टुंगो लगाउने नाममा फौजदारी मुद्दाबाट अघि बढ्न खोज्दा स्वाभाविक रूपमा हामी एक ठाउँमा उभिएर आन्दोलन गर्नुपर्ने अवस्था आउँछ, उनले भने । चिराचिरामा विभाजित माओवादी वैचारिक रूपमा एक ठाउँमा आएर तत्काल एकीकरण हुने सम्भावना भने नभएको गजुरेलको भनाइ छ । सबै माओवादीबीच एकीकरण हुने अवस्था छैन, उनले भने, प्रचण्ड र बाबुरामजीहरू छिट्टै मिल्न सक्नुहुन्छ । माओवादी केन्द्रका सचिव राम कार्कीले संघीय गणतन्त्रप्रति आक्रमण गर्ने स्पष्ट संकेत देखिइरहेको अवस्थामा माओवादी शक्ति एक ठाउँमा आउने परिस्थिति बन्ने बताए । आन्दोलनबाट राजतन्त्र फर्काउने कुरा गर्छन् । प्रतिगामी शक्ति सलबलाएका छन्, उनले भने, माओवादीले छाड्दै गएका समावेशीका मुद्दा र संघीय गणतन्त्रलाई कसरी सघन बनाउने बहस सुरु भएको छ । नेसपा अध्यक्ष भट्टराईले सशस्त्र द्वन्द्वकालीन मुद्दा शान्ति सम्झौताअनुसार नै निरूपण हुनुपर्ने बताए । बहालवाला प्रधानमन्त्रीलाई मुद्दा लगाउनै पाइन्न भनेको होइन, मजाले पाइन्छ । म आफैं प्रधानमन्त्री छँदा थुप्रै मुद्दा खेपेको छु, अदालतमा हाजिर भएको छु, उनले भने, तर शान्ति सम्झौताअनुसार जनयुद्धकालीन मुद्दा सत्य निरूपण मेलमिलाप आयोगले हेर्ने हो, नियमित अदालतले होइन । प्रधानमन्त्री प्रचण्डको हकमा पनि त्यही हो । उनले स्वार्थ समूह ले संक्रमणकालीन न्यायसम्बन्धी प्रक्रियालाई गिजोलेको टिप्पणी पनि गरे । माओवादीहरूबीच भावनात्मक सम्बन्ध कायम रहेकाले अप्ठ्यारो परिस्थितिमा मिल्न सक्ने भट्टराईको भनाइ छ ।"
कुश्मा जगाउने पर्यटन पौरख,"(पर्वत)सिन्धुपाल्चोकको खाडीचौरमा जन्मेका राजु कार्कीमा सानै उमेरदेखि साहसिक पर्यटनमा चाख थियो । त्यसताका घरबाट ६० किलोमिटर परको भोटेकोशी नदी छेउको द लास्ट रिसोर्ट मा बन्जी खेल्न पुग्थे । आफ्ना मामाले बन्जीमा काम गर्ने भएकाले उनलाई नियमितजसो त्यहाँ जान सहज थियो । मामाकै सम्पर्कमा रहँदै गर्दा कार्कीले द लास्ट रिसोर्ट ले कर्मचारी मागेको थाहा पाए । २१ वर्षको उमेरमा आवेदन दिएका उनी छनोट पनि भए । रिसोर्टमा बन्जी मास्टरसमेतको भूमिकामा रहेर करिब ७ वर्ष काम गरे । त्यसबेला बन्जीको प्राविधिक र व्यवस्थापकीय पक्षमा अनुभव हासिल गर्ने उनलाई अवसर मिल्यो । त्यहीं काम गर्दागर्दै उनले फ्रान्सेली नागरिक फ्लोरेन्स सँग विवाह गरे । पेसाले इन्जिनियर फ्लोरेन्सको साथमा उनलाई फ्रान्स पुग्ने अवसर मिल्यो । भोटेकोशीमा प्रायः विदेशीहरू बन्जी गर्न आउँथे, कार्की भन्छन्, फ्लोरेन्ससँगको चिनजानले एड्भेन्चर टुरिजमको अवस्था बुझ्न युरोप जाने अवसर मिल्यो । युरोप भ्रमणका अवसरमा उनले फ्रान्सबाहेक बेल्जियम, स्विट्जरल्यान्डलगायत देशमा साहसिक खेल तथा पर्यटनबारे बुझ्ने अवसर पाए । तीन वर्षपछि नेपाल फर्किएर उनले साहसिक पर्यटनमा लगानी गर्ने सोच बनाए । नेपालका धेरै स्थानमा पुगे । भोटेकोशीकै द लास्ट रिसोर्ट का सञ्चालकसँग पनि आफ्नो योजना र लगानीको प्रतिफलबारे प्रस्ताव लगेका भए पनि उनीहरूले स्वीकार गरेनन् । त्यसपछि केही समय देशका विभिन्न जिल्ला घुमे । साहसिक पर्यटनमा लगानी गर्ने योजनासहित घुम्दै गर्दा कुश्मा आइपुगेको स्मरण राजु गर्छन् । कुश्मा र बागलुङको बलेवालाई जोड्न सके भोटेकोशीभन्दा उत्कृष्ट गन्तव्य हुन्छ भन्ने लागेर यहाँका केही युवा साथीलाई योजना सुनाएँ, कार्कीले सम्झिए, उहाँहरूले सहजै स्विकार्नुभयो । त्यसपछि राजुले ६ जनाको टिम बनाए । त्यसमा उनीसहित युवराज जोशी, नेत्र पराजुली, राजन जोशी, नवराज शर्मा, प्रकाश कर्माचार्य थिए । सुरुमा अनुमानित १५ करोडको लगानीमा बन्जी तयार गर्ने गरी योजना बन्यो । सबैको सहमतिमा सबै प्रक्रिया पूरा गरेर द क्लिफ कम्पनी खडा भयो । द क्लिफको अर्थ ठाडो भीर हो, लगानीकर्तामध्येका नेत्र पराजुली भन्छन्, भीरमा एड्भेन्चर हब बनाउने योजना हो । कति सफल भइयो भन्ने हाम्रा ग्राहकले नै प्रमाणित गरिरहनुभएको छ ।बन्जी सञ्चालनमा आएको एक वर्ष नबित्दै कोभिड महामारीकै बीचमा कुश्माकै युवा व्यवसायीको समूहले अर्को साहसिक पर्यटनमा करोडौं लगानी सुरु गर्यो । स्थानीय नरेन्द्र खत्री, रामचन्द्र जोशी, विदुर पौडेल, सागर जोशी, सूर्यबहादुर क्षेत्री, राजकुमार बस्नेत र सुनील बानियाँको करिब ११ करोडको लगानीमा साहसिक जिप लाइनको निर्माण पूरा भएको हो । २०७८ मंसिरमा सुरु भएको हार्नेस जिपलाइन कम्पनीले एक वर्षमै जिपलाइन सुरु गर्यो । जिपलाइनको काम सकेर रिसोर्टलगायत अरू संरचना निर्माणको काम अन्तिम चरणमा छन् । जिपलाइनसँगै कालीगण्डकीको तीरमा अत्याधुनिक रिसोर्ट, मुलुककै अग्लो कपल पिङ, स्विमिङ पुल, सिसाको पुल, कालीगण्डकीमा र्याफ्टिङलगायत आकर्षक खेलसमेत हार्नेस जिपलाइन कम्पनीले ल्याएको छ । कम्पनीका अध्यक्ष सुनील बानियाँका अनुसार हालसम्म करिब २५ करोड लगानी भइसकेको छ । गत जेठबाट जिपलाइनको व्यावसायिक कारोबार सुरु गरेका युवाको समूहले रिसोर्टलगायत संरचनाका निर्माण सकेर यतिबेला कुश्मालाई साहसिक पर्यटनमा मुलुकभित्र र बाहिर चिनाउने अभियानमा लागेका छन् । साहसिक पर्यटनका पारखीका लागि नेपालकै नमुना हुने लगानीकर्ताको दाबी छ । लगानीकर्ता एवं कुश्माका नगरप्रमुख रामचन्द्र जोशीका अनुसार उक्त कम्पनी दक्षिण एसिया क्षेत्रमै साहसिक पर्यटनमा उत्कृष्ट हो । बन्जीनजिकै कुश्मा नगरपालिका५ स्थित चाक्ले डिलबाट सुरु हुने साहसिक जिपलाइनको यात्रा कुश्मा४ अर्मादीको साउनेबगर पुगेर टुंगिन्छ । एक हजार चार सय मिटर लामो जिपलाइनमा सुरु गति १३० किलोमिटर प्रतिघण्टा तथा अन्तिम गति १८ किलोमिटर प्रतिघण्टा हुने कम्पनीले जनाएको छ । कालीगण्डकीको खोचमा रहेको जिपलाइनको सबैभन्दा बढी उचाइ कालीगण्डकीदेखि २३८ मिटर हुनेछ । जिपलाइनमा यात्रा गर्दा दुई पटक कालीगण्डकी वारपार हुन्छ । कम्पनीले साउनेबगरमा आकर्षकबीच रिसोर्टको निर्माणका लागि १७ रोपनी जग्गामा संरचना तयार भइसकेका छन् । बन्जी र जिपलाइनमा लगानी गरेका कुश्माका युवाका कारण पर्यटन व्यवसायमा लगानी गर्ने अन्य लगानीकर्तालाई समेत कुश्माले जोस थपिदिएको छ । मैले कुश्मामा बन्जीलगायत संरचनाकै कारण युरोपमा दुःख गरेर जोडेको सम्पत्ति यहाँ लगानी गरेको हुँ, कुश्मामा ९ करोडको लगानीमा होटल सञ्चालन गरेका ओम श्रेष्ठ भन्छन्, कोभिड महामारी नभएको भए अहिले पर्यटकले थामिसक्नु हुने थिएन ।कुश्मा र बलेवा जोड्न यसअघि पनि अन्य झोलुंगे पुल बनिसकेकाले बन्जीका लगानीकर्तालाई करिब साढे ५ सय मिटर लामो ह्यांगिङ ब्रिज निर्माण गर्न कठिन थिएन । दुइटा भीर जोड्न नमुना पुल बनाएर एड्भेन्चर टुरिजमका रूपमा विस्तार गर्ने गरी टिम अघि बढ्यो । लगानीकर्ता युवराज जोशीका अनुसार पुल निर्माण हुन मात्रै करिब ६ वर्ष लाग्यो । कुश्माबाट बागलुङको बलेवासम्म पुग्ने झोलुंगे पुल तयार भएपछि यो टिमको मुख्य योजना सफल भयो । टिमले २०७३ मा कुश्मामा बन्जीको सम्भाव्यता अध्ययन सुरु गरेको थियो । योजनाअनुसार काम सकिनै लाग्दा कोरोना फैलियो । झन्डै एक वर्ष पर्यटन व्यवसाय ठप्पजस्तै बन्यो । करोडौंको लगानी डुब्ने चिन्ता थियो । लगानी डुब्ने डरले बैंकले पनि लगानी गर्न मानेनन् । जसोतसो टिमले लगानी थप्दै संरचना विस्तार गर्दै अघि बढ्यो । बन्जी र स्विङसँगै कोरोनाकै समयमा क्रेजीब्रिज, गुलेली पिङ, स्काईचेयर, फेमिलीपिङ, हर्सराइडिङ, स्काई साइक्लिङलगायत पूर्वाधार तयार भइसके । कोरोनाकै त्रासका बेला २०७७ असोजमा द क्लिफ औपचारिक रूपमा सुरु भयो । पहिलो दिनमै नेपाल प्रहरीका करिब डेढ सय जनाले प्याकेजमा बन्जी गरे । टिमलाई हौसला मिल्यो । कोरोनाको पर्वाह नगरी बन्जी खेल्न र हेर्न आए, द क्लिफका अध्यक्ष कार्की भन्छन्, त्यसले हामीमा उत्साह थप्यो । अहिलेसम्म आन्तरिक पर्यटकले धानिएका छौं । अहिले सिजनको बेला द क्लिफ का दर्जन बढी साहसिक खेलमा करिब एक हजार हाराहारी पर्यटकको आगमन हुन्छ । कम्पनीमा हाल ७२ जना पूर्णकालीन कर्मचारी छन् । द क्लिफको पोखरा र काठमाडौंमा सम्पर्क कार्यालय सञ्चालनमा छन् । हामीले लिने सय रुपैयाँको टिकटमा पनि राज्यलाई नियमअनुसारको ट्याक्स बुझाएका छौं, लगानीकर्ता पराजुली भन्छन्, हामीले आफूमात्रै नभएर कुश्मा र समग्र राज्यलाई योगदान गरेका छौं ।पर्यटन क्षेत्रमा योगदान पुर्याएबापत नै गत वर्ष द क्लिफ का अध्यक्ष कार्की जनसेवाश्री पदकबाट समेत विभूषित भइसकेका छन् । द क्लिफ पर्यटनका क्षेत्रमा लगानी गरेर यस क्षेत्रबाट सरकारलाई सबैभन्दा धेरै राजस्व तिर्ने निजी कम्पनीका रूपमा समेत दर्ज भएको छ । पछिल्लो समय बन्जी र साहसिक पर्यटन भन्नासाथ कुश्मा सम्झिने कैयौं भइसकेका छन् । डरमै मज्जा हुन्छ । जति डर उति मज्जा, कुश्माको बन्जीको डोरीबाट उक्लिँदै गरेका धादिङको नीलकण्ठ६ का उमेश थापा भन्दै थिए, यत्तिको डर नभए बन्जी आउनुको मज्जा हुँदैन । उनीसँगै आएका अन्य चार युवाले तीन दिनअघि नै टिकट बुक गरेर बन्जी गरे । आफ्नै देशभित्र यस्तो सुविधा हुँदाहुँदै किन नआउने भनेर समय निकालेर यहाँसम्म आयौं । सोचेभन्दा धेरै रमाइलो भयो, थापासँगै आएका विनोद क्षेत्रीले भने । कालीगण्डकीको कहालीलाग्दो खोचमा करिब अढाई सय मिटर लामो डोरी खुट्टामा बाँधेर बगिरहेको कालीगण्डकीमै पुग्ने गरी हाम फाल्ने जो कोहीको एकपटक मुटु थर्किन्छ । पहिलो पटक हाम फाल्दा फर्किएर आउँछु जस्तो लाग्दोरहेनछ, बन्जी गरेर फर्किएका क्षेत्रीले थपे, तर, माथि आएपछि त्यो बेलाको मज्जा अनुभव गर्दा पनि बिछट्टै रमाइलो अनुभूति भयो । उमेश र क्षेत्रीजस्तै अहिले बन्जीमा हाम फाल्न आउने युवायुवतीको संख्या दैनिक ५ दर्जनभन्दा बढी छ । कुनै बेला साहसिक पर्यटन भनेपछि गोरो छाला भएकाको अनुहार झल्किन्थ्यो । तर, कुश्मामा सञ्चालित बन्जी, स्विङ, जिपलाइन, स्काई साइक्लिङ, स्काई ग्लाइडिङलगायत संरचनामा झुम्मिएका आन्तरिक पर्यटकका कारण त्यो सोच फेरिएको मात्रै छैन, साहसिक पर्यटनको सम्भावना पनि उजागर गरिदिएको छ ।"
नेयमरको व्यावसायिक खेल,सन् २००९ मा आजकै दिन (मार्च ७) मा ब्राजिली फुटबल खेलाडी नेयमरले व्यावसायिक खेल जीवन सुरु गरेका थिए । उनले १७ वर्षको उमेरमा नै ब्राजिली क्लब सान्तोस एफसीबाट व्यावसायिक खेल जीवन सुरु गरेका हुन् । नेयमरले पहिलो खेलमा सान्तोस एफसीका लागि अन्तिम ३० मिनेट खेलेका थिए । ओएस्टेविरुद्धको उक्त खेल सान्तोसले २१ ले जितेको थियो । सान्तोसका लागि नेयमरले २३० व्यावसायिक खेल खेल्दै १३८ गोल गरेका थिए । त्यसपछि उनी २०१३ देखि स्पेनी क्लब बार्सिलोनाबाट खेल्न थालेका हुन् । बार्सिलोनाका लागि उनले १०५ खेल्दै १८६ गोल गरेका थिए । अगस्ट २०१७ यता भने उनले पीएसजीबाट खेल्न थालेका हुन् । पीएसजीका लागि नेयमरले १७३ खेल खेल्दै ११८ गोल गरिसकेका छन् । ब्राजिलको राष्ट्रिय टिमका लागि भने उनले हालसम्म १२४ खेलमा ७७ गोल गरेका छन् । सन् १९९२ को फेब्रुअरी ५ मा जन्मिएका नेयमरको पूरा नाम नेयमर डा सिल्भा सान्तोस जुनियर हो ।
दिलमाया२ मा महिला हिंसा र विभेद,"काठमाडौं (कास) महिलामाथि हुने घरेलु हिंसा र छोरीप्रतिको विभेदलाई मुख्य विषयवस्तु बनाएर निर्माण गरिएको फिल्म दिलमाया२ असार २९ मा सार्वजनिक प्रदर्शन हुने भएको छ । राजु गिरीको निर्देशनमा तयार भएको फिल्मको प्रदर्शनको मिति तय गर्नुका साथै आइतबार टिजरसमेत सार्वजनिक गरिएको छ । टिजरमा छोरीलाई परिवार र समाजले के कसरी विभेद र दमन गर्छ भन्ने देखाइएको छ । त्यसका साथै, महिलामाथि हुने घरेलु हिंसाका दृश्यहरूसमेत टिजरमा देख्न सकिन्छ । फिल्ममा किरण नेपाली र सेन्जल पौडेलको मुख्य भूमिका छ । फिल्ममा सविन बाँस्तोला, राजु गिरी, अस्मिता बस्नेत, नारायण खाती, हीरादेवी श्रेष्ठ, माया श्रेष्ठ, काजल गिरी, कंगना गिरी, कमल वली, मीठु मर्कर, बाबुराम शाक्य, एसपी उप्रेतीलगायत कलाकारले पनि अभिनय गरेका छन् । शंकर गिरी, पूर्णकला गिरी र सरिता गिरीले निर्माण गरेको फिल्ममा अर्जुन पोखरेल र राजेन्द्र बजगाईंको संगीत, रामजी लामिछानेको नृत्य निर्देशन छ भने देव महर्जनले द्वन्द्व निर्देशन गरेका छन् । राजु गिरी प्रोडक्सनअन्तर्गत निर्मित फिल्मको पटकथा र संवाद भने निर्देशक गिरीकै छ । फिल्मको छायांकन विष्णु निराकर र सुस्मिता खत्री तथा सम्पादन खुमबहादुर सुनार र संगीता खत्रीले गरेका हुन् । दिलमाया२ को पहिलो शृंखला २०६३ सालमा प्रदर्शन भएको थियो ।"
अन्नपूर्ण आरोहण गर्दै कतारी राजपरिवार सदस्य,"(म्याग्दी)संसारको अग्लो शिखर सगरमाथा आरोहण गर्ने पहिलो कतारी महिला हुन्, कतारको राजपरिवारकी सदस्य आस्मा विन्त थानी अल थानी । सन् २००२ को मे २७ मा सगरमाथा चढेकी थानी फेरि अर्को हिमाल चढ्नका लागि हाल नेपाल आइपुगेकी छन् । ८ हजार ९१ मिटर अग्लो अन्नपूर्ण हिमाल आरोहण गर्ने क्रममा उनी सोमबार बिहान कीर्तिमानी आरोही निर्मल पुर्जासँगै हेलिकोप्टरबाट म्याग्दीको दाना ओर्लेकी छन् । हेलिकोप्टरबाट ओर्लेपछि थानी र पुर्जालाई जन्मथलोमा बाजागाजासहित फूलमालाले स्वागत गरिएको थियो । त्यसलगत्तै थानीले केहीबेर विश्राम गरेकी थिइन् । म थानीसँगै अन्नपूर्ण हिमाल आरोहणमा जाने तालिका मिलाएर जन्मस्थल आएको छु । एकदुई दिन यहीं बस्छु । बाल्यकालमा खेलेका आँगन, बाटो र गाउँ डुल्छु । आफन्त पनि भेट्छु, जन्मस्थलमा आफन्तमाफ निकै खुसी बनेका आरोही पुर्जाले भने । उनले स्थानीय ज्ञानप्रकाश माविलाई सहयोग पुग्ने गरी अक्षय कोषसमेत स्थापना गर्ने बताए । हाम्रा छोरा, भतिजसमेत रहेका विश्व कीर्तिमानी आरोही पुर्जा र पाहुनालाई स्वागत गर्यौं, अन्नपूर्ण३ दानाका वडाध्यक्ष रमेश पुर्जाले भने, भोलि विद्यालयमा ३५४० लाखको अक्षय कोष राख्ने योजना छ । पर्सि हिमाल आरोहणका लागि बिदाइ गर्छौं । थानी र पुर्जा मौरिस हर्जोग पदमार्ग पछ्याउँदै बुधबार बिहान हेलिकोप्टरबाटै अन्नपूर्ण साउथ बेस क्याम्प जाने कार्यक्रम छ । थानीले यसअघि धौलागिरि, कञ्चनजंघा, लोत्से, अमादब्लम, मनास्लु र माउन्ट के२ को पनि सफल आरोहण गरिसकेकी छन् । सन् २०१९ अप्रिलमा अन्नपूर्ण आरोहण गरी प्रोजेक्ट पोसिवल १४७ अभियान सुरु गरेका निर्मल पुर्जाले २९ अक्टोबर २०१९ को बिहान स्थानीय समयअनुसार ८ः ५८ बजे चीनमा अवस्थित ८ हजार २७ मिटर अग्लो सिसापाङ्मा हिमाल आरोहण गरी विश्व रेकर्ड तोडेका थिए । पुर्जाले संसारका ८ हजार मिटरभन्दा अग्ला सबै १४ हिमाल १ सय ८९ दिन (६ महिना ६ दिन) भित्र आरोहण गरी कोरियाली पर्वतारोही किम च्याङ होले राखेको ७ वर्ष १० महिना ६ दिनको रेकर्ड तोडेका हुन् । पुर्जाका नाममा अहिले पनि आधा दर्जन बढी गिनिज बुकमा वर्ल्ड रेकर्ड कायम छन् । दुई वर्षको उमेरमा भारतीय सेनाका लाहुरे बाबुसँगै चितवन बसाइँ सरेका पुर्जा सेवा निवृत्त भएपछि आमाबाबुसँग रत्ननगरमै बस्छन् ।"
'शान्ति प्रक्रिया टुंगिएन भने विकराल रूप लिन सक्छ,"प्रधानमन्त्रीमा नियुक्ति भएपछि दाहालले मलाई बाध्यता छ, यस पटक जसरी पनि काम गरेर देखाउनुपर्छ भन्नुहुन्थ्यो । दुई महिना कटिसक्यो तर देखिने काम केही भएन नि ?पछिल्लो राजनीतिक घटनाक्रमले पक्कै पनि प्रभाव पारेको छ तर पनि प्रधानमन्त्रीको ध्यान काममा केन्द्रित छ । राष्ट्रपति निर्वाचनपछि सरकारले गति बढाउनुपर्छ । प्रधानमन्त्री नयाँ तरिकाले अघि बढ्न खोज्नुभएको छ । उहाँको काम गर्ने हिजो र आजको शैलीमा फरकपन छ । यस पटक कमजोरीको समीक्षा गर्दै काममा केन्द्रित हुनुभएको छ । राजधानीबाहिरको कार्यक्रममा नजाने र सरकारकै काममा लाग्ने भन्नुभएको छ । प्रधानमन्त्रीको सचिवालय र सल्लाहकारको टिमलाई पूर्णता दिने र कामको गति बढाउने गरी कार्ययोजना तयार गर्दै छौं ।"
महिलालाई उपचारमा पनि विभेद,"(काठमाडौं)एक संस्थामा जागिर गरिरहेकी २३ वर्षीया युवतीलाई टाउको दुख्ने समस्या छ । स्कुल पढ्दाताका नै जँचाउन अस्पताल लैजाँदा चिकित्सकले दृष्टि कमजोर भएकाले चस्मा लगाउन सुझाएका थिए । सुरुका केही वर्ष चस्माले काम गर्यो तर उनको टाउको दुखाइ निको भएन । उनलाई आफन्तले काठमाडौं बोलाएर सिभिल अस्पतालमा जँचाउन लगे । टाउकाको एमआरआई गरे । चिकित्सकले माइग्रेन भएको बताए । औषधि लेखिदिए । केही समय औषधिले काम गर्यो ।उनलाई ससाना भावनात्मक कुराहरूले पेच पर्थ्यो । ज्यान हेर्दा बलियो देखिने तर जतिबेलै टाउको दुख्यो भन्ने भएपछि परिवारले गाली गर्न थाले, यसले झन् टाउको दुखाउन थाल्यो, उनले सुनाइन् । यसपछि उनलाई आफन्तले काठमाडौं बोलाएर मनोचिकित्सककामा उपचार गराउन लगे । मनोचिकित्सकका अनुसार उनी मानसिक रूपले निकै संवेदनशील भावना भएकी छन् । औषधि लेखिदिए । बेलाबेला फलोअपमा बोलाए । उनको टाउको दुखाइ पनि केही हदसम्म निको हुने गर्थ्यो तर धनकुटाको पहाडी विकट गाउँबाट काठमाडौं धाइरहन सहज हुन्नथ्यो । यत्तिकैमा पढाउन थालिन् । खानपिन नमिल्दा र अरूले रुखो बोलिदिँदा टाउको दुख्ने भइरहन्छ ।एक दिन उनका बाआमाले मोरङ घर भएका आफन्तसँग कुराकानीका क्रममा आफ्नी छोरीको बारम्बार टाउको दुख्ने समस्या सुनाए । ती आफन्तले स्थानीय रेडियोमार्फत झापाको धुलाबारीस्थित जडीबुटी उपचार केन्द्रमा उपचार गराउँदा आफ्नो चिनजानका मान्छेहरूको व्यथा निको भएको सुनाएछन् । आफन्तमार्फत केन्द्रका वैद्यकोमा पुर्याए । वैद्य भनिनेले उनलाई नराम्रो छुवाइ र असहज खालको गतिविधि देखाउन थाले । आफन्तको विश्वासमा परेर मलाई बुबाले पठाउनुभयो तर त्यसको चालचलन मलाई मन परेन, १६१७ वर्षका केटीहरूको योनीमा खै केके बिबिरा आएको हुन्छ भन्थ्यो, निको पारेको छु भन्थ्यो, उनले सुनाइन्, मेरो टाउकाको दुखाइ हो तर त्यसले मेरो लुगाभित्र हात लान खोज्यो, छातीभित्र हात घुसार्न खोज्यो, मैले अस्वीकार गरें । अनि पिनास भएको भन्दै प्लास्टिकमा कालो पदार्थ दिएर पठायो । एक हजार रुपैयाँ तिरायो । आफन्तको घरदेखि उक्त जडीबुटी केन्द्रसम्म ओहोरदोहोर गर्दा अटोमा मात्रै २५ सय रुपैयाँ खर्च भयो । अटोवालाले ती व्यक्तिले जडीबुटीबाट उपचारका नाममा केटीहरूलाई दुर्व्यवहार गर्ने गरेको सुनाएपछि उनी झन् डराइन् । उनले यो कुरा परिवारमा सुनाइन् तर बुबाले गाली गर्दै वैद्यले औषधि भनेर दिएको कालो पदार्थ खान लगाए । तर, उनले मानिनन् । बेलाबखत आँखाको उपचारका लागि फलोअप गरिरहन्छिन् । टाउको दुख्ने समस्या छँदै छ । यत्तिकैमा एक दिन उनका अभिभावकले अचानक विवाह गरिदिने प्रस्ताव राखे । उनले आफू अहिले विवाह गर्ने मनस्थितिमा नरहेको बताइन् तर अभिभावकले थर्काए । उनले काठमाडौं गएर राम्रो अस्पतालमा उपचार गर्ने सोच बनाएको अढाई वर्ष भइसक्यो । उपचार गर्न जान पाएकी छैनन् । मैले काठमाडौं उपचार गर्न जान्छु भन्दा बाटो टाढा छ, एक्लै छोरी मान्छे जान गाह्रो हुन्छ, पछि उता जाने साथीहरू पाएका बेला जानु भनेर बुबाले भन्नुभएको यत्रो वर्ष भइसक्यो, उनले भनिन्, भाइले काठमाडौं जान्छु भन्यो भने उसलाई चाहिँ विराटनगरबाट जहाजको टिकटै काटेर पठाइदिनुहुन्छ ।बुबाले दोस्रो विवाह गरेपछि ३० वर्षीया प्राची घिमिरेका दुःखका जिन्दगी सुरु भए । उनले सात कक्षा मात्रै पढ्न पाइन् । जोरपाटीस्थित घरमा बस्न नसक्ने भइन् । उनी होटल, रेस्टुराँमा भाँडा माझ्दै जीविका चलाउन थालिन् । सोह्राखुट्टेमा साथीहरूसँग डेरामा बस्थिन् । उनीहरू मजदुरी गरेर डेरा भाडा तिर्थे । बेलाबेला घर आउजाउ गर्थिन् । घरमा बा, आमा र कान्छीआमा छन् । भाइ महांकालतिर बस्छन् ।साथीहरू बिस्तारै आफ्नै बाटो लागे । कोही विवाह गरे । कोही विदेश गए । उनमा गत वर्ष फागुनदेखि फोक्सोको समस्या देखियो । काम गरेर खान नसक्ने भइन् । लाजिम्पाटका चिनेका दाइहरूले मानव सेवा आश्रममा खबर गरिदिए । आश्रमले बलम्बु अस्पताल लगेर उपचार गरिदियो । फोक्सोमा जमेको पानी निकालियो तर बेलाबेला दुखिरह्यो । केही समय राखेपछि आश्रमले प्राचीलाई जोरपाटीस्थित परिवारसँग पुनर्मिलन गराइदियो । आश्रममा सही गर्ने बेला राख्छौं भने तर घरमा राखेनन् अनि दिदीहरूकोमा बसें, त्यताबाट यहाँ आएर बसिरहेको छु, रविभवनस्थित आमाको घरमा आश्रय लिइरहेकी उनले भनिन्, पहिले काम गरिखान सक्ने हुँदा बरु घरमा आउजाउ हुन्थ्यो, अचेल छैन ।नेपाल जनसांख्यिक तथा स्वास्थ्य सर्वेक्षण २०१६ अनुसार हरेक १० महिलामा ८ भन्दा बढी (८३ प्रतिशत) महिलाले स्वास्थ्य सेवाको पहुँचमा कम्तीमा एउटा समस्या भोग्दै आएका छन् । स्वास्थ्य संस्थामा पर्याप्त महिला स्वास्थ्यकर्मी नहुने हुँदा ६८ प्रतिशत महिला स्वास्थ्य संस्थामा एक्लै जान चाहँदैनन् । ५ प्रतिशत महिलाले उपचारका लागि पैसा अभाव भएको, ५३ प्रतिशतले स्वास्थ्य संस्था टाढा भएको र एक तिहाइभन्दा कमले उपचारका लागि घरबाट अनुमति लिनुपर्नेजस्ता समस्या बताउने गर्छन् ।नेपालमा स्वास्थ्य र लैंगिकतासम्बन्धी विश्व स्वास्थ्य संगठनको अध्ययनअनुसार गरिबी, अशिक्षा, बेरोजगारी र भौतिक सुरक्षाजस्ता स्वास्थ्य क्षेत्रभन्दा बाहिरका सामाजिक, आर्थिक र वातावरणीय कारकहरूले स्वास्थ्य उपचार सेवाको पहुँचलाई निर्धारण गरेको हुन्छ । महिलापुरुषबीचको विभेदकारी भूमिका र असमानतालगायत सामाजिक संरचना उपचार सेवामा चुनौती बनेको छ । राष्ट्रिय मानवअधिकार आयोगको वार्षिक प्रतिवेदन ०७८०७९ मा स्वास्थ्यको अधिकारसम्बन्धी समीक्षामा पनि सांस्कृतिक, लैंगिक, आर्थिक र सामाजिक व्यवधानहरूले गर्दा उपलब्ध स्वास्थ्य सेवाहरू समतामूलक रूपमा प्रवाह हुन नसकेको उल्लेख छ । काठमाडौंबाहिरकै जिल्लाको एक परिवारमा पत्नीलाई स्तन क्यान्सर भयो । पतिले उपचार गर्न काठमाडौं ल्याए । क्यान्सर लागेपछि उपचार गरे पनि बिरामी बाँच्दैनन् भन्ने भ्रम आममानिसमा छ । उनी पनि बाँच्लिन् भन्नेमा परिवारले आस मार्न थाले । पत्नीको उपचार हुँदाहुँदै एक गैरसरकारी संस्थामा काम गर्ने पति अरू नै महिलासँग प्रेम सम्बन्धमा जोडिए ।मौसमी रुघाको क्लिनिकमा उपचार गरेजस्तो होइन क्यान्सरजस्ता दीर्घरोगहरूको उपचार, कतिपय अवस्थामा डाइग्नोसिस गर्नै पनि काठमाडौं पुग्नुपर्छ, ग्रामीण समाजमा पुरुषको मोबिलिटी जति सजिलो छ, महिलालाई छैन, क्यान्सर रोग विशेषज्ञ डा अजयकुमार झाले भने । काठमाडौंमा सरकारी क्यान्सर अस्पतालमा उपचार गर्दा दुईदेखि तीन लाख खर्च हुने उनी बताउँछन् तर उपचार गर्न ७८ महिना काठमाडौं बस्नुपर्छ । कोठा भाडा लिएर बस्दा खर्चिलो हुने गर्छ । जटिल रोग लागेको खण्डमा परिवारमा पुरुषको तुलनामा महिलालाई उति धेरै वास्ता नगरिने जनस्वास्थ्यविद् डा अरुणा उप्रेतीले बताइन् । रोग लाग्दाखेरि पुरुषको उपचारका लागि घरबारी नै बेच्न तयार हुन्छन्, पोषण पुनःस्थापना केन्द्रहरू कुपोषणको उपचार गर्न ल्याइने बालकको संख्या बालिकाको तुलनामा बढी हुन्छ, उनले भनिन्, यसको अर्थ महिलाको ज्यानै होइन, बालिकालाई कुपोषण नै लाग्दैन भन्ने होइन । धेरै छोरी छन् भने एउटी मरी भने अरु छँदै छन्, छोरो बितिहाल्यो भने वंश मासिन्छ भन्ने पुरातन सोच छ । सामाजिक संरचनाले थोपरिदिएको विभेदले यस्तो भएको हो ।"
वित्तीय अपराधमा मुलुकको साख गिराउने राजनीति,"वित्तीय अपराध नियन्त्रणका लागि समयमै कानुन नबनाएको र भैरहेको कानुनी व्यवस्थाको प्रभावकारी कार्यान्वयन पनि नगरेका कारण विश्वजगत्मा नेपालको साख खस्कने जोखिम बढेको छ । सम्पत्ति शुद्धीकरण मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) अन्तर्गतको एसियाप्रशान्त समूह (एपीजी) ले यस मुद्दामा नेपालको मूल्यांकन गर्दै ग्रे लिस्ट (नकारात्मक सूची) मा राख्ने संकेत दिइसकेको छ । यो सूचीमा परेमा अन्तर्राष्ट्रिय बैंकिङ कारोबार तथा वैदेशिक व्यापार गर्न कठिन हुनेछÙ कारोबार भइहाले लागत उच्च हुनेछÙ विदेशी लगानी निरुत्साहित हुनेछÙ अन्तर्राष्ट्रिय जगत्मा देशको वित्तीय सुशासनको साख घट्नेछ, र वैदेशिक ऋण तथा आर्थिक सहायता कटौती हुने जोखिम बढ्नेछ । कानुनी शासनको अभाव र दलहरूको गैरजिम्मेवारीपूर्ण राजनीतिक संरक्षणका कारण यो स्थिति उत्पन्न भएको हो । परन्तु, राजनीतिक दल, सरकार र संसद् भने यस विषयमा अद्यापि गम्भीर देखिन्नन्, जुन चिन्ताको विषय हो । यस विषयमा गहिरो अध्ययन गरी सुधारका उपाय पहिल्याउन र तत्काल हल हुन सक्ने विषयमा उचित कूटनीतिक पहल गर्न ढिला भैसकेको छ । यसको समयसीमा आगामी वैशाखसम्म मात्रै भएकाले सम्बन्धित राज्य संयन्त्रवालाहरू द्रुत गतिमा अघि बढ्न आवश्यक छ । विश्वव्यापी रूपमा सम्पत्ति शुद्धीकरण निवारणको काम गर्ने गरी सन् १९८९ मा एफएटीएफ र यस अन्तर्गतको निकाय एपीजी सन् १९९७ मा स्थापना भएका हुन्, जसले तय गरेका मापदण्ड मान्ने प्रतिबद्धताका साथ नेपाल सदस्यराष्ट्र भएको हो । यी निकायले गैरकानुनी काम, खास गरी वित्तीय अपराध, आतंकवादी गतिविधिसम्बन्धी आर्थिक कारोबारका विषयमा निगरानी र अनुगमन तथा मूल्यांकन गर्छन् । गैरकानुनी कार्यबाट आर्जित रकमको कारोबार निरुत्साहित हुने गरी सम्बन्धित देशले कठोर कानुन तथा संस्थागत संरचना बनाउने र कार्यान्वयन नगरेको भेटिएमा सुरुमा नकारात्मक सूची र अर्को चरणमा कालोसूचीमै राख्ने निर्णय विश्वव्यापी रूपमै गर्छन् । सन् २०२१ मा एफएटीएफ र एपीजीले नेपालको मूल्यांकन गर्ने समयतालिका थियो । तर नेपाल सरकारले कोभिडको संक्रमण र त्यसले सृजना गरेको आर्थिक संकट देखाउँदै मूल्यांकनको समय दुई वर्षपछि धकेलिदिन पत्राचार गर्यो, जसलाई स्विकार्दै एपीजीले यस वर्ष मात्रै मूल्यांकन थालेको हो । पछिल्लो पटक नेपालमा स्थलगत मूल्यांकन गरेर गत पुस १ मा फर्केको टोली फेरि वैशाखमा आउने तालिका छ, त्यति बेला एपीजीको प्रारम्भिक प्रतिवेदनउपर नेपालले प्रतिवाद गर्ने अवसर पाउनेछ । उक्त प्रतिवादसहितको छलफलको आधिकारिक प्रतिवेदन आउँदो असारमा क्यानडामा हुने एफएटीएफको वार्षिक सम्मेलनमा पेस हुनेछ । नेपालबारे पेस हुने प्रतिवदेन, अवस्था र विभिन्न छुट्टाछुट्टै छलफलको निष्कर्षका आधारमा कुन सूचीमा राख्ने भन्ने अन्तिम निर्णय हुनेछ, जसको नतिजा असोजमा प्रकाशित हुनेछ । यी विधि, प्रक्रिया तथा मापदण्डबारे नेपाल सरकारले औपचारिक धारणा सार्वजनिक गरेको छैन । किन्तु, सम्बद्ध अधिकारीहरूले नेपाल नकारात्मक सूचीमा पर्ने जोखिम उच्च रहेको जनाउ दिइरहेका छन् । एपीजी टोलीको प्रारम्भिक प्रतिवेदन अनुसार नेपाल ६ वटा कारणले यस्तो सूचीमा पर्ने सम्भावना छ, जसमध्ये दुइटा कानुन निर्माण र कानुन कार्यान्वयन गर्ने संस्था स्थापना र बाँकी ४ वटा नीति कार्यान्वयन, सुपरिवेक्षण र अनुसन्धानसँग सम्बन्धी छन् । यीमध्ये मूल मुद्दा संसद्मा विचाराधीन सम्पत्ति शुद्धीकरण निवारण सम्बन्धी विधेयक हो । यो मामिला अहिले एक्कासि ब्युँतिएको भने होइन, नेपालले नकारात्मक सूचीबाट जोगिन सन् २०१४ मा गरेको उधारो प्रतिबद्धतासित सम्बन्धित छ यो । त्यति बेला नियम तथा कानुन बनाउँछौं, कार्यान्वयन गर्छौं भनेर खतरा टारेको नेपालले हालसम्म प्रतिबद्धता पूरा नगरेकाले समस्या बल्झिएको हो ।अन्तर्राष्ट्रिय प्रतिबद्धताका बावजुद कानुन संशोधनका विषयमा सबैजसो सरकार कानमा तेल हालेर बसेका थिए । पछिल्लो समय कानुन बनाउन खोजे पनि सरकार, संसद्देखि राष्ट्रपति कार्यालयसम्मले विधेयकमाथि अनावश्यक चलखेल तथा राजनीति गरे । शेरबहादुर देउवा नेतृत्वको सरकारले वित्तीय अपराध निवारणसँग सम्बन्धित करिब डेढ दर्जन कानुन संशोधन गरेर स्वीकृतिका लागि संसद्मा पेस गरेको थियो, जुन प्रतिनिधिसभाबाट पास भए पनि राष्ट्रिय सभाले पारित गरिदिएन । सरकारले अध्यादेशका रूपमा अघि बढायो, तर राष्ट्रपति विद्यादेवी भण्डारीबाट जारी भएन । प्रधानमन्त्री पुष्पकमल दाहाल नेतृत्वको सरकारले फास्ट ट्र्याकमा अघि बढाउने निर्णय गरी फेरि उक्त विधेयक संसद्मा पेस गरेको छ, जसमाथि अझै राजनीतिक खिचातानी जारी छ । यसरी एकातिर कानुनी व्यवस्थाले मूर्त रूप नपाउनुमा अपारदर्शी कारोबार गर्ने शक्तिशालीहरूकै हात देखिन्छ भने, अर्कातिर मुलुक नकारात्मक सूचीमा पर्ने भन्दै विधेयकमा अनावश्यक व्यवस्था पनि गर्न लागिएका छन् । विदेशमा नेपालीहरूको गैरकानुनी लगानी र प्रत्यक्ष वैदेशिक लगानीका नाममा भइरहेको शंकास्पद कारोबार, विवादास्पद व्यापारी अजेयराज सुमार्गी र परिवारका नाममा आएको स्रोत नखुलेको रकम, नेपाल राष्ट्र बैंकका डेपुटी गभर्नर शिवराज श्रेष्ठ नै सम्पत्ति शुद्धीकरण निवारणको विपक्षमा रहे पनि उनलाई कारबाहीबाट उन्मुक्ति, बजेट निर्माण र बिचौलिया दीपक भट्टको खातामा शंकर ग्रुपले जम्मा गरिदिएको ४५ करोडको अनुसन्धान यत्तिकै हुनु, अछामका पृथ्वी शाह, उनका कम्पनी, आफन्तका नाममा आएको रकम र त्यो रोक्का गरिदिएबापत राष्ट्र बैंकका गभर्नर निलम्बन जस्ता प्रकरणहरू आफैं बोल्छन् मुलुकका प्रमुख राजनीतिक दल तथा तिनका नेतृत्वले सम्पत्ति शुद्धीकरण गर्नेहरूलाई कतिसम्म संरक्षण गरेका छन् भनेर । यी विषयमा सञ्चारमाध्यम, निगरानी राख्ने अन्तर्राष्ट्रिय संस्था तथा सरोकारवाला सरकारी निकायहरूले खबरदारी गरिरहे पनि उच्च राजनीतिक संरक्षणकै कारण सबैले उन्मुक्ति पाउँदै आएका छन् ।दलका शीर्षस्थ नेतृत्वले हेक्का राख्नुपर्छ सम्पत्ति शुद्धीकरण सम्बन्धी धेरै कडा कानुन निर्माण गरिसकेको तर तिनको प्रभावकारी पालना नगरेको, अपराध अनुसन्धानका लागि मुद्दा दर्ता नगरेको र परेका उजुरीउपर प्रभावकारी छानबिन नगरेका कारण नै एफएटीएफले दक्षिण अफ्रिका र नाइजेरियालाई हालै नकारात्मक सूचीमा राखिसकेको छ । हामी पनि त्यही संघारमा पुगिसकेका छौं । तसर्थ, मुलुकलाई जोखिमबाट बाहिर निकाल्ने कि जानीजानी वित्तीय अपराधको भासमा जाक्ने ? सरकारदेखि संसद्सम्म सबै सरोकारवालाले निर्क्योल गर्ने समय यही हो ।"
विभेदको पनि पराकाष्ठा,"जबसम्म नेपालमा सामन्तवादको अन्त्य हुन्न, छेपारोजस्तै रङ फेरिरहने सामन्तीहरू रहिरहन्छन् तबसम्म यस्ता खबर आइरहन्छन् । जियान शाही ठकुरी"
दलहरूको कुरा र काम फरकफरक,"यो देशलाई समृद्धितर्फ लाने भनेर नेताहरूले भन्न थालेको धेरै समय बित्यो । पञ्चायतकालमा, बहुदलकालमा र त्यसपछि लोकतन्त्र भन्न यही भन्न थालेपछि यो स्वर चर्को भयो । गणतन्त्र र संघीयतामा गइयो भने देशमा कायापलट हुनेछ भनेर दल र नेताहरूले सपनाको व्यापार गरे । दिन र काल मात्र बित्दै गयो । मुलुक उज्यालो मार्गतिर लाग्ने छाँटकाँट देखिएन । नेताहरूमा हराउँदै गएको दूरदर्शिता, जवाफदेहिता र हरेक दलमा देखिने हिसाबको माफियाकरणले देश अहिले आक्रान्त छ । प्रजातन्त्रवादी, साम्यवादी, गणतन्त्रवादी र राजतन्त्रवादीहरू अहिले मिसमास भएर चिन्न नसकिने गरी खाओवादी मा पुगेका छन् । धेरै निराश भएर अनि बेलाबखत नकारात्मक ढंगले सोचेर मात्र पनि सकारात्मक परिवर्तन त हुँदैन नै तर कुरो एकातिर र कुलो अर्कातिर भएपछि गुनासो त पोखिन्छ नै ।व्यवस्थाको नाम, दलको नाम क्रान्तिकारी हुँदैमा देश फेरिने होइन । भारतको दिल्लीमा अरविन्द केजरीवालको आमआदमी नामक दलले झन्डामा हँसियाहथौडा नराखेर पनि जनताको मन जितेको छ । बिरुवा रोप्ने, मलजल गर्ने जाँगरबिना रूख नभएको मुडुले डाँडाको नाम हरियाली डाँडा राख्दैमा त्यो पहाड हरियो हुँदैन । हाम्रा दल र तिनका नेताहरूले यहीँ नजानेर बिनाकामपरिश्रम मुडुलेडाँडाको नाम हरियाली डाँडा राखेर मनको लड्डु घिउसँग खाइरहेका छन् । यसरी देश बन्नेवाला छैन । नेताहरूले ऐना हेरेर, देशको माटो छोएर आफ्नो चिन्तनलाई सच्याएर अघि बढ्ने उद्यम गर्न ढिला नगरून् । कृष्ण कुम्पुरे, आदमटार, धादिङ"
फरार कोइरी र कानुनी शासन,"फागुन २५ गतेको राष्ट्रपतिको चुनावको दिन एमाले फरार सांसद लक्ष्मी महतो कोइरी भोट दिन काठमाडौं आउँछन् कि आउँदैनन् ? अनि त्यो बेला उनलाई पक्राउ गर्न प्रहरीले तदारुकता देखाउँछ कि देखाउँदैन ? सबैले चासो दिएर हेरिरहेका छन् अहिले । हत्या अभियोग लागेका कोइरी यतिका दिनसम्म कहाँ लुकेर बसेका छन् ? फेरि पनि लुकेरै आएर राष्ट्रपतिको चुनावमा भोट खसाल्ने पो हुन् कि ? अनि प्रहरीले पुनः हामीले त चिन्दै चिनेनौं भनेर जवाफ दिने हो कि ? उनी नेपालमै लुकेका छन् कि भारतमा गएका छन् ? नेपालमै भएको भए किन यति धेरै दिन बित्दा पनि प्रहरीले पक्राउ गर्न सकेको छैन ? के नेपाल प्रहरी र प्रहरीको संयन्त्र अपराधीहरूलाई खोजी गर्न अक्षम भएकै हो त ? यी प्रश्नका उत्तर आमजनले खोजिरहेका छन् । हाम्रोजस्तो कानुनको शासन नभएको मुलुकको मुख्य समस्या नै सत्ताको आडमा दण्डहीनता बढ्नु, बढाउनु हो । सत्तामा पुगेर कानुनको शासन गर्ने होइन उल्टै अपराधी भ्रष्टहरूको पक्षपोषण गर्नु हो । संरक्षण गर्नु हो । जबसम्म जिम्मेवार पार्टीका जिम्मेवार नेताहरूले अपराधी र भ्रष्टहरूको संरक्षण गरिरहन्छन् तबसम्म राजनीतिप्रति आम जनताको अपनत्व बढ्दैन । मतदाताको नैराश्यलाई कम गर्न पनि अबदेखि कुनै पनि पदमा टिकट दिनुअघि पार्टीहरूले घनीभूत छलफल गर्नुपर्छ । न कि नेताहरूले खल्तीबाट निकालेको टिकटलाई ताली पड्काएर अनुमोदन गर्ने काम । गोपाल देवकोटा, जोरपाटी, काठमाडौं"
कोशीमा उर्लेको पहिचान,"खस नेपालीकरण र जनजातीय प्रतिरोधभाषासंस्कृतिजस्ता पहिचानको राजनीतिमा नामको महत्त्व कति हुन्छ, खस नेपाली भाषाका शासक वर्गलाई जति अरू कसैलाई थाहा छैन । नाममा के छ र भन्दै अरूका नाम, अस्तित्व, पहिचान र आत्मसम्मानलाई बेवास्ता गर्ने शासकप्रशासक, तिनका जैविक बौद्धिक र अनुचर मसीजीवीहरू नै आफ्नो हरेक भौतिक वस्तु र अभौतिक सम्पदाको राष्ट्रियकरण गर्नमा उद्यत रहेका दृष्टान्तको कुनै कमी छैन । राष्ट्रभाषाका रूपमा नेपाली भाषाको राष्ट्रियकरणसँगै दौरासुरुवाल र टोपीजस्ता वेशभूषा, पशुपन्छीको पहिचानलाई समेत राष्ट्रियकरणबाट अरू धेरै कुराको अराष्ट्रियकरण हुने गरेको यथार्थ हेक्का राख्नलायक छ । आफ्नो धर्म, जाति, भाषा र संस्कृतिलाई मात्रै राष्ट्रराष्ट्रियराष्ट्रियता मान्ने संकीर्णता र अहंकार सडक, टोल, गाउँ, सहर, नगर, जिल्ला, अञ्चल, प्रदेशको नामकरणमा पनि नराम्ररी पोखिँदै आएको छ । नयाँ नाम राख्ने मामिलामा अधिकांश आर्यकरण, हिन्दूकरण र खस नेपालीकरण गरिएका कारण विवाद र द्वन्द्व सृजना भएको जाहेर नै छÙ पुरानै नाम पुनःस्थापित गर्ने अभियान चलेको त्यत्तिकै होइन । त्यसो त चोमोलुङ्माझोमोलुङ्माझ्यामोलुङ्मालाई माउन्ट एभरेस्ट वा सगरमाथा वा नौबन्धन नामकरण गर्ने राष्ट्रवादी इतिहासकार र महान् लेखकहरू नेपालका अरू भाषामा कुनै नाम छ कि भनी खोजीमेली गर्नुसम्म जरुरी ठान्दैनन् । कोशी नदी स्वनिगःका खुसी (नेपालभाषामा नदीखोला) सँग नजिकिएजस्तै, वल्लो र माझ किरातका नदीले खुकु प्रत्ययसँग किन र कसरी नाता गाँस्छन् भन्ने तथ्य हेर्नु आवश्यक ठान्दैनन् । कोशीको न्वारनका लागि कुशिक वंशज र कौशिकी ऋषिको खोजसँगै अनेक आर्यशास्त्रतिर मात्रै डुबुल्की मार्ने प्रवृत्तिले संस्कृतनेपाली भाषाइतरका राष्ट्रभाषाको अस्तित्व, पहिचान र इतिहासलाई स्विकार्दैन । राणा र शाह शासकहरूले समेत स्विकारेका वल्लो, पल्लो र माझ किरात तथा लिम्बुवान् शब्दलाई नकार्ने धृष्टताले पहिचानको द्वन्द्वलाई सम्बोधन गर्दैन । अब राईलिम्बू लगायत जनजातिहरूले दुई शताब्दीभित्र किन घरीघरी संघर्ष, आन्दोलन र विद्रोह गर्छन्Ù आफूहरूमाथि भएका जातीय दमन, भाषिक उत्पीडन र आर्थिक शोषणको किन प्रतिरोध गर्छन्Ù किन स्वराज, स्वशासन र स्वायत्तता माग गर्छन्Ù किन किरातलिम्बुवान् नाममै स्वअस्तित्व, पहिचान र हकअधिकार खोज्छन्Ù अलिकति खोतलियो भने शासक वर्ग र जातजातिको झाषिक संकीर्णता र अहंकार कम हुन्छ कि ?"
बर्माबाट यो खबर,"बर्मा (म्यानमार) भ्रमणको पन्ध्रौं दिनमा यहाँ केकसो भइरहेको छ भन्नेबारे लेख्नैपर्ने भयो । भारतीय अध्ययन टोलीको नेतृत्व गर्दै बर्माका विभिन्न क्षेत्र घुम्दै हिँड्दा अनेकन् दृश्य र घटनाक्रम अघि आए । बाहिरबाट हेर्दा र सुन्दाको अनि भित्रै पसेर अनुभव गरेको बर्मामा धेरै फरक पायौं । सन् १९४८ मा अंग्रेज उपनिवेश शासनबाट स्वतन्त्रता प्राप्त गरेपछि, बर्मामा प्रजातन्त्रको दुन्दुभि बजेको कहिल्यै देख्नसुन्न पाएनौं । सन् १९६२ मा सैनिक शासनले गहिरै रूपमा जरा गाडेपछि बर्मा दुर्दशामै चुर्लुम्म डुब्यो । चारपाँच वटा ऐतिहासिक घटनाले गर्दा बर्माको राष्ट्रिय चिनारीले नै नयाँ रूप लियो । प्रथमतः, प्रजातन्त्रले कहिल्यै जरा गाड्नै सकेन । बर्मेलीहरूले सैनिक शासनको घीनलाग्दो अनुहार देखे । दोस्रो, सैनिक शासनले बर्मामा बस्ने बर्मेली र विभिन्न क्षेत्रमा बस्ने अन्य भाषीजनजातिजातबीच ठूलै मतभेद र दुर्व्यवहार अघि ल्यायो । बर्मामा बर्मेलीहरू रंगभेदी बन्दै गए र अन्य धर्मभाषाअवलम्बीहरूविरुद्ध भेदभाव गर्न सुरु गरे । तेस्रो, विभिन्न क्षेत्रमा रहिआएका शैक्षिकदेखि पेसागत संस्थाहरू एकएक गरी भत्काइए र नयाँ संस्थाहरू बनाउनबाट सैनिक शासन धेरै हिचकिचायो । चौथो, बर्माले भारतीय र अन्य विदेशीलाई लखेट्ने प्रक्रिया सुरु गर्यो अनि मानव अधिकार हननको चरम सीमामा पुग्यो । अनि पाँचौं, सैनिक शासनले चीनलाई अति नै घतलाग्दो प्रकारले बर्मामा प्रवेश गर्न दियो ।सन् १९८९ मा राष्ट्रको नाम बर्मादेखि म्यानमार बनाइयो र सन् २००६ मा रंगुनबाट बर्माको राजधानी लगभग ३२० किलोमिटर उत्तरतिरको नेपिताउ भन्ने क्षेत्रस्थानमा सारियो । सन् १९८९ मा ऐतिहासिक महानगर रंगुनको नामलाई परिवर्तन गरी यांगोन राखियो । यस्ता अनेकन् राजनीतिक पाइलाहरू सैनिक शासनले चाल्यो । नयाँ राजधानी नेपिताउ बसाउनमा चीनले ठूलै भूमिका निभायो । नेपिताउभित्रका बाह्र लेनको राजमार्ग, अनेकन् भव्य होटल घुम्दा हामी चीनकै चेङ्दु, बेइजिङ, चोङचिङ र तियानजिनभित्रै छौं कि भन्ने लाग्छ । ढाँचा, भव्यता र रूप आदि सबै दुरुस्तै चिनियाँ । केवल वरिपरिका खेतबारीका कान्ला, बर्मेली टोपी लगाएका कृषकहरू र स्थानीय बजारमा ससाना पसलहरूमा पाइने खानेकुरा आदि निक्खुर बर्मेली । सन् १९८८ मा बर्मामा प्रजातन्त्रको डढेलो लाग्योÙ आर्थिक स्थिति यति डाँवाडोल भयो कि बर्मेलीहरू सबै बाहिर निस्किए, विरोध प्रदर्शन गरे । सैनिक शासन अझै क्रूर भयो । सन् १९९० मा चुनाव भयो आङ सन सु चीको पार्टी नेसनल लिग फर डेमोक्रेसी (एनएलडी) ले गतिलै बहुमतमा चुनाव जित्यो तर सैनिक शासनले सरकार नै बनाउन दिएन । सु चीलाई फेरि कारावासभित्र थुनियो ।सन् २००८ मा फेरि प्रजातन्त्रका नाममा नयाँ संविधान बनाएर अघि ल्याइयो र प्रजातन्त्रको मार्गमा हिँड्ने तय गरियो । सन् २०१५ मा चुनाव भयो, सु चीको एनएलडीले ठूलै रूपमा विजय हासिल गर्यो । तर सु चीले सरकारको नेतृत्व गर्न नपाउने भइन् । किनकि उनका पति अर्कै राष्ट्रका नागरिक थिए । अझै भीषण रूप लिने कुरो थियो, प्रजातन्त्र नै आए पनि लगभग २५ प्रतिशत सांसदहरू सैनिक अधिकारी हुने भए । सन् २०१५२० को अवधिमा सु चीकै नेतृत्वमा बर्माले प्रजातन्त्रका खाँबाहरू गाड्न थाल्यो । विकासले सुगठित रूप लियो, मानव अधिकारका संस्थाहरू फस्टाए, बर्मामाथि अमेरिकासहित अरू विकसित राष्ट्रले लगाएका आर्थिक प्रतिबन्धहरू हटाइए । बर्माले फेरि अन्तर्राष्ट्रिय मञ्चहरूमा प्रभावशाली ढंगमा भाग लिन थाल्यो । यस अवधिमा हामी बर्मा पुग्दा गाडीचालकदेखि स्कुलविश्वविद्यालयका शिक्षक, डाक्टरदेखि व्यापारी अनि विदेशीदेखि विभिन्न प्रान्तमा रहने जाति, जनजाति, धर्मावलम्बीहरूसम्म सबै उत्साहित देखिन्थे । खुला रूपमा कुराकानी गर्थे । सन् २०१५ र २०१८ मा मैले ट्याक्सीचालकहरूलाई एकदुई प्रश्न राखेको थिएँ । मुस्कुराएर जोसपूर्ण ढंगमा उनीहरू बर्मामा अब वसन्त ऋतु आयो भन्थे, कठ्यांग्रिने चिसोको लामो आयु अचानक टुट्यो भन्थे ।पाँच वर्षपछि नोभेम्बर २०२० मा बर्मामा फेरि चुनाव भयो । सु चीको एनएलडी पार्टीले भव्य रूपमा चुनाव जित्यो । दोस्रो पटक सरकार बनाउने तरखर गर्दागर्दै फेरि सैनिक शासनको घोषणा गरियो, बर्मा फेरि अन्धकारको खोरभित्र पस्यो । संसद्का जम्मा ४७६ सिटमा, एनएलडीले ३९६ वटा स्थान ओगट्दा सैनिकहरू अतालिए । अबउसो सैनिक संस्था र नियन्त्रणलाई प्रजातन्त्रले खर्लप्पै खाने रहेछ भन्ने ज्ञात हुनासाथ सैनिक जनरलहरू फेरि आगो भएर बर्माका कुनाकुनामा पसे । सन् २०१९ मा, भारतको विदेश मन्त्रालयले मलाई बर्माको प्रसिद्ध नेसनल डिफेन्स कलेजमा गई एकदुई सम्भाषण राखिदिने अनुरोध गरेपछि मैले वरिष्ठ सैनिक अधिकारीहरूसँग नजिकै बसेर कुराकानी गर्ने मौका पाएको थिएँ । दिल्लीस्थित भारतको प्रतिष्ठित नेसनल डिफेन्स कलेजमा पनि यसरी सम्भाषण प्रस्तुत गर्दाको अनुभव बोकेर म बर्माको राजधानी नेपिताउ पुगेको थिएँ । मेरो सम्भाषण सकिएपछि बर्माका वरिष्ठ सैनिक अधिकारीहरूले अनेकौं प्रश्न राखेका थिए । उनीहरू अनुशासित तर खुला हृदय भएको महसुस गरेको थिएँ । मेरो स्वागतमा दिउँसोको भोज पनि आयोजना गरिएको थियो । साधारण खानेकुरो तर बातचित गर्ने ठूलो मौका । सोध्नुपर्ने धेरै कुरा सोधेको पनि थिएँ ।आज फेरि सैनिक शासनको अँध्यारो र निर्दयी प्रपञ्चमा लगभग २५ महिनापछि बर्मा हेर्ने मौका पाएँ । सैनिक शासनले केकस्तो प्रभाव पार्योÙ बर्मेलीहरू के सोच्दै छन्Ù संघसंस्था, नागरिक समाज कतातिर दौडिँदै छन्Ù व्यापारवाणिज्यउद्योग कहाँकति पुग्यो आदिमाथि चर्चा गर्ने मौका पायौं । अर्थव्यवस्था कति सोचनीय छÙ अमेरिका, जापान, चीन, रुस आदिले के गर्दै छन्Ù छिमेकी राष्ट्र भारतको केकस्तो भूमिका रहेको छ भन्नेमा धेरैसँग विचारविमर्श गर्यौं । सैनिक शासन लागू गरिएको लगभग १५ महिनासम्म जनविरोधले यति विकराल रूप धारण गर्यो कि सैनिक संस्थाहरू पनि अवाक् भए । मण्डलेदेखि नेपिताउ, सितवेराखाइनदेखि रंगुनसम्म सडक नै भरिने गरी, महानगरसहर नै हल्लाउने गरी विद्यार्थी, शिक्षक, डाक्टर, इन्जिनियर, पत्रकार, राजनीतिक दल, संघसंस्था सबै निस्किए । गाउँगाउँमा विरोध भयो । सैनिक शासनले चलाएका गोलीले हजारौंको संख्यामा आन्दोलनकारीहरू मारिए । एकापट्टि सत्याग्रह प्रजातन्त्रका निम्ति, अर्कातिर गोलीबारुदको प्रहार सैनिक शासनका नाममा । ब्यालेट र बुलेटबीचको घमासान लुछाचुँडीसंहार ।हामीले रंगुनमा अचम्मैलाग्दा दृश्यहरू देख्यौं । सामान्य, अति नै सामान्य स्थिति । गाडीहरू चलिरहेकाÙ दोकान, पसल, कारखाना सबै चलिरहेका । होटलमा धेरै मानिस, विवाह भोजको संगीत नृत्यसहित लहर । बाटामा पोसाकधारी सैनिकपुलिस एउटै देखेनौं । रेस्टुराँहरूमा भीड, बसगाडीमा त्यति नै भीड । रंगुनको ठूलो सडकमा पनि ट्राफिक जाम । क्यान्डोजी पार्क र इनया लेकतालमा परिवारघरेलु पर्यटकहरूको घुइँचो । तर पहिले देखिने विदेशी पर्यटकहरू भने लगभग थिएनन् नै । बेलुकीपख रंगुन टी हाउसमा भने विदेशीहरूको ताँती । आधिकारिक भ्रमण भए पनि म अति नै इच्छुक थिएँ सैनिक शासन थोपरिएपछि स्थिति केकस्तो छ भन्ने सुन्नलाई र बुझ्नलाई । खुला रूपमा सोध्न अलिक गाह्रो । सैनिक शासन लागू भएपछि पाँचछ विशेष घटनाक्रम एवं साधारण जनताले भोगेका यातनाहरू बुझ्ने मौका पाएँ ।प्रथमतः, खानेकुरा आदिको मूल्यवृद्धिले आकाशै छुन लागेको रहेछ । सरसामान अति नै महँगा । बर्मा गाउँबस्तीकृषिप्रधान राष्ट्र भएर पनि चामल आदि धेरै महँगो । बर्मेलीहरूलाई भात खानै हम्मे पर्ने । पेट्रोलडिजेल, जुन भारत र नेपालमा भन्दा धेरै सस्तो दाममा पाइन्थ्यो, आज लगभग एउटै मूल्य । महँगीका कारणहरू धेरै छन् ।दोस्रो, विदेशी मुद्रा, विशेषतः डलरको हाहाकार । डलर आदि प्राप्त गर्नमा विदेशी दूतावाससम्मलाई रोकटोक । हिजोसम्म एक डलरमा एक हजार बाह्र सय कियात पाइन्थ्यो, आज लगभग बाइसपच्चीस सय कियात । डलर किन्नै नपाइने । पासपोर्ट सेवामा पूरै प्रतिबन्ध, विदेश हतपत जानै नपाइने । कतिपय दूतावासले बैंकक गई डलर लिएर आउनुपर्ने स्थिति ।तेस्रो, बिजुलीको हाहाकार । केवल राजधानी नेपिताउमा मात्रै चौबीसै घण्टा बिजुली । मण्डलेरंगुन सबै क्षेत्रमा १०१५ घण्टा बिजुली नै नपाइने । स्कुलकलेज प्रायः बन्द । धेरै डाक्टर, शिक्षक, सरकारमा रहेका पेसेवर व्यक्तिहरूद्वारा राजीनामा । सु चीसहित प्रायः सबै राजनीतिक नेता र सक्रिय सदस्यहरू कारावासभित्र । अखबार, वेबसाइटमा प्रतिबन्ध तर वाट्सएप, भाइबर आदि चालु ।चौथो, स्वायत्तता र स्वतन्त्रताका निम्ति बर्मा सरकारसैनिक शासनविरुद्ध भयानक युद्ध लड्दै आएका चीनराखाइन आदि प्रान्त आज सैनिक शासनविरुद्ध प्रायः एउटै मञ्चमा । नयाँनयाँ आतंकवादी झुन्डहरू अघि आएकाले सैनिक शासन सहरनगर छोडी हतियार बोकेर पहाडकन्दरासमुद्रतट आदिमा पुगेको छ । राति भने कर्फ्यु । साँझ आ८ बजेदेखि उसो सहरनगरहरू सुनसान । कोही बाहिर निस्कनै नमान्ने । एकापट्टि सैनिक, अर्कापट्टि असामाजिक तत्त्वहरू । नोकरीधन्धा नै ठप्प भएपछि, पर्यटकहरू नै नआएपछि असामाजिक तत्त्वहरूको रगरगी बढ्दै गयो ।पाँचौं, प्रजातन्त्रले ल्याएको खुसियालीउत्साहको रसपान गरेका बर्मेलीहरूलाई आजको स्थिति सहन गर्न नसकिने भएको छ । उतापट्टि सैनिक शासनको लामो चपेटामा परेका उनीहरू अब शीघ्र प्रजातन्त्र नफर्केला भनेरै चित्त बुझाउनपट्टि पनि लागेका छन् । र नै अल्लारेबल्लारे ठिटाठिटीहरू चपला अबलाहरू एक् सुरमा, गुनकेशरीको फूल ली शिरमा भनेझैं राजनीतिक स्थितिको वास्तै नगरी रंगुनको टाइम्स स्क्वायर र मण्डलेका बजारमलहरूमा रमाइलो सोचिरहेको यथेष्ट संख्यामा पाउँछौं ।अनि छैटौं, सैनिक शासनलाई चीन सम्हाल्न हम्मे पर्यो । अमेरिका र युरोपको अनुहारसम्म हेर्न नमान्ने सैनिक शासनलाई चीन ठूलै बोझ भयो । अहिलेसम्मको घनिष्ठ मित्र चीनले बर्मामा के गरेन ? बाटाघाटा बनायो, तेलकोइलाग्यासको चियाक्कोको खानीमा अड्डै जमाएर आफ्नो चुनान प्रान्त हुँदै सम्पूर्ण चीनलाई तातोउज्यालो बनायो, मण्डलेजस्ता सहरमहानगरमा अधिकांश व्यापारधन्धाघरजमिन होइन पसल सबै कब्जा नै गर्यो र फेरि बर्माविरुद्धका कतिपय जातिझुन्डलाई हातहतियारसमेत दियो । सैनिक शासन जतिजति चीनको नजिक, बर्मेलीहरू उतिउति प्रजातन्त्रको नजिक । यसर्थ सैनिक शासन कसरी भारत, रुस र सिंगापुर आदिलाई राष्ट्रमा अझै गहकिलै प्रकारले हुलेर चीनको प्रपञ्चबाट निस्कने भन्ने कुरामार्गहरू सोच्नतिर लागेको छ ।बर्मा आफैं बनिएको बलियो राष्ट्र हो । प्रायः मानिसहरू गाउँबस्तीमा रहन्छन् । साधारणतया उनीहरूको ठूलो गुण हो संस्कृति र पर्यावरणको उनीहरू पूजा नै गर्छन् । अंग्रेजी बोल्न अधिकांश जनसाधारणले सक्दैनन् तर मुसुक्क हाँस्दै सहायतासघाउ पुर्याउन चाहन्छन् । बर्मालाई महिलानारीप्रधान राष्ट्र नै भने पनि हुन्छ । हाम्रा आधिकारिक सभामिटिङहरूमा सरकारी विभागका प्रायः अध्यक्ष नारी नै हुन्छन् । स्फूर्ति एवं ज्ञानले परिपूर्ण उनीहरू प्रभावशाली ढंगमा बहसचर्चा गर्छन् ।्सैनिक शासनमा लिप्त अधिकारीहरूले पाकिस्तानमा झैं आफूलाई प्रशासनभन्दा पनि बढी व्यापारवाणिज्यउद्योगधन्धामा होमेका छन् । र नै सैनिक अधिकारीहरू नै होटलकारखानाका मालिक छन् । व्यापारवाणिज्य गर्नेहरूसँग साँठगाँठ नै गर्छन् । र नै व्यापारवाणिज्य गर्नेलाई प्रजातन्त्र र सैनिक शासनबीच ठूलो फरक नै हुँदैन । सैनिक शासनलाई चर्को नै छ । कोरोना महामारीका नाममा थाइल्यान्ड, चीन र भारतसँगको सिमाना पूर्ण रूपले बन्दै गरे पनि थाइल्यान्ड र चीनसँग सीमा व्यापार यति विशालविस्तृत रूपमा हुन्छ कि, सीमा नखोले बर्माको अर्थव्यवस्था नै अस्तव्यस्त हुन्छ । अर्कातिर, भारतका चार राज्य मणिपुर, नागाल्यान्ड, अरुणाचल प्रदेश र मिजोरमसँगको १,६४३ किलोमिटरको लगभग खुला सिमानाचाहिँ बर्माले खोल्नै मानेको छैन, महामारीले डाँडै काटिसकेपछि पनि । बर्माको भारतसँगको सिमाना वल्लोपट्टि नागामिजोमणिपुरी र पल्लोपट्टि पनि उनीहरू नै । अर्थात्, गहिरो सांस्कृतिकऐतिहासिकभाषिक सम्बन्ध । र नै आज लगभग ५० हजार बर्मेली नागरिकहरू सैनिक शासनको यातना सहन नसकी मिजोरममा आश्रय लिन पुगेका छन् ।आजको बर्मामा त्यहाँका गोर्खानेपाली रैथानेहरूको भनाइचिन्ताजोस अति नै चाखलाग्दो बन्दै अघि आउने गर्छ । मण्डले हिल्सस्थित ठूलो मन्दिरमा एकापट्टि बुद्ध भगवान्को पूजा गरिन्छ अनि त्यहीँको एउटा प्रवेश खाँबोमै लेखिएको छ, ८ र ९ मार्च १९४५ मा राति गरिएको आक्रमणमा प्रिन्स अफ वेल्सको गोर्खा राइफल्सको चौथो बटालियनले यो मण्डले हिल्स जितेर कब्जा गरेको थियो । यसैले यो हिल्सलाई आफ्नो बलिदान दिने गोर्खा सैनिकहरूका नाममा समर्पित गरिन्छ । गोर्खाहरूले यसरी दोस्रो विश्वयुद्धमा जापानी सैन्य दललाई बर्माबाट खेदेका थियौं । हरेक बर्मेली नागरिकले गोर्खाहरूलाई माया गर्छन्, मानसम्मान गर्छन् र आफूसरह ठान्छन् । यसैले सैनिक शासन भए पनि गोर्खाहरू त्यहाँभित्रै छन् ।"
संग्रहालयको आँगनमा होली सत्कार,"(चितवन)पहाडी समुदायले सोमबार फागु पूर्णिमा अर्थात् होली मनाए । चितवनका आदिवासी समुदाय थारूहरूको होली मंगलबार परेको छ । सोमबार साँझ चीर पोल्छन् । भोलिपल्ट बिहान चीरको खरानी निधारमा लगाएपछि होली यात्रा सुरु हुन्छ । त्यसपछि दिनभर थारू गाउँमा डम्फुको आवाज घन्कन्छ । डम्फुसँगै होलीका विभिन्न गीतहरूमा ताल मिलाउँदै नाच्ने र रंग दलेर रमाइलो गर्ने थारू समुदायको चलन छ । चितवनको थारू बहुल गाउँ रत्ननगर६ बछौलीको थारू सांस्कृतिक संग्रहालयको आँगनमा विशेष चहलपहल थियो । विदेशी पर्यटकहरू प्रशस्तै थिए । एकछेउमा चारवटा ठुल्ठूला अस्थायी चुला थिए । आगो दन्कँदै गर्दा स्थानीय महिलाहरूलाई भ्याइनभ्याइ थियो । कोही ठूलो कराईमा बसालेको कुखुराको मासु चलाउँदै थिए । कोही माछामा मसला र नुन बेसार मिलाउँदै थिए ।दुईवटा चुलोमा कसौडी बसालेका थिए । कसौडीमाथि माटोको भाँडो थियो । कसौडीमा पानी मात्रै थियो । पानी उम्लँदा तल्लो खण्डमा प्वाल भएको माटाको भाँडोभित्र वाफ जान्थ्यो । त्यो बाफले मःम पाकेजसरी थारू समुदायको विशेष परिकार पाक्दै थियो । अनदीको चामलको चिच्चर र चामलको पिठाको रोटी नग्गर थारू समुदायको विशेष परिकार हुन् । यी बाफमा पाक्छन् । ठूलो कसौडीमाथि नग्गर र चिच्चर तयार हुँदै थिए । होरिया, होरिया हो रंग जैसा होरी,होरिया खेलौ सारी फागु, हो रङ जैसा होरीकालिका३ पदमपुरबाट आएका परदेशी महतो र उनका साथीले ढोलक बजाउँदै चर्को आवाज गरेर जब यी गीत गाउन सुरु गरे १४ जना महिलाको समूह डम्फु बजाउँदै ताल मिलाएर नाच्न सुरु गरी हाल्यो । डम्फु बजाउँदै उनीहरू परदेशीको स्वरमा स्वर मिलाउँदै घुम्न थाले । संग्रहालयका पूर्वअध्यक्ष वीरेन्द्र महतोले डम्फु नाच होलीको विशेष नाच भएको बताएका थिए ।वीरेन्द्रले अंग्रेजीमा नाचका बारेमा बताइरहेका थिए । यी गतिविधि हेर्नेहरू प्रायः विदेशी थिए । सौराहामा अहिले फोटो र भिडियो खिच्न आएका ४० जनाभन्दा बढीको जमघट छ । फोटो सर्कलले निकुञ्ज क्षेत्र र आदिवासीको विषयमा फोटो खिचाउनका लागि १५ जना नेपालीसहित ४० जनाको टोली चितवन ल्याएको रहेछ । त्यसैगरी डकुमेन्ट्रीका लागि भिडियो खिच्ने अमेरिकाको एउटा टोली पनि यतै रहेछ, पूर्वअध्यक्ष महतोले भने ।यहाँको पर्यावरण र स्थानीयका बारेमा बुझ्न देशविदेशबाट टोली आएको अवसरमा संग्रहालयले सत्कार गरेको उनले बताए । होली चितवनका थारूहरूको विशेष पर्व हो । होलीको सन्दर्भमा देशविदेशका व्यक्तिहरूको जमघट भएको हुँदा हामीले सत्कार पनि त्यही अनुसार गर्यौं, संग्रहालयका सचिव दीपेश चौधरीले भने । होलीका गीत र नृत्य हेरेर झमक्क साँझ परेपछि पाहुना टोली संग्रहालयको आँगनमा पलेटी कसेर रैथाने खानाको स्वाद लिए ।घोंगी, माछा, कुखुराको मासु, आलुको तरकारीमा अनदीको चिच्चरमा खाँदै गरेका टोलीका सामुन्ने वीरेन्द्रले राइस वाइनको कुरा झिके । थारू समुदायको इतिहास, रहनसहन, संस्कारसंस्कृतिको संरक्षण र प्रवर्द्धन गर्न खुलेको संग्रहालयको आँगन स्वदेशी र विदेशी पाहुनाले होली उल्लासले रंगियो ।"
"सुन्दरीजलको गोबर, रामेछापमा खेती","रामेछाप (कास) सुन्दरीजलको गोबर लगेर रामेछापमा खेती ! सुन्दा पनि अनौठो लाग्ने यो कार्य रामेछापको गोकुलगंगा३ रस्नालुमा रहेको नेपालकै ठूलो आलु फार्मले गरेको छ । काठमाडौंको सुन्दरीजलमा रहेको ओजस्वी एकीकृत पशुपालन फार्मबाट गोबर किनेर झन्डै १ सय ७० किलोमिटर टाढाको रामेछापमा रोप्ने आलुमा प्रयोग गर्ने कार्य पहिलो पटक भइरहेको हो । कम्पोस्ट मलले उत्पादन गुणस्तरीय बनाउने भएकाले यति धेरै टाढादेखि गोबर ओसारेर मलका रूपमा प्रयोग गर्न लागिएको हो । हामीले ७० हजारदेखि १ लाख किलो गोबर सुन्दरीजलबाट ल्याएका छौं, हिमालय पोटाटो एन्ड रिसर्च सेन्टरका सञ्चालक विनोद बरुवालले भने । उनका अनुसार सुन्दरीजलमा गोबर किन्दा प्रतिकिलो ८ रुपैयाँ परेको छ । ढुवानी जोड्दा १० रुपैयाँभन्दा बढी पर्न जान्छ । फार्ममा भर्खरै आलु रोपेर सकिएको छ । रामेछापमा गोबर पाइँदैन । अधिकांश परिवारले एकाध गाईगोरु पाल्ने भएकाले फार्मका लागि आवश्यक गोबर जुटाउन नसक्दा काठमाडौंमा पुग्नुपरेको हो । हामीले जिल्लामा खोज्यौं तर यति धेरै परिमाणमा हामीलाई गोबर मल दिने कोही भेटिएन, बरुवालले भने । २०७५ सालदेखि रस्नालुमा फार्म सञ्चालन गरेको उक्त कम्पनीले आफ्नोबाहेक केही व्यक्तिको जग्गासमेत भाडामा लिएर खेती गर्न थालेको हो । आलुको उत्पादनका अतिरिक्त भण्डार गृह, टिसुकल्चर, मूल बीउ उत्पादनलगायतका कार्य गर्ने गर्दछ । आलुको बीउ गेडा उत्पादन गर्ने, लोप हुन थालेको रातो चक्रे आलुको उत्पादनलाई जोड दिने, बुङको अर्गानिक आलु उत्पादन गर्ने र लोकल मुढेजातको आलुलाई अझ प्रवर्द्धन गर्ने कार्यक्रम छ । उक्त फार्मले व्यावसायिक आलु खेतीमा जोड दिएपछि प्रधानमन्त्री कृषि आधुनिकीकरण परियोजनाले टिसुकल्टर र बेर्ना उत्पादनका लागि टनेल निर्माण र सिँचाइ पोखरी निर्माणमा अनुदान उपलब्ध गराएको परियोजनाका प्रमुख थिरलाल गैरेले बताएका छन् । गैरेका अनुसार उक्त फार्मले नमुनाका रूपमा आलु खेती गर्दै आएको छ ।"
रानी दरबार पुरानै शैलीमा,"(सिन्धुली)सिन्धुलीगढी घुमेर हेर्दा सुन्तली माई, कतिमा राम्रो दरबार मार्यो नि मायाले मार्यो रानी दरबारको नाममा लोक गायक तथा गीतकार कृष्णविक्रम थापाले यही गीत गाएपछि चर्चा चुलिएको थियो दरबारको । यो गीत २०३६ सालमा रेडियो नेपालमा प्रथम भएको थियो । ऐतिहासिक थलो सिन्धुलीगढी परिसरभित्र भग्नावशेष मात्र बाँकी रहेको रानी दरबार पुरानै स्वरूपमा निर्माण सम्पन्न भएपछि गीतले सार्थकता पाएको छ । पर्यटकीय गन्तव्यका रूपमा विकास हुँदै गएको कमलामाई नगरपालिका३ स्थित ऐतिहासिक सिन्धुलीगढी परिसरमा रहेको रानी दरबारको पुनर्निर्माण काम सकिएको छ । यतिखेर दरबारलाई पुरानैशैलीमा पुनर्निर्माण कार्य सम्पन्न गरेपछि बेहुलीझैं सिंगारिएर चिटिक्क भएको छ । अहिले सिन्धुलीगढी दरबार पुरानै लयमा फर्किएको छ । यो दरबारलाई सिन्धुलीगढी दरबार भनेर चिनिन्छ । स्थानीयवासी तथा आर्किटेक्ट इन्जिनियर रोशन लामाले रानी दरबार पुरानैशैलीमा निर्माण भएको तर गीतमा चर्चा भएका सबै पक्ष नसमेटिएको बताए । दरबार पहिले जस्तो थियो ठ्याक्कै त छैन, लामाले भने, सुन्तली माईको कुटी पनि छैन ।२०४५ सालकै भूकम्पबाट भत्किएको रानी दरबार माओवादीले जनयुद्धको शंखघोष नै सिन्धुलीगढीको प्रहरी चौकी आक्रमण गरी गरेसँगै दरबारको संरक्षण हुन छाडेर अलपत्र परेको थियो । गढीबाट प्रहरीचौकी हटेसँगै दरबार भग्नावशेष बन्दै गएको तीनै शिक्षक कार्कीले बताए । द्वन्द्वको प्रभावमा परेको दरबारको संरक्षण नहुँदा पुराना डिजाइनमा बनेका इँटा, काठसमेत चोरी भई नामोनिसान मेटिने अवस्थामा पुगिसकेको दरबारको निर्माण भएकाले पुरानै झल्को सिन्धुलीगढीले दिन थालेको छ । दरबारमात्रै नभएर ऐतिहासिक सिन्धुलीगढी युद्ध संग्रहालयसमेत निर्माण भइसकेकाले पर्यटक आकर्षित हुन थालेको नगरपालिकाले जनाएको छ । दरबारको रंगरोगनको कामसमेत सकिएकाले प्रदेश सरकारलाई हस्तान्तरण गर्ने तयारी भएको छ । कोभिडका कारण पुनर्निर्माण कार्य केही ढिलाइ भई म्याद थपेर महिनाअघि सम्पन्न गरेको तुल्सीएरिसा जेभी भक्तपुरका ठेकेदार रवीन्द्र श्रेष्ठले बताए । उनले भने, पुनर्निर्माणको काम सबै सकिएको छ । अब वाग्मती प्रदेश सरकारलाई हस्तान्तरण गर्ने प्रक्रियामा लागेका छौं ।तत्कालीन समयमा पूर्व २ नं क्षेत्रको प्रशासन सञ्चालन गर्ने अड्डाका रूपमा रहेको गढीदरबार विसं २०२० सालमा जिल्ला सदरमुकाम सिन्धुलीमाढी झारिएपछि संरक्षणविहीन भई भत्किएर भग्नावशेषमा परिणत भएको थियो । लामो समयसम्म संरक्षण अभावमा दरबार र गढी किल्लाका भौतिक संरचनाहरू नष्ट हुँदै गएपछि दुई वर्षअघिदेखि वाग्मती प्रदेश सरकारको सहयोगमा पुनर्निर्माण सुरु गरिएको हो ।कमलामाई नगरपालिकाका अनुसार रानी दरबार ४ करोड ३८ लाख ९९ हजार ५ सय २२ रुपैयाँको लागतमा पुनर्निर्माण भएको हो । नगरपालिका र वाग्मती प्रदेश सरकार पर्यटन विकास आयोजनाले १६ महिनाभित्र निर्माण सम्पन्न गर्ने गरी दरबारको पुनर्निर्माण थालेको थियो । तर प्राविधिक कारणले दुई वर्ष लागेको नगरपालिकाका मेयर उपेन्द्रकुमार पोखरेलले जानकारी दिए । कमलामाईले सिन्धुलीगढीलाई प्राथमिकतामा राखेर पर्यटकीयस्थल बनाएपछि पुनर्निर्र्माण सम्भव भएको मेयर पोखरेलको दाबी छ । रानी दरबारको ऐतिहासिक, पुरातात्त्विक महत्त्वलाई ध्यानमा राखेर दरबारको पुरानैशैलीमा हुबहु निर्माण भएको छ, २०२० सालअघिसम्म सिन्धुली जिल्लाको सदरमुकाम सिन्धुलीगढीमै रहेको उल्लेख गर्दै उनले भने, गीतमा चर्चा भएको सुन्तली माईको कुटी दरबार छुटेको चाल पायौं । अब त्यो पनि दरबार परिसर जहाँ थियो त्यहींनेर बनाउने पहल गर्छौं । रानी दरबार तत्कालीन श्री ३ महाराज जंगबहादुर राणाका भाइ बमबहादुर राणाका छोरा बम वीरविक्रम राणाले निर्माण गरेको इतिहासमा उल्लेख भए पनि दरबार बडाहाकिम र सेनाहरू बस्नका लागि निर्माण गरिएको शिलालेख ढुंगामा लेखिएको स्थानीय खोजकर्ता दिलीपकुमार थापाले जनाए । दरबार संरक्षणको अभावमा भत्किन थालेपछि, शिलालेख ढुंगाहरू स्थनीयले घरतिर लगेर सिलौटा बनाएको उनको भनाइ छ । दरबार निर्माणमा प्रयोग भएका सखुवाका बिम, दलिन, निदाललगायत झ्यालढोकाका काठहरू समेत हराएको थियो । सिन्धुलीगढीका अन्वेषणकर्ता सागरकुमार ढकालका अनुसार दरबारदेखि दक्षिणतर्फ गणेश, सरस्वती, लक्ष्मी मन्दिर, धारा, पश्चिममा इनार, पोखरी रहेको थियो । द्रुपद रानीको नाममा छोरा कर्णेल पुष्करविक्रम जबराले गढी दरबारलाई पुनर्निर्माण गरी रानी दरबार नामकरण गरेका थिए । रानी दरबार विसं १९८६ कात्तिक २८ गते निर्माण सम्पन्न भएको शिलालेखमा पाइन्छ । ऐतिहासिक सिन्धुलीगढीलाई पर्यटकीय पूर्वाधार विकासका लागि, नेपाली सेनाका प्राविधिक, पुरातत्त्व विभागका प्राविधिकहरूसमेतले संयुक्त सम्भाव्य अध्ययन सर्वेक्षण गरी, तयार गरिएको गुरुयोजनाअनुसार नेपाली सेना र कमलामाई नगरपालिकाको सहयोगमा, युद्ध संग्रहालय निर्माण गरिएको थियो । वाग्मती प्रदेश सरकारको सहयोगमा पुरानैशैलीमा दरबार निर्माणाधीन अवस्थामा छ । सिन्धुलीगढी परिसरमा पृथ्वीनारायण शाहको सालिक, पिकनिक स्पट, घेराबेरालगायत काम सकिएका छन् । नेपालअंग्रेज युद्धका क्रममा अंग्रेजहरूको मृत्यु भएको स्थानमा समाधिस्थलको निर्माण गर्ने कार्य थालिएको छ । सिन्धुलीगढी किल्ला नेपाली वीर गोर्खालीहरूको फौजको नेतृत्व गर्ने श्रीहर्ष पन्त, वंशराज पाण्डे र वंशु गुरुङले विसं १८२४ असोज १५ गतेका दिन ब्रिटिस अंग्रेज फौजलाई परास्त गर्दै नेपालको सार्वभौम र अखण्डता जोगाएको ऐतिहासिक स्थल भएको अन्वेषणकर्ता ढकालले बताए । उनका अनुसार लोकगायक थापाले गीतमा राखेको हरफ सुन्तली माईको कुटी भने पुनर्निर्माण हुन बाँकी छ ।"
"सीमामा २ विषादीको मात्रै परीक्षण, मन्द विष खाँदै उपभोक्ता","(काठमाडौं)सरकारले एक दर्जन ग्रुपका विषादी पञ्जीकृत गरे पनि दुई ग्रुपको मात्रै परीक्षण गर्दै आएको छ । दुई ग्रुपका विषादीको मात्रै ल्याब परीक्षण र अरू ग्रुपको नहुने हुँदा सर्वसाधारणको भान्सामा दैनिक विषादीजन्य तरकारी पाकिरहेको सरोकारवाला बताउँछन् । आरबीपीआर माध्यमबाट दुई ग्रुप (काब्रामाइट र अर्गानोफोस्पेट) को परीक्षण हुने गरे पनि त्यो प्रभावकारी छैन । पछिल्लो समय नयाँनयाँ विषादी आइरहेका छन् । बढी प्रयोग हुने विषादी नियो निकोटिनवायस ग्रुपका विषादी हुन् । यीबाहेक ग्रुपमै नपर्ने अलगअलगका विषादी पनि छन्, तिनमा अवशेषका कुरा पनि हुन्छन्, प्लान्ट क्वारेन्टाइन तथा विषादी व्यवस्थापन केन्द्रका सूचना अधिकारी महेशचन्द्र आचार्यले भने, तर दुई ग्रुपबाहेक अन्यको परीक्षण हुँदैन । अहिलेको परीक्षणले नयाँ विषादी प्रयोग भएनभएको पत्ता लगाउनै सक्दैन । विषादी पहिचान गर्न नसक्दा सर्वसाधारणलाई समस्या हुन्छ । त्यसैले आरबीपीआरको दायरा बढाउन जरुरी छ । एउटै ग्रुपमा दर्जनौं विषादी हुन्छन् । निको ल्याब परीक्षण हुन सकेको छैन ।विषादी परीक्षणका नाममा सर्वसाधारणलाई झुक्याउने काम भइरहेको कृषि विभागका पूर्वमहानिर्देशक डिल्लीराम शर्माले बताए । भारतबाट आयात हुने धेरैजसो तरकारीमा विषादी भेटिने गरेको उनले बताए । तर परीक्षण नाम मात्रैको हुने गरेको उनको भनाइ छ । सीमा नाकामा हुने अहिलेको परीक्षण नाम मात्रकै हो, सर्वसाधारणलाई भ्रममा पारिएको मात्र छ । अहिलेको परीक्षणले दुई ग्रुप (काब्रामाइट र अर्गानोफोस्पेट) मात्रै परीक्षण गर्छ । त्यो पनि उपस्थिति भएनभएको मात्रै हेर्ने हो, त्यसले विषादीको मात्रा देखाउन सक्दैन, शर्माले भने । शर्माको भनाइलाई पछिल्लो समय गरिएको विषादी परीक्षणले पनि पुष्टि गर्छ । खाद्य प्रविधि तथा गुण नियन्त्रण विभागले आर्थिक वर्ष ०७८७९ मा आयात हुने तरकारी तथा फलफूलमध्ये ५६ हजार ३ सय ३८ नमुनामा काब्रामाइट र अर्गानोफोस्पेट विषादीको अवशेष परीक्षण गर्यो । आरबीपीआर माध्यमबाट कात्तिक १ देखि असार मसान्तसम्म गरिएको परीक्षणमा ५१ नमुना प्रतिकूल देखिए । विभागले आर्थिक वर्ष ०७९८० को प्रथम चौमासिकसम्म आयातित तरकारीमध्ये १७ हजार ४६ वटा तरकारी तथा फलफूलको नमुनामा यिनै दुई विषादीको विश्लेषण गर्यो । विषादी परीक्षणका क्रममा १२ वटा नमुना प्रतिकूल भेटिए । आयात हुने तरकारी तथा फलफूलको विषादी परीक्षण गर्ने मुख्य दायित्व खाद्य प्रविधिको हो । कृषि विभागअन्तर्गत केन्द्रीय कृषि प्रयोगशालाले स्वदेशमा उत्पादन हुने तरकारी तथा फलफूलको विषादी परीक्षण गर्छ । केन्द्रीय कृषि प्रयोगशालाअन्तर्गतको विषादी अवशेष द्रुत विश्लेषण प्रयोगशाला इकाई, कालीमाटीले आर्थिक वर्ष ०७८७९ मा आयातित तरकारीका ६ सय २५ नमुनामा काब्रामाइट र अर्गानोफोस्पेट विषादीको अवशेष परीक्षण गर्यो । कालीमाटी फलफूल तथा तरकारी बजार विकास समितिमा गरिएको परीक्षणमा ५ वटा नमुना खान अयोग्य देखियो । तिनमा ४५ प्रतिशतभन्दा बढी विषादी भएको भेटियो । ६ वटा नमुनामा ३५ देखि ४५ प्रतिशतसम्म विषादी रहेको पुष्टि भयो । यी सबै तरकारी भारतबाटै आएका थिए । चालु आर्थिक वर्षको फागुन १७ सम्म ३ सय ४९ नमुनामा दुई ग्रुपका विषादीको परीक्षण गरिएको छ । यस क्रममा ३ वटा नमुनामा ३५ देखि ४५ प्रतिशतसम्म विषादी रहेको देखियो । ती तरकारी पनि भारतबाटै आयात भएका थिए । विषादी अवशेष द्रुत विश्लेषणको तीन तहमा हेरिने बाली संरक्षण अधिकृत विवेक सुनार बताउँछन् । विषादी अवशेष द्रुत विश्लेषण गर्दा ३५ प्रतिशत इनिमेसन रेट भएका तरकारीलाई ग्रिन सिग्नल मान्न सकिन्छ । उक्त तरकारी उपभोग योग्य हुन्छन् । ३५ देखि ४५ प्रतिशतसम्म इनिमेसन रेट भएका खाद्यवस्तु खान अयोग्य भए पनि केही समय भण्डारणमा राख्दा इनिमेसन रेट कम भए उपभोग गर्न मिल्छ । ४५ प्रतिशतभन्दा माथि इनिमेसन रेट भएका तरकारी भने भने पूर्णतः अखाद्य हुने जनाएको छ । ३५ प्रतिशतसम्मलाई हरियो, ३५ देखि ४५ प्रतिशतलाई पहेंलो र ४५ भन्दा बढीलाई रातो नम्बरको संकेत दिइएको छ ।उल्लिखित उदाहरण केही उदाहरणले पनि सीमा नाकामा विषादी परीक्षण नाम मात्रैको भएको पुष्टि हुन्छ । खाद्य प्रविधिले नाकामा परीक्षण गर्ने क्रममा विषादी पुष्टि नभए आयात अनुमति दिन्छ । तर त्यताबाट छुटेका तरकारी कालीमाटीमा परीक्षण गर्दा विषादी भेटिन्छ, केन्द्रीय कृषि प्रयोगशालाका एक अधिकारीले भने, यही घटनाले पनि नाकामा हुने परीक्षणको दुर्दशा देखाउँछ । भारत र नेपालमा नियोनोकोटिनाइट ग्रुप र फंगीसाइट विषादी बढी प्रयोग हुन्छन् । तर अहिलेको आरबीपीआर परीक्षणले ती विषादीको मात्रा पत्ता लगाउन सक्दैन । व्यापारी र सरकारी कर्मचारीको मिलेमतोमा कतिपय तरकारी यत्तिकै आयात गरिने ती अधिकारी बताउँछन् । व्यापारीहरूले धेरै तरकारी आयात गरेका हुन्छन्, सबै लटको परीक्षण सम्भव पनि हुँदैन । त्यसैले नाकाबाट स्वीकृत भई आएको तरकारी यहाँ परीक्षण गर्दा विषादी भेटिने गरेको हो, कालीमाटी फलफूल तथा तरकारी बजार विकास समितिका एक अधिकारीले भने, कतिपय परीक्षण नै नगरी भित्रबाट पनि छिराइन्छ ।नेपाल राष्ट्र बैंकका अनुसार गत आर्थिक वर्षमा १६ अर्ब ९६ करोड १३ लाख रुपैयाँको तरकारी भारतबाट भित्र्याइएको थियो । चालु आर्थिक वर्षको पहिलो ६ महिनामा ९ अर्ब ६६ करोड ३० लाख रुपैयाँको तरकारी आयात भइसकेको छ । उपत्यकाका लागि कालीमाटी तरकारी बजारमा प्रतिदिन करिब ८ सय टन तरकारी भित्रिने गरेको समितिको तथ्यांक छ । आठ सय टनले उपत्यकाको मागको करिब ७५ प्रतिशत धान्छ । कालीमाटी तरकारी बजारमा भित्रिने तरकारीमध्ये करिब ४५ प्रतिशत भारतबाटै आउँछ । भारतकै केही ठाउँमा काब्रामाइट र अर्गानोफोस्पेट प्रयोगमा बन्देज गरिएको केन्द्रीय कृषि प्रयोगशालाका वरिष्ठ बाली संरक्षण अधिकृत राजीवदास राजभण्डारीले जनाए । तर नेपालमा यी दुई ग्रुपको मात्रै परीक्षण हुन्छ । दुई ग्रुपको परीक्षण गर्दा पनि विषादी भेटिएकै हुन्छ, गोलभेंडा, काउली र सिमीमा विषादी देखिने गरेको छ, उनले भने । किसानले विषादी प्रयोग गर्दा मात्रामा पहिचान नै गर्दैनन् । अनुमानका भरमा विषादी प्रयोग हुन्छ । विषादीको प्रयोग गर्दा ध्यान नदिने, धेरै पटक विषादी हाल्ने, विषादीको डोज बढी प्रयोग गर्दा इनिमेसन रेट बढ्छ । विषादी प्रयोग भएको तरकारी सेवनले तीन तहको असर हुने गरेको जानकार बताउँछन् । पहिलो चरणअन्तर्गत थोकेको महसुस हुने, टाउको दुख्ने, स्वाँस्वाँ हुने, रिंगटा लाग्ने, हात लाटो हुने जस्ता लक्षण देखिन्छ । दोस्रो तहमा बान्ता हुने, छाती दुख्ने, गाह्रो हुने, वाकवाक आउने, पेट दुख्ने, पखाला लाग्नेलगायत समस्या हुने प्लान्ट क्वारेन्टाइन तथा विषादी व्यवस्थापन केन्द्रले जनाएको छ । तेस्रो तहसम्म आइपुग्दा पक्षपात आक्रमण, मूर्च्छासमेत पर्ने केन्द्रको भनाइ छ । दीर्घकालीन रूपमा क्यान्सर, मुटु रोगीसमेत हुने जोखिम रहेको विज्ञ बताउँछन् ।"
"क्रसबोर्डर प्रसारण लाइनमा नेपालतर्फ काम सकियो, भारततर्फ छैन प्रगति","नेपालतर्फका सबै काम रक्सौलपरवानीपुर, मैनहियासम्पत्तिया, कटैयाकुशहा प्रसारण लाइनको नेपालतर्फको काम सकिए पनि भारततर्फको काम ६ महिनामा सक्ने आश्वासन आएको प्राधिकरणका प्रसारण लाइन प्रमुख दीर्घायुकुमार श्रेष्ठले बताए । गत फागुन ५ र ६ मा बसेको नेपालभारत सचिवस्तरीय बैठकमा भारतले ६ महिनाभित्र सक्ने भारतको प्रतिबद्धता छ, उनले भने, भारतीय पक्षले रक्सौलपरवानीपुरको भारततर्फ तार तान्न बाँकी रहेको र ३ महिनाभित्र त्यो पनि सक्ने बताएको छ । भारतले पछिल्लो ऊर्जा सचिवस्तरीय बैठकमा डबल सर्किट प्रसारण लाइनमा लाग्ने खर्च आफैं बेहोर्ने र तिनलाई यथाशीघ्र बनाइसक्ने जानकारी दिएको ऊर्जा मन्त्रालयका प्रवक्ता मधुप्रसाद भेटुवालले जानकारी दिए । यसअघि प्राधिकरणले लागेको लागत दिने र उक्त प्रसारण लाइन भारतले निर्माण गर्ने सहमति थियो । तर पछिल्लो ऊर्जा सचिवस्तरीय बैठकमा डबल सर्किट प्रसारण लाइन निर्माणको लागत हामी आफैं बेहोर्छौं भनेर भारतले भनेको छ, उनले भने । प्राधिकरणका कार्यकारी निर्देशक कुलमान घिसिङले पनि पछिल्लो ऊर्जा सचिवस्तरीय बैठकमा भारतले नै लागत बेहोर्ने प्रतिबद्धता आएको जनाए । नेपालबाट पैसा पठाए पनि भारतको केन्द्र सरकारले कसले प्रसारण लाइन बनाउने भन्ने निश्चित गरेको थिएन, घिसिङले भने, तर अब भारतको केन्द्र सरकारले राज्य सरकारलाई आफ्नै लागतमा प्रसारण लाइन बनाउन भनिसकेको छ । यससँगै नेपालले पठाएको पैसा पनि फिर्ता हुने भेटुवालले बताए । ०७५ माघमा पोखरामा बसेको नेपाल र भारतका ऊर्जा सचिवस्तरीय बैठकले भारतको उत्तरप्रदेश र नेपालबीच सम्पत्तियामैनहिया १३२ केभी प्रसारण लाइन निर्माण गर्ने सहमति गरेको थियो । यसको एक वर्षपछि ०७६ कात्तिकमा भारतको बैंग्लोरमा सम्पन्न ऊर्जा सचिवस्तरीय बैठकले प्रसारण लाइनलाई सम्पत्तिया सबस्टेसनमा जोड्ने निर्णय गरेको थियो । मैनहिया १३२ केभी सबस्टेसनबाट सुरु हुने प्रसारण लाइन भारतसँगको सीमा बिन्दु मर्चवार (श्रीरामपुर) सम्म पुग्नेछ । यही फागुन ५६ मा भारतको राजस्थानमा बसेको ऊर्जा सचिवस्तरीय बैठकले मैनहियासम्पत्तिया प्रसारण लाइन आगामी सेप्टेम्बरमा सक्ने सहमति गरेको छ ।"
कोरियामा सातामा ६९ घण्टासम्म काम गर्न पाइने,नयाँ नियमअनुसार कसरी कामको व्यवस्थापन गर्ने भन्ने अधिकार रोजगारदाताको भए पनि कामदारसँग पनि कामको अवधिबारे सम्झौता हुनुपर्ने सर्त राखिएको छ । आर्थिक सहयोग तथा विकास संगठन (ओईसीडी) भनिने विकसित देशमध्ये दक्षिण कोरिया कामदारलाई धेरै काम लगाउनेमध्ये दोस्रो स्थानमा छ । प्रतिदिन १२ घण्टाभन्दा बढी काम लगाउँदा कामदारको व्यक्तिगत जीवनमा असर गरेको अध्ययनहरूले देखाएका छन् । यो निमयले कोरियामा रहेको रोजगार अनुमति प्रणाली (ईपीएस) मार्फत आएका कामदारलाई प्रत्यक्ष असर पर्नेछ । कोरियामा अहिले नेपाललगायत १६ देशबाट ईपीएसमार्फत झन्डै चार लाख कामदारले काम गरिरहेका छन् । कोरियास्थित ठूला ट्रेड युनियनहरूले भने यस नियमले कामदारहरूका लागि कुनै पनि आराम समयको ग्यारेन्टी नगरेको भन्दै विरोध जनाएका छन् । बिहान ९ देखि मध्यरातसम्म काम गर्नुपर्ने र रोजगारदातालाई मात्रै फाइदा पुर्याउने खालको नियम आएको उनीहरूको भनाइ छ । संशोधित नयाँ नियमलाई प्रतिपक्षी डेमोक्रेटिक पार्टी र जस्टिस पार्टीले पनि विरोध गरेका छन् । रोजगारदाताहरूको संगठन कोरिया इन्टरप्राइज फेडेरेसनले भने सरकारको कामलाई स्वागतयोग्य भनेको छ ।
राष्ट्र बैंकबाट सहकारीलाई वित्तीय सुविधा दिलाउन सांसदको माग,"(काठमाडौं) राष्ट्र बैंकले बैंक तथा वित्तीय संस्थालाई उपलब्ध गराउँदै आएको वित्तीय सुविधा र सहुलियत कर्जा सुविधा सहकारी संस्थाले पनि प्रवाह गर्न पाउने व्यवस्था गर्न सांसदहरूले माग गरेका छन् । हाल बैंक तथा वित्तीय संस्थामार्फत प्रवाह हुँदै आएको ब्याज अनुदानको सहुलियत कर्जा कार्यक्रम लक्षित वर्गमा नपुगेको र सही प्रयोजनमा लगानी नभएकाले त्यसलाई परिमार्जन गर्नुपर्ने सुझाव आइरहेका बेला सांसदले नै सहकारी संघसंस्थाले पनि उक्त कर्जा प्रवाह र अन्य वित्तीय सहयोग पाउनुपर्ने माग गरेका हुन् । सहकारी ऐनको विधेयक उपर संशोधन प्रस्तावमा सांसदहरूले यससँगै व्यक्तिगत बचतको सीमा घटाउनुपर्ने, नियमनका लागि दोस्रो तहको निकाय स्थापना गर्नुपर्नेलगायत माग गरेका हुन् । संघीय संसद्मा पेस भएको सम्पत्ति शुद्धीकरण (मनी लाउन्डरिङ) निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गर्न बनेको विधेयकमा संशोधनका लागि ३२ वटा आवेदन परेका छन्, जसमध्ये धेरैजसो आवेदन सहकारीसँग सम्बन्धित छन् ।नेपाल राष्ट्र बैंकबाट बैंक तथा वित्तीय संस्थालाई उपलब्ध गराइने वित्तीय सुविधालगायत अन्य सहुलियतसमेत सहकारी संघसंस्थालाई उपलब्ध गराइनेछ, सांसदद्वय रामप्रकाश चौधरी र प्रकाश ज्वालाले पेस गरेको संशोधन प्रस्तावमा उल्लेख छ । हाल राष्ट्र बैंकले बैंक तथा वित्तीय संस्थालाई विभिन्न वित्तीय सुविधा र ब्याज अनुदानको सहुलियत कर्जा सुविधा दिँदै आएको छ । सांसदहरूले त्यही सुविधा सहकारी संघसंस्थालाई पनि दिन आग्रह गरेका हुन् ।प्रस्तावित विधेयकमा २५ करोड रुपैयाँभन्दा बढीको सेयर पुँजी र वार्षिक ५० करोड रुपैयाँभन्दा बढीको कारोबार गर्ने बचत तथा ऋण सहकारीको नियमन तथा सुपरिवेक्षण नेपाल राष्ट्र बैंकमार्फत हुने, त्यस्ता संस्थामा व्यक्तिले २५ लाख रुपैयाँभन्दा बढी बचत गर्न नपाउनेलगायत व्यवस्था बढी चर्चामा छन् । सांसद गगन थापा, प्रदीप पौडेल, सञ्जय गौतम, राजेन्द्र पाण्डे, प्रकाश ज्वाला, मेटमणि चौधरीलगायतले सहकारी ऐनको सम्बन्धमा संशोधन प्रस्ताव पेस गरेका हुन् । यसअनुसार बचत तथा ऋण सहकारी संस्थालाई राष्ट्र बैंकले नियमन गर्नुपर्ने, सहकारीको खातामा व्यक्तिगत बचतको सीमा घटाउनुहटाउनुपर्ने बढी बचत राख्न नपाउने माग गरेका छन् । कांग्रेसका सांसद उदयशमशेर राणाले भने सहकारीमा व्यक्तिगत बचतको सीमासम्बन्धी व्यवस्था खारेजको माग गर्दै संशोधन प्रस्ताव हालेका छन् । त्यसमध्ये नेपाली कांग्रेस पार्टीका सांसदले सहकारी क्षेत्रलाई कडाइ गर्न चाहेका छन् भने वामपन्थी सांसदले खुकुलो नियमन बनाउन चाहेको देखिन्छ । सहकारी ऐनको विधेयकमा सांसदबाट परेको संशोधन प्रस्ताव विश्लेषण गर्दा यस्तो देखिएको हो । सहकारी संघसंस्थाको नियमन प्रभावकारी नभएकाले मुलुकभरकै धेरै संस्था समस्यामा पर्न थालेका छन् । मुलुक संघीयतामा गएसँगै कार्य क्षेत्रका आधारमा सहकारी नियमनको जिम्मा पनि विकेन्द्रित गरिएको छ । तर प्रदेश र स्थानीय निकायले प्रभावकारी नियमन गर्न सकेका छैनन् । यही कारण सहकारीमा समस्या आएको जानकारहरू बताउँछन् । त्यसो त चालु आर्थिक वर्षको बजेटमार्फत पनि सरकारले सहकारी भूमिहीन दलित, सुकुम्बासी, राउटे, बनकरिया, मुसहर, डोम समुदायद्वारा स्थापित सहकारी संस्थामार्फत सञ्चालन हुने कृषि, पशुपालन, तरकारी खेती, ग्रामीण उद्यम र व्यवसाय सञ्चालनका लागि अधिकतम ५ प्रतिशत सहुलियत ब्याजदरका कर्जा उपलब्ध गराइने घोषणा गरेको छ ।बजेटमा निरपेक्ष गरिबीको रेखामुनि रहेका दलित समुदायमा श्रमयोग्य जनशक्तिलाई सीपमूलक तालिम दिई स्वरोजगार बनाउन, परम्परागत, पेसा, ज्ञान र सीमामा आधारित व्यवसायका अतिरिक्त अन्य व्यवसाय सञ्चालनका लागि प्रोत्साहनस्वरूप बीउ पुँजीसहित बिनाधितो सहुलियतपूर्ण कर्जा उपलब्ध गराइने व्यवस्था पनि उल्लेख छ । तर उल्लिखित व्यवस्था कार्यान्वयनका लागि अझै कार्यविधि निर्माण भएको छैन । मुलुक संघीयतामा गएपछि ९० प्रतिशतभन्दा बढी सहकारी संस्था स्थानीय तहमा स्थानान्तरण भएका छन् । स्थानीय तहमा सहकारीका सञ्चालक प्रायः स्थानीय जनप्रतिनिधि छन् । उनीहरूसँग एकातिर सहकारी नियमन गर्ने सीप र अनुभव छैन, अर्कातिर आफ्नै संस्था नियमनको अधिकार उनीहरूसँग छ । यसले गर्दा पनि आउँदा दिनमा धेरै सहकारी संस्थामा समस्या आउने जानकारहरू बताउँछन् ।सरकारले नियमन नगर्दा सहकारी संस्थाले आपसी सहकार्यभन्दा पनि बैंकले जस्तो कारोबार गरिरहेको उनीहरूको भनाइ छ । सहकारीलाई राजनीति गर्ने माध्यम बनाइएको छ । पार्टीगत रूपमा सहकारी संस्था खोलिएका छन् । अभियानका नाममा सहकारीका नेता देशविदेश घुम्छन्, तारे होटलमा सभासम्मेलन गर्छन् । तर, सहकारीका समस्याबारे पर्याप्त चासो नभएकाले धेरै सहकारी समस्यामा परेको उनीहरूको भनाइ छ ।"
कालीगण्डकी प्रसारण करिडोरको काम अघि बढ्यो,"(पर्वत)निर्माणाधीन राष्ट्रिय गौरवको कालीगण्डकी प्रसारण करिडोरअन्तर्गत पर्वतको फलेवासमा देखिएको समस्या समाधान गर्न नेपाल विद्युत् प्राधिकरणका कार्यकारी निर्देशक कुलमान घिसिङ फिल्डमै खटिएका छन् । करिडोरअन्तर्गत फलेवास६ देवीस्थानमा देखिएको समस्या समाधानकालागि घिसिङ सोमबार पर्वत आएका हुन् । घिसिङले जिल्ला प्रशासन कार्यालयमा सर्वदलिय अन्तरक्रिया र फलेवास पुगेर स्थलगत निरीक्षण गरेका छन् । देवीस्थानका दुई विद्यालयसहित खेल मैदानमा क्षति पुग्ने गरी हाइटेन्सन लाइन विस्तारको विरोध गर्दै आएका फलेवासवासीको समस्या समाधान गर्न आयोजना पक्ष सकारात्मक नभएपछि घिसिङ फिल्डमै पुगेर आयोजनालाई निर्देशन दिएका हुन् । प्रसारण करिडोरको काम समयमै नसकिँदा म्याग्दी, पर्वत र मुस्ताङमा उत्पादित बिजुली राष्ट्रिय प्रसारण लाइनमा पठाउन समस्या भएपछि प्राधिकरण गाँठो फुकाउन लागेको हो । कालीगण्डकी प्रसारण करिडोरअन्तर्गत कुश्माबुटलवल प्रसारण लाइनका ३ टावर सार्न प्राधिकरणले गत भदौमै आयोजना, भारतिय निर्माण कम्पनीलगायतलाई निर्देशन दिएको थियो । तर, निर्माण कम्पनीले कार्यकारी निर्देशक घिसिङलगायतको कुरा अटेर गर्दै निर्माणाधीन रंगशाला र विद्यालय नै क्षति हुने गरी टावर निर्माण सुरु गर्न लागेपछि स्थानीय र नगरपालिकाले विरोध गरेका थिए । घिसिङले फलेवास रंगशालालाई जोगाएर कालीगण्डकीको किनारतर्फको डिलमा रंगशालाभन्दा केही मिटर तल टावरका दुई पोल गाडेर बिस्तार गर्न निर्देशन दिए । हुनेसम्म डिलमा लगेर टावर निर्माणको काम थाल्नुस्, घिसिङले भने, त्यसका लागि पाँचदस करोड कति खर्च बढ्छ, त्यो प्राधिकरणले बेहोर्छ ।नगरकै गौरवका रूपमा रहेको रंगशाला र दुई विद्यालयमाथिबाट प्रसारण लाइन विस्तार हुन लागेको वडाध्यक्ष नवीनकुमार श्रेष्ठले बताए । आयोजना पक्ष र भारतीय ठेकेदार कम्पनीले निर्माण गर्न बाँकी ३ टावरका लागि रंगशाला, विद्यालय र अरू महत्त्वपूर्ण संरचनालाई क्षति नपुग्ने गरी फरक स्थानको विकल्प खोजिनेछ । रंगशाला र विद्यालयसँगै आसपासको बस्तीलाई असर नपर्ने गरी कालीगण्डकीको किनारतर्फ केही मिटर पर सारेर लाइन विस्तार गर्दा स्थानीयले सहयोग गर्ने नगर प्रमुख गंगाधर तिवारीले जनाए । तिवारीसहितको टोलीले यसअघि घिसिङ, तत्कालीन ऊर्जामन्त्री पम्फा भुसाललगायत उच्चस्तरीय टोलीसँग छलफल गरेपछि प्राधिकरणले सर्भेका लागि प्राविधिक टोली पठाएको थियो । यसअघि पनि समस्या समाधानका लागि कैयौंपटक जिल्ला प्रशासनमा आयोजना पक्ष र स्थानीयसँग छलफल भएको थियो । एउटा विकासको आयोजनाले अर्को महत्त्वपूर्ण आयोजना बिगार्न नहुने भन्दै स्थानीयले आयोजनाको काम रोकेका थिए ।"
अर्थ संक्षेप,"गैरीधारामा यूएचएस होल्डिङको हेफेल सोरुम काठमाडौं (कास) इन्टेरियरसम्बन्धी सेवामा अग्रणी कम्पनी यूएचएस होल्डिङले हेफेल डिजाइन स्टुडियोको शुभारम्भ गरेको छ । गैरीधारास्थित हेफेल सोरुमको हेफेल दक्षिण एसियाका प्रबन्ध निर्देशक फ्र्यांक सोडर एवं यूएचएस होल्डिङका अध्यक्ष पुरुषोत्तम न्यौपानेले संयुक्त उद्घाटन गरे । हेफेलको नेपाल फ्रेन्चाइजका रुपमा रहेको यो नयाँ डिजाइन स्टुडियोमा आर्किटेक्चरल हार्डवेयर, ग्लास फिटिङ, फर्निचर फिटिङ, डिजिटल सेक्युरिटी लाइटिङ, किचेन फिटिङलगायत अन्य सम्बन्धित उत्पादन उपलब्ध रहेको कम्पनीले जनाएको छ । हामी हेफेल जस्तो इन्टेरियर सेवाका लागि अन्तर्राष्ट्रिय रुपमा ख्यातिप्राप्त ब्रान्डसँग आबद्ध हुन पाउँदा हर्षित एवं गौरवान्वित छौं, यूएचएस होल्डिङका अध्यक्ष न्यौपानेले भने । यूएचएस होल्डिङ उच्चस्तरीय बाथरुम, सिलिङ, रेलिङ, फर्निचरलगायत इन्टेरियरसम्बन्धी उत्पादन गर्ने कम्पनी हो ।"
छोटकरी,"पटेल हत्यामा ४ जना पुर्पक्ष थुनामाबारा (कास) कलैया उपमहानगरपालिका२५ इनरबारी गाउँका २२ वर्षीय राधेश्याम पटेलको हत्या अभियोगमा जिल्ला अदालतले तीन जनालाई पुर्पक्ष थुनामा राख्न आदेश दिएको छ । न्यायाधीश मुकेश उपाध्यायको आइतबारको इजलासले कलैया२५ का गनी मियाँ ठकुराई, महम्मद सफी अहमद र नजमुलाह ठकुराईलाई थुनामा पठाउने आदेश दिएको हो । अभियुक्तहरू घटना भएको १६ महिनापछि आफैं अदालतमा हाजिर भएका थिए । अभियुक्तलाई वीरगन्ज कारागार चलान गरिएको छ । मुलुकी फौजदारी कार्यविधि संहिता २०७४ को दफा ६७ अनुसार आदेश भएको हो, अदालतका निमित्त स्रेस्तेदार इन्द्र योङहाङले भने, यो दफाअनुसार कसुरदार ठहर भएमा कानुनबमोजिम फैसला हुनेछ । अर्का अभियुक्त नाजिर हुसेन यसअघि नै पुर्पक्ष थुनामा छन् । ८ जनामाथि किटानी जाहेरीपछि ज्यान मार्ने उद्योग मुद्दा दर्ता भएको थियो । ४ जना भने फरार छन् । कलैया१९ र २५ को सिमानामा पर्ने इनरबारी गाउँमा २०७८ कात्तिक २५ मा छठ मनाउने क्रममा मुस्लिम र हिन्दु समुदायबीच झडप भएको थियो । घाइते पटेलको वीरगन्जको एलएस न्युरो अस्पतालमा उपचारका क्रममा पुस २१ मा मृत्यु भएको थियो । पीडित पक्षको आन्दोलनपछि मृतक परिवारलाई घटनाको तीन महिनापछि संघले १० लाख, प्रदेशले ५ लाख र कलैया उपमहानगरले डेढ लाख राहत उपलब्ध गराएको थियो । जिल्ला प्रशासन कार्यालयमा भएको सर्वपक्षीय सहमतिअनुसार दोषीलाई कारबाहीसहित ११ लाख ७५ हजार सरकारबाट उपचार खर्च बेहोर्ने र मृतक परिवारका १ जनालाई रोजगारी दिने सहमति भएको थियो । पेटभित्र रक्सीको बोतलरौतहट (कास) पेटमा रक्सीको बोतल देखिएपछि रौतहट गुजरा नगरपालिका९ अमतबा टोलका २६ वर्षीय नुर्साद मन्सुरीको शल्यक्रिया गरिएको छ । अचानक पेट दुखेपछि उनलाई चन्द्रपुर अस्पताल लगिएको थियो । एक्सरे गर्दा पेटमा बोतल देखिएपछि चितवन रेफर गरियो । पुरानो मेडिकल कलेजका डा नारायण बेलबासे र एनेसथेसिया डा राजेश यादवसहितको टिमले पेटको शल्यक्रिया गरी सोमबार बोतल निकालेका हुन् । उनी होसमा आइसकेको र खतरामुक्त रहेको डा बेलबासेले बताए । मलद्वारबाट ५ सय एमएलको बोतल पसाएको हुनाले ठूलो आन्द्रामा समेत प्वाल परेको छ, उनले भने, भेन्टिलेटरबाट निकालेर आईसीयूमा राखेका छौं । प्रहरीका अनुसार चार दिनअघि चन्द्रपुर१० बाल्चनपुरस्थित अटो ग्यारेजमा साथी मोहम्मद समीम शेखसँगै नुर्सादले मादक पदार्थ सेवन गरेका थिए । नुर्सादले बोतलमा पिसाब राखेर रक्सी भन्दै खुवाएको पछि थाहा पाएका समीरले शनिबार उनलाई आफ्नो ग्यारेजमा बोलाए । नशालु पदार्थ खुवाइ बेहोस बनाए । त्यसपछि ८८४८ रक्सीको हाफ बोतलको खाली सिसी मलद्वारबाट भित्र पसाइदिए । होसमा आउँदा बेस्सरी पेट दुख्न थालेपछि मात्रै नुर्सादले औषधि खाएका थिए तर बिसेक नभएपछि अस्पताल लगिएको परिवारको भनाइ छ । नुर्सादका बाबु नेवाज मन्सुरीले शेखलाई कारबाही माग गर्दै प्रहरीमा जाहेरी दिएका छन् । घटनापछि समीर फरार रहेको डीएसपी एकनारायण कोइरालाले बताए ।"
खेर गएका १६ वर्ष,"२०६३ मंसिर ५ ः विस्तृत शान्ति सम्झौता २०६६ ः संक्रमणकालीन न्यायसम्बन्धी विधेयक संविधानसभामा पेस २०६९ ः संविधानसभा विघटन भएसँगै विधेयकहरु निष्क्रिय २०६९ ः बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग अध्यादेश, २०६९ जारी २०७० पुस १८ ः सर्वोच्च अदालतद्वारा अध्यादेशका प्रमुख दफा बदर २०७१ वैशाख ः सर्वोच्चको आदेशलाई बेवास्ता गर्दै बेपत्ता पारिएका व्यक्तिको छानबिन, सत्य निरुपण तथा मेलमिलाप आयोगसम्बन्धी ऐन ल्याइयो २०७१ माघ ः सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोग गठन २०७१ फागुन १४ ः बेपत्ता पारिएका व्यक्तिको छानबिन, सत्य निरुपण तथा मेलमिलाप आयोगसम्बन्धी ऐन अन्तर्राष्ट्रिय मापदण्ड, नेपालको संविधान र विस्तृत शान्ति सम्झौता तथा सर्वोच्च अदालतका विभिन्न आदेशबमोजिम संशोधन गर्न सरकारलाई सर्वोच्चको आदेश २०७२ साउन ११ ः सरकारद्वारा सर्वोच्चमा २०७१ फागुनको आदेश पुनरावलोकनको निवेदन २०७७ वैशाख १४ ः सर्वोच्च अदालतद्वारा आफ्नो पुरानो फैसला पुनरावलोकन गर्न आवश्यक नभएको ठहर २०७८ असार ३१ ः सरकारद्वारा ऐन संशोधन गर्ने विधेयक प्रतिनिधिसभामा पेस, पीडितलाई न्याय सुनिश्चित नगरिएको भन्दै व्यापक आलोचना २०७८ असार ३१ ः सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोगका पदाधिकारीको म्याद समाप्त, त्यसयता दुवै आयोग पदाधिकारीविहीन"
शीर्ष तीनको दौडमा नेपाल,"विदेशी भूमिमा उत्कृष्ट नतिजालिग २ मा नतिजाको हिसाबमा यूएई भ्रमण नेपालको अहिलेसम्मकै उत्कृष्ट बनेको छ । नेपालले यस शृंखलामा ४ मध्ये तीन खेल जितेको छ । विदेशी भूमिमा खेलिएका लिग २ को एकै शृंखलामा नेपालले पहिलो पटक ३ खेल जित्न सकेको हो । पपुवा न्युगिनीले आफ्नो घरेलु भूमिका रूपमा दुबईमा खेलेको यो शृंखलामा नेपालले पीएनजीलाई दुई पटक र यूएईलाई एक पटक पराजित गर्यो । पीएनजीविरुद्ध नेपालले दुई खेलमा क्रमशः ४ र ३ विकेटको जित हात पारेको थियो । यूएईविरुद्ध नेपालले लिग२ मा पहिलो जित निकालेको हो । यसअघिका तीन खेलमा नेपालले लो स्कोरिङ खेलमा विजय लक्ष्य पछ्याउन नसक्दा पराजय भोग्नुपरेको थियो ।सन् २०२१ मा ओमान भ्रमण र २०२२ मा यही समयमा नेपालले यूएई भ्रमणमा २२ खेल जितेको थियो । सोमबार पाएको जितपछि नेपाल यूएईलाई उछिन्दै लिग २ को अंकतालिकामा पाँचौं स्थानमा उक्लिएको छ । नेपालको ३२ खेलमा ३२ र यूएईको ३१ अंक छ । गत वर्षको जुलाईपछि लिग २ का ८ मध्येको ६ खेल हार्दै एकमा मात्र विजय हात पारेको नेपालले पछिल्लो तीन सातामा ८ मध्ये ७ खेल जितेपछि शीर्ष तीनको दौडमा उभिएको छ । नेपालले हालैमात्र स्कटल्यान्ड र नामिबियासम्मिलित घरेलु शृंखला ४० ले जितेर क्लिन स्विप गरेको थियो । लिग २ का शीर्ष तीन टोली एकदिवसीय विश्वकपको छनोटमा पुग्नेछन् भने शीर्ष ५ मा रहने टोलीले एकदिवसीय अन्तर्राष्ट्रिय मान्यता कायम राख्नेछ । बाँकी रहेको सबै चार खेल जितेमा नेपाल शीर्ष तीन राष्ट्र बन्दै विश्वकप छनोटमा पुग्नेछ भने ४ मध्ये २ खेल जितेमा एकदिवसीय अन्तर्राष्ट्रिय मान्यता कायम राख्नेछ । नेपालसँगको हारपछि यूएई शीर्ष ३ को होडमा कमजोर बनेको छ । नेपालले बिहीबार सुरु हुने घरेलु शृंखलामा यूएई र पपुवा न्युगिनीविरुद्ध २२ खेल खेल खेल्नेछ । लिग २ कै अन्तिम यस शृंखलाले दोस्रोदेखि पाँचौं स्थानमा रहने टोली तय गर्नेछ । स्कटल्यान्ड ५० र ओमान ४४ अंकसहित पहिलो दुई स्थानमा सुरक्षित छन् । पपुवा न्युगिनी ३२ खेलमा ९ अंकसहित पुछारमा छ । हाल नामिबिया ३९ अंकसहित तेस्रो र अमेरिका ३५ अंकसहित पाँचौं स्थानमा छन् । नेपालले आउँदो घरेलु शृंखलामा बिहीबार पपुवा न्युगिनीविरुद्ध पहिलो खेल खेल्दै छ । त्यस्तै आइतबार यूएई, सोमबार पपुवा न्युगिनी र अर्को बिहीबार पुनः यूएईसँग खेल्नेछ ।"
गोकर्णमा एसियन क्रसकन्ट्री आज,"(काठमाडौं)गोकर्ण फरेस्ट रिसोर्टमा मंगलबार हुने १६ औं एसियन क्रसकन्ट्री च्याम्पियनसिपमा ११ देशका ६५ खेलाडीले प्रतिस्पर्धा गर्ने स्थानीय आयोजक नेपाल एथलेटिक्स संघले जनाएको छ ।राजधानीमा सोमबार आयोजित पत्रकार सम्मेलनमा संघका अध्यक्ष राजीवविक्रम शाहले भने, हामीले सुरुमा एसियाका ३० भन्दा बढी देशका ३ सय ५० बढी खेलाडी च्याम्पियनसिपमा सहभागी हुने अपेक्षा गरेका थियौं । तर, २२ वर्षअघि नेपालले आयोजना गर्दा १३ देशका खेलाडी आएका थिए । च्याम्पियनसिपमा सबैभन्दा धेरै १९ देशका खेलाडीले प्रतिस्पर्धा गरेको इतिहास रहेछ । हवाई टिकटको महँगी र विविध कारण यसपालि ११ देशका ६५ खेलाडीले मात्रै नाम दर्ता गरेका छन् ।एसियन एथलेटिक्स संघका अध्यक्ष धलन जमन बी अलहामदले भने, क्रसकन्ट्रीमा ट्र्याक एन्ड फिल्डमा जस्तै ठूलो संख्यामा खेलाडी हुँदैन । विश्व क्रसकन्ट्रीमा प्रशिक्षक र इन्स्ट्रक्टरमा युरोपेलीको बाहुल्य छ । सन् २०३० सम्म एसियामा पनि ठूलो संख्यामा जनशक्ति तयार पार्ने योजनामा छौं । एसियन च्याम्पियनसिपको १६ औं संस्करण आयोजना गरेकामा नेपाललाई धन्यवाद दिन चाहन्छु । एसियन क्रसकन्ट्रीमा सिनियर पुरुष र महिला (१० किमि) तथा जुनियर (२० वर्षमुनि) ८ किमि (पुरुष) र महिला (६ किमि) गरी चार स्पर्धामा व्यक्तिगत र टिमको प्रतिस्पर्धा हुनेछ । यसपालि नेपालका १९ खेलाडी छन् । महिला सिनियरमा चार खेलाडी तथा अन्य स्पर्धामा ५५ नेपालको सहभागिता हुनेछ ।नेपाली धाविका पुष्पा भण्डारीले भनिन्, च्याम्पियनसिप नेपालमा हुने थाह पाएदेखि नै तयारी थालेका थियौं । एक महिनायता ट्रेनिङ गरेका छौं । तयारी राम्रै छ । स्वर्ण पदक जित्ने लक्ष्य राखेका छौं । एसियन क्रसकन्ट्रीको इतिहासमा नेपालले हालसम्म एकपल्ट मात्रै पदक जितेको छ । सन् २००१ मा गोकर्णमै आयोजना भएको संस्करणमा महिला जुनियरको कांस्य पदक नेपालले हात पारेको थियो ।"
'लिभरपुल अझै जीवन्त छ,"लिभरपुल (रोयटर्स) भन्न सुरु भएको थियो, इंग्लिस फुटबलको शक्ति लिभरपुलबाट म्यानचेस्टर युनाइटेडतर्फ बगेको छ । तर आइतबार यो सिद्धान्त नराम्रोसँग धराशायी भयो । जतिबेला योगर्न क्लोप व्यवस्थापक भएर सन् २०१५ लिभरपुल छिरे, उनीसामु युनाइटेड पछाडि नै रह्यो । लिभरपुलले इंग्लिस प्रिमियर लिग मात्र जितेन, दुई घरेलु इंग्लिस कपसँगै युरोपेली च्याम्पियन्स लिग पनि जित्यो । तर, लिभरपुलमा क्लोपको सुनौला दिन कम्तीमा अहिले रहेन । उता व्यवस्थापकमा एरिन टेन हाग आएपछि युनाइटेडको दिन फर्केको छ । त्यसैले त युनाइटेडले सन् २०१७ यता उपाधि जितेको थियो, त्यो पनि गत साता मात्रै लिग कप । एक प्रकारले युनाइटेड पुराना दिनतर्फ फर्कन थालेको अनुभव हुन थालेको थियो । आइतबार यिनै सबै पृष्ठभूमिबीच भएको खेलमा लिभरपुलले युनाइटेडलाई ७० ले हरायो । फूर्तिलो देख्न खोजिरहेको युनाइटेडका लागि यो वास्तवमै लज्जास्पद हार थियो । यो नतिजाले दुई थोक निश्चित गरेको छ । पहिलो, अब कम्तीमा युनाइटेड लिग उपाधिको होडबाट बाहिरिएको छ । अर्कोतर्फ लिभरपुल भने शीर्ष चार नजिक पुगेको छ । सिजनको सुरुसम्म कसैले लिभरपुल शीर्ष चारमा पर्छ भन्दा त्यो हाँसोको विषय हुन सक्थ्यो । अझ भन्न कर लाग्छ, लिभरपुल अझै जीवन्त छ । एनफिल्डमा युनाइटेडलाई हराएयता क्लोपको मुखमा रोकिने कुनै छाँटै नभएको हाँसोमात्र थियो । घरेलु दर्शकका त झन के कुरा, सब मस्त थिए । युनाइटेडमाथि इतिहासकै सबैभन्दा ठूलो जित रचेपछि पत्रकार सम्मेलनमा क्लोपले भने, हाम्रो प्रदर्शन उच्च रह्यो, तर यो अविश्वसनीय नजिता नै रह्यो । बिरलै जुर्ने जितको अन्तर । लिभरपुलको त्यस जितमा मोहम्मद सलाह, कोडी गाक्पो र डारविन नुनेजले समान दुई गोल गरे । अनि खेलको अन्त्यतिर रोबर्टो फिर्मिनो पनि एक गोल गर्न चुकेनन् । क्लोप पनि मान्छन्, दोस्रो हाफमा लिभरपुललाई रोकिसक्नुको अवस्था थिएन, टिमको प्रदर्शन उडानमा हुन्छ भने उसलाई रोक्ने को ? अब त लिभरपुलले लिगका पछिल्ला ५ खेलमध्ये चारमा जित निकालेको छ । त्यसअगाडि चार खेलमध्ये तीनमा लिभरपुल पराजित थियो । कम्तीमा लिभरपुलले युरोपेली च्याम्पियन्स लिगको अन्तिम १६ मा रियल म्याड्रिडलाई पन्छाउन सक्ने छैन, किनभने स्पेनी प्रतिद्वन्द्वीसँग ५२ ले पछाडि छ । लिभरपुल फेरि पुरानै लयमा फर्केको पनि देखिन्छ । क्लोप के पनि मान्छन् भने लामो समयपछि लिभरपुलको प्रदर्शन अब्बल दर्जाको हुन थालेको छ । लिभरपुल अर्को साता बर्नमाउथको भ्रमणमा निस्कने छ । आफ्नो दक्षिण तटीय प्रतिद्वन्द्वीलाई लिभरपुलले सिजनको सुरुमै एनफिल्डमा भएको खेलमा ९० ले हराएको थियो । लिग तालिकाको चौथो स्थानमा रहेको टोटेनहम र लिभरपुलबीच ४ अंकको अन्तरमात्र छ । टोटेनहमको तुलनामा लिभरपुलले एक खेल कम खेलेको छ । क्लोप थप्छन्, सबैले यो तथ्य बुझ्न महत्त्वपूर्ण हुनेछ । हामी यहीं छौं, कतै गएका छैनौं, जीवन्त छौं ।"
पल्सर स्पोट्रस अवार्डको तयारी पूरा,"आइपुगे अल्मुताइरीवर्ष प्रशिक्षकको मनोनयनमा परेका फुटबलका कुवेती प्रशिक्षक अब्दुल्लाह अलमुताइरी पनि सोमबार नेपाल आइपुगेका छन् । उनको प्रशिक्षणमा नेपालले गत वर्ष साफ च्याम्पियनसिपमा दोस्रो स्थान हासिल गरेको थियो । उनीसँग प्रतिस्पर्धामा क्रिकेटका अस्ट्रेलियन डेभ ह्वाटमोर, पारा तेक्वान्दोका कविराज नेगी, बक्सिङका दीपक महर्जन र भलिबलका जगदीश भट्ट छन् । पुरुष, महिला, पिपल्स च्वाइस र प्रशिक्षकका विजेताले पल्सर मोटरसाइकल पाउनेछन् । यस वर्षदेखि युवाका विजेतालाई पनि पल्सर मोटरसाइकल प्रदान गरिने मञ्चले जनाएको छ । अन्य विधाका विजेताले ५० हजार रुपैयाँ पाउनेछन् । अवार्डको मुख्य प्रायोजक हंशराज हुलासचन्द एन्ड कम्पनी रहेको छ । सहप्रायोजकमा सूर्य नेपाल, ईसेवा, एडिडास, रोयल सिंगी होटल, इमेजिङ, प्लाजा होटल ग्रुप, सुबिसु र न्यु होराइजन कार्पेट छन् ।"
खड्का बुल्गेरिया ओपनमा,"काठमाडौं (कास) बुल्गेरियाको सोफियामा मार्च ३५ सम्म भएको वर्ल्ड र्याङ्किङ जी २ बुल्गेरिया ओपन क्यारोगी तेक्वान्दोमा नेपालका अन्तर्राष्ट्रिय रेफ्री अशोक खड्काले निर्णायकको भूमिका निर्वाह गरेका छन् । प्रतियोगितामा अशोकले दक्षिण एसियाबाट एकमात्र प्रतिनिधिको रूपमा उनले प्रतियोगितामा भाग लिएका थिए । उनले वर्ल्ड र्याङकिङ जी २ क्यारोगीतर्फ १९ फाइट खेलाए, त्यसमा ३ फाइनल र ४ सेमिफाइनल पनि रहेका थिए । उनले पुम्सेतर्फ पनि निर्णायकको भूमिका निभाए । उनी क्यारोगी, पुम्से र पारा तीनवटै विधामा निर्णायक बन्ने उनी नेपालका एकमात्र अन्तर्राष्ट्रिय निर्णायक हुन् । खड्का क्यारोगीतर्फ दोस्रो क्लासका अन्तर्राष्ट्रिय निर्णायक हुन् । उनले गत वर्ष विश्व तेक्वान्दो प्रतियोगिता खेलाएका थिए ।"
पदकधारीलाई सम्मान,"काठमाडौं (कास) सितोरियो कराते डो संघ देउराली डोजोले अन्तर्राष्ट्रिय प्रतियोगिता, नवौं राष्ट्रिय खेलकुद र एनआरएनए करातेका पदक विजेता र १९ औं एसियाडको प्रारम्भिक छनोटमा परेका आफ्ना खेलाडीलाई सम्मान गरेको हो । दुबईमा भएको सोरिनकाइ अन्तर्राष्ट्रिय करातेमा स्वर्ण जितेका अमिर राणा, नवौं राष्ट्रिय खेलकुदमा स्वर्ण जितेका आशिष थापा र कांस्य विजेता रिकेश भण्डारी तथा एनआरएनए करातेका स्वर्ण जितेका करण चौधरी सम्मानित भए । एसियाली खेलकुदका लागि प्रारम्भिक छनोटमा परेका आशिका राई, महिमा राई र रिकेश भण्डारी पनि सम्मानित भए । करातेका मुख्य प्रशिक्षक तुलसीकुमार महर्जन र राखेप कर्मचारी संघका नवनिर्वाचित महासचिव कुमार बस्नेतलाई पनि सम्मान गरियो ।"
भगवतीलाई सफलता,"काठमाडौं (कास) नेपाली रेस्लर भगवती खड्का (युनिका) ले रेस्लिङ महाभिडन्तमा सोमबार अमेरिकी रेस्लरलाई हराएकी छन् । भक्तपुरको सल्लाघारीमा भएको रोमाञ्चक भिडन्तमा भगवतीले अमेरिकाकी सादिकालाई हराइन् । फागुको अवसरमा आयोजित रेस्लिङमा नेपालकी अस्मिता जुरेलीले भारतीय पुरुष रेस्लर अभिराज सिंहविरुद्ध जित पाइन् । नेपाल महिला रेस्लिङ फाउन्डेसनद्वारा आयोजित रेस्लिङमा नेपाल ब्रोले पाकिस्तानका शेर खानमाथि जित पाए । रिङसम्म पुग्न नेपाल ब्रोले कार र खानले मोटरसाइकल प्रयोग गरेका थिए । नेपालका कृष्ण मगर (सिन्धुपाल्चोक टाइगर) ले पाकिस्तानका अली खानलाई पछारे । चार स्पर्धामा प्रतिस्पर्धा भएको थियो । नेपालसहित भारत, पाकिस्तान र अमेरिकाका रेस्लर सहभागी प्रतियोगितामा नेपाली रेस्लर हिक्मत थपलिया निर्णायकको भूमिका रहे ।"

शीर्षक,विवरण
विश्वविद्यालयमा किन घट्दै छन् विद्यार्थी ?,"त्रिविको व्यवस्थापन संकायका डिन डिल्लीराम शर्माले स्नातक तहको पहिलो प्रवेश परीक्षामा विद्यार्थी संख्या कम भएकाले पुनः प्रवेश परीक्षा सञ्चालन गर्नुपरेको बताए । दोहोर्याएर सीम्याट सञ्चालन गर्दा पनि १३ हजार विद्यार्थी मात्रै सम्मिलित भएको उनको भनाइ छ । पहिलो वर्ष एकै पटक १५ हजारभन्दा बढी विद्यार्थीले परीक्षा दिन्थे, यसपालि दुई पटकमा १३ हजारले मात्रै दिए, उनले भने, परीक्षा दिएका विद्यार्थी पनि भर्ना नभएको गुनासो आइरहेको छ, रजिस्ट्रेसन फाराम भरेपछि कति कोटा खाली भयो थाहा हुन्छ । व्यवस्थापन संकायका सीम्याटबाट भर्ना पाउने विभिन्न विषय र कार्यक्रममा करिब ८ हजार कोटा छ । केही विषयमा त पहिले कोटा पूरा हुँदैनथ्यो, डिन शर्माले थपे, यसपालि निजीतिर अलि धेरै खाली छ भन्ने सुनेको छु, यकिन भइसकेको छैन । चैत ५ मा हुने स्ववियु निर्वाचनका लागि त्रिविले स्नातकका सबै संकायमा भर्ना रोकिसकेको छ । कोटा खाली रहेका कलेजले निर्वाचनपछि फेरि भर्ना खोल्ने तयारी गरेका छन् । उपत्यकाका त्रिचन्द्र, शंकरदेव, नेपाल कमर्स, पाटन, सरस्वती, पब्लिक युथलगायत आंगिक क्याम्पसमा नै व्यवस्थापन संकायमा विद्यार्थी अपुग भएको छ । त्रिविका ६२ आंगिक क्याम्पसमध्ये दुईमा मात्रै १० हजारभन्दा बढी विद्यार्थी छन् । पोखराको पृथ्वीनारायणमा १० हजार ८ सय र वीरगन्जको ठाकुरराम बहुमुखी क्याम्पसमा १० हजार २ सय विद्यार्थी छन् । यसअघि त्रिविका दर्जनभन्दा बढी क्याम्पसमा १० हजारभन्दा बढी विद्यार्थी हुन्थे । स्ववियु निर्वाचनको मतदाता नामावलीअनुसार २३ आंगिक क्याम्पसमा एक हजारभन्दा थोरै विद्यार्थी छन् । पहिले एक हजारभन्दा थोरै विद्यार्थी रहेका आंगिक क्याम्पस विरलै भेटिन्थे । विद्यार्थीको अत्यधिक चाप हुने काठमाडौं उपत्यकाका नेपाल कमर्स क्याम्पस, शंकरदेव, पाटन संयुक्त, पद्मकन्या, पब्लिक युथ, भक्तपुर, रत्नराज्यलक्ष्मीमा विद्यार्थीको चाप घटेको क्याम्पस प्रमुखहरूले जनाएका छन् । विद्यार्थी थोरै भए पनि तलबभत्तालगायत शीर्षकमा सरकारले करोडौं अनुदान पठाइरहेकै छ । विद्यार्थी कम भएर क्याम्पस घाटामा जाँदा राज्यले अनुदान बढाउनुपर्ने स्थिति पनि आएको छ ।उच्च माध्यमिक विद्यालय संघ (हिसान) का अध्यक्ष रमेश सिलवालले सरकारी र निजी दुवै कलेजमा विद्यार्थी घटेको बताए । समग्रमा कलेजहरूको ५० देखि ६० प्रतिशत कोटा मात्रै पूरा भएको उनले जानकारी दिए । सबै विश्वविद्यालय र संकायका राम्रा भनिएका विषयमा पनि विद्यार्थी छैनन्, उनले भने । यस्तो अवस्थालाई राज्यले नै सम्बोधन गर्नुपर्ने उनले सुझाव दिए । सकभर विद्यार्थी विदेश जान खोज्छन्, नेपालभित्रै पनि प्रवेश परीक्षा पास भएर भर्ना नहुने प्रवृत्ति बढेको छ, किन हो अनुसन्धान नै गर्नुपर्ने भएको छ, उनले थपे, विश्वविद्यालय र क्याम्पसले विद्यार्थी आकर्षणको उपाय खोज्नुपर्छ । गुणस्तर, पाठ्यक्रम, पठनपाठन प्रक्रिया सुधार गर्नुपर्छ । विद्यार्थी अभावको अझै बढी मारमा निजी कलेज परेको हिसानको भनाइ छ ।व्यवस्थापनको बीबीएसमा मात्रै करिब एक लाख विद्यार्थी अध्ययन गरिरहेका छन् । बीबीए, बीबीएम, बीआईएम, बीएचएमलगायत विषयका लागि मात्रै प्रवेश परीक्षाबाट विद्यार्थी छनोट गरिन्छ । स्नातक तहमा भर्ना हुने विद्यार्थीको संख्या घटे पनि स्नातकोत्तर तहमा नघटेको डिन कार्यालयले जनाएको छ । सम्बन्धनमा सञ्चालित निजी क्याम्पसमा विद्यार्थी अभाव रहेको डिन कार्यालयका एक प्राध्यापकले बताए ।त्रिविकै सबैभन्दा बढी विद्यार्थी चाप रहेको पोखराको पृथ्वीनारायण क्याम्पसका प्रमुख सरोज कोइरालाले विज्ञान, व्यवस्थापन र शिक्षा संकायमा विद्यार्थी संख्या न्यून भइरहेको सुनाए । पीएन क्याम्पसमा क्षमताभन्दा बढी विद्यार्थी भर्ना गर्नुपर्ने बाध्यता थियो, अहिले कोटा बराबर मात्रै भर्ना हुने अवस्था आएको छ, उनले कान्तिपुरसँग भने । गत वर्ष बीबीएसमा १ हजार ८ सय विद्यार्थी भर्ना भएकामा यसपालि १ हजार मात्रै भर्ना भएका छन् । एमबीएसमा गत वर्ष ६ सयले परीक्षा दिएकामा यो वर्ष ३ सय जना मात्रै भर्ना भएको क्याम्पसले जनाएको छ । क्याम्पस प्रमुख कोइरालाले भने, पहिले क्षमताभन्दा बढी विद्यार्थी भर्ना हुँदा सानो बच्चालाई ठूलो भारी बोकाएजस्तो हुन्थ्यो, अहिले विद्यार्थी भर्ना सन्तोषजनक छ तर उच्च शिक्षामा भर्ना हुन चाहने विद्यार्थीको संख्यामा कमी आएकै हो । कक्षा १२ सक्नेबित्तिकै अध्ययन र कामका लागि विदेश जान चाहने कारण विद्यार्थी संख्यामा गिरावट आएको उनले अनुमान गरे । प्राविधिक शिक्षामा विद्यार्थीको रुचि देखिएका कारण पनि सामान्य विषयमा घटेको हुन सक्ने उनले बताए । पाटन संयुक्त क्याम्पसमा बीएस्सी, एमएस्सीमा वार्षिक एक सयभन्दा बढी विद्यार्थी भर्ना हुन्थे । गत वर्ष ४० विद्यार्थी मात्र भर्ना भए । यो वर्ष ४० जना पनि नपुग्ने अवस्था आएको क्याम्पस प्रमुख लक्ष्मणसिंह कुँवरले बताए । सबैभन्दा बढी विज्ञानमा घटेका छन्, सोचेभन्दा धेरै विद्यार्थी अपुग हुने अवस्था छ, उनले भने । व्यवस्थापन र मानविकीमा विद्यार्थी घटे पनि कोटा पूरा हुने अवस्था रहेको पाटनका प्रमुख कुँवरको भनाइ छ । पहिले स्नातक सकेर विदेश जाने गर्थे, पछिल्ला वर्ष कक्षा १२ सकेपछि नै जाने बढी भए, उनले भने, विद्यार्थी रोक्न र बढाउन सरकारले नै प्राथमिकता दिनुपर्छ । शैक्षिक प्रणाली भद्रगोल भएका कारण स्वदेशमा अध्ययन गर्न रुचि नदेखिएको कुँवरको विश्लेषण छ । ठाकुरराम बहुमुखी क्याम्पस वीरगन्जका प्रमुख उमेशप्रसाद चौरसियाले व्यवस्थापनमा यो वर्षसम्म विद्यार्थी अभाव नरहे पनि विज्ञान र मानविकीमा विद्यार्थी घट्दै गएको बताए । विज्ञान र मानविकीमा विद्यार्थी पाउनै मुस्किल छ । बीएस्सीमा मुस्किलले सय विद्यार्थी पुग्ने क्याम्पसको तथ्यांक छ । बीआईटीमा ३६ जनाको कोटा भए पनि १६१७ जना मात्रै भर्ना हुन्छन्, चौरसियाले भने । भर्ना क्षमताअनुसार विद्यार्थी नपुगेपछि त्रिविको विज्ञान तथा प्रविधि अध्ययन संस्थानले स्नातक तहमा गत वर्ष नै पुनः प्रवेश परीक्षा सञ्चालन गरेको थियो । त्यसो गर्दा पनि कतिपय क्याम्पसको कोटा पूरा हुन सकेन । संस्थानका सहायक डिन महेन्द्र महर्जनले सबैजसो क्याम्पसमा विद्यार्थी कम रहेको जानकारी दिए । नाम चलेको र पुरानो काठमाडौंको अमृत साइन्स कलेज (अस्कल) मा विज्ञान, प्रविधिका कतिपय विषयमा कोटा पूरा हुन सकेको छैन । अस्कलले नै विद्यार्थी पाएको छैन, अरू क्याम्पसमा विद्यार्थी घटेका छन्, उनले भने, गत वर्ष विद्यार्थी नपुगेर रिइन्ट्रान्स गर्यौं, यो वर्ष पनि भर्ना हुने विद्यार्थीको तथ्यांक लिँदै छौं, अपुग भए परीक्षा लिएर भर्ना गर्नुपर्छ । स्नातक तहमा पुनः प्रवेश परीक्षा लिनुपर्ने अवस्था आए पनि हालसम्म स्नातकोत्तर तहमा त्यस्तो अवस्था नरहेको डिन कार्यालयले जनाएको छ । मेडिकल शिक्षामा गत वर्ष नै विद्यार्थी कम भएकाले प्रवेश परीक्षाको मापदण्ड परिवर्तन गरिएको थियो । नयाँ मापदण्डअनुसार ५० प्रतिशत विद्यार्थी भर्ना हुन योग्य हुने बनाइए पनि मेडिकल कलेजहरूको सिट खाली रहेको सञ्चालकहरूको भनाइ छ । नर्सिङ, बीफार्मेसीलगायत विषयमा पनि कोटा पूरा हुन सकेको छैन । मेडिकल कलेजको एकै वर्ष दुई पटक प्रवेश परीक्षा गरेर विद्यार्थी भर्ना लिन पाउनुपर्ने माग सञ्चालकहरूको छ । चिकित्सा शिक्षा आयोगका पदाधिकारीले भने कुल कोटाभन्दा बढी विद्यार्थी प्रवेश परीक्षामा सफल भए पनि छात्रवृत्ति पाए मात्र भर्ना हुने प्रवृत्तिका कारण संख्या अपुग भएको टिप्पणी गरे ।पोखरा, पूर्वाञ्चललगायत विश्वविद्यालयका कलेजमा पनि इन्जिनियरिङमा समेत कोटा खाली जाने गरेको कलेज सञ्चालकहरूले बताए । त्रिविमा इन्जिनियरिङतर्फ विद्यार्थी संख्या घट्दै गए पनि कोटा नै खाली हुने अवस्था नरहेको डिन शशिधरराम जोशीले बताए । आंगिकमा विद्यार्थी कोटा पूरा भएको छ, गत वर्षदेखि निजीमा अलि घटेको हो कि जस्तो देखिएको छ तर अभाव नै भयो भन्ने अवस्था छैन, उनले भने । ११ हजार जनाले प्रवेश परीक्षा दिएकामा डिन कार्यालयले ७ हजार जनाको सूची सार्वजनिक गरेको थियो । त्रिविमा इन्जिनियरिङ पढ्न साढे ४ हजारको कोटा तोकिएको छ । कोटाभन्दा बढी विद्यार्थी भर्ना सूचीमा समावेश भए पनि निजी कलेजमा भर्ना नहुने गरेका हुन् ।एक कलेज सञ्चालकले विद्यार्थी संख्या घटेका कारण लगानी नै डुब्ने जोखिम बढ्दै गएको बताए । नेपालका विश्वविद्यालयले सम्बन्धन दिएका कलेजमा विद्यार्थी भर्ना गर्न कोटा तोकिएको छ, विदेशी सम्बन्धनमा चलेका कलेजले जति पनि विद्यार्थी भर्ना गर्न पाउँछन्, उनले भने, स्वदेशी कलेजमा तोकिएको कोटा पूरा गर्नै धौधौ छ । राज्यकै नीतिका कारण विश्वविद्यालयहरू विद्यार्थीविहीन बन्न लागेको उनको गुनासो छ । पहिलो वर्षमा करिब तीन लाख विद्यार्थी स्नातक तह पढ्न योग्य हुन्थे । विद्यालय तहको अन्तिम परीक्षा कक्षा १२ को गत भदौमा सार्वजनिक नतिजामा ४८ प्रतिशत अर्थात् १ लाख ७४ हजार विद्यार्थी मात्रै उच्च शिक्षामा भर्ना हुन योग्य ठहरिएका थिए । नतिजाअनुसार ५२ प्रतिशत अर्थात् १ लाख ८८ हजार विद्यार्थी ननग्रेडिङ (एनजी) मा परेका थिए । तीमध्ये १ लाख ३० हजारले ग्रेड वृद्धि परीक्षा दिन पाए, सबैले स्नातकमा भर्ना पाएनन् । अन्य विश्वविद्यालयको मेडिकल र व्यवस्थापन संकायमा पनि कोटाअनुसार विद्यार्थी भर्ना भएका छैनन् । काठमाडौं विश्वविद्यालयका रजिस्ट्रार अच्युत वाग्लेले समग्र उच्च शिक्षामा विद्यार्थी भर्नाको अवस्था निराशाजनक रहेको बताए । करिब दुई लाख विद्यार्थी मात्रै उच्च शिक्षामा भर्ना पाउन योग्य भएका थिए, तीमध्ये पनि आधाजसोले विदेश जान एनओसी (वैदेशिक अध्ययन अनुमतिपत्र) लिएका छन्, उनले थपे, यहाँका विश्वविद्यालयमा भर्ना हुने भनेका त्यही एक लाख हाराहारी विद्यार्थी हुन् । देशभरै विद्यार्थी कमी भएको छ ।काठमाडौं विश्वविद्यालयमा कोटाको १९ प्रतिशत कम विद्यार्थी छन् । इन्जिनियरिङ, व्यवस्थापनमा चाप रहे पनि अन्य संकायमा विद्यार्थी न्यून रहेको रजिस्ट्रार वाग्लेले जनाए । गुणस्तरीय शिक्षा नभएको र पढाइपछिको रोजगारी सुनिश्चित नभएको हुनाले विद्यार्थीको आकर्षण घटेको हो, उनले भने, जसरी पनि विदेश जाने प्रवृत्तिले पनि विद्यार्थी घटेका छन् । गत आर्थिक वर्षमा १ लाख १४ हजार विद्यार्थी विदेश पढ्न जान अनुमतिपत्र लिए । चालु आर्थिक वर्षको ७ महिनामा करिब ४१ हजार विद्यार्थीले विदेश जान अनुमति लिएको शिक्षा मन्त्रालयको तथ्यांक छ । भारतमा उच्च शिक्षा लिनका लागि भने एनओसी लिइरहनुपर्दैन । विदेशी विश्वविद्यालयको सम्बन्धनमा नेपालमा सञ्चालित कलेजमा करिब २० हजार विद्यार्थी भर्ना भएको अनुमान छ । शिक्षा मन्त्रालयले मनोमानी सम्बन्धन बाँडेका यी कलेजमा भर्ना हुन प्रवेश परीक्षा दिनुपर्दैन । मापदण्ड नपुगेका कलेजबाट पढाइ पूरा गरेपछि त्रिविले समकक्षता दिने गरेको छ । पूर्वाञ्चल र पोखरा विश्वविद्यालय मातहतका कलेजमा पनि विद्यार्थीको भर्ना दर खस्केको छ । पोखरा विश्वविद्यालयका उपकुलपति प्रेमनारायण अर्यालले इन्जिनियरिङ र मानविकी संकायमा निजी कलेजहरूमा कोटा खाली रहेको जनाए । निजीको विस्तृत विवरण आइसकेको छैन, आंगिकमा भर्ना ठीकठीकै छ, कानुन र व्यवस्थापनमा सबैभन्दा राम्रो छ, उनले भने । देशभरका सबैजसो क्याम्पसमा भर्ना दर घटेको उनले बताए । अर्यालले भने, मानविकी संकायमा जहिल्यै विद्यार्थी पुग्दैन, यो संकाय खारेज नै गर्नुपर्ने अवस्था आइसकेको छ । पोखराका ८ आंगिक र ५८ निजी क्याम्पसमा ३० हजारभन्दा बढी विद्यार्थी छन् । पोखराको स्कुल अफ इन्जिनियरिङमा कोटा अपुग भएपछि पहिला आउनेलाई भर्ना गरिने सूचना विज्ञान तथा प्रविधि संकायले गरेको थियो । पूर्वाञ्चलको मेडिकल, इन्जिनियरिङ, विज्ञान तथा प्रविधि संकायका कलेजले गत वर्षदेखि कोटाअनुसार विद्यार्थी भेट्न सकेका छैनन् ।"
नेपालको भव्य पुनरागमन,"ललितको ५ विकेटआक्रामक बलिङ गरेका ललित राजवंशी खेलमा पूरै छाए । यसक्रममा ७५ ओभरमा २० रनमात्र खर्चेर ५ विकेट लिए । नेपालका सबै बलर खाली हात रहेनन् । सन्दीप लामिछानेले २, सोमपाल कामी, दीपेन्द्रसिंह ऐरी र गुलसनले समान एकएक विकेट लिए । ललितले पहिलो ओभरको पाँचौं बलमै वृत्य अरविन्दलाई आकर्षक ढंगमा बोल्ड गरे । त्यसपछि यूएईको ब्याटिङक्रम तासको पत्तीझैं ढल्न थाल्यो । यूएईका लागि आयन अफजल खानको २९ रन नै व्यक्तिगत ठूलो स्कोर रह्यो । कप्तान रोहितले ललित नै खेलको वास्तविक उत्कृष्ट खेलाडी रहेको भन्दै प्रशंसा गरे । भने, म प्लेयर अफ म्याचको अवार्ड ललितसँग साझेदारी गर्न चाहन्छु, उनले निकै सटीक बलिङ गरे । यूएई टिम २२५ ओभर मात्र टिक्यो र जम्माजम्मी ७१ रन मात्र निकाल्न सक्यो । खेल टुंगिँदा नेपाली खेलाडीको खुसी देखिनसक्नु थियो, त्यहीं यूएईका खेलाडी निराश थिए । तिनको अनुहार मलिन थियो ।"
नदी तर्दा शुल्क,"वारपार गर्नै मासिक १५ सयकैलालीको भजनी५ लालबोझी कर्मदेवका जोगी चौधरी सदरमुकाम आउजाउका लागि कान्द्रा नदीमा काठेपुलबाट वारिपारि गर्छन् । स्थानीय सरकारलाई दिनको कम्तीमा ५० रुपैयाँ तिर्नुपर्छ । भजनी नगरपालिकाबाट बर्खामा डुंगा र हिउँदमा काठेपुल सञ्चालनको ठेक्का स्थानीय भीम विकले पाएका छन् । काठेपुलमा वारिपारि गर्नेलाई उनी प्रतिव्यक्ति १० रुपैयाँ र साइकल, मोटरसाइलसहितको ३० रुपैयाँ लिन्छन् । भजनी नगरपालिका क्षेत्र नागबेली जस्तै बगेको कान्द्रा नतरेर लालबोझीका बासिन्दा भजनी बजार आउजाउ गर्न सक्दैनन् । लालबोझीका बासिन्दाका लागि नगरपालिकाको केन्द्र भजनी दैनिक उपभोग्य वस्तु खरिद गर्ने बजार पनि हो । लालबोझीका माध्यमिक तह र क्याम्पस पढ्ने विद्यार्थीले पनि बर्खामा डुंगा र हिउँदमा काठेपुलको प्रयोग गर्नुपर्छ । लालबोझीका बासिन्दाले महिनामा कम्तीमा १ हजारदेखि १५ सयसम्म काठेपुल वारपार गरेको मात्रै तिर्नुपरेको स्थानीय बिर्खबहादुर साउदले बताए । कृषि पेसा गर्ने हामीलाई महिनाको १५ सय धेरै ठूलो हो, उनले भने, स्थानीय सरकारले काठेपुल ठेक्का लगाएर हामीसँग शुल्क लिइरहेको छ ।"
शीतलनिवासमा भण्डारीको 'गरमागरम ७ वर्ष,"(काठमाडौं)दुई कार्यकाल राष्ट्रपति बनेर विद्यादेवी भण्डारी सोमबार शीतलनिवासबाट बाहिरिँदै छिन् । २०६५ जेठ १५ मा राजतन्त्र समाप्त भएपछि राष्ट्राध्यक्ष निर्वाचित हुने भण्डारी दोस्रो व्यक्ति हुन् । पहिलो महिला राष्ट्रपतिका रूपमा सात वर्षको कार्यकाल बिताएकी भण्डारीमाथि संविधान उल्लंघनमा मतियार बनेको देखि पार्टीगत पक्षधरता लिएको सम्मका आरोप लाग्यो । संसद्ले पारित गरेको नागरिकता विधेयक प्रमाणीकरण गर्न दोस्रो पटकसमेत अस्वीकार गरेपछि संवैधानिक दायरा नाघेको भन्दै उनको आलोचना भयो । पहिलो पटक दुवै संसद्को बहुमतले पारित गरेको नागरिकता विधेयकलाई सुझावसहित संघीय संसद्मै फर्काएकी भण्डारीले दोस्रो पटक पनि त्यसलाई प्रमाणीकरण गरिनन्, जसले उनलाई विवादित बनायो । भण्डारीअघि राष्ट्रपतिका रूपमा आठवर्षे कार्यकाल पूरा गरेका रामवरण यादव पनि विवादमा मुछिएका थिए । उनका पालामा प्रधानसेनापति प्रकरणदेखि अख्तियार प्रमुखमा लोकमानसिंह कार्कीको नियुक्तिसम्मका विषय विवादित बनेका थिए । सामान्य परिवारमा जन्मिएर देशको सर्वोच्च पदमा पुगेका यादव र भण्डारीमाथि पक्षधरता देखाएको र राजतन्त्रको संस्कृतिलाई निरन्तरता दिएको आरोप पनि लाग्यो । यादव अन्तरिम संविधानपछि र भण्डारी नयाँ संविधान बनेपछि राष्ट्रपति निर्वाचित भएका हुन् । संविधानको धारा ६१ ले राष्ट्रपतिलाई राष्ट्रिय एकताको प्रवर्द्धन गर्ने, संविधानको पालना र संरक्षण गर्ने जिम्मेवारी तोकेको छ ।राष्ट्रपति भण्डारीको २२ महिने पहिलो कार्यकालभन्दा दोस्रो कार्यकाल बढी विवादित रह्यो । राष्ट्रपति कार्यालय हातामै हेलिप्याड बनाउन प्रयास गरेको तथा सवारी हुँदा सडक घण्टौं सुनसान गराएकामा उनको आलोचना भइरह्यो । अतिविशिष्ट व्यक्तिहरूको औपचारिक सवारीमा नागरिकले सास्ती पाउँदै आएका छन् । संवैधानिक निकायका पदाधिकारीले समेत दसैंमा राष्ट्रपति भण्डारीका अगाडि घुँडा टेकेर टीका थापेको विषय पनि विवादित बन्यो ।निर्वाचित भएपछिका २ हजार ६ सय ९४ दिनमा राष्ट्रपति भण्डारीले महिला स्वास्थ्य, शिक्षा र जलवायु परिवर्तनका विषयमा चासो देखाए पनि प्रभावकारी हस्तक्षेप गर्न सकेको देखिएन । ती दीर्घकालीनभन्दा पनि कार्यक्रमिक विषयका रूपमा मात्रै अघि आए । दोस्रो जनआन्दोलनपछि पुनःस्थापित प्रतिनिधिसभाबाट सबै पदमा महिलाको ३३ प्रतिशत प्रतिनिधित्व गराउने प्रस्ताव पारित गराउन भण्डारीको नेतृत्वदायी भूमिका थियो । सामाजिक न्याय र महिला सशक्तीकरणमा जोड दिँदै उनले राष्ट्रपति महिला उत्थान कार्यक्रममा सकारात्मक भूमिका निर्वाह गरिन् । भण्डारीको पहिलो कार्यकालमा राष्ट्रपति, प्रतिनिधिसभाको सभामुख र सर्वोच्च अदालतको प्रधानन्यायाधीश पनि महिला थिए । सभामुख ओनसरी घर्ती र प्रधानन्यायाधीश सुशीला कार्की दुवै त्यस क्षेत्रका पहिलो महिला हुन् । भण्डारीमाथि पार्टीको गतिविधिमा बढी सक्रिय भएको आरोप पनि लाग्यो । पार्टीका कसलाई कुन पदमा पुर्याउनेदेखि मन्त्री र मुख्यमन्त्रीमा भाग खोज्ने विषयहरूमा समेत राष्ट्रपतिले चासो राखेका विषय बाहिरिए । नेकपाभित्र विवाद देखिँदा अध्यक्षद्वय केपी शर्मा ओली र पुष्पकमल दाहालबीच सुलहका लागि भण्डारीले शीतलनिवासमा पटकपटक बैठक आयोजना गरेकी थिइन् ।संवैधानिक राष्ट्रपति भएर पनि भण्डारीले शीतलनिवासलाई छुट्टै शक्ति केन्द्रका रूपमा विकास गर्न खोजेको टीकाटिप्पणी हुने गरेको छ । पछिल्लो समय राष्ट्रपति पदप्रति देशीविदेशी शक्ति केन्द्रहरूको चासो बढ्नुको कारण पनि यही हो । स्पष्ट जनादेश कसैले नपाएको अहिलेको अवस्थामा शीतलनिवास झनै शक्तिशाली हुने ठानिएको छ ।राजनीतिक विश्लेषक नीलाम्बर आचार्य एकदुई घटनालाई भन्दा पनि समग्र विषयलाई लिएर मूल्यांकन गर्नुपर्ने बताउँछन् । कसैलाई मन पर्ने र नपर्ने घटनालाई लिएर सबै विषयमा लागू गर्न मिल्दैन, उनी भन्छन्, दुई कार्यकाल दुई जना राष्ट्रपति हुनुभयो । यो हाम्रो गणतन्त्रको स्थायित्वका लागि राम्रो हो । विद्यार्थी राजनीतिमै रहँदा तत्कालीन नेकपा मालेका भूमिगत नेता मदन भण्डारीसँग विवाह भएपछि उनको सक्रियता राजनीतिमा कम र घरगृहस्थीमा बढी थियो । एमालेका तत्कालीन महासचिव भण्डारीको २०५० जेठ ३ मा निधनपछि उनी पुनः राजनीतिमा सक्रिय भएकी हुन् । त्यसै वर्ष माघमा भएको उपनिर्वाचनमा कांग्रेस सभापति तथा पूर्वप्रधानमन्त्री कृष्णप्रसाद भट्टराईलाई काठमाडौं१ मा पराजित गरेपछि उनले राजनीतिमा पछि फर्किनुपरेन । एमालेको भ्रातृ संगठन अखिल नेपाल महिला संघको अध्यक्षका रूपमा उनले लामो समय काम गरिन् ।भण्डारीलाई एकथरीले वजनदार र डाइनामिक नेतृत्व भन्दै प्रशंसा गरे पनि अन्यले संविधान उल्लंघन गरेको र राजतन्त्रकै शैली सिको गरेको भन्दै आलोचना गर्ने गरेका छन् । राष्ट्रपति भण्डारीका राजनीतिक सल्लाहकार लालबाबु यादवले संविधान रक्षा र नेपाल तथा नेपालीको हितमा काम गरेको दाबी गर्छन् । संसारमा कसैलाई पनि विवादरहित छाडिएको छैन, राम होस् कि कृष्ण होस्, सबैलाई दोष लगाइएकै हो, यादव भन्छन् । भण्डारीको सातवर्षे कार्यकाल सफल रहेको उनी बताउँछन् । संविधानअनुसार चल्नुभयो, उनी भन्छन्, राष्ट्रपतिले एउटा डाइनामिक नेतृत्व देखाउनुभयो ।संविधानविद् विपिन अधिकारी पहिलो राष्ट्रपति यादव र दोस्रो राष्ट्रपति भण्डारी दुवैले चुनौतीको समयमा भूमिका निर्वाह गरे पनि कतिपय विषयमा हुँदै नभएको अधिकार प्रयोग गरेको बताउँछन् । दुवैको कार्यकाल जोडेर हेर्दा उपलब्धिपूर्ण नै हो, गणतन्त्र स्थापनापछि चुनौती धेरै थिए तर राष्ट्राध्यक्षका रूपमा दुवैले आफ्नो भूमिका निर्वाह गरेकै देखिन्छ, समग्रमा सकारात्मक भूमिका नै रह्यो, उनी भन्छन्, भण्डारीले दोस्रोपल्ट नागरिकता विधेयक खेर जान दिनुभयो, त्यो उहाँको अधिकार थिएन । नगर्नुपर्ने कारण होलान् तर राष्ट्रपतिको अधिकार थिएन । प्रथम राष्ट्रपति यादवले पनि प्रधानसेनापति प्रकरणमा नभएको अधिकार प्रयोग गरेको उनको भनाइ छ ।२०७७ जेठ ९ मा नागरिकतासम्बन्धी अध्यादेश जारी गरेकी भण्डारीले उही विषयवस्तु रहेको नागरिकता विधेयक भने प्रमाणीकरण गरिनन् । तत्कालीन प्रधानमन्त्री केपी शर्मा ओलीले मधेशकेन्द्रित दललाई सरकारमा सहभागी गराउन नागरिकता अध्यादेश ल्याएका थिए । राष्ट्रपतिका राजनीतिक सल्लाहकार यादव भने सरकारले जारी गर्न खोजेको अध्यादेश रोक्न राष्ट्रपतिले नसक्ने बताउँछन् । नागरिकतासम्बन्धी विधेयक संविधानअनुसार मिलेको थिएन, मिलेको भए राष्ट्रपतिले रोक्नुहुन्नथ्यो, त्यो ३५ लाख नेपालीसँग जोडिएको विषय थियो, यादव भन्छन्, त्यसमा सरकारले प्रक्रिया पूरा गरेन । सरकार ठूलो हो कि संविधान ठूलो हो ? संसद्भन्दा पनि संविधान ठूलो हो । राष्ट्रपति संविधानको संरक्षक हो । राष्ट्रपति भण्डारीले तत्कालीन प्रधानमन्त्री ओलीले दुई पटक प्रतिनिधिसभा विघटन गर्दा सहजै सदर गरिदिएकी थिइन्, जसलाई सर्वोच्च अदालतले दुवै पटक असंवैधानिक कदम भन्दै उल्टाइदिएको थियो । संविधानको धारा ७६ (४) अनुसार बहुमत सदस्यको हस्ताक्षर लिएर दाबी गर्न पुगेका शेरबहादुर देउवालाई प्रधानमन्त्री नियुक्त नगरी ओलीको सिफारिसअनुसार दोस्रोपटक संसद् विघटन गरिएको थियो । दुवै राष्ट्रपतिले पूर्वपार्टीको पक्षधरता लिएको अधिकारी बताउँछन् । दुवै राष्ट्रपतिले आफ्नो पार्टीको पक्षमा हुँदा सरकार निर्माण प्रक्रिया होस् वा संसद् विघटनको विषयलाई चाँडोचाँडो अघि बढाउनुभयो, अलिकति कुलिङ पिरियड नदिईकन प्रधानमन्त्रीको सिफारिसलाई हतारमा स्वीकृत गर्नुभयो भन्ने आरोप लागेको हो, उनले भने, यादवले लोकमान प्रकरणमा एक दिनअघिसम्म नियुक्त गर्दिन भन्नुभयो तर अर्को दिन झिसमिसेमै शपथ गराउनुभयो ।राष्ट्रपति निर्वाचित भएपछि पार्टी त्यागेकी राष्ट्रपति भण्डारीले एमालेको आन्तरिक राजनीतिमा भने सधैं चासो राखिन् । पार्टीको महाधिवेशनदेखि मन्त्रिपरिषद् गठनसम्ममा शीतलनिवासको चासो र दाबी रहँदै आयो । नेकपा विवाद समाधान गर्न अध्यक्षद्वय ओली र पुष्पकमल दाहालबीच सुलहका लागि शीतलनिवासमै बैठकहरू गरिन् । भण्डारीलाई दोस्रो पटक राष्ट्रपतिकोउम्मेदवार बनाउने विषयमा प्रधानमन्त्री निवास बालुवाटारमा बसेको बैठकमा उपाध्यक्ष अष्टलक्ष्मी शाक्यले शीतलनिवासबाट गुट चलाएको बताएकी थिइन् । तत्कालीन प्रधानमन्त्री ओलीले नै भण्डारीलाई आगामी दिनमा यस्तो नगर्न सम्झाउने प्रतिबद्धता जनाएपछि मध्यराति मात्रै उम्मेदवारको टुंगो लागेको थियो । शाक्यले वाग्मती प्रदेश संसदीय दलको नेतामा आफूविरुद्ध भण्डारीले डोरमणि पौडेललाई उम्मेदवार बनाएको र हराउन सक्रिय भएको बताएकी थिइन् । एमालेको दसौं महाधिवेशनमा पनि वरिष्ठ उपाध्यक्ष र महासचिवलगायत महत्त्वपूर्ण पदमा राष्ट्रपति भण्डारीको चाहनाले काम गरेको थियो ।राष्ट्रपति भण्डारी स्वतन्त्र बन्न नसकेको आरोप अन्य दलले लगाउँदा एमाले नेताहरू भने राजनीतिक स्वार्थप्रेरितले राष्ट्रपतिको सम्मानित ओहदाको मर्यादा राख्न नसकेको जवाफ दिन्छन् । ललितपुर च्यासलस्थित पार्टी केन्द्रीय कार्यालयमा बुधबार आयोजित प्रशिक्षण कार्यक्रममा एमाले अध्यक्ष ओलीले भण्डारीको कार्यकाल निष्पक्ष र वजनदार रहेको भन्दै प्रशंसा गरेका थिए । सल्लाहकार यादव भने राष्ट्रपति भण्डारीले एक पक्षका लागि मात्रै काम नगरेको दाबी गर्छन् । उहाँले शीतलनिवासमा सबै दल र क्षेत्रका मानिसलाई भेट्नुभएको छ, यादव भन्छन्, अरू दलसँग भेट्दा ठीक, एमालेसँग भेट्दा मात्रै यो कुरा आउनु बेठीक हो ।भण्डारीअघिका राष्ट्रपति यादवमाथि पनि यस्तो आरोप लागेको थियो । कांग्रेस नेता विमलेन्द्र निधिले आफूलाई १२ औं महाधिवेशनमा महामन्त्रीमा हराउनका लागि यादवले भूमिका खेलेको बताएका थिए । मधेशबाट महाधिवेशनमा आएका प्रतिनिधिलाई शीतलनिवास बोलाएर प्रभावित गरेको निधिको आरोप थियो ।विश्लेषक आचार्य सबै राजनीतिक दलले राष्ट्रपतिलाई कार्यकर्ताभन्दा राष्ट्रपतिका रूपमा हेर्न सुरु गरे समस्या समाधान हुने बताउँछन् । जुन पार्टीले उठायो, त्यसले दिनुपर्ने जति मानइज्जत दिएन र राष्ट्रपतिलाई विवादमा ल्याउन नदिन केके गर्नुपर्छ भन्नेतर्फ सोचेन, अरू दलले पनि त्यो राष्ट्रपति फलानो पार्टीको हो भन्ने धारणा बनाए, आचार्य भन्छन्, राष्ट्रपतिलाई हामीले जे थियो, त्यही रूपमा मात्रै हेर्यौं । राष्ट्रपति भइसकेको व्यक्ति हो भनेर हेरेनौं । कार्यकाल सकिएपछि यादव सक्रिय राजनीतिमा फर्किएनन् । सरकारले दिएको सुविधा लिएर बसेका छन् । सरकारले दिएको सुविधा नलिने घोषणा गरेकी भण्डारीले भने पुनः सक्रिय राजनीतिमा आउने चाहना राख्दै आएकी छन् । राष्ट्रपति छाडेपछि सक्रिय राजनीतिमा आउन संविधानले अधिकार दिएको छ, सल्लाहकार यादव भन्छन्, उहाँले आउने भन्ने कुरा होइन । जनताले आवश्यकता महसुस गर्नुपर्यो, कार्यकर्ताले ल्याउनुपर्यो । पार्टी, कार्यकर्ता र जनताले चाहेमा, आवश्यकता महसुस गरेमा राजनीतिमा आउन सक्नुहुन्छ ।एमालेका केही नेताले यसलाई सार्वजनिक रूपमै स्विकारेका छन् । शीतलनिवासमा पुग्नेहरूसमक्ष भण्डारीले पनि आफू राजनीतिमा फर्किने बताइसकेकी छन् । सल्लाहकार यादवको सुझाव पनि भण्डारी सक्रिय राजनीतिमा फर्किंदा राम्रो हुन्छ भन्ने रहेको छ । उनी भन्छन्, यो उहाँको स्वतन्त्रता हो, व्यक्तिगत धारणा भन्नुहुन्छ भने राजनीतिमा आउन रोक लगाउनु हुँदैन, उहाँको उमेर छ र सक्रियता पनि छ, राजनीतिमा आउनुपर्छ, किन छाड्ने ?"
जसपाको आधिकारिक उम्मेदवार रामसहाय,"(काठमाडौं)जसपाले पार्टी संसदीय दलका नेता रामसहायप्रसाद यादवलाई उपराष्ट्रपति पदको आधिकारिक उम्मेदवार घोषणा गरेको छ । उनको उम्मेदवारीलाई लिएर अदालतमा मुद्दा पर्ने जोखिम कायमै रहेकाले जसपाले प्रमिलाकुमारी यादवको वैकल्पिक उम्मेदवारी पनि कायमै राखेको छ ।संविधानको धारा ७० मा राष्ट्रपति र उपराष्ट्रपति फरक लिंग वा फरक समुदायको हुनुपर्ने प्रावधान छ । त्यस्तै राष्ट्रपति तथा उपराष्ट्रपतिको निर्वाचनसम्बन्धी ऐन २०७४ को दफा १६ (५) मा उपराष्ट्रपति पदका लागि उम्मेदवार मनोनयन गर्दा राष्ट्रपति पदमा निर्वाचित व्यक्ति जुन लिंग वा समुदायको हो, सोभन्दा फरक लिंग वा समुदायको व्यक्तिलाई मनोनयन गर्नुपर्नेछ भन्ने व्यवस्था छ । संविधान र कानुनको मर्मअनुसार राष्ट्रपतिमा पुरुष खसआर्यबाट रामचन्द्र पौडेल निर्वाचित भइसकेकाले उपराष्ट्रपतिमा फरक समुदायको महिला उम्मेदवार हुनुपर्ने एमाले, नौदलीय गठबन्धनमा आबद्ध जनमत, लोसपा र नागरिक उन्मुक्ति पार्टीको माग छ । एमालेले पार्टी उपाध्यक्ष अष्टलक्ष्मी शाक्यलाई उम्मेदवार बनाएको छ भने गठबन्धनमा रहेका तीन दलले जनमत पार्टीकी नेतृ ममता झालाई उम्मेदवार बनाएका छन् ।निर्वाचन आयोगले शुक्रबार निर्वाचन अधिकृतको कार्यालयलाई महिलाको मात्रै उम्मेदवारी दर्ता गर्नू भन्ने निर्देशन दिए पनि आइतबार रामसहायको उम्मेदवारी कायम राख्ने निर्णय लिएको थियो । त्यसपछि जसपाले रामसहायलाई आधिकारिक उम्मेदवार घोषणा गरेको हो । समय अभावका कारण प्रमिलाकुमारी यादवको उम्मेदवारी फिर्ता लिन सकिएन, सार्वजनिक घोषणामार्फत उहाँको उम्मेदवारी फिर्ता लिन्छौं, जसपा प्रवक्ता मनीष सुमनले भने ।गठबन्धनका मुख्य चार दलले जसपाबाट प्रस्तावित उपराष्ट्रपतिलाई समर्थन गर्ने गरी लिखित समझदारी गरेका थिए । जसपाको उम्मेदवारको पक्षमा राष्ट्रिय जनमोर्चा र नेपाल समाजवादी पार्टी पनि छन् । कांग्रेसका एक नेताका अनुसार मधेशमा को नेता हुने भन्ने मुख्य प्रतिस्पर्धा रहेकाले जसपा अध्यक्ष उपेन्द्र यादवलाई संसद्मा आउने ढोका बन्द गराउनकै लागि मधेशकेन्द्रित तीन दलबीच कार्यगत एकता भएको हो । बारा२ बाट निर्वाचित यादव उपराष्ट्रपति बनेमा उक्त क्षेत्रमा हुने उपनिर्वाचनबाट अध्यक्ष यादव संसद् छिर्न खोजेका छन् । उनी गएको निर्वाचनमा सप्तरी२ बाट जनमत पार्टीका अध्यक्ष सीके राउतसँग पराजित भएका थिए ।५२ हजार ६ सय २८ मतभारमा उपराष्ट्रपति चुनिन २६ हजार ३ सय १५ मतभार चाहिन्छ । कांग्रेस, माओवादी, जसपा र एकीकृत समाजवार्दीको मतभार २८ हजार ९ सय ५६ छ । नागरिक उन्मुक्ति, लोसपा र जनमतको मतभार ३ हजार १ सय ५ छ । एमालेको मतभार १५ हजार ३ सय ९१ छ ।"
ट्याटु मोह,"ट्याटुको सदियौं पुरानो परम्परा ट्याटु खोप्ने प्रचलन पुरानै हो । करिब ५ हजार २ सय वर्ष अघिदेखि नै विभिन्न देशको विभिन्न समुदायमा बसोबास गर्ने मानिसहरूले उनीहरूको धार्मिक परम्पराअनुसार प्रचलन रहेको मानिन्छ । भनिन्छ, त्यो बेला प्रेमको चिह्न, सौन्दर्य निखार्न, रोगलाई निको पार्न ट्याटु खोप्ने गरिन्थ्यो । किंवदन्तीअनुसार प्राचीनकालमा राजाका शासकहरूले जनजातिका राम्री युवतीलाई यौन शोषण गर्ने हुनाले आफू कुरूप देखिन ट्याटु खोपाउने गरेको पनि पाइन्छ । नेपालको तराईमा बसोबास गर्ने विभिन्न जातजातिमा ट्याटु खोपाउने प्रचलन पुरानै हो । नेवार, तामाङ, थारू आदि समुदायमा ट्याटु खोप्नुलाई संस्कृतिकै रूपमा लिइन्छ । थारू समुदायमा स्त्रीले ट्याटु विवाहपछि खोप्नैपर्छ । थारू संस्कृतिविद् कृष्ण सर्वहारी भन्छन्, यसको पछाडि विभिन्न मिथहरू रहेका छन् । उनका अनुसार पहिले मुसलमानहरूसँग थारूको लडाइँ परेको र ट्याटु खोपेपछि कुरूप भएर थारू महिलालाई आँखा नलागोस् भनेर बनाइन्छ । अर्को, स्वर्गमा पुग्दा आफ्नी श्रीमतीलाई चिन्न सजिलो होस् भनेर पहिचानका लागि बनाइन्छ । त्यसैगरी लोक कलालाई बचाउनुपर्छ भनेर मयूर, हात्ती र घोडा बनाउने प्रचलन रहँदै आएको छ । त्यसैगरी नेवारी समुदायमा ट्याटुको छुट्टै महत्त्व छ । महिलाहरूले विभिन्न जात्रामा मसी लगाउने प्रचलन लोकप्रिय छ । समुदायमा खुट्टामा ट्याटु खोप्नु भनेको शक्तिको प्रतीक हो ।"
'मन रोग की सुरक्षा,"काठमाडौं (कास) सुरक्षा पन्त र कमलमणि नेपालको मुख्य अभिनय रहेको फिल्म बहाव को गीत सार्वजनिक भएको छ ।सज्जा चौलागाईंको स्वर रहेको मन रोग बोलको गीत आइतबार ओएसआर डिजिटलको युट्युब च्यानलमार्फत सार्वजनिक गरिएको हो । सुशान्त गौतम र रिकेश गुरुङले संगीत भरेको मन रोग को गीतकार सुष्मा सिग्देल हुन् । संगीत संयोजन भने सुशान्त गौतमले गरेका छन् । प्रमोद कँडेलको लेखन र निर्देशन रहेको फिल्मको ट्रेलरमा सुरक्षालाई प्रेमी, विद्रोही र पागलपन भावमा देखाइएको छ । जिज्ञासा, विचार अनि यथार्थको कथा लाई प्रमुख विषय बनाइएको फिल्ममा सुरक्षालाई क्रान्तिकारी सोचको पात्रका रूपमा देखाइएको छ । यसअघि एक कार्यक्रमका अवसरमा बोल्दै अभिनेत्री सुरक्षाले फिल्ममा जोडिनु आफैंका लागि सुखद क्षण भएको बताएकी थिइन् । बहाव परिवारभित्रको विद्रोहको कथा हो । यसले नेपालका अधिकांश परिवारको कथा भन्छ, सुरक्षाले भनेकी छन् । लेखक तथा निर्देशक कँडेलले लकडाउनका बेला बहाव लेखेको बताएका छन् । आफूले लेखेको कथामा निर्माता श्रीधर पौडेल सहमत हुनु आफ्ना लागि खुसीको कुरा भएको उनले बताए । कँडेलको कथाबाट प्रभावित भएर आफूले लगानी गरेको र फरक शैलीको फिल्म बनेको श्रीधरको भनाइ छ । मैले स्क्रिप्ट पढेपछि कथा फरक लाग्यो । यसअघि पनि फरक कथाको गोपी बनाएको थिएँ । खासमा यसको कथाले मलाई छोयो, उनले भने । यसअघि श्रीधरले निर्माण गरेको फिल्म गोपी ले नेपाल सरकारबाट राष्ट्रिय अवार्ड प्राप्त गरेको थियो । फिल्ममा सुरक्षासँगै कमलमणि नेपाल, अफरान अली, सूर्य शर्मा भट्ट, ईश्वरी सिंह, हीरालाल कँडेल र पवन श्रेष्ठको अभिनय छ । सुजन बडालको सम्पादन, वसन्त सापकोटा, सुशान्त गौतम र रिकेश गुरुङको संगीत छ । त्यस्तै, अनन्त घिमिरेको कलर करेक्सन, मुकेश शाहको साउन्ड डिजाइन र मिक्सिङ र कार्तिकेय स्मिता कर्नाटकको छायांकन छ । फिल्ममा निगम श्रेष्ठको प्रोडक्सन डिजाइन, भारद्वाजसिंह माहिदाको फस्ट युनिट डिरेक्सन, विकास ठाकुरको स्टोरी एडिटर, प्रतीक श्रीवास्तवको स्टोरी डेभलपमेन्ट एन्ड आर्ट डिरेक्सन, सम्राट खनालको साउन्ड रेकर्ड, सीमा गुरुङको मेकअप, रञ्जित क्षत्रीको कस्ट्युम, सनीष सचुको पोस्टर डिजाइन, सुदीप दवाडीको मार्केटिङ स्ट्राटेजी, निर्वाना फिल्म स्कुलको प्रोडक्सन मेनेजमेन्ट र सिने जोनको पोस्ट प्रोडक्सन मेनेजमेन्ट छ । स्वर्णिम इन्टरटेनमेन्ट र योङ स्टार सिनेमाको प्रस्तुति रहेको फिल्म चैत २४ गते रिलिज हुँदै छ । फिल्मलाई आरआर फिल्म्सले वितरण गर्दै छ ।"
हार्वार्डको नामकरण,सन् १६३९ मा आजकै दिन (मार्च १३) मा अमेरिकाको मासाचुसेट्सस्थित युनिभर्सिटी अफ क्याम्ब्रिजको नाम परिवर्तन गरेर हार्वार्ड राखिएको थियो । सन् १६३६ को सेप्टेम्बर ८ मा मासाचुसेट्सको क्याम्ब्रिजमा स्थापित विश्वविद्यालय उपनिवेशकालीन अमेरिकाकै पहिलो हो । पादरी जोन हार्वार्डले सहयोग गरेका कारण उनको नामबाट विश्वविद्यालयको नामकरण गरिएको थियो । हार्वार्डले आफ्नो आधा सम्पत्ति (७ सय ७९ पाउन्ड स्टर्लिङ) र करिब ४ सय पुस्तक विश्वविद्यालयलाई दिएका थिए । हाल मासाचुसेट्सस्थित क्याम्ब्रिजमा हार्वार्ड क्याम्पस र बोस्टनमा हार्वाड विश्वविद्यालय छन् । हार्वाडअन्तर्गत अन्डरग्य्राजुएट कोर्सका १४ र अन्य कोर्सका लागि १३ स्कुल छन् । विश्वकै उत्कृष्ट विश्वविद्यालय हार्वार्डमा हाल ३५ हजारभन्दा बढी विद्यार्थी अध्ययनरत छन् । विश्वभर हाल ४ लाखभन्दा बढी हार्वार्डका पूर्वविद्यार्थी छन् । सन् २००४ मा हार्वार्ड फाइनान्सियल एड इनिसिएटिभ सुरु भएयता विश्वविद्यालयले विद्यार्थीका लागि २५ बिलियन अमेरिकी डलर बराबरको आर्थिक सहयोग गरिसकेको जनाएको छ ।
नेपहपको श्रीपेच अस्ट्रेलियामा,"काठमाडौं (कास) नेपाली हिपहप रियालिटी शो नेपहपको श्रीपेच कार्यक्रम अस्ट्रेलियामा हुने भएको छ । शोका विजेता र निर्णायकहरूले नेपहपको श्रीपेच लाइभ इन अस्ट्रेलिया कार्यक्रमअन्तर्गत अस्ट्रेलियाका विभिन्न सहरमा आगामी मे महिनामा प्रस्तुति दिनेछन् । पहिलो सिजनको विजेता भाइबर साइमनले फस्ट रनर अप जेनिस क्षत्रीलगायत कलाकारहरूको नेतृत्व गर्नेछन् । कार्यक्रम सिड्नी, पर्थ र ब्रिसबेनमा आयोजना गरिने जनाइएको छ । मे १२ मा सिड्नी, १७ मा पर्थ र १९ मा ब्रिसबेनका लागि कार्यक्रम तय गरिएको छ । कार्यक्रमका मुख्य निर्णायक चर्चित र्यापर मानस घलेको उपस्थितिले कार्यक्रम सफल हुने आयोजक हाइपेक्स इभेन्ट्स एन्ड इन्टरटेनमेन्टको दाबी छ । कार्यक्रमका कार्यकारी निर्माता सुदीप पोखरेल र रोशन श्रेष्ठले पनि अस्ट्रेलियास्थित नेपाली समुदायका हिपहपप्रेमीलाई मनोरञ्जन गराउन पाउँदा खुसी भएको बताएका छन् । अस्ट्रेलियास्थित दर्शकका लागि अग्रिम टिकट बुकिङको समेत व्यवस्था मिलाइएको छ । कार्यक्रम सुजता श्रेष्ठले सञ्चालन गर्ने जनाइएको छ ।"
करोडौंका भेन्टिलेटर र अक्सिजन प्लान्ट अलपत्र,"(पोखरा)कोभिड कहरका बेला गण्डकी प्रदेशका विभिन्न अस्पतालमा जडान गरिएका आईसीयू कक्ष, अक्सिजन प्लान्ट र प्रदेश सरकारको सहयोगमा खरिद गरिएका भेन्टिलेटरलगायत उपकरण जनशक्ति अभावले थन्किएका छन् ।म्याग्दी सदरमुकामस्थित बेनी अस्पतालमा रहेका चार भेन्टिलेटर स्टोरमा राखिएका छन् । अस्पताल भवन र भेन्टिलेटरसहितको आईसीयू सञ्चालन गर्ने दक्ष जनशक्ति नहुँदा महत्त्वपूर्ण उपकरण थन्किएका हुन् । स्टाफ नर्स मोनिका पुनका अनुसार बिरामी भर्ना कक्षमा जोडिएको भेन्टिलेटर सुरुबाटै चलाइएको छैन भने धेरै पार्टपुर्जासमेत झिकिएको अवस्थामा अलपत्र छ । आईसीयू र भेन्टिलेटर सञ्चालनका लागि क्रिटिकल केयर टिम चाहिन्छ ।अस्पतालमा पूर्वाधार र एनेस्थेसियोलोजिस्टसमेत नभएकाले आईसीयू र भेन्टिलेटर चलाउन नसकिएको निमित्त मेडिकल सुपरिन्टेन्डेन्ट डाशंकरराज लामिछानेले बताए । भेन्टिलेटर थन्काएका छौं, अहिलेकै अवस्थामा चलाउन सम्भव छैन, उनले भने । भेन्टिलेटर सञ्चालन गर्न कम्तीमा ३ जना डाक्टर र १२ नर्स स्ट्यान्डबाई रहनुपर्छ । लामिछानेले नियमित उपचारमै डाक्टर अभाव रहेका बेला भेन्टिलेटरका लागि जनशक्ति टाढाको कुरा रहेको बताए ।अस्पतालका अक्सिजन कन्सन्ट्रेटर र दुईवटै अक्सिजन प्लान्ट बिग्रिएका छन् । अस्पताल व्यवस्थापन समितिका अनुसार सानो अक्सिजन प्लान्ट तीन वर्षदेखि बिग्रिएको हो । ठूलो प्लान्टको अटोमेटिक सिस्टम बिग्रिएकाले कर्मचारीले हातले मेसिन घुमाएर अक्सिजन उत्पादन गर्छन् । समितिका अध्यक्ष ज्ञानेन्द्र सुवेदीले अक्सिजन प्लान्ट बिग्रेपछि सम्झौताअनुसार प्लान्ट सेटअप गर्ने कम्पनीलाई मर्मत गर्न भनेको बताए । कम्पनीले मर्मत गर्ने उपकरण नभएकाले चीनबाट ल्याउन एलसी खोलेको र छिट्टै मर्मत गर्न आउने जानकारी दिएको छ, उनले भने ।अस्पतालमा ५० किलोग्राम क्षमताका दैनिक २० सिलिन्डर अक्सिजन उत्पादन गर्ने सानो र दैनिक ५० केजी क्षमताका ७५ सिलिन्डर अक्सिजन उत्पादन गर्ने ठूलो प्लान्ट छन् । सानो प्लान्ट गण्डकी प्रदेश सरकारको ७५ लाखमा र ठूलो प्लान्ट प्रदेश र संघको ७५७५ लाख लागतमा निर्माण भएको हो । अस्पतालमा आव ०७६७७ मै पाँच शय्या क्षमताको भेन्टिलेटरसहित आईसीयू कक्ष स्थापना गरिएको थियो तर आईसीयू चलाउन एनेस्थेसियोलोजिस्ट र पारामेडिक्सजस्ता जनशक्ति नभएपछि सञ्चालनमा आएको छैन ।दक्ष जनशक्ति अभावले पर्वत जिल्ला अस्पतालमा पनि आईसीयू, भेन्टिलेटरलगायत उपकरण थन्किएका छन् । तीन वर्षअघि खरिद गरिएका करिब ७ करोडका उपकरण थन्किएका हुन् । अस्पताल प्रशासनका अनुसार ४ वर्षदेखि ५० शय्यामा स्तरवृद्धि गर्न संघीय सरकारमार्फत करिब २५ करोडमा भवन निर्माण भएको छ । नयाँ भवनमा अस्पतालका सेवा सञ्चालनमा आएको पनि महिनौं भइसक्यो । गण्डकी प्रदेशमार्फत नै ३ वर्षअघि ५ शय्या आईसीयू र ३ शय्या भेन्टिलेटरका लागि १ करोड ६९ लाख बजेट प्राप्त भएको थियो । अन्य उपकरण खरिदका लागि ४० लाख, सवारीसाधन खरिदमा ४५ लाख, डायलसिस सञ्चालनका लागि मेसिनबाहेक २५ लाख बजेट प्राप्त भएको थियो ।त्यस्तै, लायन्स क्लबले समेत भेन्टिलेटर, अक्सिजन प्लान्टलगायत उपकरणका लागि करिब २ करोडभन्दा बढी सहयोग गरेको थियो । सोही वर्ष अक्सिजन प्लान्ट जडानका लागि ७५ लाख, आँखा तथा दाँत सेवा विस्तारका लागि ५० लाख, भौतिक पूर्वाधार निर्माणका लागि ४० लाख, विद्युतीय मेडिकल अभिलेख प्रणालीका लागि २८ लाख र शव चिस्यान केन्द्रका लागि ८ लाख बजेट थियो । तीमध्ये हाल उपलब्ध जनशक्तिले भ्याउनेजति उपकरण सञ्चालनमा ल्याइएको अस्पतालका सूचना अधिकारी लक्ष्मण शर्माले बताए । अहिले भेन्टिलेटरको समस्या हो, उनले भने, अन्य उपकरण भने सञ्चालनमा ल्याइएकै छ ।लामो समय थन्किएको अक्सिजन प्लान्ट भने केही महिनादेखि सञ्चालनमा आएको अस्पताल विकास समितिका अध्यक्ष शंकर गिरीले बताए । गिरीका अनुसार प्रदेश सरकारले तत्कालै दक्ष जनशक्ति उपलब्ध गराउने सर्तमा खरिद गरिएका भेन्टिलेटरका उपकरण नयाँ भवनको एउटा कोठामा थन्किएका छन् । अहिले हामीसँग पाँचसात करोडका उपकरण त्यत्तिकै थन्किएका छन्, उनले भने, निल्नु न ओकल्नुजस्तै भएको छ ।कोभिड महामारीका बेला गोरखा अस्पताललाई प्राप्त दुईमध्ये एक भेन्टिलेटर प्रयोगमा छैन । एक भेन्टिलेटर भने शल्यक्रिया कक्षमा सञ्चालनमा रहेको अस्पतालका रेडियोग्राफर तथा स्टोरकिपर अनिल रेग्मीले बताए । कोभिडका बेला चलेको थियो, अहिले स्टकमा छ, उनले भने, अब दुई साताभित्रै चार शय्या क्षमताको आईसीयू सञ्चालन गर्दै छौं, स्टकमा रहेको भेन्टिलेटर पनि त्यहीं प्रयोग हुन्छ ।कोभिड महामारीकै बेला गोरखा अस्पतालमा अक्सिजन प्लान्ट र सुविधासम्पन्न एचडीयू शय्या सञ्चालनमा आएको थियो । एचडीयू शय्या भने सबै सञ्चालनमा छन् । अक्सिजन प्लान्ट भने चार महिनायता प्रयोगमा छैन । अक्सिजनको गुणस्तरमा समस्या देखिएपछि बायोमेडिकल इन्जिनियरसँग सल्लाह गरिरहेका छौं, उनले भने । प्रतिमिनेट ८० लिटर अक्सिजन उत्पादन गर्ने प्लान्ट जडान भएको थियो । आईसीयू सञ्चालनका लागि कर्मचारी थप चाहिने अस्पतालका मेसु हरिकुमार श्रेष्ठले बताए । मेनपावर छैन, समितिले मेनपावर राखेर चलाउनुपर्ने बाध्यता छ, उनले भने ।स्याङ्जा अस्पतालमा पनि दक्ष जनशक्ति नहुँदा महत्त्वपूर्ण उपकरण अलपत्र छन् । अस्पतालकी निमित्त प्रमुख कृष्णकुमारी कार्कीले प्रदेश सरकारसमक्ष साधन सञ्चालनका लागि जनशक्ति माग गरिएको बताइन् । गण्डकी सरकारले कोरोना महामारीको समय जिल्ला अस्पतालमा अक्सिजन प्लान्ट, भेन्टिलेटर र आईसीयू शय्या स्थापनाका लागि बजेट विनियोजन गरेको थियो । अक्सिजन प्लान्टमात्रै सञ्चालनमा रहेको अस्पताल व्यवस्थापन समितिका अध्यक्ष इन्द्र गोदारले जनाए । उनले भने, अक्सिजन जिल्लाभरि पुग्ने गरी उत्पादन भएको छ तर दक्ष जनशक्ति अभावका कारण भेन्टिलेटर र आईसीयू शय्या सञ्चालन गर्न सकेनौं ।अस्पतालमा १० वटा आईसीयू शय्या र १० वटा भेन्टिलेटर रहे पनि जनशक्ति अभावमा सञ्चालन गर्न नसकिएको कार्कीले बताइन् । यहीं पाइने सुविधाका लागि सेवाग्राहीले पोखरा गएर महँगो तिर्नुपर्ने बाध्यता छ, उनले भनिन्, प्रदेश सरकारले कर्मचारी पठाएर व्यवस्थापन नगरेसम्म सेवाग्राही पोखरा जान बाध्य हुन्छन् । कार्कीले जडान गरेर प्रयोगमा नआएका सामान राख्दाराख्दै बिग्रने अवस्था आएको बताइन् ।लमजुङ अस्पतालमा पनि संघीय सरकारले दिएको ३ भेन्टिलेटर र ५ आईसीयू शय्या स्टोरमा थन्किएका छन् । प्रदेश सरकारको सहयोगमा १ करोड ४४ लाख रुपैयाँ बराबरको डिजिटल एक्सरेमेसिन फागुन पहिलो साता जडान भएको छ तर यसको प्रिन्ट राम्रो नआएको चिकित्सकले बताए । प्रदेश सरकारकै सहयोगमा डेढ वर्षअघि जडान गरिएको अक्सिजन प्लान्ट अहिले दैनिक करिब ३ घण्टा चलाउने गरिएको छ । पीसीआर ल्याब उपकरण डेढ वर्षअघि नै आए पनि सञ्चालनमा आउन सकेको छैन । अस्पतालका मेसु डारमेशप्रसाद आचार्यका अनुसार ५० शय्याको अस्पतालमा दैनिक ४० जना हाराहारीमा भर्ना हुने गरेका छन् । आइसोलेसनलाई किन यत्तिकै राख्ने भनेर अब बिरामी नै राख्नुपर्ला भनेर सोच बनाएको छु, उनले भने । उनले भेन्टिलेटर जडानका लागि प्राविधिक चाहिने बताए ।कोरोना संक्रमणका बेला अक्सिजन हाहाकार हुँदा बागलुङस्थित धौलागिरि अस्पतालको गाडी दैनिक चार पटक पोखरा पुगेर ल्याउँथ्यो । सडकमा केही समय ढिला हुँदा बिरामीको ज्यानै जाने खतरा थियो । गण्डकी सरकारको सहयोगमा दुई वर्षअघि जडित प्लान्टबाट अस्पतालका सबै शय्यामा पाइपलाइनबाट अक्सिजन वितरण भइरहेको छ । यसले नियमित उपचारमा सहयोग पुगेको मेसु डाअमित ढुंगानाले बताए । अस्पतालमा २ सय शय्या पुर्याउने लक्ष्य छ । यो प्लान्टले ती सबै शय्यामा पाइपलाइनबाटै अक्सिजन लैजान सकिन्छ तर अहिले अस्पतालमा ५० शय्या मात्रै सञ्चालनमा छ । त्यसबाहेक ४ शय्या आईसीयू, बाल कक्ष, सुत्केरी कक्ष र इमर्जेन्सीमा पनि सिधै अक्सिजन जोडिएको छ । सबै शय्यामा अक्सिजन प्लान्टबाटै पाइपलाइन जोडिएकाले सिलिन्डर सकिने चिन्ता छैन, चिकित्सक डाअभिषेक वाग्लेले भने, बरु चिकित्सक बस्ने व्यवस्था भइदिए राम्रो हुन्थ्यो ।छात्रवृत्ति करारका चिकित्सकले समेत दुई वर्ष नबसी एक वर्षमै अस्पताल छाड्ने समस्याले उपचार प्रभावित भएको उनले बताए । प्लान्ट जोडेपछि पर्वत र बेनी अस्पतालले पनि धौलागिरि अस्पतालमा आएर अक्सिजन भर्न थालेको शाखा अधिकृत तेजप्रसाद निउरेले बताए । यहाँ स्थापित प्लान्टमा २४ घण्टामा ७० देखि १ सय सिलिन्डर भर्न सकिने क्षमता छ । यसअघि अस्पतालमा रहेको पुरानो मेसिनबाट पनि २४ घण्टामा २० वटासम्म सिलिन्डर भर्न मिल्थ्यो । उक्त प्लान्ट भने बिग्रेर बसेको छ । गलकोट, बुर्तिवाङ र जैमिनीलगायत ग्रामीण स्वास्थ्य संस्था र अस्पतालले पनि यहाँबाट अक्सिजन भर्न थालेका छन् । २ करोड ३२ लाखमा अक्सिजन प्लान्ट स्थापना गरिएको हो ।घनश्याम खड्का (म्याग्दी), अगन्धर तिवारी (पर्वत), हरिराम उप्रेती (गोरखा), प्रतीक्षा काफ्ले (स्याङ्जा), आश गुरुङ (लमजुङ) र प्रकाश बराल (बागलुङ)"
निर्देशिकाअनुसार राजदूत नियुक्ति भएन,"(काठमाडौं)सरकार आफैंले बनाएको निर्देशिका लत्याउँदै समयमै राजदूत नियुक्त नगर्दा फेरि केही दूतावास नेतृत्वविहीन हुने अवस्थामा पुग्न लागेका छन् ।परराष्ट्र मन्त्रालयले राजदूत तथा स्थायी नियोगका प्रतिनिधि नियुक्तिसम्बन्धी निर्देशिका २०७५ जारी गरेको थियो । उक्त निर्देशिकामा राजदूतको कार्यकाल सकिनुभन्दा तीन महिनाअघि नै नयाँ नियुक्ति प्रक्रिया थाल्ने उल्लेख छ तर केही देशका राजदूतहरू फर्किसकेको र केही फर्किने क्रममा रहेको अवस्थामा समेत सरकारले खाली भएका र केही महिनाभित्र खाली हुन लागेका नियोगमा नयाँ नियुक्ति गर्न सकेको छैन । यूएईमा राजदूत खाली भइसकेको छ । चैतभित्र थाइल्यान्ड, कुवेत र क्यानडाका दूतावासको नेतृत्व पनि खाली हुँदै छ । साथै, तीन महिनापछि संयुक्त राष्ट्रसंघका लागि नेपालका स्थायी नियोगहरू न्युयोर्क र जेनेभाका प्रमुख तथा फ्रान्सका राजदूतको कार्यकाल सकिनेछ । राजदूत तथा स्थायी नियोगका प्रतिनिधि नियुक्तिसम्बन्धी निर्देशिकाअनुसार समयमै राजदूत नियुक्त नहुँदा उक्त नियोगहरूको कामकारबाहीमै असर परेको छ ।अहिले खाली भएका र हुन लागेका सातवटै ठाउँमा करिअरतर्फका राजदूत जानेछन् । त्यहाँ कार्यरत परराष्ट्र मन्त्रालयका सहसचिवहरूले अब मन्त्रालय आएर जिम्मेवारी सम्हाल्नेछन् । मन्त्रालयमा रहेका सहसचिवहरू ती मुलुकमा नियोग प्रमुख र राजदूतका रूपमा जिम्मेवारी सम्हाल्न जानेछन् । राजदूत निर्देशिकाअनुसार सरकारले करिअरतर्फबाट ५० प्रतिशत र राजनीतिक नियुक्तिको तर्फबाट ५० प्रतिशत गर्नुपर्छ । सरकारले सोही व्यवस्थाअनुसार राजदूत नियुक्तिका लागि सिफारिस गर्दै आइरहेको छ । नेपालको ३० मुलुकमा दूतावास र तीन संयुक्त राष्ट्रसंघीय स्थायी नियोग (न्युयोर्क, भेनेभा र भियना) छन् । यस्तै, ७ वाणिज्य दूतावास छन् ।यूएईका लागि नेपाली राजदूत कृष्णप्रसाद ढकाल आफ्नो चारवर्षे कार्यकाल सकेर नेपाल फर्किसकेका छन् । यस्तै, थाइल्यान्डका लागि नेपाली राजदूत गणेशप्रसाद ढकाल, कुवेतका लागि नेपाली राजदूत दुर्गाप्रसाद भण्डारी र क्यानडाका लागि नेपाली राजदूत भृगु ढुंगानाको कार्यकाल चैतमा सकिने परराष्ट्र मन्त्रालयले जनाएको छ । परराष्ट्र मन्त्रालयकी प्रवक्ता सेवा लम्साल मन्त्रालयले कार्यविधिअनुसारै काम गर्ने लक्ष्य रहेको बताउँछन् । हामीले कार्यविधिमै उल्लेख गरेअनुसार राजदूत तीन महिनाअगाडि नै नियुक्त गर्ने हो, एउटा राजदूतलाई संसदीय सुनुवाइदेखि एग्रिमो (सहमति) लिनसम्म गरी झन्डै तीन महिनाको अवधि लाग्न सक्छ, उनले भनिन्, हाम्रो चाहना एउटा राजदूतले अर्को राजदूतलाई आफ्नो जिम्मेवारी ह्यान्डओभर गरेर काम पूरा गरून् भन्ने हो तर त्यो हुन पाएको छैन ।निर्देशिकाअनुसार राजदूतको कार्यकाल सकिन लागेको दूतावास र नियोगहरूमा नियुक्तिका लागि सिफारिस गर्न एक महिनाअघि नै परराष्ट्र मन्त्रालयले मन्त्रिपरिषद्मा प्रस्ताव लगेको थियो । निवर्तमान परराष्ट्रमन्त्री विमला राई पौड्यालले दुई नियोग र ५ दूतावासमा राजदूत नियुक्तिका लागि सिफारिस गर्न प्रस्ताव लगेकी थिइन् तर प्रधानमन्त्री पुष्पकमल दाहालले केही समयपछि मात्र राजदूत नियुक्तिका लागि सिफारिस गर्ने जवाफ दिएका थिए । बरु न्युयोर्कस्थित यूएनका नियोग प्रमुख अमृतकुमार राई, जेनेभास्थित नियोग प्रमुख मणिप्रसाद भट्टराई र फ्रान्सका लागि नेपाली राजदूत दीपक अधिकारीको कार्यकाल तीन महिना थपिएको थियो । उनीहरूले मन्त्रालयलाई आफ्ना सन्तानको अध्ययनका कारण थप तीन महिना अवधि बढाइदिन आग्रह गरेका थिए । पूर्वराजदूत प्रद्युम्नविक्रम शाह सरकारले समयमै राजदूत नियुक्त गर्नुपर्ने बताउँछन् । कुनै पनि मुलुकमा दूतावासको नेतृत्व खाली हुँदा सही सन्देश जाँदैन, त्यसलाई नेपालले ध्यान दिनुपर्छ, उनले भने, निर्देशिकामा उल्लेख गरेको समयअनुसार राजदूत नियुक्ति भइसक्नुपर्ने हो, उनले भने । उनी सन् २०१० देखि २०१४ सम्म ब्राजिलका लागि नेपाली राजदूत थिए । उनी नेपालमा राजदूत नियुक्ति ढिला हुने र भए पनि दलगत रूपमा राजनीतिक अवस्था हेरेर नियुक्ति र फिर्ता बोलाउने कार्यले गलत सन्देश गइरहेको बताउँछन् । उनले राजनीतिक परिस्थिति र दलगत रूपमा राजदूत नियुक्तिको सिफारिस हुँदा समस्या हुने टिप्पणी गरे । अर्का पूर्वराजदूत कूटनीतिविज्ञ दिनेश भट्टराई राजदूत नियुक्तिमा ढिलाइ हुनुलाई गलत भन्छन् । उनले खाली भएका स्थानमा समयमै राजदूत नियुक्त गर्न नसक्दा सम्बन्धित मुलुकले आफूसँगको सम्बन्धलाई नेपालले महत्त्व नदिएको मान्ने टिप्पणी गरे । उनले भने, आफैंले बनाएको निर्देशिकालाई सरकारले पालना नगर्नु गलत हो ।"
'द्वन्द्वकालीन घटनाको निरूपण आयोगबाटै,"काठमाडौं (कास) माओवादी धारका ६ राजनीतिक दलले सत्य निरूपण तथा मेलमिलाप आयोगबाहिरबाट द्वन्द्वकालीन घटनाहरूको निरूपण गर्न खोज्नु विस्तृत शान्ति सम्झौताविपरीत हुने बताएका छन् । काठमाडौंमा आइतबार संयुक्त अपिल जारी गर्दै उनीहरूले विस्तृत शान्ति सम्झौता र संविधानले द्वन्द्वकालीन घटनाहरूको निरूपण गर्ने जिम्मेवारी सत्य निरूपण तथा मेलमिलाप आयोगलाई दिएको स्मरण गराएका हुन् । द्वन्द्वकालीन घटनालाई लिएर प्रधानमन्त्री एवं माओवादी केन्द्रका अध्यक्ष पुष्पकमल दाहालविरुद्धको सर्वोच्च अदालतमा दायर गरेको मुद्दाको सन्दर्भमा सत्तारूढ माओवादी केन्द्रसहितका दलले चासो राख्दै संयुक्त अपिल जारी गरेका हुन् । दाहालविरुद्धको रिट दरपीठसम्बन्धी सर्वोच्च प्रशासनको निर्णय बदरको आदेश जारी गर्ने क्रममा एक साताअघि सर्वोच्च अदालतले द्वन्द्वपीडितले न्याय पाउने विषयलाई अनन्तकालसम्म अल्झाइराख्न नहुने जनाएको थियो । त्यसपछि सरकारले संक्रमणकालीन न्यायसम्बन्धी कानुन संशोधन गर्ने विधेयक तयार गरेर संसद्मा दर्ता गरिसकेको छ । माओवादी धारका ६ दलले आवश्यक कानुन बनाई अविलम्ब शान्ति प्रक्रियाका बाँकी काम पूरा गर्न सरकारसँग माग गरेका छन् । विगतमा राज्यले विभिन्न राजनीतिक दलहरूसँग गरेका सहमति कार्यान्वयन गर्न पनि उनीहरूको माग छ । हामी तपसिलका राजनीतिक दलहरू एकातर्फ कानुन परिमार्जनसहित आयोगलाई पूर्णता दिई शान्ति प्रक्रियाका बाँकी काम यथाशीघ्र पूरा गर्न सरकारसँग माग गर्दछौं भने अर्कोतर्फ विस्तृत शान्ति सम्झौताका पक्षधर सम्पूर्ण राजनीतिक दल, नागरिक समाज एवं आम जनसमुदायलाई संक्रमणकालीन न्यायका पक्षमा ऐक्यबद्धताका लागि अपिल गर्दछौं, संयुक्त अपिलमा भनिएको छ । पत्रकार सम्मेलनमा माओवादी केन्द्रका उपाध्यक्ष कृष्णबहादुर महरा, नेपाल समाजवादी पार्टीका उपाध्यक्ष हिसिला यमी, नेपाल कम्युनिस्ट पार्टीका महासचिव नेत्रविक्रम चन्द, आम जनता पार्टीका अध्यक्ष प्रभु साह, वैज्ञानिक समाजवादी कम्युनिस्ट पार्टीका महासचिव विश्वभक्त दुलाल र नेकपा माओवादी समाजवादीका अध्यक्ष कर्णजित बुढाथोकीले अपिल जारी गरेका थिए । अपिलमा माओवादी धारका ९ दल भनिए पनि मोहन वैद्य नेतृत्वको नेकपा क्रान्तिकारीमाओवादी, धर्मेन्द्र बाँस्तोला नेतृत्वको नेपाल कम्युनिस्ट पार्टी (बहुमत) र माओवादी कम्युनिस्ट पार्टीका रामनारायण पाल पत्रकार सम्मेलनमा सहभागी भएनन् । पत्रकार सम्मेलनमा माओवादी केन्द्रका महासचिव देवप्रसाद गुरुङले द्वन्द्वकालीन मुद्दालाई फौजदारी मुद्दाअन्तर्गत अदालतमा लगिएकाले शंका उत्पन्न भएको बताए । उनले द्वन्द्वकालीन मुद्दालाई संक्रमणकालीन न्यायको मान्यताभन्दा फरक ढंगले अगाडि बढाउन नहुने बताए ।"
मल्लकालीन गणेश मूर्ति न्युयोर्कमा फेला,"(काभ्रे)झन्डै ३५ वर्षअघि साँगाको नारायण मन्दिरबाट हराएको २ सय वर्ष पुरानो शेष गणेश अमेरिकाको न्युयोर्कस्थित एक निजी संग्रहकर्ताकामा फेला परेको सूचना पाएसँगै साँगावासीले आफ्नै टोलबाट अरू पाँचवटा सम्पदा चोरी भइसकेको जानकारी दिएका छन् ।हराएका वा चोरिएका सम्पदाको खोजबिन तथा घरफिर्तीमा संलग्न लस्ट आर्टस् अफ नेपाल ले दिएको सूचनामा साँगाको नारायण मन्दिरबाट चोरिएको शेषगणेश (सर्पले घेरिएको) मूर्ति न्युयोर्ककी आर्टडिलर लेइको कोयलको संग्रहमा छ । हाम्रो टोलका मन्दिरबाट हराएको एउटा गणेश मूर्तिबारे मात्रै सूचना आएको छ, यही टोलका मठमन्दिरबाट थुप्रै सम्पदा चोरिएका छन्, प्रहरीप्रशासनमा जानकारी गराएका छौं, बनेपा१३, साँगाका वार्ड सदस्य राजाराम दुवाल भन्छन्, कुनै निकायले खोजीनिती गरेको पनि थाहा छैन ।साँगावासी एवं पुरातत्त्व विभागका अवकाशप्राप्त अधिकृत बालकृष्ण श्रेष्ठका अनुसार नारायण मन्दिरमा रहेका दुवै शेषगणेश (रिद्धीसिद्धी) मूर्ति चोरी भइसकेका छन् भने मन्दिर परिसरमै रहेको भैरव र भगवतीको पुरातात्त्विक काष्ठकला पनि हराइसकेको छ । उनका अनुसार गणेशपाटीसँगैको संकष्टा नारायणका मन्दिरबाट पन्ध्रौं शताब्दीमा निर्मित नृत्यरत गणेश मूर्ति पनि हराएको छ । दुई गणेशमध्ये, ३५ वर्षअघि चोरिएको शेषगणेश मूर्तिबारे अन्वेषक लैनसिंह वाङ्देलको इन्भेन्ट्री अफ स्टोन स्क्लप्चर्स अफ द काठमाडौं भ्याली (१९९५) मा उल्लेख छ । यो पुरातात्त्विक सम्पदासहित जोर गणेशबारे स्विस शोधकर्ता उलरिच भोन स्क्रोडरले नेप्लिज स्टोन स्क्लप्चर्स (भोल्युम१, हिन्दू) मा विस्तृत विवरण समेटेका छन् । मूर्ति चोरिएपछि २०५५ सालयता दुवै गणेशको प्रतिमूर्ति बनाएर पाठपूजा गरिँदै आएको छ ।नृत्यरत गणेशबारे भने पुरातत्त्वविद् वाङ्देलको स्टोलन इमेजेज अफ नेपाल कृति (पृष्ठ १७४) मा पनि विवरण समेटिएको छ । हाम्रो पुस्तौंपुस्तादेखि नृत्यरत (दुरु) गणेशको पूजा आरधना हुँदै आएको हो, पुरातत्त्वका जानकार श्रेष्ठ भन्छन्, २०३२ सालमा मेरो हजुरबा शिवलाल श्रेष्ठले यही नृत्यरत गणेशसामु खिचेको तस्बिर मसँगै सुरक्षित छ, त्यसपछि सम्भवतः २०४३ सालतिर यो मूर्ति चोरिएको हो । यहाँको मठमन्दिर र गणेशपाटी (सत्तल) छेउको ऐतिहासिकता सम्झाउने गरी प्रताप मल्लको शिलालेखसमेत राखिएको छ । नेपालबाट हराएकाचोरिएका पुरातात्त्विक मूर्तिबारे खोजअनुसन्धानसँगै ती सम्पदाको प्रतिरूप (रिप्लिका) निर्माण गर्दै द म्युजियम अफ स्टोलन आर्ट बनाउन लागिपरेका सम्पदाविद् रवीन्द्र पुरीले साँगाको नृत्यरत गणेश पनि आफ्नो संग्रहमा राखेका छन् । यो सम्पदाको पुरातात्त्विक महत्त्व त छँदै छ तर नृत्यरत गणेशको मल्लकालीन शिल्पी र शैली बेजोडको छ, पुरीले भने, पुरातत्त्व विभागले साँगा क्षेत्रको पुरातात्त्विक र सांस्कृतिक महत्त्वको पहिचान खुल्ने गरी विशेष अध्ययनअन्वेषण गर्नु जरुरी देखिन्छ ।साँगा क्षेत्रकै ५ भन्दा बढी पुरातात्त्विक सम्पदा चोरिएपछि ती सबै स्थानमा नक्कली मूर्ति वा प्रतिमा बनाएर पाठपूजा भइरहेको छ । पुरातत्त्वले यहाँका मठमन्दिर र सत्तलमा रहेका प्राचीन काष्ठकला, चित्र र शिलालेख चोरिएकोहराएकोबारे अहिलेसम्म अभिलेख राख्न सकेको छैन ।"
सरकारको प्राथमिकतामा पर्न नसकेको सवारी लाइसेन्स,"नागरिकमा राज्यप्रतिको धारणा सकारात्मक वा नकारात्मक बनाउने केही प्रमुख मामिलामध्ये पर्छ अग्रपंक्तिमा रहेर सार्वजनिक सेवा दिने कार्यालयहरूमा उनीहरूले पाउने सुविधा र भोग्ने व्यवहार । यसर्थ, सार्वजनिक सेवा वितरणको राष्ट्र निर्माणमा पनि सोझो प्रभाव पर्छ । परन्तु, दुःखका साथ भन्नुपर्छ यस मामिलामा हाम्रा सरकारी कार्यालयहरूको अवस्था भने सन्तोषजनक छैन । सेवाग्राहीको अधिक चाप हुने जुनसुकै कार्यालयमा पनि सर्वसाधारणले बेहोर्नुपर्ने सास्ती सधैं उस्तै छ । धेरै नागरिकलाई खाँचो पर्ने सवारीचालक अनुमतिपत्र (लाइसेन्स) वितरणको समस्यासमेत वर्षौंदेखि उही छ । यातायात व्यवस्थापन कार्यालयहरूमा नागरिकले भोग्नुपर्ने हैरानीमा कत्ति पनि सुधार आउन सकेको छैन । लिखित र ट्रायल परीक्षा दुवै उत्तीर्ण भएकाहरूले महिनौंसम्म लाइसेन्स पाउन सकेका छैनन् । विडम्बना त, यस दुरवस्थाप्रति राज्य सञ्चालकहरू हदैसम्म बेपरबाह छन् । त्यसैको एउटा दृष्टान्त हो नागरिकलाई छिटोछरितो रूपमा लाइसेन्स वितरणको व्यवस्थापन मिलाउनुपर्ने निकाय यातायात व्यवस्थापन विभागका प्रमुखहरूको भैरहेको तारन्तारको फेरबदल । विभागमा एक वर्षमै पाँच महानिर्देशक फेरिएबाटै थाहा हुन्छ सेवाग्राहीले चर्को समस्या झेलिरहेको निकायलाई सरकारले कति प्राथमिकतामा राखेको छ भनेर । कतिसम्म भने, कोही महानिर्देशक त तीन साता पनि टिकेका छैनन् । यातायात कार्यालयहरू प्रदेश अन्तर्गत भएकाले विभागमा कोही पनि बस्न नचाहने जानकारहरू बताउँछन्, जसले सरकारी अधिकारीहरूको शक्तिमोह मात्रै उजागर गर्दैन, सरकारको लाचारी पनि देखाउँछ । जिम्मेवार कर्मचारीलाई निश्चित अवधिसम्म कुनै निकायमा जसरी भए पनि टिकाइराख्नु सरकारको दायित्व हो, यसमा उसले सम्झौता गर्नु हुँदैन । लामो समयसम्म कुनै पनि महानिर्देशकले काम नगरेपछि अर्थात् गर्न नपाएपछि स्वाभाविक रूपमा विभागको समग्र कार्यसम्पादनमै असर पर्छ, परिरहेको छ । लिखित र ट्रायल परीक्षा लिने लगायतका कार्य प्रदेश अन्तर्गतका कार्यालयहरूले गरे पनि लाइसेन्स छाप्ने काम विभागकै भएकाले यसको नेतृत्वको स्थायित्व महत्त्वपूर्ण छ । शासकीय स्थिरता तथा हर कुरा प्रणालीबद्ध भएका मुलुकमा पनि विभाग प्रमुख छिटोछिटो सरुवा गर्ने हो भने समस्या आउँछ । यहाँ त प्रणाली बस्नै बाँकी छ, थिति बसाउन महानिर्देशकले महत्त्वपूर्ण भूमिका निर्वाह गर्नुपर्ने अवस्था छ । यस्तोमा एउटा महानिर्देशकले विभागका कामकारबाहीबारे बुझ्दानबुझ्दै सरुवा हुने र फेरि उही चक्र दोहोरिरहने गर्दा सेवाग्राहीसम्मै त्यसको असर परेको छ । चालकहरू लाइसेन्स होइन, ट्रायल परीक्षा पास गरेर राजस्व तिरेको रसिद लेमिनेसन गरेर हिँड्न बाध्य छन् । यातायात कार्यालयले लाइसेन्स प्रिन्ट गरेपछि जानकारी गराउने भने पनि त्यो समय कहिले आउँछ, कुनै टुंगो छैन । वर्ष बित्दा पनि लाइसेन्स नपाएकाहरूको संख्या ठूलो छ । नयाँ लाइसेन्स लिनेहरूको मात्र होइन, नवीकरण गर्नेहरूको पनि अवस्था उस्तै छÙ उनीहरू पुरानै लाइसेन्स र राजस्वको रसिद बोकेरै गाडी चलाउन विवश छन् । स्वदेशमा त कहिलेकाहीँ ट्राफिक प्रहरीको हप्कीदप्की भोगे पनि जसोतसो चलाउलान्, रोजगारीका लागि विदेश जानुपर्नेहरू यो समस्याबाट बढी प्रताडित छन् । यसो हुनुमा यातायात व्यवस्था विभागले बताउने कारण सधैं उही छ एउटा मात्र मेसिन भएकाले माग अनुसार लाइसेन्स छाप्न सकिएको छैन । विभागका अनुसार दिनमा ५८ सयदेखि ६ हजारसम्म लाइसेन्स माग भैरहेकामा ४४ सय थान मात्र छापिने गर्छ । र, ७ लाख लाइसेन्स कार्ड छाप्ने पालोको पर्खाइमा छन् ।लाइसेन्समा भैरहेको ढिलाइको सहज समाधान भनेको नयाँ छपाइ मेसिन किन्नु हो । यसका लागि खरिद प्रक्रिया अगाडि बढिसकेको पनि छ । नयाँ मेसिन आएपछि प्रतिदिन ९ हजार लाइसेन्स छाप्न सकिने विभागको भनाइ छ । तर ९ करोड पर्ने एक थान थप मेसिन किन्न किन यति अबेला भएको हो भन्नेचाहिँ बुझिनसक्नु छ । न सिंगो राज्यका लागि यति रकम त्यस्तो धेरै हो, न लाइसेन्सको समस्या आजको मात्रै हो । सेवाग्राहीहरूलाई बिनाझन्झट छिटोछरितोसँग सेवा दिने विषय शासकप्रशासकहरूको प्राथमिकतामा नपरेकैले समस्या लम्बिएको हो । त्यसैले नयाँ मेसिन छिटै प्रयोगमा ल्याएर सेवाग्राहीको सास्ती हटाउन विभाग कटिबद्ध रहनुपर्छ । नयाँ मेसिन आएपछि प्रक्रिया पूरा गर्नेलाई एक साताभित्रै लाइसेन्स दिलाउने लक्ष्य व्यवहारतः पूरा हुनुपर्छ । र, मागका आधारमा मौजुदा जनशक्ति, प्रविधि र कार्यक्षमता सबै बढाइनुपर्छ । यी सबै कार्यलाई व्यवस्थित तुल्याउन निश्चित अवधिसम्म महानिर्देशकलाई टिकाउनुपर्छ । दिगो सुधारका निम्ति सरकार तथा राजनीतिक नेतृत्वकै दृढ इच्छाशक्ति तथा तत्परता देखाउनुपर्छ । सार्वजनिक सेवाको एउटा अहम् सवाल भएकाले लाइसेन्सको समस्यालाई सरकारले गम्भीरतापूर्वक लिनैपर्छ ।"
शिक्षा प्रणालीकै पुनःसंरचना आवश्यक,त्रिविको हालत यति खराब हुनुको जिम्मेवारी किन कसैले लिनुपरेको छैन ? त्रिलोक अधिकारी
मुलुक अझै अस्थिरतामै,"मुलुक तीन दशकदेखि मूलतः राजनीतिक पार्टी र नेताहरूको सत्ता स्वार्थको बन्दी भैरहेको छ । अनेकानेक राजनीतिक परिवर्तनहरूको बावजुद अझै अस्थिरतामै रुमल्लिँदो छ । राजनीतिक पद्धति फेरियो तर पटकपटक सत्तामा जानेहरूको प्रवृत्ति फेरिएन । हामीले यो नियति भोग्नुमा मूलतः स्वार्थी, संकीर्ण, अदूरदर्शी एवम् राजनेतामा हुनुपर्ने गुणहरू नभएका पार्टी नेताहरू नै जिम्मेवार छन् । बहुदल स्थापनापछिको चुनावमा नेपाली कांग्रेसले बहुमत ल्याएसँगै प्रधानमन्त्री भएका गिरिजाप्रसाद कोइरालाले अवसर पाए । जनताले काम गर्न सजिलो होस् भनेर स्थानीय निर्वाचनमा समेत अत्यधिक स्थानमा कांग्रेसलाई बहुमत दिए । दुर्भाग्य पार्टीभित्र उत्पन्न गुटगत स्वार्थ, अहंकार र असहिष्णुताका कारण सरकारले पूरा कार्यकाल नबिताई मुलुक मध्यावधिमा धकेलियो । त्यसपछि केकस्तो नियति भोग्नुपर्यो, जगजाहेरै छ । बहुमतको सम्भावना रहेको अर्को वैकल्पिक पार्टी एमाले फुट्यो फेरि अवसर पाएको कांग्रेस पार्टी फुट्यो, जनयुद्धको सञ्चालक पार्टी माओवादी पनि बहुमतको नजिक पुग्यो त्यो पनि आन्तरिक सत्तास्वार्थका कारण फुट्यो । फेरि जनताले माओवादी र एमालेबीचको एकताप्रति विश्वास प्रकट गर्दै २०७४ सालमा अभूतपूर्व मत प्रदान गरे । त्यो मत र विश्वासलाई पनि लात मारियो । जनताले विकल्प खोज्ने क्रममा पार्टीभन्दा पनि व्यक्तिगत रूपमा चर्चामा रहेका रवि लामिछाने उदाए । उनको पार्टीले दुई दर्जन जति संसदीय सिट पनि हासिल गर्न पुग्यो । तर, उनी र उनको पार्टीबाट पनि निराशा हात लाग्नु दुर्भाग्य हो । बिहानले दिनको संकेत गर्छ भनिन्छ, नेपाली मतदाताले कसैको बहुमत नआए पनि, बहुमत ल्याएका पार्टीले पनि स्थिरता दिन नसकेकाले राष्ट्रिय स्वतन्त्र पार्टी, जनमत पार्टीजस्ता नयाँ दललाई उल्लेख्य मत दिएका हुन् । ती दलहरू सरकारमा गए वा नगए पनि संसद्मा भ्रष्टाचार र कुशासनविरुद्ध ठोस प्रस्ताव आउने अपेक्षा हुनु स्वाभाविक थियो । त्यति मात्रै होइन आशा र अपेक्षा गरिएका कांग्रेसका महामन्त्री एवम् युवा नेताहरूले पनि आफ्नो अभिव्यक्ति महिनैपिच्छे १८० डिग्रीमा फेर्नुपरेको छ । कसैको बहुमत नहुँदा कहिले कहाँ कसको समर्थन गर्नुपर्ने हुन्छ, कोसँग गठबन्धन गर्नुपर्ने हुन्छ भन्ने हेक्का नराखिएको हो कि ? देश कहिलेसम्म अस्थिरतामा जकडिएला भन्ने चिन्ता लाग्छ । सार्कका अन्य राष्ट्र श्रीलंका, पाकिस्तानकै नियति भोग्नुपर्ने हो कि ? ढुण्डीराज पौडेल, नेपालगन्ज"
पूर्वभीभीआईपीको सेवासुविधाको कटौती,"बहालवाला भीभीआईपी, भीआईपीलाई सेवासुविधा दिनु ठीकै होला तर पूर्व भइसकेपछि पनि त्यतिकै मात्रामा राज्यले सेवासुविधा दिइरहन सकिँदैन । यसमा कटौती हुनैपर्छर् । यसले कसैलाई घाटा हुँदैन, सबैलाई फाइदा नै पुग्छ । राज्यको सम्पत्ति दुरुपयोग नहुने गरी यसको नियन्त्रणका लागि नीति बनाउनुपर्छ । दल तथा नेताहरूले सरकारमा जाने अनि भत्ता खाने मात्र होइन जनताको भलो हुने नीति नियम बनाउनुपर्छ । जनताको करको दुरुपयोग कहिलेसम्म ? देशमा आम्दानीको गतिलो स्रोत छैन । यस्तोमा पूर्वभीभीआईपीलाई राज्यले सुविधा दिनु ठीक छैन । पूर्वराष्ट्रपति, उपराष्ट्रपति, सभामुख, प्रधानन्यायाधीश, आईजीपी, प्रधान सेनापतिजस्ता व्यक्तिले कामका दैरान प्रशस्त कमाइसकेका हुन्छन् । अवकाश पाएपछि पनि राज्यले थप सुविधा दिनु नीतिसंगत भएन । पदमा छँदा दिने आदर्शका गफले हुनेवाला केही छैन । कतिपय देशमा पूर्वलाई केही सुविधा दिइँदैन । हाम्रोमा भने पूर्व र बहालवाला छुट्याइँदैन । समान सुविधा दिइन्छ । संघीय मात्र नभएर प्रदेशमा समेत यसरी पूर्वहरूलाई सेवासुविधा दिँदा त्यतिकै मात्रामा खर्च बढिरहेको छ । यस्तोमा अर्थतन्त्र धराशायी नभए के हुन्छ ? नीति निर्माण तहमा आफैं भएपछि जनताले भनेको कसले सुन्ने, किन मान्ने ? देशको अवस्थासँग चिरपरिचित नेतागणहरूले अलिकति पनि सोचिदिएको भए आज यस्तो अवस्था आउने थिएन । पुरुषोत्तम घिमिरे, जोरपाटी, काठमाडौं"
'सानो चित्त फुकाउने अवसर,"जसलाई चुक्ने छुट छैनयो पृष्ठभूमिमा तेस्रो राष्ट्रपति बनेका पौडेललाई चुक्ने छुट छैन । विगतका गलत नजिरहरूलाई पाठका रूपमा ग्रहण गर्दै उनले केही पक्षमा ध्यान दिनैपर्छ । पहिलो, बोलीमा होइन, व्यवहारमै संविधानको पालक र रक्षकको भूमिका निर्वाह गर्न सक्नुपर्छ । संविधानको मूल मर्म हो राष्ट्रपतिले मन्त्रिपरिषद्को सिफारिसमा काम गर्नुपर्छ । गल्ती नगर्ने राष्ट्रपति को जस्तो परिकल्पना संविधानले गरेको छ, त्यसमा प्रतिबद्ध हुन सक्नुपर्छ । राजनीतिक शक्ति अभ्यासको विगत बिर्सेर पदीय मर्यादाको लक्ष्मणरेखा खिच्न सक्नुपर्छ । दोस्रो, दलविशेषको नेता होइन, सम्पूर्ण मुलुकले साझा अभिभावक पाएको अनुभूति दिलाउन सक्नुपर्छ । साझा अभिभावकको भूमिकामा बसेर दलविशेष, नेताविशेष अथावा छोराछोरी, भाइभतिजाको राजनीतिक आकांक्षाको होइन, संविधानको सफल कार्यान्वयनको सारथि बन्न सक्नुपर्छ । तेस्रो, पौडेल अहिले सादगीपूर्ण नेताका रूपमा चिनिन्छन् । अब राष्ट्राध्यक्षको भूमिका वहन गर्दैगर्दा उनको यो छवि बदलिनु हुन्न । विगतका राष्ट्रपतिहरू पनि सामान्य पारिवारिक पृष्ठभूमिबाट आएका जनताका छोराछोरी नै थिए । तर, नेतृत्वमा पुगेपछि ती कुलीन र राजसी ठाँटबाँटमा अभ्यस्त हुँदै गए । तिनले बिर्से राजतन्त्र फालेर गणतन्त्र स्थापनासँगै जनताका छोराछोरी मुलुकको सर्वोच्च संस्थाको नेतृत्वमा पुग्ने अवसर आएको हो, यो पारिवारिक विरासतमा प्राप्त भएको होइन । नेपाली राजनीतिमै छोटे राजा हरू बन्ने होडबाजी चलिरहँदा पौडेलले सादगीपूर्ण नेताका रूपमा आफूलाई जीवित राख्न सक्नुपर्छ । त्यो उनको हरेक कार्यशैलीमा प्रतिविम्बित हुन सक्नुपर्छ । चौथो, आलंकारिक राष्ट्रपतिलाई शक्तिकेन्द्र बनाउने चलखेलमा स्वदेशीविदेशी शक्तिस्वार्थ लागिपरेका छन् । राजनीतिक नेतृत्व खास गरी प्रधानमन्त्रीका आफूअनुकूलको राष्ट्रपति बनाउने अभ्यास र प्रयत्नहरूको अर्थ त्यही हो । त्यसमा विदेशी शक्तिस्वार्थको चाहना पनि कहीँकतै लुकेको हुन सक्छ । पार्टीविशेष, नेताविशेषको गोटी बन्ने जोखिम त छँदै छ, विदेशी शक्तिकेन्द्रको चंगुलमा पर्नबाट पनि जोगिन सक्नुपर्छ राष्ट्रपतीय संस्थाले । पौडेलजत्तिका परिपक्व र अनुभवी नेताले यी पक्षमा पनि ध्यान दिन सक्नुपर्छ ।कांग्रेस वृत्तमा पौडेललाई सानो चित्त भएको भनेर आलोचना गर्ने गरिन्छ । देउवाले उनलाई सार्वजनिक मञ्चबाटै पटकपटक सानो चित्त नराख्नुस्, हृदयको विशालता देखाउन सक्नुपर्छ भनेर घोचपेच गर्ने गरेका थिए । राजनीतिक जीवनको उत्तरार्द्धमा पौडेल त्यस्तो मुकाममा पुगेका छन्, जहाँ उनले सानो चित्त देखाएर हुँदैन । हृदयको विशालता देखाउन सक्नुपर्छ । राजनीतिको यो नयाँ चरणमा उनको परीक्षा बल्ल सुरु भएको छ । पौडेलको राजनीतिक संघर्षको गर्विलो इतिहास छ । पटकपटक लाभको पदमा बसेका उनलाई अनियमितता र भ्रष्टाचारको छिटा परेको छैन । उनको आलोचना हुने भनेकै सानो चित्त का नेता भनेर मात्र हो । इतिहासले यी मध्यमार्गी नेतालाई सानो चित्त का नेताको त्यो ट्याग हटाउने अवसर दिएको छ । यो अवसरको उनले कति सदुपयोग गर्न सक्छन्, त्यसले नै उनीप्रति अहिले जागेको अपेक्षा, सद्भाव र प्रशंसाले सार्थकता पाउनेछ । विर्सनु हुन्न, विगतमा झैं गलत नजिर दोहोरिए अहिले वाहवाही गर्ने यही समाजले मानिसलाई रातारात दैत्यकरण गर्नेछ ।"
सामाजिक स्वाधिकारको प्रताडना,"बढ्दो असमानताका कारण थप असुरक्षित र झन् गरिब बन्दै गएका किसानहरूले केही दिनअघि जनकपुरमा प्रदर्शन गरे । बर्दिबासमा सार्वजनिक विमर्श चलाए । उनीहरूको मूल सन्देश प्रस्ट छ हाल देशमा मडारिएको आर्थिक संकटको विमर्श किसानले भोगिरहेको आर्थिक परिचक्र र सामाजिक असमानताभन्दा पर छ । वास्तवमै धेरै पर छ । यस्तो विमर्शले भुइँतहका मानिसहरूको जीवन सहज बनाउने वातावरण निर्माण गर्न सघाउनेछैन । उनीहरूलाई जीविकाको समान अवसर उपलब्ध गराउनु त झन् परको कुरा हो । चर्को ब्याजले पीडित किसानका मूल मागहरू अर्कैतर्फ लक्षित छन् । उनीहरू भनिरहेका छन् सरकारले तत्कालै शासकीय संवेदनशीलतासहित अवैध तमसुकलाई अवैध घोषणा गर्ने राजनीतिक प्रतिबद्धता देखाओस् । ऋणको आवरणमा आपराधिक आर्थिक गतिविधिमा संलग्न साहुमहाजनलाई कानुनी कारबाही गरियोस् । गैरकानुनी जालझेलको आडमा गरिब किसानहरूको जमिन जबरजस्ती खोसिने कार्यमा रोक लगाउन तत्कालै विशेष आदेश जारी होस् । तर मुलुकमा कानुनी शासन सुनिश्चित गर्न लोकतान्त्रिक भनिएका सबै सरकार दशकौंदेखि असमर्थ छन् । हाल प्रचण्ड नेतृत्वको सरकार पनि सफल हुन सक्ने कुनै संकेत छैन । दण्डहीनता तीव्र गतिमा मौलाएको छ । हिजोको वर्चस्वशालीसँगै सत्ताभोग गर्न अर्को सानो तप्का उदाएको छ । सत्तासीनको स्वार्थरक्षामा निर्माण भइरहेको शाक्ति सम्बन्धले तदर्थवादी थिति बलियो बन्दै छ । सामाजिक उचनीचमा तल पारिएकाहरू कानुनी शासनको अभावमा असमानता र हिंसाको नयाँ चक्रमा पिल्सिएका छन् । कानुनी शासन मात्र होइन, स्वच्छ आर्थिक थिति चलाउन पनि प्रत्येक सरकार अक्षम रह्यो । स्वच्छ आर्थिक अभ्यासको अभावमा सत्ता राजनीति झन्झन् तदर्थवादी शासनतर्फ ढल्किँदो छ । यसले आर्थिक असमानतालाई थप तीव्र बनाउँदै छ । बढ्दो असमानताको लाभ वर्चस्वशालीलाई नै हुने राजनीतिक थिति बलियो बन्दै छ । मुलुकको निर्वाचनमा आइरहेको परिवर्तनले समेत असमानता बढाउने थितिलाई सघाइरहेको छ । भनिँदै छ, नियमित चुनावसँगै मुलुकको लोकतन्त्रले जरा गाढ्दै छ । निरन्तर निर्वाचन भइरहँदा फरक किसिमका सामाजिक र राजनीतिक संगठनहरू चलायमान बनेका छन् । तिनलाई चलायमान राख्न सानो तप्का प्रभावकारी छ । निर्वाचनको सामाजिक आयाम र राजनीतिक संस्था निर्माणमा यही तप्काको दुष्प्रभाव परेको छ । त्यस्ता संस्थाहरूले किसान र वञ्चित पारिएकाहरूको जीवन थप पीडादायी बनाइरहेका छन् । यो पनि भनिँदै छ चुनावी चक्रसँगै राजनीतिक तप्काको सामाजिक हैसियत फेरिएको छ । चुनावी प्रक्रियाले परम्परागत सामाजिक थितिको मध्यम र तल्लो तप्काबाट आउने वर्गलाई ठाउँ खोल्दै छ । राजनीतिक शक्तिको सामाजिक आधार फराकिलो बन्दै छ । तथापि चुनावमा खर्च हुने पैसाको चौतर्फी भूमिकाले राजनीतिक प्रतिनिधित्व गर्ने अवसरबाट भुइँतहकाहरू विमुख छन् । आर्थिक संकटवरिपरि हालजस्तो विमर्शले बढी चर्चा बटुलेको छ, त्यसले असमानताको बहुआयामिक थितिलाई सम्बोधन गर्दैन । तदर्थवादी शासकीय थितिमा टालटुले समाधान प्रस्तुत गरिरहेकालाई लाग्छ, असमानता अपरिहार्य सामाजिक वास्तविकता हो । मानवीय सभ्यतामा यो सदैव थियो । मानव जीवनमा असमानता सर्वत्र छ । असमानताबाट पूर्णतः पार पाउन लगभग असम्भव छ । तथापि असमानताको व्यापकता र प्रभाव चौतर्फी भएकाले उनीहरूलाई यसबारे धेरै सरोकार छ ।असमानताले सांस्कृतिक मूल्यमान्यता र सामाजिक सम्बन्धहरूलाई विशेष किसिमले प्रभाव मात्रै पार्दैन, थेग्नेसमेत गर्छ । मुलुकको आर्थिक व्यवस्था र भौगोलिक प्रवृत्तिलाई निश्चित शैलीमा ढाल्छ । तदर्थवादी शासनलाई थप बलियो बनाउँछ । यी कार्यहरू गरिरहँदा असमानताले नेपालभित्रको मानवीय क्षमता, समाजको आकांक्षा र सामान्यजनले अँगाल्ने जीवनका सम्भावनाहरूलाई साँघुरो अवस्थितिमा धकेलेको छ ।पछिल्ला दशकहरूमा सञ्चार र प्रविधिका क्षेत्रमा वैश्विकस्तरमै क्रान्ति आयो । यसले संसारभर राजनीतिक उतारचढाव निम्त्यायो । यस्ता संरचनागत परिवर्तनले विश्वका केही भागमा ठूलो अनुपातमा नयाँ सम्पत्ति उत्पादन गरे । नेपालको राजनीतिक वर्गमा एउटा तप्कामा यस्तो परिवर्तनको आडमा छोटो समयमै ठूलो आर्थिक हिस्सा खोज्ने तीव्र आकांक्षा पलाएको छ । तर सर्वविदित छ, बदलिँदो फेरबदलको एउटा प्रमुख प्रभाव असमानताको वृद्धि र विस्तार हो । असमानता बहुआयामिक हुन्छ भनेर आत्मसात् गर्न हाल चलिरहेको चर्को ब्याजविरुद्धको आन्दोलन पर्याप्त छ । तथापि सञ्चारमाध्यममा चलेको सार्वजनिक विमर्श मूलतः आर्थिक आयामवरिपरि केन्द्रित छ । आम्दानीले ल्याएको विभाजनबारे बढी चर्चा हुन्छ । थप पक्षहरू जोडिएको खण्डमा कि सामाजिक वर्गीकरणबारे सोलोडोलो कुरा कि राष्ट्रिय स्वार्थका अमूर्त कुराको लहर चल्छ । निःसन्देह आर्थिक अवयवहरू संकटपूर्ण भइरहँदा तिनै पक्षहरूमा बढी ध्यान चाहिन्छ । वैश्विकस्तरमा हेर्दा पछिल्लो समय अर्थशास्त्रीहरूले अर्थतन्त्रका सबै तहमा असमानतालाई ठम्याउन सक्ने विश्वसनीय विधि र खाकाहरू तय गरेका छन् । राज्य र बजारले सृजना गरेको असमानताका आर्थिक आयामहरूलाई बाहिर ल्याउन नागरिक तहमा काम गर्ने विभिन्न सानाठूला समूहले पनि प्रशस्तै योगदान गरेका छन् । त्यसैले आर्थिक पक्षहरू ठम्याउन त्यति गाह्रो पनि छैन । तर सबै ध्यान यतातर्फ केन्द्रित गर्नु पर्याप्त हुँदैन । त्यसैले गरिबीको चक्रबारे चौतर्फी रुचि छ । गरिबी निवारणबारे कुरा धेरै हुन्छ । वर्चस्वशालीमध्ये एउटा ठूलै तप्काको जीविका नै असुरक्षित जीविकामा पेलिएका समुदायको उत्थान गर्ने कार्यले नै चलेको छ । यो जरुरी पनि छ । तर ज्ञान उत्पादनको जगत्मा होस् वा नीतिनिर्माणको क्षेत्रमा गरिबीको चौतर्फी आयामले अपेक्षित प्राथमिकता पाउन सकेको छैन । वञ्चित हुने सामाजिक परिचक्रमा पिल्सिएका समुदायलाई गरिबीबाट निकाल्ने मूलधारे चासोले कतिपय अवस्थामा असमानताको चक्रलाई गौण ठान्छ । चलनचल्तीका धेरै अर्थशास्त्री त झन् गरिबीको चक्र र असमानताको चक्र फरकफरक हुन् भन्न रुचाउँछन् । उनीहरू ठान्छन्, आर्थिक वृद्धिसँगै अर्थतन्त्र राम्रो भयो भने गरिबीको रेखाचित्र तीव्र गतिमा ओरालो लाग्छ । तर अर्को रेखाचित्रमा, अर्थशास्त्रीहरूको सोचाइविपरीत असमानता पनि तीव्र गतिमा उकालो लाग्छ । अहिले चर्को ब्याजदरको परिचक्रमा पिल्सिएका किसानहरूले गरिरहेको तर्क यस्ता चलनचल्तीका मान्यताभन्दा पर छ । सम्पत्ति र आम्दानीको खाडलले रचेकोभन्दा असमानताले उत्पन्न गरेको वास्तविकता भीमकाय हुने गर्छ । यो त्यस्तो सांस्कृतिक दृष्टिकोण हो जसले हाम्रो सामाजिक जीवनका सबै मूल्यमान्यता र प्रक्रियालाई गति दिन्छ । असमानता शक्ति सम्बन्धहरूको केन्द्रमा छ । त्यसो नहुँदो हो त हाम्रो ऐतिहासिक सामाजिक बनोटमा सबैभन्दा धेरै भूमिहीन वर्ण व्यवस्थाको पीँधमा पारिएका दलित वा धार्मिक वृत्तभन्दा बाहिर राखिएका मुसलमानहरू हुने थिएनन् । त्यसैले ऐतिहासिक स्वाधिकार भोग गर्ने वर्चस्वशालीको शक्ति सम्बन्धले आर्थिक थिति र राजनीतिक संस्थाहरूलाई जसरी गाँजेको छ, त्यसबारे प्रशस्तै सार्वजनिक ज्ञान उत्पादन नगरेसम्म गरिबी, असमावेशिता र सीमान्तीकृतका चर्चाहरू अपुरै हुन्छन्, न त रचनात्मक नीतिगत हस्तक्षेप गर्ने अवसरहरू नै खुल्छन् । शक्ति र स्वाधिकारका आधारभूत आयामहरूले जन्माएका प्रताडनाबारे हामीसँग सार्वजनिक ज्ञानको टड्कारो अभाव छ । ज्ञान उत्पादनको वृत्तमा केही सरल तथ्य छन् । सामाजिक संरचनाको पीँधमा जीवन निर्वाह गरेकाहरूबारे अध्ययन गर्न जति सजिलो छ, वर्चस्वशालीहरूबारे शोध गर्न त्यति सहज छैन । अझ परम्परागत संरचनामा तल वा मध्यम तहबाट आएका बौद्धिकलाई यस्तो कार्य गर्न झन् गाह्रो छ । शक्तिको माथिल्लो तहमा पहुँच स्थापित गर्नै हम्मे पर्छ । पहुँच स्थापित भएको खण्डमा समेत शक्तिका अदृश्य आयामहरूबारे प्रमाणित व्याख्या प्रस्तुत गर्न सजिलो छैन । अझ वर्चस्वशालीहरूकै स्वार्थले निर्देशित हुने अध्ययनका अनुदानहरूले उनीहरूबारे नै अध्ययन गर्ने सहुलियत पाइहाल्दैनन् । त्यसैले शोधको जगत्मा समेत केवल गरिब, सीमान्तीकृत र असुरक्षित समुदायबारेको अध्ययन श्रेयस्कर ठान्ने चलन छ । गरिबी वा असुरक्षाको परिचक्र निर्माण गर्ने समुदायको शक्ति र स्वाधिकार कसरी लोकतन्त्रविरुद्ध उपयोग हुन थाल्यो, त्यसबारे खासै ध्यान दिइँदैन । तर जनकपुरमा भएको प्रदर्शन र बर्दिबासमा गरिएको विमर्शको आह्वान हो वर्चस्वशालीलाई उन्मुक्ति दिने थिति र शक्तिसम्बन्धलाई हामीले नकेलाएसम्म असमानताको विद्यमान सिलसिलाले अतिरिक्त प्रताडना उत्पन्न गरिरहनेछ । यसको निहितार्थ, गरिब किसान वा भूमिहीनका दुःख र संघर्षका कथाहरूलाई बेवास्ता गर्नु होइन । उनीहरूको अनुरोध हो, सांस्कृतिक असमानता टिकाइराख्ने मूल्यमान्यताको उत्पादनमा फेरबदल चाहिन्छ । नयाँ असमानताहरूको स्वरूप र फैलावटलाई ठम्याउने सार्वजनिक ज्ञान चाहिन्छ । यी आयामहरूलाई मलजल गरिरहने वर्चस्वशालीका शक्तिसम्बन्धहरूको छिद्रान्वेषण नभएसम्म गरिब किसानहरूको दुःखको सिलसिला चलिरहन्छ । आखिर पीँधमा रहेका र शीरमा विराजमानहरूको आपसी सामाजिक सम्बन्धले हालको शासकीय तदर्थवादलाई बलियो बनाएको छ । यस्तै शासकीय मनोवृत्ति र तदर्थवादी संरचनामा निहित मूल्यमान्यताले नै विभेद र असमानतालाई गतिशील बनाइरहेको छ । यस्तो थितिलाई फेर्न गाउँसहरका कुनाकाप्चामा बैंकको विस्तार गर्दै ऋणलाई सहज बनाएर मात्र सम्भव छैन, वर्चस्वशालीका सांस्कृतिक दृष्टिकोण र मूल्यमान्यतामा आमूल परिवर्तन ल्याउने रचनात्मक हस्तक्षेपको दरकार छ । तर नेपाली समाजले धेरै लामो र कष्टकर यात्रा तय नगरी यस्तो उपलब्धि हासिल हुने छाँट देखिँदैन । सामाजिक स्वाधिकारबाट प्रताडित गरिब किसानहरू अहिले जसरी संगठित भइरहेका छन्, के त्यसले झिल्कोको काम गर्न सक्ला ?"
गाउँपिच्छे बाँदर आतंक,"नुवाकोट (कास) पछिल्लो समयमा ग्रामीण भेगमा बाँदरले बाली सखाप पारेर दुख दिएको गुनासो बढेको छ । बाँदरले लगाएको बाली पाक्न नपाउँदै खाइदिएको बढी गुनासो आयो, तादी गाउँपालिका अध्यक्ष सन्तमान तामाङले भने, किसानको गुनासो कति सुन्ने ? नियन्त्रण गर्न सकिएन । तादी गाउँपालिका १ देखि ४ वडासम्मका अधिकांश स्थानीयका खेतबारीमा बाँदरले लगाएको बाली पाक्न नपाउँदै खाएको गुनासो बढेको छ । डिभिजन वन कार्यालय नुवाकोटले शुक्रबार आयोजना गरेको वन तथा वातावरणसम्बन्धी कानुनका विषयमा स्थानीय तहका निर्वाचित पदाधिकारीहरूको अभिमुखीकरण तथा समन्वय कार्यक्रममा स्थानीयले लगाएको बाली बाँदरले खाइदिएपछि क्षतिपूर्ति व्यवस्था गर्न माग गरेका छन् । तादी मात्र नभई पञ्चकन्या, शिवपुरी, दुप्चेश्वर, सूर्यगढी, ककनी, बेलकोटगढी नगरपालिका, विदुर नगरपालिकालगायतका स्थानीय तहमा बाँदरका कारण स्थानीयले खेतबारीमा बाली लगाउन कम गरेको पालिकाहरूले जनाएका छन् । अब मकै लगाउने बेला भयो, सूर्यगढी गाउँपालिका५ का रामराज कम्वरले भने, जुठेल्नामै आएर बाँदरले खाइदिन्छ । अहिले त रातो र लंगुर बाँदर आउँछ । के गरी खेती गरेर खाने ? निकुञ्ज क्षेत्रमा वन्यजन्तुले बाली क्षति गरे, त्यसको क्षतिपूर्ति पाइने व्यवस्था छ । तर सामुदायिक वनभित्र रहेका बाँदरले स्थानीयको बाली खाएमा क्षतिपूर्तिको व्यवस्था छैन । नुवाकोटमा दुई निकुञ्जले जोडिएको छ भने बाँकी ३ सय ७१ सामुदायिक वन छन् । उक्त कार्यक्रममा स्थानीय तहका पदाधिकारीलाई वन, वातावरण, संरक्षणसम्बन्धी ऐन तथा नियमावलीबारे जानकारी गराइएको थियो । त्यसैगरी निकुञ्जको मध्यवर्ती क्षेत्रमा रहेका वन्यजन्तुले स्थानीयको बालीको क्षतिपूर्ति पाउने व्यवस्थाबारे जानकारी दिइएको थियो । डिभिजन वन कार्यालयका प्रमुख दीर्घनारायण कोइरालाले केही समयअघि एक कार्यक्रममा सहभागी ४० जना सीडीओले बाँदरले बाली खाएको समस्या माथिल्लो तहमा लेखी पठाएको र त्यसबारे कुनै सुनुवाइ हुनेमा आशावादी रहेको बताए ।"
"बस भीरमा ठोक्किँदा ६ को मृत्यु, ३० घाइते","सिन्धुली (कास) ओखलढुंगाबाट काठमाडौं जाँदै गरेको बस आइतबार बिहान फिक्कलमा दुर्घटना हुँदा ६ जनाको मृत्यु भएको छ । ३० जना घाइते छन् । मध्यपहाडी लोकमार्गअन्तर्गत फिक्कल गाउँपालिका४ को कुहिभीरमा तीव्र गतिमा रहेको बा२ख ६५९६ नम्बरको बस अनियन्त्रित भएर भित्तामा ठोक्किएको थियो । बसमा ३६ जना सवार थिए । प्रहरीका अनुसार मृतकहरूमा बसका सहचालक ओखलढुंगा मानेभन्ज्याङ गाउँपालिका६ का २४ वर्षीय देवबहादुर सार्की, चिशंखुगढी गाउँपािलका४ का २६ वर्षीय सञ्जित राई, सिद्धिचरण नगरपालिका३ का ३२ वर्षीय पेशल भुजेल, सिद्धिचरण५ की ३२ वर्षीया जोसना राई र ४० वर्षीया राधा भुजेल र उदयपुरको कटारी नगरपालिका२ की ३५ वर्षीया कुमारी क्याप्छाकी मगर छन् । दुर्घटनामा सख्त घाइते आठ जनालाई खुर्कोटको सुनकोसी सामुदायिक अस्पताल र शुभजीवन अस्पतालमा प्राथमिक उपचार पछि एम्बुलेन्स र हेलिकोप्टरबाट धुलिखेल र काठमाडौं पठाएको सिन्धुली प्रहरी प्रवक्ता डीएसपी चिरञ्जीवी दाहालले बताए । बस चालक काभ्रे पाँचखालका लालबहादुर तामाङलाई पनि घुर्मी अस्पतालमा प्राथमिक उपचारपछि काठमाडौं पठाइएको छ । गाडी सडकको भित्तामा टाँसिएका कारण उद्धारमा ढिलाइ भएको थियो । एक्स्काभेटरको सहायताले घटनास्थलमा उद्धार गरिएको थियो । उद्धारमा ढिलाइ भएको भन्दै घाइतेका आफन्त र स्थानीयले तीन घण्टा बीपी राजमार्ग अवरुद्ध पारेका थिए । चालक तामाङले प्रारम्भिक बयानमा ब्रेक फेल भएर बस दुर्घटनामा परेको बताएको सिन्धुलीका प्रहरी प्रमुख एसपी राजकुमार सिलवालले बताए । एक्कासि ब्रेक फेल हुँदा भित्तामा ठोक्नुपरेको चालकले बयान दिएका छन्, एसपी सिलवालले भने, तलपट्टि गएको भए सुनकोशीमा परेर मानवीय क्षति बढ्न सक्ने भएकाले भित्तामा ठोकेको बयान आएको छ । चालक नै घाइते भएकाले सबै कुरा खुल्न बाँकी छ ।"
निःशुल्क स्वास्थ्य परीक्षण,"काभ्रे (कास) नसर्ने रोग नियन्त्रण गर्न जिल्लाको नमोबुद्ध नगरपालिकाले निःशुल्क स्वास्थ्य परीक्षण तथा निःशुल्क औषधि सेवा सुचारु गरेको छ । नसर्ने रोगको समयमै पहिचान गरी उपचारमा सहजीकरणका लागि नगरपालिकाले ११ वटै वडामा सो कार्यक्रमको सुरुवात गरेको हो । कार्यक्रमअन्तर्गत नमोबुद्ध नगरपालिकामा १८ वर्षमाथिका नागरिकको निःशुल्क स्वास्थ्य परीक्षण आइतबारबाट सुरुवात गरिएको हो । नमोबुद्ध१ स्थित फूलबारी स्वास्थ्य चौकीमा नगर प्रमुख कुनसाङ लामा र उपप्रमुख रत्नबहादुर लामाको स्वास्थ्य परीक्षण गराई कार्यक्रमको शुभारम्भ गरिएको थियो । कार्यक्रमलाई सम्बोधन गर्दै नगरप्रमुख लामाले नसर्ने रोगको प्रकोप देखिएको भन्दै नगरपालिकाले रक्तचाप, मधुमेह, अल्कालीन, प्रोटिन परीक्षण निःशुल्क र एक वर्षसम्म निःशुल्क औषधिको व्यवस्था मिलाएको बताए । नगर प्रमुख लामाले आफू निर्वाचित भएपछि गरेका प्रतिबद्धता क्रमशः पूरा गर्दै लगेको बताए । पदभार ग्रहण गर्ने क्रममा नगर प्रमुख लामाले ज्येष्ठ नागरिक वर्ग, पूर्ण अशक्त वर्ग र अति विपन्न वर्गलाई लक्षित गरी सेवा सुरु गरेको जनाए । स्वास्थ्य उपचारका लागि निःशुल्क एम्बुलेन्स सेवा उपलब्ध गराउने, मासिक कार्यतालिका तयार गरी कम्तीमा महिनाको एक पटक दक्ष र विज्ञ जनशक्तिबाट घुम्ती स्वास्थ्य परीक्षण शिविर सञ्चालन गर्ने भनिएको छ । यस्तै, निम्न आयस्तर भएका र अति विपन्न वर्गहरूको निःशुल्क स्वास्थ्य बिमा कार्यक्रम क्रमशः सञ्चालन गर्नेलगायत निर्णयमा हस्ताक्षर गरेका थिए । त्यसैअनुसार कार्यक्रम सञ्चालन गरिएको जनाइएको छ । नसर्ने रोगको महामारी फैलन थालेकाले यसको नियन्त्रण र सचेतनाका लागि नगरपालिकाले आइतबारबाट तीन दिनसम्म सबै वडाका विभिन्न १ सय ७ स्थानबाट स्वास्थ्य परीक्षण गर्ने व्यवस्था मिलाइएको नगरपालिकाको स्वास्थ्य शाखा प्रमुख नवराज दाहालले जानकारी दिए । परीक्षण गर्दा स्वास्थ्य समस्या देखिएकालाई नमोबुद्ध४ स्थित मेथिनकोट अस्पतालबाट थप परीक्षण गरी एक वर्षसम्म औषधिसमेत निःशुल्क उपलब्ध गराइनेछ । मुख्यमन्त्री जनता स्वास्थ्य कार्यक्रमसँग सहकार्य गर्दै नगरपालिकाको आन्तरिक स्रोतबाट कार्यक्रम सञ्चालन गर्ने नगरपालिकाको तयारी छ ।"
अर्थतन्त्रका बाह्य सूचकमा सुधार,"काठमाडौं (कास) अहिले अर्थतन्त्रलाई हनहनी ज्वरो आएको नेपाली कांग्रेसका महामन्त्री गगनकुमार थापाले बताएका छन् । यो ज्वरो मौसम बदलिएर, चिसो लागेर आएको नभई दीर्घरोगका कारण आएको उनको दाबी छ । नेपाल आर्थिक पत्रकार समाज (सेजन) ले आइतबार काठमाडौंमा आयोजना गरेको वर्तमान सरकारको अबको आर्थिक प्राथमिकता विषयक अन्तरक्रियामा थापाले ठीक ढंगले औषधि सेवन गरेर उपचार नगरिएका कारण अर्थतन्त्रमा दीर्घरोग लागेको बताए । अर्थतन्त्रको ज्वरो दीर्घरोगको कारणले हो भन्ने थाहा भइसक्यो । अब रोगको मात्रै उपचार गर्छु, ज्वरोले जेसुकै होस् भन्ने हो भने पनि यसले थला पार्छ । तर ज्वरोको उपचार गर्छु भनेर दीर्घरोगमा ध्यान नदिने हो भने समस्या हुन्छ । अहिले अर्थतन्त्र यही अवस्थामा छ, उनले भने, यस बेला सरकारको नेतृत्व गरिरहेका प्रधानमन्त्रीले अर्थतन्त्रमा लागेको रोगका लक्षणहरूका आधारमा तत्काल, मध्यकालीन र दीर्घकालीन योजना बनाएर अर्थतन्त्रको उपचार अघि बढाउनुपर्छ । अहिले राजस्व कम उठेपछि तलब खुवाउन गाह्रो हुने अवस्था आएको छ । यसका लागि पनि सरकारले तत्काल के गर्ने हो ? राजस्व चुहावट कसरी कम गर्ने ? सरकारी पुँजीगत खर्च कसरी बढाउने भन्नेतर्फ प्राथमिकता दिएर काम गर्नुपर्ने उनको सुझाव छ । प्रधानमन्त्रीले पुँजीगत खर्च बढाउन के गर्ने, राजस्व बढी उठाउन के गर्ने ? पैसा कम उठेका बेला कहाँ र कुन कार्यक्रमको बजेट कटौती गर्ने भन्नेमा ध्यान दिनुपर्छ, उनले भने, नेपालको योजना र बजेट प्रणाली कागजमा गजब छ । अर्थमन्त्रीले सांसदलाई झुक्याउन बजेट ल्याउँछन् । हामी त्यो बजेट पास गर्छौं । पुस, माघ, फागुन महिनामा धेरै कार्यक्रम संशोधन हुन्छ । कार्यक्रम संशोधन गर्ने रोग अहिले स्थानीय सरकारसम्म पुगेको छ । हाम्रो बजेट निर्माण र कार्यान्वयन प्रक्रियामा सुधार नगरे दीर्घकालमा समस्या आउने उनको भनाइ छ ।"
४३३९ प्रतिशतले घट्यो विदेशी लगानी प्रतिबद्धता,"(काठमाडौं)गत आर्थिक वर्षको साउनदेखि पुससम्मको तुलनामा चालु आर्थिक वर्ष ४३३९ प्रतिशतले विदेशी लगानी प्रतिबद्धता घटेको छ । अघिल्लो आर्थिक वर्षको तुलनामा गत आर्थिक वर्ष सोही अवधिमा ३०२० प्रतिशतले लगानी प्रतिबद्धता बढेको थियो । चालु आर्थिक वर्षको साउनदेखि पुससम्म १३१ वटा उद्योगले १७ अर्ब ३० करोड रुपैयाँ विदेशी लगानी प्रतिबद्धता गरेको उद्योग विभागले जनाएको छ । गत वर्ष सोही अवधिमा साना, मझौला र ठूला उद्योग गरी १२९ वटामा ३० अर्ब ५६ करोड रुपैयाँ लगानी प्रतिबद्धता आएको थियो । यस्तै अघिल्लो आर्थिक वर्षमा १२३ वटा उद्योगमा २३ अर्ब ४७ करोड लगानी प्रतिबद्धता आएको थियो ।चालु आर्थिक वर्षको पहिलो ६ महिनामा १७ अर्ब ३० करोड रुपैयाँ लगानी प्रतिबद्धता आउँदा २ अर्ब ५५ करोड रुपैयाँ मात्रै भित्रिएको राष्ट्र बैंकको तथ्यांक छ । गत वर्षसमेत सोही अवधिमा ३० अर्ब ५६ करोड रुपैयाँ लगानी प्रतिबद्धता गर्दा साउनदेखि पुससम्म ११ अर्ब ६० करोड रुपैयाँ मात्रै भित्रिएको थियो । लगानी प्रतिबद्धता गर्ने तर नल्याउने प्रवृत्ति बढेपछि उद्योग विभागले गत १७ कातिकदेखि व्यावसायिक भिसामा कडाइ थालेको छ । विदेशी लगानीको प्रतिबद्धता र मुलुकमा भित्रिएको प्रत्यक्ष वैदेशिक लगानी (एफडीआई) रकमले समेत प्रतिबद्धता मात्र बढ्दै गएको देखाएको छ । चालु आर्थिक वर्षको पुस मसान्तसम्म ८७८ जना लगानीकर्ताले व्यावसायिक भिसा लिएका छन् । यस्तै व्यावसायिक भिसाअन्तर्गत ९८ जना प्रतिनिधि र २७४ जनाले आश्रित भिसा लिएका छन् । चालु आर्थिक वर्षको साउनदेखि पुससम्म १४५ वटा उद्योग दर्ता भएका छन् । स्वदेशी तथा विदेशी यी उद्योगमा १ खर्ब ३९ अर्ब रुपैयाँ मात्रै लगानी प्रस्ताव गरिएको विभागले जनाएको छ । गत आर्थिक वर्ष सोही अवधिमा १५५ वटा उद्योगले १ खर्ब ९० अर्ब रुपैयाँ लगानी प्रतिबद्धता गरेका थिए । समग्र उद्योग दर्ताबाट गत वर्ष १४ हजार २५२ जनालाई रोजगारी दिने प्रस्ताव थियो । यस वर्ष भने ९ हजार ८१६ जनालाई रोजगार दिने प्रस्ताव आएको विभागको तथ्यांक छ । विश्वव्यापी मन्दीको प्रभावका कारण उद्योगमा स्वदेशी र विदेशी लगानी घट्दै गएको हुन सक्ने विभागकी सूचना अधिकारी रमिला भण्डारी बताउँछिन् ।"
हेटौंडाइनरुवा प्रसारण लाइन निर्माण नसकिए बर्खामा ५ सय मेगावाट खेर जाने,"दुवै पक्षलाई विनविन हुने गरी समस्या समाधान गरौं । प्रसारण लाइनजस्तो देशको महत्त्वपूर्ण आयोजनामा अवरोध गर्नु गलत रहेको ऊर्जा जलस्रोत तथा सिँचाइ मन्त्रालयका सहसचिव तथा प्रवक्ता मधुप्रसाद भेटुवाल बताउँछन् । एकातिर व्यक्तिगत जग्गाको किचलो छँदै छ, बिजुली चाहिने तर टावर बनाउन नदिने परिपाटीले प्रसारण लाइनमा अवरोध भइरहेको छ, उनले भने, त्यसमाथि सरकारकै निकायमा पनि समन्वयको अभाव छ । प्रसारण लाइन भएकै कारण भारतलाई बिक्री गर्न सकिएको छ । त्यसैले यस्तो काममा सबै पक्षले सहयोग गर्नुपर्ने उनको भनाइ छ ।हेटौंडाढल्केबरइनरुवा ४ सय केभी प्रसारण लाइन हटिया क्षेत्रमा टावर प्याड निर्माणका लागि अधिग्रहण गरिने जग्गाको मुआब्जा निर्धारण भइसकेको प्राधिकरणले जनाएको छ । केही जग्गाधनीले मुआब्जा बुझिसकेका छन् । मुआब्जा बुझ्नेले पनि टावर प्याड निर्माण गर्न नदिएको प्राधिकरणको दाबी छ । आयोजनाअन्तर्गत हेटौंडामा निर्माणाधीन २२० केभीको सबस्टेसन आगामी असारभित्र सञ्चालनमा ल्याउने गरी काम भइरहेको छ । हटौंडामै निर्माणाधीन ४ सय केभीको सबस्टेसनको काम पनि अन्तिम चरणमा पुगेको प्राधिकरणले जनाएको छ । प्रसारण लाइनमा पटकपटक अवरोध र खर्च बढेपछि एक वर्षअघि विश्व बैंकले लगानीमा हात झिकेको थियो । विश्व बैंकले १३८ मिलियन अमेरिकी डलरको सम्झौता गरेको आयोजनामा करिब ११५ मिलियन डलर खर्च गरेपछि हात झिकेको थियो ।प्रसारण लाइनमा निरन्तर अवरोध भएपछि प्राधिकरणका कार्यकारी निर्देशकसहितको टोली फिल्डमा पुगेको छ । कार्यकारी निर्देशक कुलमान घिसिङ, प्रसारण लाइन आयोजना निर्देशनालयका प्रमुख दीर्घायुकुमार श्रेष्ठ, आयोजना प्रमुख यादव सम्मिलित उच्चस्तरीय टोलीले शनिबार हेटौंडा पुगेर अवरोध क्षेत्रका स्थानीयसँग समस्या समाधानको छलफल गरेको प्राधिकरणले जनाएको छ । स्थानीय प्रतिनिधिको रोहवरमा भएको छलफल सकारात्मक रहेको प्राधिकरणले जनाएको छ ।"
गोदाममै थन्कियो हाते कागज,"(काभ्रे)सिन्धुली घर भई बनेपा नगरपालिका१० स्थित रेशममार्गमा नेपाली हाते कागजको व्यवसाय गर्दै आएका हरिकुमार मगर हिजोआज फुर्सदिला देखिन्छन् । उनका कामदारलाई पनि चटारो छैन । प्रतिदिन ८१० कामदारलाई काम गरेर भ्याइनभ्याई हुने उनको उद्योगमा हिजोआज ३४ जना पनि विरलै भेटिन्छन् । कारण, केही वर्षयता नेपाली हाते कागजको व्यापार राम्रो छैन । पत्रिकामा समाचार पढेर व्यवसाय सुरु गर्ने सोचले १२ वर्षअघि कञ्चन नेपाली कागज उद्योग नाम दिई हरिकुमारले नेपाली कागजको उद्यम अघि बढाए । पत्रिका पढेको समाचारजस्तै सुरुवाती समयमा व्यवसाय निकै राम्रो भएको उनले बताए । उनका अनुसार त्यो समयमा व्यवसाय निकै राम्रो थियो, कागज बनाएरै भ्याइनभ्याई हुन्थ्यो । उनको उद्योगबाट सरकारी कागजातका प्रयोग हुने कागज र धुप बनाउन प्रयोग हुने कागज गरी दुई किसिमका कागज उत्पादन हुन्छन् । त्यो समयमा दुवै किसिमको कागजको माग बढी हुन्थ्यो, उनले भने, काम गरेर र सामान दिएरै भ्याइँदैनथ्यो । पहिले दिनमै ३० कोरी कागज उत्पादन हुनेमा अहिले मुस्किलले ७८ कोरी मात्रै हुने उनले बताए । कोरोनापछि व्यापार राम्रो नभएकाले उत्पादन पनि कम गरिएको उनले जानकारी दिए । कोरोनाका कारण भएको लकडाउनले देशभरका व्यापार व्यवसाय ठप्प भएसँगै नेपाली हाते कागजको व्यवसाय पनि ठप्प भयो । कोरोनापछि अरू व्यवसाय बिस्तारै तंग्रिँदै गए पनि यो व्यवसाय माथि उठ्न नसकेको उनले गुनासो गरे । लकडाउनदेखि बजार नै राम्रो छैन, पहिलाकै अलिअलि स्टक बाँकी थियो, लकडाउनपछि त सामान बिकेका नै छैनन्, उनले भने, सामान बजारमा नगएकाले गोदाममै थन्किएका छन्, स्टक सामान मात्रै ६ सय कोरी छन् । स्टक सामान धेरै भएकाले राख्ने ठाउँ नभएर यसको उत्पादन नै कम गरेको उनले बताए । व्यवसाय खस्किँदै गएकाले यसको विकल्पमा अर्को व्यवसाय गर्ने योजना बनाउनुपर्ने स्थिति भएको मगरको भनाइ छ । यो व्यवसाय कहिले माथि उठ्ने हो, टुंगो छैन, उनले भने, यस्तै स्थितिले कसरी धान्ने हो ?, उत्पादन गर्यो राख्ने ठाउँ छैन, बजार छैन, कर तिर्नैपर्यो, भाडा तिर्नैपर्यो, कर्मचारीलाई पारिश्रमिक दिनैपर्यो । त्यसकारण पनि व्यवसायलाई बिट मार्ने सोच बनाएको उनले जनाए । दुई दशकदेखि पनौती नगरपालिका१० खोपासीमा नेपाली कागजको व्यवसाय गर्दै आएका पुरुषोत्तम पौंजु पनि व्यवसाय संकटमा परेको बताउँछन् । ०५९ सालदेखि फ्रेन्डसिप पेपर उद्योग सञ्चालनमा ल्याएका पौंजुले पहिलो पटक यस्तो संकट बेहोर्नुपरेको हो । अहिले व्यवसाय सञ्चालन गर्नै गाह्रो भएको छ । उत्पादन गरेका सामान नै बिक्री भएका छैनन्, उनले भने, कच्चा सामग्रीको पनि व्यवस्थापन गर्नैपर्यो, एक वर्षलाई पुग्ने सामान अझै बाँकी छन्, त्यसको व्यवस्थापन पनि गर्नुपर्यो । उनको उद्योगमा अहिले ६ सय कोरी कागज स्टकमा छन् । उद्योगमा २० ग्रामका कागज उत्पादन हुन्छन् । यसबाट नोट बुक, खाम, ल्याम्प सेट, पुतली, क्यालेन्डर, पोस्ट कार्ड, निमन्त्रणा कार्डलगायत सामग्री बन्ने पौंजुले बताए । ती सामग्री विदेश निर्यात हुन्छन् । विशेषगरी अमेरिकामा यसको सप्लाई हुने उनले जानकारी दिए । यहाँ उत्पादित सामान काठमाडौं पठाउँछौं, त्यहाँबाट कागजबाट हस्तकलाका विभिन्न सामग्री तयार गरेर विदेश पुर्याइन्छ ।उता डिलरले बजारमा कागजको माग नै छैन, सामान कसरी लिने भन्छन्, यता सामान राख्ने ठाउँ छैन, सामान जोगाउनै गाह्रो छ, पौंजुले भने, ओस लाग्नुभएन, मुसा लाग्नुभएन, निकै जतन गर्नुपर्छ । पहिला बनाएरै नभ्याउने स्थिति थियो । अहिले भने थन्काएर राख्नुपर्ने भएको छ । बजार राम्रो नभएकाले अर्को वर्ष कम उत्पादन गर्ने उनको सोच छ । व्यवसाय संकटमा पर्दै गएकाले काभ्रेका दुई वटा उद्योग बन्द भइसकेका छन् । जिल्लामा ३४ वटा नेपाली हाते कागज उद्योग सञ्चालनमा छन् ।"
लमजुङको दूध सिधै काठमाडौं,"(लमजुङ)राइनास नगरपालिका४ सातबिसेकी मैया खत्रीले ३ वटा दुहुना गाई पालेकी छन् । गाईले प्रतिदिन ३२ लिटरसम्म दूध दिन्छन् । विगतमा दूध छरछिमेक र गाउँघरमा यताउता गर्दागर्दै सकिन्थ्यो । अहिले भने दूध संघीय राजधानी काठमाडौं पुग्छ । उनी मात्रै होइन, राइनास५ तीनपिप्लेका शेरबहादुर अधिकारीले पालेको २ वटा होलस्टिन क्रस गाईले दैनिक दिने १५ लिटर दूध पनि अहिले काठमाडौं पुग्छ । भैंसी पालियो, गाई पालियो । दूध दिन्छ, यताउता गर्दागर्दै घरमै सकिने । अहिले त हाम्रो दूध काठमाडौं पुग्छ, उनले भने । तीनपिप्लेका राजु उपरकोटीका अनुसार दूध सहकारीमार्फत चिस्यान केन्द्रमा संकलन गरेर काठमाडौं लगिन्छ । पोहोर, परार दूध गाउँतिरै अलिअलि बेचिन्थ्यो । बिक्री हुने थिएन । प्रतिदिन दुई पटक दही मथिन्थ्यो, फालिन्थ्यो । अब भने त्यो अवस्था रहेन, उनले भने । उनले दिनकै १५ लिटर दूध बिक्री गर्दै आएका छन् ।तीनपिप्लेको जनविकास सहकारी संस्थाले दूध चिस्यान केन्द्र स्थापना गरेर गाउँलेको दूध संकलन गरेर साताको दुई पटक काठमाडौं लैजाने गरेको छ । प्रतिदिन ७ सय लिटर हाराहारीमा दूध संकलन हुने गरेको सहकारीका व्यवस्थापक बाणिकराज भट्टले जनाए । किसानका साथै कैनीटारमा रहेको राइनास एग्रो प्रालिबाट पनि प्रतिदिन २७ लिटर दूध आउँछ । नगर उपप्रमुख पुष्पराज खनालले पालेको एउटा दुहुना गाईले दैनिक १५ लिटर दूध दिन्छ । दुग्ध विकास संस्थानले ३ हजार लिटर क्षमताको दूध चिस्याउने केन्द्र स्थापना गरेको सहकारीका अध्यक्षसमेत रहेका खनालले बताए । केन्द्रमा संकलित दूध दुग्ध विकास संस्थान (डीडीसी) काठमाडौं लैजान थालिएको उनको भनाइ छ । किसानको दूध खेर जाने स्थिति देखेर चिस्यान केन्द्र खोल्यौं । संकलित दूधको फ्याट जाँच गरेर डीडीसी आफैंले काठमाडौं लान्छ, उनले भने ।राइनास४, ५ र ६ वडाबाट बढी दूध संकलन हुने गरेको छ । वडा ३, ७ र अन्य वडाबाट पनि आउन सुरु भएको खनालले बताए । गाईपालक किसानलाई बैंक तथा वित्तीय संस्थाले ऋण दिनुपर्नेमा उनको जोड छ । किसानलाई सहुलियत ऋणको नारा ल्याइन्छ तर त्यो व्यवहारमा लागू छैन, उनले भने । स्थानीयले ०३६ सालतिर पहाडी खाद्यान्न संस्थाले स्थापना गरेको संस्थालाई सहकारीमार्फत अघि बढाएको उपप्रमुख खनालले जनाए । यसमा ६ सय सदस्य छन् । पहिले कोल्की, दूधपोखरी र गोरखाको हर्मी पनि कार्यक्षेत्र थियो । कोल्की र दूधपोखरी अहिले दूधपोखरी गाउँपालिकामा परेपछि सहकारीले राइनासलाई मात्रै आफ्नो कार्यक्षेत्र बनाएको छ । किसानले तराईका चितवन, रौतहट, बारालगायत ठाउँबाट गाई ल्याएर पालेका छन् । राइनासको १ देखि ८ नम्बर वडाको हावापानी र तापक्रम तराईसँग मिल्ने उनको दाबी छ । किसानले छाकमा ५ देखि ७ लिटर दूध दिने गाई पालेका छन् । हामी किसानलाई गाई पाल्न प्रेरित गरिरहेका छौं, खनालले भने । सरकारले गाई खरिद, गोठ, घाँसबीउलगायतमा अनुदान दिए किसान थप आकर्षित हुनेछन् । वास्तविक किसानले सुविधा नपाउने, नाम मात्राका किसानले मात्रै पाउने समस्या छ, उनले भने । सहकारीको आफ्नै ३ रोपनी जग्गा छ ।"
विवाह गर्न वडाको सिफारिस अनिवार्य,"(सुर्खेतसल्यान)उमेर नपुगेका बीच विवाह भएको सूचना आएपछि दैलेख प्रहरी सक्रिय भयो । फागुन दोस्रो साताको घटना थियो गुराँस गाउँपालिका८ को । छिमेकीले प्रहरीमा खबर गरेका थिए १६ वर्षीय शिव बीसी र १५ वर्षीया दिप्ती थापाले विवाह गरे । दुवैका परिवार, आफन्त र वडाका जनप्रतिनिधि भेला भए । उमेर नपुगेकाको जोडी वडा कार्यालयको रोहवरमा कागज गरेर छुट्याइयो । उमेर नपुगेका बीच आफूखुसी विवाह भएको त्यो एक्लो घटना थिएन ।गुराँस५ का १८ वर्षीय पूर्णबहादुर थापा र १७ वर्षीया मीना विष्टले गत वर्ष माघमा भागेर विवाह गरेका थिए । गत पुसमा उनीहरूको छोरी जन्मेकी छन् । तर, उनीहरूको न विवाह दर्ता भएको छ न त बच्चाको जन्मदर्ता । जन्मदर्ता नहुँदा प्रदेश सरकारले सुरु गरेको छोरी बचत खाता कार्यक्रमबाट बालिका वञ्चित भएकी छन् । उमेर नपुगी हुने विवाहबारे समाज बिस्तारै सचेत हुँदै छ । उमेर नपुगी जोडी बाँध्न रोक्न निकै गाह्रो हुन थालेपछि गुराँस८ वडाध्यक्ष दीपेन्द्र ओलीले फागुन १२ मा सार्वजनिक सूचना जारी गरे विवाह गर्नुपूर्व वडा कार्यालयको अनिवार्य सिफारिस लिनुपर्छ । कानुनविपरीत हुने विवाह निषेध गर्न वडाले जारी गरेको उर्दी सामाजिक सञ्जालमा फैलियो । वडाध्यक्ष ओली बालविवाह रोक्न यस्तो जुक्ति अपनाउनुपरेको बताउँछन् । बालविवाह हुनबाट सबैले रोक्नुपर्छ । छुट दिए २० वर्षमुनिका जोडी बाँध्ने धेरै हुन्छन्, उनले भने, किशोरावस्था हो, उनीहरूलाई बालविवाह अपराध हो भन्ने थाहा हुन्न । कानुन जान्दिन भनेर छुट हुँदैन । रोकथाम सबैको दायित्व भएकाले त्यस्तो सूचना जारी गर्नुपरेको उनले बताए ।२०७४ मा गुराँस गाउँपालिकामा मात्र ५२ प्रतिशतले उमेर नपुगी गरेको पाइएपछि आफूले त्यस्तो निर्णय गरेको उनी बताउँछन् । दैलेखमा वार्षिक करिब ६६ प्रतिशत विवाह उमेर नपुगी हुने गरेको तथ्यांक जिल्ला समन्वय समितिसँग छ । उमेर नपुग्दै विवाह गरेको थाहा पाउनासाथ सम्झाइबुझाइ केटाकेटीलाई छुट्याएर पठाए पनि गाउँमा पुग्दा एकै ठाउँमा बस्ने गरेको पाइएको वडाध्यक्ष ओलीले बताए । कतिलाई घरघरमा गएर प्रहरीको जिम्मा लगाउने गरिएको छ, उनले भने, उमेर नपुगेकालाई विवाह दर्ता गरिदिने कुरै भएन । कतिपय त २० वर्ष पुगेपछि विवाह दर्ता गर्न आउँदा २ बच्चाबच्ची बोकेर आउने गरेका छन् । विवाह र बच्चाको जन्मदर्ता एकैपल्ट गर्नुपरेको छ । एउटै वडामा एक महिनामा लुकेर र भागेर १० जनाले विवाह गरेपछि बाध्य भएर सिफारिस अनिवार्यको निर्णय गर्नु परिस्थितिजन्य बाध्यता भएको उनले बताए ।मुलुकी अपराध संहिता २०७४ अनुसार २० वर्ष उमेर नपुगी कसैले विवाह गर्न वा गराउन मिल्दैन । ऐनअनुसार उमेर २० वर्ष नपुगी कसैले विवाह गर्न वा गराउन हुँदैन । ऐनमा उल्लिखित प्रावधानविपरीत भएको विवाह स्वतः बदर हुने भनिएको छ । त्यसबमोजिमको कसुर गर्ने व्यक्तिलाई तीन वर्षसम्म कैद र ३० हजार रुपैयाँ जरिवाना हुने व्यवस्था ऐनमा छ । मुलुकी अपराध संहिता २०७४ कार्यान्वयनमा आउनुअघि बिहे गर्न पाउने न्यूनतम उमेर महिलाको हकमा १८ र पुरुषको हकमा २० वर्ष थियो । धेरै वर्ष अघिदेखि समाजमा उमेर नपुगी हुने विवाहको चलन कानुनले बन्देज गर्दैमा निरुत्साहित हुन गाह्रो रहेको सामाजिक अगुवा कमल ओली बताउँछन् । उनका अनुसार कानुनले अपराध मान्छ भन्ने थाहा पाएका परिवारमा भने रोकथाम भइरहेको पनि उनको भनाइ छ । उमेर नपुगी हुने विवाहको एउटा कारक उनी सामाजिक सञ्जालको बढ्दो दुरुपयोगलाई मान्छन् । प्रहरी, जनप्रतिनिधि र समाजका अगुवाहरूले रोकथाममा योगदान गर्नुपर्ने उनको धारणा छ ।पहिलो पटक गर्भ जाँच गर्न आउनेमा ७० प्रतिशत २० वर्षमुनिका बालिकाहरू रहने दैलेखको ठाँटीकाध पालिकास्तरीय अस्पतालकी डा नवीता कँडेल भारतीले बताइन् । २० वर्षमुनि उमेरका किशोरीबाट जन्मेका अधिकांश शिशुमा कुपोषणको समस्या देखिएको उनको भनाइ छ । धेरैलाई उमेर नपुगी हुने विवाहका नकारात्मक पक्षबारे थाहा नहुँदा कानुनले छेके पनि लुकीछिपी जोडी बाँध्ने क्रम नरोकिएको उनको बुझाइ छ । पारिवारिक समन्वयको अभाव, कानुनबारे थाहा नहुनु र घरायसी कामका लागि पनि बुहारी चाहियो भनेर उमेर नपुग्दै विवाह भएको भेटिन्छ, उनले भनिन् ।पालिकाले वडावडामा बालबालिका परिचालन गरी तथ्यांक संकलन गर्दा कोरोना संक्रमण रोकथामका लागि गरिएको लकडाउन अवधिमा ठाँटीकाधमा ८ सय ४९ जनाले बालविवाह गरेको पाइएको थियो ।सामाजिक सेवा केन्द्र (सोसेक) का कार्यक्रम प्रमुख निर्मल अधिकारी बालविवाह रोकथाम जटिल भइसकेको बताउँछन् । उनका अनुसार दैलेखमा १४ वर्षदेखि २० वर्ष उमेर समूहको विवाह झन्डै ९० प्रतिशत हुने गरेको छ । सानै उमेरमा बिहे गरेका जोडीमध्ये कतिले त २० वर्ष पुग्दासम्म २३ वटा बच्चा जन्माइसकेका हुन्छन्, उनले भने, कतिपय त २० वर्ष पुग्दासम्म डिभोर्स गरिसकेका हुन्छन् ।जिल्ला प्रहरी कार्यालय दैलेखका अनुसार महिला, बालबालिका तथा ज्येष्ठ नागरिक सेवा केन्द्रमा एक महिनाको अवधिमा बालविवाहविरुद्ध १० वटा उजुरी परेको छ । केन्द्रमा कार्यरत प्रहरी रुमा आचार्यले कतिपय घटना गाउँघरमै मिल्ने गरेकाले पनि कम उजुरी आउने गरेको बताइन् । बालविवाहका कारण किशोरकिशोरीको स्वास्थ्य मात्र नभई भविष्य नै जोखिममा परेको अधिकारकर्मी चेतन गिरी बताउँछन् । उमेर नपुग्दै हुने विवाहले किशोरकिशोरीको विद्यालयस्तरको शिक्षा पनि पूरा हुन पाउँदैन । आमा बनेकाहरू त माथिल्लो कक्षा फर्केर जाँदैनन्, उनी भन्छन्, यसले उनीहरूको उन्नति प्रगति पनि रोकिने गरेको छ । एकातिर आमा र बच्चाको स्वास्थ्यमा नकारात्मक असर, अर्कातिर २० वर्ष पुगेपछि सम्बन्धविच्छेद गर्ने क्रम बढ्दै गएको उनले बताए । उमेर नपुगी हुने विवाहले व्यक्तिगत शैक्षिक प्रगतिलाई प्रतिकूल असर त पार्छ नै, किशोरीको स्वास्थ्यमा पनि जोखिम बढाउँछ । बालरोग विशेषज्ञ डा नवराज केसी भन्छन्, शारीरिक परिपक्वता नहुँदै हुने गर्भधारणबाट मातृशिशु स्वास्थ्यमै ठूलो जोखिम हुन्छ ।सल्यानको कपुरकोट गाउँपालिकाले पनि विवाह गर्न वडाको सिफारिस अनिवार्य गरेको छ । प्रतिदिन बढिरहेको बालविवाह न्यूनीकरणका लागि पालिकाले वडाको सिफारिस अनिवार्य गरेको हो । कपुरकोटले प्रहरीसँगको समन्वयमा बालविवाहविरुद्ध विभिन्न वडामा सचेतनामूलक विभिन्न सञ्चालन गरिसकेको छ । ६ वडा कार्यालयबाट सिफारिस दिने व्यवस्था मिलाइएको कपुरकोट गाउँपालिकाका अध्यक्ष दुर्गाबहादुर पुनले बताए । पटकपटक अभियानहरू चलाएर प्रयास गर्दै आए पनि बालविवाह घटेन अनि विवाहअघि सिफारिस अनिवार्य गरेका हौं, उनले भने, सिफारिस लिनैपर्ने नियम हामीले ११ औं गाउँसभाबाट पारित गरेर लागू गरेका हौं । विवाहका लागि जन्मदर्ता पेस गरेपछि मात्र वडाले सिफारिस दिने र सामान्य दस्तुर लिने उनले बताए । १५१६ वर्षकै उमेरमा विवाह गर्ने झन् बढे, पालिकाका विभिन्न स्वास्थ्य संस्थामा पहिलो गर्भ परीक्षण गराउन आएका १ सय २० गर्भवती महिलामा २० वर्षमुनिका ३५ जना पाइयो, उनले भने ।अभिभावकको लापरबाही तथा देखासिकीका कारण पनि बालविवाह घट्न नसकेको गाउँपालिकाका प्रमुख प्रशासकीय अधिकृत भरतकुमार ओली बताउँछन् । बालविवाहका कारण घरेलु हिंसा, सम्बन्धविच्छेद, शारीरिक समस्या बढ्दै गएको र महिलाले कलिलै उमेरमा ज्यान गुमाउन थालेको घटना पाइएपछि बाध्य भएर सिफारिसको नियम ल्याइएको उनको जिकिर छ । बालविवाह गर्नेलाई कालोसूचीमा राखेर कारबाहीस्वरूप पालिका र वडा कार्यालयबाट दिइने सेवा सुविधाबाट वञ्चित गरिनेछ, उनले भने ।"
यू२० टिम दोस्रो चरणमा,"(काठमाडौं)नेपाली यू२० महिला टिम एएफसी महिला यू२० एसिया कप छनोट फुटबलको दोस्रो चरण पुगेको छ । छनोटको पहिलो चरणको समूह बी विजेताका रूपमा नेपालले दोस्रो चरणमा स्थान बनाएको हो । यसका लागि नेपालले आइतबार प्यालेस्टाइनमा भएको खेलमा नर्थन मारियाना आइल्यान्डलाई ६० ले हराउन सफल रह्यो । नेपालको जितमा दीपा शाहीले दुई, सराह वज्राचार्य, सरस्वती हमाल, प्रीति राई र जेनिफर रानाले एकएक गोल गरेका थिए । नेपालले पहिलो हाफमा ५ गोल गरेयता दोस्रो हाफमा एक गोल थपेको हो । दीपाले पाँचौं मिनेटमा पहिलो गोल गरिन् । सातौं मिनेटमा सराहले दोस्रो गोल गरेपछि १९ औं मिनेटमा दीपाले तेस्रो गोल थपिन् । त्यसपछि सरस्वतीले ३०, प्रीतिले ४५ र जेनिफरले दोस्रो हाफको इन्ज्युरी समयमा गोल गरिन् । यो जितपछि समूह बी मा नेपाल २ खेलबाट ६ अंक बटुल्न सफल रह्यो । त्यसअघि नेपालले घरेलु टोली प्यालेस्टाइनलाई पनि ६० ले नै पराजित गरेको थियो । त्यस खेलमा दीपा एक्लैले चार गोल गरेकी थिइन् । नर्थन मारियाना भने प्यालेस्टाइनसँग ३१ ले पराजित हारेको थियो ।"
मछिन्द्रले खाता खोल्यो,"(काठमाडौं)लगातार दुईपल्टको डिफेन्डिङ च्याम्पियन मछिन्द्र क्लबले सहिद स्मारक ए डिभिजन लिग २०७९८० को तेस्रो चरणमा आएर बल्ल अंकको खाता खोलेको छ । मछिन्द्रले आइतबार एन्फा कम्प्लेक्समा मनाङ मर्स्याङदीविरुद्ध गोलरहित नतिजा निकाल्दै एक अंक जोडेको हो ।जावलाखेल र आर्मीसँग हारेको मछिन्द्रले कीर्तिमान आठपल्टको च्याम्पियन मनाङविरुद्ध केही सकारात्मक प्रदर्शन गर्यो । गोलका केही अवसर सिर्जना गर्यो । सुरुमै पूजन उपरकोटीको प्रहारमा मनाङका गोलकिपर दीप कार्कीले राम्रो बचाउ गरे । डिफेन्डर देवेन्द्र तामाङ र मैदानमा फर्किएका स्ट्राइकर विमल घर्तीमगरको प्रयास पनि असफल रह्यो । अन्त्यतिर ओमालाजा करिमले प्रहार गरेको बलमा पोस्ट बाधक बनेपछि मछिन्द्र पहिलो जित हात पार्न चुक्यो ।तेस्रो चरणको खेल सकिदा मछिन्द्र एक अंकसहित रेलिगेसन क्षेत्रमै रहेको छ । तीनै खेल हारेको पुलिसले मात्रै अंक जोड्न सकेको छैन । मनाङले एक जित र दुई बराबरीसँगै ५ अंक बनाएको छ । च्यासल रंगशालामा आइतबारै भएको खेलमा दुई गोलले पछाडि परेको स्थितिमा सुधार गरेर एनआरटीलाई ३३ मा रोकेको आर्मीको पनि ५ अंक नै छ । ए डिभिजन लिगको नवप्रवेशी चर्च ब्वाइज युनाइटेड र सातदोबाटो युवा क्लबले सबै खेल जितेर ९९ अंक जोडेका छन् । जावलाखेल ७ अंकसहित तेस्रोमा छ । चर्च ब्वाइज, सातदोबाटो, जावलाखेल, आर्मी र मनाङबाहेक बाँकी सात टिमले चौथो चरणको प्रतिस्पर्धाअघि नै हार खेपिसकेका छन् ।च्यासलमा नवयुग श्रेष्ठले पेनाल्टीमा गोल गर्दै १५ औं मिनेटमा अग्रता दिलाएका थिए । तर, एनआरटीले दोस्रो हाफमा १० मिनेटभित्र तीन गोल गर्दै ३१ को अग्रता लियो । आर्मीका गोलकिपर विकेश कुथुको कमजोरीको फाइदा लिँदै लालनुन्जानाले ५२ औं मिनेटमा ११ को बराबरी गरेपछि जिन एनिसेन्ट एम्बोउमीले पेनाल्टी अवसरमा गोल गर्दै ५७ औं मिनेटमा एनआरटीलाई २१ को अग्रता दिलाए । लालनुन्जानाले ६२ औं मिनेटमा व्यक्तिगत दोस्रो गोल गरेपछि एनआरटी ३१ ले अघि बढेको थियो ।दुई गोलले पछाडि परे पनि आर्मीले खेलमा फर्किने प्रयास गरिरह्यो । आर्मीका सुदील राईले ६८ औं मिनेटमा गोल गर्दै एनआरटीको अग्रता ३२ मा छोट्याए । दिनेश हेन्जनले फ्रिकिकमा ८६ औं मिनेटमा गोल गरेपछि आर्मीले खल बराबरीमा खेल टुंग्याउँदै अंक हात पारेको हो । यस नतिजासँगै एनआरटीले पनि अंकको खाता खोल्यो ।"
नारे र फार वेस्ट फाइनलमा,"मेलबर्न (कास) नारे किंग्स र फार वेस्ट हन्टर्स १८ औं न्याभ कप क्रिकेट प्रतियोगिताको फाइनलमा भिड्ने भएका छन् । नेप्लिज एसोसिएसन अफ भिक्टोरियाको आयोजना र म्याक्सिम्याक एजुकेसन एन्ड भिजा सर्भिसेजको आयोजनामा भइरहेको प्रतियोगितामा नारे किंग्सले माभन क्रिकेट क्लबलाई ५९ रन र फार वेस्टले एक्सपर्ट सगरमाथा ब्लुजलाई २१ रनले पराजित गरे । नेपाली समुदायका टोलीहरूबीच भइरहेको टीडब्लू ब्लेक मैदानमा भइरहेको प्रतियोगितामा १ सय ५० रनको विजय लक्ष्य पाएको सगरमाथाले निर्धारित २० ओभरमा ७ विकेट गुमाई १ सय २८ रनमात्र बनाउन सक्यो । टोलीका ओपनर सामी थापाले २७ बलमा ५ चौकासहित सर्वाधिक ३४ रन बनाए ।दिनेश सापकोटा २० र सुमित चौधरी १२ रनमा आउट भए । कप्तान विक्रम तिवारी १७ र प्रशान्त लम्साल १० रनमा अविजित रहे । वासु गिरी ३ विकेट लिँदै प्लेयर अफ द म्याच भए । उदय देवकोटा, मोहन विष्ट र योगेश जोशीले ११ विकेट लिए ।यसअघि निशान्त सिंहले अविजित ४४ रनको इनिङ्स खेलेका थिए । उनले ४१ बल खेल्दै १ चौका र २ छक्का प्रहार गरे । उदय १५, प्रदीप कुँवर १३ र दीपेश विष्ट १२ रनमा आउट भए । सगरमाथाबाट सामीले ३, प्रशान्तले २ तथा अच्युतकृष्ण बर्तौला र पारस लामिछानेले ११ विकेट लिए ।अर्को खेलमा कप्तान किरण कँडेल र दिपेन रायमाझीले अर्धशतकमा नारे किंग्सले ४ विकेट गुमाई २ सय ५ रन बनायो । किरणले ८ चौका र ४ छक्कासहित ७७ तथा दिपेनले ७ चौका प्रहार गर्दै ८३ रन बनाए । माभनका सन्जोग दाहाल, अभिनव शाही र अमृत शर्माले ११ विकेट लिए । माभन १९५ ओभर खेल्दै १ सय ४६ रनमा अलआउट भयो । अमृत शर्मा र अमलेश यादवले समान ३२ रन बनाए । अमृतले ६ चौका र अमलेशले ४ चौका र १ छक्का प्रहार गरे । सोभित बास्तोला २९, कप्तान सन्जोग दाहाल १९ रनमा आउट भए भने विकास सापकोटाले अविजित १३ रन बनाए । नारेका अविनाश पौडेलले ४, रञ्जन खड्का र सुशन सापकोटाले २२ विकेट लिए । राष्ट्रिय टोलीका पूर्वकप्तान पारस खड्काको आतिथ्यतामा मार्च २६ मा फाइनल हुनेछ ।"
साबिक विजेता सेमिफाइनलतिर,विराटनगर (कास) द सेभेन युथ क्लब धनकुटालाई २१ गोलले हराउँदै साबिक विजेता प्रतिभा फुटबल क्लब सिराहा आइतबार तेस्रो मिल्स गोल्डकप फुटबल प्रतियोगिताको सेमिफाइनलमा पुगेको छ । प्रतिभाको जितमा सिद्धार्थ लामा र विश्वास राईले गोल गरेका थिए । धनकुटाका सन्दीप लिम्बूले एक गोल फर्काए । धनकुटाविरुद्ध सुरुदेखि नै प्रतिभाका खेलाडीले आक्रामक शैली अपनाए पनि गोल गर्न २७ मिनेट कुर्नुपर्यो । उद्धव घलेले निकालेको पासमा सिद्धार्थले गोल गरी टोलीलाई अग्रता दिलाए । ८० मिनेटको खेलमा दोस्रो हाफमा धनकुटाले सुधारिएको खेल पस्कँदै ४२ औं मिनेट सन्दीपले गोल गरी खेल बराबरीमा ल्याए । प्रतिभाका सिद्धार्थले ५८ औं मिनेटमा हानेको बल बारमा लागेर बाहिरिँदा धनकुटाको संकट टरेको थियो । ६० औं मिनेटमा विश्वासको वान भर्सेस वानको अवसर गुमाएका थिए । तर उनले इन्ज्युरी टाइमको दुई मिनेटमा गोल गर्दै टिमको जित सुनिश्चित गरे । उनी म्यान अफ द म्याच भए । सोमबार आयोजक साइनो स्पोर्टस क्लब रानी र सहलेस युवा क्लब सिराहाबीच प्रतिस्पर्धा हुनेछ ।

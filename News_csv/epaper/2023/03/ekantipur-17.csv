शीर्षक,विवरण
खेलाडीको लगन दर्शकको सम्मोहन,"(काठमाडौं)नेपाली क्रिकेटले हात पारेको यो यस्तो सफलता हो, जसमा टिकेर कसैले पनि भन्न सक्नेछ, हामी पनि सक्छौं । आईसीसी पुरुष क्रिकेट विश्वकप लिग२ को अन्तिम खेलमा बिहीबार नेपालले यूएईमाथि प्राप्त गरेको जित धेरैपछिसम्म सम्झिइनेछ, ऐतिहासिक सफलताका रूपमा । असम्भव लाई सम्भव पारेर निकालेको यो जितसँगै एकदिवसीय विश्वकपको ग्लोबल छनोटमा नेपालले सिधै प्रवेश पाएको छ । कीर्तिपुरस्थित त्रिवि क्रकेट मैदानमा भएको खेलमा डकवर्थ लुइस नियमअनुसार नेपाल ९ रनले विजयी रह्यो । यूएईले पहिले ब्याटिङ गर्दै ५० ओभरमा ६ विकेट गुमाएर ३ सय १० रन बनाएको थियो । जवाफमा खेल रोकिनुअगाडि नेपालले ६ विकेटमा २ सय ६९ रन बनायो । खराब मौसमका कारण अँध्यारो भएको भन्दै खेल ४४ ओभरमा रोकिँदा डकवर्थ लुइस नियमअनुसार नेपालको रन बढी रहेको हो । अब नेपालले जिम्बावेमा हुने एकदिवसीय विश्वकप छनोटमा खेल्नेछ । हामीले एउटा अद्वितीय यात्रा तय गरेका छौं र यसमा सबैको उत्तिकै योगदान छ । हामीले जसरी खेल्यौं, त्यसमा गर्व छ, नेपाली टोलीका कप्तान रोहित पौडेलले भने । जुनमा हुने अबको छनोट खेलमा नेपालले टेस्ट मान्यताप्राप्त देशहरूको सामना गर्नेछ, त्यसमा खेल्ने सम्भावित टिममा श्रीलंका, वेस्ट इन्डिजदेखि दक्षिण अफ्रिकासम्म हुन सक्नेछन् । यो जितको नेपाली क्रिकेटमा ठूलो अर्थ रहनेछ, कप्तान रोहितले थपे, वास्तवमै अविश्वसनीय यात्रा तय गरेका छौं । जितपछि नेपाल सात टिम सम्मिलित प्रतियोगिताको तेस्रो स्थानमा उक्लेको छ ३६ खेलमा ४० अंक बटुलेर । अन्तिम खेलमा निश्चित जित चाहिएको थियो र त्यसलाई अन्त्यमा नाटकीय रूपमा आत्मसात् गर्न नेपाल सफल रह्यो । बराबरी वा हारको स्थितिमा नेपालको तेस्रो स्थान निश्चित हुने थिएन । यसक्रममा नेपालले तेस्रो स्थानमा रहेको नामिबियालाई उछिनेको हो । नामिबिया ३९ अंकसहित चौथो स्थानमा छ । नेपालसँगै लिग२ का शीर्ष दुई स्थानमा रहेका स्कटल्यान्ड र ओमानले सिधै ग्लोबल छनोट खेल्नेछन् । नेपालले यसअघि यूएईलाई नै हराएर आफ्नो एकदिवसीय अन्तर्राष्ट्रिय मान्यता सुरक्षित गरेको थियो । अंक तालिकामा अमेरिका पाँचौं स्थानमा छ भने त्यसपछि यूएई र पपुवा न्युगिनी । महिना दिन अगाडिसम्म नेपालको ग्लोबल छनोटको यात्रा असम्भव जस्तै थियो । नेपालले एकदिवसीय मान्यता जोगाउनेमा पनि शंका थियो । तर त्यही स्थितिमा नेपालको अविश्वसनीय यात्रा सुरु भयो । नेपाललाई यो टिममा गर्व हुनुपर्छ, यो भविष्यमा नेपालकै महान् टिम हुनेछ, नेपाली टिमका प्रशिक्षक मोन्टी देसाईले भने । उनको आगमनसँगै नेपाली टिमले कोल्टे फेर्न सुरु गरेको थियो । उनले टिम सम्हाल्दा लिग२ शृंखलामा १२ खेल खेल्न बाँकी थिए । त्यसमध्ये नेपाल ११ खेलमा विजयी रह्यो । नेपालको जितलाई विश्व क्रिकेट इतिहासमै एक उत्कृष्ट पुनरागमन मानिनेछ । यसको सबै श्रेय टिमका खेलाडीलाई जान्छ । त्यतिमात्र होइन, यो टिममाथि विश्वास गर्ने, माया गर्ने र समर्थन गर्ने सबैलाई धन्यवाद दिन चाहन्छौं । सबैको सहयोगबिना यो सम्भव थिएन, प्रशिक्षक देसाईले थपे । नेपाली टिमको प्रदर्शनलाई लिएर प्रशिक्षक देसाईले थपे, पुराना दिनमा टिममा कहाँ कस्तो खराबी भएको थियो, त्यसमा हामीले बढी ध्यान दिएनौं, सबैको कुरा सुन्यौं र त्यसैअनुसार योजना बनायौं । यो टिममा मलाई पूर्ण विश्वास थियो । हामीले सकारात्मक पक्षलाई बढी जोड दियौं र त्यसैअनुसार सबैले आफ्नातर्फबाट योगदान दिए । प्रशिक्षक देसाईले नेपाली क्रिकेटलाई अगाडि लैजान छिमेकीले पनि अब सहयोग र साथ दिनुपर्ने दिन आएको बताए । विश्व क्रिकेटलाई नेपाल जस्तो देश चाहिएको छ । नेपाली क्रिकेटले आज तय गरेको यात्रापछि यसका छिमेकी देशले सहयोग दिने समय आएको छ । नेपालसँग दुईपक्षीय शृंखला खेल्ने उदारता देखाउने हो भने यहाँको क्रिकेटले अझ विकास गर्ने अवसर पाउनेछ । नेपाली क्रिकेटको सम्भावना धेरै छ, उनले भने ।"
शिक्षक दिन नसक्ने शिक्षा संकाय,"शिक्षा संकाय पुनःसंरचना कहिले ?शिक्षाशास्त्रमाथि प्रश्न उठेपछि डिन कार्यालयले पुनःसंरचना गर्ने प्रस्ताव अघि बढाएको छ । त्यसका लागि वर्तमान अवस्थाबारे अनुगमन गरिएको र पुनःसंरचनाको खाकामाथि छलफल भइरहेको डिन बुढाथोकीले जनाएका छन् । विश्वविद्यालय अनुदान आयोगले पनि विश्वविद्यालयको डिन फोरममार्फत यसै विषयमा आन्तरिक छलफल अघि बढाएको छ । खुला विश्वविद्यालयका पूर्वउपकुलपति तथा शिक्षा संकायका प्राध्यापक लेखनाथ शर्माले ३ वटा पाटोबाट शिक्षा संकायको पुनःसंरचना गर्नुपर्ने औंल्याए । पहिलो, कलेजहरूको नियन्त्रण र नियमन गर्दै नक्साकन गर्न जरुरी रहेको उनको भनाइ छ । चल्न नसक्नेलाई समायोजन गर्नुपर्छ, यति संख्यामा क्याम्पस आवश्यक नै छैन, उनले भने । दोस्रो, प्राज्ञिक र पेसागत रूपमा पुनःसंरचना गरिनुपर्ने शर्मा बताउँछन् । अहिले एकैचोटि सैद्धान्तिक र प्रयोगात्मक पक्षको पढाइ भइरहेको छ, पाठ्यक्रम त्यस्तै छ, उनले भने, अबचाहिँ सैद्धान्तिक र प्रयोगात्मकलाई छुट्याउन सकिन्छ । प्राज्ञिक ज्ञान सैद्धान्तिक विधिबाट दिए पनि शिक्षक बनाउन अभ्यास गराएर प्रयोगात्मक ज्ञान दिनुपर्नेमा उनले जोड दिए । तेस्रो, संकायलाई अनुसन्धानमुखी बनाउँदै शिक्षा क्षेत्रको अनुसन्धानमा केन्द्रित गर्ने संरचनामा विस्तार गर्नुपर्ने प्राध्यापक शर्मा बताउँछन् । अहिले गुणस्तरको प्रश्न उठेको छ, सबैलाई गुणस्तर छैन भन्ने होइन, उनले भने, शिक्षा र अन्य संकायमा पढाउने तरिका उस्तै हुँदा कमजोरी भएको हो । कलेज पनि धेरै भए । स्रोतसाधन कमी भएपछि गुणस्तर हुँदैन, यसलाई नियन्त्रण गरिनुपर्छ ।डिन कार्यालयले कक्षा १२ पछि शिक्षा संकायमा बीए इन एजुकेसन पठनपाठन गराउने प्रस्ताव प्राज्ञिक परिषद्मा गरेको छ । यो तालिम नहुने ३ वर्षे कोर्स हुनेछ । यसमा सैद्धान्तिक पढाइ मात्र हुन्छ । अभ्यास शिक्षण हुँदैन । अहिलेको बीएड पढाइ बीएडको जस्तो भएको छैन, डिन कार्यालयका एक प्राध्यापकले भने, प्रवेश परीक्षा लिएर बीए इन एजुकेसन पढेकालाई कोटा तोकेर निश्चित क्याम्पसमा मात्र पढाउने तयारी छ । शिक्षण पेसा रोज्नेलाई मात्र बीएन्ड इन पोस्टग्राजुएटमा भर्ना लिने उनले जनाए । यसमा केही सैद्धान्तिक र पढाउने कलासम्बन्धी तालिम दिने योजना छ । कोर्स डेढ वर्षको हुनेछ । त्यसका लागि पाठ्यक्रम बनाउने कामसमेत सुरु भइसकेको छ । स्कुलमै गएर अध्यापन गराएपछि मात्र मूल्यांकन गरेर कोर्स पूरा गराउने लक्ष्य लिइएको छ । बीएड पढ्दा सुरुमा २ महिने अभ्यास शिक्षण हुने व्यवस्था थियो । पछि १ महिनामा झारियो । अहिले १५ दिन मात्र अभ्यास शिक्षण गरे पुग्ने व्यवस्था लागू गरिएको छ । यही कारण पनि बीएड पढेका विद्यार्थीमा पढाउने कला कम भएको टिप्पणी हुने गरेको छ । जेहेनदार र मेधावीलाई छात्रछात्रालाई छात्रवृत्ति दिएर शिक्षा संकायमा आकर्षण गर्ने कार्यक्रम लागू गरिने डिन कार्यालयले जनाएको छ ।नेपालमा शिक्षा संकायसम्बन्धी पढाइको थालनी ७६ वर्षअघि आधारभूत शिक्षक तालिम कार्यक्रमबाट भएको मानिन्छ । शिक्षक उत्पादन र उनीहरूलाई तालिमका लागि सरकारले सन् १९४५ मा कलेज अफ एजुकेसनका लागि सिफारिस गरेको थियो । त्रिवि स्थापना हुनुअघि सन् १९५६ (२०१३ साल) मा स्थापित कलेज अफ एजुकेसनले प्रावि र मावि विद्यालयमा पढाउने जनशक्ति तयार पार्ने लक्ष्य राखेको थियो । सन् १९७१ मा पेस भएको राष्ट्रिय शिक्षा प्रणाली योजनाले शिक्षा संस्थान बन्यो । पुनः १९८२ मा शिक्षा संकाय बनाइयो, जहाँ एकवर्षे बीएड, चारवर्षे बीएड, दुईवर्षे एमएड, एफफिल, पीएचडीको पठनपाठन हुन्छ ।"
बादशाह वात्स्यायन,"संसद्मा कार्टुन चर्चाउनी भारतीय अखबारमा आएका कार्टुन हेर्थे । व्यंग्य कसरी गरिएको छ भन्ने हेरेर बिस्तारै आफ्नै अवधारणामा बनाउन थाले । म उटपट्याङ कुरा गर्न अघि छु । कार्टुन पनि त्यस्तै किसिमले बनाइदिन्छु, त्यो सटाएर हुँदो रहेछ, रसिलो मुद्रामा उनले भने, बनाउँदै जाँदा यसरी व्यंग्य गर्नुपर्छ, यसरी हँसाउनुपर्छ भन्ने ज्ञान हुँदै गयो । पछि आफ्नै विचारमा बनाउन थाले । आफ्नो भिजनमा बनाउँदा सजिलो हुन्छ । अरूको कन्सेप्टमा बनाउन छोडिदिएँ । उनी कार्टुन बनाउनुअघि सकेसम्म लेख, रचना, स्तम्भ, सम्पादकीय पढ्छन् । आम धारणा बुझ्छन् । चिया पसलमा कसरी कुरा गर्छन्, राजनीतिक विषयमा धारणा के हुन्छ, चियोचर्चो गर्छन् । हिँडडुल गर्दा थाहा पाएका कुराबाट आफ्नो धारणा बनाएर कार्टुनमा उतार्छन् । नयाँ सन्देशपछि उनले राष्ट्रपुकार, सुरुचि, देशान्तर, गोरखापत्रमा काम गरे । किशोर नेपालको सिफारिसमा सम्पादक योगेश उपाध्यायले ०५२ देखि बराललाई कान्तिपुरमा आबद्ध गराए । गोरखापत्रको कार्टुनले संसद्मै प्रश्न उठेको उनलाई सम्झना छ । सरकारमा गिरिजाप्रसाद कोइराला थिए, प्रतिपक्षमा मनमोहन अधिकारी । उनले अविश्वासको प्रस्ताव लिएर जाँदा असफल भएको संकेतमा भाँच्चिएको तरबार बोकेर फर्किंदै गरेका मनमोहनको कार्टुन बनाए । विरोधी दबाउन गोरखापत्र प्रयोग भएको आवाज प्रतिपक्षी एमालेले उठाएपछि सञ्चारमन्त्री जेपी गुप्ताले संसद्मा जवाफ नै दिनुपर्यो । उनलाई सुरुदेखि नै कलमले कार्टुन बनाउने बानी बस्यो । एकपल्ट छिटो हुन्छ कि भनेर कम्प्युटरबाट बनाउने प्रयास गरे तर राम्रो प्रतिक्रिया आएन । कार्टुन मात्रै राम्रो भएर हुँदैन मुख्य कुरा कन्सेप्ट हो । त्यसले दिने जुन विचार हो, त्यो नै अगतिलो छ भने जतिसुकै राम्रो भए पनि अर्थ रहँदैन, पछिल्लो समय डिजिटल रूपमा बन्ने कार्टुनबारे उनको प्रतिक्रिया छ, दिन खोजेको कुरा र चित्र दुवै सशक्त भयो भने सर्वश्रेष्ठ कार्टुन हुन्छ । सबै विषयमा कार्टुन नबन्ने उनी बताउँछन् । खास विषय हुनुपर्छ, हास्यरस र व्यंग्य भएको । कसैमा व्यंग्य बढी होला, कसैमा हास्यरस बढी होला, उनी भन्छन्, विषय मात्रै भएर भएन, प्रस्तुतिमा मिल्नुपर्यो । विषय उपयुक्त छ कि छैन खोज्छु । छैन भने अर्को विषयमा लाग्छु । उनलाई धेरैले कलाकारका रूपमा भन्दा बढी कार्टुनिस्टका रूपमा चिन्नुलाई स्वाभाविक मान्छन् । लैनसिंह वाङ्देल, बालकृष्ण समलाई चित्रकारभन्दा साहित्यकारका रूपमा बढी चिनेको उदाहरण उनी दिन्छन् । हाम्रोमा कलालाई कदर गर्ने वर्ग एकदमै थोरै छ, त्यही वर्गमा मात्रै कला चिनिन्छ । अरूलाई चासोको विषय हुँदैन, उनी भन्छन्, कार्टुनको देशव्यापी प्रचार हुन्छ, विभिन्न ठाउँमा पुग्छ । फैलावट धेरै छ र सबैले चिन्छन् । कार्टुनभन्दा पेन्टिङ गर्दा आफूलाई बढी सन्तुष्टि मिल्ने उनले सुनाए । मान्छेले कार्टुनलाई कुन रूपमा लेला, के भन्ला, प्रतिक्रिया के आउला भनेर तनाव हुन्छ, उनले भने, पेन्टिङ शान्त सुखाय हुन्छ । इच्छाअनुसार बनाउन पाइन्छ । कार्टुन बनाउँदा संयमता पनि अपनाउनुपर्नेमा सजग छन् । धर्म, जाति, विभेद, सेना, अदालतका बारेमा बनाउँदा सतर्क हुने गर्छन् । अनावश्यक विवाद किन लिनु भन्ने उनलाई हुन्छ । महेन्द्रपुलमा राखेको कार्टुनले निर्दोष मान्छेको ज्यान गयो । कहिलेकाहीँ मेरै कारणले हो कि, मैले नबनाएको भए ज्यान जान्थेन कि जस्तो लाग्छ, उनी केही निराश देखिए । बराल अचेल फोटोग्राफीमा रमाउन थालेका छन् । फोटो खिच्ने, फोटोसप गर्ने, मिलाउने गर्न युट्युब हेर्छन् । एक्सपोजर, डेप्थ अफ फिल्डलगायत फोटोग्राफीसम्बन्धी कुरा सिकिरहेका छन् । फोटो खिच्दा आफूलाई रमाइलो लाग्छ । आर्ट र फोटोग्राफी उस्तैउस्तै लाग्छ । फोटोग्राफीले पनि आफ्नो भावना प्रस्तुत गर्न सक्छ, उनी भन्छन्, पेन्टिङले दिन खोजेको कुरा फोटोग्राफीले पनि दिन्छ । आर्टमा लागू हुने नियम फोटोग्राफीमा पनि लागू हुन्छ । फोटोग्राफी गर्ने व्यक्ति पनि कलाकार नै हो । वात्स्यायनलाई व्यंग्य चित्रकलाका सर्वोच्च शिखर मान्दै पोखराले उनलाई शनिबार अभिनन्दन गर्दै छ । पोखरेली युवा सांस्कृतिक परिवारको नेतृत्वमा ३१ वटा वाङ्मयिक तथा सामाजिक संघसंस्थाले अभिन्दन गर्दै छन् । शनिबार उनी ८० वर्ष कटेर ८१ मा लाग्दै छन् । उनको घरबाट सुरु हुने रथयात्रा बगर हुँदै विन्ध्यवासिनी मन्दिर पुग्नेछ । म सर्वसाधारण मान्छेजस्तै हो । आफूलाई त्यस्तो सम्झिन्छु । सम्मानका लागि आमभन्दा विशिष्ट हुँ भनी देखाउनुपर्छ । म त्यो देखाउन चाहन्न । अरूभन्दा जान्ने, अरूभन्दा धेरै बुद्धिजीवी । अरूभन्दा ठूलो सुपेरियर त्यस्तो म सोच्दिनँ, अभिनन्दनको पूर्वसन्ध्यामा उनले भने, आफूलाई आम मान्छे ठान्दछु । विशेष किसिमले सम्मान गर्दा असजिलो महसुस हुन्छ ।"
जब कार्टुन च्यात्न खोजियो,"०३६ मा सुधारिएको पञ्चायत र बहुदलीय व्यवस्थाको बीचमा जनमत संग्रह हुँदै थियो । बीपी कोइरालासँगै होमनाथ दाहाल पोखरा आए । बरालका कार्टुन बीपीलाई देखाउनु भने । बरालले जनमत संग्रहमा बहुदलको पक्षमा प्रचारका लागि पालिखे चोकमा ठूल्ठूला पोस्टर बनाएका थिए । त्यही देखेपछि बीपीले भने, क्या बात ! यो कार्टुन छापिनुपर्छ । जनमत संग्रहमा देशभरि प्रचार गर्नुपर्छ । मलाई देऊ म छाप्छु । पछि कलकत्ता पठाए पनि प्राविधिक रूपमा छाप्न नमिलेको खबर आयो । जनमत संग्रहकै बेला पक्षविपक्षको जुलुस निस्किन्थ्यो । पञ्चको जुलुस पृथ्वीचोकबाट महेन्द्रपुलतिर आउँदै थियो । विश्व शाक्य र उनले ९० करोडको भुँडी शीर्षकमा ठूलो कपडामा कार्टुन बनाए । पञ्चले भ्रष्टाचार गरेको विषयवस्तु कार्टुनमा थियो । पञ्चको जुलुस आयो । कार्टुन च्यात्न खोजे । त्यतिबेला कांग्रेसीहरू महेन्द्रपुलमा धेरै थिए । नेविसंघका विद्यार्थीले प्रतिकार गरे । मुठभेड भयो । ढुंगा, लाठी हानाहान भयो । प्रहरीले फायर गर्यो । पालिखेचोकमा एक पुरुषलाई गोली लाग्यो । ती पुरुषको त्यहीं निधन भयो । धेरै जना घाइते भए ।"
"रामसहाय बहाना, उपेन्द्र निसाना","(काठमाडौं)अध्यक्ष उपेन्द्र यादव र जनमत पार्टीका अध्यक्ष सीके राउतको तराईमधेशमा वर्चस्व कायम गर्ने राजनीतिक लडाइका कारण उपराष्ट्रपतिमा एकल उम्मेदवार बनाउने नौदलीय गठबन्धनको प्रयास अझै सफल भएको छैन । यादव र राउतको टकरावमा दक्षिणी छिमेकीको पनि चासो रहेको नेताहरू बताउँछन् । उपराष्ट्रपतिको निर्वाचन भने शुक्रबार हुँदै छ । गठबन्धनको दल जनता समाजवादी पार्टीले संसदीय दल नेतासमेत रहेका रामसहायप्रसाद यादवलाई उम्मेदवार बनाएको छ । उनी उपराष्ट्रपतिमा निर्वाचित भएपछि रिक्त हुने बारा२ बाट उपनिर्वाचनमार्फत संसद् प्रवेश गर्ने योजनामा पार्टी अध्यक्ष उपेन्द्र यादव रहेका छन् । उनलाई रोक्ने लक्ष्यका साथ गठबन्धनको अर्को दल जनमत पार्टीले ममता झालाई उम्मेदवार बनाएको छ । उनको उम्मेदवारी दर्ताका बेला समर्थन गरेका लोकतान्त्रिक समाजवादी पार्टी र नागरिक उन्मुक्ति पार्टीले यादवलाई नै मत दिने देखिएको छ । एमालेबाट भने उपाध्यक्ष अष्टलक्ष्मी शाक्य उम्मेदवार छिन् । जसपा अध्यक्ष यादव गत मंसिर ४ को प्रतिनिधिसभा सदस्य निर्वाचनमा जनमत पार्टी अध्यक्ष राउतसँग सप्तरी२ मा पराजित भएका थिए । यादव एमालेसँग तालमेल गरेर उठ्दा पनि १८ हजारभन्दा बढी मत अन्तरले पराजित भएका थिए । चार महिनाअघि आफैंले हराएको व्यक्ति संसद्मा नआओस् भन्ने राउतको चाहना छ । यादवले भने आफू संसद् छिर्न गठबन्धनबाट अडान राखेरै उपराष्ट्रपति पद आफ्नो पार्टीको भागमा पारेका हुन् । सीके राउतले ममता अगाडि सार्नुको उद्देश्य उपेन्द्र यादवलाई संसद्को बाटो रोक्ने प्रयास हो । तर, गठबन्धनका ठूला दल कांग्रेस, माओवादी र एकीकृत समाजवादी जसपाका रामसहायप्रसादको पक्षमा रहेकाले राउतको कार्ड सफल हुने सम्भावना कम छ, लोसपाका एक शीर्ष नेताले भने । राउतको दल यसै वर्षको निर्वाचनबाट मधेशमा उदाएको हो । यादवको दल जसपा भने निर्वाचनमा खुम्चिएको छ । राउतलाई कमजोर नपारेसम्म मधेशमा बलियो शक्ति बन्न नसकिने यादवको विश्लेषण छ । अर्कातिर आफ्नो मिसनमा यादव बाधक हुन सक्ने राउतको बुझाइ छ । ०६४ पछि डेढ दशक लगातार संसद्मा रहेका यादव उपप्रधानमन्त्रीसम्म भइसकेका छन् । राउत यसैपालि सांसद बनेका हुन् । यादव र राउतको प्रतिष्ठाको स्वार्थ अहिले उपराष्ट्रपति निर्वाचनमा ठोक्किएको हो । राउतले यादवलाई रोक्न नसक्ने जसपा प्रवक्ता मनीष सुमन बताउँछन् । आमनिर्वाचनपछि मधेश प्रदेशमा मुख्यमन्त्री पदलाई लिएर यादव र राउतबीच तनाव देखिएको थियो । एमालेमाओवादीसहितको गठबन्धनमा पहिलो कार्यकाल जसपाले र दोस्रो कार्यकाल जनमतले पाउने गरी मधेशमा सरकार गठनको प्रक्रिया अगाडि बढेको थियो । त्यहीअनुसार गत पुस २७ मा जसपाका सरोज यादव मुख्यमन्त्री बनेका छन् । उपराष्ट्रपतिको उम्मेदवारमा सहमति जुटाउन नौदलीय गठबन्धनले बुधबार बैठक गरेको थियो, जहाँ शीर्ष नेताहरूले राउतसँग रामसहायका पक्षमा सहयोग मागेका थिए । जवाफमा जनमत पार्टीका अध्यक्ष राउतले भनेका थिए, हामी गठबन्धन एक हुनुपर्छ भन्ने पक्षमै छौं । बरु, राष्ट्रपति र उपराष्ट्रपति दुवै पुरुष हुँदा राम्रो सन्देश गएको छैन । संविधानको मर्म, जनचाहना र समावेशिताका लागि महिला उम्मेदवारलाई अघि सारौं । बैठकमा जसपा अध्यक्ष यादवले रामसहायप्रसादको उम्मेदवारी संविधानसम्मत रहेको पुष्टि भएको बताएका थिए । नागरिक उन्मुक्ति पार्टीकी अध्यक्ष रञ्जिता श्रेष्ठ राउतको प्रस्तावको पक्षमा थिइन् । तर लोसपासमेत जसपाका उम्मेदवारको पक्षमा देखिएपछि उनी पनि सकारात्मक भइन् । लोसपा अध्यक्ष महन्थ ठाकुरले सहमतिमै एक उम्मेदवार सार्न सके राम्रो हुने सुझाव दिए ।स्रोतका अनुसार राउत पहिलो चरण नतिजाविहीन बनाउन चाहन्छन् । निर्वाचित हुन ५० प्रतिशत मत कटाउनुपर्छ । पहिलो चरणमा रोक्न सके थप रणनीतिसहित अगाडि जान सकिने राउतको विश्लेषण छ । तर, जसपा प्रवक्ता सुमनले गठबन्धनका अन्य सबै दल यादवलाई मत दिने निर्णयमा पुगेका कारण पहिलो चरणमा नै उनी निर्वाचित हुने दाबी गरे । जनमतका प्रवक्ता चन्दन सिंहले सत्ता गठबन्धनभित्र रामसहायप्रसादको उम्मेदवारीमा सहमति नभएको दाबी गरे ।"
वाट्सनको 'ब्युटी एन्ड द बिस्ट सार्वजनिक,"सन् २०१७ मा आजकै दिन (मार्च १७) मा इमा वाट्सन, अभिनीत ब्युटी एन्ड द बिस्ट फिल्म सार्वजनिक प्रदर्शनमा आएको थियो । बिल कन्डनद्वारा निर्देशित ब्युटी एन्ड द बिस्ट २०१७ को फेब्रुअरी २३ मा लन्डनको स्पेन्सर हाउसमा प्रिमियर गरिएको करिब तीन सातापछि सार्वजनिक प्रदर्शनमा आएको हो । फिल्ममा डान स्टेभेन्स, लुक इभान्स, केभिन केलिन, जोस गाड, इवान क्याकग्रेर, स्टान्ली टुसी, इयान क्याककेलेन, इमा थोम्पसनलगायतले अभियन गरेका छन् । ब्युटी एन्ड द बिस्ट उपन्यासमा आधारित फिल्मका निर्माताद्वय डेभिड होभरम्यान र टोड लिबरम्यान हुन् । भर्जिनिया काट्जले सम्पादनमा गरेको १ सय २९ मिनेट लामो फिल्म करिब २५४ मिलियन अमेरिकी डलरमा बनेको जनाइएको छ । फिल्मले बक्स अफिसमा १२६६ बिलियन अमेरिकी डलर कलेक्सन गरेको थियो । त्यसमध्ये अमेरिकाम ५०४ मिलियन र क्यानडामा ७५९ मिलियनको व्यापार गरेको थियो । फिल्म ९० औं ओस्कार अवार्डमा दुई विधामा मनोनयमा परेका थियो । त्यस्तै, २३ औं क्रिटिक्स च्वाइस अवार्डमा ४ विधामा र ७१ औं ब्रिटिस एकेडेमी फिल्म अवार्डमा दुई विधामा मनोनयनमा परेको थियो । वाट्सन ह्यारी पोर्टर सिरिजका फिल्मबाट निकै चर्चामा आएकी थिइन् । ९ वर्षबाट अभिनय यात्रा थालेकी वाट्सनले ह्यारी पोर्टर सिरिजका सबै आठ फिल्ममा अभिनय गरेकी छन् । उनी फ्रान्सको राजधानी पेरिसमा १९९० को अप्रिल १५ मा जन्मिएकी हुन् ।"
राईको निर्देशनमा जय हो,"काठमाडौं (कास) टेक पौरखी राईको निर्देशनमा जय हो फिल्म बन्ने भएको छ । बिहीबार राजधानीमा आयोजित एक कार्यक्रममा फिल्म निर्माणको घोषणा गरिएको हो ।फिल्ममा अर्पण थापा, केकी अधिकारी, निशा अधिकारी, सलोन बस्नेत, माओत्से गुरुङ, गणेश बुढाथोकी, दीपा शाक्य श्रेष्ठ, सुबी मगर, रोहित रुम्बालगायत कलाकारको अभिनय रहने जनाइएको छ । सलोनसलिना फिल्मस्को ब्यानरमा निर्माण हुने फिल्मका निर्माता शोभित बस्नेत र निर्माण संयोजक सुवास दुखी छन् । फिल्ममा सम्राट बस्नेतले द्वन्द्व, कविराज गहतराज र रामजी लमिछानेले कोरियोग्राफी तथा बनिश शाहले सम्पादनको काम गर्ने जनाइएको छ । फिल्मको कथा सुरेश न्यौपानेले लेखेका छन् भने शम्भुजित बाँस्कोटा र सागर आले मगरको संगीत रहनेछ । कमेडी, एक्सन र लभस्टोरीको सम्मिश्रण रहने फिल्मको छायांकन मुस्ताङ र पोखरामा गरिने निर्माण पक्षले जनाएको छ ।"
सधैं चर्चामा केटी पेरी,"(काठमाडौं) अमेरिकन आइडलको २१ औं संस्करण सुरु भएको पनि एक महिना जति हुन लाग्यो । अहिले अडिसनको चरण चलिरहेको छ, लगभग त्यसको पनि मध्यभाग पुगेको छ । एबीसी टेलिभिजनले प्रसारण गरिरहेको सन् २०२३ को कार्यक्रममा जजका रूपमा फेरि एकपल्ट केटी पेरी र लुका ब्रायन त छन् नै, लियोनल रिचीले पनि पुनरागमन गरेका छन् । यसमा सहभागी भएर केही विशेष गर्नेको त खुबै चर्चा हुने गर्छ भने जजहरू मात्रै कसरी अपवाद हुन सक्छन् र ?अझ उनीहरूले केही फरक गर्यो कि समाचार बनिहाल्छ । तीन जजमध्ये पनि सबैभन्दा बढी चर्चा भने पेरीकै हुने गर्छ । उनी काम नै यस्तै गर्छिन्, सबैको आँखामा पर्ने । कार्यक्रम सुरु भएलगत्तै उनी भन्थिन्, कम्तीमा म उस्तै छु, केही फेरिएको छैन । भनेपछि कार्यक्रमका क्रममा पेरीले ती सबै सबै हर्कत गर्नेछिन्, जुन यसअघि पनि उनले गरेकी थिइन् । सायद त्यो भन्दा बढी नै । सन् २०१० मा उनी पहिलोपल्ट अमेरिकन आइडलसँग जोडिएकी थिइन् ।त्यति बेला उनी अतिथि जज मात्र थिइन्, सन् २०१८ यता भने पूर्णकालीन जज बनिन् । यी ३८ वर्षीया अमेरिकी गायिका, गीतकार तथा टेलिभिजन पर्सनालिटीको तत्कालका लागि कुनै योजना छैन, यस लोकप्रिय कार्यक्रमबाट छुटिने । अमेरिकन आइडल वास्तवमै निकै गज्जबको कार्यक्रम रहेको छ, यसमा सबथोक छ । सबैभन्दा ठूलो यस कार्यक्रमको पटकथा नै हुन्न, त्यसैले आफूखुसी काम गर्न पाइन्छ । भोटिङ सुरु नभएसम्म सबथोक हामीले भने जस्तै हुने गर्छ ।जजका रूपमा उनले निभाएका पछिल्ला केही संस्करणलाई आधार मान्ने हो भने उनी आफूलाई निकै नाटकीय रूपमा प्रस्तुत गर्ने गर्छिन् र उनको हाउभाउ पनि उत्तिकै उतारचढावपूर्ण हुने गर्छ । सायद त्यसैले पनि उनी बढी लोकप्रिय छन् कि ? यसपल्टको सिजनको एउटा पछिल्लो संस्करणलाई नै लिऔं न । अडिसनमा आएकी एक महिलालाई पेरी गाली गर्न पनि पछि पर्दिनन् । ती महिला भर्खर २५ वर्षकी थिइन् र यसबीच तीन सन्तानकी आमा पनि भइसकेकी थिइन् ।पेरीलाई यसमै समस्या लाग्यो । उनको तर्क थियो, ती महिला आफ्ना तीन सन्तानलाई स्याहार्न नै व्यस्त हुनेछिन्, उनले गाउनेमा ध्यान दिनेचाहिँ कहिले हो त ? उनको यो प्रतिक्रिया धेरैलाई मन भने परेन । त्यसैले ट्वीटरमा तिनलाई उडाउनसम्म उडाउने काम भयो । प्रायःको तर्क थियो, सायद पेरीले आफ्नो सीमारेखा पो नाघिन् कि ? जस्तै आलोचना भए पनि पेरीलाई यसको खासै मतलब भएन, उनी मुखमा जे आउँछ,त्यही बोल्छिन् ।पेरीको एक अर्को रूप पनि छ र त्यो हो, निकै भावनात्मक । अडिसनकै क्रममा २१ वर्षीय त्यस्ता प्रत्याशी पनि आए, जो टेक्सासको एक स्कुलमा भएको अन्धाधुन्ध गोली प्रहारमा जोगिएका थिए । नाम थियो, ट्रे लुइस । उनको कुरा सुन्नेबित्तिकै पेरीले आफूलाई रोक्न सकिनन् र स्टेजमै रोइन् पनि । उनको भनाइ थियो, हाम्रो अमेरिका यस्तो कुरामा साह्रै नमज्जासँग चुकेको छ । आखिर अमेरिकामै किन यस्तो हुन्छ ?यहाँनिर एउटा प्रश्न निकै महत्त्वपूर्ण बन्छ, आखिरमा पेरी नै किन ? पेरीलाई नै किन बढी गाली गरिन्छ, तर तिनैलाई माया पनि किन बढी ? अरूलाई चाहिँ किन कम ? धेरैको ध्यान किन उनमै बढी केन्द्रित हुन्छ ? उनी कति धेरै लोकप्रिय छिन् भन्ने एउटा राम्रो उदाहरण त उनलाई ट्वीटरमा फलो गर्नेको संख्याले नै बताउने गर्छ । सन् २०१३ मा उनी जस्टिन बिबरलाई उछिनेर ट्वीटरमा सर्वाधिक पछ्याइएकी पर्सनालिटी भएकी थिइन् ।सन् २०१५ मा गिनिज वर्ल्ड रेकर्डमै उनको नाम पनि जोडियो, ट्वीटरमा सर्वाधिक फलो गर्ने कीर्तिमानका लागि । सन् २०१७ मा ट्वीटरमा पेरीलाई पछ्याउनेको संख्या हन्ड्रेड मिलियन पुगेको थियो । फेसबुक र इन्स्ट्राग्राम पनि जोड्ने हो भने उनको छेउछाउ त कोही पनि पर्दैनन् । अझ टाइम म्यागाजिनले त केही वर्ष अगाडि मात्रै पेरी पूरा विश्वलाई प्रभावित पार्न सक्ने २५ को सूचीमा पर्छिन् भनेर घोषणा पनि गरेको थियो । एक प्रकारले भन्दा उनी सामाजिक सञ्जालकै लागि बनेकी जस्तो पनि देखिन्छ ।साँच्चै पेरीको यतिविघ्न लोकप्रियताको रहस्य के त ? यसका स्पष्ट दुई कारण छन् । पहिलो कारण त उनी जबर्जस्त गायिक हुन्, यसमा कुनै शंका छैन । यसो मन लगाएर उनका गीत सुन्नु त, ती वास्तवमै मिठा हुने गर्छन्, अनि अरू महिला गायिकाको तुलनामा ठ्याक्कै फरक पनि । जस्तै, उनका साह्रै लोकप्रिय गीतमा पर्छन्, डार्क हर्स, ईटी, हार्लेस इन हवाई, द वन ड्याट गट अवे, आई किस्ड द गर्ल, अनि रोर । यो सूची बनाउने हो भने पक्कै लामै हुनेछ ।किशोर उमेरदेखि नै गाउन र गीत लेख्न थालेकी पेरीको प्रमुख विशेषता भन्नु नै पप रक गीत हो । कीर्तिमानकै कुरा गर्ने हो भने पनि उनका रेकर्ड पूरा विश्वमा १४ करोडभन्दा बढी बिकेको छ । उनी यसरी सर्वाधिक रेकर्ड बिक्री हुनेको शीर्षस्थानमा पनि पर्छिन् । विश्व पप संगीतमा उनको योगदान र प्रभावको खुलेर प्रशंसा गर्न मिल्छ । अमेरिकन आइडलसँग जोडिएपछि उनको लोकप्रियता अझ चुलिएको हो । त्यस अर्थमा अमेरिकन आइडल र पेरी एकअर्काका लागि भनेकै जस्तै देखिन्छ । र, पेरी लोकप्रिय हुनुको दोस्रो कारण । उनलाई क्विन अफ क्याम्प पनि भनिन्छ । पेरी क्याम्प शैलीलाई पछ्याउने गर्छिन् । के हो त यो क्याम्प शैली ? यसलाई परिभाषित गर्न पनि सजिलो छैन । सजिलोमा भन्दा यो शैलीमा आफैंमा बेढंगको हुने गर्छ, आम शैलीभन्दा धेरै फरक । यसमा कला त लुकेको हुन्छ, तर त्यसलाई खोज्दै जाँदा पाउन पनि सकिन्न । यसलाई एक प्रकारले गेकल्चरसँग पनि जोडेर हेर्ने गरिन्छ । तर आफैंमा सबैलाई भ्रममा पार्न पर्याप्त छ ।अब यही अचम्मको शैलीकी रानी हुन्, पेरी । एउटा तस्बिरमा केटको टाउको माथि पनि मैनबत्ती थियो भने शरीरको वरिपरि पनि मैनबत्ती थियो । अब यसको के अर्थ त ? फेरि एकपल्ट उनी ठ्याक्कै ह्याम्बर्गर ढाँचाको पोसाकमा पनि देखा परिन् । तर पेरीलाई मन पर्ने भनेकै यस्तै । त्यसैले त उनी फरक छिन् । साँच्चै उनी कस्ती हुन् त ? यसबारे बुझ्ने इच्छा भने उनका गीत त सुन्नै पर्यो, सकिन्छ भने अमेरिकन आइडल हेर्दा पनि राम्रो । अहिलेको नयाँ सिजनमा उनी धमाका गर्ने योजनामै छिन् ।"
संघर्षले जन्माएको 'रेलको बाटो,"(जुम्ला)दुई वर्षको नहुँदै बुबाले कान्छी आमा ल्याएपछि अभावमै हुर्किए जुम्लाका सुरज पण्डित । बुबासँग अलग भएर आमा र उनी पानी चुहिने घरमा बस्नुपर्दाको पीडाले भने जीवनमा धेरै सिकायो उनलाई । तर जीवन परिवर्तनका लागि भने त्यस्तै दुःखले सिकायो पण्डितलाई । दुःखकष्ट झेल्दै अभावमा हुर्किएका उनी अहिले भने चिनिएका गायक हुन् । सँगै राम्रो संगीतकार पनि । गायक बन्छु भन्ने सपना कल्पनामा साँचेर बसेका उनी अवसरको खोजीमा थिए । तर अवसर दिने कुनै निकाय थिएन । जहिल्यै पनि हुनेखानेलाई मात्र साथ पाइने भएकाले उनले कसैको आशा गर्नु व्यर्थजस्तै थियो । तैपनि उनले हिम्मत हारेनन् । उनले संघर्षको कदम हरदम चलाइरहे । फलस्वरूप माया गर्ने जीवन साथी, ए मेरी टुल्की नलाई बाडुल्की, तम्रा मनमा र रेलको बाटोलगायत दर्जन बढी गीत चर्चित बनेका छन् । ०६८ सालदेखि गायन क्षेत्रमा होमिएका उनी जुम्लाको चन्दननाथ नगरपालिका४ मालाभिडमा जन्मेका थिए । गीतसंगीतप्रति उनको रुचि भने गायक नारायण गोपालको गीत सुनेपछि बढेको हो । टेलिभिजन कार्यक्रम नेपाली तारा हेर्न थालेपछि भने उनको रुचि झन् बढ्यो । एक दिन कक्षाकोठामै गीत गुनगुनाइरहेको एक शिक्षकले थाहा पाएपछि भने विद्यालयका कार्यक्रमहरूमा गाउन पाए । लोक गायक पदमबहादुर रोकायाले २०६८ सालमा जुम्लामा एकल साँझ चलाए । सुरजले गीत गाउने अवसर पाए । राजधानीबाट आएका कतिपय गायकले भन्दा उनको प्रस्तुति रुचाए दर्शकले । स्वर र गीतका शब्दको निकै चर्चा चल्यो । जसका कारण गायक रोकायाले एउटा गीत रेकर्ड गराइदिने वचन दिए । काठमाडौं गएर त्यो गीत भएको थियो, माया गर्ने जीवन साथी । ३५ हजार रुपैयाँको लगानीमा रेकर्ड भएको गीत राम्रै चल्यो । पहिलो गीत निकै चलेपछि भने संगीतप्रतिको मोह झन् बढ्यो । नामको पछि दौडिएर जीवन बर्बाद नगर भनेर आमाले भन्दै हुनुहुन्थ्यो, सुरजले सम्झिए, तर एक दिन पक्कै खुसी फर्किन्छ भनेर गीतसंगीत क्षेत्र छोडिनँ । करिब तीन वर्षअघिको कुरा हो । देशमा रेलको चर्चा चुलिएको थियो । काठमाडांैंमा रेलको बहस भइरहँदा कर्णालीमा मोटर बाटो बन्ने पनि छेकछन्द थिएन । उनको मन चसक्क हुन्थ्यो । त्यसैबीच, एक दिन उनले आफ्नो भोगाइमा आधारित भएर शब्द कोरे । रेलको बाटो बन्दै छ रे, रेल चढौंला नेपालैमा, हुम्ला मोटर बाटो छैन के चढौंला हिमालैमा । त्यसपछि यी शब्द उनले कर्णालीको अवस्थाबारे चित्रण गर्दै साथी लेखराज गिरीलाई पठाए । अन्त्यमा गीत बन्यो, रेलको बाटो पुग्दै छ रे तिमी बस्ने सहरैमा, हुम्ला कहिले मोटर आउला बस्याको छु रहरैमा । सरकारले देखाएको रेलको सपना र कर्णालीको अवस्थाबारे सोचमग्न बनाएको छ यो गीतले । जनतालाई समृद्धिका सपना सुनाउन पाइन्छ तर दुःखका कथा यथावतै राखेर सुनाइने सपनाको के अर्थ हुन्छ र ? सरकारले रेलको सपना सुनाइरहँदा कर्णालीको पीडा कति गहिरो छ भन्ने दर्शाइरहेको छ । गीतमा कर्णाली र सहरको अवस्थालाई तुलना पनि गरिएको छ । सहरमा रेल आउने तयारी भइरहँदा हुम्लामा गाडी नपुगेजस्तै विकासका अन्य सूचकमा पनि कर्णाली पछि परेको शब्ददृश्यमा उतारिएको छ ।गीतमा पण्डितले सुमधुर स्वरमार्फत कर्णालीका दुःखका सुस्केरा सुसेलेका छन् । सरकारले रेलको सपना सुनाउँदै गर्दा हुम्लामा मोटर पनि पुर्याओस् भन्ने सुरजको सदिच्छा छ । सुरज अहिले कर्णालीको सांस्कृतिक निधि मात्र होइन, लाखौं दर्शकको मुटुको ढुकढुकी बनेका छन् । अनि, युवा पिँढीका लागि प्रेरणाका स्रोत ।"
'शिक्षा संकाय लगामबिनाको घोडा भो,"२०६५ सम्म २ सय कलेज थिए । त्यति बेला डिन कार्यालयसँग १५० कलेज मात्र चलाउन सक्ने क्षमता थियो । दबाब बढेपछि चल्न सक्नेनसक्ने सबैलाई सम्बन्धन बाँडियो । गाउँगाउँमा क्याम्पस पुगेपछि विद्यार्थी संख्या अत्यधिक भयो । एउटै वर्ष डेढ लाखभन्दा धेरै विद्यार्थी भर्ना हुन थाले । बिस्तारै शिक्षा पढेर पनि शिक्षक हुन नपाउनेको संख्या बढी हुन थाल्यो । अहिले विद्यार्थी व्यवस्थापन संकायतर्फ बढी भएका छन् ।अहिले ए ग्रेड ल्याउने विद्यार्थी सकेसम्म विदेश जान्छन् । यहीं बसे पनि मेडिकल, इन्जिनियरिङ, विज्ञानतर्फ जान्छन् । शिक्षामा आउने भनेका बी र सी ग्रेडका विद्यार्थी हुन् । यसका पनि अलि मेधावी विद्यार्थी व्यवस्थापनतर्फ जान्छन् । पहिले त डी ग्रेडलाई पनि शिक्षामा भर्ना गरिन्थ्यो । दुई वर्षदेखि सी प्लस ग्रेडभन्दा तलका विद्यार्थी भर्ना गर्दैनौं । शिक्षा कमजोर विद्यार्थीले पढ्ने संकाय हो भनेर परिभाषित गरिएको छ । शिक्षा पढेर मात्र पुग्दैन, सिकाउने र पढाउने इच्छा शक्ति पनि चाहिन्छ । पास गर्नु र शिक्षक बन्नु फरक कुरा हो । पैसाले डाक्टर पढ्न सकिँदैन भनेजस्तै हो । पढ्छ तर मेडिकल काउन्सिलको जाँच पास गर्दैन । शिक्षक बन्न डाक्टर, इन्जिनियरको भन्दा बढी सीप चाहिन्छ । विशेष ज्ञान र क्षमता चाहिन्छ । कक्षामा फरकफरक क्षमताका विद्यार्थी हुन्छन् । ती विद्यार्थीलाई सिकाउन सक्ने कला चाहिन्छ ।त्रिविका २६ आंगिक क्याम्पसमा शिक्षा पढाइ हुन्छ । त्यो पर्याप्त हो । मापदण्ड पुगेका कलेजमा मात्र शिक्षा पढाइ हुनुपर्छ । शिक्षक कति चाहिन्छ ? कुनै लेखाजोखा छैन । ए ग्रेडका विद्यार्थी शिक्षा संकायमा नआएसम्म सुधार हुँदैन । मेधावी विद्यार्थी छानेर पढाउन पाउनुपर्छ । शिक्षक उत्पादनमा सरकार अग्रसर हुनुपर्छ । तर उसको संयन्त्र छैन । सरकारको ध्यान विश्वविद्यालयले बीएड, एमएड पढाउने, शिक्षक सेवा आयोगले परीक्षा लिने, शिक्षक बनाउनेभन्दा बढी छैन । शिक्षा मन्त्रालय र शिक्षा संकाय डिन कार्यालयबीच समन्वय छैन । नीति, कार्यक्रम र मापदण्ड छैन । मुलुक सुधार गर्ने हो भने विद्यालय शिक्षाबाट थाल्नुपर्यो, त्यसका लागि योग्य, क्षमतावान शिक्षक चाहिन्छ । सरकारी क्याम्पस राम्रोसँग चलेको छैन, निजीमा मनपरी छ । राम्रो शिक्षक भए मात्र राम्रा डाक्टर, इन्जिनियर, योजनाविद्, अर्थविद्, कर्मचारी, राजनीतिककर्मी, सांसद, मन्त्री बन्छन् । अहिले त अस्तव्यस्त भइसकेको छ । धेरै विद्यार्थी न राम्रो अंग्रेजी जान्दछन् न राम्रो नेपाली । यो कमजोरी शिक्षककै कारण भएको हो । शिक्षक तालिम र शिक्षक उत्पादनमा ध्यान कसैको छैन । गुणस्तर खस्कँदा विद्यालयले अभ्यास शिक्षणका विद्यार्थी लिनै छाडे । तिनीहरूले राम्रो पढाउँदैनन् भन्ने सन्देश गएको छ । लिए पनि पाठ्ययोजना बनाऊ, बस भन्छन् । अनुगमनकर्ता गएको दिन मात्रै पढाउन दिन्छन् । कतिपय स्कुलले त अभ्यास शिक्षणका विद्यार्थीसँग पैसा माग्न थालेका छन् ।शिक्षकलाई ज्ञान र सीप दुवै दिनुपर्छ । अहिले त भर्ना भएकामध्ये १० प्रतिशत मात्र शिक्षक हुन लायक छन् । अयोग्यहरू सेवा आयोग जान्छन्, पास हुन सक्दैनन्, पास भइहाले पनि पढाउन सक्दैनन् । ५० प्रतिशत अंक ल्याउने अर्धज्ञान भएकाले पढाइराखेका छन् । अरूलाई सिकाउनेसँग कम्तीमा ८०९० प्रतिशत ज्ञान हुनुपर्यो नि । क्याम्पस अनुगमन गर्ने जनशक्ति विश्वविद्यालय र डिन कार्यालयसँग छैन । क्याम्पस अस्तव्यस्त छन् । सुधार गर्न सक्ने क्षमता डिन कार्यालयसँग पनि छैन । बन्द गरौं भन्यो भने पार्टीका मान्छेले मलाई नै डिनबाट निकालिदिन्छन् । परीक्षा केन्द्र एक ठाउँबाट अर्को ठाउँमा सार्दा त ठूल्ठूला नेताको दबाब आउँछ । मेडिकल शिक्षामा जस्तै नियमन गर्न अब टिचर एजुकेसन काउन्सिल चाहिन्छ । सबै विश्वविद्यालयमा एकै मापदण्ड लागू गर्नुपर्छ । भर्नाको कोटा तोकिनुपर्छ । बीएड पढाइ सैद्धान्तिक मात्र भएको छ । शिक्षा क्याम्पसजस्तै अस्तव्यस्त तरिकाले मेडिकल कलेज चलाउन दिएको भए त हजारौं बिरामी मारिसक्थे होलान् । शिक्षक क्षमतावान नहुँदा लाखौं विद्यार्थी मरिरहेका छन् तर यो तुरुन्तै देखिँदैन । शिक्षकले विद्यार्थी मारेको थाहा पाउन वर्षौं लाग्छ । राम्रो शिक्षक तयार पार्ने बहस सुरु हुन सकेको छैन । धेरै देशमा शिक्षा संकायमा असफल भएर सरकारले हस्तक्षेप गर्नुपरेको उदाहरण छन् । यहाँ पनि सरकारले हस्तक्षेप गर्ने बेला आएको छ । नीति, लगानी र मापदण्डमा सरकारको हस्तक्षेप चाहिन्छ ।अहिलेकै अवस्था रहे शिक्षा संकायको अस्तित्व समाप्त हुन्छ । यसले बेरोजगार मात्रै उत्पादन गर्छ । लगाम नलगाएको घोडाजस्तो भएको छ, शिक्षा संकाय । लगामबिनाको घोडा छाडिदियो भने कहाँ पुग्छ, केही थाहा हँॅुदैन ।(कुराकानीमा आधारित)"
क्रिकेटले देखाएको चाँदीको घेरालाई बादलमा हराउन नदेऊ,"आर्थिक, सामाजिक र राजनीतिक रूपमा सधैं अन्योलमा बस्न बाध्य नेपालीलाई बेलाबेलामा खुसी बनाउने एउटै उपक्रम हो खेलकुद । त्यसमा पनि आईसीसी मेन्स क्रिकेट वर्ल्डकप लिगटु मा ऐतिहासिक सफलता प्राप्त गरेको नेपाली टोलीले देशलाई असाधारण खुसी दिलाएको छ । कुल सात टिम सम्मिलित प्रतियोगितामा तेस्रो स्थान हासिल गरेको नेपाल एकदिवसीय विश्वकपको छनोट चरणमा सिधा प्रवेश गर्न सफल भएको छ । यसका लागि नेपालले पछिल्ला १२ खेलमध्ये ११ मा जित निकालेको छ, यो उपलब्धि उत्कृष्ट र अद्वितीय हो । प्रतियोगिताकै अन्तिम खेलमा यूएईमाथि डकवर्थ लुइस नियमअनुसार ९ रनको जित निकालेर नेपालले असाधारण यात्रा निश्चित गरेको छ । नेपालमा क्रिकेट प्रवेश गरेको सय वर्षभन्दा बढी भइसकेको मानिन्छ । क्रिकेट सुरु हुँदा देशमा राणा शासन थियो, राज्यको संस्थागत प्रोत्साहनको अभावमा यो खेल लामो समय घरेलु प्रतिस्पर्धामै सीमित रह्यो । खेलप्रेमीको जागरण बढ्दै जाँदा नेपाली क्रिकेट विस्तारित भयो र स्वदेशी टोलीले अन्तर्राष्ट्रिय क्रिकेटमा खेल्न थालेको २५ वर्षभन्दा बढी भइसकेको छ । यसबीचमा नेपालले एसोसिएट देशबीचका केही प्रतियोगिता पनि जितेको छ । तर सर्वाधिक ठूलो उपलब्धि भनेको सन् २०१४ को टी२० विश्वकपमा छनोट हुनु हो ।हरेक खेलसँग सीप, लगन र समर्पण जोडिन्छ । नेपाली क्रिकेटको थप विशेषता के हो भने यसले दर्शकको अगाध माया पाएको छ । माथिल्लोस्तरको क्रिकेट हुँदा कहिल्यै पनि दर्शकको कमी हुँदैन र खेलाडीलाई प्रोत्साहित गर्न प्रशंसकले किञ्चित पनि कन्जुस्याइँ गर्दैनन् । यूएईविरुद्धको पछिल्लो खेलमा पनि दर्शकले रंगशाला भरिभराउ पारिदिए । दर्शकको यति उल्लेखनीय उपस्थिति टेस्ट मान्यताप्राप्त धेरै देशमा पाइँदैन । आफ्ना प्रशंसकलाई खेलाडीले पनि निराश बनाएनन्, एक दिनको खेलभित्र उतारचढाव बेहोरेर पनि नेपाली टोलीले आफूलाई छनोट चरणमा पुर्याएरै छाडेको छ ।नेपाली प्रशंसकको स्नेहको भण्डारलाई अन्तर्राष्ट्रिय क्रिकेट काउन्सिल (आईसीसी) ले पनि प्रशंसा गर्दै आएको छ । विडम्बना के छ भने दर्शकको अथाह अभिलासा र खेलाडीको अथक लगनलाई नेपाली क्रिकेटको सर्वोच्च संस्था नेपाल क्रिकेट संघ (क्यान) र देशको शासकीय नेतृत्वले सार्थक सम्बोधन गर्न सकेका छैनन् । खासमा, खेलकुदको पेसागत विकास उनीहरूको मूल ध्येय बन्न सकेको छैन । नेपाली क्रिकेटको व्यवस्थापनभित्र सीमाहीन अव्यावसायिक प्रतिस्पर्धा हुने गरेको छ, त्यसमाथि राजनीतिक हस्तक्षेप उस्तै छ । बेथितिकै कारण अन्तर्राष्ट्रिय क्रिकेट काउन्सिल (आईसीसी) ले नेपाली क्रिकेटलाई निलम्बनमा समेत राखेको थियो । व्यवस्थापकहरूको अमर्यादित खेल को मूल्य चुकाउँदा पनि नेपाली खेलकुदले प्राप्त गरेको उपलब्धिका लागि खेलाडीहरू सम्मानका हकदार छन् ।खेलाडीले थोपा थोपा पसिना बगाएर बनाएको प्रतिष्ठा धुलिसात बनाउन क्यानका पदाधिकारी अग्रसर हुन्छन्, दुई महिनाअघि टी२० लिग का नाममा गरिएको तमासा यही शृंखलाको एउटा कडी थियो । सन्दिग्ध कम्पनीलाई रणनीतिक साझेदारका रूपमा भित्र्याइयो, व्यवसायी को हो भन्ने खुलासा नगरी टिम खडा गरियो, खेलाडीलाई पारिश्रमिक नदिई प्रतियोगिता सुरु भयो, मिलेमतो गराइएर नतिजा प्रभावित गरियो । केही पुराना र केही उदीयमान खेलाडीलाई समेत यसको हिस्सेदार बनेको पर्दाफाससमेत भयो । यसरी मैदानमा खेल्न गएका खेलाडी प्रहरी हिरासतसम्म पुगे जसबारे छानबिन चलिरहेको छ । बेथितिको यो शृंखलामा केही योजनाकार को अभीष्ट पूरा भयो होला, तर नेपाली खेलकुदलाई एउटा अमीट दाग लागेको छ । नेपाली क्रिकेटका व्यवस्थापकहरूको अव्यावसायिक प्रवृत्तिका कारण घरेलु क्रिकेट आफैंमा कमजोर छ । अरू साना देशले पनि ठूल्ठूला प्रतियोगिता कसरी आयोजना गर्छन् र त्यसबाट खेल, खेलाडी र समग्र देशको समृद्धिमा कस्तो सहयोग पुगेको छ भन्ने अध्ययन अहिलेसम्म भएको छैन । स्थानीयस्तरमा संस्थागत प्रतियोगिता गराउने र प्रतिभा छनोट गर्ने इच्छाशक्ति नेतृत्वमा देखिएको छैन । जति पनि खेलाडीको पहिचान र विकास भइरहेको छ, त्यो संयोगकै कारणले सम्भव भएको छ । यसरी छानिएका खेलाडीले पनि खेलेर नै सहज रूपमा जिउने स्थिति बनेको छैन । अझै पनि क्रिकेटजस्ता खेलमा सम्पूर्ण भविष्य खोज्नु जोखिमपूर्ण मान्नुपर्ने अवस्था छ । प्रतिकूलताका बीच पनि नेपाली क्रिकेटको सम्भावना अथाह छ । त्यसको आधारभूत सर्त हो, राज्यको अभिभावकत्व र लगानी । चरणबद्ध रूपमा प्रतियोगिता गर्न योजना, कार्यक्रम र पूर्वाधार विकास अपरिहार्य छ । क्रिकेट र अन्य खेलका घरेलु प्रतियोगिताको एकीकृत क्यालेन्डर बन्नुपर्छ जसले नयाँ प्रतिभाले पनि आफ्नो पढाइसहितका प्राथमिकतालाई समय निर्धारण गर्न सकुन् । त्यस्तै पेसेवर खेलाडीका लागि आर्थिक सुरक्षा र उच्चस्तरीय कोचिङ अर्को अनिवार्य सर्त हो । नेपाली खेलाडी अन्य देशमा जाँदा भव्यतम् पूर्वाधारमा खेल्न पाउने र प्रतिद्वन्द्वीलाई स्वदेशमा स्वागत गर्दा कमजोर पूर्वाधार देखाउनुपर्ने मनोवैज्ञानिक दबाबमा छन् । दुनियाँलाई देखाउन मात्र होइन, खेलको स्तर विकासका लागि पनि प्रविधि र पूर्वाधारको उच्चतम् व्यवस्था गरिनुपर्छ । नेपालजस्तो पर्वतीय देशले मौलिक छविसहितका पूर्वाधार बनाएर पर्यटक आमन्त्रण गर्न सक्छ । खेलमा भएको लगानी प्रतिष्ठा मात्र होइन, देशको विश्वसनीयता र समृद्धिको सूत्रधार पनि हो । यी सबै नीति, योजना र कार्यक्रमका लागि फेरि पनि चाहिने इच्छाशक्ति नै हो । हाम्रो क्रिकेट नेतृत्वले आफ्ना अनेक सीमितताको बोझ बोकेर होइन, खेलाडीले प्रदर्शन गरेको लगनलाई ऊर्जा मानेर अघि बढ्यो भने मात्र यो सम्भव छ । किनकि सारा अन्योलबीच पनि नेपाली क्रिकेटले चाँदीको घेरा देखाएको छ, त्यसलाई बादलमा हराउन नदेऊ ।"
कार्यकर्ता व्यवस्थापनका लागि होइन विश्वविद्यालय,"थचक्क भए त्रिविका अनुसन्धान केन्द्र समाचार पढेपछि नेपालका महत्त्वपूर्ण प्राज्ञिक संस्थाहरूमा डढेलो सल्किरहेको महसुस भयो । आर्थिक विकास तथा प्रशासन अनुसन्धान केन्द्र (सेडा) को रूपमा स्थापित संस्थाको दुर्दशाबारे सुन्ने, देख्ने र बेहोर्नेहरूको मन कति कुँडिएको होला शब्दमा वर्णन गर्न सकिँदैन । समाचारमा प्रयोग गरेको मिनीबसको विम्ब सान्दर्भिक छ । पहिले सेडाले प्रयोग गरेको र यतिबेला त्रिभुवन विश्वविद्यालय कीर्तिपुरको घडीघरछेउ थन्किएको सो मिनीबसका धूलोले छोपिएका सिटहरू, स्टेयरिङमा खिया लागेको अवस्था, चारवटै पांग्राको हावा खुस्किएको, धूलोले भरिएको बसमा केरमेट गरेर कुरूप बनाइएको परिदृश्यले सरकारलाई गिज्याइरहेको छ । त्रिविले २०५० सालमा अनुसन्धानात्मक र कार्यसम्पादनको गतिविधि सञ्चालन गर्ने नियम बनाएपछि सेडा लगायत अन्य अनुसन्धान केन्द्रलाई सहजता मिलेको थियो । सेडाका साथै नेपाल र एसियाली अध्ययन केन्द्र (सिनास), शिक्षा विकास तथा अनुसन्धान केन्द्र (सेरिड) र व्यावहारिक विज्ञान तथा प्रविधि अनुसन्धान केन्द्र (रिकास्ट) अविच्छिन्न रूपमा सञ्चालित थिए । नेपाली समाज, कला, धर्म संस्कृति, इतिहास, भाषा, साहित्यजस्ता क्षेत्रको प्रवर्द्धनको उद्देश्य लिई पञ्चायतकालमै स्थापना भएको सिनासमा त्यतिबेला स्रोत र जनशक्तिको कुनै कमी थिएन । २०६४ सालमा स्थापित रिकास्ट दिगो प्राविधिक विकासका माध्यमबाट देशको आवश्यकता सम्बोधन गर्न, क्षमता अनुसार आविष्कार गरेर सर्वसाधारणको जीवन सहज बनाउने लक्ष्य लिई अघि बढिरहेको थियो । यता शिक्षा सम्बन्धी अनुसन्धान कार्यका लागि सेरिडलाई कुशलतापूर्वक सञ्चालन गरिएको थियो । अब आएर सेडाका साथै तीनवटै अनुसन्धान केन्द्रहरू अनुसन्धानकर्ताको संकट, स्रोतसाधनको अभाव लगायत समस्याले ग्रसित र शिथिल बनिरहेका छन् । राजनीतिक हूलहुज्जडका कारण विश्वविद्यालय प्रशासन किंकर्तव्यविमूढको स्थितिमा छ भने ठूला दल र तीनका नेता प्राज्ञिक क्षेत्रको कन्तविजोग टुलुटुलु हेरेर बसेका छन् । जबसम्म त्रिवि अति राजनीतीकरणबाट थलिइरहन्छ, जबसम्म सत्ताधारीले शिक्षा र अनुसन्धानको महत्त्व बुझ्दैनन् तबसम्म मुलुकको समृद्धि दिवा सपना बनिरहनेछ । भुवनेश्वर शर्मा, चन्द्रागिरि२, काठमाडौं"
'डीडीसीले लिटरमै १६ रुपैयाँसम्म बढायो दूधको भाउ समाचारमा  बाट लिइएका टिप्पणी :,यस विषयमा वाणिज्य तथा आपूर्ति मन्त्रालय किन मौन ? सागर नेपाल
अर्थ गुमाउँदै स्ववियु चुनाव,"त्रिवि अन्तर्गतका क्याम्पसहरूमा यही चैत पहिलो साता स्वतन्त्र विद्यार्थी युनियन (स्ववियु) हरूको चुनाव हुँदै छ । चुनाव हुँदै गर्दा एउटा प्रश्न भने टड्कारो रूपमा उठेको छ विद्यार्थी युनियनको निर्वाचनले शिक्षण संस्थाहरूमा, विद्यार्थीहरूका हकहितको सवालमा र आम रूपमा विद्यार्थीहरू जोडिने समुदाय र देशमा के फरक पार्छ ? के विद्यार्थी संगठनहरू र तिनका नेतृत्वले स्ववियु निर्वाचनमा सहभागी हुँदा या तिनले विद्यार्थी युनियनको नेतृत्व गर्दा शिक्षा क्षेत्रको सुधार र समग्रमा आम जनताले सामना गरिरहेका समस्या समाधानमा सहयोग पुग्छ ? के अहिलेका विद्यार्थी संगठनहरूले गरिरहेको राजनीति र आम जनताका समस्याबीच कुनै साइनो पनि छ ? यस आलेखमा यी प्रश्नवरपर रहेर केही छलफल गर्ने प्रयास गरिनेछ । युवा वय विद्यार्थी आन्दोलनमा लागेरै बिताएको र एक पटक स्ववियु सभापतिका रूपमा काम पनि गरेको अनुभवका सापेक्षतामा यो टिप्पणी गर्ने प्रयास गरिएको हो । विद्यार्थी राजनीति र आन्दोलनको आदर्श चरणका सन्दर्भमा यसअघि कान्तिपुर दैनिककै स्तम्भमा हामीभन्दा पछि पृथ्वीनारायण क्याम्पसमै स्ववियुमा निर्वाचित भएर काम गरिसकेकी मित्र सरिता तिवारीले प्रस्ट पार्नुभएकाले त्यसतर्फ यहाँ प्रवेश गरिरहनुपरेन । केही वर्षदेखि समाजमा विद्यार्थीले राजनीति गर्न हुन्छ कि हुँदैन भन्ने बहसमा धेरैजसो नकारात्मक उत्तर आउने गरेका छन् । आम मानिस विद्यार्थी संगठनहरूका गतिविधिलाई आफ्ना मातृ संगठनको राजनीति विस्तारको औजारका रूपमा बुझ्छन् । जसरी राजनीतिक दलहरू सत्ता सञ्चालनमा असफल भएर या सरकारमा हुँदा डेलिभरी दिन नसकेर बदनाम छन्, त्यसरी नै तिनका भ्रातृ संगठनका रूपमा विद्यार्थी संगठनहरू विद्यार्थी आन्दोलनका मूल मुद्दाबाट टाढा पुगेकाले बदनाम छन् । पार्टीहरू विद्यार्थी संगठनप्रति र विद्यार्थी संगठनहरू पार्टीप्रति जनताको आकर्षण घटाउन एकअर्कालाई मद्दत गरिरहेका जस्ता देखिन्छन् । यो अवस्था पञ्चायती निरंकुशताका समयमा भन्दा ठीक विपरीत हो, जति बेला विद्यार्थी आन्दोलनले प्रतिबन्धित दलको राजनीति विस्तारलाई भरथेग गरेको थियो र पञ्चायतविरोधी जनमत निर्माणमा योगदान पुर्याउने गर्थ्यो । म अहिले पनि विद्यार्थीहरूले राजनीति गर्नुपर्छ भन्ने धारणा राख्छु । यस्तो राजनीति जसले समाजमा राज्यसृजित वैचारिकी र बेथितिले उत्पन्न गरेका समस्याहरूविरुद्ध दबाब उत्पन्न गरोस्, लोकतन्त्रलाई बलियो बनाओस् अनि समाजलाई थप स्वतन्त्र र एकताबद्ध पार्ने काममा सहयोग गरोस् । यस्तो राजनीति जसले विभेदकारी अवस्थाहरूबाट उत्पीडनमा परेका वर्ग, समुदाय र क्षेत्रले यस्तो उत्पीडनबाट स्वतन्त्रतातर्फको पाइला चाल्नमा सहयोग पाऊन्Ù राज्य सञ्चालकहरूबाटै आसेपासे पुँजीवादको विकासमार्फत सीमित वर्गलाई माथि उचालेर आमजनलाई भुइँमा थचार्ने एवं देशलाई अविकास र गरिबीको दुश्चक्रमा राखिरहने खेलोफड्कोको विपक्षमा वैचारिक वर्चस्व निर्माण गरोस्Ù आफ्नै मातृसंस्थाहरूका विकृत राजनीतिक अभ्यासलाई चुनौती देओस्Ù वर्गीय, जातीय तथा लैंगिक विभेदका विपक्षमा उभियोस्Ù बढ्दो अन्धराष्ट्रवाद र पुरातनवादी चिन्तनलाई खण्डन गरोस् ।यी सन्दर्भलाई आधार मानेर विद्यार्थी राजनीति नियाल्दा अवस्था निराशालाग्दो छ । २०४६ को आन्दोलनपछि, राजा ज्ञानेन्द्रको अल्पसमयको तानाशाही कालमा बाहेक, विद्यार्थी संगठनहरूले नेपाली समाजले सामना गरिरहेका अर्थराजीतिक चुनौतीहरूका विषयमा कुनै सार्थक हस्तक्षेप गरेनन् । नेपालको समग्र विकास र परिवर्तनका लागि सामाजिकसांस्कृतिक क्षेत्रमा चाहिएको रूपान्तरण र त्यसलाई छेकबार हालीरहेको मूल्यपरम्परामाथि तिनले हस्तक्षेप गर्ने प्रयास गरेनन् । क्याम्पस प्रशासनसँग मिलेर या दबाब दिएर स्रोतको दोहन गर्ने, क्याम्पस या विश्वविद्यालय बन्द गराएर आफ्ना नाजायज माग पूरा गराउने, निजी विद्यालय सञ्चालकहरूसँग मिलेर या धम्क्याएर आर्थिक फाइदा लिने अनि बढीमा आफू आबद्ध दलका राजनीतिक स्वार्थ अनुरूप विश्वविद्यालय सञ्चालनलाई सहज बनाउने या बाधा पुर्याउनेमा तिनका गतिविधि सीमित हुँदै गए ।शिक्षामा आमजनका बालबालिका र युवाहरूको पहुँच सुनिश्चित भएको छैन । कुनै युवाले शिक्षालयबाट समाजमा प्रवेश गरेपछि दिन सक्ने योगदानको स्वरूप निर्धारण गर्ने शिक्षाको गुणस्तरका प्राविधिक र मानवीय पक्षहरू प्रस्ट छैनन् । यसले गर्दा एकातिर रोजगारीका लागि बजारको मागअनुरूप गुणस्तरीय शिक्षा नभएकै कारण पनि कतिपय स्नातकोत्तर पढेका विद्यार्थी आफ्ना समवयका साक्षर युवाहरूसँग श्रम बेच्न अरब या अरू देशमा पुग्नुपरिरहेको छ । अर्कातिर, विश्वविद्यालयबाट बाहिरिएको जनशक्तिले नै नोकरशाही संयन्त्रमा गएपछि या न्यायालयमा पुगेपछि अथवा राजनीतिका उच्च पदमा आसीन भएपछि आफ्ना पदीय दायित्वविपरीत चलेर देशलाई नोक्सान पुर्याइरहेको छ । व्यक्तिगत स्वार्थ पूरा गर्न जस्तोसुकै बेइमानी गर्ने आचरण राजनीतिक नेतृत्वमा मात्र छैन, समाजको हरेक क्षेत्रमा मौलाउँदै गएर रोग नै बनिसकेको छ । शिक्षाका सिद्धान्तहरू र विद्यालय या विश्वविद्यालयले उत्पादन गर्ने जनशक्तिको नैतिक पक्षसँग जोडिएको विषय हो यो । शिक्षामा साधारण परिवारका सन्तानहरूको पहुँच सहज छैन । निरपेक्ष गरिबीको रेखामुनि, सरकारी तथ्यांक अनुसार पनि २१ प्रतिशत परिवार छन् । तिनको सम्पूर्ण ऊर्जा दैनिक आवश्यकता पूरा गर्नमा केन्द्रित हुन्छ । तिनका सन्तानले सहरमा होस् या गाउँमा, हाइस्कुलसम्मको शिक्षासम्म पूरा गर्न सकिरहेका हुन्नन् । १ कक्षामा भर्ना भएकामध्ये ३६ प्रतिशत मात्र एसईईमा सामेल हुने गरेका छन् । बाँकी ६४ प्रतिशतले १२ कक्षा पास नगर्दै पढाइ छाड्नुपरेपछि तिनको श्रम उत्पादकत्व न्यून हुन्छ । यसले उनीहरूमध्ये धेरैको आफ्ना बाबुआमाकै जस्तो गरिबीको चक्रमा जीवन बित्ने सम्भावना बढी हुन्छ । अर्कातिर, विद्यालय शिक्षाको गुणस्तर विभाजित छ । निजी विद्यालय र सार्वजनिक विद्यालयबीच, सहर र गाउँका विद्यालयबीच, सुगम र दुर्गम क्षेत्रका विद्यालयबीच यस्तो विभाजन उच्च छ । शिक्षामा देखिने यस प्रकारको विभाजनले हुर्कने बेलामै विद्यार्थीहरूबीच मनोवैज्ञानिक र वर्गीय विभाजन सृजना गरिदिएको छ । हजारौं विद्यार्थी हरेक वर्ष प्ल टुपछि नै अस्ट्रेलिया या अमेरिकातिर ओइरिएका छन् । किन भागिरहेका हुन् तिनीहरू कलिलै उमेरमा देश छाडेर ? कसले बाध्य पारेको हो तिनलाई ? यसमा हाम्रो आर्थिकराजनीतिक अवस्था कति जिम्मेवार छ अनि शैक्षिक वातावरणको दोष कति हो ? त्रिविमा शैक्षिक क्यालेन्डरको दुर्दशा, विद्यार्थी भर्नादरमा आइरहेको कमीसमेतका अनेक समस्या छन् । राजनीतिले नै लथालिंग बनाएका यस्ता संस्थाहरूको सुधारका लागि विद्यार्थीहरूले रचनात्मक हस्तक्षेप गर्नुपर्ने हो । आलोचनात्मक चेतको विकास गर्ने अनुसन्धानात्मक काम र बहस छाडी विद्यार्थीहरू संस्थाकै दोहन गरेर उल्टो विश्वविद्यालय धराशायी बनाउने भूमिकामा जान्छन् । यस्तोमा तिनले स्ववियु निर्वाचनमा जित्नु पनि विश्वविद्यालय थप कमजोर बनाउने उपायबाहेक के हुन सक्छ ? स्वास्थ्य शिक्षाको सुधारका विषयमा अभियान चलाइरहेका डा जीवन क्षेत्रीले सन्तानलाई डाक्टरी पढाउनुभन्दा पहिले ध्यान दिनुपर्ने पाँच कुरा भनेर एउटा सार्वजनिक अपिल गरेका थिए । उनले चिकित्सा शिक्षाको अवस्था र ठगी धन्दाका विषयामा गम्भीर कुरा उठाएका छन् । यस्ता विषयमा विद्यार्थी संगठनहरू बोल्ने गरेका छैनन् । बोले भने पनि तिनले लोकाचारका लागि बोल्छन् ।किन देशभित्र सहज जीवनयापन गर्ने गरी आयस्ता गर्न सकिने रोजगारीको अभाव रहेको हो ? हाम्रो सरकार र त्यसलाई सञ्चालन गर्ने राजनीतिक दल र नेतृत्व नै यो अविकास र अवसरहीनताका लागि जिम्मेवार छ भनेर मान्ने हो भने त्यसलाई उत्तरदायी बनाउने गरी दबाब दिने काम पनि विद्यार्थी संगठनहरूको हुनुपर्ने हो ।विश्वविद्यालयहरूको नेतृत्वमा कांग्रेस, एमाले र माओवादीनिकट व्यक्तिहरू नियुक्त हुन्छन् । तिनले आलोपालो विश्वविद्यालय बिगार्ने गरेका छन्, दोहन गर्ने गरेका छन् । विद्यार्थी संगठन, कर्मचारी युनियन र प्राध्यापक संगठनहरू विश्वविद्यालय दोहन गर्ने औजार बनेका छन् । स्ववियुमा जो आए पनि दोहनलाई नै निरन्तरता दिने हुन् भने तिनलाई किन जिताउने भन्ने प्रश्न उठ्छ । के विद्यार्थी संगठनले यस्ता प्रश्नहरूको जवाफ दिनु पर्दैन ?समाजमा विभेद विद्यमान छ । महिलामाथि हुने हिंसा, हत्या र बलात्कारका घटना दिनदिनै सार्वजनिक भइरहेका छन् । र आर्थिक उदारीकरणका कारण सरकारले स्वास्थ्य सेवामा लगानी कम गर्दै लगेपछि स्वास्थ्य सेवामा पहुँच घटेको छ । उपचार महँगो छ र दूरवर्ती इलाकामा युवती आमाहरू सुत्केरी व्यथाले मर्ने क्रम जारी छ । साना किसानहरू बिचौलियाका कारण उत्पादनको मूल्य नपाएर दूध र तरकारी सडकमा फालिरहेका छन् र सहरमा दूध महँगो भएर श्रमजीवी परिवारका साना नानीहरूलाई दूध खुवाउन नसक्ने अवस्थामा तिनका बाबुआमा पुगेका छन् । हालै देशभर मिटरब्याजपीडित किसानहरू आन्दोलनमा छन् । लघुवित्तहरूले सर्वसाधारणलाई शोषण गरेर आत्महत्या गर्न बाध्य बनाए भन्ने आवाज उठिरहेका छन् । यस्ता विषयले विद्यार्थीहरूका अभिभावक नै पीडित भएका हुन् भने त्यसबारे आवाज नउठाउने संगठन कसरी विद्यार्थीको संगठन हुन्छ ? विद्यार्थी वर्ग त्यही समुदायबाट आउने भएकाले त्यसले आफ्नो परिवारका समस्यालाई आवाज दिने काम गर्नुपर्ने हो । एउटै थलोमा जम्मा हुने, व्यक्तिगत रूपमा करिअरका विषयमा बाहेक पारिवारिक जीवनका दैनिक झमेला कमै सामना गरिरहेका र विद्रोही स्वभावका हुने भएकाले १८ वर्षमाथि ३० वर्ष नपुग्दैका युवा विद्यार्थीहरूबाट राज्यका गलत नीतिका विपक्षमा दबाब सृजना गर्ने आशा समाजले गरेको हुन्छ । तर केहीयताका घटना हेर्दा विद्यार्थीहरूमा त्यो ऊर्जा, त्यस्तो विचारधारात्मक प्रभाव र सक्रियता समाप्तप्रायः भएको देखिन्छ ।राजनीतिक क्षेत्रमा पछिल्लो पटक समयको गतिलाई उल्टो बाटामा हिँडाउने प्रयासले शक्ति आर्जन गर्दै गएको छ । महिलामाथि हुने यौनजन्य हिंसा र बलात्कारलाई सही ठहर्याउने, त्यसको विरोधमा आवाज उठाउनेलाई डलरवादी भनिदिने, सामाजिक सञ्जालमा खेदो खन्ने र म फलानीलाई बलात्कार गर्नेलाई पुरस्कृत गर्छु भन्ने तर तिनले कारबाही बेहोर्नु नपर्ने अवस्था देखिएको छ । धार्मिकजातीय बहुसंख्यकले अल्पसंख्यकलाई धम्की दिने, धर्मनिरपेक्षता र धार्मिक स्वतन्त्रताका विपक्षमा धम्की दिने, कथित सांस्कृतिक परम्परा र जातीय श्रेष्ठताका नाममा विज्ञानलाई चुनौती दिँदै पुरातनपन्थी विचारको पक्षपोषण गर्ने काम बढ्दै गएको छ । यस्तो विचार बलशाली हुँदै जाँदा हामीले अहिले उपभोग गरिरहेका र लामो समय संघर्ष गरेर प्राप्त गरेका अधिकारहरू खोसिने हुन् । आफ्नै इतिहासको रक्षाका लागि पनि विद्यार्थी संगठनहरू जहाँ विभेद छ त्यसका विपक्षमा बोल्न, जहाँ समाजको चेतनालाई पछि फर्काउने प्रयास भएको छ त्यसलाई रोक्नका लागि अनि समाजको अग्रगति र पूर्ण स्वतन्त्रताका पक्षमा उभिनुपर्ने हो । यसका लागि आलोचनात्मक चेतनासहितको कार्यकर्ता पंक्ति उत्पादन गर्ने, हिंसात्मक हैन रचनात्मक कामहरूका माध्यमबाट समाजमा नयाँ वैचारिक कथ्य स्थापित गर्ने र गति दिने काममा लाग्नुपर्ने विद्यार्थीहरू अहिले खुकुरी लिएर संस्था कब्जा गर्न हिँडेका देखिन्छन् । हामी जुन प्रवृत्तिका विपक्षमा लडेर आएका थियौं, ठीक त्यही प्रवृत्ति अनुसरण गर्दै हिँडेको अहिलेको विद्यार्थी राजनीति आफैं भयानक वैचारिक संकटमा छ । यस्तोमा विद्यार्थी युनियनमा कसले जितेर के हुन्छ र उत्साहित हुन सकिन्छ ? आफ्नो इतिहासप्रति गर्व गर्दागर्दै पनि अहिलेको अवस्थाले खिन्न मात्र बनाउँछ र भन्न मन लाग्छ जसलाई प्रश्न गर्नुपर्ने हो, उसैको दलाली गरेर जीविका चलाउने विद्यार्थी नेता र संगठन आवश्यक छैनन् ।"
दर्कनैपर्ने त्यो पानी !,"पानी पर्न खोज्छ, सक्दैन । बादल ड्याम्म लाग्छ, घाम हराएर दिन अँध्यारिन्छ, छाता नबोकी हिँडेका मान्छेहरूका अनुहार कताकति सिमसिम पानीले छुन थाल्छ, तर केही बेरको सुरसार यसै हराएर जान्छ, पानी पर्दैन । गर्जन डरलाग्दो सुनिन्छ, चट्याङचुटुङ बढ्तै गर्दा पनि, दर्केला भनेको पानी उतैकतै बिलाउँछ । दुई दिनअघि साँझ यस्तै अवस्था थियो, रात परेपछि हुरी चल्यो । इन्द्रबहादुर राईको कथाजस्तो रातैभरि पनि चलेको होइन त्यो हुरी । तर, अब दर्केला भनेको पानी त्यही हुरीले उडाएर सम्भवतः आकाशतिरै फर्काइदियो । दर्के पानीले नबगाएसम्म हिउँदभरि काठमाडौंको हावामा जमेर तैरिरहेको विषाक्त धूवाँले आम मान्छेलाई अस्वस्थ बनाइरहने भयो । पानी दर्किन जति सकस मानिरहेको छ, आम मान्छेका जीवनमा लागेका दुःखका बादल फाट्न त्यसभन्दा कठिन भइरहेको छ । महँगीका दाह्रानंग्रा साह्रै बिखालु छन्, लघुवित्तहरूले दिएका दुःख र हैरानीका कहर उस्तै, मिटरब्याज असुल्ने साहुले दिएका धम्की ध्वनि प्रदूषणभन्दा ज्यादा विषाक्त छन् । चामल र दाल, फलफूल र तरकारी, मासु र अण्डा, घरभाडा र गाडीभाडा सबै पहिलेभन्दा महँगा भएका छन् । बालबालिकाका आवश्यकता दिनप्रतिदिन बढेका छन्, उनीहरू पढ्ने विद्यालयको शुल्क त्यसरी नै महँगिएको छ । मासिक आय खस्केको छ, व्ययका प्रकार र आयतन भने तनक्क तन्केका छन् । दुःखले जोहो गरेका हजारका एकदुई नोट घरबाट ननिस्कँदै सकिन्छन् । गोजी रित्याएर घर फर्कंदा झोलामा केही दिनलाई पुग्ने सामल पनि बटुलिएको हुँदैन । दीर्घरोगी भएका घरका कहर सम्झिएर साध्य छैन । सहरको विषाक्त हावाले साबिकमा स्वस्थ र गरिखाइरहेका मान्छेका नाक, कान, घाँटी र फोक्सो नै विषाक्त बनाइदिएर हप्तौंसम्म अस्वस्थ बनाइदिएको छ । तिनका काम अवरुद्ध भएका छन्, आम्दानीमा असर गरेको छ । दिनप्रतिदिन थपिएका मोटर, उसै गरी प्रतिदिन बढिरहेको उपभोगबाट निःसृत फोहोर, प्लास्टिक डढेर निस्केको धूवाँ अनि वरपर फैलिइरहेका इँटाभट्टाबाट अनवरत बगेको मुस्लो ! नदेखिने र सितिमिति थाहा नपाइने प्रदूषणका स्रोत कति होलान् कति ! आम मान्छे सडकमा हुन्छ, वातानुकूलित गाडीमा सयर गर्ने सुविधा उसलाई हुँदैन । घरभित्र हावा सफा पार्ने विद्युतीय एयर प्युरिफायर जडान गर्न ऊ सक्दैन । त्यसैले उसैका मुख र नाकबाट सबैभन्दा बढी विषाक्त हावा पस्छ, उसैको घाँटीलाई सबैभन्दा बढी असर पुर्याउँछ र उसैको फोक्सो छिटो क्षतिग्रस्त हुन्छ । दुइटासम्म मास्क बेरेर हिँड्दासमेत धूवाँ निलिएकै हुन्छ । बेलुका ठीकै सुतेको मान्छे बिहान उठ्दा घाँटी क्याप्प बनाएर, शरीर कटकटी दुखेर, सास फेर्न गाह्रो भएर अनि ज्वरो आएर काममा जान नसक्ने भएको हुन्छ । पहिल्यै साठी रुपैयाँजति तिरेर किनेको जारको पानी पुनः महँगो एलपीजी बालेर तताउनुपर्ने बाध्यतामा भएको मान्छे अस्पताल धाउन बाध्य बनेपछि, सामान्यजस्तो लाग्ने स्वास्थ्यको गडबडीले हजारका अरू आठदस नोटको व्यय गराइदिन्छ । एकातिर काममा अवरोध, अर्कातिर मासिक हिसाबमा नपरेको आकस्मिक खर्च ! अनि आन्दोलन कसले गरिदिन्छ ? यी आम मान्छेका दुःख घटाउन आवश्यक सडक प्रदर्शनमा को सामेल भइदिन्छ ? माइतीघर मण्डलादेखि वानेश्वरसम्म मार्च कसले गरिदिन्छ ? सामाजिक आन्दोलनको उपादेयता बुझेका र किञ्चित् राम्रो आर्थिक अवस्था भएका केही जान्नेसुन्नेहरू अघि लागे पनि आन्दोलनमा जोसजाँगर भर्न, प्रतिरोधलाई साँच्चै प्रतिरोध बनाउन आम मान्छेकै उपस्थिति आवश्यक हुन्छ । आन्दोलनमा जुन मुद्दा उठाउने हो, त्यो खास विषयले जसलाई सबैभन्दा बढी असर गरेको छ, सोही समूहका मान्छे सयौंको संख्यामा सडकमा उत्रँदा मात्रै आन्दोलनको तेवर सतहमा देखिने हो । नत्र दुईचार जना अगुवा मात्रको बलमा न प्रतिरोध प्रभावकारी हुन्छ, न त्यसले सम्बन्धित निकाय वा राज्यबाट उचित सम्बोधन नै पाउँछ । ठूलै प्रदर्शनको ठाँगेले समेत हत्तपत्त नछुने नेतृत्व भएको मुलुकमा दुईचार दिनको प्रदर्शनले पटक्कै पुग्दैन, आन्दोलन महिनौं लम्बिन्छ । काठमाडौंका सडकमा दिनहुँ निस्कने आन्दोलनकारीको सबैभन्दा ठूलो संख्या तिनै आम मान्छेको छ, जसलाई सास फेर्ने शुद्ध हावा र जिउनका लागि सबैभन्दा आधारभूत आवश्यकता पिउने पानी नै सबैभन्दा महँगो भइरहेको छ । विषाक्त हावाले अस्वस्थ बनाएर काममा बाधा पुर्याएको छ, सडक प्रदर्शनमा पुग्नैपर्ने बाध्यताले पनि दैनिक कामलाई नै सबैभन्दा बढी प्रभाव पारेको छ । अनि थोरैतिनो कमाइ गर्ने काम छुटाउँदै, ऋण थप्दै, सारा कष्ट सहेर मुस्किलले समय र जाँगर जुटाई तताएको सडकमा सबैभन्दा अघिल्लो पंक्तिको कुर्सीमा बस्न फुत्त एउटा व्यापारी आइपुग्छ । त्यस्तो व्यापारी आइपुग्छ, जसका लोकतन्त्र र समताविरोधी कुत्सित उद्देश्य छन्, जसलाई मौजुदा संविधानका मुख्य लोकतान्त्रिक उपलब्धि र आम मान्छेअनुकूलका प्रावधान नै सबैभन्दा बढी बिझाउने छन् । कुर्सीमा बस्न मात्र होइन, माइक हात पारेर सबैभन्दा उँचो स्वरमा भेला भएका आम मान्छेका दुःखलाई उसैले ठाडो गिज्याउँछ । सडकका आम मान्छेले यसरी दुःख भोगिरहेका बेला काठमाडौंमा अर्को एउटा हिंसात्मक प्रहसन मञ्चन हुन्छ स्वतन्त्र विद्यार्थी युनियन चुनावको तयारी । आन्दोलनको धीमा धुकधुकीसमेत बन्द भइसकेको, सिद्धान्त र विचार निख्रिइसकेको, निष्ठा र सदाचार सकिइसकेको, आम भरोसा र उदात्त उद्देश्यको सामान्य प्रभाव पनि निमिट्यान्न भइसकेको समूहलाई अचेल विद्यार्थी युनियन भनिन्छ । यदाकदा पेट्रोलको भाउ बढेकामा पाखुरा सुर्केर स्वाङ पार्नबाहेक अन्यत्र कतै देखा नपर्ने सोही विद्यार्थी युनियन चुनावको तयारीमा जुट्यो । चुनावको तयारी भन्नु के हो र, पदको हिसाबकिताब र लेनदेन, स्रोतमा पकड जमाउने खेलको रस्साकस्सी, विद्यार्थी अगुवा भनाउँदाहरूबीचका आपसी इबी र ईखको प्रदर्शन ! त्यसैले प्रतिस्पर्धी संगठनहरूका एजेन्डाभन्दा पहिले खुकुरी र लाठी देखिए । बहस र विमर्शलाई उछिन्दै टाउका फुटाल्ने उपद्रोको प्रदर्शन भयो । खुकुरी र लौरा हुँदै प्रहरी र कस्टडीसम्म पुग्दा चुनावको एकसरो तयारी सकिएको खबर आम मान्छेले थाहा पाए । ती विद्यार्थी युनियनका चुनावमा यसभन्दा थप अरू केके विषय थिए कुन्नि, आम मान्छेले सडकमा उराल्दै आएका मुद्दा भने कतै थिएनन् । आम सर्वसाधारणको उपस्थितिमा सडकमा भइरहेका दर्जनौं प्रदर्शनमा स्वतन्त्र भनिएका विद्यार्थी संगठनको स्वतन्त्र, बलियो र स्पष्ट उपस्थिति देखिँदैन । जसका भ्रातृ संगठनका रूपमा ती संगठित भएका छन्, तिनै मातृ दलका अगुवालाई आन्दोलनबारे सचेत तुल्याउने कोसिसमा विद्यार्थी नेतृत्व सहभागी हुने सवालै छैन । न यी संगठनले सडकको कुनै विषयबारे आफ्ना कलेज र विश्वविद्यालयका हातामा विमर्श गराउँछन्, न आम विद्यार्थीलाई त्यसबारे जानकार बनाउँदै परिचालन गर्ने कुनै गतिविधि नै गर्छन् । सडक र आम मान्छेबाट चटक्कै काटिएको तर मौजुदा दलहरू र तिनका नेतृत्वको वारेस बनेको जत्थाले गर्ने गतिविधि आन्दोलन हुँदैन । त्यस्ता गतिविधिलाई राजनीति भन्ने हो भने, त्यो यथास्थिति मजबुत बनाउने, अन्यायलाई संस्थागत गर्ने र लोकतन्त्रलाई सर्वथा कमजोर तुल्याउने राजनीति हो । विद्यार्थी राजनीतिका नाममा कथित युवाको सक्रियतामा भइरहेको यो अलोकतान्त्रिक राजनीतिले काठमाडौंको मौजुदा विषालु हावा थप बाक्लो बनाउन मद्दत गरेको छ । युवा भनिने अवधारणालाई आवश्यकताभन्दा बढी रोमाञ्चक बनाइएको नेपाली आमवृत्तका लागि योभन्दा ठूलो विडम्बना अर्को के होला ? नेपालमा सबैजसो ठूला दल सत्तामा छन् । संघमा, त्यहाँ नभए प्रदेशमा, वा नगर र गाउँमा ती सत्तासीन छन् । के सत्ता, के प्रतिपक्ष, खास फरक अभ्यास नदेखिने दलीय अभ्यास भएको ठाउँमा, दल भन्नु नै सत्ता हो । त्यसैले भ्रातृ भनिने संगठनमा पनि सत्ताकै मात छ, ध्याउन्न स्रोतदोहनकै छ । सामाजिक आन्दोलनको हिस्सा बन्ने, विषाक्त हावा निल्ने बाध्यतामा भएका आम मान्छेसँगै हातेमालो गरेर समाज परिवर्तनमा सहभागी बन्ने अभिलाषा कतै छैन । त्यसैले सत्ताविहीन त केवल आम मान्छे छन् । जो दलमा आबद्ध छैनन्, जो दलमा आबद्ध लघुवित्तमा छैनन्, जो भ्रातृ भनिने कुनै संगठनको लाभ लिने ठाउँमा छैनन्, जो स्वतन्त्र नामधारी दलका रापतापको छेउछाउमा छैनन्, ती सत्ताविहीन छन् । सत्ताविहीनहरू कसिलो गरी संगठित छैनन्, सम्भवतः कहिल्यै हुन पनि सक्दैनन् । ती खुकुलो खाले समूह र प्रायः एक्लाएक्लै परिचालित हुन्छन् र सडकमा आउँछन् । र त्यसैले साह्रै सजिलै र छिटै उपलब्धि हासिल गर्न पनि सक्दैनन् । पानी परेको स्वाङ प्रदर्शन हुने, तर पानी नदर्कने थिति कति रहला ? केही बेर मात्रै पनि मज्जाले पानी दर्कियो भने, हावामा भएको विष पखालिने सम्भावना अधिक हुन्थ्यो । किञ्चित् शुद्ध हावा बहेको अलि उज्यालो दिनले आम मान्छेमा श्रम गर्ने उत्साह थपिदिन्थ्यो । वरपरका पहाड हरिया देखिन्थे, हिमालमा बाँकी रहेको सेतो हिउँ टल्कन्थ्यो । अवरुद्ध भइरहेको घाँटी र नाक मात्रै होइन, काम पनि राम्रोसँग चन थाल्थ्यो । दुःख बेहोर्ने सामर्थ्य वृद्धि हुन्थ्यो, सडक प्रदर्शनमा हिँडिरहने जाँगर पनि कायम रहन्थ्यो । फटाहाहरूले हडप्न खोजेको जुलुसको अघिल्लो स्थान, थुत्न खोजेको माइक र आम मान्छेका दुःखमाथि गर्न खोजेको मजाकको दुष्प्रयत्न रोक्ने हिम्मत केही बढ्ने थियो । त्यसो त लोकतन्त्रलाई साँचो अर्थमा आम मान्छेको जीवन रूपान्तरणको ऊर्जामा परिणत गर्न अलि ठूलै मुसलधारे वर्षाको आवश्यकता छ । त्यस्तो वर्षा कहिले होला ? पर्खनुमा रोमाञ्चकता कम, पीडा ज्यादा हुन्छ ।"
विभेद उन्मूलन विद्यालयबाटै गरौं,"कहिलेसम्म बेवास्तानेपाली समाजमा पीँधमा रहेको समुदायका सबाल सकेसम्म बेवास्ता गरिन्छ । यसले उनीहरूको जैविक, मानसिक र सामाजिक विकासमा आघात पुग्छ । यसलाई मनोसामाजिक विज्ञ जर्ज इंगेलले बायो साइको सोसियल मोडल भनेका छन् । भारतमा सन् २०१५ मा म्याथियस करिन लगायतले गरेको क्रससेक्सनल स्टडी अफ डिप्रेसन एन्ड हेल्प सिकिङ इन उत्तराखण्ड यस्तै एउटा अध्ययन थियो । अध्ययनमा दलितहरूमा मनोसामाजिक समस्याको जोखिम अरू समुदायमा भन्दा तीन गुणा बढी हुने उल्लेख छ । त्यस्तै जातीय विभेदका कारण विभिन्न मानसिक समस्या उत्पन्न भई अस्पतालसम्म नपुगेका, उपचार नपाएका र रोग लागेको समेत थाहा नपाउने दलितहरूको जनसङ्ख्या धेरै भएको ठहर गरिएको थियो । आयरल्यान्डका प्राध्यापक स्टेफन जेम्स मिन्टनले आफ्नो पुस्तक मार्जिनलाइजेसन एन्ड एग्रेसन फ्रम बुलिङ टु जेनोसाइड ः क्रिटिकल एडुकेस्नल एन्ड साइकोलोजिकल पर्स्पेक्टिभ२०१६ मा भनेका छन्, सीमान्तीकरणको निरन्तरताका विविध कारणमध्ये भेदभाव र उत्पीडन पनि एक हो । भेदभावलाई उनले वर्चस्वशाली समुदायले आफूबाहेकका समुदायलाई सताउन वा दुःख दिनका लागि प्रयोग गर्ने मानसिकता र सामूहिक गतिविधिहरू भनेका छन् । यस्ता गतिविधिले सीमान्तीकृत समुदायमा आक्रामक प्रवृत्तिको विकास हुन्छ । सानो कुरा गर्दा पनि उनीहरू ठूलो स्वरमा बोल्छन् । नेपालमा पनि सामान्य घटनामा पनि आन्दोलन नगरी राज्यका निकायले नसुन्ने र गम्भीर अपराधमा राज्य तहबाटै अपराधीलाई संरक्षण गर्ने प्रवृत्ति छ । आज दलित तथा सीमान्तीकृत समुदायहरू किन चर्को बोलिरहेका छन् भन्ने कुरालाई नजरअन्दाज गरियो भने हामीले यसको ठुलो मूल्य चुकाउनुपर्ने हुन्छ ।नेल्सन मन्डेलाले भन्ने गर्थे, शिक्षा सबैभन्दा शक्तिशाली हतियार हो, जसले तिमी संसार बदल्न सक्छौ । तर, हाम्रा शिक्षालय र शिक्षकहरू विद्यार्थीलाई संसार बदल्नमा होइन जातव्यवस्थाको पुनरुत्पादनका लागि प्रेरित त गरिरहेका छैनन् भन्ने प्रश्न उठ्छ । विद्यालय गएको दिनदेखि नै सुरु हुने विभेदले दलित विद्यार्थीहरूमा मनोसामाजिक समस्या विकराल बन्दै छ । यसको समाधानका लागि विभेदकारी पाठ्यक्रम सुधार त आवश्यक छँदै छ, त्यसभन्दा बढी शिक्षक र विद्यालय प्रशासनको दलित समुदायप्रतिको दृष्टिकोण बदलिनु जरुरी छ । हाम्रा विद्यालयहरू विभेदरहित बनाउन सीमान्तीकृत समुदायको विद्यालय र प्रशासनमा सहभागिता मात्रैले पुग्दैन । विद्यालयलाई विभेद शून्य बनाउनका लागि अनिवार्य नीतिगत व्यवस्थासहित शिक्षकहरूको क्षमता विकासमा जोड दिनु आवश्यक छ ।"
विश्वासको मत लिँदै जम्कट्टेल,"(मकवानपुर)केन्द्रीय सत्ता समीकरण परिवर्तन भएसँगै परेको असरले वाग्मती प्रदेशका मुख्यमन्त्री शालिकराम जम्कट्टेलले विश्वासको मत लिनुपर्ने भएको छ । उनले गत माघ ३ गते विश्वासको मत लिएका थिए । मुख्यमन्त्री जम्कट्टेलले बुधबार विश्वासको मत लिनका लागि तयार गरिदिन प्रदेशसभा सचिवालयलाई आग्रह गरेका छन् । सोहीअनुसार प्रदेशसभा सचिवालयले चैत ८ गते दिउँसो ३ बजेका लागि प्रदेशसभाको बैठक बोलाएको छ । प्रदेशसभा सचिवालयका प्रमुख सचिव कृष्णहरि खड्काका अनुसार आगामी कार्यव्यवस्था परामर्श समितिको बैठकले प्रदेशसभा बैठकको थप कार्यसूची तय गर्नेछ । राष्ट्रपतिको चुनाव अगाडि संघमा सत्तारूढ दलबीच मतभेदको अवस्था सिर्जना भएपछि समर्थन फिर्ता लिएर राप्रपा प्रदेश सरकारबाट बाहिरिएकाले मुख्यमन्त्रीले विश्वासको मत लिनुपर्ने स्थिति सिर्जना भएको हो । राप्रपाले आफ्ना तीन जना मन्त्रीलाई फागुन १३ गते फिर्ता बोलाएको थियो । उक्त पार्टीबाट खानेपानी, ऊर्जा तथा सिँचाइमन्त्री उद्धव थापा, पर्यटन उद्योग तथा सहकारीमन्त्री डम्बरबहादुर तामाङ र वन तथा वातावरणमन्त्री राजु विष्ट सहभागी थिए ।चैत १२ गतेभित्र विश्वासको मत लिइसक्नुपर्ने बाध्यता सरकारसँग रहेको थियो । पुस २६ मा गठित मन्त्रिपरिषद्मा एमाले, माओवादी केन्द्र र राप्रपा थिए । अहिले माओवादी केन्द्र र एमालेका मात्रै मन्त्री छन् । सदनमा ३ सिट रहेको नेपाल मजदुर किसान पार्टीबाहेक सबै दलका सांसदले जम्कट्टेललाई विश्वासको मत दिएका थिए । प्रदेशसभामा ७ वटा राजनीतिक दल छन् । कांग्रेस, एमाले, माओवादी केन्द्र, राप्रपा, एकीकृत समाजवादी र हाम्रो नेपाली पार्टीका १०५ सांसदले मुख्यमन्त्रीलाई विश्वासको मत दिएका थिए । अहिले विपक्षमा राप्रपा मात्र रहेको छ । अन्य दलले यस विषयमा निर्णय गरिसकेका छैनन् । प्रदेशसभामा प्रतिनिधित्व गर्ने दलले संसदीय दलको वैठक बसेर मात्र अन्तिम निर्णय लिइने प्रतिक्रिया दिएका छन् । मुख्यमन्त्रीनिकट स्रोतका अनुसार प्रदेशसभामा ३७ सिट रहेको कांग्रेस, ७ सिटको एकीकृत समाजवादीसहित २१ सिट रहेको माओवादीले उनको पक्षमा मतदान गर्ने प्रतिबद्धता जनाएका छन् । सदनको दोस्रो ठूलो दल एमालेको २७ सिट र राप्रपाको १३ सिट रहेकाले विपक्षमा जाने सम्भावना छ ।केन्द्रीय सत्ताबाट दुवै दल बाहिरिसकेकाले प्रदेशसमा पनि बाहिरै रहने बुझिन्छ । वर्तमान सरकारको समर्थन रहेको हाम्रो नेपाली पार्टीको २ सांसद छन् । कुल ११० सदस्यीय प्रदेशसभामा ५६ मतले बहुमत पुग्छ । कांग्रेस, माओवादी र समाजवादी मिल्दा जम्कट्टेललाई आवश्यक मत सहजै प्राप्त हुनेछ । प्रदेशसभामा प्रतिनिधित्व गर्ने ५ दलको ७० सांसदको समर्थनमा जम्मकट्टेल नेतृत्वको सरकार बनेको थियो । सत्तारूढमध्ये सबैभन्दा ठूलो दल एमाले सहजै सरकारबाट बाहिरिने मुख्यमन्त्री जम्कट्टेलको आकलन छ । एमालेले प्रदेशका चार मन्त्रालय सम्हालिरहेको छ । एमाले संसदीय दलका नेता जग्गनाथ थपलिया आर्थिक मामिला तथा योजना, एकालाल श्रेष्ठ श्रम रोजगार तथा यातायात, रामेश्वर श्रेष्ठ स्वास्थ्य र केशव पोखरेलले कृषि तथा पशुपन्छी विकास मन्त्रालय सम्हालेका छन् । कांग्रेस, समाजवादी र हामीले आन्तरिक तयारी गरिसकेका छौं, सत्तामै रहे पनि एमालेका साथीहरूले सायद हामीलाई मतदान गर्नु हुन्न, मुख्यमन्त्री जम्कट्टेलले हाम्रो नेपाली दलको साथ लिने उल्लेख गर्दै भने । स्रोतका अनुसार चैत ६ र ७ गतेभित्रमा मन्त्रालय, संसदीय समितिलगायत सबै विषयको टुंगो लागिसक्नेछ ।"
"विदेशी लगानी प्रतिबद्धता १८ अर्ब, भित्रियो पौने ३ अर्ब","पहिले स्वदेशी लगानीकर्तालाई आश्वस्त पारौं, त्यसपछि मात्र विदेशी लगानीका लागि रहेका नीतिगत र व्यावहारिक अवरोध हटाउँला, उनले भने, स्वदेशी लगानीले पनि उत्पादनमूलक क्षेत्रबाट लगानी झिकेर व्यापारमा केन्द्रित गरिरहेका बेला विदेशी लगानी आएन भनेर के कुरा गर्नु ?पछिल्ला दिनमा नेपालमा बैंक तथा वित्तीय संस्थाविरुद्ध बढ्दै गएको अराजक गतिविधिले पनि अन्तर्राष्ट्रिय जगत्मा नराम्रो सन्देश गएको छ । यस्ता गतिविधिले विदेशी लगानीकर्ता लगानी विस्तारका लागि झस्किएका देखिन्छन् । यसकारण सम्बन्धित निकायले तत्काल यस्ता गतिविधि रोक्न पहल गर्नुपर्ने आचार्यको सुझाव छ । सम्पत्ति शुद्धीकरण मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) अन्तर्गतको एसिया प्रशान्त समूह (एपीजी) ले नेपाललाई ग्रे लिस्ट मा राख्न प्रारम्भिक प्रतिवेदन दिनुले पनि कालान्तरमा नेपालमा आउने विदेशी लगानी घट्ने आचार्यको भनाइ छ ।गत मंगलबार मात्र प्रधानमन्त्री पुष्पकमल दाहालले चीन नेपालको दोस्रो ठूलो व्यापार साझेदार र प्रत्यक्ष वैदेशिक लगानीको सबैभन्दा ठूलो स्रोत भएको बताएका छन् । नेपाल उद्योग परिसंघको पहलमा नेपालचीन लगानी तथा बिजनेस सम्मेलनमा प्रधानमन्त्री दाहालले यस्तो बताएका हुन् । हाम्रा छिमेकीले हासिल गरेको अभूतपूर्व आर्थिक प्रगतिले निर्यात व्यापारको विस्तार र आन्तरिक लगानीको स्तरवृद्धि गरी नेपालको विकास र समृद्धिको अवसरका फराकिला मार्ग खोल्नेछ भन्ने हाम्रो विश्वास छ, उनले भने, हामी छिमेकीका विशाल बजारहरूमा हाम्रा उत्पादनहरूको सजिलो र बृहत् पहुँचको आशा गर्छौं ।विदेशी लगानीका लागि स्थिर राजनीतिक वातावरण चाहिन्छ भन्नेमा सरकार सचेत रहेको बताउँदै प्रधानमन्त्रीले नीतिमा निरन्तरता र स्थिरताको वातावरण बनाउने धारणा राखे । नेपालले लगानी प्रणालीमा ठूला सुधार गरेको भन्दै प्रत्यक्ष विदेशी लगानीलाई प्रोत्साहन, प्रवर्द्धन र संरक्षण गरेको उनको दाबी छ । जलविद्युत्, औद्योगिक उत्पादन, पूर्वाधार विकास, पर्यटन, कृषि, खनिज, खानीलगायत क्षेत्रमा लगानी गर्नर्स्,ु उनले भने, नेपालको कानुनले लगानीबाट कमाएको आम्दानी लैजान कुनै समस्या छैन । स्वदेशी र विदेशी लगानीकर्ताबीच कुनै भेदभाव छैन । नेपालको चीनसँगको बढ्दो व्यापार घाटा र चीनबाट आएको एफडीआईको प्रतिबद्धता र वास्तविक लगानीमा देखिएको कमीका केही समस्या देखिएको पनि प्रधानमन्त्री दाहालले बताए ।विदेशी लगानीकर्ताको समस्या समाधानका लागि सरकारले एकल बिन्दु सेवा सुरु गर्ने विषयमा कानुन बनाएर संसद्बाट पारित गर्ने क्रममा रहेको पनि प्रधानमन्त्री दाहालले जानकारी दिए । पूर्वाधार विकासका लागि नेपाललाई ठूलो लगानी र नयाँनयाँ प्रविधिको आवश्यकता छ । यसका लागि चीन सरकारले नेपालमा नयाँ प्रविधि र ठूलो लगानी भित्र्याउन सहयोग गर्नुपर्छ, उनले भने, मुलुक राजनीतिक स्थिरतातर्फ अग्रसर छ । जुन लगानीका लागि अत्यावश्यक छ । कार्यक्रममा परिसंघका अध्यक्ष विष्णुकुमार अग्रवालले उत्पादनमूलक उद्योग, सूचना प्रविधि, सिमेन्ट, पर्यटन, जलविद्युत्लगायत क्षेत्र लगानीका लागि अत्यन्त उपयुक्त रहेको बताएका थिए ।नेपालमा विभिन्न क्षेत्रका ५५ वटा राष्ट्रबाट एफडीआई आउने गरेको भए पनि हरेक वर्ष विदेशी लगानीको लाभांशबापत बाहिरिने रकम धेरै रहेको र पछिल्ला वर्षहरूमा लगानी पनि घट्दै गएको राष्ट्र बैंकको प्रतिवेदनले देखाएको छ । राष्ट्र बैंकको तथ्यांकअनुसार गत आर्थिक वर्षमा १८ अर्ब ५६ करोड रुपैयाँ विदेशी लगानी भित्रिएको छ । आर्थिक वर्ष ०७७७८ मा नेपालमा कुल १९ अर्ब ५१ करोड रुपैयाँ विदेशी लगानी भित्रिएको थियो ।"
विद्युत् व्यापार बैठकमा भारतीय प्रसारण लाइनको शुल्क घटाउने नेपालको एजेन्डा,"भारतीय प्रसारण लाइनमा एउटै शुल्क लागू भएको धेरै समय भइसक्यो । यसको पुनरावलोकन नै हाम्रो मुख्य एजेन्डा हो, प्राधिकरणका प्रवक्ता सुरेशबहादुर भट्टराईले भने । यसअघि ११औं पीईसी बैठकले निर्धारण गरेको शुल्कअनुसार बैठकले १३२, ३३ र ११ केभी प्रसारण लाइनबाट आयात गर्ने (प्रसारण लाइनको भाडा) विद्युत्को प्रतियुनिट भारु क्रमशः ५५५, ६ र ६४५ तय गरेको थियो । १२औं र १३औं बैठकले सोही मूल्यलाई यथावत् राख्ने निर्णय गर्यो । नेपालले अहिले भारतीय प्रतिस्पर्धी बजारबाट बोलकबोलका आधारमा बिजुलीआयात निर्यात गरिरहेको छ । बैठकमा नेपालले अन्य पोइन्टबाट पनि बिजुली लिन भारतसँग आग्रह गर्ने प्रवक्ता भट्टराईले जनाए । नेपाल र भारतबीच सन् १९७१ देखि विद्युत् व्यापार हुँदै आएको छ । पहिलो पटक नेपालले बिहारबाट ५ मेगावाट बिजुली आयात गरेको थियो । व्यापारिक रूपमा विद्युत् आदानप्रदान सम्झौता (पावर एक्सचेन्ज) र महाकाली सन्धिअन्तर्गतको बिजुली नेपालले भारतबाट ल्याइरहेको छ । हिउँदका बेला खोलानदीमा पानी घटेपछि रन अफ रिभर प्रकृतिका विद्युत् आयोजनाको उत्पादन कम भएपछि भारतबाट बिजुली आयात गरी माग धानिरहेको छ ।"
स्थानीय पूर्वाधार विकास कार्यक्रमलाई बेलायतको १४ अर्ब,"काठमाडौं (कास) बेलायतले नेपालको स्थानीय पूर्वाधार विकास कार्यक्रमका लागि १४ अर्ब ४ करोड रुपैयाँ अनुदान सहयोग गरेको छ । अर्थ मन्त्रालयमा बिहीबार नेपालका लागि बेलायती राजदूत निकोला पोलिट तथा अर्थ सचिव तोयम रायाबीच यससम्बन्धी समझदारीपत्र (एमओयू) मा हस्ताक्षर भयो । कार्यक्रममार्फत १७ लाख मानिस लाभान्वित हुने जनाइएको छ । बेलायत र नेपालबीच पूर्वाधार निर्माण, मर्मतसम्भार र पुनर्निर्माणमा सहकार्यको लामो र गौरवशाली इतिहास रहेको राजदूत पोलिटले बताइन् । यसले ६ दशकमा नेपाली जनताका लागि महत्त्वपूर्ण नतिजा दिएको छ, जसका लागि हामी र नेपाल सरकार अत्यन्तै गौरवान्वित छौं, उनले भनिन् । लामो समयदेखि नेपालको सामाजिक र आर्थिक विकासमा बेलायतको योगदान एवं सहयोग निरन्तर रहेको अर्थ सचिव रायाले बताए ।"
एसआईएसमार्फत बैंकहरूको नियमन,काठमाडौं (कास) बैंक तथा वित्तीय संस्थाको नियमन र सुपरिवेक्षण एसआईएस प्रणालीमार्फत हुने भएको छ । सुपरभाइजरी इन्फर्मेसन सिस्टम (एसआईएस) अनलाइन प्रणालीमा आधारित रिपोर्टिङ सिस्टम हो । यही सिस्टमबाट बैंक तथा वित्तीय संस्थाले राष्ट्र बैंकमा नियमित रूपमा आफ्नो तथ्यांक तथा सूचना पेस गर्नेछन् । स्वचालित रूपमै ती तथ्यांकको प्रशोधन हुनेछ । बेलायती सहयोग नियोगअन्तर्गतको फरेन कमनवेल्थ एन्ड डेभलपमेन्ट अफिस (एफसीडीओ) का विकास निर्देशक पिप्पा बर्डले उक्त प्रणाली गभर्नर महाप्रसाद अधिकारीलाई हस्तान्तरण गरे । बेलायती सहयोग नियोगको वित्तीय क्षेत्र स्थायित्व कार्यक्रम (एफएसएसपी) को वित्तीय सहयोगमा एसआईएस निर्माण गरिएको हो । एसआईएसको कार्यान्वयनसँगै बैंक तथा वित्तीय संस्थाको नियमन र सुपरिवेक्षणको ढाँचा स्वचालित प्रणालीमा प्रवेश गरेको गभर्नर अधिकारीले बताए । वित्तीय क्षेत्रको प्रभावकारी नीति तर्जुमा र कार्यान्वयनका निम्ति विश्वसनीय र यथार्थ तथ्यांक आवश्यक पर्ने र एसआईएसले त्यस आवश्यकतालाई परिपूर्ति गर्ने उनको भनाइ छ ।
दूधमा किसानको मूल्य ९ रुपैयाँ बढ्दा उपभोक्तालाई १६ रुपैयाँ भार,"काठमाडौं (कास) सरकारले किसानले पाउने दूधको मूल्यमा प्रतिलिटर ८ रुपैयाँ ८६ पैसा बढाउँदा उपभोक्ता मूल्य प्रतिलिटर १६ रुपैयाँसम्म वृद्धि भएको छ । फागुन १९ मा बसेको मन्त्रिपरिषद् बैठकले ४ प्रतिशत फ्याट र ८ प्रतिशत एसएनएफका आधारमा मूल्य बढाउने निर्णय गरेपछि डेरीहरूले खुद्रा मूल्य आफूखुसी वृद्धि गरेका हुन् । किसानले पाउने मूल्य तोकेर खुद्रा मूल्य बढाउन उद्योगीलाई नै अधिकार दिँदा उनीहरूले अचाक्ली मूल्यवृद्धि गरेका हुन् । निजी डेरीहरूले फागुन २६ देखि नै स्ट्यान्डर्ड दूधमा प्रतिलिटर १४ रुपैयाँ बढाएका छन् । सरकारी स्वामित्वको दुग्ध विकास संस्थान (डीडीसी) ले पनि स्ट्यान्डर्ड दूधको मूल्य प्रतिलिटर ११ रुपैयाँ वृद्धि गर्ने निर्णय गरेको छ । डीडीसीले चैत १ देखि किसानको मूल्य लागू गरेको जनाउँदै उपभोक्ता मूल्य चैत २ देखि बढाउने निर्णय गरेको हो । दूधको प्याकेटअनुसार प्रतिलिटर ११ देखि १६ रुपैयाँसम्म बढाउने निर्णय भएको डीडीसीका महाप्रबन्धक सञ्जीव झाले जनाए । कृषि तथा पशुपन्छी विकास मन्त्रालयले लिखित रूपमा दिएको निर्णयका आधारमा बिहीबारदेखि मूल्य बढाउने निर्णय गरेका हौं, झाले भने । स्ट्यान्डर्ड दूध (नीलो प्याकेट) को मूल्य प्रतिलिटर ११ रुपैयाँ बढ्ने भएको छ । हाल प्रतिलिटर ८६ रुपैयाँ रहेको मूल्य ९७ रुपैयाँ पुगेको डीडीसीको भनाइ छ । ४ प्रतिशत फ्याट र ८ प्रतिशत एसएनएफका आधारमा उपभोक्ता मूल्य प्रतिलिटर ९७ रुपैयाँ पर्छ, झाले भने । डीडीसीले सबैभन्दा बढी स्ट्यान्डर्ड दूध बिक्री गर्दै आएको छ । उपत्यकामा मात्रै प्रतिदिन ५० हजारदेखि ५५ हजार लिटर बिक्री हुने गरेको उनले बताए । मुलुकभर भने दिनको ७० हजार लिटरभन्दा बढी बिक्री हुने झाले जनाए । टी मिल्कको मूल्य भने प्रतिलिटर १० रुपैयाँ बढाएर ९० रुपैयाँ निर्धारण गरिएको छ । यो १५ प्रतिशत फ्याट र ९५ प्रतिशत एसएनएफ गुणस्तरको दूध हो । डीडीसीले काउ मिल्कको मूल्य प्रतिलिटर १४ रुपैयाँ बढाएर १ सय १६ रुपैयाँ निर्धारण गरेको छ । काउ मिल्कमा ३५ प्रतिशत फ्याट र ७८ प्रतिशत एसएनएफ हुन्छ । फुलक्रिम मिल्कको मूल्य भने प्रतिलिटर १६ रुपैयाँसम्म बढेको छ । यो प्रतिलिटर १ सय ३० रुपैयाँ पर्ने झाले बताए । फुलक्रिम मिल्कमा ५ प्रतिशत फ्याट र ८ प्रतिशत एसएनएफ हुन्छ । सबैभन्दा बढी बिक्री हुने स्ट्यान्डर्ड दूध हो, यसको मूल्य प्रतिलिटर ११ रुपैयाँ मात्रै बढेको छ । अन्य दूधको खपत भने त्यति हुँदैन, झाले भने । ०७८ माघ २८ मा कच्चा दूधको मूल्य प्रतिलिटर ६ रुपैयाँ ५२ पैसा बढेपछि डीडीसीले फ्याटका आधारमा स्ट्यान्डर्ड दूधको मूल्य प्रतिलिटर ९ रुपैयाँ, टीमिल्कमा १० रुपैयाँ, काउमिल्कमा १२ र फुलक्रिम मिल्कमा १४ रुपैयाँसम्म बढाएको थियो । निजी डेरीले पनि सोहीअनुसार मूल्यवृद्धि गरेका थिए । एक वर्षपछि फेरि मूल्यवृद्धि गरिएको हो । राष्ट्रिय दुग्ध विकास नीति ०७८ अनुसार वार्षिक मूल्यवृद्धि एवं उत्पादन लागतका आधारमा दूधको मूल्यलाई हरेक दुई वर्षमा पुनरावलोकन गर्न सकिन्छ । त्यसका लागि दुग्ध विकास बोर्डको अध्ययन प्रतिवेदनका आधारमा पुनरावलोकलन गर्ने व्यवस्था छ । तर बोर्डले आफ्नै नीतिविपरीत एकै वर्षमा मूल्यवृद्धिको प्रस्ताव गरेको थियो । सोही आधारमा कृषि मन्त्रालयले मन्त्रिपरिषद्मा पेस गरेर मूल्यवृद्धि गरिएको हो । दूधको मूल्यसँगै यसबाट उत्पादन हुने दही, पनिर, आइसक्रिमलगायतको भाउ पनि बढेको छ । त्यसको प्रत्यक्ष भार उपभोक्तालाई नै परेको छ । दूधको मूल्य बढ्दा अन्यको पनि बढ्नु स्वाभाविकै हो । तर कति बढ्ने भन्ने विषयमा विश्लेषण भइरहेको छ, झाले भने । निजी डेरीहरूले भने दूधबाट उत्पादन हुने अन्य पदार्थको मूल्य बढाइसकेका छन् । सादा दही प्रतिलिटर २५, बट्टा दही प्रतिलिटर ३० र गुलियो दही खुलामा ३० रुपैयाँ बढेको नेपाल डेरी एसोसिएसनका अध्यक्ष प्रह्लाद दाहालले जनाए । एक किलो पनिरमा २ सय रुपैयाँसम्म मूल्यवृद्धि भएको उनको भनाइ छ । दूधको मूल्य बढ्दा यसबाट बन्ने परिकारको भाउ बढिहाल्छ, प्रतिलिटर १ सय २५ रुपैयाँ पर्ने सादा दहीको मूल्य १ सय ५०, १ सय ७० रुपैयाँ पर्ने बट्टा दही २ सय रुपैयाँ र किलोको ७ सय ५० रुपैयाँ पर्ने पनिरको मूल्य ९ सय ५० रुपैयाँ पुगेको छ, उनले भने, अन्य उत्पादनको पनि सोही अनुपातमा मूल्यवृद्धि भएको छ ।"
गहनासहित समातिएका भारतीयविरुद्ध राजस्व चुहावट अभियोग,"(काठमाडौं) दुई साताअघि चितवन प्रहरीले हीरा र सुनका गहना एवं विभिन्न किसिमका पत्थरसहित पक्रिएका ३ भारतीय नागरिकलाई राजस्व अनुसन्धान विभागले राजस्व चुहावटसम्बन्धी मुद्दा चलाउने भएको छ । निजी सवारीसाधनमा लुकाएर नेपालमा गहना भित्र्याउन लागेको अवस्थामा गत फागुन १७ मा भरतपुर महानगरपालिका१२ को गोन्द्राङबाट चितवन प्रहरीले उनीहरूलाई पक्राउ गरेको हो । डब्लूबी १२ एभी ५५६६ नम्बरको भारतीय कारबाट गहना बरामद गरिएको हो । पक्राउ पर्नेमा कारका चालक भारत उत्तर प्रदेश राज्य, बलिया जिल्ला फेफना थानाका ४२ वर्षीय विनोदप्रसाद, भारत पश्चिम बंगाल राज्यका हौंडा जिल्ला गोलाबाडी थाना सल्किया स्कुल रोड कोलकताका ५१ वर्षीय गणपतकुमार तोसावर र ४२ वर्षीय नरेश बर्मा छन् । उनीहरूलाई हिरासतमा राखेर अनुसन्धान भइरहेको राजस्व अनुसन्धान विभागका उपमहानिर्देशक प्रद्युम्नप्रसाद उपाध्यायले जनाए । चालक बस्ने सिटको पछाडिको सिटमुनि गियर बक्स र एयर फिल्टरभित्र लुकाएर गहना ल्याइएको उनको भनाइ छ । ती गहना र पत्थर १ करोड १० लाख रुपैयाँ बराबरका रहेको बताइएको छ ।प्रहरीले सुनका ११ थान र हीराजडित ७ थान गहना एवं ३६ थान विभिन्न खालका पत्थर बरामद गरेको थियो । प्रहरीले राजस्वलाई बुझाएका ती गहना नेपाल रत्न तथा आभूषण संघले जाँच गरेको छ । उनीहरू वीरगन्जबाट नेपाल आएका थिए । भारतीयहरूको मोबाइल र ल्यापटपका माध्यमबाट थप व्यक्ति पहिचान गर्ने प्रयास भइरहेको अनुसन्धानमा संलग्न अधिकारी बताउँछन् । पक्राउ परेका भारतीयले आफूहरूले कसैले ल्याइदिन अह्राएकाले सोहीअनुसार गरेको प्रारम्भिक बयान दिइरहेका छन् । हामीले उनीहरूको नेक्सस कहाँ र कोसँग छ भनेर पत्ता लगाउने प्रयास गरिरहेका छौं, विभाग स्रोतले भन्यो, पक्राउ परेकामध्ये नरेश बर्मा कोलकाता निवासी हुन् । उनी भारतमा ठगी तथा यस्तै तस्करीका मुद्दाका वान्टेड अपराधी हुन्, उनका विषयमा थप जानकारी पहिल्याउने प्रयास गरिरहेका छौं । कानुनतः उनीहरूलाई ९० दिनसम्म हिरासतमा राखेर अनुसन्धान गर्न सक्ने प्रावधान छ । उक्त अवधिभित्र अनुसन्धान सकेर मुद्दा दायर गर्ने विभागले जनाएको छ ।"
अर्थ संक्षेप,"एनसेलको डेटा र भ्वाइस सेवा प्याक काठमाडौं (कास) एनसेल आजियाटा लिमिटेडले प्रिपेड ग्राहकका लागि आकर्षक डेटा र भ्वाइस सेवाको बन्डल प्याक ल्याएको छ । नयाँ स्टार्टर प्याक मज्जाको प्लान चैत ३ मा शुक्रबारदेखि सञ्चालनमा आएको कम्पनीले जनाएको छ । ग्राहकले स्टार्टर प्याक करसहित ५९९ रुपैयाँमा खरिद गर्न सक्नेछन्, कम्पनीले जारी गरेको विज्ञप्तिमा भनिएको छ, यस प्याकअन्तर्गत ग्राहकले २० जीबी डेटा र १५० मिनेट लोकल टक टाइम प्राप्त गर्न सक्छन् । १६ खेलाडीलाई एनएमबीको सम्मान काठमाडौं (कास) एनएमबी बैंकले विश्व क्रिकेट लिग२ मा उत्कृष्ट प्रदर्शन गरेबापत सहभागी १६ जनालाई सम्मान र हौसलास्वरूप जनही २१ हजार नगद प्रदान गर्ने घोषणा गरेको छ । खेलाडीहरू राष्ट्रका गौरव भएकाले उनीहरूको मनोबल उच्च राख्न सम्मानस्वरूप नगद प्रदानको घोषणा गरिएको बैंकका प्रमुख कार्यकारी अधिकृत सुनील केसीले बताए ।दुई जनालाई शिवम्को ५५ तोला सुनकाठमाडौं (कास) शिवम् सिमेन्टले ल्याएको शिवम्सँग उपहार टन्न उपहार योजनाको मेगा लक्की ड्र गरिएको छ । मेगा लक्की ड्र कार्यक्रममा उपभोक्तातर्फ प्रथम पुरस्कारबापत २ भाग्यशाली विजेताले ५५ तोला सुन उपहार पाएको शिवम् सिमेन्टले जनाएको छ । वाग्मतीपोखरा क्षेत्रबाट कृष्ण मानन्धर र उपत्यकाबाहिरबाट चञ्चल चौधरीले ५५ तोला सुन जितेका छन् । दोस्रो पुरस्कारस्वरूप शिवराम, युवराज कार्की, चन्दन सिंह र सुरेशले ३३ तोला सुन जितेको कम्पनीले जनाएको छ । तेस्रो पुरस्कार विनोद आचार्य, नकुल पौडेल, शाह इन्जिनियरिङ कन्स्ट्रक्सन, हेल्थ एन्ड हाइजनिक प्रालि, अरुण यादव तथा मनोज यादव गरी ६ जनाले २२ तोला सुन जितेका छन् । सोनामका उत्पादनमा छुटकाठमाडौं (कास) सोनामले आफ्ना उत्पादन खरिद गर्ने ग्राहकलाई ७० प्रतिशतसम्म छुट दिने भएको छ । कम्पनीले व्यक्तिगत प्रयोजन तथा ट्रेकिङमा उपयोग हुने गुणस्तरीय सामग्रीमा वार्षिक विन्टर छुट योजना सार्वजनिक गरेको हो । चैत १७ सम्म यो छुट योजना रहेको कम्पनीले जनाएको छ । सोनाम ब्रान्डमा महिला, बालबालिका र पुरुषका ज्याकेट, ट्राउजर, सर्ट, पाइन्ट, पन्जा, जिम भेस्ट, स्वीटर, कोट, ट्रेकिङ जाँदा लगाउने पोसाक, टेन्ट, ब्यागलगायत उत्पादन छन् । केन्टका तीन आरओ बजारमाकाठमाडौं (कास) पानी शुद्धीकरणका लागि केन्टका तीन आरओ नेपाली बजारमा भित्रिएका छन् । नेपालमा केन्टको आधिकारिक वितरक सीजी इलेक्ट्रोनिक्सअन्तर्गतको ईओएलले केन्ट पर्ल स्टार, क्रिस्टल स्टार र क्रिस्टल प्लस गरी तीनवटा आरओ बजारमा ल्याएको हो । पारदर्शी छुट्याउन मिल्ने ट्यांकी, वाल माउन्टेबल आरओ प्युरिफायर शुद्धता र प्रदर्शनको डिजिटल डिस्प्लेको साथ पर्ल स्टार उपलब्ध रहेको ईओएलले जनाएको छ । यसले आरओ, युभी, यूएफ, टीडीएस नियन्त्रणको बहुविधि प्रक्रियाबाट शुद्धीकरण गर्ने कम्पनीको भनाइ छ । केन्ट पर्ल स्टारको मूल्य ४९ हजार ९ सय ९० रुपैयाँ तोकिएको छ ।"
प्रतिभा र ध्रुवतारा फाइनलमा,"विराटनगर (कास) साबिक विजेता सिराहा गोलबजारको प्रतिभा फुटबल क्लब बिहीबार तेस्रो मिल्स गोल्डकप फुटबल प्रतियोगिताको फाइनलमा पुगेको छ । प्रतिभाले विराटनगर जुट मिल मैदानमा गाईघाट फुटबल क्लब उदयपुरलाई ३० ले हराउँदै उपाधि रक्षाको यात्रा गरेको हो । टोलीले शनिबार झापाको ध्रुवतारा युवा क्लबसँग प्रतिस्पर्धा गर्नेछ ।सिराहाका अब्दुला, बिनु आलेमगर र सिद्धान्त लामाले गोल गरेका थिए । निकै प्रतिस्पर्धात्मक खेल पहिलो हाफसम्म गोलरहित रह्यो । दोस्रो हाफदेखि सिराहाले आक्रामक खेल प्रदर्शन गर्दै ४४ औं मिनेटमा गोलको खाता खोल्यो । सिद्धान्तले बक्सभित्र मिलाएको पासमा अब्दुलाले गोल गरेका थिए । ६२ औं मिनेटमा बिनुले दोस्रो र ७४ औं मिनेटमा सिद्धान्तले तेस्रो गोल गरेका थिए । बिनु म्यान अफ द म्याच भए ।"
सातदोबाटो शीर्षस्थानमा,"काठमाडौं (कास) सातदोबाटो युवा क्लब च्यासल रंगशालामा बिहीबार भएको ललितपुर डर्बी मा एफसी खुमलटारविरुद्ध २१ को जित दर्ता गर्दै सहिद स्मारक ए डिभिजन लिगको शीर्षस्थानमा उक्लिएको छ ।उज्वेकिस्तानी खेलाडी सर्दोर्बेक मत्मुरातोभले १३ औं मिनेटमा गोल गर्दै सातदोबाटोलाई अग्रता दिलाए । उत्कृष्ट लयमा रहेका दीपकराज ठकुरीले २५ औं मिनेटमा सातदोबाटोको अग्रता दोब्बर बनाए । उनले यो लिगमा चौथो गोल गरेका हुन् । राजीव लोप्चनले ६४ औं मिनेटमा गोल गर्दै खुमलटारलाई खेलमा फर्काउने प्रयास गरेका थिए । रेफ्री प्रज्वल क्षत्रीले फाउल गरेकाले सर्दोर्बेकलाई दोस्रो पहेँलो कार्ड (रातो) देखाउँदै मैदानबाहिर पठाएपछि सातदोबाटो १० खेलाडीमा सीमित भए पनि त्यसको फाइदा खुमलटारले लिन सकेन ।पाँच खेलमा चार जित र एक हार खेलेको सातदोबाटो १२ अंक बनाएर शीर्षस्थानमा उक्लियो । एक खेल कम खेलेको चर्च ब्वाइज युनाइछेड ९ अंकसहित दोस्रोमा छ । खुमलटार दुई जित र तीन हारको नतिजासँगै ६ अंकमा रहेको छ ।एन्फा कम्प्लेक्समा भएको खेलमा उपाधिको दाबेदार मानिएको संकटाले हिमालयन शेर्पाविरुद्ध गोलरहित खेल्दै अंक बाँडेको छ । एक जित हात पारेको संकटा तीन बराबरी र एक हारको नतिजासहित ६ अंकमा छ । हिमालयन शेर्पाले एक जित, दुई बराबरी र दुई हारको नतिजा निकाल्दै पाँच अंक बनाएको छ ।"
शुक्रको अग्रता कायमै,काठमाडौं (कास) नेपाल नम्बर एक गल्फर शुक्रबहादुर राईले सूर्य नेपाल सेन्ट्रल ओपनमा बिहीबार शीर्षस्थान कायमै राखेका छन् । ३ अन्डर ६९ मा तेस्रो दिनको खेल टुंग्याउँदा उनी समग्रमा २१ अन्डर १ सय ९५ को स्कोरका साथ अगाडि छन् । उनले दोस्रो स्थानमा रहेका भुवन नगरकोटीलाई ६ स्ट्रोकले पछि पार्दै उपाधि रक्षा गर्ने सम्भावना बलियो बनाएका छन् ।इभन पार ७२ सहित समग्रमा १५ अन्डर २ सय १ सहित भुवन दोस्रो तथा युवा एमेच्योर खेलाडी सदभाव आचार्यले ८ अन्डर ६४ को उत्कृष्ट स्कोरमा समग्रमा ११ अन्डर २ सय ५ को स्कोरमा तेस्रो स्थानमा छन् । नेपाल नम्बर एक एमेच्योर खेलाडी सुभाष तामाङ ६ अन्डर ६६ खेल्दै समग्रमा ७ अन्डर २ सय ९ मा चौथो स्थानमा छन् ।जयराम श्रेष्ठले ३ अन्डर ६९ मा दिनको खेल टुंग्याएर समग्रमा ४ अन्डर २ सय १२ को नतिजामा पाँचौं स्थानमा रहे । ३ अन्डर ६९ खेलेका शिवराम पौडेल समग्रमा १अन्डर २ सय १५ मा छैटौं स्थानमा छन् ।

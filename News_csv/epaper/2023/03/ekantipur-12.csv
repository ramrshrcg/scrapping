शीर्षक,विवरण
भीमकाय त्रिविलाई घिस्रिन पनि सकस,"(काठमाडौं)मनाङबाहेक ७६ जिल्लामा त्रिभुवन विश्वविद्यालयअन्तर्गतका क्याम्पस सञ्चालनमा छन् । देशभर फरकफरक विषय र प्रकृतिका १ हजार १ सय ४० वटा क्याम्पसमा करिब ४ लाख विद्यार्थी अध्ययन गर्छन् । यति धेरै विद्यार्थीलाई डोर्याइरहेका क्याम्पसको नियमन, अनुगमन र सहजीकरण गर्ने सम्पूर्ण निकाय भने राजधानीको कीर्तिपुरमा केन्द्रित छन् । ६२ आंगिक क्याम्पस सञ्चालनका लागि बनाइएको केन्द्रीय संरचनामा ५ सय २९ सामुदायिक र ५ सय ४९ निजी क्याम्पस थपिएका छन् । विद्यार्थी संख्या घट्दो छ तर पनि विभिन्न दबाबमा सम्बन्धन थप्दै क्याम्पसको संख्या बढाउने काम रोकिएको छैन ।भर्ना, पठनपाठन, परीक्षा, नतिजा प्रकाशनका लागि विश्वविद्यालयको एकीकृत क्यालेन्डर छैन । कहिले भर्ना हुने, कहिले पढ्ने, कहिले परीक्षा हुने र नतिजा पाउने निश्चित हुँदैन । विद्यार्थीले परीक्षा दिएको उत्तरपुस्तिका क्याम्पसबाटै गायब हुन्छ । परीक्षा नियन्त्रण कार्यालयले १५ महिनासम्म नतिजा दिन सक्दैन । स्नातक तहको नतिजा नआउँदै स्नातकोत्तर तहको भर्ना गराइन्छ । कतिसम्म भने चैत ५ मा हुने स्ववियु निर्वाचन कतिवटा क्याम्पसमा हुँदै छ र कति विद्यार्थी मतदाता छन् भन्ने तथ्यांकसमेत त्रिविले अद्यावधिक गर्न सकेको छैन । त्रिवि र क्याम्पसलाई जोड्ने कुनै संरचना नै छैन । राजनीतिक हस्तक्षेपले व्यवस्थापन एवं संरचनाको सुधारमा चुक्दा विश्वविद्यालय लथालिंग बन्दै गएको छ । त्रिविअन्तर्गत पाँच अध्ययन संस्थान (कृषि तथा पशु विज्ञान, इन्जिनियरिङ, वन विज्ञान, चिकित्सा र विज्ञान तथा प्रविधि), चार संकाय (शिक्षा, मानविकी तथा सामाजिक विज्ञान, कानुन र व्यवस्थापन) छन् । चार अनुसन्धान केन्द्र, ४० केन्द्रीय विभाग, १२ वटा स्नातकोत्तर कार्यक्रम, ४ स्कुलसहितका क्याम्पसमा प्रमाणपत्र तहदेखि एमफिलपीएचडी र पोस्टडक्टोरेट तहसम्मको अध्ययन र अनुसन्धान हुन्छ । ६ दशकको इतिहास बोकेको अग्रणी त्रिविमा जमिन, भौतिक तथा शैक्षिक संरचना, विद्यार्थी संख्या र शिक्षक तथा प्रशासनिक जनशक्तिको विशाल संरचनाले गौरव गर्न लायक छन्, तर यसभित्र मौलाएको विकृति, विसंगतिले विश्वविद्यालय नै धर्मराएको छ । यति धेरै अस्तव्यस्त र बेथिति मौलाएको अर्को संस्था नै नभएको उपकुलपति धर्मकान्त बाँस्कोटाको सार्वजनिक टिप्पणी छ । त्रिविकै विशेषांकमा उपप्राध्यापक भीमलाल गौतमले विश्वविद्यालयलाई दोहन गर्ने र मागी खाने भाँडोका रूपमा प्रयोग गर्ने प्रवृत्ति झाँगिँदै गएको उल्लेख गरेका छन् । नेपालको सामाजिक, राजनीतिक तथा अन्य क्षेत्रको जनशक्ति उत्पादनमा महत्त्वपूर्णर् हिस्सा बोकेको यो विश्वविद्यालय अनुभव र प्राज्ञिक क्षेत्रको पहुँच हुँदाहुँदै पनि थलिएजस्तो देखिन्छ, उनले लेखेका छन् । सुविधायुक्त भौतिक संरचना, गुणस्तरीय जनशक्तिको छनोट, स्तरीय पाठ्यक्रम, शैक्षिक क्यालेन्डर, अनुसन्धान तथा अन्तर्राष्ट्रिय सम्बन्ध, व्यवस्थापन एवं संरचनाको सुधारमा चुक्दा विश्वविद्यालय लथालिंग बन्दै गएको छ । ३ हजार ४२ रोपनी जग्गाको कुनै लेखाजोखा त्रिविसँग छैन । केन्द्रीय कार्यालयकै जग्गा बसपार्क, प्रहरी कार्यालय, निजी स्कुल, खानेपानी संस्थान, धार्मिक संघसंस्थाले अतिक्रमण गरेका छन् । उपकुलपतिलगायत पदाधिकारीले जग्गा जमिन संरक्षणमा नजर पुर्याउन नसकेको दर्जनौं उदाहरण छन् । प्रशस्त जग्गा, धेरै विद्यार्थी भए पनि त्रिविको शैक्षिक गुणस्तर खस्किनुमा व्यवस्थापकीय, प्राज्ञिक र अनुसन्धान पक्ष कमजोर रहेको नीति अनुसन्धान प्रतिष्ठानको अनुसन्धानले औंल्याएको छ । विश्वविद्यालयको संरचना ठूलो भई व्यवस्थापकीय पक्ष कमजोर, क्याम्पस देशभर छरिएर रहेकाले चुस्त अनुगमन, अध्यापनमा पोख्त भएका प्राध्यापकहरूको कमी, अनुसन्धान कार्यमा यथेष्ट ध्यान नदिई प्राध्यापक केन्द्रित अध्यापन शैली तथा कमजोर भौतिक पूर्वाधारका कारण गुणस्तर कमजोर बन्दै गएको प्रतिष्ठानको प्रतिवेदनमा भनिएको छ । देशभरका विश्वविद्यालयमा साढे १० हजार अध्यापक कार्यरत रहेकामा त्रिविमा मात्र साढे ७ हजार छन् । त्रिविका आंगिक क्याम्पसमा मात्रै ६ सय ८८ प्राध्यापक, २ हजार सहप्राध्यापक, ३८ सय उपप्राध्यापक, एक हजार सहायक प्राध्यापक छन् । यीबाहेक आंशिक र करारमा नियुक्त र सामुदायिक र निजी क्याम्पसमा संलग्न अध्यापकको विश्वविद्यालयसँगै कुनै विवरण छैन । ती अध्यापकको उपयोगितासमेत त्रिविले पुष्टि गर्न सकेको छैन । बरु पछिल्लो समय प्राध्यापकहरूलाई कार्यरत क्याम्पसमा उपस्थिति अनिवार्य गर्न बिहान र बेलुका विद्युतीय हाजिरी अनिवार्य गरिएको छ । अध्यापन र अनुसन्धानमा व्यस्त हुनुपर्ने प्राध्यापक निजी कलेज स्थापना र सञ्चालनमा संलग्न हुने गरेको आरोप लाग्दै आएको छ । त्यसकै परिणाम त्रिविमा आंगिक र सामुदायिकभन्दा निजी कलेजको संख्या बढी छ । तर विद्यार्थीको आकर्षण अझै पनि निजीभन्दा आंगिक र आंगिकभन्दा पनि सामुदायिक क्याम्पसमा बढी भेटिन्छ । १ लाख ३२ हजार विद्यार्थीले सामुदायिकमा पढ्दा १ लाख २३ हजार आंगिक र १ लाख मात्रै निजीमा भर्ना भएको पाइन्छ । विश्वविद्यालयको ठूलो संरचनामा यी क्याम्पस र विद्यार्थीको व्यवस्थापन र गुणस्तर कायम नै चुनौतीपूर्ण रहेको क्याम्पस प्रमुखहरू बताउँछन् । कीर्तिपुरमा रहेको केन्द्रीकृत केन्द्रीय कार्यालयका कारण पनि दूरदराजमा आंगिक क्याम्पस सञ्चालनमा चुनौतीपूर्ण रहेको डडेलधुरा क्याम्पसका प्रमुख गंगादत्त उप्रेतीले बताए । अहिले त भौगोलिक रूपमा टाढा भए पनि इन्टरनेट, टेलिफोनलगायत साधनले अलि सजिलो भएको छ, उनले भने, तर पनि हरेक कुरामा काठमाडौंको भर पर्नुपर्ने, धाउनुपर्ने हुँदा झन्झटिलो छ । डडेलधुरालगायत ७७ जिल्लाकै विद्यार्थी शैक्षिक प्रमाणपत्र लिन परीक्षा नियन्त्रण कार्यालय बल्खु आउनुपर्छ । सामान्य जन्ममिति, नामथर, सिम्बोल नम्बर सच्याउन पनि काठमाडौं जानुपर्ने भएकाले विद्यार्थीलाई निकै खर्चिलो पर्छ, उप्रेतीले टेलिफोनमा भने, क्याम्पसले उपकुलपति, रजिस्ट्रार, रेक्टर, परीक्षा नियन्त्रण कार्यालयबाट लिने सामान्य सेवासुविधा लिन पनि कीर्तिपुर नै पुग्नुपर्छ ।विद्यार्थी, प्राध्यापकको सजिलोका लागि परीक्षा नियन्त्रण कार्यालयको क्षेत्रीय कार्यालय ठाउँठाउँमा खोलिएको छ । तर ती कार्यालयले विद्यार्थीको उत्तरपुस्तिका वितरण र संकलनभन्दा बढी काम गर्न सकेका छैनन् । डडेलधुराका लागि अत्तरियामा क्षेत्रीय परीक्षा कार्यालय छ । प्राध्यापकले परीक्षण उत्तरपुस्तिका लिन भने बल्खु नै आउनुपर्छ । काठमाडौं पुगेर काम सकेर फर्कंदा ३४ दिन लाग्छ, उत्तरपुस्तिका लिन, पुर्याउन नै ८१० दिन बित्छ, उनले भने, पनिकाको क्षेत्रीय कार्यालयलाई अधिकार दिइएको छैन, कापीका पोका जम्मा गर्ने र पठाउने मात्र गर्छ, केन्द्रीय कार्यालयबाट सिधै पठाइदियो भने मात्र त्यहाँका अध्यापकले कापी जाँच्न पाउँछन् । परीक्षा सञ्चालनको खर्च भुक्तानी लिनेलगायत अन्य प्रशासनिक कामका लागि पनि केन्द्रीय कार्यालय नै पुग्नुपर्छ । मुलुक संघीयता जाँदा पनि प्रदेशसँग समन्वय गर्न नसकेको उनीहरूले गुनासो गरे ।उच्च शिक्षा अध्ययन गर्नेमध्ये ७६ प्रतिशत विद्यार्थी त्रिविमा पढ्छन् । विश्वविद्यालय अनुदान आयोगको तथ्यांकअनुसार प्रतिविद्यार्थी लागत करिब ७५ हजार छ । क्याम्पसको संख्याअनुसार प्रतिक्याम्पस ३ सय ११ जना विद्यार्थी पढ्छन् । राज्य, विद्यार्थी, अभिभावकको उच्च शिक्षामा ठूलो लगानी देखिन्छ तर त्रिविको स्नातक तहको समग्र विषयको उत्तीर्ण दर निकै न्यून छ । २९ प्रतिशत विद्यार्थीले मात्रै स्नातक तह पूरा गर्ने त्रिवि परीक्षा नियन्त्रण कार्यालयले जनाएको छ । त्यसमा पनि प्राविधिक धारमा विद्यार्थीको आकर्षण अन्त्य कमजोर छ । प्रतिष्ठानको अनुसन्धान प्रतिवदेनअनुसार कर्णाली प्रदेशका ९३ प्रतिशत विद्यार्थी साधारण धारमा भर्ना हुन्छन् भने ७ प्रतिशत विद्यार्थीको पहुँच मात्रै प्राविधिक धारमा छ । राष्ट्रिय शिक्षा नीति २०७६ ले समेत शिक्षा र रोजगारबीच तालमेल हुन नसक्नु, शिक्षित बेरोजगारको संख्या बढ्दै जानु, उच्च शिक्षा प्रतिस्पर्धी, उत्पादनमुखी र अनुसन्धानमूलक हुन नसक्नु, शिक्षामा पर्याप्त लगानी नहुनु, शिक्षाको गुणस्तर अपेक्षित रूपमा न्यून हुनु, विज्ञान तथा प्रविधिमा आधारित शिक्षा र प्राविधिक शिक्षाको पहुँच विस्तार पर्याप्त मात्रामा हुन नसक्नुलाई उच्च शिक्षाको कमजोरीका रूपमा औंल्याएको छ ।"
उपराष्ट्रपतिमा गठबन्धनकै तीन उम्मेदवार,"जसपा अध्यक्ष उपेन्द्र यादवले आफू संसद् छिर्नका लागि पार्टी संसदीय दलका नेता रामसहायप्रसाद यादवलाई उपराष्ट्रपति उम्मेदवार बनाउन चाहेपछि नौदलीय सत्ता गठबन्धनमा विवाद खडा भएको छ । कांग्रेस, माओवादी, एकीकृत समाजवादीसहितको समर्थनमा जसपाले यादव र राष्ट्रिय सभा सांसद प्रमिला यादवलाई उम्मेदवार बनाएको छ । गठबन्धनमै रहेका जनमत, नागरिक उन्मुक्ति र लोसपाले उपराष्ट्रपतिलाई केन्द्रमा राखेर अन्य राजनीतिक मुद्दामा समेत कार्यगत एकताको घोषणा शनिबारै गरिसकेका छन् । तीन दलको सहमतिअनुसार जनमत पार्टीले ममता झालाई उपराष्ट्रपति उम्मेदवार बनाएको छ । चैत ३ मा हुने उपराष्ट्रपति निर्वाचनमा एमालेले पार्टी उपाध्यक्ष अष्टलक्ष्मी शाक्यलाई अघि सारेको छ ।गठबन्धनका नौ दलमध्ये कांग्रेस, माओवादी, एकीकृत समाजवादी र जसपाबीच राष्ट्रपति कांग्रेसलाई दिने र उपराष्ट्रपति जसपालाई दिने गरी तीनबुँदे लिखित सहमति भएको थियो । त्यही सहमतिअनुसार कांग्रेसको प्रस्तावमा रामचन्द्र पौडेल राष्ट्रपतिमा निर्वाचित भइसकेका छन् । जसपाको केन्द्रीय कार्यकारिणी समितिको बिहीबारको बैठकले संसदीय दलका नेता यादवलाई उम्मेदवार बनाउने निर्णय गरेको थियो । यहीबीचमा निर्वाचन आयोगले राष्ट्रपतिमा खसआर्यबाट पुरुष निर्वाचित भइसकेपछि उपराष्ट्रपतिमा फरक समुदायको महिला उम्मेदवार हुनुपर्ने नीतिगत निर्णय लिएपछि जसपाले यादवका अतिरिक्त राष्ट्रिय सभा सदस्य प्रमिला यादवलाई पनि उम्मेदवार बनाएको छ ।आयोगको निर्णयलाई सकारात्मक भन्दै जनमत, नागरिक उन्मुक्ति र लोसपा भने यादवलाई संसद्मा छिर्न नदिने उद्देश्यका साथ अघि बढेका छन् । रामसहायको उम्मेदवारी कायम नभएमा यादव संसद् आउने बाटो बन्द हुनेछ । जसपाले रामसहायको सट्टा प्रमिलालाई नै अघि सारेमा मात्रै गठबन्धनबीच सहमति हुन सक्ने लोसपाका नेता शरतसिंह भण्डारीले बताए । संविधानको भावना, समावेशी सिद्धान्त र लैंगिक समानताको मूल मर्मलाई आत्मसात् गर्ने हो भने उपराष्ट्रपतिमा महिला उम्मेदवार हुनुपर्छ भन्ने मान्यता हो, उनले भने । संविधानको भावना र मर्मअनुसार जसपाले महिलालाई उपराष्ट्रपतिमा अघि सार्ने निर्णय लिएमा गठबन्धनबीच सहमति बन्ने अवस्था छ, भण्डारीले कान्तिपुरसँग भने, संविधानको मर्मविपरीत नै जान खोजिएको हो भने हाम्रो उम्मेदवारी कायम रहन्छ ।जनमत र एमालेले जसपाका पुरुष उम्मेदवार यादवविरुद्ध उजुरीसमेत दिएका छन् । राष्ट्रपतिमा पुरुष निर्वाचित भएपछि उपराष्ट्रपति महिला हुनुपर्ने माग राखेर जनमत र एमालेले उजुरी दिएका हुन् । आफ्नो उम्मेदवारलाई सघाउने र अरू मुद्दामा सहकार्य गर्ने गरी तीन पार्टीबीच कार्यगत एकता गर्ने सहमति भएको जनमतका अध्यक्ष सीके राउतले बताए । उनका अनुसार नागरिकता ऐन जारी, राजबन्दीको मुद्दा फिर्ता, पूर्वसहमति कार्यान्वयन र उपराष्ट्रपतिमा जनमतको उम्मेदवारलाई सघाउने गरी तीन दलबीच कार्यगत एकता भएको हो । तीन पार्टीबीच आपसी समझदारीका आधारमा अघि बढ्ने सहमति भएको छ, उनले भने, हाम्रो उम्मेदवारमा सत्ता गठबन्धनमा आइतबारको बैठकमा सहमति भएन भने मित्रवत् प्रतिस्पर्धा हुन्छ । उम्मेदवारी फिर्ता हुँदैन ।जसपा प्रवक्ता मनीष सुमनले निर्वाचन आयोगले संविधानको व्यवस्थाअनुसार निर्णय लिएमा रामसहाय नै उम्मेदवार हुने बताए । संविधानको व्यवस्थाविपरीत प्रमुख निर्वाचन आयुक्त दिनेश थपलियाले त्रास मच्चाएको आरोप लगाउँदै जसपाले दुईवटा उम्मेदवार अघि सारेको उनले बताए । थपलियाजीको त्रासले हामीले सावधानीपूर्वक प्रमिलाजीलाई पनि उम्मेदवार बनाएका हौं, अहिले रामसहायजीको विपक्षमा उजुरबाजुर परेका छन्, अन्तिम नामावली प्रकाशित हुने बेलासम्म उहाँको स्थिति थाहा हुन्छ, त्यसपछि गठबन्धनका तर्फबाट एउटै उम्मेदवार हुन्छ, सुमनले भने, रामसहायजीको नाम कायम रहने स्थितिमा पार्टीका तर्फबाट उहाँ नै उम्मेदवार हुनुहुनेछ ।राष्ट्रपति निर्वाचनमा बनेको नौदलीय गठबन्धनको बैठकमा यादवले आफू संसद्मा आउनका लागि उपराष्ट्रपति आफ्नो पार्टीलाई दिन विशेष आग्रह गर्दै आएका थिए । त्यसअघि उपराष्ट्रपतिमा माओवादीको दाबी थियो । यादवलाई संसद् आउने बाटो खोलिदिनकै लागि जसपालाई उपराष्ट्रपति दिने समझदारी गठबन्धन दलबीच भएको कांग्रेसका एक नेताले बताए ।बारा२ बाट निर्वाचित रामसहाय उपराष्ट्रपति बनेमा उक्त क्षेत्रमा हुने उपनिर्वाचनबाट अध्यक्ष यादव संसद् छिर्न खोजेका छन् । उनी गएको निर्वाचनमा सप्तरी२ बाट जनमत पार्टीका अध्यक्ष राउतसँग पराजित भएका थिए । यादवलाई संसद् छिर्न नदिनका लागि नै एकाएक तीन दलबीच कार्यगत एकता भएको हो, जसपा सांसद प्रदीप यादवले भने, गठबन्धनमा रहेपछि गठबन्धनको धर्म निर्वाह गर्नुपर्छ । गर्नुभएन भने गठबन्धनमा बस्ने इच्छा छैन भन्ने कुरा हामी बुझ्छौं । अहिले जे भइरहेको छ, यो कतैबाट सञ्चालित हो कि भन्ने शंका छ ।लोसपा नेता भण्डारीले कसैलाई निषेधका लागि नभएर संविधानको मर्म र भावनाअनुसार महिला उपराष्ट्रपति बन्नुपर्छ भन्ने मान्यता राखिएको बताए । रामसहायप्रसाद यादवविरुद्ध परेको उजुरीमा राष्ट्रपति पदमा खसआर्य समुदायको पुरुष उम्मेदवार निर्वाचित भएकाले उपराष्ट्रपति पदमा पुरुष उम्मेदवार हुन नसक्ने व्यहोरा रहेको निर्वाचन अधिकृत महेश शर्मा पौडेलले बताए । यादवको उम्मेदवारी कानुनविपरीत रहेको एमालेको दाबी छ । राष्ट्रपतिमा खसआर्य पुरुष निर्वाचित भइसकेको अवस्थामा उपराष्ट्रपति पदमा खसआर्य समुदायको पुरुषबाहेक मात्रै उम्मेदवार हुन सक्छ, एमालेको उजुरीमा भनिएको छ, राष्ट्रपति र उपराष्ट्रपति दुवै पदमा पुरुष निर्वाचित हुने परिकल्पना संविधानले गरेको होइन । संविधान, कानुन र समावेशीकरणको सिद्धान्तअनुरूप उपराष्ट्रपतिमा महिला अनिवार्य हुनुपर्ने एमालेको तर्क छ । विगतका दुवै निर्वाचनमा स्थापित अभ्यास र संविधानको व्यवस्थालाई बेवास्ता गरेर यादवको उम्मेदवारी परेको एमालेको ठहर छ । पुरुषबाहेक महिला अयोग्य र असक्षम हुन्छन् भन्ने मान्यतालाई बलपूर्वक स्थापित गर्ने हुँदा संवैधानिक, कानुनी व्यवस्था र निर्वाचन आयोगले शुक्रबार गरेको निर्णयका आधारमा उहाँको उम्मेदवारी खारेजी गरिपाऊँ, उजुरीमा छ ।जनमतले यादवको उम्मेदवारी संविधान र कानुनले अयोग्य रहेको दाबी गरेको छ । संविधानले राज्यका हरेक निकायमा महिलाको समानुपातिक प्रतिनिधित्वको सुनिश्चितता गरेको छ, जनमतको उजुरीमा भनिएको छ, राष्ट्रपति तथा उपराष्ट्रपतिमध्ये एक महिला नै अनिवार्य हुनुपर्ने संवैधानिक र कानुनी मूलमर्म हो । उपराष्ट्रपतिको उम्मेदवारी मनोनयन गर्नुभएका जसपाका रामसहायप्रसाद यादवको लिंग पुरुष भएकाले संविधान र कानुनबमोजिम अयोग्य भएको हुँदा उम्मेदवारी रद्द गरी महिलाको उम्मेदवारीलाई मात्रै मान्यता दिलाइपाऊँ ।निर्वाचन कार्यक्रमअनुसार शनिबार उम्मेदवारी दर्ता, नामावली प्रकाशन र उम्मेदवारविरुद्ध उजुरी दर्ता दिने कार्यक्रम निर्धारण गरिएको थियो । उजुरीविरुद्ध जाँचबुझ गरी आइतबार १२ बजेभित्र निर्णय हुने पौडेलले बताए । कार्यालयले गरेको निर्णयका आधारमा एउटा पक्ष सर्वोच्च अदालत जान सक्ने अनुमान गरिएको छ ।संविधानको धारा ७० मा राष्ट्रपति र उपराष्ट्रपति फरक लिंग वा फरक समुदायको हुनुपर्ने प्रावधान छ । त्यस्तै, राष्ट्रपति तथा उपराष्ट्रपतिको निर्वाचनसम्बन्धी ऐन, २०७४ को दफा १६ को उपदफा ५ मा उपराष्ट्रपति पदका लागि उम्मेदवार मनोनयन गर्दा राष्ट्रपति पदमा निर्वाचित व्यक्ति जुन लिंग वा समुदायको हो, सोभन्दा फरक लिंग वा समुदायको व्यक्तिलाई मनोनयन गर्नॅपर्नेछ भन्ने व्यवस्था छ । निर्वाचन आयोगले शुक्रबार निर्वाचन अधिकृतको कार्यालयलाई महिलाको मात्रै उम्मेदवारी दर्ता गर्नु भन्ने निर्देशन दिन सकेको थिएन तर महिलालाई प्राथमिकता दिनु भन्ने आशयको निर्देशन कार्यालयलाई पठाएको थियो ।आयोगले उपराष्ट्रपति पदको मनोनयन दर्ता गर्दा लिंगको हकमा महिला वा अन्य लिंगबाट वा समुदायको हकमा दलित, आदिवासी जनजाति, मधेशी, थारू वा मुस्लिम समुदायबाट नेपालको संविधान र राष्ट्रपति तथा उपराष्ट्रपतिको निर्वाचन ऐन, २०७४ बमोजिम योग्यता पुगेको व्यक्तिहरूको मनोनयनपत्र दर्ता गर्न निर्वाचन अधिकृतलाई निर्देशन दिने निर्णय गरेको थियो ।सत्ता गठबन्धनभित्र दुई उम्मेदवार भए पनि मुख्य चार दल जसपाले प्रस्ताव गर्ने उम्मेदवारको पक्षमा रहेकाले उपराष्ट्रपति चुनिन आवश्यक बहुमत पुग्ने देखिन्छ । ५२ हजार ६ सय २८ मतभारमा निर्वाचन हुन २६ हजार ३ सय १५ मतभार आवश्यक पर्नेमा चार पार्टीको मात्रै मतभार २८ हजार ९ सय ५६ छ । नागरिक उन्मुक्ति, लोसपा र जनमतको मतभार ३ हजार १ सय ५ रहेको छ । एमालेको मतभार १५ हजार ३ सय ९१ छ ।"
थप १० गिद्धलाई खुला आकाश,"(नवलपुर)चितवन राष्ट्रिय निकुञ्जको कसरा प्रजनन केन्द्रमा हुर्काइएका गिद्ध छाड्ने ठाउँ हो जटायु रेस्टुरेन्ट । कावासोती७ स्थित नमुना मध्यवर्ती सामुदायिक वनमा उक्त रेस्टुरेन्ट छ । प्रजनन केन्द्रमा हुर्काइएका १० वटा गिद्ध शनिबार यहाँको जंगलमा छाडिएको छ । ती सबै गिद्धमा सेटेलाइट ट्याग लगाइएको छ । ट्यागले गिद्ध कहाँ र कति टाढा पुगेका छन् भन्ने जानकारी दिन्छ ।संरक्षणकर्मी र स्थानीयको रोहबरमा शनिबार गिद्ध छोडिएको हो । यसरी गिद्धलाई प्राकृतिक वातावरणमा छाडेको यहाँ सातौं पटक भएको छ । शनिबार छाडिएका सबै गिद्ध डंगर प्रजातिका हुन् । प्रजनन केन्द्रमा हुर्काइएका र त्यही जन्मेकासमेत गरेर हालसम्म छाडिएका गिद्धको संख्या ६९ पुगेको छ । मरेका चौपाया ल्याएर गिद्धको आहाराका लागि जटायु रेस्टुरेन्टमा छाडिन्छ । आहारा पाउने भएका कारण रेस्टुरेन्टमा गिद्धका बथान आउँछन् । गत माघ १९ मा रेस्टुरेन्टमा एकैपटक ४ सय ६५ गिद्ध आहाराका लागि आएका थिए । यहाँको गिद्ध संरक्षण योजना हेर्न पर्यटक समेत आउने गरेका छन् । रेस्टुरेन्टको जाली भित्रबाहिर सिनो र पानी व्यवस्था गरिएको छ । रेस्टुरेन्ट बाहिर गोठमा चौपाया पालन छ । यहाँ ल्याइएका बूढा चौपाया मरेपछि गिद्धलाई आहाराका लागि दिने गरिएको छ । गाउँघरमा मरेका चौपाया पनि गिद्धलाई दिन ल्याउने गरिएको छ । अति संकटापन्न अवस्थामा रहेको डंगर जातको गिद्धको संख्या बढाउन सरकारले दातृ निकायको सहयोगमा विभिन्न कार्यक्रम गर्दै आएको छ । चितवन निकुञ्जका प्रमुख संरक्षण अधिकृत हरिभद्र आचार्यले स्थानीय सहभागितामा सञ्चालित जटायु रेस्टुरेन्टले गिद्धको संख्या बढाउन ठूलो मद्दत गरेको बताए । स्थानीयको सहयोगमा हुने संरक्षण टिकाउ र जीविकोपार्जनमा सहयोगी हुने देखिएको उनको भनाइ छ । नियन्त्रित अवस्थामा हुर्काएर प्राकृतिक वातावरणमा बाँच्न छाडिने गिद्धको गणना गर्न ढाड र खुट्टामा सेटेलाइट ट्याग लगाइने संरक्षणकर्मी डीबी चौधरी बताउँछन् । खुट्टामा नम्बर र ढाडमा सेटलाइट ट्याग लगाइएको छ, उनले भने, यहाँबाट छाडिएका गिद्ध कहाँ र कुन अवस्थामा छन् दैनिक निगरानी गरिन्छ ।लोपोन्मुख गिद्धको संरक्षण गरेर संख्या बढाउन भन्दै २०६३ भदौमा कावासोतीको पिठौलीस्थित सामुदायिक वनमा स्थानीय सहभागितामा गिद्ध रेस्टुरेन्ट सुरु गरिएको हो । यहाँ २०६५ देखि रेस्टुरेन्टको प्रयोग सफल मानिएको छ । संरक्षणकर्मीहरूका अनुसार नेपालमा हालसम्म नौ प्रजातिका गिद्ध पाइएको रेकर्ड छ, संख्या १५ हजार हाराहारी रहेको अनुमान छ । कावासोती आसपासमा ८ प्रकारका गिद्ध देखिएका छन् । सुनसरी, कास्की, लुम्बिनी, दाङका दुई स्थानसँगै कैलालीमा जटायु रेस्टुरेन्ट छन् ।"
सी झन् शक्तिशाली,"सीको वैदेशिक नीति कसरी अघि बढ्छ भन्ने विषय अमेरिकासँग चीनको सम्बन्धले निर्धारण गर्नेछ । दोस्रो कार्यकालमा सीको विदेश नीति मुखर भएको आएको छ । अमेरिकाले पनि एसियाका क्षेत्रीय शक्तिहरूको साथ लिएर विभिन्न गठबन्धन निर्माण गर्न थालेको छ । कतिपय अमेरिकी सैनिक अधिकारीहरूले राष्ट्रपति सीको यही कार्यकालभित्र दुवै देशबीच सैन्य टकरावसम्मको अवस्था आउन सक्ने सम्भावना आकलन गरिरहेका छन् । चीनले पछिल्लो ५ दशकमा प्राप्त गरेको सफलतापछि सोभियत संघको पतनपछि अमेरिकाको एक ध्रुवीय विश्वलाई चीनले चुनौती दिँदै आएको छ । अमेरिका र चीन दुवैले आफ्नो रक्षा बजेट बढाएका छन् । युद्धको तयारी अवस्थालाई झनै मजबुत बनाएका छन् । चीन र अमेरिकाका दस्तावेजहरूमा एकले अर्कोमाथि तनाव बढाउँदै लगेको आरोप लगाउने गरेका छन् । विभिन्न क्षेत्रमा बेइजिङ र वासिङ्टनले प्रतिबन्धको घोषणा गर्न थालेका छन् । हालै अमेरिकामा संसद्मा प्रस्तुत गरिएको सुरक्षा चुनौतीसम्बन्धी प्रतिवेदनमा चीनलाई प्रमुख चुनौतीको रूपमा चित्रण गरिएको छ । सिग्देलले यसको धेरै असर एसिया प्रशान्त क्षेत्रमा पर्ने बताउँछन् । चीनले आफ्नो ब्याक यार्ड सम्झिँदै आएको यस क्षेत्रमा अमेरिका लामो समयसम्म शक्तिको रूपमा रहँदै आएको छ । अहिलेदेखि तयारी नगर्ने हो भने चीनलाई रोक्न सकिँदैन भन्ने धारणा अमेरिकामा निकै देखिन्छ । एसियामा भएका आफ्नो सैनिक शक्ति र हतियारहरूलाई तम्तयार अवस्थामा राख्नुपर्छ भन्ने देखिन्छ, सिग्देलले भन्छन् । यसमा ताइवानको यथास्थितिको अवस्थामा कस्तो हुन्छ भन्ने विषयले निर्धारण गर्ने उनको तर्क छ । बेइजिङले ताइवानमाथि आफ्नो सार्वभौमिकताको दाबी गर्छ । एकीकरण चिनियाँ कम्युनिस्ट पार्टीको प्राथमिकतामा छ । आफूलाई स्वतन्त्र घोषणा गरे ताइवानलाई बल प्रयोग गर्ने चेतावनी चीनले दिँदै आएको छ । अमेरिका भने ताइवानको यथास्थितिमा परिवर्तन गर्नु हुँदैन भन्दै आएको छ । अमेरिका र अन्य क्षेत्रीय शक्तिहरू चीनको बढ्दो शक्तिसँग त्रर्सिएका देखिन्छन् । जसको चीनलाई लक्षित गर्दै गठबन्धनहरू निर्माण गर्न थालेका छन् । चीन एक प्रकारको एक्लिँदै गएको पनि छ । पश्चिमा विश्व भनिने युरोप र उत्तर अमेरिका मात्रै नभएर जापानले चीनबाट सुरक्षाको खतरालाई महसुस गरेर आफ्नो सैन्य शक्तिलाई झनै मजबुत गर्दै लगेको छ, उपाध्यायले भने । चीनलाई लक्षित गर्दै अमेरिका, बेलायत र अस्ट्रेलियाको सैनिक गठबन्धन छ । त्यसैगरी अमेरिका, जापान, अस्ट्रेलिया र भारतको पनि अर्को शक्ति गठबन्धन छ । एसियाको शक्तिको रूपमा उदाउँदै गरेको दक्षिण कोरिया पनि पश्चिमा मुलुकहरूको साझेदार नै हो । रुसयुक्रेन युद्ध कसरी टुंगो लाग्छ भन्नेमा चीनको आगामी रणनीति प्रस्ट हुँदै जाने उपाध्यायको धारणा छ । रुसले चीनलाई के इम्प्रेसन दिएको थियो भने युक्रेनले तुरुन्तै आत्मसमर्पण गर्छ भन्ने थियो । एक वर्ष भइसक्यो युक्रेनले घुँडा टेकेको छैन, उनी भन्छन्, त्यसमा चीनले कसरी हेर्छ भन्ने महत्त्वपूर्ण छ । रुसलाई पूरै समर्थन गर्छु भन्यो भने अथवा युक्रेनको युद्ध निकै लामो समयसम्म चल्यो हामीले सोचेको जस्तो भएन भनेर रुससँग दूरी बढाउँदै लग्यो भने त्यसले बेइजिङको नीतिमा फेरबदल गर्नेछ । २०२२ फेब्रुअरीमा युक्रेनमाथि आक्रमण गर्नुअघि बेइजिङमा भएको शीतकालीन ओलम्पिकको उद्घाटन कार्यक्रममा रुसी राष्ट्रपति भ्लादिमिर पुटिन सहभागी भएका थिए । कतिपयले त्यसै समयमा दुवै नेताहरूबीच युक्रेन युद्धको विषयमा छलफल भएको बताउँदै आएका छन् । उपाध्याय र सिग्देल दुवै चीनले लिने नीतिले आगामी दिनमा नेपालसहित दक्षिण एसियाका देशहरू प्रभावित हुने बताउँछन् । दक्षिण एसियाको सबै मुलुकहरू कमबेसी होला तर सबै प्रजातान्त्रिक नै छन् । तर अहिले चीन भनेको पचास वा साठीको दशकको चीन रहेन । अहिले विश्वको दोस्रो ठूलो अर्थतन्त्र भएको छ । आफ्नो राजनीतिक र शासकीय स्वरुप चाह्यो भने दक्षिण एसियामा टेक्टोनिक सिफ्ट हुन्छ, उपाध्यायले भने, माओले आँटै गरे पनि अर्थतन्त्र कमजोर थियो । अहिले शक्तिशाली भएको चीनले चाहेमा ठूलो हलचल हुन्छ ।२०२२ मा भारत र चीनबीच सीमा क्षेत्रमा झपड भएको थियो । दुवै देशबीच हालसम्म सीमाकंन भएको छैन । जसले दुवै देशबीच तनाव उत्पन्न गराउने गरेको छ । जसको असर नेपालसहितको देशमा पर्ने गर्छ । चीनले अन्य देशबाट एक्लिएर दक्षिण एसियालाई राम्रोसँग सहयोग गर्छु भनेर आउने हो कि ? सीको दोस्रो कार्यकालमा मुखर हुँदै आएको विदेश नीति तेस्रो कार्यकालमा झनै मजबुत भएर जाने देखिन्छ, उनले भने, चीनले म शक्ति भएर जान्छु भनेको आयो भने हाम्रो प्रजातान्त्रिक शासन व्यवस्थामा खलखल हुन सक्छ । माओले आफ्नो क्रान्तिलाई निर्यात नै गरेका थिए । सीले अहिलेसम्म आक्रमक रूपमा राजनीति निर्यात गरेका छैनन् ।सिग्देलले पछिल्लो समयमा चीनसँग सीमा जोडिएको क्षेत्रमा अमेरिका आफ्ना कूटनीतिलाई राम्रोसँग सञ्चालन गरेको बताउँछन् । पछिल्लो समयमा अमेरिकाले राम्रोसँग कूटनीति गरेको देखिन्छ । नेपाल र फिलिपिन्समा त्यसको असर देखियो पनि, सिग्देलले भने, छिमेका अमेरिकी प्रभाव चीनले रुचाएको विषय होइन । अमेरिका प्रभाव ज्यादै बढ्यो भने तिब्बतको पक्षमा कस्तो नीति लिन्छ भन्ने डर छ ।"
त्रिवि पुनःसंरचना कहिले ?,"'खाकाअनुसार अघि बढ्न केन्द्र र प्रदेश सरकार तयार हुनुपर्छ' शिवलाल भुसालरेक्टर तथा त्रिवि पुनःसंरचना कार्यदल संयोजक त्रिभुवन विश्वविद्यालय साह्रै नै ठूलो भयो । सम्हाल्नै नसक्ने अवस्था छ । सम्बन्धन पाउने कलेज धेरै भए । चुस्तदुरुस्त बनाउन विश्वविद्यालयलाई प्रादेशिक संरचनामा लैजानुपर्छ भन्ने कुरा अलि पुरानै हो । देशभर विश्वविद्यालय स्थापना हुँदा पनि त्रिविमा विद्यार्थीको भार खासै घट्न सकेको छैन । प्रत्येक प्रदेशमा त्रिविको प्रादेशिक विश्वविद्यालय बनाउने र केन्द्रमा सबैलाई समेट्ने गरी अनुसन्धानात्मक त्रिवि बनाउने अवधारणा अघि सारिएको हो । संकाय प्रणालीबाट स्कुल मोडलमा जाने अर्को खाका हो । यो मोडलमा जाँदा संकाय, विषयहरू संयोजन गरौं भनिएको छ । अधिकार पनि तलसम्म पुग्ने थियो । प्रदेशमा त्रिवि खोल्न विश्वविद्यालयस्तरका आंगिक क्याम्पस छन् । तिनैलाई विस्तार गर्न सकिन्छ । प्रदेशमा रहने सबैलाई समेट्न केन्द्रमा अनुसन्धान केन्द्र मोडलको विश्वविद्यालय सञ्चालन हुने थियो ।पुनःसंरचनाको खाका त तयार भयो । तर विश्वविद्यालय एक्लैले गर्न सक्ने कुरा भएन । प्रदेश सरकारहरूले भटाभट बोर्डिङ स्कुल खुलेजस्तो विश्वविद्यालय खोलिरहेका छन् । हाम्रो खाकाअनुसार अघि बढ्न केन्द्र र प्रदेश सरकार तयार हुनुपर्यो । त्रिविले मात्र आँटेर जान सक्ने अवस्था छैन । खाकाअनुसार अघि बढ्न र कार्यान्वयन गर्न शिक्षा मन्त्रालयलाई संयोजन गरिदिन आग्रह गरेका छौं । अघिल्लो सरकारका प्रधानमन्त्री (केपी शर्मा ओली) लाई हाम्रो खाका प्रस्तुतीकरण गरेर सुनाएका थियौं । त्यसपछि अघि बढ्छ कि भन्ने आशा थियो तर सरकार परिवर्तन भएपछि रोकिएर बसेको छ । पछिल्लो समय प्रधानमन्त्री, शिक्षामन्त्री परिवर्तन भइरहने भएकाले हाम्रो कुरा सरकारसम्म पुर्याउन सकिएको छैन । राजनीतिक अस्थिरताको असर परेको छ । पुनःसंरचनाको खाका शिक्षा मन्त्रालयसम्म पुगे पनि कुनै निर्णय हुन सकेको छैन ।"
स्ववियु उम्मेदवारी दर्ता,"काठमाडौं (कास) त्रिभुवन विश्वविद्यालय (त्रिवि) अन्तर्गतका क्याम्पसमा चौध वर्षपछि हुन लागेको स्ववियु निर्वाचनमा विद्यार्थीहरूको उल्लासमय सहभागिता देखिएको छ । सार्वजनिक बिदाको दिन भए पनि शनिबार देशभरका क्याम्पस उम्मेदवारी दर्ताका लागि खुलेका थिए । हजारौं विद्यार्थी, अध्यापक र कर्मचारी स्ववियु निर्वाचनको काममा दिनभर व्यस्त रहे । क्याम्पस प्रमुखहरूका अनुसार राति अबेरसम्म प्रत्यक्ष र समानुपातिकतर्फ उम्मेदवारी दर्ताको काम गरिएको थियो । निर्वाचनलाई लक्षित गरी क्याम्पस परिसरमा प्रहरी परिचालन गरिएको थियो । स्ववियु निर्वाचन केन्द्रीय अनुगमन समितिका सदस्यसचिव पशुपति अधिकारीले उत्साहजनक रूपमा उम्मेदवारी दर्ता भएको प्रतिक्रिया दिए ।करिब ५० वटा आंगिक क्याम्पसमा निर्वाचन समितिले तोकेकै समयमा उम्मेदवारी दर्ताको काम सकिएको थियो भने सातवटामा राति अबेरसम्म दर्ताको काम गरिएको थियो । कीर्तिपुर, मीनभवनलगायत क्याम्पसमा राति अबेरसम्म उम्मेदवारी टुंगो लगाइएको हो । गोरखा क्याम्पस र धनकुटा बहुमुखी क्याम्पसमा भने सभापतिलगायत पदाधिकारी निर्विरोध निर्वाचित भएको समितिले जनाएको छ । गोरखामा अखिल क्रान्तिकारी र धनकुटामा अनेरास्ववियुका उम्मेदवार निर्वाचित भएका हुन् ।पोखराको पृथ्वीनारायण, काठमाडौंको त्रिचन्द्र र कीर्तिपुरको आयुर्वेद क्याम्पसमा भर्ना विवादका कारण मनोनयन दर्ताको प्रक्रिया सुरु हुन सकेको छैन । यी क्याम्पसमा विभिन्न विद्यार्थी संगठनले तालाबन्दी गरेका छन् । यसबाहेक देशभरका सामुदायिक क्याम्पसमा पनि उम्मेदवारी दर्ता सकिएको अधिकारीले बताए । १०१२ वटा सामुदायिकमा निर्विरोध निर्वाचित भएको रिपोर्ट आएको छ, विवरण संकलन जारी छ, उनले भने । डोल्पा, धादिङ, रुकुम, गोरखा, सिन्धुपाल्चोक र पाँचथर जिल्लाका केही सामुदायिक क्याम्पसमा स्ववियु पदाधिकारी निर्विरोध चयन भएको समितिले जनाएको छ । देशभर त्रिविका ५ सय २३ सामुदायिक क्याम्पस छन् । त्रिविको विद्यार्थी कल्याण तथा खेलकुद परिषद्ले चैत ५ मा स्ववियु निर्वाचन गर्न ६२ आंगिकसहित सबै क्याम्पसलाई निर्देशन दिएको थियो ।मिश्रित निर्वाचन प्रणाली (प्रत्यक्ष र समानुपातिक) बाट स्ववियु चयन गर्ने व्यवस्था छ । अध्यक्ष, सचिव, कोषाध्यक्ष र केही सदस्य प्रत्यक्षबाट चयन हुन्छन् भने उपाध्यक्ष, सहसचिवसहित केही सदस्य समानुपातिक निर्वाचन प्रणालीबाट निर्वाचित हुन्छन् । क्याम्पसको विद्यार्थी संख्याअनुसार ११ देखि २१ सदस्यीय स्ववियु रहने व्यवस्था छ । रत्नराज्यलक्ष्मी क्याम्पस प्रदर्शनीमार्ग उम्मेदवारी दर्ताका क्रममा शनिबार दुई विद्यार्थी समूहबीच झडप भएको थियो । एकीकृत समाजवादीनिकट विद्यार्थीले एमालेनिकट अनेरास्ववियुका विद्यार्थीमाथि खुकुरी हानेको आरोप छ । अनेरास्ववियुका इकाइ अध्यक्ष लोकेश खड्काले आफ्ना तीन जना साथी घाइते भएको जनाए । एकीकृत समाजवादीनिकट अखिलका अध्यक्ष सुदेश पराजुलीले क्याम्पस प्रमुख र निर्वाचन अधिकृत मिलेर फर्जी विद्यार्थी भर्ना गरेकाले विवाद भएको बताए । काठमाडौंका २२ आंगिकमध्ये २० क्याम्पसमा उम्मेदवारी दर्ता भएको निर्वाचन समितिले जनाएको छ । दलमा आबद्ध नभएका स्वतन्त्र विद्यार्थीले समूह बनाएर उम्मेदवारी दिएको क्याम्पसहरूले जनाएका छन् । आइतबार उम्मेदवारको नामावलीउपर दाबीविरोध गर्ने, छानबिन गरी नामावली सार्वजनिक गर्ने समयतालिका तोकिएको छ । उम्मेदवारी फिर्ता लिने समय सकिएपछि सोमबार अन्तिम नामावली सार्वजनिक गरेर प्रचारप्रसारको समय सुरु हुनेछ । निर्वाचनमा उम्मेदवार बन्न २८ वर्षे उमेरहद लागू गरिएको छ । उम्मेदवारको अन्तिम नामावली प्रकाशित भएपछि मात्रै प्रचारप्रसार गर्न पाइने निर्वाचन निर्देशिकामा उल्लेख छ ।"
कोरियाले रोक्यो मौसमी कामदार,"(काठमाडौं) दक्षिण कोरियाले तीनदेखि ६ महिनासम्मका लागि नेपालसहितका स्रोत देशबाट मौसमी कामदार लैजान रोक लगाएको छ । उच्च लागत तिरेर गएका कामदारहरू गैरकानुनी हैसियतमा बस्ने क्रम बढेपछि छोटो समयका लागि कामदार ल्याउने नीतिमा पुनर्विचार गर्दै कोरिया सरकारले तत्काल मौसमी कामदार ल्याउन स्थगन गरेको हो ।सोलस्थित नेपाली दूतावासका उपप्रमुख पुष्पराज भट्टराईका अनुसार मौसमी कामदारको भर्ना प्रक्रिया तत्काल सुचारु हुने सम्भावना छैन । मौसमी कामदारले कुनै पक्षलाई पनि लाभ हुने अवस्था देखिएन । चर्को शुल्क तिरेर आएका कामदार नफर्किने देखियो । अहिले कोरिया सरकार अहिले यसप्रति सकारात्मक छैन, भट्टराईले कान्तिपुरसँग भने ।कोरियाको स्थानीय तहले नेपालको स्थानीय तहसँग सिधै सम्झौता गरेर मौसमी कामदार ल्याउन सक्ने नीति लिएको थियो । उक्त प्रक्रियाअनुसार कोरियाका केही स्थानीय तहले नेपालका विभिन्न पालिकाबाट करिब १ हजार ५ सय कामदार पनि लगेको थियो । त्यसरी गएका कामदारहरू कोरिया पुग्नेबित्तिकै भाग्ने अवस्था देखा पर्न थालेको कोरियाको श्रम काउन्सेलरको जिम्मेवारी पूरा गरी फर्किएकी उपसचिव रमा भट्टराईले बताइन् । नेपालबाट मौसमी कामदारको रूपमा १५ सय जना पुगेको अभिलेख कोरिया सरकारसँग छ । उनीहरू कुन भिसामा गए भन्ने विवरण हामीसँग छैन । त्यसरी गएकाहरू काम सकेपछि नेपाल फर्किएका छैनन् । कोरियाले पक्राउ गरी डिपोर्ट गर्नुपर्ने परिस्थिति सिर्जना भयो, वैदेशिक रोजगार बोर्डकी निर्देशक भट्टराईले भनिन्, यसबारे मैले कोरिया हुँदै श्रम मन्त्रालयमा प्रतिवेदन पठाएकी थिएँ । स्थानीय तहबाट नै कोरियामा मौसमी कामदार पठाउन मिल्ने भएपछि शक्ति समूह को दबाबमा तत्कालीन श्रम, रोजगार तथा सामाजिक सुरक्षामन्त्री शेरबहादुर कुँवरले मौसमी कामदार निर्देशिका जारी गराएका थिए । उक्त निर्देशिकाअनुसार मौसमी कामदार चाहिने रोजगारदाताले कोरियास्थित नेपाली दूतावासबाट मागपत्र प्रमाणीकरण गर्नुपर्ने बाध्यकारी नियम छ । निर्देशिका जारी भएपछि मागपत्र प्रमाणीकरण गराउनका लागि नेपाली दूतावासमा कुनै रोजगारदाता नआएको उप्रमुख भट्टराईले बताए । दूतावासबाट मागपत्र प्रमाणीकरण नभएपछि नेपालमा भने दलालहरूले मौसमी कामदारमा पठाइदिने भन्दै जनही १० लाख रुपैयाँसम्म रकम उठाउन थालिएको छ । २०२२ मा दक्षिण कोरियामा नेपालबाट १२ हजार ७ सय ३६ जना गएका हुन् । यसमा कृषि क्षेत्रका लागि मात्रै ४ हजार ६ सय २ जना गएका थिए । चालु वर्ष २०२३ का लागि कृषि क्षेत्रमा जान छनोटको सीप परीक्षाका लागि २६ हजार ८ सय ७६ जना आवेदक छन् । उनीहरूको परीक्षाको तालिका आगामी मार्च ७ देखि अप्रिल २६ सम्म तोकिएको छ । मौसमी कामदारको नीतिले एक दशकदेखि व्यवस्थित रूपमा चलिरहेको रोजगार अनुमति प्रणाली (ईपीएस) लाई धक्का पुगेको भट्टराईले बताए । कृषिका लागि चाहिने कामदार ईपीएसबाट नै आइरहेको छ । कामदारका लागि ईपीएस प्रणाली नै उपयुक्त देखिन्छ, उनले भने । ईपीएस प्रणालीअनुसार नेपालबाट पछिल्लो चार वर्षमा मात्रै ७ हजार १० जना कोरियाको कृषि तथा पशुपालन क्षेत्रमा गएका थिए । जसमा पुरुष ५ हजार ४ सय ९१ जना र महिला १ हजार ५ सय १९ जना छन् ।ईपीएस प्रणालीबाट कृषि क्षेत्रमा पुगेका कामदारहरूको त बिदा, ओभरटाइम र क्षतिपूर्तिको मामिलामा समस्या देखिन्छ । उज्यालो भएदेखि अँध्यारो भएसम्म निरन्तर काम गर्नुपर्छ । झन् मौसमी कामदारहरूको त ठूलो समस्या आउँछ, पूर्व श्रम काउन्सेलर भट्टराईले भनिन् । उनका अनुसार मौसमी कामदारसम्बन्धी निर्देशिकाले व्यवस्था गरेअनुसार सेवा शुल्क, बिमालगायत रोजगारदाताले तिर्ने अवस्था छैन । निर्देशिकाअनुसार प्रवेषाज्ञा लिँदा लाग्ने शुल्क तथा कामदार पठाउँदा लाग्ने अन्य शुल्क रोजगारदाताले बेहोर्ने सुनिश्चित गर्नुपर्छ । नेपालबाट कामदार छनोट गरी सम्बन्धित मुलुकमा नपुग्दासम्म कामदारले कुनै शुल्क बुझाउनु नपर्ने तथा मौसमी रोजगारको अवधि समाप्त भएपछि रोजगारदाताको खर्चमा स्वदेश फर्काउने कुराको प्रत्याभूति गर्नुपर्छ । यत्रो खर्च गरेर रोजगारादाताले कामदार लैजाने अवस्था देखिन्न । आफैं खर्च गरेर गएका कामदार ६ महिनामा नै फर्किने हुन्न, उनले भनिन्, तलब तथा सेवासुविधा पनि सुनिश्चित छैन । अर्कोतर्फ कोरिया सरकारले बढाएको तलब मौसमी कामदारको हकमा लागू हुँदैन । नयाँ वर्षदेखि ईपीएसमार्फत् दक्षिण कोरिया आएका कामदारको मासिक न्यूनतम तलब २० लाख १० हजार ५ सय ८० (दुई लाख रुपैयाँ) तोकिएको छ । तर, यो तलब पाँच जनाभन्दा कम कामदार भएका कम्पनीको हकमा भने लागू हँदैन । कोरियामा कृषि क्षेत्रमा काम गर्ने प्रायः कम्पनीको कामदार पाँच जनाभन्दा कम छन् । कम कामदार भएको कम्पनीमा ओभरटाइम गरे पनि थप पैसा पाउँदैनन् । कोरियाली श्रम कानुनअनुसार पाँच जनाभन्दा कम कामदार भएको कम्पनीहरूले न्यूनतम ज्याला ९ हजार ६ सय २० वनमै कामदारलाई काम लगाउने छुट छ ।कोरियामा ३५ हजारभन्दा बढी नेपाली कामदार छन् । श्रम मन्त्रालयले पनि ईपीएस प्रणालीबाटै नै कामदार पठाउने पक्षमा छ । यो प्रणालीबाट २०२३ मा मात्रै नेपालबाट ४० हजार नेपाली कामदार लैजाने योजनामा रहेको कोरियाका श्रम तथा रोजगार उपमन्त्री पार्क जोङपिलले श्रम, रोजगार तथा सामाजिक सुरक्षा सचिव एकनारायण अर्याललाई जानकारी दिएका थिए । नेपालबाट एकै वर्षभित्र निर्माण, उत्पादन र कृषि क्षेत्रमा ४० हजार नेपाली ल्याउँछौं, हालै सिंगापुरमा भएको द्विपक्षीय भेटमा उपमन्त्री जोङपिलले अर्याललाई भनेका थिए । ईपीएसअन्तर्गत कामदार पठाउन थालेको १२ वर्ष भयो । यो अवधिमा कोरिया र नेपालबीचको संयन्त्रले प्रभावकारी रूपमा कार्यसम्पादन गरिरहेको छ । कोरियाको मागअनुसार कामदार पठाउन सक्ने संयन्त्र नेपालसँग छ, त्यसका लागि आफूहरू तयार रहेको भेटमा कोरियाली पक्षलाई आश्वस्त पार्यौं, अर्यालले भने ।सबैभन्दा बढी गत वर्ष १२ हजार कामदार कोरिया पुगेको थियो । ईपीएस प्रणालीअन्तर्गत हालसम्म कोरियामा ७५ हजार नेपाली कामदार पुगिसकेका छन् । जसमा ५ हजार महिला छन् । कोरिया गएकामध्ये ३ हजार नेपाली गैरकानुनी हैसियतमा बसिरहेका छन् । कोरियामा कोही पनि गैरकानुनी हैसियतमा नबसोस् भन्ने हाम्रो चाहना हो । गैरकानुनी हैसियतमा बसेकाहरूलाई स्वदेश फर्काउनका लागि नेपालबाट पनि सहजीकरण होस्, जोङपिलको भनाइ छ ।"
एक्यापसम्बन्धी कानुन संशोधन गर्न माग,"(पोखरा)स्थानीय सरकार सञ्चालन ऐन २०७४ बमोजिम प्राकृतिक स्रोत उपयोगमा अन्नपूर्ण संरक्षण क्षेत्र आयोजना (एक्याप) ले रोक लगाएको भन्दै कानुन संशोधन गर्न त्यस क्षेत्रका १५ स्थानीय तहले माग गरेका छन् । कास्कीको माछापुच्छ्रे गाउँपालिकाको समन्वयमा शनिबार भएको अन्तरपालिकास्तरीय समन्वयात्मक बैठकले ६ बुँदे घोषणापत्र जारी गर्दै उक्त माग गरेको हो । गाउँपालिकाले एक्याप लागू भएका १५ गाउँपालिकाको विकास निर्माणमा परेका असरका सम्बन्धमा जनप्रतिनिधिसँग छलफल चलाएको थियो । स्थानीय कर, सेवा शुल्क तथा दस्तुरसम्बन्धी अधिकार प्रयोग गर्नका लागि पालिकाभित्रका ढुंगा, गिट्टी, बालुवा, माटो, काठ, दाउरा, जराजुरी, स्लेट, खरीढुंगा, जडीबुटी आदि प्राकृतिक एवं खानीजन्य तथा नदीजन्य वस्तुको बिक्री तथा निकासी शुल्क दस्तुर संकलनमा एक्याप बाधक रहेको बैठकमा सहभागी १५ वटै गाउँपालिकाका जनप्रतिनिधिको निष्कर्ष थियो । त्यसका लागि राष्ट्रिय निकुञ्ज तथा वन्यजन्तु संरक्षण ऐन २०२९, नियमावली २०३०, संरक्षण क्षेत्र व्यवस्थापन नियमावली २०५३, संरक्षण क्षेत्र व्यवस्थापन निर्देशिका २०५६, वातावरण संरक्षण ऐन २०७६ तथा नियमावली २०७७ लगायत कानुन संशोधन गर्नुपर्ने घोषणापत्रमा जनाइएको छ । माछापुच्छ्रे गाउँपालिकाका अध्यक्ष मीनबहादुर गुरुङले स्थानीय सरकारका अधिकारलाई अंकुश लगाउने गरी भएका कानुन संशोधन गर्न बैठकले माग गरेको बताए । संविधानबमोजिमका आर्थिक अधिकार प्रयोग तथा राजस्व स्रोतको बाँडफाँटमा संघ तथा प्रदेश सरकारबाट आवश्यक कानुन तर्जुमा गर्नुपर्छ, बैठकको निर्णय सुनाउँदै उनले भने, स्थानीय तहका अधिकार प्रयोगमा पूर्ण स्वतन्त्रता प्राप्त गर्नका लागि सम्बन्धित सरकारसँग हाम्रो माग छ । स्थानीय सरकारका एकल अधिकारको सूचीमा २२ अधिकार मात्र रहेको र अन्य अधिकार साझा सूचीमा राखिएकोमा स्थानीय तहलाई अधिकार सम्पन्न गर्न घोषणापत्रमा माग गरिएको छ । एक्याप लागू भएका १५ गाउँपालिकाले संविधान तथा कानुनले प्रदान गरेका अधिकार प्रयोगको लागि एकताबद्ध भई लाग्नका लागि आवश्यकताअनुसार आलोपालो समन्वयात्मक बैठक सञ्चालन गर्ने घोषणापत्रमा उल्लेख छ । वन तथा भूसंरक्षण मन्त्रालयबाट २०७१ फागुन २५ को राजपत्रमा प्रकाशित अन्नपूर्ण संरक्षण क्षेत्र स्थानीय समुदायलाई हस्तान्तरण गर्ने निर्णय कार्यान्वयनको माग घोषणापत्रमा छ । समन्वयात्मक बैठकको आयोजना गर्न माछापुच्छ्रे गाउँपालिका अध्यक्ष गुरुङको अध्यक्षतामा एक समिति गठन भएको छ । उनका अनुसार १५ गाउँपालिकालाई एक्याप र त्यससँग सम्बन्धित कानुनका कारण अर्थ संकलनमा परेका समस्यासम्बन्धी अनुभव साझेदारी तथा संविधान र ऐन कानुन प्रभावकारी कार्यान्वयन गर्नका लागि पहलकदमी गर्नेछ । उक्त समितिले गण्डकी प्रदेश सरकार र संघीय सरकारसमक्ष ज्ञापनपत्र बुझाउने निर्णय गरेको छ । अन्नपूर्ण संरक्षण क्षेत्र आयोजना (एक्याप) गण्डकी प्रदेशको ४ जिल्लाका १५ गाउँपालिकामा लागू भएको छ । कास्कीको मादी, माछापुच्छ्रे र अन्नपूर्ण, लमजुङको मर्स्याङ्दी र क्व्होलासोथार, मनाङको नासो, चामे, मनाङ ङिस्याङ र नार्पाभूमि, मुस्ताङको थासाङ, घरपझोङ, बारागुङ मुक्तिक्षेत्र, लोघेकर दामोदरकुण्ड, लोमन्थाङ र म्याग्दीको अन्नपूर्ण गाउँपालिका अन्नपूर्ण संरक्षण क्षेत्रमा पर्छन् ।"
लाहुरे लहर,"अध्यता तथा पत्रकार राजकुमार दिक्पालका अनुसार पहिलो लाहुरे भूपालसिंह थापा र अर्जुनसिंह थापा थिए । इतिहासमा बलभद्र कुँवरलाई लाहुर लागेका पहिलो व्यक्ति भनेर चर्चा गरिएको पाइन्छ, दिक्पालले भने, त्यो होइन, अमरिसिंह थापाका छोरा भूपालसिंह र अर्जुनसिं थापा पहिलो लाहुरे थिए । बहादुरीको तक्मा भिक्टोरिया क्रसको सम्मान पाउने १३ जना गोर्खाहरूको इतिहास स्मरणीय छ । भारत बेलायती उपनिवेशबाट मुक्त भएपछि १९४७ मा नेपाल, भारत र बेलायतबीच त्रिपक्षीय सम्झौता भएको थियो । त्यही सन्धिका आधारमा गोर्खा भर्ती जारी छ । पहिलो विश्वयुद्ध र दोस्रो विश्वयुद्धमा दुई लाखभन्दा बढी नेपाली योद्धाहरू मारिएका थिए । लाखौं बेपत्ता पारिए । त्यसविरुद्ध गोर्खा भर्ती बन्द गर भन्ने विरोधको स्वर उर्लिको ००७ सालको क्रान्तिअघिदेखि नै हो । ७६ वर्षअघि भएको त्रिपक्षीय गोर्खा भर्ती सम्झौता पुनरावलोकन गर्न सर्वोच्च अदालतले २०७९ माघ २५ गते नेपाल सरकारलाई निर्देशनात्मक आदेश जारी गरेको छ । ब्रिटिस गोरखा भूतपूर्व संगठन (बीगेसो) का अध्यक्ष पदमसुन्दर लिम्बूले त्रिपक्षीय सम्झौता ब्रिटिस गोर्खाका लागि विभेदकारी रहेको तर्क गर्दै २०७४ जेठ २६ मा रिट दायर गरेका थिए । तीन दशकअघि अवकाशप्राप्त ब्रिटिस गोर्खा सैनिकको मुद्दालाई लिएर पदमबहादुर गुरुङको नेतृत्वमा गोरखा भूतपूर्व सैनिक संघ (गेसो) गठन भयो । त्यसपछि गठित विभिन्न संगठनले समानताका निम्ति चरणबद्ध आन्दोलन गर्दै आएका छन् । उनीहरूको मागलाई लिएर संघीय संसद्को अन्तर्राष्ट्रिय सम्बन्ध समितिले २०७५ सालमा अध्ययन समिति गठन गरेको थियो । समितिले बुझाएको प्रतिवेदनमा गोर्खा भर्ती सुरु भएदेखि २ सय ३ वर्षमा लगभग आठ लाख युवाले ब्रिटिस सेनामा सेवा गरेको उल्लेख छ । सोही प्रतिवेदनका आधारमा नेपाल सरकार र बेलायत सरकारबीच बेलायतमा पहिलो चरणको वार्ता भएको थियो । बेलायतले ब्रिटिस आर्मीका नाममा छनोट गरेका नेपाली युवालाई दुई भागमा विभाजन गरी ब्रिटिस गोर्खा सैनिक र सिंगापुर पुलिस फोर्समा प्रयोग गर्दै आएको छ । बेलायतले ब्रिटिस गोर्खा पल्टन र सिंगापुर पुलिस फोर्सबाट अवकाश प्राप्त सैनिक तथा प्रहरीलाई ब्रुनाई सरकारलाई गुर्खा रिजर्भ युनिटजीआरयू मा सेवा गराउने गरेको छ । गेसो, बीगेसोलगायत संस्थाले बेलायतले त्यसो गर्नु सम्झौताविपरीत रहेको भन्दै आएका छन् । कम्युनिस्ट पार्टी स्थापना भएपछि भने गोरखा भर्ती रोक्न आवाज उठेको थियो । २००६ सालमा कम्युनिस्ट पार्टी गठन गर्दा अपिलमा पुष्पलालले ब्रिटिस सेनामा भर्ती भएका हाम्रा भाइ, छोराहरू फिर्ता गर भनेर एउटा नारा अगाडि सारेका थिए, इतिहास अध्येता झलक सुवेदी भन्छन्, तर स्वयं कम्युनिस्ट सत्तामा पुग्दासमेत त्यसको पहल गर्न सकेनन् । सुवेदीका अनुसार पछिल्लो पटक केपी ओली प्रधानमन्त्री रहेका भएको बेलायत भ्रमणका क्रममा द्विपक्षीय सम्झौताका लागि आग्रह गरेका थिए । सर्वोच्च अदालतले पनि गोर्खा भर्ती त्रिपक्षीय सम्झौता पुनरावलोकन गर्न नेपाल सरकारलाई निर्देशनात्मक आदेश जारी गरेको छ । यसले सकारात्मक रूप लिने सुवेदीको ठम्याइ छ । यसमा एकपक्षीय रूपमा नेपाल राष्ट्रले अडान लिन सक्छ कि सक्दैन त्यसमा भर पर्छ, उनले भने । भारत र बेलायतसँग फरकफरक सम्झौता गरेर भर्ती हुने व्यवस्था गर्नु उचित हुने सुवेदीको भनाइ छ । राई, लिम्बू, मगर, गुरुङ, तामाङ, क्षेत्रीलगायत समुदायमा ब्रिटिस तथा भारतीय सेनामा भर्ती हुने विशिष्ट परम्परा बनिसकेकाले अपर्झट रोकिँदा सम्बन्धित समुदायको आत्मसम्मानमा ठेस पुग्ने उनको बुझाइ छ । बीगेसोका अध्यक्ष पदमसुन्दर लिम्बू गोर्खा भर्तीमा नेपाली युवामाथि गरिएको विभेद हट्नुपर्ने र त्यसका लागि आवाज उठाइरहेको बताउँछन् । नेपालमा श्रमको अवसर नभएकाले बेलायत, सिंगापुर भर्तीको अवसर निरन्तर हुनुपर्छ, लिम्बू भन्छन्, बेलायतीलाई ३२ वर्ष ११ महिनासम्म भर्ती हुन दिइन्छ, त्यसैले गोर्खालीलाई पनि त्यो सुविधा हुनुपर्छ ।"
प्रेमा मा विश्वास र धोका,"काठमाडौं (कास) गोविन्द सिंह भण्डारीको लेखन तथा निर्देशनमा बनेको फिल्म प्रेमा को ट्रेलर सार्वजनिक गरिएको छ । शुक्रबार सार्वजनिक फिल्मको ट्रेलरमा मुख्य पात्रहरू शुभेच्छा खड्का, अरुण क्षेत्री र सृष्टि श्रेष्ठलाई देख्न सकिन्छ । फिल्मको ट्रेलरमा प्रेमसँगै विश्वास र धोका र द्वन्द्वलाई देखाइएको छ । फिल्ममा शुभेच्छा, अरुण र सृष्टिबाहेक विमला केसी, हिउँवाला गौतम, पुरण जोशी, सबिन बास्तोला, रोशनी स्याङ्बो, प्रकाश बस्नेत, महान थापा, सुरेन्द्र बसेल, भिभियाना थपलिया (काजु) लगायत कलाकारको अभिनय छ । बाघठाटा फिल्म फ्याक्ट्रीको ब्यानरमा निर्माण गरिएको फिल्म चैत १७ गते रिलिज हुँदै छ । विवेक घिमिरे र गोविन्दसिंह भण्डारीले निर्माण गरेको फिल्मका कार्यकारी निर्माता सामर्थविक्रम थापा हुन् । फिल्ममा चन्द्र भट्टराईले प्रमुख सहायक निर्देशक र कुलदीप शर्मा, जगदीश न्यौपाने र अनुप केसी सहायक निर्देशकको भूमिका निर्वाह गरेका छन् ।सुशान्त गौतमको संगीत रहेको फिल्मका गीतमा सुगम पोखरेल, सुवानी मोक्तान, सज्जा चौलागाईं, रिकेश गुरुङ किज लगायतले स्वर दिएका छन् । उपत्यकामा जीजीए ग्रुप र उपत्यकाबाहिर एफडी कम्पनीले फिल्मको वितरण गर्दै छ ।"
कर्णालीमा मिस नेपाल अडिसन,"सुर्खेत (कास) मिस नेपाल२०२३ का लागि कर्णाली अडिसन सोमबार वीरेन्द्रनगरमा हुने भएको छ । नेपालभरिबाट प्रतियोगी सहभागी गराउने उद्देश्यले कर्णाली प्रदेशबाट पनि प्रतिस्पर्धी छनोट गर्न लागिएको आयोजक द हिडन ट्रेजरले जनाएको छ । यसबारे जानकारी दिन होटल सिद्धार्थमा शनिबार आयोजित पत्रकार सम्मेलनमा मिस नेपालको अन्तिम अडिसनमा सातै प्रदेशबाट प्रतिनिधित्व गराउने उद्देश्यले सबै प्रदेशमा अडिसन तय गरिएको हिडन ट्रेजरका अध्यक्ष दिवाकर राजकर्णिकारले बताए । उनका अनुसार अडिसनमा मिस नेपाल२०२२ प्रियंकारानी जोशी, मिस नेपाल अर्थ सरिशा श्रेष्ठ र मिस नेपाल इन्टरनेसनल न्यान्सी खड्का उपस्थिति हुनेछन् । अडिसनका लागि आइतबार अभिमुखीकरण कार्यक्रमसमेत राखिएको छ । इटहरीदेखि सुरु भएको अडिसन वीरगन्ज, पोखरा र नेपागन्जमा सम्पन्न भइसकेको छ । पत्रकार सम्मेलनमा बोल्दै मिस नेपाल प्रियंकारानी जोशीले आगामी मिस वर्ल्डमा आफ्नो तयारीबारे अनुभवसमेत सुनाएकी थिइन् । नेपाललाई अन्तर्राष्ट्रियस्तरमा चिनाउने राम्रो प्लेटफर्मका रूपमा मैले मिस नेपाललाई लिएको छु, मेरो उद्देश्य मिस वर्ल्डमा जानु हो, उनले भनिन् । मिस नेपाल२०२२ प्रियंकारानी जोशीले कर्णाली चिनाउन पनि सुर्खेतमा अडिसन आयोजना गरिएको बताइन् । यो यस्तो प्रतियोगिता हो जहाँ जित्नका लागि आए पनि सबै प्रतियोगी हार्न पनि तयार हुन्छन्, उनले भनिन्, म उपाधि जित्नभन्दा पनि केही सिक्नका लागि गएकी थिए, तर उपाधि नै जिते । उनले आफैंले आफैंलाई विश्वास गर्न सके उपाधि धेरै टाढा नभएको बताइन् । बिस्तारै ग्ल्यामरस क्षेत्र नेपाली समाजले बुझ्दै गएको उनको भनाइ छ । मिस नेपालका सहभागीले प्रशिक्षणमा सिकेका कुरा लागू गर्न सके समाज परिवर्तन गर्न सक्ने ट्रेजरका अध्यक्ष दिवाकर राजकर्णिकारले बताए । यो प्रतियोगिता ट्यालेन्सी, एक्पोजर र शिक्षा प्रस्तुत गर्ने इभेन्ट मात्र होइन, उनले भने, यसले जस्तोसुकै अप्ठ्यारोलाई पनि ट्याकल गर्न सक्ने क्षमता विकसित गर्छ ।"
आजकै दिन: हंगर गेम्सको प्रिमियर,"सन् २०१२ मा आजकै दिन (मार्च १२) मा अमेरिकाको लस एन्जल्समा हंगर गेम्स फिल्म प्रिमियर गरिएको थियो । सुजान कोलिन्सको उपन्यास हंगर गेम्स मा आधारित फिल्म ग्यारी रोसले निर्देशन गरेका हुन् । फिल्ममा जेनिफर लरेन्स, जोस हटचर्सन, लियाम हेम्सवोर्थ, वुडी ह्यारेल्सन, एलिजाबेथ ब्यांक्स, लेनी क्राभिट्जलगायत कलाकारको मुख्य भूमिका रहेको छ । फिल्म सन् २०१२ को मार्च २१ मा अमेरिका, बेलायत र युरोपका केही देशमा रिलिज भएको थियो । फिल्मले रिलिज भएको पहिलो दिनमा ६७३ मिलियन कलेक्सन गरेर रेकर्ड कायम गरेका थियो । त्यस्तै, उत्तर अमेरिकामा पहिलो एक सातामा १५२५ मिलियन कलेक्सन गर्ने हंगर गेम्स तेस्रो फिल्म बनेको थियो । फिल्मले विश्वभरबाट ६९४४ मिलियन कलेक्सन गरेको थियो । फिल्मको सेफ एन्ड साउन्ड गीतले ग्रामी अवार्ड जितेको थियो भने गोल्डन ग्लोब अवार्डमा मनोनीत भएको थियो । फिल्मबाट लरेन्सले उत्कृष्ट अभिनेत्रीका रूपमा स्याटर्न अवार्ड, ब्रोडकास्ट फिल्म क्रिटिक्स एसोसिएसन अवार्ड, एम्पाएर अवार्ड जितेकी थिइन् ।"
कर्णालीका विपद्पीडितलाई राहत रकम अविलम्ब देऊ,"गत असोजमा परेको झरीसँगैको बाढीपहिरोबाट विस्थापित भएका कालीकोट र मुगुका बासिन्दाले अहिलेसम्म न उचित राहत पाएका छन् न पुनःस्थापनाकै कुनै टुंगो छ । व्यवस्थित बासस्थान अभावमा जेनतेन सिंगै हिउँद गुजार्न लागेका उनीहरूलाई अब आगामी वर्षाको पीर छ । स्थायी बसोबासकै प्रबन्ध नमिल्दासम्म उनीहरूका लागि अस्थायी बासस्थानकै पनि अलि गतिलो व्यवस्था आवश्यक देखिन्छ । तर, हातमुख जोड्न सकस बेहोरिरहेका उनीहरू आफैं यो व्यवस्था मिलाउन अक्षम छन् । अतः, आवश्यक व्यवस्था मिलाउनका निम्ति सघाउन सरकारले पीडितहरूलाई अविलम्ब राहत रकम उपलब्ध गराउनुपर्छ । त्यति बेलाको बाढीपहिरोमा कालीकोटमा २३ जनाले ज्यान गुमाउँदा १७ जना घाइते भएका थिए भने १ हजार ३ सय ४३ घरमा क्षति पुगेको थियो । तीमध्ये ६ सय २३ परिवार विस्थापित भएर अझै कष्टकर जीवन बिताइरहेका छन् । कतिले आफन्तकोमा शरण लिएका छन् भने कोही छिमेकी लगायतका गोठमा आश्रित छन् । पाँच महिनासम्म गोठमा बस्नुपर्दा धेरै परिवार बिरामी परेका छन् । घर भत्किँदा अन्नपात पनि गुमाएकाहरूले बल्लबल्ल जीविका धानिरहेका छन् । सरकारले उल्लेख्य सहयोग नगर्ने हो भने हातमुख जोड्नै सकसपूर्ण अवस्थामा रहेका उनीहरूको कष्ट अझै लम्बिँदै जाने निश्चित छ । ९ वटै स्थानीय तहमा गरी ६ सय २३ पूर्ण र ७ सय २० आंशिक गरी १ हजार ३ सय ४३ घर क्षति भएको प्रारम्भिक तथ्यांक जिल्ला विपद् व्यवस्थापन समितिले गृह मन्त्रालयमा पठाए पनि यसको सत्यापन भैनसक्दा समस्या थपिएको हो । सरकारले जिल्लाका ९ वटै स्थानीय तहलाई घर क्षतिको विवरण भरेर सिफारिससहित जिल्ला विपद् व्यवस्थापन समितिमा पेस गर्न भने पनि केही पालिकाले अझै आलटाल गरिरहेका छन् । यही कारण, लाभग्राही कायम गर्न नसकिएकाले राहत वितरण गर्न नसकिएको प्रमुख जिल्ला अधिकारीको कथन छ । कतिसम्म भने, पहिरोमा ज्यान गुमाएकामध्ये आधाजतिले पनि अझै राहत रकम पाएका छैनन् । तसर्थ, पालिका र जिल्ला विपद् व्यवस्थापन समिति दुवैले पीडित पहिचान टुंग्याएर लाभग्राही संख्या कायम गर्न तदारुकता लिनुपर्छ । सरकारले अविलम्ब क्षतिपूर्ति प्रदान गरेमा पीडितहरूले पुनर्बासको योजना अघि बढाउन सक्छन् । पूर्ण क्षति भएका व्यक्तिगत घर बनाउन ५ लाख र आंशिक क्षति भएकालाई मर्मतबापत ५० हजार नगद दिने अनि घर बनाउन जग्गा नभएकालाई घडेरी खरिदबापत ३ लाख रुपैयाँ थप दिने व्यवस्थाको शीघ्र कार्यान्वयन मात्रैले पनि पीडितहरूलाई धेरै भरथेग हुन सक्छ । त्यसैले सरकारले पीडितहरूलाई थप बेवास्ता गरिरहन हुँदैन । कम्तीमा पूर्वमनसुनअगावै राहत रकम पाएमा पीडितहरूले आवास पुनर्निर्माण कार्यलाई गति दिन सक्छन्, र उनीहरूको दुःखको डोरी छोटिन सक्छ । सरकारले कालीकोटलाई पुनर्निर्माण, बस्ती स्थानान्तरण र पुनःस्थापना गर्ने उद्देश्यले विपद् संकटग्रस्त क्षेत्र घोषणा गरे पनि यससम्बन्धी कार्य अघि नबढ्नु दुःखद छ । अहिलेसम्म गृह मन्त्रालयबाट एक टोली आएर सर्वेक्षण मात्र गरेको मात्र छ । जिल्लाभरका ५१ वटा बस्ती पहिरोको जोखिममा रहेको जिल्ला विपद् व्यवस्थापन समितिको निष्कर्ष रहे पनि विस्तृत स्थलगत अध्ययन हुन सकेको छैन । यसले अति आवश्यक कार्यहरूमा पनि हाम्रो सरकारको होस्ल्याङे पारा उजागर गर्छ ।मुगुका बाढीपीडितको पनि यही हाल छ, त्यहाँ पनि मध्यअसोजमा आएको भीषण बाढीबाट २ सय ३६ परिवार पूर्ण रूपमा विस्थापित हुँदा अरू १ सय ८८ परिवारको घरमा आंशिक क्षति पुगेको थियो । ३ सय ९९ परिवारले पहिरोको जोखिमका कारण घर छाडेका छन् । उनीहरूले पनि राहत पाएका छैनन् । उनीहरूमध्ये कति खुला चौरमा त्रिपाल टाँगेर बस्न मात्र बाध्य छैनन्, खाद्यान्न अभाव पनि उत्तिकै झेलिरहेका छन् । त्यसैले पहिलो त, सरकारले यी सबै पीडितलाई अविलम्ब राहत रकम उपलब्ध गराएर पुनर्निर्माणमा सघाउन आवश्यक छ । दोस्रो, यसरी स्थानीय बासिन्दा पटकपटक मौसमीबेमौसमी बाढीपहिरोबाट प्रताडित हुन नपरोस् भनेर पर्याप्त सतर्कता अपनाउनुपर्छ । खास गरी, पछिल्लो समय यथोचित वातावरणीय प्रभाव मूल्यांकन नगरी थालिएका विकासनिर्माणका कार्यले विपद् जोखिम बढाएका छन्, त्यसप्रति तीन तहका सरकारहरू चिन्तित हुनुपर्छ, र सडक लगायतका पूर्वाधारण निर्माणको कार्यशैली नै सुधार्नुपर्छ । यसअतिरिक्त, विपद् व्यवस्थापनका निम्ति गठन गरिएका स्थानीय समितिहरूलाई पनि हरदम सक्रिय राख्नुपर्छ, ताकि पीडितहरूका लागि उद्धार, राहत तथा पुनःस्थापनाको कार्य सधैंभरि महाभारत नबनोस् ।"
राष्ट्रपतिलाई शक्तिकेन्द्र्र नबनाऊ,"राजतन्त्रको खारेजी र गणतन्त्रको प्रादुर्भावपछि कांग्रेस नेता रामचन्द्र पौडेल तेस्रो राष्ट्रपति निर्वाचित भएका छन् । पछिल्लो विकसित राजनीतिक समीकरणमा उनको यो विजय अपेक्षित नै थियो । अहिलेको राजनीति र दलहरूको भण्डारमा उपलब्ध हुनेमध्ये उनी सबैभन्दा उपयुक्त व्यक्ति पनि हुन् । आफ्नो राजनीतिक जीवनको उत्तरार्द्धमा राष्ट्रपति बन्न पाउनु उनका लागि पनि सन्तोषको विषय हुनुपर्छ । गणतन्त्रको प्रतीकात्मक महत्त्वको पद पनि हो यो । जनताले राष्ट्रपति हुने मान्छेको व्यवहारबाट गणतन्त्रको अनुभूति गर्छन्, गर्न पाउनुपर्छ । अहिलेसम्म राष्ट्रपति हुनेले जनतामा गणतन्त्रको अपेक्षित अनुभूति दिन सकेका छैनन् । राजा र राष्ट्रपतिबीच भिन्नता देख्न पाइएको छैन । यो पद राजाकै, तर तल्लो कोटि निरन्तरताजस्तो मात्र भएको छ । पदभार ग्रहणको पूर्वसन्ध्यामा नवनिर्वाचित राष्ट्रपतिबाट अपेक्षित नागरिकमैत्री व्यवहार र संवैधानिक पदीय भूमिकाका बारेमा केही विमर्श गर्नु सामयिक हुनेछ ।सबैभन्दा पहिले गणतन्त्रको पर्यायका रूपमा हामी नागरिकले राष्ट्रपतिबाट अपेक्षा गर्ने व्यवहारको कुरा गरौं । गणतन्त्रमा राष्ट्रपतिको पद नागरिकको सर्वोच्च प्रतिनिधि संस्था हो । राष्ट्रपति हुने मान्छेको व्यवहारमा सर्वप्रथम नागरिक चेत हुनुपर्छ । तर राष्ट्रपति भएकाहरूको आजसम्मको व्यवहारलाई हेर्दा उनीहरूको सार्वजनिक प्रस्तुति हिजोका राजामहाराजको जस्तै सवारी र सलामी केन्द्रित छ । राष्ट्रपति आफ्नो निवासकार्यालयबाट आउजाउ गर्दा सुरक्षार्थ तैनाथ सुरक्षाकर्मीले सवारी छ भन्दै गर्ने दौडधुप र सडकमा ट्राफिक जामको तमासा नै प्रदर्शन हुन्छ । यो नै गणतन्त्रको तीतो र भद्दा अनुभूति भएको छ । गणतन्त्रवादी नागरिकका लागि त यो सवारी शब्द नै आपत्तिजनक छ । सवारी, तोपसलामीजस्ता शब्द अठारौंउन्नाइसौं शताब्दीका तामझामयुक्त शाहीसामन्ती प्रचलन हुन् । एक्काइसौं शताब्दीमा यिनको न कुनै उपयोगिता छ, न अर्थ नै । नयाँ राष्ट्रपतिले आफ्नो शपथग्रहण यसैको खारेजीबाट प्रारम्भ गर्न सक्छन्, चाहेमा । यसका लागि संविधान र कानुनले छेक्दैनन्, त्यसमा परिवर्तन पनि गर्नु पर्दैन । गणतन्त्रको आभास दिन्छु भनेर वाचा गरेका नवनिर्वाचित राष्ट्रपति पौडेलको परीक्षा यहींबाट प्रारम्भ हुनेछ ।जहाँसम्म सुरक्षाको प्रश्न छ, उच्चतम पदाधिकारीदेखि सामान्य नागरिकसम्मको सुरक्षा गर्नु राज्यको न्यूनतम जिम्मेवारी हो । तर पदाधिकारीको सुरक्षाका नाममा जुन प्रदर्शन नेपालमा हुन्छ, त्यस्तो अन्य मुलुकमा देखिँदैन । सुरक्षाको बाक्लो उपस्थिति त जनताको विश्वास नभएको र निरङ्कुश शासनमा बढी हुन्छ । तर हामीकहाँ लोकतन्त्र, गणतन्त्र जे भनिए पनि बहुदलीय प्रजातन्त्रको पुनःस्थापनादेखि नै सुरक्षाको यो भद्दा प्रदर्शन अत्यधिक हुँदै आएको छ । कांग्रेस होऊन् वा कम्युनिस्ट, बहालवाला प्रधानमन्त्री मात्र होइन पूर्वसहायकमन्त्रीसम्म यस्तो प्रदर्शनमा रमाउने गरेका छन् । प्रथम राष्ट्रपति डा रामवरण यादवको जीवनशैली सरल थियो, तडकभडक थिएन । तर उनको त्यो सीधापनलाई सवारी र सलामीले छोपिदियो । राष्ट्रपतिलाई संविधानले नेपाली सेनाको परमाधिपति भनेको छ । राज्यका पदाधिकारीलाई तह अनुसार सेनाले बुट बजारेर सलाम ठोक्नु उसको कर्तव्य नै हो । तर राष्ट्रपति हुने मानिसलाई मैले नै सेनाको कमान्ड गरेको छु, मेरै आदेश चल्छ भन्ने लाग्छ कि क्या हो, त्यसमै उनीहरू रमाएका देखिन्छन् ।अमेरिकी राष्ट्रपतिको सुरक्षा जोखिम सामान्य छैन होला, तर उनको अघिपछि सुरक्षाकर्मी नै देखिँदैन । निवर्तमान राष्ट्रपति भोलिपल्टदेखि नै सामान्य नागरिकजस्तै पसलमा किनमेल गर्न पुग्छन्, पसलबाट आफ्ना सामान आफैं बोक्छन् । नर्वे, डेनमार्क, स्विडेन लगायतका नोर्डिक मुलुकहरूमा राजतन्त्र छ, तर नागरिकले प्रधानमन्त्री, मन्त्री आफूसँगै सार्वजनिक यातायात साधनमा यात्रा गरिरहेको भेट्छन् । युवराज लगायतका राजपरिवारका सदस्यहरू पनि साइकलमा सडकमै भेटिन्छन् । भारतमा स्वतन्त्रतापछि गभर्नर जनरल (राष्ट्राध्यक्ष) हुने पहिलो भारतीय नागरिक सी राजगोपालाचारी थिए । उनले ब्रिटिस गभर्नरका लागि निर्मित विशाल सरकारी निवास (हाल राष्ट्रपति भवन) मा एउटा सानो र सामान्य कोठालाई आफ्नो निवास बनाए । उनीपछि राष्ट्रपति भएका राजेन्द्र प्रसाददेखि अहिलेकी द्रौपदी मुर्मु सबैले त्यही पथको पालन गरेका छन् । लोकतन्त्रमा अपेक्षा गरिने सरल नागरिक राजनीतिक संस्कृतिका यी दृष्टान्त हुन् । हामीले पनि यस्तो संस्कृतिको विकास नगर्ने हो भने गणतन्त्र ढोङ मात्र हुन्छ । राष्ट्रपति हुने मान्छे नागरिक प्रतिनिधि पनि हो, ऊ सुरक्षा र सलामीको बन्दी भएर बस्नु हुँदैन । राष्ट्रपति हुने व्यक्तिले सहज र सरल नागरिक जीवन अपनाउने हो भने सबैले त्यसको प्रशंसा गर्छन् र पछि आउने उत्तराधिकारीका लागि पनि त्यो पथप्रदर्शक बन्छ । महानताका लागि धेरै ठूलो काम गरिरहनु पर्दैन, शिष्ट र सरलता नै पर्याप्त हुन्छ ।अर्को कुरा, हाम्रो संविधान र हामीले अपनाएको राजनीतिक प्रणालीमा राष्ट्रपतिको पदीय भूमिका अत्यन्त सीमित छ । तर यस पटकको चुनावमा यो पदलाई राजनीतिक शक्तिकेन्द्र मानियो, सोही अनुसार प्रचारित पनि भयो । राष्ट्रपति मात्र होइन, सभामुखलाई पनि शक्तिकेन्द्र भनियो । प्रधानमन्त्री, सभामुख र राष्ट्रपतिजस्ता तीनवटै पद सत्ता गठबन्धनभित्रैबाट हुनु हुँदैन भन्ने तर्क अघि सारियो । पदबाट निवर्तमान हुनै लागेकी विद्यादेवी भण्डारीको पछिल्लो कार्यकालमा राष्ट्रपतिको संस्था एउटा शक्तिकेन्द्र नै हो कि जस्तो पनि देखियो । पार्टी विभाजन र कतिपय राष्ट्रिय राजनीतिक र रणनीतिक महत्त्वका विषयमा सभामुखको भूमिकालाई पनि चाहिनेभन्दा बढी महत्त्व दिइयो । अनुकूलको व्यक्ति पाए प्रधानमन्त्रीलाई आफ्नो राजनीतिक स्वार्थ सिद्ध गर्न सहज हुने देखियो । बाह्य शक्तिले पनि आफ्नो स्वार्थ अनुसार चलखेल गर्ने सम्भावनाको नयाँ ठाउँ देखे । परिणामस्वरूप पुस १० गतेको प्रचण्डओली समझदारी भत्कियो, कांग्रेसले राष्ट्रपति हात पार्यो । पार्टी सभापति र प्रधानमन्त्री बन्ने आकाङ्क्षा पालेका रामचन्द्र पौडेल राष्ट्रपति हुन पुगे । उनको राजनीतिक क्रियाशीलताको यो अन्त्य हो, यो चेत उनमा हुनुपर्छ ।यसअघि २०७४ सालमा प्रधानमन्त्री र राष्ट्रपति एकै दल अर्थात् एमालेले र सभामुख सत्ता गठबन्धनकै हिस्सेदार माओवादीले लिंँदा शक्तिकेन्द्रको चर्चा थिएन । राष्ट्रपति र सभामुखलाई राजनीतिक रूपमा निर्णायक पद मानिएको थिएन । हो, संसद्को राजनीतिक गणित र सत्तासमीकरणबाट यी दुवै पदाधिकारीको चयन निरपेक्ष हुँदैनÙ स्वाभाविक रूपमा प्रभावित हुन्छ । त्यसका लागि राष्ट्रिय सहमति, शक्ति सन्तुलनका तर्क उठाइरहनु पर्दैन । तर शक्तिकेन्द्र र शक्ति सन्तुलनका हिसाबले यी पदलाई हेर्नु भनेको संवैधानिक प्रणालीबाट विचलित हुने बाटातिर लाग्नु हो । कार्यकारी राजनीतिक भूमिकाका आकाङ्क्षी र प्रधानमन्त्री भइसकेका व्यक्तिहरूले यी पदमा जानु पनि हुँदैन । त्यसले यी पदलाई शक्तिकेन्द्रमा रूपान्तरण गर्छ । सभामुखलाई त हामीले दलीय आग्रह र राजनीतिक क्रियाशील पद बनाइसक्यौं । सभामुखबाट दलनिरपेक्ष भूमिका खोज्ने ठाउँ अब बाँकी छजस्तो लाग्दैन । हुन त, चर्चा र आशंका गर्दैमा राष्ट्रपति हुनेबित्तिकै शक्तिकेन्द्र बनिहाल्ने पनि होइन । त्यो पदमा पुग्ने व्यक्तिको राजनीतिक पृष्ठभूमि पनि महत्त्वपूर्ण कारक हुन्छ । जस्तो ब्रिटिसशासित भारत विभाजन भएर पाकिस्तान स्वतन्त्र राष्ट्रका रूपमा उदय भएपछि मोहम्मद अली जिन्ना गभर्नर जनरल भए । त्यो कार्यकारी पद थिएन, कार्यकारी प्रमुखको भूमिका प्रधानमन्त्रीमा थियो । तर जिन्नाको व्यक्तित्व त पाकिस्ताननिर्माताको थियो, भारतमा महात्मा गान्धीको जस्तै । परिणामस्वरूप अन्तरिम संविधानले परिकल्पना गरेभन्दा विपरीत गभर्नर जनरलको पद कार्यकारी हैसियतको भयो । त्यहीँबाट पाकिस्तानमा संसदीय प्रणालीको विचलन सुरु भयो जसबाट पाकिस्तान अहिले पनि मुक्त हुन सकेको छैन । हाम्रो समस्या त्यस्तो होइन, शक्तिकेन्द्रजस्तो देखिए पनि राष्ट्रपति भण्डारीको भूमिका ओलीतन्त्रकै छाया रूपमा मात्र थियो । छुट्टै शक्तिकेन्द्र बनाउने हैसियत भण्डारीको छँदा पनि थिएन । नवनिर्वाचित राष्ट्रपति पौडेलको राजनीतिक पृष्ठभूमि उनका पूर्ववर्तीहरूको भन्दा लामो र प्रभावशाली छ । तथापि उनले पनि छुट्टै शक्तिकेन्द्र बनाउने सम्भावना छैन, सत्ता खेलको दाउपेचमा उनी पनि संवैधानिक प्रणाली विचलनको औजार नबनून् भन्ने मात्र हो ।विगतमा राष्ट्रपतिको भूमिका विवादित भएका केही घटनाको चर्चा गर्नु यहाँ सान्दर्भिक हुनेछ । त्यसले सच्याउनुपर्ने ठाउँ पहिचान गर्न सजिलो हुन्छ । प्रथम राष्ट्रपति यादवको कार्यकालमा सेनापति बरखास्तगी प्रकरण निकै विवादित भयो । मन्त्रिपरिषद्ले निश्चित कारणवश बहालवाला प्रधान सेनापतिलाई बरखास्त गरेर उनको ठाउँमा दोस्रो वरीयतामा रहेको अर्को कुनै व्यक्तिलाई नियुक्त गर्नु अन्यथा होइन । संविधानतः त्यसलाई राष्ट्रपतिले अस्वीकार गर्ने कुरा हुँदैन । तर राष्ट्रपति यादवले तत्कालीन सेनापति रुक्माङ्गद कटवाललाई हटाउने मन्त्रिपरिषद्को निर्णयलाई अस्वीकृत गरे । यहाँ विचारणीय कुरा के छ भने, त्यस बेला मन्त्रिपरिषद्को निर्णय नै विवादित थियोÙ सरकारमा सहभागी एमाले, फोरम लगायतका दलहरूले कटवालको बरखास्तगीमा असहमति जनाए । प्रधानमन्त्री नै अल्पमतमा पुगे । राष्ट्रपति यादवले संविधानसभामा रहेका दलहरूसँगको परामर्शमा कटवालको थमौती गरेका थिए । अझ स्मरणीय कुरा के छ भने, प्रारम्भमा राष्ट्रपति यादवको निर्णयलाई माओवादीले विरोध गरे पनि पछि अध्यक्ष प्रचण्डले नै सेनापति हटाउने त्यो निर्णय गल्ती भएको सार्वजनिक रूपमै भनेका छन् । सङ्क्रमणकालको संवेदनशील सन्दर्भमा केही तनावग्रस्त भए पनि भूमिकाका हिसाबबाट पहिलो राष्ट्रपति यादवको कार्यकालका बारेमा विवाद गर्नुपर्ने त्यस्तो कुनै ठाउँ छैन ।विद्यादेवी भण्डारी सङ्क्रमणकालीन अवधि (२०७२७४) सहित सात वर्ष राष्ट्रपति रहिन् । उनको पहिलो कार्यकाल खासै विवादित थिएन । तर पछिल्लो कार्यकाल अर्थात् २०७४ मा पुनः निर्वाचित भएपछि भने उनी निकै विवादित भइन् । एमालेमाओवादी एकताबाट निर्मित वामशक्तिको घमन्ड पनि थियो । चिनियाँ राष्ट्रपति सी चिनफिङको भ्रमणका बेला कार्यकारी राष्ट्रपतिको शैलीमा उनले द्विपक्षीय वार्ताको नेतृत्व नै गरिन् जुन पदीय विचलनको दृष्टान्त हो । हाम्रो संविधानले राष्ट्रपतिलाई कार्यकारी भूमिका दिएको छैन, त्यो प्रधानमन्त्रीको भूमिका हो । प्रणालीको अज्ञानता हो कि ओलीभण्डारी मिलिभगत, छुट्याउन कठिन भयो । हेर्दा सामान्य र स्वाभाविक हो कि जस्तो लाग्ने यी कुरा प्रणालीको सुसंगत विकासमा गम्भीर प्रभाव पार्ने हुन्छन् । यही भेदको समस्या पञ्चायतकालमा राजालाई थियो । राजा र भारतका प्रधानमन्त्रीको प्रोटोकल मिल्दैन भन्ने कुण्ठाका कारण वीरेन्द्र र राजीव गान्धीको समयमा नेपालभारत सम्बन्ध धेरै तल झर्यो । भारतका प्रधानमन्त्रीले अमेरिका वा चीनका राष्ट्रपतिसँग वार्ताको नेतृत्व गर्छन्, त्यहाँ प्रोटोकलको कुण्ठा हुँदैन । कथित एमालेमाओवादी एकताको नाटक धराशायी हुन थालेपछि तत्कालीन प्रधानमन्त्री केपी ओलीको पद धरापमा पर्न थाल्यो । त्यसलाई जोगाउन राष्ट्रपतिलाई उपयोग गरियो, संविधानविपरीत प्रधानमन्त्रीको सिफारिसमा दुईदुई पटक प्रतिनिधिसभाको विघटन भयो । संवैधानिक प्रणाली नै विचलनमा पुग्यो । जनताले सडकमा उत्रेर विरोध गर्नुपर्यो । न्यायपालिकाले हस्तक्षेप गरेर संविधानलाई फेरि ट्र्याकमा राख्नुपर्यो । राष्ट्रपतिका रूपमा भण्डारीको निजी चालढाल पनि पटक्कै नागरिकमैत्री भएन, शाही शैलीको भयो, बडामहारानी को पुनरावृत्तिजस्तो प्रतीत हुन थाल्यो । निजी चालढालबाहेक, संवैधानिक रूपमा राष्ट्रपतिले अध्यादेश, विधेयकको स्वीकृतिमा पालना गर्नुपर्ने भूमिका पनि विवादित भयो । यी सब कुरालाई हेर्दा राष्ट्रपतिको हैसियत अर्धकार्यकारी पनि हुन सक्ने र नयाँ शक्तिकेन्द्र पनि बन्ने सम्भावना देखियो । विदेशी शक्तिहरूले पनि चलखेल गर्ने नयाँ सम्भावनाको ठाउँ देखे । त्यसैले यस पटकको चुनावमा कार्यकारी भूमिकामा रहिसकेका पूर्वप्रधानमन्त्रीहरू पनि राष्ट्रपति बन्न निकै आकर्षित देखिए । यस्तो प्रवृत्तिलाई नरोक्ने हो भने संवैधानिकराजनीतिक प्रणाली थप विद्रूप बन्दै जानेछ र मुलुक निरन्तरको राजनीतिक अस्थिरतामा ग्रस्त हुनेछ ।राजनीतिलाई हामी शासनको ड्राइभिङ सिट भन्छौं, तर आज त्यो सिट छायामा परेको छ । राजनीतिक नेतृत्व सत्ताको लालची मात्र भएको छ, राजनीतिक आदर्श र गन्तव्य गुमाएको छ, सिद्धान्तहरू भ्रमित भएका छन् । गैरराजनीतिक संस्था र पदाधिकारीहरूको भूमिका बढ्दो छ । प्रधानमन्त्री एवं माओवादी अध्यक्ष प्रचण्डका सार्वजनिक एवं विशुद्ध राजनीतिक अभिव्यक्तिहरू अदालती बहसको विषय भएका छन् । यस्तै बहस गर्ने हो भने कहाँ पुग्ने सात साल, जंगबहादुर वा पृथ्वीनारायण शाहसम्म ? इतिहासको गतिलाई अदालतको रकमी बहसले न रोक्न सक्छ, न त उल्ट्याउन नै । यस्तै, निर्वाचन आयोग उपराष्ट्रपति महिला हुनपर्छ भन्ने तर्क गर्दै छ । यो नराम्रो कुरा त होइन, तर आयोगले निर्देश गर्ने होइन । किन भन्न सकेन आयोगले यस पटक राष्ट्रपति जनजाति वा दलितबाट हुनुपर्छ भनेर ? मधेशी र खसआर्य समुदायबाट भइसकेका थिए । पालो त दलित वा जनजातिकै थियो । इलेक्टोरल कलेज बाट हुने राष्ट्रपतिको चुनाव आम निर्वाचनको शैलीमा सम्पन्न भयो । यसका कतिपय पक्षलाई हेर्दा अज्ञानता हो कि स्मार्ट कर्मचारीतन्त्र, छुट्याउन गाह्रो पर्छ । यस्ता अनेक दृष्टान्त छन् जसले राजनीतिले आफ्नो लगाम गुमाएको संकेत दिन्छ । राजनीतिक स्थिरता भनेको प्रणालीको संगतिपूर्ण अभ्यास हो, व्यक्ति वा पार्टीको पदीय निरन्तरता होइन । त्यसैले राष्ट्रपति, प्रधानमन्त्री होऊन् वा संवैधानिक आयोग वा अदालत नै, कसैले पनि आफ्नो सीमा नाघ्ने प्रयत्न गर्छ भने त्यो अस्थिरताको द्योतक हो । समयमै त्यसको खबरदारी हुनुपर्छ ।"
नयाँ राष्ट्रपतिसँग अपेक्षा,"राष्ट्रपतिको चुनावमा रामचन्द्र पौडेलले बाजी मारे । उनले छवि आजसम्म पनि धूमिल छैन । यो कायम रहोस् भन्ने अपेक्षा आमजनले गरेका छन् । अघिल्ला राष्ट्रपतिहरूले गरेका केही गैरसंवैधानिक कामले गर्दा पनि नयाँ राष्ट्रपतिप्रति संशय उत्पन्न भएको हो । राष्ट्रपति पौडेल प्रजातन्त्रका लागि लामो समय लडेका व्यक्ति भएकाले उनीबाट प्रजातान्त्रिक आचरण प्रदर्शन हुने अपेक्षा छ । पौडेलले देश विकासका काममा प्रोत्साहन दिने र आफ्नो सवारी हुँदा पूरै बाटो ढाकेर आमजनलाई दुःख नदिने गरे मात्र पनि धेरै हुने थियो । संविधानको रक्षक हुने आस छ । राष्ट्रपति भएर पनि पुनः सादगीपन देखाउने छन् कि छैनन् हेर्न बाँकी छ । यो पदले उनमा दम्भ नआओस् । संवैधानिक राष्ट्रपतिबाट योभन्दा धेरै अपेक्षा गर्नु उपयुक्त पनि हुन्न । केवल गैरसंवैधानिक काम उनीबाट नहोस् । गोपाल देवकोटा, गोकर्णेश्वर८, जोरपाटी"
रामचन्द्र पौडेलले राष्ट्रपति चुनाव जितेको सम्बन्धका समाचारमा  बाट लिइएका टिप्पणी :,"नेपाली कांग्रेसका नेता रामचन्द्र पौडेलले राष्ट्रपतिका रूपमा दलगत स्वार्थभन्दा माथि उठेर राष्ट्र र राष्ट्रियताको पक्षमा सधैं अडिग रहने र पदीय भूमिका सफलतापूर्वक निर्वाह गर्नेमा विश्वस्त छु । सुरेन्द्र महर्जनपहिले अड्किएर बसेका विवादास्पद विधेयकहरू चाँडै प्रमाणित होला भन्ने आस गरेको छु । प्रेमबहादुर लुंगिनीदलीय राजनीतिभन्दा माथि उठेर जनजीविकाका सबालमा अभिभावकीय भूमिका निर्वाह गर्नुपर्छ । लोकनाथ मिश्रसंविधानको सच्चा रक्षक बन्न सक्नुपर्छ । राष्ट्रपति साझा व्यक्तित्व हो, र व्यवहार पनि उस्तै भए हुन्थ्यो । तुबाराज बास्तोलानिकै अप्ठ्यारो समयमा राष्ट्रपति बनेका पौडेलले आफूले के गर्ने, के गर्नेमा पहिले नै प्रस्ट हुनुपर्छ । बुद्धि श्रेष्ठहिजो दलीय स्वार्थभन्दा माथि राष्ट्रपति संस्था उठ्न नसकेकाले देश ठूलो दुर्घटनामा परेको थियो । अब त्यस्तो नहोस् । हरेराम शर्मा"
घोकन्ते शिक्षाको विकल्प,"कक्षाकोठामा वा विद्यालय परिवेशमा बालबालिकासँग गरिने संवाद शैली सिकाइमा अत्यन्त महत्त्वपूर्ण पाटो हो । शिक्षकले बालबालिकालाई घोकन्ते र निष्क्रिय बनाएर होइन रचनात्मक बनाएर पठनपाठन गराउनु आवश्यक छ । तर, अधिकांश विद्यालयको शैक्षिक वातावरण बालमैत्री नभएर शिक्षकमैत्री भएको पाइन्छ । विद्यार्थीहरू शिक्षकको डरत्रासका कारण खुलेर बोल्न वा दुःखसुखका कुरा गर्न सक्दैनन् । संस्थागत भनिएका निजी विद्यालय त झन् यो मामिलामा धेरै अगाडि देखिन्छन् । बालबालिका र शिक्षकबीचमा दूरी कायम भएपछि पढाइप्रति वितृष्णा सुरु हुन्छ । एउटै परिवारका सदस्यझैं घुलमिलको वातावरणमा मात्र सिकाइ सहज हुने हो नत्र सिकाइमा व्यवधान आइहाल्छ । कक्षाकोठा र विद्यालय परिवेशमा उत्पन्न हुने बालअमैत्री व्यवहारका कारण थुप्रै बालबालिकाले आफ्नो प्रतिभा गुमाउन पुग्छन् वा विद्यालय नै छाड्छन् । शिक्षकहरूको काम त हरेक बालबालिकामा भएको प्रतिभालाई त्यही ढंगले फल्ने फुल्ने वातावरण तयार गरिदिने हो । यसो गर्नका लागि तिनलाई विभिन्न रचनात्मक गतिविधिमा सक्रियताका साथ सहभागी गराउनु आवश्यक हुन्छ । अध्ययनशील, बहुप्रतिभाशाली, बालमैत्री र जाँगरिलो शिक्षकले मात्र विद्यालय परिवेशलाई साँचो ढंगको सिकाइस्थल बनाउन सक्छ । अन्यथा विद्यालयहरू नजानिँदो हिसाबले यातनागृहमा परिणत हुन्छन् । अनुशासित बनाउने नाममा अनुचित दबाबमा राख्ने वा धेरै सिकाउने नाममा गृहकार्यको बोझ बोकाउने कार्य निकै गलत छ । सामाजिक, शैक्षिक विकाससँगै अमनचैन कायम भएको र विकसित भनिएका मुलुकहरूको शैक्षिक परिवेशको अध्ययन गर्दा बालबालिकालाई दबाबमा नराखेर बालापनमा रमाउन र खेलीखेली रचनात्मक ढंगले सिकाइमा लगाएको पाइन्छ । हाम्रो सन्दर्भमा भने यो चेत पलाउनुको सट्टा अझै केही समय उल्टो यात्रा जारी रहने अवस्था छ । राज्यले यो संवेदनशील विषयमा गम्भीर अध्ययन गरी उपयुक्त विकल्प दिन ढिला नगरोस् । कृष्ण कुम्पुरे, आदमटार, धादिङ"
साइकलको फाइदा,"विश्वका अधिकांश मुलुकमा साइकललाई उच्चस्तरको सवारीसाधन मान्ने गरिन्छ । नेपालका गाउँ, पहाड हावापानीको दृष्टिकोणले उत्कृष्ट हुँदाहुँदै रोजगारीका अवसर शून्य भई सर्वसाधारणलाई हातमुख जोड्न मुस्किल भएपछि गाउँबाट भागाभाग गर्दै कोही विदेश भासिने अनि बाहिर जान नसक्नेहरूका कारण मुलुकका सहरबजार खचाखच भरिएका छन् । ग्रामीणस्तरमा जीविकोपार्जनको व्यवस्था मिलाउने र सहरी क्षेत्रको प्रदूषण शून्य बनाउने ठोस योजना सरकारसँग छैन । गाडीको अत्यधिक चापले बढेको वायु प्रदूषण, ध्वनि प्रदूषण र अस्तव्यस्ततादेखि सत्ताधारी बेखबर छन्, स्वार्थ र सत्ताको लुछाचुँडीबाट बाहिर निस्कन सकेका छैनन् । छोटो दूरीका निम्ति साइकल सर्वाधिक महत्त्वपूर्ण साधन बन्न सक्छ भन्ने न हामी सर्वसाधारणले बुझ्न सक्यौं न त शासकले नै । हामी मोटरसाइकल, महँगा गाडी चढ्न अभ्यस्त छौं, साइकलमा हिँड्नुपर्दा जात जालाजस्तो गर्छौं । प्रथमतः हामीकहाँ ठूला शासक सुविधाभोगी बन्दा जनतामाथि नकारात्मक प्रभाव परिरहेको छ । उनीहरू साइकल चढ्दा आफ्नो इज्जत माटामा मिल्ने ठान्छन् । विश्व परिवेश नियाल्दै जनता र मुलुकको बृहत्तर हितका लागि सरकारले गाउँसहर, हिमाल, पहाड सबैतिर साइकलको अत्यधिक प्रयोगका लागि अभियान चलाउनुपर्छ, सडकहरूमा छुट्टै साइकल लेन को व्यवस्था मिलाउनु उत्तिकै जरुरी देखिन्छ ।भुवनेश्वर शर्मा, चन्द्रागिरि२, काठमाडौं"
एमालेको मिसन ग्रासरुट,"एमालेको मिसन ग्रासरुट अभियान चलिरहेको छ । पार्टीको जरा संगठन टोल कमिटीसम्म पुगेर केन्द्रकै टोलीले उपचार गर्ने यो अभियान सफल पार्न फस्ट एड बक्स बोकेर केन्द्रीय नेताहरू जिल्ला सदरमुकामहरूमा पुगिसकेका छन् । जिल्लास्तरको बैठक गरेर टोल कमिटीसम्म अभियान फैलाउने तालिका तयार गरिएको छ ।यो अभियान चिनियाँ नेता माओले आमाबाट प्राप्त गरेको शिक्षासँग मिल्दोजुल्दो देखिन्छ । सायद अध्यक्ष केपी शर्मा ओलीलाई पनि एमालेको जरामा मलजल नपुगेको अनुभूति भएको छ । जराको उपचार सकिएपछि लाग्न सक्छ, रोग त हाँगा र टुप्पामा पनि पो रहेछ र त्यहाँ पनि उपचार जरुरी छ । कुनै समय आमा बिरामी पर्दा बगैंचा हेरचाहको जिम्मेवारी माओले पाएछन् । केही दिनपछि आमा तंग्रिएर बगैंचा पुग्दा डाँठहरू सुकेका र पातहरू पहेंलो हुँदै गएका देखिछन् । छोराले बगैंचा स्याहार नगरेको ठानेर आमा रिसाइछन् । दैनिक पात पुछ्दै, हाँगाहरू पानीले सफा गरे पनि बोटबिरुवाको हालत खराब भएको माओले स्पष्टीकरण दिएछन् । यो सुनेपछि आमाले भनिछन्, तिमीले मिहिनेत गरेछौ, तर सही ठाउँमा गरेनछौ । जरामा पानी हालेको भए हाँगा र पात सुक्दैनथ्यो । यो अर्तीपछि माओले चीनको जरा, ग्रामीण किसानबाट क्रान्ति सुरु गरे । यसकै जगमा जनगणतन्त्र चीनको स्थापना भयो । एमालेले पनि जरा संगठनका रूपमा रहेको टोलसम्मका पार्टी प्रणालीमा उपचार गर्ने अभियान ल्याएको छ । जराहरू स्वस्थ र सञ्चारित भए भने पार्टीका हाँगा, डाँठ र पातहरू बलिया हुन्छन् । यसअघि पार्टीका जराहरू कमजोर भैरहेकोप्रति त्यति वास्ता गरिएन । जरालाई माया नगर्ने व्यवहार विकसित हुँदै गयो । जरा संगठनले पाउनुपर्ने अधिकारहरू कटौती हुँदै गए । जस्तो गत स्थानीय निर्वाचनमा, जसले जिताउनुपर्ने हो, उसलाई बेवास्ता गरियो । उम्मेदवार छनोटको अधिकार कटौती गरियो । काम मात्र थोपरियो । माथिल्ला कमिटीबाट वडा र पालिकामा उम्मेदवारहरू तोकिए । यसको परिणाम दुःखद आयो । पछिल्लो समय जरा संगठनलाई ध्यान नदिई टुप्पाटुप्पाबाट पार्टीका सबै निर्णय भइरहेका छन् । निर्णय अधिकार खिच्ने, आफूआफू मिलेर लाभको बाँडफाँट गर्ने तथा राजकीय पद र सुविधाहरूको खिचातानी गर्ने परिपाटी अस्वाभाविक रूपमा देखियो । हाँगा र पातहरूमा अनेक विकृति फैलिएपछि पार्टी थेग्ने जराहरू शिथिल र रोगी हुन थाले । हालै सकिएको तीनै तहका निर्वाचनमा जराले आफ्नो तागतसम्म प्रस्तुत गर्न सकेन । संसदीय प्रतिस्पर्धामा अब्बल एमालेले मार्गदर्शन सिद्धान्त जनताको बहुदलीय जनवाद (जबज) को सफल प्रयोग गरिरहेको छ । नेपाली विशेषतासहितको जबजको जगमा एमालेले जनमत पाइरहेकै छ । यति हुँदाहुँदै पनि संगठन नै संगठन भएको पार्टी किन असंगठितजस्तो लाग्छ ? विचार भएको पार्टीका नेताकार्यकर्ता किन दोबाटाको यात्रीजस्तो अलमलमा छन् ? पार्टीको आधार मानिएको जनवर्गीय संगठनहरू किन शक्तिहीन भैरहेका छन् ? यस्ता प्रश्नहरू मिसन ग्रासरुटले निरूपण गर्ने अपेक्षा छ । निर्वाचन परिणाम सोचेभन्दा फरक आउँदै छ भन्ने पत्तो नपाउने ग्रासरुट संगठनहरू त्यति बेला निदाएकै थिए त ! भुइँ संगठनहरूमा लागेको रोग निदान गर्न यस पटक केन्द्रीय टोली खट्ने भनिएको छ । परन्तुः यो दौडाहा टोली मात्र हुन सक्छ । दौडेर पुग्ने, दौडेर फर्कने मात्र गर्दा वडास्तर संगठन सुदृढ गर्ने अभियान प्रभावकारी हुन सक्दैनन् । हुन त, ग्रासरुटमा खटिएका पार्टी नेताहरू ६० दिनसम्मै जनताका घरमा हुने भनिएको छ । नेताहरूको सुविधाभोगलाई निरुत्साहित गरिएको छ । प्रत्येक दिनको कामको दैनिक कार्यतालिका केन्द्रमा सम्प्रेषण गर्न भनिएको छ । चुनौतीहरू सामना गर्न र नवीन विचार दिन सक्ने नेताकार्यकर्ता उत्पादन गरिने उल्लेख छ । तर्कशील, मिहिनेती, श्रमजीवी नेता र कार्यकर्ता बनाउने लक्ष्य राखिएको छ । यसका लागि एमालेका केन्द्रीय पदाधिकारीहरूले सात प्रदेशको बैठकमा भाग लिइसकेका छन् । ७७ जिल्लाका बैठकहरू पनि सकिएका छन् । केन्द्रीय सदस्यले आफ्नो जिल्ला र पालिकाभन्दा फरक स्थानमा काम गर्नुपर्ने सूची सार्वजनिक भएको छ । तिनले सबै वडामा काम गर्नेछन् । आवश्यकताका आधारमा टोल कमिटीसम्म पुग्नेछन् । नेताहरूले घरघरमा पुगेर जनताका समस्या बुझ्नेछन् । गुनासाहरू पहिचान गर्नेछन् । निर्वाचन जितिएन भने पार्टीले शासन गर्न सक्दैन । जबजको मार्गदर्शन अनुसार समाजवादका आधार तयार गर्न सत्तामै पुग्नुपर्छ । पार्टी बाहिरका कारकबाहेक पछिल्ला निर्वाचनहरूमा सोचे अनुरूप परिणाम नआउनुमा अन्तर्घात र अस्वस्थ अन्तरसंघर्ष मुख्य कारण भएको एमालेको निष्कर्ष छ । अहिलेको अभियानले यसैको उपचार गर्ने उद्देश्य लिएको छ । त्यस्तै प्रविधिको उचित प्रयोग गर्न पनि पार्टी पंक्ति चुक्दै छ । मिसन ग्रासरुटले कार्यकर्ताहरूलाई प्रविधिको दास बन्ने हैन, प्रविधिको उपयोग गर्न सिकाउँछ । यसको विकृत पक्षबाट जोगिन पहल गर्छ । अभियानले पार्टी संगठनहरूका इन्जिनका पार्टपुर्जा कसकास गर्छ । तल्ला संगठनको जराको ओखती गर्छ । पार्टी सदस्यता नवीकरण गर्न शिविर सञ्चालन गर्छ । नयाँ सदस्यलाई आकर्षित गर्छ । राजनीतिक दलका लागि पार्टी सदस्य ठूलो सम्पत्ति हो ।"
पशुपतिमा तीनमहिने सफाइ अभियान,"काठमाडौं (कास) संस्कृति, पर्यटन तथा नागरिक उड्डयन मन्त्रालयले पशुपति क्षेत्र सफाइ अभियान थालेको छ । तीनमहिने अभियानको सुरुवात शनिबार विश्वरूपा मन्दिर परिसरबाट पर्यटनमन्त्री सुदन किरातीसहित मन्त्रालय मातहतका २१ वटा निकायका कर्मचारीपदाधिकारीहरूले गरेका हुन् । पहिलो दिन कर्मचारीसहित २ सय हाराहारी स्वयंसेवी खटिएका थिए । उनीहरूले विश्वरूपा, वनकाली, गुह्येश्वरी क्षेत्र सफाइ गरे । सफाइका क्रममा ठूलो परिमाणमा प्लास्टिक र सुर्तीजन्य फोहोर संकलन भएको छ । ठूला ओहदामा बसेका पदाधिकारीहरूले सरसफाइ जस्तो सानो काम गर्नुहुँदैन भन्ने मानसिकताविरुद्ध पशुपति परिसरबाट सफाइ अभियान थालिएको मन्त्री किरातीले बताए । पहिलो दिन तीनै सुरक्षा निकाय, मातहतका श्रीमती संघ, विभिन्न जातजाति संगठन पनि सहभागी थिए । मन्त्री किरातीले सफाइकै क्रममा पशुपति विकास कोषका पदाधिकारीलाई सफाइ कार्ययोजना पेस गर्न निर्देशन दिए । कोषका सदस्यसचिव मिलन थापाले सरसफाइका लागि दुई दर्जन हाराहारी कर्मचारी मात्रै भएको बताउँदै वार्षिक ४० लाख रुपैयाँ सफाइमा खर्च भइरहेको बताए । सफाइका लागि सीमित कर्मचारी छन् । नयाँ भर्ना लिन कानुन पारित गर्नुपर्ने छ, उनले भने, हामीसँग सफाइमा बजेट र कर्मचारीको अभाव भएकाले अहिले नेपाल इन्भेस्टमेन्ट मेगा बैंकले वार्षिक १ करोड रुपैयाँ पशुपतिको सफाइमा लगानी गरिरहेको छ । मातहतका सबै निकायमा कार्यविधि बनाउन लगाएर सम्पदा क्षेत्र सफाइ अभियान सञ्चालन गरिएको मन्त्रालयले जनाएको छ ।"
निःशुल्क अनिवार्य शिक्षा सुरु,"(काभ्रे)जिल्लाका दुई पालिकामा निःशुल्क अनिवार्य शिक्षा कार्यक्रम सञ्चालन गरिने भएको छ । बेथानचोक गाउँपालिका र खानीखोला गाउँपालिकाले अपांगता भएका कारण विद्यालय जान नसकेका, अभिभावकविहीन, गरिबी वा अन्य कारण विद्यालय नपुगेका बालबालिकालाई लक्षित गरी निःशुल्क अनिवार्य शिक्षा कार्यक्रम सञ्चालन तयारी गरेका हुन् । खानीखोला गाउँपालिका शिक्षा शाखा प्रमुख विष्णुबहादुर अधिकारीका अनुसार यो कार्यक्रममा ४ वर्ष पूरा भई १३ वर्ष ननाघेका बालबालिकाका समेटिनेछन् । जटिल खालको अपांगताका कारण विद्यालय जान नसकेका विद्यार्थीको हकमा घरमै गएर घुम्ती शिक्षकको व्यवस्था गरिनेछ । कार्यक्रम शैक्षिक सत्र २०८० बाट सुरु गर्ने तयारी भइरहेको छ । बेथानचोक गाउँपालिकामा पहिलो चरणको कार्यक्रम सुरु भएको शिक्षा शाखा प्रमुख पुष्पा राईले जानकारी दिइन् । कार्यक्रमका लागि प्रारम्भिक चरणमा शिक्षा समिति, विद्यालय व्यवस्थापन समिति तथा सामुदायिक सिकाइ केन्द्रलाई प्रभावकारी ढंगले परिचालन गरी सूचना प्रवाह गरिने उनले बताइन् । त्यसपश्चात् वडास्तरीय घरदैलो कार्यक्रम रहनेछ, जसमा बालबालिकाको घरघरमा पुगेर अवस्था बुझिनेछ, लागत तथा तथ्यांक संकलन गरिनेछ, अनि विद्यालयसम्म पुग्न नसकेका विद्यार्थीहरूको कारण खोजिन्छ, उनले भनिन्, विद्यालयसम्म पुग्न नसक्नेलाई घरमै गएर पढाउने, आवश्यक परे आवासीय विद्यालय सञ्चालन गर्ने योजना पनि बनाइएको छ ।अपांगता तथा गरिबीको रेखामुनि रहेका बालबालिकाको संख्याका आधारमा बजेट विनियोजन गर्ने, पोसाक, झोला, जुत्ता, पुस्तक, कापीकलम उपलब्ध गराउने गाउँपालिकाका अध्यक्ष भगवान अधिकारीले जानकारी दिए । अटेर गर्ने अभिभावकलाई गाउँपालिकाबाट प्रदान गरिने सेवासुविधा रोक्का गरी बालबालिकालाई विद्यालय पठाएपछि मात्र सेवालाई निरन्तरता दिइने बाध्यकारी नीति बनाउँछौं, उनले भने । यो केन्द्र सरकारको सामाजिक विकास मन्त्रालयअन्तर्गतको कार्यक्रम हो ।"
सूचनाको हक कार्यान्वयन गराउँछौं,"नुवाकोट (कास) आन्तरिक मामिला तथा कानुनमन्त्री गंगानारायण श्रेष्ठले प्रदेश सरकारले सूचनाको हकलाई तल्लो वर्गमा कार्यान्वयन गर्ने बताउँदै यसका लागि सरोकारवाला निकायलाई निर्देशनसमेत दिएका छन् ।विदुरमा शनिबार आयोजित सूचनाको हक प्रवर्द्धन कार्यक्रममा उनले वाग्मती सरकारले मातहतका कार्यालयमा सूचनाको हकलाई मौलिक हकका रूपमा कार्यान्वयनमा लैजान कार्यक्रम गरिएको बताए । राजनीतिक सुशासन कायम गर्न र समृद्धिको यात्रा अगाडि बडाउन सूचना महत्त्वपूर्ण रहने भन्दै उनले यसले नागरिकलाई सशक्त बनाउने विचार राखे । मन्त्रालयका सचिव नारायणप्रसाद शर्माले प्रदेश सरकार सुशासनतर्फ लागिपरेको बताए । वाग्मती प्रदेश सञ्चार रजिस्ट्रार रेवती सापकोटाले सूचना लिने र दिनेबीच द्वन्द्व रहे पनि सूचना लिन पाउनु नागरिकको हक भएको धारणा राखे । ऐन, कानुनमा भएका भाषा सरलीकृत गर्नुपर्नेमा पनि उनले जोड दिए । जिसस प्रमुख रजिन्द्रविक्रमसिंह ठकुरीले सूचनाको हक लागू गरेर भ्रष्टाचार कम गर्न सुझाए । प्रदेश सूचना पुनरावेदन समितिका अध्यक्ष हरिप्रसाद अधिकारीले कार्यपत्र प्रस्तुत गर्दै सूचनाको हकको माध्यमबाट वाग्मती सरकारले गरेका कामकारबाही पारदर्शी गराई नागरिकमा लोकतन्त्रप्रति बढेको नकारात्मक भावना निरुत्साही गराउन सघाउन पुग्ने बताए ।"
तरलता व्यवस्थापन गर्न नसक्दा अमेरिकाको सिलिकन भ्याली बैंक बन्द,"(काठमाडौं) तरलता व्यवस्थापन गर्न नसक्दा अमेरिकाको सिलिकन भ्याली बैंक बन्द भएको छ । अमेरिकामा निक्षेप सुरक्षणको जिम्मा पाएको फेडरल डिपोजिट इन्स्योरेन्स कर्पोरेसन (एफडीआईसी) ले सिलिकन बैंक बन्द गर्ने निर्णय गरेको हो । यस्तो निर्णयसँगै अमेरिकाकै ठूलोमध्यको एक बैंक बन्द भएको हो । एफडीआईसी नेपालको निक्षेप तथा कर्जा सुरक्षण कोष जस्तै अमेरिकाका बैंकको निक्षेप र कर्जा सुरक्षण (बिमा) गर्ने सरकारी निकाय हो । सिलिकन बैंक बन्दलाई सन् २००८ को मन्दीपछिकै अमेरिकी बैंकिङ क्षेत्रमा अर्को ठूलो संकटका रूपमा समेत हेरिएको छ । सन् २००८ मा वासिङ्टन म्युचअल टाट पल्टिएको घटनापछि यो सबैभन्दा ठूलो संकट भएको बताइएको छ । सिलिकन भ्याली अमेरिकामा १६औं ठूलो बैंक हो । तत्काल पर्याप्त तरलता व्यवस्थापन गर्न नसकेकै कारण एक साताको अवधिमा बैंक बन्द भएको हो । मुद्रास्फीति अकासिएसँगै अमेरिकी केन्द्रीय बैंक फेडरल रिजर्भले निरन्तर ब्याजदर बढाइरहेको छ । ब्याजदर निरन्तर उकालो लागेपछि त्यहाँको बन्ड मार्केट हालसम्मकै न्यून बिन्दुमा ओर्लिएको छ । बन्ड मार्केटमा अमेरिकाका धेरै बैंकले ठूलो लगानी गरेका छन् । बन्ड मार्केटबाट नोक्सानी बेहोरिरहेका बेला सिलिकन बैंकमा एक्कासि निक्षेपकर्ताले निक्षेप फिर्ता लगेपछि संस्थामा समस्या आएको हो । निक्षेपकर्ताको निक्षेप फिर्ता गर्नकै लागि सिलिकन बैंकले ठूलो नोक्सान बेहोरेर न्यून मूल्यमा बन्ड बिक्री गरेको छ । यही नोक्सानीका कारण तरलता व्यवस्थापन गर्न नसक्दा सिलिकन बैंक समस्यामा परेको हो । छोटो समयमा बैंक समस्यामा पर्नुका पछि अल्पकालीन निक्षेप धेरै हुनु र तरलता अवस्था नाजुक हुनुलाई प्रमुख कारणका रूपमा हेरिएको छ । घाटा पूर्तिका लागि यस बैंकले गत बुधबार मात्र ठूलो हिस्सामा बन्ड (सेयर) बेचेको र करिब २२५ बिलियन बराबरको नयाँ सेयर बेच्ने घोषणा गरेको थियो । बैंकको उक्त घोषणापछि ठूला सेयरहोल्डर र बचतकर्ताले आफ्नो लगानी र बचत फिर्ता लिन सुरु गरेका थिए । क्यालिफोर्नियामा मुख्यालय रहेको यो बैंक टाट पल्टिने अवस्थामा पुगेकाले बन्द गर्नुपरेको नियामक निकाय एफडीआईसीको भनाइ छ । यद्यपि एफडीआईसीले सबै बचतकर्ताको पैसा सुरक्षित भएको बताएको छ । एफडीआईसीले अमेरिकामा प्राकृतिक व्यक्तिको प्रतिखाता २ लाख ५० हजार अमेरिकी डलर बराबरको निक्षेप सुरक्षण (बिमा) गर्दै आएको छ । बिमा गरिएको रकम बराबर निक्षेप फिर्ताका लागि एफडीआईसीले सोमबार (मार्च १४ तारिख, २०२३) मा निक्षेपकर्तालाई डाकेको छ । बैंकका शाखा खोल्न लगाएर सबै बचतकर्ताको पैसा सोमबारसम्म भुक्तानी गरिनेछ, सूचनामा भनिएको छ । बिमा नभएको रकमका लागि बैंकको सम्पत्ति तथा दायित्व मूल्यांकनपछि निर्णय गरिने एफडीआईसीको सूचनामा उल्लेख छ । एफडीआईसीका अनुसार उक्त बैंकमा करिब १७५ बिलियन अमेरिकी डलर निक्षेप छ । सिलिकन बैंक बन्द हुँदैमा अमेरिकामा पुनः वित्तीय संकट भनेर विश्लेषण गरिहाल्न नमिल्ने जानकारहरू बताउँछन् । तर यसलाई वित्तीय संकटको संकेत मानेर संयमित हुनुपर्ने अवस्था आएको उनीहरूको भनाइ छ । किनकि अमेरिकामा धेरै बैंकको ठूलो लगानी बन्ड मार्केटमा छ । यस्तो अवस्थामा ती बैंकहरूलाई तत्काल सेयर बेच्ने बाध्यता आइलाग्यो भने उनीहरूलाई पनि समस्या पर्न सक्छ । पछिल्ला दिनमा तरलता अवस्था सहज भएका बैंकको सेयर मूल्य बढेको छ भने कमजोर बैंकको घटेको छ । यसरी सेयर मूल्य घटेको बैंकहरूले एकै पटक धेरै निक्षेप फिर्ता गर्नुपर्ने अवस्था आयो । त्यसका लागि ती बैंकले पनि सेयर बिक्री गर्नुपर्यो भने वित्तीय समस्या आउने सक्ने जानकारहरू बताउँछन् । तरलता स्थिति सहज भएको बैंकले आउँदा दिनमा पनि त्यसलाई कायमै राखेको अवस्थामा भने उनीहरू संकटबाट जोगिनेछन् । सन् १९८३ मा क्यालिफोर्निया बैंकका रूपमा स्थापना भएको सिलिकन भ्याली बैंक पछिल्लो एक दशकमा तीव्र विस्तार भएको हो । यस बैंकका विश्वका विभिन्न देशमा गरी करिब ८ हजार ५ सय कर्मचारी छन् । सिलिकनमा देखिएको संकट वैश्विक अर्थतन्त्रमा समेत पर्ने सम्भावना रहेको अर्थशास्त्रीहरूको भनाइ छ । यस वर्ष बन्द भएको उक्त बैंक एफडीआईसीले सुरक्षण (बिमा) गरेको पहिलो संस्थान हो । साढे २ वर्षअघि अल्मेना स्टेट बैंक बन्द भएको थियो ।३१ डिसेम्बर २०२२ सम्म बैंकको कुल सम्पत्ति २०९ बिलियन डलर बराबरको भएको बताइएको छ । एफडीआईसीका अनुसार क्यालिफोर्निया र म्यासाचुसेट्समा गरी बैंकका १७ शाखा छन् । सिलिकन भ्याली बैंकले मुख्यगरी प्रविधि केन्द्रित स्टार्टअप व्यवसायमा लगानी गर्दै आएको थियो । बिहीबार मात्र सिलिकन भ्याली बैंकको प्यारेन्ट कम्पनी एसभीबी फाइनान्सियल ग्रुपको सेयरमा ७० प्रतिशतसम्म गिरावट आएको थियो ।सिलिकन भ्याली बैंक टाट पल्टिनुको आंशिक कारण संघीय रिजर्भ बैंकले गत वर्ष ब्याजदर वृद्धि गर्नु पनि भएको सीएनएनले जनाएको छ । अमेरिकी अर्थमन्त्री जेनेट येलेनले पछिल्लो घटनाक्रमलाई सावधानीपूर्वक हेरिरहेको बताएकी छन् । नियामक निकायका उच्च अधिकारीलाई भेटेर वित्तीय क्षेत्रको यथावत् सञ्चालनका लागि आवश्यक कदम चाल्न पनि उनले निर्देशन दिएकी छन् ।विश्व बैंकको पछिल्लो प्रक्षेपण प्रतिवेदनले समेत सन् २०२३ देखि विश्वका धेरैजसो मुलुकमा आर्थिक मन्दी लम्बिने उल्लेख गरेको छ । प्रतिवेदनले विश्वको आर्थिक वृद्धि सन् २०२३ मा १७ प्रतिशतमा रहने अनुमान गरेको छ । विश्वमा विद्यमान मुद्रास्फीति, बढ्दो ब्याजदर र निजी क्षेत्र तथा सर्वसाधारणमा गरिएको लगानी घट्नुले विश्व लामो समय आर्थिक मन्दीमा रहने बैंकको अनुमान छ । कोभिडको असर तथा रुस र युक्रेनबीचको तनावले मुद्रास्फीति बढेको प्रतिवेदनमा उल्लेख छ । ब्याजदर उच्च हुनु र नागरिकप्रति लगानीमा आएको संकुचनले आर्थिक मन्दीलाई बढाउने बैंकको प्रक्षेपण छ । पछिल्लो पटक गत माघमा अमेरिकी केन्द्रीय बैंक (फेडरल रिजर्भ बैंक) ले लगातार आठौं पटक ब्याजदर बढाउने निर्णय गरेको थियो । यसअघि गरिएको ब्याजदर वृद्धिले मूल्यवृद्धि नियन्त्रणमा सघाउ पुगेको जनाउँदै फेडरल रिजर्भ बैंकका अध्यक्ष जेरोम एच पावेलले थप नियन्त्रणको प्रयास गर्नुपरेको बताएका थिए । यो निर्णय सन् २०२३ मार्चदेखि लागू भएको हो । जसअनुसार ब्याजदर ०२५ प्रतिशत बिन्दुले बढेको छ । त्यसैले मार्चदेखि फेडरल रिजर्भ बैंकले सन्दर्भ ब्याजदर (पोलिसी रेट) ४५ देखि ४७५ प्रतिशत कायम गर्ने भएको छ । अमेरिकी ब्याजदरले सुनचाँदी, कच्चा तेल तथा अमेरिकामा उत्पादित वस्तुको मूल्यमा समेत असर पार्ने भएकाले समग्र विश्व अर्थतन्त्रमा प्रभाव पर्दछ । सन्दर्भ ब्याजदरले नै अमेरिकामा उपभोक्ताले लिने जुनसुकै ऋण, ओभरड्राफ्टको दर बढाउनेछ, जसले गर्दा घर, सवारीसाधन वा व्यापारिक ऋणको लागत महँगो हुँदै आएको छ ।"
सेयर ओरालो लाग्दा ४ बैंकले गुमाए ५५ अर्ब डलर,एजेन्सी
नेपाललाई पाठ,"तरलता अवस्था बलियो नभएकै कारण अमेरिकाको सिलिकन बैंक बन्द गर्नुपर्ने अवस्थामा आएकाले नेपाली बैंकले पनि त्यसबाट पाठ सिक्नुपर्ने जानकारहरू बताउँछन् । नेपालमा बैंक तथा वित्तीय संस्था र उद्योगी व्यवसायीहरूले कर्जा निक्षेप अनुपात (सीडी रेसियो) बढाएर ९५ प्रतिशत पुर्याउनुपर्ने, निक्षेप तरलता अनुपात (एलडी रेसियो) पनि खुकुलो बनाउनुपर्नेलगायत माग गरिरहेका छन् । उनीहरूकै मागअनुसार नियामक निकाय राष्ट्र बैंकले पनि नीतिगत परिवर्तन गरे नेपाली वित्तीय क्षेत्रमा पनि समस्या आउन सक्ने विज्ञहरूको भनाइ छ । नेपाललगायत दक्षिण एसियाली राष्ट्रको तुलनामा अमेरिकामा तरलतासम्बन्धी नीतिगत व्यवस्था बलियो छ । यस्तो अवस्थामा पनि त्यहाँका बैंक संकटमा जान्छन् भने नेपालको अवस्था कस्तो होला, चासो सबैतिर छ । सम्भावित जोखिम व्यवस्थापनकै लागि नियामक निकायले तरलता, सीडी, एलडीलगायत नीतिगत व्यवस्था गरेको हुन्छ । वित्तीय संस्थामा आउने समस्या क्रमिक रूपमा नभएर एक्कासि आउने भएकाले सम्भावित जोखिमका लागि कसिलो नीतिगत व्यवस्था गर्नुपर्ने राष्ट्र बैंकका पूर्वकामु गभर्नर कृष्णबहादुर मानन्धरले बताए । बैंकमा समस्या बिस्तारै नभएर एकै पटक आउने हो । संकट पूर्वजानकारीसहित पनि आउँदैन, उनले भने, यसकारण आज समस्या छैन भन्दैमा तरलता, सीडी अनुपातलगायत नीतिगत व्यवस्था खुकुलो बनाउनुहुँदैन । वित्तीय क्षेत्रको जोखिमबारे नबुझेका मान्छे र समुदायले सीडीलगायत अनुपात बढाउन माग गरिरहे पनि नियामक निकायले त्यसलाई बढाउन नहुने उनको सुझाव छ । नेपालका बैंकहरू त्यस्तो ठूलो समस्यामा भने छैनन् । उनीहरूको ठूलो लगानी सेयर बजारमा पनि छैन । यद्यपि घरजग्गालगायत क्षेत्रमा भने उनीहरूका ठूलो लगानी छ । कुनै समयमा यो क्षेत्रमा समस्या आए त्यसको असर बैंक तथा वित्तीय संस्थामा नपर्ने भन्ने हुँदैन । पछिल्ला महिनामा नेपाली वित्तीय संस्थाविरुद्ध विभिन्न अराजक गतिविधि बढेका छन् । बैंकको ऋण, साँवाब्याज नतिर्ने, कर्मचारीलाई कुटपिट गर्ने, कालोमोसो दल्नेलगायत गतिविधि भइरहेका छन् । यस्ता गतिविधिले आम मानिसमा एकातिर बैंकप्रतिको विश्वास गुमेको छ भने अर्कोतिर बैंक तथा वित्तीय संस्थाका कर्जा असुली नहुने समस्या पनि बढाएको छ । यस्तो अवस्थामा बैंकको तरलता स्थिति बलियो नभए संस्था जुनसुकै अवस्थामा समस्यामा जान सक्ने विज्ञहरूको तर्क छ ।"
"यातायातमा वर्षमा ५ महानिर्देशक फेरिए, सेवाग्राहीको सास्ती फेरिएन","(काठमाडौं) काठमाडौं नक्सालकी पुष्पा भण्डारीले गत असारमा यातायात कार्यालय चाबहिलबाट सवारी चालक अनुमतिपत्र (लाइसेन्स) का लागि ट्रायल दिइन् । चारपांग्रे सवारीका लागि ट्रायल पास गरेकी उनको हातमा अहिलेसम्म लाइसेन्स परेको छैन । राजस्व तिरेको चिटकटो बोकेर हिँड्दा कहिलेकाहीं ट्राफिक प्रहरीको हप्कीदप्की पनि सहनुपरेको उनी सुनाउँछिन् । ट्रायल पास गरेको ९ महिना पुग्न लाग्यो, उनी भन्छिन्, अहिलेसम्म लाइसेन्स पाइएको छैन । उनी अहिले राजस्व तिरेको चिर्कटो साथमा बोकेर गाडी चलाइरहेकी छन् । लाइसेन्स आउने पत्तो छैन, उनले भनिन्, राजस्व तिरेको चिर्कटो पनि च्यातिन लागिसक्यो । यातायात कार्यालयमा सोध्दा लाइसेन्स प्रिन्ट भएपछि जानकारी गराउने भन्दै फर्काउने गरेको उनको गुनासो छ । चितवनको भरतपुर महानगरपालिका७ स्थित कृष्णपुरकी सिर्जना महतोले पनि लाइसेन्स नवीकरण गर्न दिएको ७ महिनाभन्दा बढी भयो । अहिलेसम्म नवीकरण भएर आएको छैन । चाबहिल यातायात कार्यालयमा लाइसेन्स नवीकरणका लागि दिएकी हुँ, उनले भनिन्, ढिलाइबारे बुझ्न जाँदा कर्मचारीले कहिले हुन्छ भनेर जानकारी नै दिँदैनन् । ट्रायल दिएर पनि लामो समयदेखि लाइसेन्स नपाउने, समयमै नवीकरण भएर लाइसेन्स नपाएका यी प्रतिनिधि पात्र मात्र हुन् । झन्डै दुई वर्षदेखि ट्रायल पास गरेर पनि लाइसेन्स नपाएको गुनासो सेवाग्राहीको छ । नवीकरण गर्न दिनेहरूले समयमै लाइसेन्स नपाएको बताउँदै आएका छन् । यातायात व्यवस्था विभागले भने मागअनुसार लाइसेन्स प्रिन्ट गर्न नसकेकै कारण समयमै लाइसेन्स वितरण गर्न नसकेको जनाएको छ । अहिलेसम्म ३० लाख २१ हजार ८ सय ३१ थान लाइसेन्स प्रिन्ट गरेको र अझै ७ लाख थान प्रिन्ट गर्न बाँकी रहेको विभागको पुससम्मको तथ्यांकमा उल्लेख छ । एउटा मात्र मेसिन भएकाले मागअनुसार लाइसेन्स प्रिन्ट गर्न नसकेको विभागले जनायो । हाल उपलब्ध मेसिनबाट दिनमा ४४ सय थान कार्ड प्रिन्ट भइरहेको छ । माग भने दिनमै ५८ सयदेखि ६ हजारसम्म छ । मागअनुसार लाइसेन्स प्रिन्ट हुन सकेको छैन । नयाँ मेसिन खरिदका लागि ठेक्का भएकाले खरिदपछि यो समस्या समाधान हुने विभागको दाबी छ । नयाँ मेसिन आएपछि प्रतिदिन ९ हजार कार्ड प्रिन्ट गर्न सकिने जनाइएको छ । उक्त मेसिनलाई करिब ९ करोड रुपैयाँ पर्ने विभागले जनायो । दुई वटा मेसिन भएसँगै ८८ घण्टा सेवा तोकेर ३ सत्रमा प्रिन्टको काम हुनेछ । नयाँ मेसिन आएपछि प्रक्रिया पूरा गर्नेको हातमा एक साताभित्रै स्मार्ट लाइसेन्स पुर्याउने लक्ष्य विभागको रहेको जनाइएको छ । समस्या लाइसेन्सको मात्र होइन । ठेक्का सम्झौता भएको ६ वर्षमा ३५ हजार सवारीसाधनमा मात्र इम्बोस्ड नम्बर जडान गरिएको छ । विभागका अनुसार बंगलादेश र अमेरिकाको डेकाटुरटाइगर आईटी कम्पनीले ४ अर्ब ६८ करोड ५२ लाख रुपैयाँ (४ करोड ३७ लाख ८७ हजार ५ सय डलर) मा इम्बोस्ड नम्बर प्लेट वितरणको ठेक्का लिएको हो । यसमध्ये करिब ४६ करोड १७ लाख रुपैयाँ भुक्तानी भइसकेको छ । अहिलेसम्म वाग्मतीमा ५ हजार ९ सय २९, गण्डकीमा ३ सय ३१ र लुम्बिनी प्रदेशमा सरकारी सवारीतर्फ १ सय ८४ सवारीमा मात्र जडान गरिएको छ । सरकारीसहित २२ हजार ६ सय ५८ साना तथा मझौला, १ सय ६८ ठूला र १२ हजार ७ सय ३४ दुईपांग्रे सवारीमा इम्बोस्ड नम्बर प्लेट जडान गरिएको विभागको भनाइ छ । विभागको ०७५ फागुनसम्मको तथ्यांकमा दर्ता सवारी संख्या ३५ लाख ३९ हजार छ । बंगलादेश र अमेरिकाको डेकाटुरटाइगर आईटी कम्पनीसँगको सम्झौता आगामी मंसिरभित्र सकिँदै छ । यस अवधिभित्र २४ लाख ६४ हजार ४ सय ४० सवारीमा इम्बोस्ड नम्बर जडान गरिसक्नुपर्नेछ । तर यस अवधिमा जडान नसकिने विभागका सूचना अधिकारी ईश्वरीदत्त पनेरु बताउँछन् । जडान नगरे तुरुन्त कारबाही गरिहाल्ने भन्ने होइन, उनले भने, बिस्तारै जडान नगरेकाहरूले गर्दै जानुपर्छ । म्यादभित्र जडान सक्ने गरी काम भइरहेको उनको दाबी छ । इम्बोस्ड नम्बर जडानमा जबर्जस्ती गर्न भएन, उनले भने, अनुरोध मात्र गर्ने हो, जुन पटकपटक गर्दै आएका छौं । इम्बोस्ड नम्बर जडान मंसिरभित्र कसरी गरिसक्ने भन्ने चुनौती विभागसामु रहेको उनले सुनाए । विभागले प्रवाह गर्ने सेवामा ढिलाइ भइरहेको समयमा एक वर्षमा पाँच जना महानिर्देशक फेरिएका छन्, जसले गर्दा नियमित सेवा प्रवाहमा असर गरेको विभागका कर्मचारीको भनाइ छ । इम्बोस्ड नम्बर प्लेट जडान भइरहे पनि महानिर्देशक फेरिरहेका कारण गति लिन नसकेको विभागका निर्देशक रामचन्द्र पौडेलले बताए । प्रदेश यातायात कार्यालयहरूले जडानमा सेवाग्राहीलाई ताकेता नगरिदिँदा तोकिएको समयभित्र काम सक्न गाह्रै छ, इम्बोस्ड नम्बर प्लेट उपलब्ध गराउने कम्पनीबाट भन्दा पनि हाम्रो पक्षबाटै समस्या भएको देखिन्छ, उनले भने, महानिर्देशक परिवर्तन भइरहँदा समस्या भयो, अब नयाँ महानिर्देशक आएकाले निर्देशन लिएर फागुन अन्तिमभित्र जडान सुरु नभएका प्रदेशमा काम थालिनेछ । राजपत्रमा सूचना निस्किएको १५ महिना बित्दा नाम टुंगो लागेका मधेस, सुदूरपश्चिम र कर्णालीमा इम्बोस्ड नम्बर प्लेट जडान हुन सकेको छैन । कोशी प्रदेशको नाम भर्खरै टुंगिएकाले नम्बर प्लेट तयार गर्न समय लाग्ने विभागको भनाइ छ । यी समस्या भइरहँदा विभागीय प्रमुख फेर्ने क्रम भने रोकिएको छैन । विभागमा एक वर्षमा पाँच महानिर्देशक फेरिएका छन् । ०७९ असार १९ मा नमराज घिमिरे सरुवा भएपछि त्यसयता महानिर्देशक फेरिरहेका छन् । लामो समय टिकेर कुनै पनि महानिर्देशकले काम गर्न पाएका छैनन् । ०७९ असार २० मा महानिर्देशक जिम्मेवारी सम्हालेका सुरेश राउतको दुई महिनामै सरुवा भयो । उनीपछि ०७९ भदौ २० मा महानिर्देशकको जिम्मेवारी सम्हाल्न पुगेका टोकराज पाण्डेको पाँच महिनामै सरुवा भयो । उनीपछि भौतिक पूर्वाधार तथा यातायात मन्त्रालयबाट महानिर्देशकको जिम्मेवारी सम्हाल्न पुगेका तुलसीनाथ गौतम एक महिना पूरा पनि विभागमा बस्न पाएनन् । ०७९ माघ २५ मा महानिर्देशकका रूपमा पुगेका गौतमको फागुन १४ मा स्वास्थ्य तथा जनसंख्या मन्त्रालयमा सरुवा भएको छ । गौतमको सरुवा भएको झन्डै दुई सातापछि शुक्रबार नारायणप्रसाद भट्टराईले मन्त्रालयको जिम्मेवारी सम्हालेका छन् । उनी सुदूरपश्चिम प्रदेश कार्यालयबाट सरुवा भएर आएको भौतिक पूर्वाधार तथा यातायात मन्त्रालयले जनाएको छ । अन्तरमन्त्रालय सरुवा संघीय मामिला तथा सामान्य प्रशासन मन्त्रालयले गर्ने मन्त्रालयका सचिव केशवकुमार शर्मा बताउँछन् । यातायात व्यवस्था विभागमा कोही पनि बस्न चाहँदैनन्, उनले भने, यातायात कार्यालयहरू प्रायः सबै प्रदेश मन्त्रालयअन्तर्गत छन्, विभाग मात्र भएर पनि बस्न नचाहेको हुन सक्छ । इम्बोस्ड नम्बर जडान थालेयता मात्र ८ जना महानिर्देशक फेरिइसकेका छन् ।"
कर्जामा अस्वाभाविक ब्याज वृद्धि फिर्ता गर,"काठमाडौं (कास) बैंक तथा वित्तीय संस्थाले प्रवाह गर्दै आएको कर्जामा अस्वाभाविक ब्याज वृद्धि र पुनर्कर्जा फिर्ताविरुद्ध विभिन्न नीतिविरुद्ध व्यवसायीले सडक आन्दोलनको चेतावनी दिएका छन् । राजधानीमा शनिबार आयोजित बैंक तथा वित्तीय समस्यासम्बन्धी अन्तर्क्रियामा व्यवसायीहरूले चरणबद्ध आन्दोलन घोषणा गरे । माइतीघर मण्डलमा आइतबारदेखि धर्ना दिँदै सडक आन्दोलन सुरुवात गरिने मोरङ व्यापार संघका अध्यक्ष नवीन रिजालको भनाइ छ । एक वर्षदेखि उद्योगव्यवसायीप्रति बैंक तथा वित्तीय संस्थाले कठोर नीति लिएको भन्दै त्यसविरुद्ध आन्दोलन गर्नुपर्ने अवस्था आएको उनले बताए । विगतदेखि बैंक तथा वित्तीय संस्थाका नीतिले समस्या पारेका थिए, उनले भने, एक वर्षदेखि झन् धेरै समस्या थपिदिएका छन्, माइतीघरमा गरिएको आन्दोलनको प्रभाव परेन भने राष्ट्र बैंक घेर्छौं । आन्दोलनरत पक्षले ७ बुँदे माग राखेका छन् । एकल अंकको ब्याजदर कायम हुनुपर्ने, उद्योग र व्यापारमा २ प्रतिशत फरक ब्याजदर हुनुपर्ने, आधार दरमा प्रिमियम बढीमा २ प्रतिशत मात्र थप हुनुपर्नेलगायत माग उनीहरूका छन् । विभिन्न वित्तीय सेवा शुल्क कम गरी सर्वसाधारणलाई वित्तीय सेवा ५० प्रतिशत निःशुल्क गरी नयाँ उद्यमीलाई प्रोत्साहन गर्नुपर्नेमा समेत रिजालको जोड छ । संस्थागत ब्याजदर बचत ब्याजसम्म कायम हुनुपर्ने, स्प्रेड दर बढीमा २ प्रतिशत र आधार दर गणना तरिका सार्वजनिक गर्नुपर्ने पनि उनीहरूको माग छ । असहज अवस्थाका कारण कर्जाहरूको पुनर्संरचना र पुनर्तालिकीकरण गर्न पाउनुपर्ने र चालु पुँजी निर्देशिका खारेज गरी व्यावहारिक बनाइनुपर्ने माग पनि उनीहरूको छ । बैंक तथा वित्तीय संस्थाले ४ सय अर्ब लगानी गरेर सयदेखि २ सय अर्ब नाफा कमाउनु कतिको जायज हो ? रिजालले प्रश्न गरे । बैंकहरूको मनपरी आधार दर, आधार दरमा प्रिमियम दर थप गर्ने गलत अभ्यास, आयातमा अवरोध, ब्याजमा अप्राकृतिक वृद्धिलगायत समस्या समाधानका लागि सरकार, नियामक निकाय र बैंक तथा वित्तीय संस्थाहरूको ध्यानाकर्षण गर्दा पनि परिणाम नआएकै कारण केही समयदेखि आफूहरूले आन्दोलन जारी राखेको उनको भनाइ छ ।"
त्रिशूली थुनेर गिट्टीढुंगा ओसार्ने बाटो,"(चितवन) पृथ्वी राजमार्गको कुरिनटार नजिकै लेवाटार त्रिशूली किनारमा देखिने चहलपहल हेर्दा पक्की पुल निर्माण गर्न लागेको भान हुन्छ । टिपर र एस्क्काभेटर त्यहीं छन् । नदी वारपार हुने गरी बाँध बनाउँदै गरेका मान्छे देखिन्छन् । तर कुनै स्थायी संरचना बनाउन नभई गिट्टीढुंगा ओसार्न सजिलो होस् भनेर यहाँ कच्ची बाटो बनाउन त्रिशूली नदी नै थुन्ने काम भइरहेको छ ।गोरखाको सहिद लखन गाउँपालिकाले ठेक्का लगाएको गिट्टीढुंगा ओसारेर चितवनको इच्छाकामना गाउँपालिका४ लेवाटार हुँदै तार्न नदी नै थुनेर कच्ची बाटो बन्न लागेको हो । नदीको धार नै परिवर्तन गर्ने गरी बाटो बनाउन थालेपछि इच्छाकामना गाउँपालिकाले उक्त काम रोक्न सहिद लखन गाउँपालिकालाई पत्राचार नै गर्यो । तर पहिला काम सुरु गरेको ठाउँबाट नभई अर्को नयाँ ठाउँबाट धमाधम बाटो बनाउने काम भइरहेको छ ।पहिला हाम्रै चितवनतिरको इच्छाकामना४ धारापानी बगरबाट काम सुरु गरे । त्यो देखेर हामीले तुरुन्त रोक्न भन्यौं । उनीहरूले त्यहाँको काम रोके पनि । तर पछि फेरि त्यहाँदेखि लगभग पाँच सय मिटर तल वडा नम्बर ४ कै लेवाटारदेखि पारि गोरखाको ठेउवाटारबाट काम सुरु गरेका छन्, इच्छाकामना गाउँपालिका४ का वडाध्यक्ष रुद्रप्रसाद उप्रेतीले भने । अहिले गोरखातर्फबाट काम सुरु गर्दै उनीहरू चितवनतर्फ आइरहेको उनको भनाइ छ । हाम्रोतर्फ काम हुँदा रोक्न भनियो, रोके पनि । तर गोरखातर्फबाट सुरु गरेपछि त्यता रोक्न भन्दै जान मिलेन । काम गर्दै अगाडि बढेका छन्, वडाध्यक्ष उप्रेतीले भने । त्रिशूली नदी जल पर्यटनको प्रमुख आधार र्याफ्टिङ हुने मुख्य ठाउँ हो । नदी थुनेर यसरी बाटो बनाउँदा र्याफ्टिङ व्यवसाय सञ्चालन गर्न कठिन हुने भन्दै पर्यटन व्यवसायी पनि विरोधमा उत्रिएका छन् । उनीहरूले इच्छाकामना गाउँपालिकामा विरोधपत्र पनि दिए ।र्याफ्टिङ व्यवसायीहरूको विरोधपछि फेरि हामीले काम रोक्नू भन्दै शुक्रबार सहिद लखन गाउँपालिकालाई पत्र पठाएका छौं । तर नदीमाथि काम भइरहेको छ । संघीय सरकारका प्रतिनिधि सीडीओ कार्यालयदेखि प्रदेशका सांसदसम्मलाई यसबारे थाहा छ । हामीले पनि प्रयास गरेका छौं, इच्छाकामना गाउँपालिकाका अध्यक्ष दानबहादुर गुरुङले भने । तर इच्छाकामना गाउँपालिकाको प्रयास र चाहनाले मात्रै नदीमाथि बाटो बनाउने काम रोक्न नसकिने देखेको उनले बताए । संघ र प्रदेश सरकारका प्रतिनिधिले पनि साथ दिनुपर्ने उनको भनाइ छ । गोरखातिर बाँध बाँधेपछि केही ठाउँमा ह्युम पाइप राखेर नदीको पानी जान दिइएको छ । चितवनतर्फ पूरै बाँध नबाँधेर ठाउँ साँघुरो बनाएपछि बेलिब्रिज ल्याएर राख्ने र गोरखातिरको गिट्टीढुंगा ओसार्न सुरु गर्ने योजना रहेको काम गर्नेहरूले अध्यक्ष गुरुङलाई बताएका छन् । यस्तो कामले नदीको धार नै परिवर्तन हुँदा चितवनतर्फ कटानको समस्या बढ्ने खतरा देखेको अध्यक्ष गुरुङको भनाइ छ ।गाउँपालिकाले ईआईए गरेर र अरू सबै प्रक्रिया पुर्याएर गिट्टीढुंगाको ठेक्का सम्झौता गरेको गोरखाको सहिद लखन गाउँपालिकाका अध्यक्ष रमेश थापा मगरको भनाइ छ । हामीले ठेक्का लगाएका हौं । ठेकेदारले के कसरी कता लैजाँदै छ हामीलाई थाहा भएन । नदीमाथि बाटो बनाएको हो भने पनि हामीले होइन । ठेकेदारले बनाएको होला, उनले भने । आफू बाहिर रहेका कारण कति परिमाणमा गिट्टीनिकाल्न ठेक्का दिएको र ठेकेदार कम्पनी कुन हो भन्नेबारे यसै भन्न नसक्ने उनले बताए । इच्छाकामनामा भएको पत्राचारअनुसार सिन्धुपाल्चोक बेलफी३ को त्रियुग निर्माण सेवाले गिट्टीढुंगा उत्खननको ठेक्का पाएको देखिन्छ । सहिद लखन गाउँपालिकाले उक्त कम्पनीलाई गिट्टीढुंगा तार्ने काममा सहजीकरण गर्न भन्दै फागुन ४ मा इच्छाकामना गाउँपालिकालाई पत्राचार गरेको थियो । हामीले चितवनतर्फका कुनै पनि नदीजन्य सामग्री चलाउन नपाइने, अवागमनमा प्रभाव नपर्ने गरी र नदीको मूल प्रवाह नबिग्रने गरी काम गर्नुहोला भनेर जवाफ पठायौं । तर हाम्रो पत्रपछि ठेकेदार कम्पनीले हाम्रै क्षेत्रको ढुंगागिट्टीबालुवा प्रयोग गरेर काम सुरु गरेपछि काम रोक्न भन्दै पत्र पठायौं, इच्छाकामना गाउँपालिकाका अध्यक्ष गुरुङले भने । त्यो पत्रपछि पहिलेको ठाउँको काम रोकेर अहिले नयाँ ठाउाबाट बाँध लगाउने काम भइरहेको र त्यो काममा पनि आफूहरूको सर्त पालना नभएको उनले बताए ।नदीको स्वरूप र सौन्दर्य नै बिग्रने गरेर काम भएको र्याफ्टिङ व्यवसायी कमल ठकुरीको दाबी छ । नदीनाला बचाउन बन्दै गरेको बाँध रोकेर त्रिशूली जस्तो स्वरूपमा छ, त्यसैगरी बग्नुपर्छ, ठकुरीले भने । यहाँ त ग्याबिन जाली राखेर ड्याम बनाउँदै छन् । नदी थुन्ने काम गर्दा सरोकारवाला कसैलाई वास्ता नगरिएको उनको भनाइ छ ।"
सामसङ स्मार्ट प्लाजा धनगढीमा पनि,काठमाडौं (कास) नेपालका लागि सामसङ इलेक्ट्रोनिक्सको आधिकारिक वितरक हिम इलेक्ट्रोनिक्सको शाखा धनगढीमा विस्तार भएको छ । धनगढीस्थित पुष्पलाल चोकमा कृष्ण कन्हैया अर्डर एन्ड सप्लायर्सले सामसुङ स्मार्ट प्लाजाको शाखा स्थापना गरेको हो । हिम इलेक्ट्रोनिक्सका भाइस प्रेसिडेन्ट प्रभाकरशमशेर थापा र कन्हैयाका कलाधर ठाकुरले प्लाजाको संयुक्त उद्घाटन गरे । प्लाजाबाट ग्राहकको माग र आवश्यकताअनुरुप गुणस्तरीय उपकरण तथा सेवा प्रदान गर्ने हिम इलेक्ट्रोनिक्सले जनाएको छ । कम्पनीका अनुसार ग्राहकले हुलास फिन सर्भमार्फत किस्ताबन्दीको सुविधा पनि लिन सक्नेछन् ।
एक्साइडको नयाँ ब्याट्री,"काठमाडौं (कास) नेपाली बजारमा एक्साइड ब्रान्डको एक्सप्लोर नामक नयाँ ब्याट्री सार्वजनिक गरिएको छ । सबै प्रकारका मोटरसाइकलाई लक्ष्य गर्दै सिप्रदी ट्रेडिङले यसको बिक्री वितरण आरम्भ गरेको हो । स्पिल प्र्रुफ डिजाइन गार्ड, ग्यास रिकम्बिनेसन प्रणाली एवं लिड क्याल्सियम प्रविधिजस्ता विशेषता यस ब्याट्रीमा छन् । ब्याट्रीमा पानी कहिल्यै थप्नु नपर्ने र फ्याक्ट्रीबाट नै चार्ज भएर आउने कम्पनीले जनाएको छ । एक्सप्लोरको डब्बामा पोली प्रोपिलिन प्लास्टिक र सिन्थेटिक रेजिनको प्रयोग गरिएको छ, कम्पनीद्वारा जारी विज्ञप्तिमा भनिएको छ, ४८ महिना वारेन्टीसहितको ब्याट्रीले प्रयोगकर्तालाई मर्मतसम्भारको झन्झट टाढा राख्छ ।"
वाणिज्य बैंक र कोषबीच डिजिटल कारोबार सम्झौता,काठमाडौं (कास) राष्ट्रिय वाणिज्य बैंक र नागरिक लगानी कोषबीच डिजिटल कारोबारसम्बन्धी सम्झौता भएको छ । सम्झौतापत्रमा बैंकका प्रमुख कार्यकारी अधिकृत किरणकुमार श्रेष्ठ र कोषका कार्यकारी निर्देशक रमण नेपालले हस्ताक्षर गरे । सम्झौताअनुसार कोषमा आबद्ध विभिन्न योजनाका सहभागी योगदानकर्ता कार्यालयको रकम वाणिज्य बैंकमा जम्मा हुनेछ । राष्ट्रसेवक कर्मचारीको बचत वृद्धि अवकाश कोष कार्यक्रम र सावधिक जीवन बिमा कार्यक्रमको कट्टी रकमलाई सरकारी सिस्टम (सीजीएएस) बाट प्रविष्ट गरिँदै आएकामा त्यसलाई निरन्तरता दिँदै कोषले विकास गरेको वेबमा आधारित ईसर्भिस सफ्टवेयरबाट पनि रकम कट्टी गर्ने गरी दुई संस्थाबीच सहकार्य भएको छ ।
यात्रु रोएपछि उडान १ घण्टा ढिला,"काठमाडौं (कास) उड्नका लागि जहाज चढ्न थालेपछि एक जना महिला यात्रु रुँदा शनिबार त्रिभुवन अन्तर्राष्ट्रिय विमानस्थलमा नेपाल वायुसेवा निगमको बैंङलुरु हुने उडान एक घण्टा ढिला भएको छ । निगमको आरए२२५ नेपाली सगरमाथा न्यारोबडी जहाज ठीक २ बजे काठमाडौंबाट उड्ने तयारीमा थियो । १ सय १७ यात्रु भारत उड्दै थिए । अन्तिम सुरक्षा जाँच सकिएर विमानस्थलको स्टेरायल हलमा बसेका यात्रुलाई निगमका कर्मचारीहरू बोर्डिङ गराइरहेका थिए ।अचानक एक महिला यात्रु रुन थालेको जानकारी क्याबिनक्रुले पाए । विमला थिङ नामकी ती यात्रुलाई रुनुको कारण सोधियो । उनले आफ्नो घरमा कोही बिरामी भएकाले यात्रा रद्द गर्नुपर्ने कारण बताइन् । निगमका सहायक प्रवक्ता गणेश घिमिरेका अनुसार, कुनै पनि यात्रुले जहाज टेकअफ गर्नुअघि यात्रा रद्द गर्ने अधिकार हुन्छ । तर, विभिन्न अन्तर्राष्ट्रिय निकाय र नेपालका नियमनकारी नियमले यस्तो उडानमा कुनै शंकास्पद वस्तु हुन सक्ने भनी आशंका गर्छ । कतै कुनै शंकास्पद वस्तु राखिएको पो हुन सक्छ भनेर खानतलासी अनिवार्य गर्नैपर्छ, सहायक प्रवक्ता घिमिरेले कान्तिपुरसँग भने । यात्रुहरू जहाज चढिसकेका थिए । मापदण्डअनुसार जहाजका कमान्डर पाइलटसँगको समन्वयमा उक्त सबै यात्रुलाई र्याम्पमा ओरालियो । जहाज खाली भइसकेपछि निगमको सुरक्षा कर्मचारीले क्याबिन, सिट र लगेज कम्पार्टमेन्टको खानतलासी गरे । कुनै शंकास्पद वस्तु नभेटिएपछि पार्किङर्याम्पमा झारिएका यात्रुको पनि खानतलासी लिइयो । त्रिभुवन अन्तर्राष्ट्रिय विमानस्थलस्थित टर्मिनल ड्युटी कार्यालयका अनुसार निगमको उक्त विमान झन्डै १ घण्टा ढिलो गरी १ सय १६ जना यात्रु राखेर उड्यो । यात्रा रद्द गर्ने ललितपुरकी थिङलाई लगेजसहित अफलोड गरियो । सहायक प्रवक्ता घिमिरेका अनुसार निगमले उनको टिकटमा ४ हजार हाराहारी चार्ज लिई बाँकी रकम फिर्ता गरिदिनेछ ।"
बालिका हत्या आरोपमा १७ जना पक्राउ,तिलोत्तमा (कास) रूपन्देहीको सैनामैना नगरपालिका१० बेमतेनीमा बिरामी बालिकालाई झारफुकबाट उपचार गर्ने भन्दै हत्या गरेको आरोपमा प्रहरीले १७ जनालाई पक्राउ गरी अनुसन्धान थालेको छ । कथित माताले झारफुकबाट उपचार गर्ने भन्दै कुटपिट गर्दा १४ वर्षीया बालिका सीता ज्ञवालीको मृत्यु भएको थियो । घटनामा संलग्न झाँक्री सोनिया रेश्मीसहित सोही रात सीताको दाहसंस्कारमा संलग्न १७ जनालाई पक्राउ गरी सूक्ष्म अनुसन्धान थालिएको जिल्ला प्रहरी कार्यालय रूपन्देहीका निमित्त प्रवक्ता प्रहरी निरीक्षक दीपक कुँवरले बताए । गत २० गते राति ८ बजे झाँक्रीकहाँ लगिएकी बालिकालाई बोक्सी बकाउने भन्दै लछारपछार पारी कुटपिट गरेको र सोही क्रममा उनको मृत्यु भएको थियो । उनलाई लछारपछार पारेको भिडियो सामाजिक सञ्जालमा पनि सार्वजनिक भएको छ ।
'मुटुसँग सहयात्रा' सार्वजनिक,"काठमाडौं (कास) वरिष्ठ मुटुरोग विशेषज्ञ डाअवनिभूषण उपाध्यायद्वारा लिखित पुस्तक मुटुसँग सहयात्रा सार्वजनिक गरिएको छ । वरिष्ठ मुटुरोग विशेषज्ञ डामृगेन्द्रराज पाण्डे र काठमाडौं विश्वविद्यालयका पूर्वउपकुलपति डासुरेशराज शर्माले शनिबार एक कार्यक्रमबीच उक्त पुस्तकको लोकार्पण गरे । कार्यक्रममा विभिन्न व्यक्तिहरूले ४ सय ५२ पृष्ठको पुस्तकले एक नेपाली डाक्टरको व्यावसायिक जीवनको आत्मकथा मात्र नभई चार दशकअघिदेखिको स्वास्थ्य अवस्थालाई समेत झल्काउने बताए । पुस्तकले नेपालको स्वास्थ्य क्षेत्रका विभिन्न सकारात्मक, नकारात्मक पक्षलाई उजागर गरेको छ । मुटुरोग उपचारको जीवन्त इतिहास वर्णन गरिएको पुस्तकमा चिकित्सा क्षेत्रमा विद्यमान अव्यवस्थालाई समेत समेटिएको छ ।"
सातदोबाटोको तेस्रो जित,"(काठमाडौं)दीपकराज सिंह ठकुरीले इन्ज्युरी समयमा खेलको एकमात्र गोल गरेपछि दशरथ रंगशालामा शनिबार ललितपुर डर्बीमा सातदोबाटो युवाले फ्रेन्ड्स क्लबमाथि १० को जित रच्दै सहिद स्मारक ए डिभिजन लिगमा लगातार तेस्रो जित हात पारेको छ । यससँगै सातदोबाटोले तीन खेलबाट ९ अंक जोड्दै शीर्षस्थानको चर्च ब्वाइजसँग अंक बराबरी गर्यो ।चार मिनेट थपिएको इन्ज्युरीको तेस्रो मिनेटमा दीपकले उत्कृष्ट फिनिसिङ देखाउँदै निर्णायक गोल गरेका थिए । उनले नीरज चौधरीको पासमा बायाँ खुट्टाले नियन्त्रण गर्दै गोलकिपर राजाबाबु थापालाई उछिनेर दायाँ खुट्टाले बललाई पोस्टको दिशा दिएका थिए । यो लिगमा उनको तेस्रो गोल हो । उनले पहिलो चरणमा एनआरटीविरुद्ध २१ को जितमा दुवै गोल गरेका थिए । सातदोबाटोले दोस्रो चरणमा विभागीय टिम एपीएफलाई १० ले हराएको थियो ।गत सिजन मुस्किलले रेलिगेसन टारेको फ्रेन्ड्स ३ खेलमा दोस्रो हारपछि एक अंकमै सीमित भएको छ । टोलीले तेस्रो चरणसम्म ललितपुरकै टिमविरुद्ध खेलिरहेको छ । पहिलो चरणमा खुमलटारविरुद्ध १० ले नतिजा गुमाएको फ्रेन्ड्सले थ्रीस्टारसँग ३३ को बराबरी गर्दै अंक खाता खोलेको थियो ।रोकियो जावलाखेलदशरथ रंगशालामै भएको दिनको पहिलो खेलमा जावलाखेल युवाले दोस्रो हाफमा १० खेलाडीमा समेटिएको एपीएफसँग गोलरहित नतिजा निकाल्दै अंक बाँड्यो ।केही आकर्षक र प्रतिस्पर्धात्मक देखिएको खेलको पहिलो हाफमा एपीएफ अब्बल रह्यो । हरि कार्कीले ३२ औं मिनेटमा पाएको अवसरमा बल पोस्टमाथि प्राहार गरे । प्रदीप लामाले ३९ औं मिनेटमा हानेको बल गोलकिपर अनिष देउलाको ग्लोभ्स छुँदै क्रसबारमा लागेर बाहिरिँदा जावलाखेलको संकट टरेको थियो ।जावलाखेलका स्ट्राइकर हिसुब थपलियालाई फाउल गरेपछि रेफ्री प्रज्ज्वल क्षेत्रीले एपीएफका डिफेन्डर एडमा डोम्बियालाई पहेंलो कार्ड देखाएका थिए । त्यसपछि रेफ्रीविरुद्ध झोंक्किएका एडमालाई क्षेत्रीले रातो कार्ड देखाउँदै मैदानबाहिर पठाएपछि एपीएफ १० खेलाडीमा समेटिएको थियो । तर, संख्यात्मक रूपमा बढी खेलाडी भएको फाइदा जावलाखेलले लिन सकेन । एपीएफले भने आक्रामक लय कायमै राखेको थियो ।पहिलो चरणमै डिफेन्डिङ च्याम्पियन मछिन्द्रलाई ३१ ले स्तब्ध पारेको जावलाखेलले अपराजित रहँदै ३ खेलबाट ७ अंक बनाएको छ । पहिलो खेलमा थ्रीस्टारविरुद्ध २० को जित रचेको एपीएफ लगातार दुई हारपछि तीन अंकमै अड्किएको छ ।संकटाको पहिलो जितनाम चलेका खेलाडीहरू अनुबन्ध गर्दै बलियो टिम बनाएको संकटा क्लबले तेस्रो चरणमा आएर खराब लयमा रहेको पुलिसलाई ३० ले पन्छाउँदै यो सिजनको लिगमा पहिलो जित निकालेको छ । च्यासल रंगशालामा गणेश हमालले १२ औं मिनेटमा गोलको खाता खोलेका थिए । रोशन पहारीले ८० औं मिनेटमा अग्रता दोब्बर बनाएपछि सुरजज्यू ठकुरीले ८६ औं मिनेटमा गोल गर्दै संकटालाई ३० को जित दिलाएका थिए । संकटाले एक जित, एक बराबर र एक हारको नतिजासँगै ४ अंक जाडेको छ । लगातार तीनै खेल हारेको पुलिस अंकविहीन अवस्थामा छ । आजका खेलमनाङविरुद्ध मछिन्द्र१४ः३० बजे, एन्फा कम्प्लेक्सएनआरटीविरुद्ध आर्मी१४ः३० बजे, च्यासल रंगशाला"
ध्रुवतारा सेमिफाइनलमा,"(विराटनगर)जुट मिल मैदानमा शनिबार तेस्रो मिल्स गोल्डकप फुटबल प्रतियोगिता सुरु भएको छ । उद्घाटन खेलमा झापाको ध्रुवतारा स्पोर्टिङ क्लब सडनडेथमा विजयी हुँदै सेमिफाइनल प्रवेश गरेको छ । झापाले सुनसरीको शान्तिनगर फुटबल क्लबलाई टाइब्रेकर स्कोर १०९ मा टुंगिएको निकाल्यो । निर्धारित समयमा दुवै टिमबाट २२ गोलको बराबरीपछि छिनोफानो टाइब्रेकरबाट भएको थियो । टाइब्रेकरमा पनि बराबरीपछि खेल सडनडेथमा धकेलिएको थियो । जितका लागि झापाबाट रोशन धिमाल, निश्चल बोहरा, प्रवीण राई, रोशन तामाङ्ग, ओमप्रकाश तामाङ, राजन धिमाल, निश्चल बस्नेत, रोशन धिमाल, विक्रम राई र आयुष लिम्बूले गोल गरेका थिए । झापाका सन्देश केसी गोल गर्न चुके । सुनसरीबाट सुशन लामा, विवेक राई, चन्दन मगर, धिरेन लिम्बू, धिरेन क्षेत्री, सुजन चौधरी, राकेश गुरुङ, सजन मगर, विवेक गुरुङले मात्र गोल गरेका थिए । सुनसरीका सुजित चौधरी र सिजल राईले गोल गर्न असफल रहँदा घर फर्किन बाध्य भयो । खेलको ११ औं मिनेटमा धुव्रताराका आयुष श्रेष्ठले गोल गरेर टिमलाई अग्रता दिलाएका थिए । उनले बक्सभित्रबाट गरेको प्रहारले जाली चुमेको थियो । पहिलो हाफसम्म अग्रता कायम गरेको धुव्रताराले दोस्रो हाफदेखि शान्तिनगरले आक्रामक खेल पस्कियो । ४४ औं मिनेटमा विष्णु श्रेष्ठले गोल गरी खेल बराबरीमा ल्याए । सिजल राईले निकालिदिएको पासमा विष्णुले गोलमा परिणत गरेका थिए । दोस्रो हाफदेखि दबाबमा राखेको शान्तिनगरका कप्तान सुसन लामाले ६४ औं मिनेट गोल गरी अग्रता दोब्बर बनाए । खेलको ८२ औं मिनेटमा धुव्रताराका प्रवीण राईले गोल गरी खेल बराबरीमा ल्याए । शान्तिनगरका खेलाडीले बक्सभित्र फाउल गरेपछि धुव्रताराले पाएको पेनाल्टीमा प्रवीणले गोल गरी खेल बराबरीमा ल्याए । म्यान अफ द म्याच झापाका प्रवीण राई घोषित भए । आइतबार धनकुटाको द सेभेन स्टार फुटबल क्लब र सिराहाको प्रतिभा फुटबल क्लब गोलबजारबीच हुनेछ । विजेताले २ लाख ११ हजार र उपविजेताले १ लाख ११ हजार रुपैयाँ पुरस्कार प्राप्त गर्नेछन् ।"
रियलको पुनरागमन जित,लिभरपुल फेरि कमजोरलन्डन मोहम्मद सलाह पेनाल्टीमा गोल गर्न चुकेपछि बर्नमाउथले शनिबार लिभरपुललाई १० ले हराउँदै रेलिगेसन क्षेत्र छाडेको छ । हारले लिभरपुलको शीर्ष चारको सम्भावना फेरि कमजोर बनेको छ । बर्नमाउथका लागि फिलिप बिलिङले २८ औं मिनेटमा गरेको गोल निर्णायक बन्यो । यो जितपछि बर्नमाउथको २३ अंक भएको छ । टोली १६ औं स्थानमा उक्लेको छ । लिभरपुल भने ४२ अंकमा पाँचौं स्थानमा रह्यो । इन्टरको पराजयमिलान इटालीको सिरी ए को दोस्रो स्थानमा रहेको इन्टर मिलान शुक्रबार स्पेजियासँग २१ ले पराजित रह्यो । स्पेजियाका लागि ड्यानियल माल्दिनी र एमबाला एनजोलाले गोल गरे । इन्टरबाट रोमेलु लुकाकुले एक गोल फर्काए । खेलको सुरुमै लउटारो मार्टिनेज पेनाल्टीमा गोल गर्न चुके । इन्टर ५० अंकमा अझै दोस्रो स्थानमा छ । स्पेजिया भने २४ अंकमा १७ औं स्थानमा रह्यो ।
गजेन्द्रले जिते गोदावरी हाफ म्याराथन,"काठमाडौं (कास) आर्मीका धावक गजेन्द्र राईले शनिबार गोदावरी खुला हाफ म्याराथन दौड जितेका छन् । गजेन्द्रले १ घन्टा ९ मिनेट ३९ सेकेन्डमा दुरी पार गर्दै एक लाख रुपैयाँ पुरस्कार जितेका हुन् । एपीएफका गोपीचन्द्र पार्कीले १ घन्टा १० मिनेट ५२ सेकेन्डबाट दोस्रो भए भने आर्मीकै नरेन्द्र रावलले १ घन्टा ११ मिनेट ११ सेकेन्डबाट तेस्रो स्थान हात पारेका थिए । दोस्रोले ७५ हजार र तेस्रोले ५० हजार पुरस्कार पाए । चौथोदेखि सातौंसम्म होमलाल श्रेष्ठ, मोहनदेव जोशी, श्रीकास राई र रामेन्द्र तामाङ विजयी भए । उनीहरूले क्रमशः ३०,२५, १५ र १० हजार रुपैयाँ पुरस्कार पाए ।गोदावरी नगरपालिकाले सातौं स्थापना दिवसको अवसरमा आयोजना गरेको प्रतियोगिताअन्तर्गत १० किमि विद्यालयस्तरीय दौडमा सन्जय श्रेष्ठले बाजी मारेका छन् । उनले ३५ मिनेट ०३ सेकेन्डबाट दौड पूरा गरे । सन्दीप नेपाली (३६ः३७) दोस्रा र शिवबहादुर रायमाझी (२७ः०१) तेस्रा भए । उनीहरूले ३५, ३० र २५ हजार रुपैयाँ पुरसकार पाए । देवराज महतारा, श्याम मग्राती, विकास घिमिरे र प्रविन लिम्बू चौथोदेखि सातौं स्थानसम्म रहेर नगद पुरस्कार जित्न सफल भए । गोदावरीका मेयर गजेन्द्र महर्जनले विजेता खेलाडीलाई पुरस्कृत गर्दै नगरपालिकाले खेलकुदलाई प्राथमिकता दिइरहेको बताए ।"
आर्मीलाई होराइजन कप,सुनसरी (कास) त्रिभुवन आर्मी क्लबले सातौं संस्करणको राष्ट्रिय होराइजन रनिङ कप बास्केटबल प्रतियोगिताको उपाधि जितेको छ । आर्मीले नेपाल पुलिस क्लबलाई शनिबार १००७० स्कोरले हराउँदै दोस्रो पटक उपाधि जितेको हो । विभागीय डर्बीमा पहिलो र दोस्रो क्वाटरमा झिनो अग्रता लिएको आर्मीले बाँकी क्वाटरमा फराकिलो स्कोर गर्दै जित निकाल्यो । विजेता आर्मीले १ लाख ११ हजार र उपविजेता पुलिसले ५५ हजार रुपैयाँ पुरस्कार पाए । सर्वोत्कृष्ट खेलाडी आर्मीका निश्चल महर्जनले १० हजार पुरस्कार पाए । आर्मीकै पूर्णबहादुर खड्का उत्कृष्ट प्रशिक्षक भएर ३ हजार प्राप्त गरे । उदीयमान खेलाडी आयोजक होराइजन क्लबका सर्वधन राई भए । उनले ५ हजार पाए । पुलिसले सेमिफाइनलमा आयोजक होराइजन हराएको थियो भने । आर्मीले साबिक विजेता टाइम्स कलेज काठमाडौंलाई हराएर गत वर्षको फाइनलको बदला लिएको थियो ।
भारतको बलियो जवाफ,"अहमदाबाद (एएफपी) शुभमन गिलको उत्कृट शतक र विराट कोहलीको अविजित ५९ रन मदतमा भारतले अस्ट्रेलियाविरुद्धको चौथो तथा अन्तिम टेस्टको तेस्रो दिन शनिबार बलियो जवाफ फर्काएको छ । दिनको खेल सकिँदा भारतले ३ विकेट गुमाएर २ सय ८९ रन बनाएको छ । टोली अझै १ सय ९१ रनले पछाडि छ । अस्ट्रेलियाले त्यसअगाडि ४ सय ८० रनको स्कोर खडा गरेको थियो । टेस्ट क्रिकेटमा आफ्नो दोस्रो शतक बनाउने क्रममा गिलले १ सय २८ रन बनाए । उनले दोस्रो विकेटका लागि चेतेश्वर पुजारासँग १ सय १३ रनको ठोस साझेदारी गरे । पुजाराले ४२ रन बनाए । ब्याटरलाई मदत गरिरहेको पिचमा नथान लियोन, म्याथ्यु कोनरमन र टड मर्फीले समान एक विकेट लिए ।तेस्रो टेस्टसम्म लय समात्न संघर्ष गरिहेका केएल राहुलको स्थान लिएका २३ वर्षीय गिलले १२ चौका र एक विशाल छक्का प्रहार गरे । उनले आफ्नो खेलजीवनको उच्च टेस्ट स्कोर पनि बनाए । त्यसअघि उनको उच्च स्कोर १ सय १० थियो । उनी लियोनको बलमा एलबीडब्लू भए । त्यसपछि कोहलीले इनिङ्स सम्हाले र उनलाई १६ रन बनाएका रवीन्द्र जडेजाले साथ दिइरहेका छन् । कोहली भने सन् २०२२ को जनवरीयता पहिलो टेस्ट अर्धशतक बनाउन सफल रहे । उनले संयमित खेल्ने प्रयास गरेर दबाबमा १२ औं बलपछि मात्र पहिलो रन बटुले ।"

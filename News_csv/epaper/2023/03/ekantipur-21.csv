शीर्षक,विवरण
गठबन्धनमा मन्त्रालय बाँडफाँट पेचिलो,"चित्तबुझ्दो मन्त्रालय पाए सबै पार्टी सरकारमा जान तयार छन् । तर अनौपचारिक छलफलमा ठूलो संख्यामा दाबी आएकाले सबै दललाई चित्त बुझाएर लैजाने चुनौती पनि छ, उनले भने । एकीकृत समाजवादीका उपाध्यक्ष बेदुराम भुसालले मन्त्रालय भागबन्डाबारे अहिलेसम्म औपचारिक छलफल नभएको र संख्या दाबी पनि भई नसकेको बताए । विश्वासको मत प्राप्त गरेलगत्तै संघ र प्रदेश सरकार पुनर्गठन गर्ने सहमति भएको हो । त्यहीअनुसार अब छलफल अघि बढ्छ, त्यसपछि कसको कति दाबी भन्ने थाहा हुन्छ, उनले भने । प्रधानमन्त्री दाहालले पनि केही दिनभित्रै मन्त्रिपरिषद् विस्तार गर्ने बताएका छन् । मंगलबार बिहान सरकारलाई पूर्णता दिने प्रक्रिया सुरु हुन्छ । जुनजुन दलहरूसँग हाम्रो गठबन्धन, सहमति भएको छ, सबैसँग बसेर २४ दिनभित्रमै टुंग्याउने विचार छ, सोमबार प्रतिनिधिसभामा विश्वासको मत लिएलगत्तै दाहालले सञ्चारकर्मीमाझ भने, अब आरामसँग सरकार चल्छ । विकास, निर्माणको कामले गति लिन्छ । अहिले प्रधानमन्त्री एक्लैसँग १६ मन्त्रालयको जिम्मेवारी छ । देउवा निवासमा आकांक्षीको भीडमाओवादीसँगको गठबन्धन ब्युँतिएदेखि नै कांग्रेस सभापति शेरबहादुर देउवाको धुम्बाराहीस्थित निवासको दृश्य बदलिएको छ । तत्कालीन गठबन्धन पुस १० मा टुटेपछि सन्नाटा छाएको देउवा निवासमा अचेल बिहानैदेखि मन्त्रीका आकांक्षी र उनीहरूको लबिइङ मा रहेका नेताकार्यकर्ताको भीड लाग्ने गरेको छ ।राष्ट्रपतिउपराष्ट्रपतिको निर्वाचन, प्रधानमन्त्रीलाई विश्वासको मतको प्रक्रिया टुंगिएकाले केही दिनभित्रै मन्त्रिपरिषद् विस्तार गर्ने तयारीमा गठबन्धन दलहरू रहेका छन् । कांग्रेस तीन महिनापछि सत्तामा फर्कंदै छ । गठबन्धन दलहरूबीच भागबन्डा गर्दा थोरै मन्त्रालय पर्ने तर आकांक्षी धेरै रहेकाले कांग्रेस सभापति देउवालाई मन्त्री छान्न सकस परिहेको छ । कांग्रेस प्रवक्ता प्रकाशशरण महत धेरै सिट भएको दलमा मन्त्रीका लागि अलिअलि समस्या आउनु स्वाभाविक भएको बताउँछन् । मन्त्रालयको भागबन्डा टुंगो लागेपछि पार्टीभित्र मन्त्री छनोटमा ढिलाइ नहुने उनको भनाइ छ । देशको अन्योलपूर्ण परिस्थितिमा नेताहरू पनि दबाबमा हुनुहुन्छ । पहिला जस्तो मन्त्रालय भागबन्डामा लामो समय बिताउने समय छैन, महतले भने, मन्त्रालय भागबन्डा मिल्नासाथ सरकारलाई पूर्णता दिनुपर्छ । कांग्रेसको केन्द्रीय कार्यसम्पादन समितिले आइतबार मन्त्री छनोटमा योगदान र योग्यतालाई मुख्य प्राथमिकता दिँदै समावेशिता र प्रादेशिक सन्तुलनलाई आधार मान्ने निर्णय लिएको छ । सरकारमा सहभागी हुनुअघि हरेक पटक पार्टीले यस्तै निर्णय लिन्छ तर अन्तिममा नेतृत्वको तजबिजीमा मन्त्री छनोट हुने गर्छ । त्यसै कारण पनि नेताहरूको निवास धाउने क्रम चलिरहेको छ । समीकरण परिवर्तनले प्रदेश सरकारको नेतृत्व र साझेदारी पनि बदलिने भएकाले पनि पार्टी नेतृत्व दबाबमा परेको छ । पाँच वर्षमा सबैले मन्त्री पाउनुहुन्छ, तपाईंहरू आत्तिनै पर्दैन, मन्त्रीका लागि लबिइङ गरिरहेका सांसदहरूसँग देउवाको भनाइ उद्धृत गर्दै एक नेताले भने, यस पटक पर्नुभएन भने पनि अर्कोपटक पर्नुहुन्छ । नयाँ समीकरण बन्दा नै कांग्रेस, माओवादी र एकीकृत समाजवादीबीच सरकारको नेतृत्व आलोपालो लिने समझदारी बनेको छ । दाहालले साढे दुई वर्ष सरकार चलाएपछि एकीकृत समाजवादीका अध्यक्ष माधवकुमार नेपाललाई एक वर्ष र त्यसपछिको डेढ वर्ष कांग्रेस सभापति देउवाले सरकारको नेतृत्व लिने समझदारी रहेको नेताहरू बताउँछन् । देउवाले पुस ६ मा भएको संसदीय दल नेताको निर्वाचनका बेला नै दुई दर्जनभन्दा बढी सांसदलाई मन्त्री बनाइदिने आश्वासन बाँडेको नेताहरू बताउँछन् । अहिले उनीहरू मन्त्री बन्ने आस बोकेर देउवा निवास धाइरहेका छन् । एमालेले यसअघि लिएका मन्त्रालयमध्ये अधिकाश कांग्रेसलाई दिने गरी समझदारी बनाउन प्रधानमन्त्री दाहालले कसरत गरिरहेको नेताहरू बताउँछन् । कांग्रेसले ८ मन्त्रालय पाए नेता शेखर कोइराला समूहलाई दुई मन्त्रालय दिने मनस्थितिमा देउवा रहेको निकट नेताहरू बताउँछन् । उनीहरूका अनुसार कोइरालाले नमान्ने अडान लिए भने बढीमा तीन मन्त्रालय हुन सक्छ । सरकारमा कांग्रेसको नेतृत्व कसले गर्छ भन्ने चासोसमेत बढेको छ । गठबन्धन बनाउन मुख्य भूमिका निर्वाह गरेका उपसभापति पूर्णबहादुर खड्कालाई त्यसको स्वाभाविक दाबेदार मानिएको छ । तर, उनले केही दिनअघि सामाजिक सञ्जालमा मन्त्रीको दौडमा आफू नरहेको भन्दै सरकारमा नजाने संकेत गरेका थिए । उनी निकटस्थ नेता भने खड्काले नै उपप्रधानमन्त्रीसहित पार्टीबाट सरकारको नेतृत्व गर्ने प्रबल सम्भावना भएको बताउँछन् । आर्थिक अवस्था खराब बाटोमा गइरहेका बेला प्रधानमन्त्री दाहाल कांग्रेसलाई अर्थ मन्त्रालय दिएर आफ्नो पार्टीले गृह मन्त्रालय राख्ने मनस्थितिमा छन् । खड्काको रोजाइ भने अर्थ मन्त्रालयभन्दा गृह रहेको निकटस्थ नेताहरू बताउँछन् । त्यसका लागि उनले माओवादी नेता जनार्दन शर्मामार्फत छलफल अघि बढाइरहेका छन् । खड्का र शर्माबीच आइतबार पनि छलफल भएको थियो । खड्कालाई पार्टीबाट सरकारको नेतृत्व गरेर पठाउन देउवा तयार भए पनि अर्थ मन्त्रालयको जिम्मेवारी नै दिने कि नदिने भन्ने टुंगोमा छैन, देउवानिकट एक नेताले भने, गृह भएन भने अर्थ मन्त्रालयमा उहाँको दाबी रहने बुझेको छु । अर्थ पनि नपाएको अवस्थामा सरकारमा जानुहुन्छ कि जानुहुन्न, यकिन छैन । खड्का सरकारमा गएनन् भने पूर्वमहामन्त्रीद्वय विमलेन्द्र निधि र प्रकाशमान सिंहमध्ये एकलाई पार्टीको नेतृत्व गरेर पठाउने तयारी देउवाको छ । १४ औं महाधिवेशनका बेला बिग्रेको सम्बन्धमा सुधार भएपछि देउवा र उनकी पत्नी आरजु राणाको रोजाइमा निधि पर्न थालेका छन् । यसअघि देउवा नेतृत्वको सरकारमा रहेका मन्त्रीलाई भने यसपटक दोहोर्याउन नहुने दबाब पार्टीभित्र छ । कांग्रेसबाट त्यति बेला बालकृष्ण खाँण, ज्ञानेन्द्रबहादुर कार्की, मीनेन्द्र रिजाल, उमाकान्त चौधरी, दिलेन्द्र बडू, उमा रेग्मी र नारायण खड्का मन्त्री बनेका थिए । केन्द्रीय सदस्य एनपी साउद पार्टीले बनाएको मापदण्डकै आधारमा मन्त्री छनोट गर्नुपर्ने बताउँछन् । कांग्रेसले पाउने त्यही ८९ वटा मन्त्रालय होला । त्यसमा पार्टीको आन्तरिक शक्ति सन्तुलन मिलाउनुपर्यो । महिला, समावेशी र भूगोल पनि हेर्नुपर्यो, उनले भने, मन्त्री हुनका लागि धेरैको दौडधुप छ । धेरै आकांक्षी व्यवस्थापन गरेर मन्त्री छान्नु पक्कै पनि कठिन काम हो । कांग्रेसका केन्द्रीय सदस्य प्रदीप पौडेल अहिलेको परिस्थितिसँग जुध्न सक्ने योग्य र युवालाई मन्त्री बनाउनुपर्ने बताउँछन् । प्रभावकारी काम गर्न नसक्ने तर बारम्बार सरकारमा जाने प्रवृत्ति अब अन्त्य हुनुपर्छ । प्रभावकारी कार्य सम्पादन गर्न सक्ने र अहिलेको परिस्थितिमा आशाको नयाँ सन्देश जागृत गर्न सक्ने व्यक्तिहरू मन्त्रीमा जानुपर्छ, उनले भने, आर्थिक रूपमा मुलुक संकटग्रस्त अवस्थामा छ । यस्तो बेला मन्त्री छनोटमा विचार गरिएन भने आम असन्तुष्टि अझै चुलिन्छ र मुलुक नै संकटतिर जान्छ । कांग्रेसका अर्का केन्द्रीय सदस्य रामहरि खतिवडा पटकपटक मन्त्री भएकालाई भन्दा चुनाव जितेर आएका नयाँ अनुहारलाई मन्त्रीमा प्राथमिकता दिनुपर्ने बताउँछन् । तत्कालीन गठबन्धनमा एमालेले युवालाई प्राथमिकता दिएर मन्त्री बनाएको थियो, कांग्रेसले पनि योग्यता, क्षमता भएका र देशका लागि केही काम गरेर देखाउने आँट र साहस भएका युवालाई सरकारमा पठाउनुपर्छ, उनले भने, यसलाई विचार गरिएन भने मुलुकको स्थिति पनि बिग्रन्छ र कांग्रेसको भविष्य पनि कमजोर हुन्छ ।"
दाहाललाई २ महिनामा दोस्रोपटक विश्वास,"कांग्रेस सभापति शेरबहादुर देउवाले प्रतिनिधिसभामा एउटा मात्रै राजनीतिक दलको बहुमत आउने अवस्था नरहेकाले गठबन्धनको अभ्यास गर्नॅपर्ने अवस्था आएको प्रस्ट्याए । राजनीतिक गठबन्धन आत्मकेन्द्रित, स्वार्थ प्रेरित, क्षणिक र अस्थिरता ल्याउने हुनुहुँदैन । देश र जनताको पक्षमा संविधानको रक्षा गर्ने, देशमा स्थिरता, अमनचयन, शान्ति र विकासका लागि गठबन्धन हुन आवश्यक छ, उनले भने । सरकारले अब आरोपप्रत्यारोपमा मात्रै नलागेर शान्ति प्रक्रियाका बाँकी काम टुंगोमा पुर्याउने, विकास निर्माण र सुशासनका काम गर्नॅपर्ने देउवाको भनाइ थियो । दाहालले विश्वासको मतको प्रस्ताव राखेपछि नेताहरूले फेरि विश्वासको मत लिनुपर्ने अवस्था आउन सक्ने भएकाले सरकार अस्थिर हुने आशंका गरेका थिए । प्रधानमन्त्रीलाई अर्को यात्राका लागि शुभकामना छ । तपाईंले बिनाकारण बाटो फेर्नॅभयो, जुहारी चलाउने मन छैन । भाग्यमानी प्रधानमन्त्री हुनुहुन्छ । दुई महिनामा २ पटक विश्वासको मत लिनुभएको छ । वैशाख १५ भित्र फेरि विश्वासको मत लिनुपर्ने अवस्था नआओस्, राप्रपा अध्यक्ष राजेन्द्र लिङ्देन भने । एकीकृत समाजवादीका अध्यक्ष माधवकुमार नेपालले आगामी वैशाख दोस्रो साता प्रधानमन्त्री दाहालले फेरि विश्वासको मत लिनुपर्ने अवस्था आउने सक्नेमा आशंका व्यक्त गरे । राष्ट्रिय जनमोर्चाका अध्यक्ष चित्रबहादुर केसीले सरकार ढाल्ने खेलले लोकतन्त्र र गणतन्त्र दुवैलाई धरापमा पारेको बताए । दुई महिनाभित्रै अर्को खेल भयो । यो खेल हेर्दा नेपाली जनताले हामीलाई के भन्दा हुन्, उनले भने, निर्वाचन प्रणालीका कारण बहुमत कुनै पनि दलको आउन नसक्ने अवस्था छ । २२ महिनामा सरकार बदल्ने काम गर्दा लोकतन्त्रलाई बचाउन सक्छौं ? प्रधानमन्त्री दाहालले तत्काल पुनः विश्वासको मत लिने अवस्था नआउने दाबी गरे । प्रतिनिधिसभा निर्वाचनबाट कांग्रेस ठूलो पार्टी बनेको थियो । उसले प्रधानमन्त्री दाबी गरिरहेका बेला दाहाल गत पुस १० मा एमालेसँग मिलेर आफैं प्रधानमन्त्री बने । पुस २६ मा दाहाललाई कांग्रेसले पनि विश्वासको मत दिएको थियो । एमाले अध्यक्ष केपी शर्मा ओलीलाई दुई पटक प्रधानमन्त्री बनाएकाले आफूलाई अझै एक पटक प्रधानमन्त्री बनाउन बाँकी रहेको दाहालले बताए । मलाई ब्याज तिर्नॅपर्ने थियो । ऋण तिर्नॅपर्ने थियो । अझै एक पटक बाँकी छ । हिसाब राख्नुहोला, उनले भने । एमाले उपाध्यक्ष विष्णु पौडेलले सहयात्री दललाई सरकारबाट घोक्य्राएर निकालिएको आरोप लगाए । एमालेलाई बाहिर राखेर राष्ट्रिय सहमति हुनै नसक्ने उनको भनाइ थियो । प्रधानमन्त्रीले कस्तो राष्ट्रिय सहमति खोज्नुभएको हो ? जनमतको हिसाबले देशको सबैभन्दा ठूलो दल एमालेसहितको राजनीतिक दलबिनाको सहमति कस्तो राष्ट्रिय सहमति हो ? उनले भने, एमालेबिनाको राष्ट्रिय सहमतिको कुरा गरेको भए त्यसको सख्त विरोधमा एमाले रहेको छ । जनता र मुलुकले त्यस्तो राष्ट्रिय सहमति चाहेका होइनन् ।"
नौ रुपैयाँमा बनेको सयवर्षे घर,"आगन्तुक पुरातन शैलीको घर अझै उभिएको देख्न पाउनु नौलो मान्छन् । परार त एक जनाले भिडियोसमेत लिएर गए । त्यो हेरेपछि झनै ९ रुपैयाँको घर भन्दै मान्छे खोज्दै आउन थाले, खिनबहादुर भन्छन्, सबैले भाइरल घर भन्छन्, कोही पिँढीमै आउँछन्, कोही बाटोबाटै फोटो खिचेर लैजान्छन् । परम्परागत घरको आफ्नै विशेषता छ । अग्लो पिँढीले पानी पर्दा बाछिटा लाग्दैन, छानामा धूवाँ लाग्छ भन्ने पिरलो पनि हुँदैन, उनले भने । बाल्यावस्थादेखि बस्दै आएको आफ्नो घरप्रतिको खिनबहादुरको छुट्टै लगाब छ । खिनबहादुर ३ दाजुभाइ र २ दिदीबहिनी यही घरमा हुर्किए । उनका दाजु र भाइले अंशबन्डापछि छुट्टै घर बनाए । बाबुले दुःखले निर्माण गरेको घर खिनबहादुरको भागमा पर्यो । उनका पनि ४ छोरा र एक छोरी यही घरमा हुर्किए । यो घरको जग छैन, टक्य्राकटुक्रुक्क ढुंगा राखेर त्यो बेला बनाएको घर कति बलियो रैछ, उनले भने, ९० सालको भूकम्प पनि यसले थेग्यो भन्ने सुन्यौं, २०७२ को भूकम्पले पनि एक ठाउँमा थोरै चर्काएको मात्र छ, अरू केही भएन । खिनबहादुरकी श्रीमतीको केही वर्षअघि निधन भयो । दुई छोरा रोजगारीका लागि भारत गए, परिवार छुट्टीभिन्न भयो । उनीहरूले पनि छुट्टै घर बनाएका छन् । सँगैका घर देखाउँदै खिनबहादुर भन्छन्, जमानाअनुसार जस्ताको छाना भएको दुईकोठे घर बनाउन छोराहरूले ५ लाखसम्म खर्च गरेका छन् ।अहिले यो चर्चित घरमा खिनबहादुर एक्लै छन् । बाको पालादेखि खरको छानो हो, एकपल्ट छाएपछि तीन वर्ष ढुक्क, उनले भने, लिपपोत म आफैं गर्छु । उनीसँग खेतबारी धेरै छैन । पुगअपुग एक बिहानको मेलोमा उब्जनी भएको अन्न तलामा राख्छन् । उनले जीवन निमेक र मेला पर्ममै बिताए । तल्लो तलामा अँगेना छ, मझेरीमा खानेसुत्ने गर्छन् । भूकम्पले घर भत्काएर छिमेकीमा कंक्रिटको घर निर्माणले तीव्रता पाउँदा उनको घरको महत्त्व अझै स्थापित भएको छ । लिगलिगकोट पुगेका आगन्तुक पनि खिनबहादुरसँग भलाकुसारीपछि घर नभत्काउन आग्रह गर्छन् । पुस्तौंअघि बनेको घरको एउटा थामसम्म खिनबहादुरले परिवर्तन गरेका छैनन् । बाले बनाएको घर भत्काइहाल्ने मन पनि छैन, उनले भने, नालदलिन फेर्नुपर्ने भएको छ, यसलाई के गर्ने सोच्दै छु ।"
२१ कानुनलाई लैंगिक तटस्थ बनाउन सर्वोच्चको ध्यानाकर्षण,"(काठमाडौं)सर्वोच्च अदालतले नेपालीसँग विवाह गरेका विदेशी समलिंगी व्यक्तिलाई नेपालमा बस्नका लागि गैरपर्यटक भिसा दिन आदेश दिएको छ । नेपाली समलिंगी पुरुष अधिप पोखरेलसँग विवाह गरेका जर्मन समलिंगी पुरुष तोबायस भोल्जलाई गैरपर्यटक भिसा (नाता भिसा) दिन अस्वीकार गरेको अध्यागमन विभागका नाममा सर्वोच्चका न्यायाधीशद्वय टंकबहादुर मोक्तान र हरि फुयालको इजलासले त्यस्तो आदेश दिएको हो । आदेश दिने क्रममा सर्वोच्चले २१ वटा कानुन विभेदकारी रहेको ठहर गर्दै तिनलाई लैंगिक रूपमा तटस्थ बनाउन पनि सरकारलाई ध्यानाकर्षण गराएको छ । लामो समयदेखि नेपालमा बसेर विभिन्न अन्तर्राष्ट्रिय गैरसरकारी संस्थामा कार्यरत जर्मन नागरिक भोल्ज र पोखरेलबीच २०७५ कात्तिक २ मा जर्मन कानुनअनुसार विवाह भएको थियो । उनीहरूले जर्मनीमै विवाह दर्ता गरेका थिए । विवाहपश्चात् भोल्जले गत साउन ३ मा नाता भिसाका लागि आवेदन दिएका थिए तर अध्यागमन विभागले भिसा दिएको थिएन । त्यसपछि पोखरेलले आफू बस्ने स्थानीय तह काठमाडौं महानगरपालिकाको वडा नं ११ मा विवाह दर्ता गराउनका लागि अर्को निवेदन दिए । समलिंगी विवाह दर्ता गर्ने प्रावधान नभएको भन्दै वडा कार्यालयले उनको विवाह दर्ता गर्न अस्वीकार गर्यो । नेपाली र विदेशी समलिंगी व्यक्तिबीच भएको विवाह, त्यसको दर्ता र त्यसअनुसार नेपालमा बसोबास गर्नका लागि दिइने नाता भिसाको समस्यासम्बन्धी विवाद यसअघि पनि आएको थियो । कञ्चनपुरको महेन्द्रनगरकी समलिंगी महिला सुमन पन्तले सन् २०१५ डिसेम्बर १५ मा अमेरिकी नागरिक समलिंगी महिला लेस्ली लुइससँग क्यालिफोर्नियामा अदालती विवाह गरेकी थिइन् । त्यसपछि सुमन र लेस्ली दुवै नेपालमा बसोबास गर्ने निधो गरी आएका थिए । तर, अध्यागमन विभागले लेस्लीलाई नाता भिसा दिन अस्वीकार गर्यो । त्यसपछि उनी सर्वोच्च पुगेकी थिइन् । सर्वोच्च अदालतले २०७४ कात्तिक ६ मा अध्यागमन विभागलाई लेस्लीका लागि नाता भिसा दिन आदेश दिएको थियो । सुमन पन्तको ५ वर्ष पुरानो सर्वोच्च अदालतको त्यही फैसलाको प्रतिलिपि साथमा राखेर पोखरेल र भोल्जले फेरि अध्यागमन विभागमा निवेदन दिएका थिए । तर पनि अध्यागमन विभागले नाता भिसा दिन अस्वीकार गरेपछि उनी आफ्ना विवाहित साथी पोखरेलसँगै अदालत पुगेका थिए । गत भदौ १५ मा दर्ता भएको निवेदनमा सुनुवाइ गरेर सर्वोच्च अदालतले पुस ४ मा अध्यागमन विभागलाई उक्त आदेश दिएको थियो । त्यही फैसलाको पूर्णपाठ सर्वोच्चले सोमबार सार्वजनिक गरेको हो । सुमन पन्तको मुद्दामा सर्वोच्च अदालतले व्यक्तिगत जीवन कसरी सञ्चालन गर्ने, आफ्नो लैंगिक पहिचान के हुने भन्ने कुरा आत्मनिर्णयको अधिकार भएको भन्दै सम्बन्धित व्यक्तिको निजी जिन्दगीमा समेत दख्खल पुग्ने गरी लैंगिक तथा यौनिक अल्पसंख्यकले दाम्पत्य सम्बन्ध कायम गरेको व्यक्तिलाई गैरपर्यटकीय भिसा प्रदान गर्न इन्कार गर्न नमिल्ने व्याख्या गरेको थियो । यस मुद्दामा पनि आफ्नो त्यही पुरानो फैसलामा कायम न्यायिक दृष्टिकोणलाई पछ्याउँदै सर्वोच्चले पोखरेल र भोल्जको मुद्दामा भनेको छ, विश्वव्यापीकरणको स्थितिमा विवाह, सम्बन्धविच्छेद नेपाली र विदेशीबीच पनि हुन सक्छ । त्यसैले विवाह दर्ताको प्रमाणपत्र दम्पतीमध्येका नेपाली नागरिकको नागरिकता प्रमाणपत्र र दम्पती दुवै जनाको सनाखत भएमा अध्यागमन विभागले गैरपर्यटकीय भिसा प्रदान गर्न इन्कार गर्न मिल्दैन ।गैरपर्यटकीय भिसासम्बन्धी निवेदन फारामको एउटा बुँदामा पतिपत्नीमध्ये कुनै एक छानी विवरण भर्नुपर्ने व्यवस्था छ, जसका कारण समलिंगी विवाह गर्ने व्यक्तिहरू आफ्नो यकिन विवरण भर्नबाट वञ्चित भएका छन् । त्यस्तो कारणले मात्र लैंगिक तथा यौनिक अल्पसंख्यक व्यक्तिलाई गैरपर्यटकीय भिसा इन्कार गर्न नमिल्ने सर्वोच्चको आदेशमा छ । लैंगिक तथा यौनिक अल्पसंख्यक समुदायका नेपाली नागरिकसँग दाम्पत्य सम्बन्ध कायम रहेको व्यक्तिलाई गैरपर्यटकीय भिसा प्राप्त गर्ने कार्यविधिमा पतिपत्नी भनी विवरण भर्नुपर्ने व्यवस्था अवरोधका रूपमा रहेकाले उक्त समुदायका व्यक्तिको पहिचान, सम्मान, विवाह तथा निर्वाध रूपमा पारिवारिक जीवन सञ्चालन गर्न पाउने हकको उपभोगलाई निस्तेज पार्न सक्ने उच्च जोखिम देखिन्छ, सर्वोच्चले भनेको छ, त्यसैले उक्त व्यवस्थामा आवश्यक संशोधन गरी भविष्यमा उक्त लैंगिक तथा यौनिक अल्पसंख्यक समुदायका नेपाली नागरिकसँग दाम्पत्य सम्बन्ध कायम गर्ने विदेशी नागरिकले गैरपर्यटकीय भिसा प्राप्त गर्न सहज हुने गरी प्रबन्ध गर्नू ।यस फैसलाको पूर्णपाठमा सर्वोच्च अदालतले नेपालका संविधान, कानुन, मानवअधिकारसम्बन्धी अन्तर्राष्ट्रिय सन्धिहरू, नेपाल र विदेशका सर्वोच्च अदालतका फैसला तथा प्रचलित नेपाल कानुनको विस्तृत समीक्षा गर्दै कानुनहरूलाई लैंगिक रूपमा तटस्थ बनाउन पनि सरकारको ध्यानाकर्षण गराएको छ । सर्वोच्चले नेपाल कानुन व्याख्यासम्बन्धी ऐन, प्रहरी ऐन, भूमिसम्बन्धी ऐन, निजामती सेवा ऐन, श्रमजीवी पत्रकारसम्बन्धी ऐन, मानव शरीरको अंग प्रत्यारोपण (नियमित तथा निषेध गर्न) ऐन, बाल श्रम (निषेध तथा नियमित गर्ने) ऐन, आयकर ऐन, नेपाल नागरिकता ऐन, विद्युतीय (इलेक्ट्रोनिक) कारोबारसम्बन्धी ऐन, कम्पनी ऐन, संघीय संसद् सचिवालयसम्बन्धी ऐनलगायत २१ वटा कानुनलाई सूचीबद्ध गर्दै तिनलाई लैंगिक रूपमा तटस्थ बनाउन सुझाएको छ । अदालतले सरकारको ध्यानाकर्षण गराउँदै भनेको छ, कानुनहरूमा लैंगिक समावेशी शब्दावली प्रयोग गरी लैंगिक तथा यौनिक अल्पसंख्यक समुदायका व्यक्तिको पहिचान तथा हकअधिकारलाई समेट्न तथा समावेशिताको थप पहल गर्न सरकारले विधायिकी प्रयास सुरु गर्नुपर्ने देखिन्छ ।मुलुकी देवानी संहिताको दफा ६९ ले प्रत्येक व्यक्तिलाई विवाह गर्ने अधिकार हुने र उसको पारिवारिक जीवन अनतिक्रम्य हुने व्यवस्था त गरेको छ, तर सोही संहितामा विवाहसम्बन्धी अधिकार र त्यसबाट उत्पन्न हुने दायित्व सन्दर्भमा पुरुष, महिला वा पति, पत्नी भनिएको छ । त्यसले लैंगिक तथा यौनिक अल्पसंख्यक समूहलाई समेट्दैन । यससम्बन्धमा सर्वोच्चले भनेको छ, उक्त प्रावधानहरू यस अदालतको विगतको आदेश तथा संविधानका विभिन्न प्रावधानहरूबाट सूचित नभई समानता र अविभेदको मान्यताअनुसार विचारणीय देखिन्छन् । मुलुकी देवानी संहिताकै दफा ७६ मा पति तथा पत्नीले कानुनबमोजिम तोकिएको अधिकारीसमक्ष निवेदन दिई आफ्नो विवाह दर्ता गराउनुपर्नेछ भन्ने व्यवस्था छ । कानुनको यस्तो व्यवस्थालाई देखाएर स्थानीय तहहरूले नेपालको कानुनले समलिंगी दम्पतीको विवाह दर्ता गर्न मान्दैन भन्दै विवाह दर्ता गर्न इन्कार गर्दै आएका छन् । काठमाडौं महानगरपालिकाको वडा नं ११ ले यसैका आधारमा पोखरेल र भोल्जबीचको समलिंगी विवाह दर्ता अस्वीकार गरेको हो । संविधान निर्माणका लागि तयार पारिएका विषयगत समितिका प्रतिवेदनदेखि संविधानको प्रस्तावना, मौलिक हक तथा राज्यका नीति तथा निर्देशिक सिद्धान्त र सर्वोच्च अदालतले विभिन्न समयमा दिएका फैसलाले लैंगिक समानता कायम गर्न स्पष्ट मार्गनिर्देश गरिसकेपछि बनेका यी कानुनले पुरुष र महिलाबाहेकका लैंगिक समूहको अस्तित्वसमेत स्वीकार नगर्दा समलिंगी व्यक्तिहरूले सास्ती व्यहोर्नुपरेको देखिन्छ । विवाहका लागि महिला र पुरुष मात्र उल्लेख नगरी व्यक्ति र नागरिक जस्ता लैंगिक रूपमा तटस्थ शब्दावलीको प्रयोग संविधानसभाको मौलिक अधिकार तथा निर्देशिक सिद्धान्त समितिको प्रतिवेदनमै गरिएको थियो । संविधानले समानताको हकसम्बन्धी मौलिक हकको सूचीमै लैंगिक तथा यौनिक अल्पसंख्यकको संरक्षण, सशक्तीकरण र विकासका लागि विशेष कानुनी व्यवस्था गर्न सक्ने स्विकारेको छ । त्यस्तै महिलाको हकसम्बन्धी धारा ३८ मा सम्पत्ति तथा पारिवारिक मामिलामा दम्पतीको समान हक हुने व्यवस्था गरिएको छ । संविधानको यो प्रावधानले नेपाली समाजले मान्दै आएको श्रीमान्श्रीमती, आमाबुबा जस्ता अवधारणामा महिला र पुरुष नै हुनुपर्छ भन्ने मान्यताको विनिर्माण गरेको छ, फैसलामा भनिएको छ । सर्वोच्च अदालतले यसअघि लैंगिक तथा यौनिक अल्पसंख्यक समुदायका व्यक्तिहरूको पहिचान, सम्मानपूर्वक जीवनयापन, विवाहलगायतका संविधान प्रदत्त अधिकारको उपभोगबारे समानताको सिद्धान्तमा आधारित भएर थुप्रै फैसला गरेको छ । तर ती सबैजसो फैसलामा लैंगिक तथा यौनिक अल्पसंख्यक समुदायका व्यक्तिहरूलाई सम्बोधन गर्न तेस्रो लिंगी भन्ने शब्दावली प्रयोग भएको देखिन्छ । यस्तो शब्दावलीले लैंगिक तथा यौनिक अल्पसंख्यक सबैलाई नसमेट्ने भन्दै न्यायाधीशद्वय मोक्तान र फुयालको इजलासले त्यसको प्रयोग अनुपयुक्त हुने पनि ठहर्याएको छ । अनेकौं लैंगिक पहिचानका शब्दहरू विकास भएर मानिसहरू आफूलाई परिचित गर्दै खुलेर पहिचान गराइरहेको अवस्थामा तेस्रो लिंगी शब्दले सबैलाई जनाउन नसक्ने हुनाले उक्त शब्दको प्रयोगले समग्र लैंगिक तथा यौनिक अल्पसंख्यक समुदायका व्यक्तिको पहिचान संकुचित हुन सक्ने र समावेशी सिद्धान्तको समेत प्रतिकूल हुने देखिन्छ, सर्वोच्चले भनेको छ । संविधानको मौलिक हकमा समेत लैंगिक तथा यौनिक अल्पसंख्यक शब्दावली प्रयोग भएको भन्दै सर्वोच्चले त्यसैले नै महिला र पुरुष बाहेकका सबै लिंग तथा यौनिक अभिमुखीकरण भएका व्यक्तिहरूलाई समेट्ने भन्दै तेस्रो लिंगी शब्द प्रयोग गर्न उपयुक्त नहुने ठहर्याएको छ ।"
लामिछानेविरुद्ध मुद्दा नचलाई फाइल बन्द,"(काठमाडौं) महान्यायाधिवक्ता दीनमणि पोखरेलले राष्ट्रिय स्वतन्त्र पार्टीका सभापति रवि लामिछानेविरुद्ध राहदानी दुरुपयोगमा मुद्दा नचलाउने निर्णय गरेका छन् । जिल्ला सरकारी वकिल कार्यालय काठमाडौं र उच्च सरकारी वकिल कार्यालयको निर्णयमा टेक्दै उनले सोमबार यस्तो निर्णय लिएका हुन् । जिल्ला सरकारी वकिल कार्यालयका प्रमुख अच्युतमणि न्यौपानेले चार आधार देखाएर लामिछानेविरुद्ध राहदानी दुरुपयोगको मुद्दा नचल्ने निर्णय गरेका थिए । प्रहरीले मुद्दा चलाउन नपर्ने रायसहितको प्रतिवेदन दिएको, सन् २०१५ मा लिएको राहदानी दुरुपयोग गरेको भन्ने आरोप लागेकामा अध्यागमन विभागको रेकर्ड हेर्दा राहदानी दुरुपयोग भएको नदेखिएको, विदेशी नागरिक भएपछि नेपाली राहदानी निकालेको भन्ने आरोप लागेकामा अमेरिकी नागरिकता प्राप्त गर्नुअघि नेपालको वंशजको नागरिकता प्राप्त गरेको देखिएको र उनी विदेशी नागरिक नभई गैरआवासीय नागरिकका रूपमा रहेको देखिएको र जुन नागरिकताका आधारमा राहदानी निकालेको हो, त्यो सर्वोच्च अदालतको आदेशले कायम नरहेको तथा जुन राहदानी दुरुपयोग भएको भनिएको हो, त्यो राहदानी अहिले लामिछानेले त्यागिसकेको देखिएको भन्ने आधारमा निर्णय गरिएको थियो । सहन्यायाधिवक्ता र नायब महान्यायाधिवक्ताले जिल्ला र उच्च सरकारी वकिल कार्यालयको निर्णय सदर गरी आइतबार महान्यायाधिवक्ताकहाँ फाइल पेस गरेका थिए । सोही आधारमै टेकेर मुद्दा नचल्ने निर्णय गरेको महान्यायाधिवक्ता कार्यालयका प्रवक्ता सञ्जीवराज रेग्मीले बताए । पोखरेलले संविधानको धारा १५८ (२) मा कुनै अदालत वा न्यायिक निकाय वा अधिकारीसमक्ष नेपाल सरकारका तर्फबाट मुद्दा चलाउने वा नचलाउने भन्ने कुराको अन्तिम निर्णय गर्ने अधिकार महान्यायाधिवक्तालाई हुने व्यवस्थामा टेकेर लामिछानेविरुद्ध राहदानी दुरुपयोगको मुद्दा नचल्ने निर्णय लिएका हुन् । जिल्ला प्रहरी परिसर काठमाडौंले लामिछानेले राहदानी दुरुपयोगमा मुद्दा चलाउनु नपर्ने रायसहित अनुसन्धान प्रतिवेदन जिल्ला सरकारी वकिलको कार्यालय काठमाडौंमा बुझाएको थियो । जिल्ला सरकारी वकिलको कार्यालयले उक्त प्रतिवेदनमा समर्थन जनाउँदै फागुन ३० मा उच्च सरकारी वकिलको कार्यालयमा फाइल पठाएको थियो । उच्चले पनि त्यसैलाई सदर गर्दै चैत २ मा महान्यायाधिवक्ताको कार्यालयमा पठाएको थियो । जिल्ला, उच्च हुँदै सह र नायब महान्यायाधिवक्ताले द्रुत गतिमा पठाएको मुद्दा नचलाउने रायसहितको फाइललाई महान्यायाधिवक्ताले सोमबार सदर गरी बन्द गरिदिएका हुन् । महान्यायाधिवक्ताले लामिछानेविरुद्ध राहदानी दुरुपयोग कसुरमा मुद्दा नचल्ने निर्णय गरेसँगै यो मुद्दा टुंगिएको छ । तर, सर्वोच्च अदालतमा न्यायिक परीक्षण भने हुन सक्नेछ । मुद्दामा निर्णय गर्न महान्यायाधिवक्ता पोखरेललाई दबाब परेको थियो । प्रधानमन्त्री पुष्पकमल दाहालसँगै लामिछाने र रास्वपा संसदीय दलका नेता डीपी अर्यालले सोमबार नै निर्णय लिन महान्यायाधिवक्तालाई दबाब दिएको स्रोतले बताएको छ । निर्णय गर्नुपहिले अर्यालले महान्यायाधिवक्ता कार्यालयमा पुगेर पोखरेललाई भेटेका थिए । अर्याल रामशाहपथस्थित महान्यायाधिवक्ता कार्यालयबाट सिधै प्रधानमन्त्री दाहाललाई विश्वासको मत दिन संसद् भवन पुगेका थिए । मुद्दा नचल्ने निर्णय भने दिउँसो ४ बजेमात्रै सार्वजनिक गरिएको थियो । कानुनका जानकारले महान्यायाधिवक्ता पोखरेलले अधिकारको दुरुपयोग गरेर लामिछानेलाई उन्मुक्ति दिएको बताएका छन् । वरिष्ठ अधिवक्ता सुरेन्द्र भण्डारीले राजनीतिक सौदाबाजी गरेर अधिकार दुरुपयोग भएको बताए । लामिछानेलाई आफू अमेरिकी नागरिक हो भन्ने थाहा थियो, अमेरिकी नागरिक भइसकेपछि नेपाली पासपोर्ट लिन मिल्दैन भन्ने थाहा थियो । त्यति हुँदाहुँदै नेपालको पासपोर्ट लिनु भनेको राज्यसंयन्त्रलाई ढाँट्नु र पासपोर्टको दुरुपयोग गर्नु हो । प्रस्ट रूपमा कानुनको उल्लंघन गरेको हो, उनले भने, आफूलाई विश्वासको मत दिनका लागि आधार बनाएर महान्यायाधिवक्तामार्फत मुद्दा नचलाउने निर्णय गरियो । महान्यायाधिवक्तासँगै सम्बन्धित निकायहरूले गरेका निर्णयको अध्ययन भइरहेको र सर्वोच्च अदालतमा रिट लिएर जाने अवस्था आउन सक्ने उनले बताए । त्यसरी अधिकारको दुरुपयोग गर्ने सरकारी अधिकारीविरुद्ध अदालतमा प्रश्न उठ्ने उनको भनाइ छ । लामिछाने गैरनागरिक भएकाले सांसद बन्न अयोग्य छन् भनेर सर्वोच्चमा मुद्दा दायर गरेका युवराज पौडेलले पनि अब रिट लिएर सर्वोच्च जाने तयारी भइरहेको बताए । सांसदको अयोग्यतासम्बन्धी मुद्दामा सर्वोच्चले प्रहरी परिसर, जिल्ला प्रशासनलगायतले राहदानी दुरुपयोगमा अनुसन्धान गरिरहेको भन्दै थप बोलेको थिएन ।"
इन्टेरियर डिजाइनमा सिर्जनात्मक क्षमता,"(काठमाडौं) कक्षा १२ सम्मको अध्ययन सकेपछि काठमाडौंकी सन्दीपा तामाङले इन्टेरियर डिजाइनिङ पढ्ने निर्णय लिइन् । त्यसमा उनका केही साथीहरूले पनि रुचि देखाए । रोजगारीका लागि सहज हुने र आफैंले पनि सामान्य लगानीमा व्यवसाय गर्न सकिने बुझेपछि भने उनीहरू २०१३ को ब्याचमा आईईसी कलेज अफ आर्ट एन्ड फेसन (आईईसी) मा बीए इन इन्टेरियर आर्किटेक्चर कोर्समा भर्ना भए । अध्ययनअघि बुझ्दा सामान्य र सहज रूपमा लिएका उनीहरूलाई यो कोर्स पढ्दै जाँदा भने नौलो र असहज पनि लाग्यो । व्यवस्थापनमा हिसाबकिताबमा दौडिएका उनीहरूलाई आफ्ना हातलाई स्केच दौडाउन सुरुसुरुमा गाह्रो भयो । घरभित्रको लेआउट, रङको संयोजन, फर्निसिङको उचित व्यवस्थापन गर्दै घरलाई आकर्षित गर्ने काम हो इन्टेरियर डिजाइनरले गर्ने । पढाइ र त्यसपछिको कामबाट अनुभव बटुल्दै तामाङले विभिन्न कम्पनीमा काम गरिन् । पछिल्लो समय भने उनले काठमाडौंको लाजिम्पाटमा डेकोर डेब्युट कम्पनी चलाइरहेकी छन् । कम्पनीमा उनले चार जनालाई रोजगारीसमेत दिएकी छन् । इन्टेरियर डिजाइनिङ भनेको डिजाइनरको सिर्जनात्मक क्षमता हो, यदि व्यक्तिसँग क्षमता भएमा स्वतन्त्र भएर राम्रो आम्दानी गर्न सक्छन्, उनले भनिन् । सानैदेखि स्केच र चित्र बनाउन रुचाउने क्षेत्रपाटीकी २३ वर्षीय खुशाली सार्वथिया पनि इन्टेरियर डिजाइनमा निकै रुचि राख्छिन् । आईईसी कलेजबाटै गत वर्ष स्नातक सकेकी उनले राजधानीकै एक कम्पनीमा डिजाइनरका रूपमा काम गर्छिन् । प्रविधिसँग नजिकिने अवसर मिल्नुका साथै स्वतन्त्र भएर काम गर्न सकिने भएकाले यस क्षेत्रमा आफू आकर्षित भएको उनी बताउँछिन् । कार्यालयमा जागिर गरेसँगै पार्ट टाइम काम पनि गर्न सकिने भएकाले यसको स्कोप र रोजगारीको क्षेत्र बढ्दै गइरहेको उनको बुझाइ छ । त्यसमाथि पछिल्लो समय झन् घर, कार्यालयदेखि होटल तथा रेस्टुरेन्टलाई आकर्षक बनाउन डिजाइन गर्ने ट्रेन्ड बढ्दै गइरहेको छ । यसले बजारमा डिजाइनरहरूको माग निकै बढेको छ । यस क्षेत्रमा खुलेर आफ्नो कला र क्षमता देखाउन सकिन्छ । रोजगारको सुनिश्चितता पनि छ, उनले भनिन् । इन्टेरियर डिजाइन रोजगारीको नयाँ क्षेत्रका रूपमा विकास हुँदै गएका कारण पछिल्लो समय युवापुस्तामा पनि इन्टेरियर डिजाइनर बन्ने लहर देखिन्छ । इन्स्टिच्युट र कलेजहरूमा विद्यार्थीहरूको संख्या पनि बढ्दै गइरहेको छ । आईईसी कलेजकी इन्टेरियर डिजाइन कार्यक्रम संयोजक कविता अधिकारीका अनुसार यस क्षेत्रमा रुचि राख्ने विद्यार्थीहरू पछिल्लो समय निकै बढेका छन् । छोटो समयको पढाइले रोजगारी सुनिश्चित हुने भएकाले पनि आकर्षण बढेको उनको भनाइ छ । हाल नेपालमा दुईवटा कलेजमा मात्र यो विषयको पढाइ हुन्छ । काठमाडौंको मन्डिखाटारस्थित आईईसी कलेजले मलेसियाको लिम्कोकविङ युनिभर्सिटी अफ क्रिएटिभ टेक्नोलोजीसँगको सम्बन्धनमा ३ वर्षे बीए इन इन्टेरियर आर्किटेक्चर कोर्स पढाउँदै आएको छ । वर्षमा ८० देखि ८५ जना विद्यार्थी पासआउट भइरहेका संयोजक अधिकारीले बताइन् । त्यस्तै, बानेश्वरस्थित कान्तिपुर होटल म्यानेजमेन्ट एन्ड इन्टेरियर डिजाइन कलेजले पनि इन्टेरियर डिजाइनिङ कोर्स पढाउँदै आइरहेको छ । पूर्वाञ्चल विश्वविद्यालयअन्तर्गतको कलेजबाट कोर्स पूरा गर्नेले आफूलाई बजारमा सहजै स्थापित गर्न सक्ने कार्यक्रम संयोजक विकास बासुकलाको भनाइ छ । त्यसबाहेक केही इन्स्टिच्युटले पनि यो कोर्स पढाइरहेका छन् । आईआईएफटीले सीटीईभीटीअन्तर्गत इन्टेरियर डिजाइनको १५ महिने कोर्स सञ्चालन गरिरहेको छ । पछिल्लो समय डिजाइनको कोर्स गर्न हरेक क्षेत्रका विद्यार्थीले रुचि राख्न थालेका आईआईएफटीकी एडमिन अफिसर अञ्जली महर्जन बताउँछिन् । थापाथलीस्थित आईएल इन्स्टिच्युट्स ले भने एक वर्षको प्रशिक्षण दिने गर्छ । एक वर्षको अवधिमा डिजाइनरले रंग, टेक्चरदेखि लिएर फर्निसिङसम्म सिकाइन्छ । इन्स्टिच्युटकी काउन्सिलर अन्जना श्रेष्ठका अनुसार सैद्धान्तिकदेखि प्रयोगात्मक ज्ञानले करिअर बनाउन निकै सहयोग हुने गरेको छ । पछिल्लो समय इन्स्टिच्युटहरूमा पनि डिप्लोमा कोर्स गर्नेको संख्या ठूलै छ । यो विषय पढेपछि आम्दानी गर्न सहज हुनुका साथै आफ्नो सिर्जनात्मक क्षमता देखाउन सकिने बताउँछन् ललितपुर गोदावरीका २५ वर्षीय दीक्षित खड्का । सामाजिक कार्यमा स्नातक तेस्रो वर्षमा अध्ययनरत उनी कमलादीस्थित आईआईएफटीमा अध्ययनरत उनले आफूमा नयाँ सोच सिर्जना भएको अनुभव गरेका छन् । इन्टेरियर डिजाइनर भनेको यस्तो क्षेत्र रहेछ जसले मानिस सिर्जनशील बनाउन सहयोग गर्ने रहेछ, उनी आफ्नो अनुभव बताउँछन् । खड्कासँगै डिजाइनिङ कोर्स गरिरहेका दक्षिणकालीका ३० वर्षीय रवि महर्जन पनि यही क्षेत्रमा करिअर बनाउने सोचमा छन् । आफ्नो काम र सोख पूरा गर्न इन्टेरियर डिजाइनको सहायता उनले लिन खोजेका छन् । उनी भन्छन्, आफ्नो रहर पूरा गर्नका लागि पढ्न आएको हो । यस कोर्सले कलात्मक रचना गर्न सिकाउने रहेछ । अध्ययनको समयमा उनले स्केच बनाउने, नक्सा बनाउने, डिजिटल प्लेटफर्मदेखि लिएर वास्तुशास्त्रका बारेमा जानकारी पाएको बताउँछन् । इन्टेरियर डिजाइनको सोखका कारण आर्किटेक इन्जिनियर बनिन् बिना पाण्डे । २००४ मा नेपाल इन्जिनियरिङ क्याम्पसबाट ब्याचलर इन आर्किटेक इन्जिनियरिङ सकेकी उनले ड्रिम्स आर्ट इन्जिनियरिङ कन्सल्टेन्सी मार्फत सेवा दिइरहेकी छन् । उनले भवन डिजाइन, वास्तु र इन्टेरियरसम्मको काम गर्छिन् । पछिल्लो समय समय डिजाइनिङको ट्रेन्ड बदलिँदै गएको उनको भनाइ छ । पहिला मानिसहरूलाई घर भए पुग्छ भन्ने थियो तर अहिले भने सजावटको ट्रेन्ड बढेको छ, जसले गर्दा डिजाइनरहरूलाई अवसरको कुनै कमी हुँदैन । काममा रमाउन सके यो क्षेत्रमा आम्दानी पनि राम्रो हुने उनको भनाइ छ ।"
ब्रिटिस अभिनेत्री क्लार्कको खुलासा,"सन् २०१९ मा आजकै दिन (मार्च २१) मा ब्रिटिस अभिनेत्री एमिलिया क्लार्कले आफूलाई मस्तिष्कसम्बन्धी समस्या रहेको सार्वजनिक गरेकी थिइन् । द न्यु योर्कर मा एक लेख लेख्दै उनले आफ्नो मस्तिष्कमा दुईवटा एन्युरिज्म रहेको खुलासा गरेकी थिइन् । क्लार्क १९८६ को अक्टोबर २३ मा बेलायतको राजधानी लन्डनमा जन्मिएकी हुन् । ड्रामा सेन्टर लन्डनमा अध्ययनपछि उनले २००९ मा बीबीसी वनको मेडिकल सोप ओपेरा डक्टर्स बाट अभियन यात्रा थालेकी थिइन् । त्यसको अर्को वर्ष ट्राइयासिक अट्याक (२०१०) टेलिभिजन सिरिजमा गरेको अभिनयका कारण उनलाई स्क्रिन इन्टरनेसनल म्यागेजिनले यूके स्टार्स अफ टुमारो मा समावेश गरेको थियो । २०११ मा गेम अफ थ्रोन्स सिरिजमा अभिनय गरेपछि भने क्लार्कले विश्वव्यापी चर्चा बटुलिन् । उनले स्पाकइक आइल्यान्ड, डोम हेमिङवे, टर्मिनेटर जेनिसिस, मी विफोर यू, भ्वाइस फ्रम द स्टोन, लास्ट क्रिसमस, द अमेजिङ मरिस, द पड जेनेरेसन लगायतका फिल्ममा अभिनय गरेकी छन् । अम्पाएर तथा स्याटर्न अवार्ड विजेतक क्लार्क क्रिटिक्स च्वाइस अवार्डमा तीन पटक र प्राइमटाइम एमी अवार्डमा चार पटक मनोनयनमा परिसकेकी छन् । टाइम म्यागेजिनले उनलाई २०१९ मा विश्वका एक सय प्रभावशाली व्यक्तिहरूको सूचीमा समावेश गरेको थियो ।"
जसिता र धिरजको रोमान्टिक कथा,"काठमाडौं (कास) वैशाख तेस्रो साता रिलिज हुन लागेको फिल्म ज्याकीः आई एम ट्वान्टी वान को सामग्रीले दर्शकलाई एकपछि अर्को रूपमा सरप्राइज दिइरहेको छ । फिल्मको फस्टलुक सार्वजनिक भएसँगै फिल्मप्रति दर्शकको उत्सुकता पनि ह्वात्तै बढेको छ । यसले, फिल्मको निर्माण पक्षमा दबाब सिर्जना गरिरहेको छ ।टिजर र फस्टलुक पोस्टरपछि फिल्मको निर्माण पक्षले पहिलो गीत पनि सार्वजनिक गरेको छ । कथा बोलको गीत आइप्लेक्स मलमा रहेको वान सिनेमाज्मा एक कार्यक्रमको आयोजना गर्दै सार्वजनिक गरिएको हो । कार्यक्रममा फिल्मका मुख्य कलाकारद्वय धिरज मगर र जसिता गुरुङले उक्त गीतमा नृत्यसमेत गरेका थिए । गीतमा त्रिशला गुरुङ र रोहित शाक्यको स्वर, किरण थापाको शब्द, रोहित शाक्य र किरण थापाको संगीत छ । भिडियोमा मुख्य कलाकारद्वय धिरज र जसितालाई फिचरिङ गरिएको छ । उनीहरू गीतमा केही रोमान्टिक देखिएका छन् । यो फिल्ममा सुशन प्रजापतिको छायांकन, निमेष श्रेष्ठको सम्पादन छ । गीतको भिडियोलाई द वाइल्ड रिपर्ज क्रुले कोरियोग्राफी गरेको हो । सोमनाथ खनाल र रेनशा राई रानाको संवाद रहेको फिल्मलाई रेनशा राई रानाले निर्देशन गरेकी हुन् । फिल्मलाई डान्स ड्रामा भनिएको छ । आइकोर फिल्मस्को ब्यानरमा निर्माण भएको फिल्मका निर्मातामा प्रभुशमशेर जबरा र प्रज्वलशमशेर जबरा छन् । फिल्ममा रोहितको साथमा स्वप्निल शर्मा र कालिप्रसाद बाँस्कोटाको संगीत छ । कार्यक्रममा बोल्दै नायक धिरज मगरले आफ्नो लागि ज्याकीः आई एम ट्वान्टी वान करिअरकै विशेष फिल्म भएको बताए । यस्तै, नायिका जसिता गुरुङले एउटा फिल्मका लागि ३ वर्ष समय दिएको र फिल्मका लागि गरेको मिहिनेत सम्झँदा पनि खुसी लाग्ने बताइन् ।"
'ऐना झ्यालको पुतली उत्कृष्ट,"काठमाडौं (कास) छैटौं नेपाल अन्तर्राष्ट्रिय चलचित्र महोत्सव (निफ) मा नेपाली फिल्मतर्फ ऐना झ्यालको पुतली उत्कृट घोषित भएको छ । सुजित बिडारीद्वारा निर्देशित फिल्ममा विद्यालय शिक्षा लिन चाहने किशोरीको सपना र अवरोधलाई मुख्य विषयवस्तु बनाइएको छ । फिल्ममा दिदी र भाइको सम्बन्धका विभिन्न आयामलाई रोचक ढंगले प्रस्तुत गरिएको छ । बिडारीले किशोरीको पढ्ने सपनालाई ऐना झ्यालको पुतलीसँग तुलना गरेर कलात्मक रूपमा प्रस्तुत गरेका छन् । ऐना झ्यालको पुतली बुसान इन्टरनेसनल फिल्म फेस्टिभल (दक्षिण कोरिया), ढाका इन्टरनेसनल फिल्म फेस्टिभल (बंगलादेश), जलिन फिल्म फेस्टिभल (चेक रिपब्लिक), एसिया प्यासिफिक स्क्रिन अवार्ड (अस्ट्रेलिया) लगायतका प्रतिष्ठित फिल्म फेस्टिभलमा प्रदर्शन भइसकेको छ । ढाका फेस्टिभलमा भने फिल्मले उत्कृष्ट निर्देशकको अवार्ड जितेको थियो । त्यस्तै, नेपाली फिल्मतर्फ प्रकाशबाट प्रदीप खड्का उत्कृष्ट अभिनेता र दिया मास्के अभिनेत्री घोषित भएका छन् । चैत २ देखि सुरु भएको महोत्सवमा ३५ देशका ९५ फिल्म प्रतियोगी रहेका थिए । तीमध्येबाट विभिन्न १३ विधामा अवार्ड प्रदान गरिएको हो । यो पटक निफका प्रतिस्पर्धामा रहेका फिल्महरू बिग मुभिज, छाया, लबिम र भक्तपुरको भाटभटेनीमा रहेका क्यूएफएक्सका हलमा प्रदर्शन गरिएको यियो । महोत्सवमा विगतमा झैं राष्ट्रिय तथा अन्तर्राष्ट्रिय, लामाछोटा फिल्म, डकुमेन्ट्री तथा एनिमेटेड फिल्महरू देखाइएको थियो । महोत्सव समापन कार्यक्रममा संस्कृति, पर्यटन तथा नागरिक उड्डयन मन्त्री सुदन किरातीले फिल्मले कूटनीतिक भूमिका निर्वाह गर्ने बताए । उनले निफले फिल्म क्षेत्रलाई फराकिलो पार्न सहयोग गरेको बताउँदै सरकारका तर्फबाट सक्दो सहयोग गर्ने जनाए । कार्यक्रममा बोल्दै निफ अध्यक्ष केपी पाठकले निफका आगामी संस्करणलाई थप व्यापक बनाउँदै लग्ने जनाए । समापन समारोहमा अभिनेत्री गौरी मल्ल, प्रियंका कार्की, नम्रता श्रेष्ठ, प्रकाश सायमी, प्रदीप खड्कालगायत कलाकारको उपस्थिति थियो । ५ दिनसम्म चलेको निफमा ९ वटा सेसन र तीनवटा मास्टर क्लास सम्पन्न भएका थिए । प्रा इतामी ब्रोजन (क्रोएसिया), प्रेमेन्द्र मजुमदार (भारत) र लिरान (चीन) ले मास्टर क्लास सञ्चालन गरेका थिए ।"
पद छाड्दा ट्वीटर ह्यान्डलसमेत नछाड्ने ?,"विदेशमा संग्रहमा राख्ने चलनअमेरिकामा नेसनल अर्काइभ्स तथा रेकर्ड एडमिनिस्ट्रेसनले सबै सरकारी उच्च अधिकारीको सामाजिक सञ्जाल र आधिकारिक अनलाइन सञ्चारहरूको अभिलेख राख्ने गर्छ । ती अभिलेखलाई परिवर्तन गर्न नमिल्ने गरी अर्काइभ्ड खाताका रूपमा राख्ने गरिन्छ । र, त्यो चाहेका बेला सार्वजनिक रूपमा हेर्न मिल्ने गरी राखिएको हुन्छ । अमेरिकी राजदूतलगायत अन्य अधिकारिक सरकारी सामाजिक सञ्जाल र अनलाइन गतिविधिको सञ्चालन, हस्तान्तरण र अभिलेखीकरण कसरी हुन्छ भनेर स्ट्यान्डर्ड अपरेटिङ प्रोसिड्योर र स्पष्ट नीति छ ।अहिले पनि राष्ट्रपति बाराक ओबामा, उपराष्ट्रपति जो बाइडेन, राष्ट्रपति डोनाल्ड ट्रम्प, उपराष्ट्रपति माइक पेन्सलगायत उच्च अमेरिकी नेतृत्वका अधिकारिक ट्वीटर खाता अर्काइभ्ड गरेर राखिएको छ । भारत, बेलायत जस्ता देशमा भने प्रधानमन्त्री एवं राष्ट्रपतिका व्यक्तिगत र आधिकारिक सामाजिक सञ्जाल खाता छुट्टै राखिने र अवकाशपछि नयाँ पदबहाली गर्नेले त्यसमै सञ्चार जारी राख्ने प्रचलन छ । भारतलगायत देशमा उच्चपदस्थ अधिकारीहरूको पनि सबै आधिकारिक निर्णय आवश्यक पर्दा हेर्न सकिने गरी अभिलेखीकरण गरिन्छ ।"
नर्सरीको अनियमिततामा कार्यालय प्रमुखसहित १२ विरुद्ध मुद्दा,"(काठमाडौं)नर्सरी निर्माणमा भ्रष्टाचार गरेको कसुरमा अख्तियार दुरुपयोग अनुसन्धान आयोगले कृषि विकास कार्यालय कालीकोट (साविक कृषि ज्ञान केन्द्र) का निमित्त कार्यालय प्रमुख भरतबहादुर बस्नेत, खाँडाचक्र नगरपालिकाकालीकोटका तत्कालीन इन्जिनियर सुमित भट्टसहित १२ जनाविरुद्ध विशेष अदालतमा मुद्दा दायर गरेको छ ।उच्च प्रविधियुक्त नर्सरी स्थापनाका लागि कर्णाली प्रदेश सरकारले उपलब्ध गराएको सरकारी अनुदानको ६६ लाख ५० हजार रुपैयाँ पेस्की हिनामिना गरेको आरोपमा अख्तियारले त्यसैलाई बिगो कायम गरेर बिगो असुल, त्यति नै जरिवाना तथा कैद सजाय मागदाबीसहित सोमबार विशेषमा मुद्दा दायर गरेको हो । अख्तियारका प्रवक्ता भोला दाहालका अनुसार कार्यालय प्रमुख बस्नेत र इन्जिनियर भट्ट र खानेपानी सिँचाइ तथा ऊर्जा विकास कार्यालय कालीकोटका तत्कालीन सबइन्जिनियर गुरुराज सञ्ज्यालविरुद्ध भ्रष्टाचार निवारण ऐन २०५९ को दफा ८ (१) को बुँदा घ र ङ बमोजिम ६६ लाख ५० हजार बिगो, बिगोबमोजिम जरिवाना र ३ महिनादेखि ३ वर्षसम्म कैद सजाय मागदाबी गरिएको छ ।गैरकानुनी लाभ वा हानि पुर्याउने बदनियतले राष्ट्रसेवक कर्मचारीले आफू वा अरू कुनै व्यक्तिलाई गैरकानुनी लाभ पुर्याउने वा नेपाल सरकार वा सार्वजनिक संस्थालाई गैरकानुनी हानि पुर्याउने बदनियतले काम गरे बुँदा घ र ङमा कसुरको मात्राअनुसार तीन महिनादेखि तीन वर्षसम्म कैद र बिगो खुलेकामा बिगोबमोजिम जरिवाना असुल हुने व्यवस्था छ । बिगो नखुलेको हकमा तीन महिनादेखि तीन वर्षसम्म कैद र दस हजार रुपैयाँदेखि पचास हजार रुपैयाँसम्म जरिवाना ऐनमा उल्लेख छ । नर्सरी स्थापना गर्दा मनासिब कारणबिना लागत अनुमान अस्वाभाविक रूपमा बढाई संशोधन गरेको तथा त्यसका लागि झूटा बिल भर्पाई बनाई भुक्तानी लिएको अख्तियारले दाबी गरेको छ । सिमनाथ कृषि विकास सहकारी संस्था, कालीकोटका अध्यक्ष कमलबहादुर शाही र कोषाध्यक्ष सुरेन्द्रबहादुर शाहीविरुद्ध पनि ऐनको दफा ८ (४) बमोजिम ६६ लाख ५० हजार बिगो, बिगोबमोजिम जरिवाना र २ वर्षसम्म कैद सजाय माग गरिएको छ । उनीहरूलाई विद्युत् नै नभएको ठाउँमा विद्युत् चाहिने भनी अनुदान मागेको, संस्थागत आर्थिक सक्षमता नभएको अवस्थामा पूर्वाधार तयार नरहेको योजनाबाट ठूलो रोजगारी दिलाउने भनी गलत प्रतिवेदन बनाएको, त्यसकै आधारमा तत्कालीन कृषि ज्ञान केन्द्रसँग सम्झौता गरेको, सम्झौताबमोजिम नर्सरी सञ्चालन नगरेको, आवेदन दिने समयमा कबुल गरेको बाली उत्पादन तथा रोजगारीसमेत सिर्जना नगरेको, जालसाझी गरेर अनुदानको रकम भुक्तानी लिई उद्देश्यअनुसार काम नगरेकोलगायत आरोप छ ।नर्सरी बनाउन गठन गरिएको मूल्याङ्कन तथा छनोट समितिका हरिप्रसाद पण्डित, श्रीधर अधिकारी, दीपककुमार भण्डारी, हीरानन्द देवकोटा, अनुप तिवारी, पूर्णबहादुर थापा र होमनाथ लम्सालविरुद्ध गलत प्रतिवेदन दिएको कसुरमा ऐनको दफा १९(२) बमोजिम जनही ३ महिनादेखि १ वर्षसम्म कैद र १० हजारदेखि ५० हजार रुपैयाँसम्म जरिवाना वा दुवै सजाय मागदाबी अख्तियारले गरेको छ ।कालीकोटको रास्कोट३ स्थित सिमनाथ कृषि विकास सहकारी संस्था लिमिटेडले उच्च प्रविधियुक्त नर्सरी स्थापनाका लागि उपलब्ध गराएको सरकारी अनुदानको पेस्की रकम हिनामिना गरेको उजुरीपछि अख्तियारले अनुसन्धान थालेको थियो । अनुसन्धानका क्रममा पेस्की रकम हिनामिना गरेको पुष्टि भएपछि संलग्नलाई बिगो, जरिवाना र कैद सजाय मागदाबी लिएर अदालतमा मुद्दा दायर गरिएको प्रवक्ता दाहालले बताए ।"
ककपिटको झ्याल खुल्ला भेटिादा दुई प्राविधिक कारबाहीमा,"काठमाडौं (कास) नेपाल वायुसेवा निगमको वाइडबडी विमानको ककपिटमा रहेको झ्याल बन्द गर्न बिर्सेका दुई प्राविधिक कारबाहीमा परेका छन् । नागरिक उड्डयन प्राधिकरणका सहप्रवक्ता ज्ञानेन्द्र भुलका अनुसार शनिबार बेलुकी ८ बजे दिल्लीबाट फर्केको निगमको नाइनएनअल्फा लिमा यान्की (नेपाली नाम अन्नपूर्ण) विमानको दायाँतर्फ ककपिट झ्याल विमानस्थलको एप्रोनमा रातभर खुलै थियो । यस्तो पाइएपछि प्रविधिकलाई ग्राउन्डेड गरिएको उनले बताए । प्राधिकरणको सिनामंगलस्थित फ्लाइट सेफ्टी स्ट्याडर्ड विभागले सोमबार उनीहरूलाई ग्राउन्डेड गरिएको जानकारी निगमलाई पठाएको छ । निगमलाई यो घटना किन कसको लापरबाहीले भएको हो भन्ने अनुसन्धान गरी ७ दिनभित्र प्रतिवेदन बुझाउन भनिएको छ । निगमका ती दुई प्राविधिकले उडानबाट फर्केको जहाज एप्रोनमा पार्किङमा राखिएका बेला जाँच गर्नुपर्ने जिम्मेवारी थियो । तर, उनीहरूले झ्याल नै बन्द नगरी हिँडेको आइतबार बिहान उज्यालो भएपछि मात्र थाहा भएको थियो ।"
सेवासुरक्षाबिनाको युरोपेली 'ट्रान्जिट,"पछिल्ला वर्षमा नेपाली कामदारका निम्ति आकर्षणको गन्तव्य बनेका पोर्चुगल र कतिपय मध्ययुरोपेली मुलुकहरू श्रमको व्यवस्थित बजारभन्दा बढी पश्चिम युरोपका विकसित मुलुकहरू छिर्ने ट्रान्जिट का रूपमा चिनिन थालेका छन् । वैदेशिक रोजगार विभागले दिएको रोजगार अनुमतिका आधारमा अरू कुनै श्रम नियमन, प्रबन्ध र अवसरको पहिचान नगरी एजेन्सीएजेन्टलाई अनधिकृत रकम तिर्दै यसरी युरोप छिर्ने होड बढ्दो छ । सञ्चारमाध्यमहरूमा जंगलको बाटाबाट युरोप भनेर कुनै नेपालीको बयान बाहिर आए पनि यसभित्र लुकेको अनधिकृत मार्ग र तौरतरिकालाई लिएर नियमन तथा अनुगमनका क्षेत्रमा भने त्यति बहस हुने गरेको छैन ।अनेक असहज बाटाहरू हुँदै दक्षिणी युरोपेली मुलुक पोर्चुगल जाने र त्यहाँको आवासीय कार्डको प्रक्रियामा उभिने सयौं नेपाली कामदारको संकटपूर्ण अवस्थाबारे फेरि समाचार आएको छ । क्रोएिसया, पोल्यान्ड, ग्रीस, सर्बिया, रोमानिया, मोल्डोभाका जुनै गन्तव्यमा भए पनि उत्रिएर युरोपेली सेन्जेन मुलुकभित्र छिर्न पाएमा रोजगारी वा अवसरका सबै ढोका खुल्नेछन् भन्ने भुलभुलैयामा कैयौं नेपाली परेका देखिन्छन् । कुनै नियम एवं यथोचित प्रबन्धबिनाका मार्गहरू हुँदै वाञ्छित योग्यता र योजनाबिनै हिँडेका हजारौं कामदारका निजी परिबन्दको कथा आफ्नै ठाउँमा होलान्, तर यसले निम्त्याइरहेको जोखिमको पाटोलाई भने सम्बन्धित व्यक्तिसहित सरोकारवाला निकायहरूले बेवास्ता गरिरहन मिल्दैन ।देशभित्र रोजगारीको अवसरको पर्खाइमा थाकेका कैयौंको रोजाइमा भारत वा खाडीभन्दा पनि युरोपेली मुलुकहरू पर्न थालेका छन्, जसले फेसनकै रूप लिइरहेको छ । पोर्चुगल प्रवेश गरेको ४८ घण्टाभित्र जसले पनि बस्नका लागि कानुनी हैसियत पाउन सक्ने व्यवस्थाका कारण त्यहाँ नेपालीसहितका दक्षिण एसियाली कामदारको लर्को लागेको हो । तर, बसोबासमा कानुनी आरक्षण रहने आधारले मात्रै श्रम बजार र रोजीरोटीको प्रत्याभूति हुन सक्दैन । हालै मात्र, बसाइ र अवसरको सजिलै प्रबन्ध मिल्न सक्ने हौवाका भरमा पोर्चुगल पुग्ने अनुमानित ४० हजार नेपालीमध्ये ५ हजारभन्दा बढीसँग पासपोर्ट नभएको र त्यही कारण रोजीरोटीको अवसर नपाइरहेको दुर्दान्त सूचना सतहमा आएको छ । यस्तो स्थितिमा परराष्ट्र मन्त्रालयले एउटा अस्थायी शिविर सञ्चालन गरेर पोर्चुगलको लिज्बोनबाट पासपोर्ट प्रक्रिया सुरु गर्ने खबर आफैंमा स्वागतयोग्य भए पनि यो तत्कालका लागि राहतको विषय मात्रै हो । यो उपाय सधैं काम लाग्ने र स्थायी समाधानको बाटो होइन । पछिल्लो समय युरोपेली मुलुकहरूका नाममा सामान्यतया भिजिट भिसामा, त्यो पनि असुरक्षित बाटो हुँदै अँध्यारो गर्तमा पुर्याउन थालिएकाले वैदेशिक रोजगारी एवं विदेश गमनको यो बाटामा सुधार अपरिहार्य छ । सर्वप्रथम त, वैदेशिक रोजगारीको चक्रमा सबैभन्दा बढी जिम्मेवार हुनुपर्ने भनेका स्वयम् कामदार हुन् । सधैंसधैं बाटैमा पासपोर्ट फ्याँक्ने र पोर्चुगलजस्ता मुलुकमा पुगेर हारगुहार गर्ने कामदार स्वयम् यसमा सचेत हुनुपर्छ । साथै, पोर्चुगल जान चाहने कामदारसित कामको सीपक्षमतासँगै त्यहीँको पोर्चुगिज भाषाको जानकारी पनि हुनु सबैभन्दा महत्त्वपूर्ण पक्ष हो । पोर्चुगल वा रुसमा पुगेर अंग्रेजी भाषाको पकड राख्दैमा श्रमको अवसर पाउन नसकिने स्थितिबारे उनीहरूलाई बोध हुनुपर्छ । दोस्रो, सेन्जेन मुलुकहरू पुग्नासाथ आर्थिकसामाजिक भाग्योदय हुन्छ भनेर अफवाह फैलाउने म्यानपावर एजेन्सीएजेन्टहरू पनि यसमा जिम्मेवार हुनुपर्छ । र, सरकारी निकायहरूले उनीहरूका गतिविधिमा निगरानी राख्नुपर्छ । किनभने, यस्ता अनिश्चयका गन्तव्य जानुअघि राज्य, मन्त्रालय, विभाग, प्रहरीप्रशासन केहीलाई सही सूचना नदिने र यहीँबाट अप्ठ्यारो बाटो रोजेर जाने श्रमिकका हकमा उद्धार समन्वय पनि स्वभावतः उत्तिकै मुस्किल हुन्छ । यसकारण पोर्चुगल वा मध्ययुरोपेली अन्य श्रम गन्तव्य मुलुकहरू जाने कामदारका हकमा नियमनको उपायबारे सोच्न जरुरी छ । कम्तीमा खाडी जाने कामदारका हकमा त सीप प्रशिक्षण र प्रमाणपत्र लिनुपर्ने अनिवार्य व्यवस्था गरिएको छ । तर, युरोपेली मुलुक जानेका लागि यस्तो अनिवार्य सेवासर्त राखिएको देखिन्न, यसतर्फ सरकारी संयन्त्र सचेत रहन आवश्यक छ । अन्यथा फेरि केही महिनापछि पोर्चुगल वा अर्को गन्तव्यमा पासपोर्ट हराएका नेपाली कामदार सयौंको संख्यामा पुगे भन्दै सनातनी शैलीमा उद्धारसमन्वयको काम यसै गरी सञ्चालन गर्नुपर्नेछ । आफ्ना नागरिकको अप्ठ्यारो र असहज स्थितिमा राज्यले वहन गर्नुपर्ने दायित्व सधैं अग्रस्थानमा रहनुपर्छ नै, तर सचेत नागरिक स्वयम्ले पनि यस्तै लापरबाही देखाइरहेमा यो सम्हालेर नसकिने संस्कार बन्न सक्छ । अतः, सम्बन्धित व्यक्ति स्वयम् नै यसतर्फ सबैभन्दा बढी सचेत हुन जरुरी छ ।"
पोर्चुगलमा उद्धारको पर्खाइ,नेपालको अहिलेको वास्तविक चित्र हो समाचार । लक्ष्मी खड्का
शक्तिशालीलाई चैन,"स्वतन्त्र पार्टीका सभापति रवि लामिछानेविरुद्ध राहदानी दुरुपयोग गरेको मुद्दा नचल्ने निर्णय अनुमोदनका लागि, काठमाडौं सरकारी वकिलको कार्यालयले उच्च सरकारी वकिलको कार्यालय पाटनमा पठाएको पत्रले नेपालको न्याय व्यवस्थामा प्रश्न उठाउन बाध्य बनाएको छ । यस प्रक्रियामा उच्च अदालतले पनि समर्थन जनाई, महान्यायाधिवक्ता कार्यालयले मुद्दा फिर्ता लिने भनी हुन सक्ने निर्णयले सर्वसाधारणलाई ऐन, शक्तिशालीलाई चैन भन्ने उखानको पुष्टि हुनेछ । स्वतन्त्र पार्टीका सभापति स्वच्छ छन्, राहदानी लिए पनि दुरुपयोग नभएको भनी सरकारी वकिलको कार्यालयको भनाइ, कानुनी नभई राजनीतिक दबाबमा आएको हो । निरस्त भएको नागरिकताको प्रयोग गरी दोहोरो राहदानी राख्नुको उद्देश्यले बदनियती दर्साउँछ । जगजाहेर भइसकेको यस प्रकरणको टुंगो न्यायालयबाट लागेमा, न्यायप्रति जनआस्थामा आउन सक्ने ह्रासको स्थिति रोकिनेछ । महेन्द्रसिंह बम, टीकापुर१, कैलाली"
सहकारीमा कर्जा सूचना केन्द्र,"काठमाडौं महानगरभित्र दर्ता भई सञ्चालनमा रहेका १९ सय सहकारीमध्ये ३ सय सहकारी बेपत्ता भएको हल्ला सुनिन्छ । सहकारी विभागमा आफ्नो विवरण अद्यावधिक नगराउने सहरकारीहरूको संख्या निकै छ । यो डरलाग्दो तस्बिर हो । सहकारीले आम जनतालाई ठगेका समाचार बारम्बार आइरहन्छन् । यस्तो समस्याको निदानका लागि सरकारले ठोस पहल गर्न सकेको छैन । यसका लागि कस्तो रणनीति बनाउने हो ? के कारणले सहकारीहरू समस्यामा परिरहेका छन् ? नियतवश वा परिस्थितिले ? यस्ता प्रश्नहरू गहिरोसँग केलाउनुपर्छ । अन्यथा अर्थतन्त्रको ३ खम्बे नीति कमजोर हुन्छ । सहकारी डुबाउने सञ्चालकहरूलाई बिगो बराबरको दण्डजरिवाना, उनीहरूको घरसम्पत्तिबाट असुलउपर र जेल सजायलाई कठोर बनाउन सके त्यसले घेरै हदसम्म जनता ठग्ने खेल रोकिनेछ । तर अहिले केही ठूला सहकारीहरू जनता ठग्ने र ठगीको अभियोगबाट बच्न जानाजान मन्त्रिपरिषद्बाट आफ्नो सहकारीलाई समस्याग्रस्त सहकारी छानबिन समितिमा पठाउने खेल हुँदा यो विकृति झनै मौलाएको छ । ठगीमा मुद्दा चलाए जेल जानुपर्ने तर समस्याग्रस्त घोषणा गर्न पाए छुट पाउने र समस्याहरू पनि सरकारले नै हेर्ने हुँदा गलत नियत हुनेहरूलाई सजिलो भएको छ । अहिले ठग सहकारी सञ्चालकहरू समस्याग्रस्त सहकारी घोषणा गराई उन्मुक्ति पाउने बाटामा लागेका छन् । यसर्थ सहकारी ऐन परिमार्जन गरी पीडितहरूको पैसा बाँकी रहेसम्म सञ्चालकहरू सबै थुनामै बस्नुपर्ने गरी नयाँ दफा थप गर्नु जरुरी छ । कानुन कडा बनाए ठगी उद्देश्यले खोलिएका सञ्चालकहरू आफैं पाखा लाग्छन् । कमजोर कानुन भए ठगीको माध्यम त्यही बन्छ । नेपालका सबै सहकारीहरूले करिब ८ खर्ब कर्जा परिचालन गरी यो देशलाई समृद्ध बनाउने काम पनि गरेका छन् । घरघरमा गई बचत संकलन गरेका छन् । पैसा आवश्यक परेको बेला तुरुन्त दिएका पनि छन् । यही कारण सहकारी अर्थतन्त्रको बलियो खम्बा बनेको छ । यसर्थ सरकारले सहकारीहरूलाई बचाउन सहयोगी भूमिका खेल्नुपर्छ । त्यसको पहिलो पाइला हो यथाशीघ्र बैंकहरूको जस्तै कर्जा सूचना केन्द्र खोल्ने ताकि कुनै पनि ठग्ने नियत भएको व्यक्तिले धेरै ठाउँबाट ऋण लिन नपाओस् । दोस्रो, समस्यामा परेका सहकारीहरूलाई तत्काल सहयोग गर्न ऐनमा व्यवस्था भएको सहकारी स्थिरीकरण कोष सञ्चालनमा ल्याउने । यी सुधारले ५० प्रतिशत विकृति घटेर जान्छ । खराबलाई दण्ड र असललाई प्रोत्साहन गर्न सके मात्र सहकारीको उदेश्य सफल हुन सक्छ । गोपाल देवकोटा, गौरीनगर, कामनपा७"
पाइलैपिछे ठगिँदै उपभोक्ता,"चैत १ लाई नेपालमा पनि विश्व उपभोक्ता दिवसका रूपमा मनाइयो । तर उपभोक्ता दिवस किन मनाइन्छ भन्नेचाहिँ कमैलाई थाहा छ । प्रधानमन्त्री कृषि क्रान्ति गर्छु भन्छन् तर किसानलाई दिँदै आएको मलका लागि अनुदानमा कटौती गर्छन् । किसानको तरकारी तथा फलफूलले उचित बजार पाउँदैन । भारत लगायत देशबाट विषादी मिसाएको तरकारी भित्रिन्छ । त्यसको चेकजाँचसमेत गर्न पाइँदैन । किसानको उत्पादन उचित मूल्यमा उपभोक्ताले खरिद गर्न पाउँदैनन् । के यही हो उपभोक्ताले पाएको सहुलियत ? बजारमा खाद्यान्न लगायत अति आवश्यक सामग्रीको भाउ हरेक दिन बढिरहेको छ । उपभोक्ता हित संरक्षण मञ्चलाई भने अत्तोपत्तो छैन । वाणिज्य तथा आपूर्ति मन्त्रालयले अनुगमन गर्न भ्याउने कुरै भएन । उपभोक्ताहरू पहिलैपिच्छे ठगिँदै छन् । देश सञ्चालकहरू भने रमिते भएका छन् । हुनेखानेहरूलाई समस्या नहोला तर हुँदा खानेहरूलाई महँगीले निकै मारमा पारेको छ । उपभोक्ता दिवस मनाइरहँदा राज्य सञ्चालकहरूले यो समस्या पनि मनन गर्ने कि ! पुरुषोत्तम घिमिरे, जोरपाटी, काठमाडौं"
वित्तीय संकटमा नेतृत्वको परीक्षा,"नेपाल वित्तीय संकट र भ्रष्टाचारको महाचक्रव्यूहमा फसिसकेको छ । राजनीतिक खिचातानी र आर्थिक अराजकतामा रमाइरहने मनस्थिति भएकाहरूले यसलाई गम्भीरतापूर्वक लिएको भने पाइन्न । प्रधानमन्त्रीले आत्तिइहाल्नुपर्ने अवस्था छैन भने पनि त्यसमा सनातनी भाषाबाहेक भरोसा भेटिन्न । ३७ विकसित मुलुकहरूको संलग्नतामा गठित वित्तीय कार्यदल (फाइनेन्सियल एक्सन टास्क फोर्स एफएटीएफ) ले गत पुसमा नेपालमा वित्तीय संकट समाधान, सम्पत्ति शुद्धीकरण (मनी लाउन्डरिङ) र व्यावसायिक वातावरण प्रवर्द्धनसँग गाँसिएका १९ आर्थिक मामिलाका ऐनमा नवीन संशोधन, अद्यावधिक परिमार्जन र कडाइका साथ कार्यान्वयन गर्न दिएको दबाबमूलक सुझाव र सल्लाहले प्रधानमन्त्रीको भनाइसँग विमति राख्छ । राजनीतिक, आर्थिक एवं सामाजिक मानदण्डले हेर्दा मुलुक सिकिस्त बिरामी भइसकेको छ ।सर्वोच्च अदालतका तत्कालीन न्यायाधीश भैरवप्रसाद लम्सालको अध्यक्षतामा गठित न्यायिक आयोगले १ हजार ४ सय व्यक्तिको स्रोत नखुलेको विवादास्पद सम्पत्तिको छानबिनसहित कारबाही गर्न सिफारिस गरेको थियो । तर सो प्रतिवेदन रहस्यमय तरिकाले बीचैमा हरायो । सो प्रतिवेदन थन्क्याउनुकै मुख्य परिणति हो आजको परिस्थिति ।विगतमा कृषिबाट राजस्वमा ४२ प्रतिशत योगदान हुने गर्थ्यो, खाद्यान्न र तरकारीमा मुलुक आत्मनिर्भर थियो । अहिले चामल, गहुँ, मकै, कोदो मात्र होइन, माछामासु, तरकारी र फलफूलसमेत बर्सेनि करिब ६० अर्ब रुपैयाँको आयात गर्नुपर्ने अवस्था छ । ग्रामीण अर्थतन्त्र धराशायी हुँदै छ । कृषिलाई लिएर वितृष्णा बढ्दै गएको छ, जग्गा बाँझो छोड्ने दरसमेत बढिरहेको छ । रासायनिक मलको सधैं हाहाकार छ । एकातिर किसानहरूलाई आफ्नो उत्पादनको लागत उठाउन धौधौ छ, अर्कातिर सत्ताको अभयदान पाएका बिचौलियाहरूबाट किसान र उपभोक्ताहरू ठगिने क्रम घट्नुको साटो बढिरहेको छÙ यसबाट हरेक घरपरिवार पीडित भइरहेको छ ।कर छली तथा चुहावट, तस्कर व्यापार, सम्पत्ति लुकाउने लहर, आतंककारी गतिविधि, लागूऔषध लगायत अन्य आपराधिक आर्जनको चलखेलले भ्रष्टाचार, दण्डहीनता, विधिविहीनता र अराजकता व्याप्त भएको मुलुक खोज्छ । त्यसका लागि नेपाल सुरक्षित थलो (सेफ हेभेन) हुँदै गएको छ । कोरोना महामारीबाट तंग्रिन थालेको विश्व अर्थतन्त्रलाई रुसयुक्रेन युद्धमा शक्तिराष्ट्रको प्रत्यक्ष संलग्नताले गम्भीर बनाउँदै लगेको पृष्ठभूमिमा नेपालजस्ता मुलुकको अर्थतन्त्र थप प्रभावित भएको छ । अन्तर्राष्ट्रिय मुद्राकोष (आईएमएफ) ले नेपालजस्ता अल्पविकसित मुलुकहरूमा आर्थिक मन्दीको असर अझ भयावह हुने चेतावनी दिइसकेको छ । देशभित्र बढिरहेका भ्रष्टाचार, विधिविहीनता, दण्डहीनता तथा आर्थिक दुश्चक्रले यो खतरा झन्झन् टड्कारो बनाउँदै ल्याएको छ । उत्पादनशील क्षेत्रमा घट्दो लगानी, घटिरहेको निर्यात र दिनहुँ साढे २३ अर्ब रुपैयाँका दरले थपिइरहेको व्यापार घाटा अर्को खतरा हो । उत्पादनशील तथा पुँजीगत (विकास) क्षेत्रमा बजेट खर्च गर्नमा सरकारको निरन्तर अक्षमता र असफलता, साधारण वा अनुत्पादक क्षेत्रमा सरकारी दायित्व र खर्चमा अनियन्त्रित वृद्धि एवं सार्वजनिक ऋणमा मनपरी बढोत्तरी संकटलाई कहालीलाग्दो बनाउने कारकतत्त्व हुन् । नेपालको सार्वजनिक ऋण लगभग २० खर्ब ७१ अर्ब रुपैयाँ पुगिसकेको छ, जसमा ११ खर्बभन्दा बढी बाह्य र करिब १० खर्ब आन्तरिक ऋण छ । कुल गार्हस्थ्य उत्पादन (जीडीपी) करिब ४९ खर्ब भएका आधारमा जीडीपीको ४३ प्रतिशत ऋणकै अनुपात देखिन्छ । यो उत्साहजनक अवस्था होइन कि वित्तीय असफलताको भयावह सूचक हो ।यो आर्थिक वर्षको मध्यावधिसम्म राजस्व ५ खर्ब ६७ अर्ब रुपैयाँ मात्र उठ्यो । यसै अवधिमा साधारण खर्च ५ खर्ब ९८ अर्ब पुगेर ३१ अर्ब ऋणात्मक भयो । विकास खर्च केवल ८१ अर्ब हुनुले सरकारको क्षमतामा प्रश्न उठ्छ, साधारण वा अनुत्पादक क्षेत्रमा जति पनि खर्च गर्न सक्ने सरकारले विकासमा हात फुकाउन किन सकेन ? औद्योगिक क्षेत्रलाई पक्षाघातझैं भएको छ । गाउँबाट जनशक्ति पलायन र अवैज्ञानिक सहरीकरण, सहरी योजनाको भूमाफियाकरण, प्राकृतिक सम्पदाको विनाश नयाँ राष्ट्रिय समस्याका रूपमा थपिएका छन् । औद्योगिक घरानाहरू व्यापारिक घरानामा बदलिइरहेका छन् । देशमा चिनीको माग दिनहुँ बढिरहे पनि, पहिले २९ वटा चिनी मिल स्थापित भएकामा अहिले ६ वटा पनि राम्रोसँग चल्न सकेका छैनन् । अन्य उद्योगको हालत पनि यस्तै छ । अर्कातिर, औद्योगिक वातावरणको विनाश, दैनिक २ हजारभन्दा बढी श्रमशक्तिको पलायन, गरिखाने क्षेत्रलाई आक्रान्त तुल्याउने गरी हुने आन्दोलन र राजनीतीकरण, कालो धनको दबदबा लगायतले गर्दा वैदेशिक लगानीको सहज अपेक्षा गर्नसमेत सकिन्न । स्वीस बैंकको विवरणलाई उद्धृत गर्दै अर्थशास्त्रीहरू औंल्याउँछन् सन् २००३ मा स्वीस बैंकमा नेपालीहरूको ३ अर्ब ५८ करोड रुपैयाँ जम्मा थियो, जुन २०१० मा १२ अर्ब ५५ करोड रुपैयाँ पुग्यो । २०१९ मा यस्तो रकम २२ अर्ब र २०२० मा ४६ अर्ब ६४ करोड पुगिसकेको छ । शासनमा बसेर मच्चाएको भ्रष्टाचार, तस्करी, कालोबजारी, आतंककारी गतिविधि, लागूऔषध ओसारपसारजस्ता आपराधिक क्रियाकलापबाट बटुलेको रकम हो स्वीस बैंकमा थुपारिएको धनराशि । संसारका तानाशाह, भ्रष्ट शासक, कालो धनका मालिक तथा उनीहरूका कृपापात्रको दुश्चरित्रबाट नेपाल मुक्त छैन । राष्ट्र बैंकको स्वीकृतिबिना विदेशमा रकम राख्न नपाइने नियमविपरीत यो धनराशि कसरी स्वीस बैंकमा पुग्यो ? यसको खोजी गर्नु राज्यको कर्तव्य हो । आर्थिक प्रणाली सही ढंगले परिचालित होला भनेर हरेक वर्षको जेठ १५ गते बजेट प्रस्तुत गर्ने प्रत्याभूति संविधानमै भयो, भौचर मिलाएर राजस्व हिनामिना गर्ने असारे विकास लाई निरुत्साहित गर्न अन्तिम त्रैमासिकमा ठेक्कापट्टा स्वीकृत नगर्ने नियम बनाइयो, भ्रष्टाचारलाई प्रभावकारी नियन्त्रण गर्ने प्रतिबद्धतालाई सबै पार्टीका चुनावी घोषणापत्रहरूमा प्राथमिकताका साथ उल्लेख गरियो, तर यस्ता प्रयासहरू निरर्थक साबित भए । राष्ट्रिय गौरवका आयोजनाहरू सम्पन्न गर्न होइन, रकमदोहन र बाँडचुँडका लागि हुन् भन्ने वास्तविकता घामजत्तिकै छर्लंग छ ।निर्धारित अवधिभित्र काम नसक्ने वा स्तरहीन काम गर्ने निर्माण व्यवसायीहरू, तस्करी र आपराधिक धन्धाबाट आर्जित रकम राजनीतिमा लगानी गर्नेहरू, भ्रष्टाचार तथा दण्डहीनताको रक्षाकवच पाएर आर्थिक अराजकता र संकट निम्त्याउनेहरू आजको दुरवस्थाका मुख्य दोषी हुन् । स्वार्थ बाझिएका विवादास्पद पात्रलाई निर्णायक जिम्मेवारी, भ्रष्टाचार तथा आर्थिक अनियमिततामा मुछिएको पात्रलाई नेतृत्वको संरक्षण र अभयदान अर्को गम्भीर दुष्प्रवृत्ति हो । यही कारण नेपालको राजनीति र वैध अर्थतन्त्रलाई कालो धनको तुजुकले वशीभूत गर्दै छ ।विकासका लागि दुवै छिमेकी अर्थतन्त्रबाट लगानी बढाउने, आर्थिक उन्नति र प्रविधि हासिल गर्ने सम्भावना नेपालसँग छ । तर नेतृत्वमा क्षमता, योग्यता र कूटनीतिक दक्षता छैन भने सतही ज्ञान र लापरबाहीपूर्ण समाधानको तरिकाबाट विकसित मुलुकहरूलाई मनाउन सकिन्न । सिमेन्ट, ट्रान्सफर्मर, औषधि, चस्माको पावर लेन्स, जुत्ता, घरेलु वा हस्तकला, गलैंचा, पस्मिनाका उत्पादन, चिया तथा कफी, जडीबुटी, फलफूल, नेपाली कागजजस्ता वस्तु निर्यातका लागि नेपाल यथास्थितिमै सक्षम छ । एसियाली हावापानीको राजधानी मानिने हिमालयलाई पर्यटन र राष्ट्रिय गौरव प्रबर्द्धनका लागि पूर्णतः मार्केटिङ गर्न सकिन्छ तर हुन सकेको छैन । राजस्वमा विप्रेषणले होइन कृषि उत्पादनको योगदानले, भन्सार राजस्वलाई अन्तःशुल्कको अंकले र वैदेशिक रोजगारीलाई स्वदेशी आत्मनिर्भरवादी रोजगारीले जित्नुपर्ने हो, तर हामी सुनको थाली थापेर सुका भीख माग्ने उखान चरितार्थ गरिरहेका छौं । आर्थिकसामाजिक विकासको अभावमा अन्तर्राष्ट्रिय सम्बन्ध र कूटनीति पनि प्रभावकारी हुँदैन । वित्तीय अनुशासन कायम राख्न सरकारी खर्चको प्राथमिकता क्रम निश्चित गर्नु जरुरी छ । बैंक, लघुवित्त तथा सहकारी संस्थाहरूबाट भइरहेको मनपरीमा कडा नियमन तथा नियन्त्रण अनिवार्य भइसक्यो । ब्याजदर बढिरहेका कारण खराब कर्जामा वृद्धि र ऋण असुलीमा शिथिलता, गैरबैंकिङ र आपराधिक आर्थिक गतिविधिका बीच सीमाको अभाव लगायतले अर्थतन्त्रमा विकृति झनै देखा परिरहेका छन् । चौबीसै घण्टा केवल राजनीतिमा ध्यान, गठबन्धन जोगाउने चिन्ता, सत्तामा पहुँच प्रभाव र हालीमुहाली, जनउत्तरदायित्वमा उदासीनताले नेतृत्वमा चुनौतीको सामना गर्ने दक्षता बन्दैन । सरकारमा कुन पार्टीका कति जना जाने भन्ने छलफलभन्दा गठबन्धनको न्यूनतम साझा कार्यक्रममा यी विषयमाथि प्राथमिकतापूर्ण सम्बोधन हुनुपर्ने खाँचो छ, ताकि जनतामा व्याप्त घोर निराशालाई आशामा बदल्न सकियोस् ।भ्रष्टाचार, सरकारी साधनस्रोतको निर्ममतापूर्ण नोक्सानी, अनेकौं आर्थिक अपराधबाट मालामाल भएको भुइँफुट्टा वर्गका अवैध गतिविधिलाई कानुनी कठघरामा ल्याएर मुलुकलाई राजनीतिक स्थिरता र आर्थिक संकटबाट मुक्ति दिन ढिलो भइसक्यो । आजसम्मका सबै गैरकानुनी, खास गरी चर्चित र आपराधिक आर्थिक काण्डमाथि निर्मम छानबिन र कारबाहीका लागि उच्चस्तरीय न्यायिक आयोग गठन गरी दोषीलाई कुनै पनि हालतमा उन्मुक्ति नमिल्ने संयन्त्रको स्थापना गरे मात्र नयाँ युगको सूत्रपात भएको अनुभव हुनेछ । थुप्रिएको कालोधन र नक्कली नोट प्रचलनको बढ्दो अवस्थाले पाँच सय र हजारका बैंकनोटमा प्रतिबन्ध लगाउनुपर्ने स्थिति आएको छ । आर्थिक अपराधलाई कठोरताका साथ नियन्त्रण गर्न सरकार तयार रहनुको विकल्प छैन । सरकारका लागि यो अग्निपरीक्षाको घडी हो, परिस्थितिको निर्मम समीक्षाका साथ कठोर निर्णय राष्ट्रको आवश्यकता भएको छ । लोकतन्त्रलाई जनताको जीवनआधार बनाउन सके मात्र राजनीति सार्थक र सफल हुन्छ ।"
जाततन्त्रका बाछिटा,"खाली त छैन थिंक ट्यांक ?कुनै पनि संस्था, संगठन, दल, आन्दोलन र राज्यमा नेतृत्व भनेको बलियो वैचारिकी र काल्पनिकीका आधारमा, सांगठनिक अगुवाइ गर्ने क्षमताका आधारमा हुनुपर्ने हो । यहाँ त ती सब आधारमा भन्दा पनि कुनै अग्रगामी विचार, कल्पना र सपनाबिना पनि, संस्थागत लक्ष्य, उद्देश्य र नीतिप्रति कुनै प्रेम र प्रतिबद्धताबिना पनि पद हडप्ने र कुर्सीमा कुण्डली मारेर बस्ने प्रवृत्ति बलियो छ । जातव्यवस्थाबारे रिसर्च गर्ने थिंक ट्यांकको दाबी गर्ने संस्थामा समेत कुनै अध्ययनअनुसन्धान नगरेका, कुनै प्राज्ञिक लेखन नगरेका, सम्बन्धित विषयमा गहिरो ज्ञान नभएका, ज्ञानगुन प्राप्त गर्ने खासै हुटहुटी पनि नभएका व्यक्ति जब आसीन हुन्छन्, तब संस्था र मुद्दा कसरी उँभो लाग्छन् ? उनीहरू पदमा रहँदा नयाँनयाँ ज्ञान उत्पादन कसरी हुन्छ ? अध्येता र अनुसन्धाता कसरी ज्ञान उत्पादनका लागि निरन्तर लागिपर्न प्रेरित हुन्छन् ? जातव्यवस्थाबारे अध्ययन गर्ने दलित नेतृत्वको थिंक ट्यांकले समेत कथित दलित लेख्ने हदसम्मको हचुवा तालमा गरिएका अध्ययनअनुसन्धानपैरवी कसरी विश्वसनीय र आधिकारिक हुन्छन् ? कसरी नयाँनयाँ क्षेत्रमा अध्ययनअनुसन्धानपैरवीका लागि सहयोग जुट्छ ? चाउचाउ बाँडेरÙ भाते गोष्ठी गरेरÙ दुईचार मीठा भाषण गरेरÙ जिल्लाजिल्लामा भीड जुटाएरÙ मेयर, सीडीओ, मुख्यमन्त्री, प्रधानमन्त्रीसँग कुम जोड्दै फोटो खिचेरÙ कोट र सारी फेर्दै देशविदेशको सयर गरेर खरो ज्ञान उत्पादन हुन्छ ? त्यसरी नै नयाँनयाँ ज्ञान प्राप्त हुने भए आँखाको प्रकाश नै गुम्ने गरी, रक्तचाप र मधुमेह बढ्ने गरी किन अध्ययनअनुसन्धान गर्नु जरुरी हुन्छ र ? कुनै नयाँ ज्ञानबिनाका थिंक ट्यांक चलाउनेहरूले मनन गर्नुपर्ने विषय हो यो । कुनै शंका छैन, उद्देश्यमूलक संस्थागत कामले जीविका पनि दिन्छ । तर, संस्थागत लक्ष्यउद्देश्यनीतिप्रति प्रतिबद्धता र प्रेमबिना जीविका मात्रै गर्नु कुनै पनि संस्थाको स्खलनको कारक बन्न पुग्छ । संस्थालाई पद, पैसा, पदवी र प्रतिष्ठाका लागि सिँढी बनाउने प्रवृत्तिले संस्थाको साख गुम्छ । एउटा खुट्टा संस्थाको अध्यक्ष वा निर्देशकको कुर्सीमा राख्ने, अर्को खुट्टा राजदूत, सांसद वा अन्य राजनीतिक नियुक्तिका लागि उचाल्दै हिँड्ने रबैयाले व्यक्तिगत प्रतिनिधित्वलाई त उकास्ला, संस्थागत दिगोपनालाई भने थचार्छ नै । आगे सबै जिम्मेवार दलित नेता, अगुवा र अभियन्ता र अध्येताअनुसन्धाताबाट कठोर आत्मसमीक्षाका साथ गम्झीर विचारविनिमय हुनु जरुरी हुन्छ ।"
समाज सुन्दर अरूलाई सुन्दा हुन्छ,"अपांगता भएका व्यक्तिहरूको अर्थपूर्ण सहभागिताबारे कमै बहस हुने गर्छ । समावेशी क्रियाकलाप तथा समाहित कार्यक्रमको बढिरहे पनि समावेशीको नाममा सबै प्रकारका अपांगता भएका व्यक्तिहरूको अनुहार मात्र देखाए पुग्छ भन्ने जुन मानसिकता देखिन थालेको छ, त्यसले उनीहरूलाई झन्झन् सकसमा पारेको छ । भौतिक संरचनाहरू अपांगतामैत्री नहुँदाको पीडा त प्रत्येक पाइलामा झेल्ने गरिएको छ, तर सञ्चारका लागि दोभासेको आवश्यकता पर्छ भनेर बहिराहरू मात्र कराउनुपर्ने अवस्था किन छ ? के तपाईं सुन्नेबोल्नेहरूलाई आफूले भाषा नबुझ्ने ठाउँका मान्छेसँग गफ गर्न दोभासे चाहिँदैन ? बहिराहरूसँग नबोली उनीहरूका लागि अनुकूल काम गर्ने सोचिएको हो ? अपवादबाहेक संघसंस्थाहरूले दोभासेको कामको सम्मान गरेर उचित पारिश्रमिक दिनै चाहँदैनन् । सांकेतिक भाषाको सञ्चार उनीहरूको पेसा हो र दोभासेबिना बहिराहरूको सहभागिता शून्य हुन्छ भनेर कसैले मनन गर्दैनन् । कार्यक्रमको बजेट बनाउने बेला यातायात, खाजा, खाना आदिलाई महत्त्वपूर्ण ठानिन्छ, तर दोभासेका लागि भनेर रकम राखिन्न । निकै परिश्रम, लगन र भावनात्मक लगानीबाट मात्र बहिराहरूको दोभासे बन्न सकिन्छ । यो सीप कसैका लागि संसारसँग अन्तरक्रिया गर्ने माध्यम बनिरहेको हुन्छ । त्यसको सम्मान खोइ ? हालै एक स्थानीय सरकारले आफ्नो बृहत् कार्यक्रममा नवलपरासी बहिरा संघलाई दोभासे लिएर आउनू भनेर निमन्त्रणा गर्यो । सगर्व निमन्त्रणा स्विकारेर सहभागिता पनि जनाइयो तर दोभासेको पारिश्रमिक दिइएन । त्यसै गरी अर्को एक अपांगता भएका व्यक्तिहरूकै संस्थाले अपांगता भएका व्यक्तिहरूका लागि रोजगार विषयमा अन्तरक्रिया गर्यो । दोभासेको सुविधा छ, लिएर आउनू भनेर बहिराहरूलाई निमन्त्रणा गर्यो । त्यसमा पनि अर्थपूर्ण सहभागिता जनाइयो तर सो संस्थाले दोभासेको सुविधा दिन कन्जुस्याइँ गर्यो, पारिश्रमिक लिन किचकिच गर्नुपर्यो । यस्ता घटनाले प्राविधिक व्यवस्थापनको कमजोरी त देखाउँछ नै, त्योभन्दा ठूलो कुरा जिम्मेवार निकायको असली नियतमाथि प्रश्न उठाएको छ ।जिल्ला प्रहरी कार्यालय, जिल्ला अदालतले पनि पटकपटक दोभासे बोलाएका छन् । हामी मानवताका नाताले, लिखित वा मौखिक दोभासे बन्न पुगेका छौं । त्यसबापत दोभासेको पारिश्रमिकको त के कुरा, एक कप चिया अनि यातायात खर्च पनि दिइँदैन । अपांगतामैत्री भनिने राज्यको व्यवहार कतिपय सरकारी निकाय र अधिकारीका गतिविधिमा प्रस्ट देखिन्छन् । म छोरीको विद्यालयमा हुने अभिभावक छलफल, भेला तथा कार्यक्रमहरूमा प्रायः उपस्थिति जनाउँदिनँ । मलाई सधैं दोभासेकै अभाव खड्किन्छ । यो पीडा मजस्तै बहिरा अभिभावकलाई मात्र थाहा छ । तपाईंहरूले समाजका अनेकन् सक्रिय समिति, समूहदेखि सरकारीगैरसरकारी संस्था, उद्योगलगायतमा वा उनीहरूले सञ्चालन गर्ने गरेका कार्यक्रमहरूमा बहिराहरूको उपस्थिति देख्नुभएको छ ? बहिराहरू नसकेर, नसुन्ने भएर, नबोल्ने भएर उपस्थिति शून्य भएको हो ? होइन । त्यो तपाईंहरूले नै बहिराहरूलाई उपस्थित हुन नसक्ने बनाएर हो । आफूलाई शिक्षित, समाजसेवी, अपांगतामानव अधिकारकर्मी भन्न रुचाउनुहुन्छ भने पहिले तपाईंहरूले संयुक्त राष्ट्र संघको अपांगता भएका व्यक्तिहरूको अधिकार सम्बन्धी महासन्धि एवं स्वैच्छिक प्रोटोकल२००६ को हरेक धारा पढ्नुपर्छ । हरेक नागरिक समान हुन् तथा राज्य र मानव अधिकारको विश्वव्यापी मान्यता मान्छु भन्ने सबैका लागि आधारभूत एवं अनिवार्य सर्त हो दोभासे । तर अझै सांकेतिक भाषा भाषा हुन सकिरहेको छैन । अन्य देशका, अंग्रेजी वा फ्रान्सेली भाषा सिक्नका लागि तपाईंहरू जति पनि खर्च गर्न तयार हुनुहुन्छ, तर यद्यपि निःशुल्क सञ्चालन गरिएको सांकेतिक भाषा सिक्न तपाईंको मनले मान्दै मान्दैन । आफ्नै घरमा बहिरोपन भएका सदस्य हुँदाहुँदै यस्तो भावना नआएका कैयौंलाई देखेकी छु मैले । फलस्वरूप बहिराहरू आफ्नो परिवारका सदस्यहरूसँग सञ्चारको न्यानो वातावरण नपाएपछि परिवारबाट अलग हुन रुचाउँछन् । कतिपय बहिरा कतै जान नसकेर मानसिक समस्याको जालोमा जकडिएर हुन्छन् । कतिपयले भने जीवन नै अकालमा सिध्याइरहेका छन् । मनोवैज्ञानिक रूपमा यो उनीहरूलाई बाह्य संसारले दिएको सजाय हो, जुन विवशताका रूपमा बुझिरहेका हुन्छन् । हामीसँग सुन्न सक्ने एउटा इन्द्रिय छैन तर दिमाग र ऊर्जा त गुमेको होइन । सांकेतिक भाषा दृश्य भाषा पनि हो । सुनेको भन्दा देखेको बढी विश्वासिलो र चाँडै बुझिने हुन्छ भन्ने सबैलाई थाहै छ । बहिराहरूका सुन्ने छोराछोरी अरूका भन्दा बढी तेजिलो हुनुको कारण पनि यही हो । कुनै सार्वजनिक स्थान (जस्तै ः यातायात, बजार तथा पसल) मा सुन्ने व्यक्तिहरूसँग लेखेर सञ्चार गर्न खोज्दा सुन्नेहरूले यो त बोल्दैनबोल्दिन रैछ, कसरी बुझाउने खै भनेर रिसाउने, दिक्क मान्ने, हाँसोमा उडाउने, झर्किने गरेको थुप्रै पटक देखेभोगेका छौं हामीले । सांकेतिक भाषा मलाई पनि सिक्न मन लाग्यो, कहाँ, कसरी सिक्न सकिन्छ ? भनेर प्रश्न गर्नेहरू नगण्य मात्रामा छन् । बहिराहरूका लागि सांकेतिक भाषा श्वासप्रश्वासजत्तिकै महत्त्वपूर्ण छ । समाज सुन्दर अरूका बारे सोच्दा हुन्छ, अरूलाई सुन्दा हुन्छ । शर्मा राष्ट्रिय अपांग महासंघ नेपालकी पूर्वउपाध्यक्ष र नवलपरासी बहिरा संघकी संस्थापक हुन् ।"
विभेदविरुद्धको दिवस नै विभेदमा,"राष्ट्रिय तथा अन्तर्राष्ट्रिय उत्सव, पर्व तथा दिवसहरूले समाज परिवर्तनमा ठूलो अर्थ राख्छन् । तर नेपालजस्तो अल्पविकसित र विभेदव्याप्त मुलुकमा राष्ट्रियअन्तर्राष्ट्रिय उत्सव, पर्व तथा दिवसहरू सत्तासीनहरूको चाहना अनुसार मनाउने चलन छ । आफ्नो मनाउने, अरूमा निधार खुम्च्याउने प्रवृत्ति छ । सबैले सबैका उत्सव, पर्व र दिवसहरू साझा रूपमा मनाउनुपर्छ भन्ने मानक स्थापित हुन सकेको छैन । मानिसको मनोविज्ञानलाई परम्पराले यतिसम्म संकुचित पारिदिएको छ कि आफूभन्दा कमजोर, सीमान्तीकृत र पददलित समुदायका पर्व, समारोह र दिवसहरू मनाए आफू सानो होइन्छ, आफ्नो वर्चस्व गुम्छ भन्ने सोचाइ छ । शिक्षित र सचेत मानिसमा समेत यसखाले मनोविज्ञान देखिन्छ ।हरेक वर्ष २१ मार्चमा अन्तर्राष्ट्रिय विभेद तथा छुवाछुत उन्मूलन दिवस मनाउने गरिए पनि कैयौं समुदाय र मानिसको ठूलो तप्काले अझै समाजका अन्य मानिससरहको जीवन बाँच्न पाएका छैनन् । जातीय विभेद र छुवाछुतका कारण समाजमा अझै पनि प्रत्यक्षअप्रत्यक्ष रूपमा चरम अमानवीय घटनाहरू भैरहेकै छन् । पुरुषले महिलामाथि, गोराले कालामाथि, गैरदलितले दलितमाथि, एउटा धर्मले अर्को धर्ममाथि गरिने तमाम विभेद संसारका साझा समस्या हुन् । विभिन्न कालखण्डमा भएका आन्दोलन, संघर्षका कारण मात्रात्मक परिवर्तनहरू भएका भए पनि गुणात्मक परिवर्तन हुन बाँकी नै छ । संसार जुन गतिमा बदलिँदो छ, नेपाली समाज पनि सोही गतिमा रूपान्तरित हुनुपर्ने हो, तर समयको चाल पक्रिन सकेको छैन ।दक्षिण एसियामा भारत र नेपालमा सबैभन्दा बढी जातीय विभेद र छुवाछुत छ । केही विभेद मानव समाजको परिवर्तनसँगै कम हुँदै गएका छन्, केही अन्त्य हुने क्रममा छन् । सँगसगै विभेदका नयाँ स्वरूपहरू पनि अभ्यासमा आइरहेका छन् । जातीय विभेदकै कारण दलितहरूमाथि ठूलठूला अपराध भइरहेका छन् । दैनिकजसो भैरहने यस्ता घटनाहरूको यकिन तथ्यांक राज्यका निकायहरूसँग समेत छैन । केही घटना मात्र प्रहरीको उजुरीमा पुग्ने गरेका छन् । २०७० सालदेखि अहिलेसम्मको तथ्यांक हेर्दा, प्रहरीमा जातीय विभेद र छुवाछुतका २ सय ११ उजुरी परेका छन् । २०७७ का ८ महिनामा मधेश प्रदेशमा मात्र जातीय विभेदकै कारण ६२ जनाको हत्या भएको प्रहरी प्रतिवेदनमा उल्लेख छ । न्याय भने कसैले पनि पाउन सकेको छैन ।हरेक दिन पशुभन्दा पनि तल्लो स्तरको व्यवहार भोग्न अभिशप्त छन् दलितहरू । यतिसम्म कि, हत्या, हिंसा र बलात्कारजस्ता जघन्य अपराधमा पनि न्याय पाउँदैन यो समुदायले । राज्यनिकायहरू मूकदर्शक भएर बस्छन्, कतिपय अवस्थामा अपराधीको संरक्षणमै उत्रने गर्छन् । राज्यकै संरक्षणमा कतिपय अपराधीले उन्मुक्ति पाएका घटना ताजै छन् । दलितहरू यस्तो मध्ययुगीन दुर्दशाबाट गुज्रिरहेका छन्, तर तीनै तहका सरकारदेखि राजनीतिक दलहरूसम्मले दलितहरूलाई सत्ताअभीष्ट पूरा गर्ने साधनका रूपमा मात्रै लिइरहेका छन् । राज्य र राजनीतिक दलहरूमा दलितहरूको प्रतिनिधित्व बढ्नुको साटो घट्दै जानुले यही पुष्टि हुन्छ ।मानवविरुद्धका यसखाले विभेदहरूलाई अन्त्य गर्न संयुक्त राष्ट्रसंघले सन् १९६५ मा विभेद उन्मूलन सम्बन्धी महासन्धि पारित गर्यो, जसलाई नेपालले सन् १९७१ मा अनुमोदन गर्यो । एकात्मक राजतन्त्रको अन्त्य र गणतन्त्रको उदयपछि २०६३ सालमा संसद्ले नेपाललाई जातीय विभेद तथा छुवाछुत उन्मूलन भएको राष्ट्र घोषणा गर्यो । जातीय विभेद तथा छुवाछुत गर्नेमाथि संविधानतः कारबाहीको व्यवस्था छ । नेपाल सरकारले हरेक वर्ष जेठ २१ गते जातीय विभेद तथा छुवाछुत उन्मूलन राष्ट्रिय दिवस मनाउँदै आएको छ । तर यो राष्ट्रिय दिवस अन्य सार्वजनिक दिवसजस्तो प्रभावकारी हुन सकेको छैन । यो दिवस आफैंमा विभेदमा परेको छ ।नेपालले जातीय विभेद तथा छुवाछुत उन्मूलन राष्ट्रिय दिवस मनाउन थालेको १६ वर्ष एवं संविधानले जातीय विभेद तथा छुवाछुत गर्नेमाथि अधिकतम तीन महिनादेखि तीन वर्षसम्म वा ५० हजारदेखि २ लाख रुपैयाँसम्म जरिवाना वा दुवै सजाय हुने व्यवस्था गरेको ७ वर्ष भइसक्दा पनि सम्बद्ध दोषीहरूलाई प्रभावकारी कारबाही हुन सकेको छैन । सयौंमा एकलाई कारबाही गरेर तर्साउने गरिएको छ । कानुन कार्यान्वयनमा राज्य इमानदार नहुँदा र न्याय तथा कानुन व्यवस्था सञ्चालन गर्ने निकाय अनुदार हुँदा विभेदहरू कायमै छन् । जातीय विभेद न्यूनीकरण गर्न ६ सय ८० वटा प्रशिक्षण तथा अनुशिक्षण कार्यक्रम गरिसकेको, दलित हकहितमा काम गर्न ६८ वटा छुट्टै दलित सेलको गठन गरिएको प्रहरीको दाबी छ । तर सत्ता सञ्चालक वर्ग बेइमान हुँदा यस्ता पहलहरू केवल देखावटी साबित भइरहेका छन् ।दलित समुदायमाथि गैरदलित समुदाय (वर्ण व्यवस्थाउच्च ब्राह्मणवाद) बाट जसरी इतिहासदेखि विभेदको दुश्चक्र चलाइँदै आएको छ, त्यो मानव सभ्यताकै लागि कलंक हो । जातीय विभेद तथा छुवाछुत दलित समुदायको मात्र नभएर राज्यकै साझा समस्या भइसकेको छ । यो यथार्थलाई गैरदलित समुदायले स्वीकार गरी जतिसक्दो चाँडो कलंकको टीका मेट्न जरुरी छ । समुदायविशेषलाई हेपेर, दलनमा राखेर, विभेदमा पारेर कसैको पनि गौरव बढ्न सक्दैन । छुवाछुत र विभेदलाई ऐतिहासिक लज्जाका रूपमा लिँदै, आफ्ना पुर्खाहरूले गरेको गल्ती स्विकार्दै क्षतिपूर्तिस्वरूप गैरदलित समुदायहरू दलित समुदायको मुक्ति र अधिकारका खातिर आन्दोलित हुनुपर्छ । अनि मात्र गैरदलित समुदायले आत्मगौरव प्राप्त गर्न सक्छ । अमानवीयताले तोडिएको समाजलाई यस्तै पहलले मात्र मानवीय रूपमा जोड्न सक्छ ।दलितहरू पुस्तौंदेखि आफ्नै देशमा शरणार्थीको जीवन बाँच्न विवश छन् । जसले र जसका पुर्खाले यो तमाम विभेदका समस्याको बीजारोपण गरे, गर्दै आएका छन्, उनीहरू अझै पनि यसलाई निरन्तरता दिन कटिबद्ध देखिन्छन् । जबसम्म दलित समुदायले आफ्नै समुदायको नेतृत्वमा राजनीतिक पहल लिँदैन, विभेदलाई जायज ठान्ने समुदाय र व्यक्तिलाई नै आफ्ना हकअधिकार प्राप्तिको माध्यम ठानिरहन्छ, तबसम्म विभेद र छुवाछुतको समस्या रहिरहनेछ । यो कसैको राजनीतिक अभीष्ट पूरा गर्ने मुद्दा त बनिरहनेछ तर दलितहरूले विभेदबाट मुक्ति पाउनेछैनन् । दलितहरूले भोगिरहेका अमानवीय व्यवहारहरू राज्यसत्ताको आडमा खडा भएका विभेद हुन्, त्यसैले यसको खारेजी पनि दलितहरू राज्यसत्तामा पुगेरै गर्नुपर्नेछ । दलित अगुवाहरू अधिकार माग्न हात फैलाउने रोगले ग्रस्त छन् । दलित अगुवामा व्याप्त यस्तो मानसिकताले परिवर्तनको गतिलाई अवरुद्ध पारेको छ । आफ्नो अधिकार प्राप्तिका लागि आफैं, आफ्नै नेतृत्वमा लड्नुपर्छ । आफ्नो राजनीतिक अधिकार किस्तीमा राखेर अरूलाई टक्र्याउने अभिशापबाट हामी जति छिटो मुक्त हुन्छौं, मुक्तिको मार्ग पनि उति नै छोटो हुनेछ । दलितको कुनै देश छैन । दलितको कुनै कानुन छैन । दलितको कुनै संविधान छैन । दलितको कुनै संघीयता छैन । दलितको कुनै चिहान छैन । दलितको कुनै सरकार छैन । दलितको कुनै मानव अधिकार छैन । किनकि दलितको आफ्नो पार्टी छैन, आफ्ना नेताहरू छैनन्Ù दलितको कुनै शक्तिकेन्द्र छैन । त्यसैले दलितसँग आफ्नो भन्नु केही छैन । कुनै समय दलितसँग आफ्नो राज्य थियो, राजनीति थियो । त्यसैले दलितसँग सब थोक थियो । अहिले दलितसँग केही छैन । आफूसँग भएको थोरै राजनीति पनि कसैलाई सत्तामा पुर्याउन मात्र काम लागिरहेको छ । जबसम्म राष्ट्रपतिदेखि पशुपतिसम्म र प्रधानमन्त्रीदेखि प्रधानसेनापतिसम्म दलितहरूको अधिकार सुनिश्चित हुँदैन तबसम्म दलितले देश खोजिरहनुपर्नेछ । जब देश मिल्नेछ, अनि मात्र यस्ता राष्ट्रिय वा अन्तर्राष्ट्रिय दिवसहरू सार्थक हुनेछन्Ù वैकल्पिक राजनीति र समाजवादी लोकतन्त्रको बाटो स्थापित हुनेछÙ दासता र विवशताका सारा बन्धन तोडिनेछन् । त्यसैले आम दलित अगाडि बढ्न ढिलो नगरौं ।"
बर्खाअगावै पुल बनाउने सहमति,"सिन्धुली (कास) तत्काल पुल निर्माणको काम सुरु गर्ने सहमतिपछि सिन्धुलीको फिक्कल गाउँपालिकाका स्थानीयले मध्यपहाडी राजमार्ग चक्काजाम आन्दोलनका कार्यक्रम फिर्ता लिएका छन् । गाउँपालिकामा सोमबार स्थानीय, ठेकेदार, आयोजना र पालिका प्रतिनिधिबीच वार्ता भएर सहमति भएको हो । स्थानीयले चार दिनदेखि मध्यपहाडी राजमार्गअन्तर्गत फिक्कल६ सोखुखोलामा निर्माणाधीन पक्की पुल नबनेपछि चक्काजाम गर्दै आएका थिए ।पुल निर्माण ठेक्का सुरुमा पप्पु कन्स्ट्रक्सनले पाएको थियो । पप्पुले अलपत्र पारेर छाडेपछि ठेक्का तोडेर वाईपी विकास एन्ड ब्रदर्स र आत्रेय जेभीले तीन वर्षअघि अलपत्र पुल सम्पन्न गर्ने गरी ठेक्का सम्झौता गरेका थिए । गत वर्ष नै सम्पन्न हुनुपर्ने पुल निर्माणको काम विभिन्न बहाना गर्दै निर्माण व्यवसायीले लम्ब्याएपछि स्थानीय आन्दोलनमा उत्रिएका हुन् ।गाउँपालिका अध्यक्ष पार्वती सुनुवारका अनुसार चाँडो काम सुरु गरी वर्षाअगावै सम्पन्न गर्ने सहमति भएको छ । पुल आयोजनाका प्रतिनिधि, जेभीका प्रतिनिधि, गाउँपालिका र स्थानीयबीच सहमति भएको र अब कामले गति लिने अध्यक्ष सुनुवारले बताइन् ।"
खेलौना बनाउन जुटे महिला,"(काभ्रे)काभ्रेको पाँचखाल नगरपालिका २ स्थित अनेकोटकी ६१ वर्षीया माइली बिकलाई बुढ्यौलीले छोइसक्यो । कपाल फुलेर सेताम्मे भइसके । आँखाले ठम्याउनै सक्दैनन् । आँखा कमजोर भएकाले सियोमा धागो छिराउन उनलाई हम्मेहम्मे पर्छ । मुस्किलले सियोमा धागो छिराइन् । छेउमै राखिएका छन्, विभिन्न आकारमा काटिएका कपडाका ससाना टुक्राहरू । ती टुक्रालाई सियो धागोले जोडेर आकार दिने प्रयास गर्छिन् । ती कपडाका टुक्राहरूलाई एकपछि अर्को गर्दै सिलाउँदै खेलौना तयार गर्दै छिन्, माइली । सियो मोटो भएकाले उनको बलले भ्याउँदैन, छेउको साथीसँग सहायता मागेर सिलाइलाई अघि बढाउँछिन् । माइलीले खेलौना बनाउने सीप सिक्दै छिन् । नगरपालिकाको हलमा माइलीले खेलौना बनाउने सीप सिकिरहेकी छन् । टेडी बियर (खेलौना) को आकार दिएको कपडालाई सिलाउँदै जान्छिन् । कहिले छेउमै बसेका साथीसँग त कहिले प्रशिक्षक मिससँग सिकाइ माग्न पुग्छिन् । बूढेसकालले गर्दा हात छिटो चल्दैनन् । साथीहरूभन्दा अलि ढिलो भएकी झैं महसुस गर्दै थिइन् । साथीहरूले बनाएको हेर्दै, सिक्दै उनले एक आधा घण्टामा डल तयार गरिन् । अघिल्लो दिन उनले कुसन तयार पारेकी थिइन् । नयाँ सीप भएकाले सिक्न अलि समय लागेको अनुभव उनले सुनाइन् । काम सियो र धागोको मात्रै हो । तर उमेर बढ्दै गएकाले सीपमा हात बस्न अलि समय लाग्ने उनको अनुभव छ । सियो र धोगोसम्बन्धीे सीप बाल्यकालदेखिकै हो । अहिले बुढ्यौली लागेको उमेरमा पनि सीप सिक्ने रहर जागेको उनले बताइन् । यो चाहिँ अलि नयाँ लाग्यो, हातैको सीप भएकाले सिक्न सजिलो हुन्छ जस्तो लाग्यो, गाउँघरमा सीपका धेरै कार्यक्रम आएका तर सिक्ने इच्छा नजागेको बताउँदै उनले भनिन्, सुरुमा अलिकति गाह्रो भए पनि गर्दै गएपछि हात बस्न थालेको छ । दुईचार पैसा आम्दानी हुने सोचेर सिकेको सुनाइन् । बजारमा एउटा खेलौनाको २ सयदेखि हजार रुपैयाँसम्म पर्छ । यसलाई व्यावसायिक रूपमा काम गर्न सकेर राम्रो आम्दानी हुने उनको ठम्याइ छ । पाँचखाल२ अनेकोटकी ५६ वर्षीया दुर्गा परियारले पहिलो पटक खेलाउन बनाउन सिक्दै छिन् । सिप सिक्नलाई उमेरले छेक्दैन, सियो र धागोको काम भएको उल्लेख गर्दै भनिन्, आफूसँग गर्ने सिक्ने इच्छाशक्ति हुनुपर्छ, बुढेसकालमा सिकिने रहेछ । यो काम घरमै बसेर गर्न सकिने र धेरै मिहिनेत गर्न नपर्ने उनको ठम्याइ छ । बजारमा खेलौना र कुसन बजारमा बढी बिक्छ । घरमा नातिनातिनीलाई खेलौना खेलाइरहने पाँचखाल, तिनपिप्लेकी ५१ वर्षीया शारदा श्रेष्ठले आफैंले खेलौना बनाउने सीप सिक्न पाउँदा खुसी छिन् । घरमा यत्तिकै बस्नुभन्दा, तालिममा सहभागी भएर सीप जानेको उनले बताइन् । सीप सिक्दा समय बितेको पनि पत्तै नहुने रहेछ, उनले भनिन्, सीप सिक्ने मात्र नभएर साथीहरूसँग ठट्टा गर्यो, नाँचगान गर्यो, निकै रमाइलो हुने रहेछ, दिन बितेको थाहै हुन्न । फुर्सदको समयलाई केटाकेटीसँगै सदुपयोग हुने उनले बताइन् । योजना सुनाउँदै उनले भनिन्, सुरुमा बुहारीलाई यो सीप सिकाउँछु, सिकाइ माग्न आउने अरूलाई पनि सिकाउँछु । स्वरोजगार लघुवित्त वित्तीय संस्था लिमिटेडले सीपमूलक तालिम कार्यक्रमअन्तर्गत काभ्रेको पाँचखालमा खेलौना र कुसन बनाउने तालिम सञ्चालन गरेको हो । तालिममा ६० जना पाका महिला सहभागी छन् । प्रशिक्षक शोभा खड्का खत्रीले सहभागीहरूलाई सीप सिकाउने मात्र नभएर काम गर्न इच्छुकलाई रोजगारीको व्यवस्थापन गराइने जानकारी दिइन् । सीपलाई व्यावसायिक रूपमा लैजान चाहनेलाई उनीहरूको उत्पादनलाई बजारीकरणमा सहजीकरण गर्ने जनाइन् ।महिलालाई उद्यमी बनाउँदै आर्थिक स्तर वृद्धि गराउनका लागि पाँचखाल नगरपालिकाले सीपमूलक तालिम प्रदान गर्दै आएको नगर प्रमुख महेश खरेलले बताए । सीप सिकेर आत्मनिर्भर बनाउनका लागि महिलाले उत्पादन गरेका सामग्रीको बजारीकरणका लागि नगरपालिकाले सहजीकरण उल्लेख गरे । सका लागि नगरपालिकाले कोसेली घर तयार गर्दै गरेको जनाए । संस्थाले प्रत्येक वर्ष जिल्लाको बनेपा, धुलिखेल, पनौती, पाँचखाल र नमोबुद्ध नगरपालिकाका महिलालाई विभिन्न सीपमूलक तालिम सञ्चालन गर्दै आएको बनेपा शाखा प्रमुख जीवन मानन्धरले बताए ।"
सरकारले दूधमा माथिल्लो मूल्य नतोक्दा मनपरी भाउ,"(काठमाडौं)सरकारले किसानले पाउने दूधको मूल्यमा प्रतिलिटर ८ रुपैयाँ ८६ पैसा बढाउने निर्णय गरेसँगै खुद्रा पसललाई दोहोरो नाफा भएको छ । दूध बिक्री गरेबापत बुथम्यानमार्फत कमिसन पाउँदै आएका खुद्रा पसलले एमआरपीमा उल्लिखित रकमभन्दा बढी मूल्य असुलेर उपभोक्ता ठगिरहेका छन् । दूध बिक्री गरिदिएबापत सरकारी स्वामित्वको दुग्ध विकास संस्थान (डीडीसी) ले बुथम्यानलाई प्रतिलिटर ५ रुपैयाँ ५० पैसा कमिसन दिन्छ । अर्थात् आधा लिटरमा बुथम्यानले २ रुपैयाँ ७५ पैसा कमिसन पाउँछन् । निजी डेरीहरूले पनि प्रतिलिटर ६ देखि ९ रुपैयाँसम्म कमिसन दिने गरेको नेपाल डेरी उद्योग संघले जनाएको छ । उक्त मूल्य खुद्रा पसलले बिक्री गरेको दूधको कमिसनसहित हो । तर उनीहरूले उपभोक्तासँग एमआरपीमा उल्लिखित मूल्यभन्दा बढी लिने गरेका छन् । यसअघि डीडीसीले बिक्री गर्ने हरियो प्याकेट (आधा लिटर) दूधको एमआरपी मूल्य ५७ रुपैयाँ थियो । खुद्रा पसलले ६० रुपैयाँ असुल्दै आएका थिए । अहिले बढेर एमआरपी मूल्य ६५ रुपैयाँ पुर्याइएको छ । तर खुद्रा पसलले ७० रुपैयाँ असुल्छन्, काठमाडौंको बसुन्धारा निवासी दिनेश लुइँटेलले भने, एमआरपी मूल्यमा दूध पाइन्न । मूल्य लिएकोबारे डीडीसीमा गुनासो गर्दा सुनुवाइ भएन । लुइँटेलले बसुन्धारामै रहेको थापा स्टोर, सरिता स्टोर र आशिष किराना स्टोरबाट दूध खरिद गर्दै आएको बताएका छन् । एमआरपीभन्दा बढी मूल्य नदिँदा दूध नै किन्न नपाइने उनको गुनासो छ । एमआरपी मूल्यमा दूध दिन सकिन्न भनेर विवाद नै गर्छन् । जथाभावी मूल्य लिएकोबारेमा डीडीसीमा उजुरी पनि गर्यौं, उनले भने, विगतमा पनि उपभोक्ताको गुनासो सुनुवाइ भएन । अहिले पनि भएको छैन । कुलेश्वरका चन्द्र धितालको गुनासो पनि उस्तै छ । डीडीसी र निजी डेरीहरूले दूधमा मूल्य बढाएपछि खुद्राले मनोमानी रूपमा मूल्य असुल्दै आएको उनले बताए । डीडीसीले आधा लिटरको स्ट्यान्डर्ड दूधको मूल्य ४८ रुपैयाँ ५० पैसा तोकेको छ । तर पसलमा ५० रुपैयाँभन्दा घटीमा पाइँदैन । निजी डेरीहरूले आधा लिटरको मूल्य ५० रुपैयाँ तोकेका छन् । पसलेले ५३ रुपैयाँ लिन्छन्, धितालले भने, मूल्यमा मनोमानी भइराखेको छ । तर अनुगमन कसले गर्ने ? सब चुपचाप छन् । उद्योगी र बिचौलियाको दबाबमा सरकारले किसानले पाउने मूल्य बढाएर बजार खुला राख्दा ठगी बढेको हो । यसअघि ०७८ माघ २८ मा दूधको फ्याटका आधारमा प्रतिलिटर ९ देखि १४ रुपैयाँसम्म मूल्यवृद्धि भएको थियो । राष्ट्रिय दुग्ध विकास नीति ०७८ अनुसार वार्षिक मूल्यवृद्धि एवं उत्पादन लागतका आधारमा दूधको मूल्यलाई हरेक दुई वर्षमा पुनरावलोकन गर्न सकिन्छ । तर सरकारले नीतिविपरीत एकै वर्षमा मूल्यवृद्धि गरेको हो ।फागुन १९ मा बसेको मन्त्रिपरिषद् बैठकले किसानको मूल्य प्रतिलिटर ८ रुपैयाँ ८६ पैसा बढाउने निर्णय गरेसँगै निजी उद्योगले ४ प्रतिशत फ्याट र ८ प्रतिशत एसएनएफका आधारमा खुद्रा मूल्य प्रतिलिटर १४ रुपैयाँ बढाएका छन् । डीडीसीले प्याकेटअनुसार स्ट्यान्डर्ड दूधको मूल्य प्रतिलिटर ११ देखि १६ रुपैयाँसम्म बढाएको छ । डेरीहरूले नै अधिकार पाएपछि उनीहरूले खुद्रा मूल्य अचाक्ली बढाएका हुन् । कृषि मन्त्रालयको लिखित आदेशअनुसार प्याकेटका आधारमा प्रतिलिटर ११ देखि १६ रुपैयाँसम्म बढाए पनि खुद्रामा एमआरपीभन्दा बढी असुल्न नमिल्ने डीडीसीका महाप्रबन्धक सञ्जीव झाले बताए । प्याकेटमा उल्लेख भएको एमआरपी मूल्यभन्दा एक रुपैयाँ पनि बढी लिन पाइन्न । बढी लिनु सरासर ठगी हो, उनले भने, कतिपयले फ्रिजिङ चार्जका नाममा बढी लिने गरेका छन् । तर त्यो कानुनसम्मत छैन । मूल्यका विषयमा वाणिज्य, आपूर्ति तथा उपभोक्ता संरक्षण विभागले अनुगमन गर्नुपर्ने झाको भनाइ छ । अनुगमनको जिम्मा वाणिज्यको रहे पनि बुथम्यानको कामलाई डीडीसीले नै अनुगमन गर्न सक्छ । त्यसका लागि गुनासो सुनुवाइ शाखा पनि छ । यद्यपि डीडीसीबाट कुनै गुनासो सम्बोधन हुन सकेको छैन । फ्रिजिङ चार्ज भने पनि खुद्रा पसलले बुथम्यानले बिक्री गरेलगत्तै बढी मूल्य असुल्छन् । हामी बिहानबिहानै बढी मूल्य तिर्न बाध्य भइरहेका छौं, लुइँटेलले भने । डेरी उद्योग संघका अध्यक्ष राजकुमार दाहालले पनि खुद्रामा लुट भइरहेको दाबी गरे । प्रशोधित दूध बुथमा पुर्याउँदा (एउटा पसलबाट अर्को पसलमा लैजाँदा) यातायात खर्चबाहेक प्रतिलिटर ६ देखि ९ रुपैयाँ दिएका छौं । बुथम्यानले खुद्रा पसललाई प्रतिलिटर २ रुपैयाँभन्दा बढी कमिसन दिन्छन् । कतिपय पसलले बार्गेनिङ गरेर ४५ रुपैयाँ नै लिन्छन्, उनले भने, त्यसमाथि उपभोक्ताबाट बढी असुल्छन् । एमआरपीमा ५० उल्लेख भए पनि ५३ रुपैयाँसम्म लिनु राम्रो होइन । दूधको मूल्य प्रतिलिटर १०० रुपैयाँ भए पनि डेरीले ९० रुपैयाँसम्म मात्रै पाएको दाहालको भनाइ छ । बाँकी बुथम्यान र खुद्रा पसलकै कमिसन हो । उपभोक्तासँगै किसान पनि मर्कामा छन् । तिनले दूधको उचित मूल्य पाएका छैनन् । बिचौलियाका कारण उपभोक्ताले बढी मूल्य तिर्नुपरेको हो । तर अनुगमन नहुँदा समस्या बल्झिएको बल्झियै रहेको सरोकारवाला बताउँछन् । मूल्य हस्तक्षेप गर्ने वाणिज्य आपूर्ति तथा उपभोक्ता संरक्षण विभागले दूध क्षेत्रमा अनुगमन गरेको छैन । एमआरपीमा मूल्यभन्दा बढी मूल्य लिन नपाइने विभागका प्रवक्ता होमनाथ भट्टराईको भनाइ छ । बढी मूल्य लिएको भेटिए उपभोक्ता संरक्षण ऐनअनुसार कारबाही गरिने उनले जनाए ।"
डिजिटल बजारीकरण खोज्दै मुस्ताङका महिला उद्यमी,"(मुस्ताङ)स्याउ वा खुर्पानीको जुस होस् वा सुकुटी । फापरको पिठो वा सिस्नुको धूलो । आफूले उत्पादन गरेका सामग्रीको तस्बिर मुस्ताङकी कमला लालचन फेसबुकमा अपलोड गरिरहन्छिन् । घरपझोङ गाउँपालिकाको मार्फामा रहेको भुग्मोर साना किसान कृषि सहकारी संस्थाकी अध्यक्ष उनले आफ्ना सदस्यलाई पनि सामाजिक सञ्जालमार्फत उत्पादनको बजारीकरणमा हौस्याउँछिन् । उनले मार्फामा स्याउ र खुर्पानीको जुस उत्पादन गर्ने कारखाना चलाएकी छन् । सहकारीमा खेती किसानी, पशुपालन गर्ने किसान सदस्य छन् । धेरैजसो महिला छन् । पाँचदेखि १० जनाको समूह बनाएर स्याउ र खुर्पानीको सुकुटी, जुस, क्यान्डी, ब्रान्डी उत्पादन गरिरहेका छन् । केही महिलाले एक्लाएक्लै पनि उत्पादन गर्छन् । फेसबुक र टिकटकमा अपलोड गर्नेबाहेक डिजिटल बजारीकरणको ज्ञान नहुँदा मुस्ताङबाहेक अन्यत्र आफ्ना उत्पादन पुर्याउन नसकेकामा महिला उद्यमी चिन्तित छन् । हाम्रो समूहका दिदीबहिनीले जुसको फोटो खिच्ने, फेसबुकमा अपलोड गरेर सेयर गर्नेसम्मका पहिलो चरणका काम जानेका छन्, उनले भनिन्, डिजिटल माध्यमबाट देश विदेशसम्म आफ्नो उत्पादन कसरी पुर्याउने भन्ने ज्ञान अझै छैन । गाउँपालिकाकै ठिनी गाउँमा रहेको थकाली सामुदायिक होमस्टेको आफ्नै वेबसाइट छ । पहिला भिजिटिङ कार्ड र ब्रोसर मात्रै थियो, होमस्टे सञ्चालक जुमा थकालीले भनिन्, अहिले वेबसाइट र फेसबुक पेज हेरेर पाहुना आउँछन् । गाउँ वरपरका सुन्दर दृश्य, परिकार र संस्कृति चिनाउने फोटोभिडियो फेसबुक पेज र टिकटकमा अपलोड हुन्छ । ठिनीमा कुछब तेरङा महिला लघु उद्यम समूहले फापरको पिठोको झिलिंगा उत्पादन गर्छ । मुस्ताङका लागि यो उत्पादन नयाँ हो । समूहमा १४ जना छन् । गाउँपालिकाले ९० प्रतिशत अनुदानमा चारवटा झिलिंगा बनाउने मेसिन दिएको छ । यसअघि गाउँपालिकाले असारमा महिलालाई झिलिंगा बनाउने तालिम दिएको थियो । गाउँकै फलफूल संकलन केन्द्रको भवन भाडामा लिएर झिलिंगा बनाउने मेसिन राखिएको छ । एक पाथी फापरको पिठोबाट १ सय २० वटा झिलिंगा बन्ने समूहकी सचिव स्यामु थकालीले बताइन् । अहिले मुस्ताङको जोमसोम र मार्फा वरिपरिका पसलबाट झिलिंगा बिक्रीवितरण हुन्छ । चाडबाडमा अलि धेरै मात्रामा बिक्री हुने उनले जनाइन् । जतिले चाख्नुभएको छ, अर्ग्यानिक भएकाले मिठो मान्नुभएको छ, उनले भनिन्, तर हामीले अहिले बजारीकरणमा ध्यान दिन सकेका छैनौं । उत्पादन बढाएर बाहिर पनि पुर्याउने सोच छ । अहिले लगानीकै क्रममा भएकाले बचत थोरै मात्रै भएको समूहकी सदस्य मीना थकाली बताउँछिन् । जोमसोममा भएको डिजिटल मार्केटिङ तालिममा बिहीबार उनले पसलपसलमा गएर आफ्नो उत्पादन बिक्री गर्दा समयसमेत धेरै खर्च भएको अनुभव उनले सुनाइन् । गण्डकीको उद्योग, पर्यटन, वन तथा वातावरण मन्त्रालय र घरपझोङ गाउँपालिकाको सहयोगमा पर्यटन व्यवसायी महिला संघ नेपाल (टेबान) ले गरेको तालिममा मुस्ताङका उद्यमीले डिजिटल बजारीकरणमा चासो दिए । गाउँपालिका उपाध्यक्ष जमुना थापा, ठिनीका स्थानीय वित्ती थकाली र लक्ष्मी थकालीको समूहले स्याउको माडा उत्पादन गर्छ । गत मंसिरबाट उत्पादन थालेको उक्त समूहले सबै स्टक बिक्री गरिसकेको छ । पहिला परीक्षण गरौं कस्तो हुन्छ भनेर थोरै उत्पादन गरियो, भएजति सबै बिक्री भयो, समूहकी सदस्य वित्ती थकालीले भनिन्, अब स्याउको अर्को सिजनमा धेरै उत्पादन गर्ने र पोखरा, काठमाडौंसम्म पुर्याउने योजना छ । स्याउको माडा जोमसोममै खोसाखोस भएपछि आफूहरू उत्साहित भएको उनले सुनाइन् । गाउँमै बसेर आफ्नो उत्पादन बजारसम्म पुर्याउने उपायबारे उनले तालिममा राय मागिन् । पोखरास्थित आँखीझ्याल टेक्नोलोजिजका इन्जिनियर उज्ज्वल पौडेलले सामाजिक सञ्जालमा फोटोभिडियो अपलोड गरेर मात्रै डिजिटल बजारीकरण नहुने बताए । बजारको माग र सामाजिक सञ्जाल प्रयोगकर्ताको प्रवृत्ति हेरेर आफ्नो उत्पादनबारे सिर्जनात्मक सामग्री तयार गर्न उनले सुझाए । फेसबुक, युट्युब, टिकटक, इन्स्टाग्रामलगायत सामाजिक सञ्जालमा पर्यटन प्रवर्द्धन र उत्पादनको बजारीकरण, सर्च इन्जिन, इमेलको माध्यमबाट डिजिटल बजारीकरण, अनलाइनमार्फत उत्पादनको बिक्रीवितरणलगायत प्राविधिक विषयमा उनले तालिमका सहभागीलाई जानकारी गराए । मुस्ताङका महिला उद्यमीको उत्पादनको ब्रान्डिङ र बजारीकरणमा डिजिटल मार्केटिङ तालिम सहयोगी हुने टेबानकी अध्यक्ष कमला गिरीको भनाइ छ । यहाँ धेरैजसो व्यवसायी र उद्यमी महिला नै छन्, उनले भनिन्, मुस्ताङ घुम्न आउने पर्यटकले मात्रै यहाँको उत्पादन खरिद गर्ने परिपाटी छ । यसले बजारलाई सानो बनाउँछ । डिजिटल मार्केटिङ अपनाउन सक्दा थप बजार विस्तार हुन्छ । मुस्ताङका होटल प्रायः महिलाले नै सञ्चालन गरेको घरपझोङ गाउँपालिकाका अध्यक्ष मोहनसिंह लालचनले बताए । बेरोजगार महिलालाई लघु उद्यमसँग जोड्न विभिन्न तालिम गाउँपालिकाले प्रदान गरिरहेको उनले सुनाए ।"
मछिन्द्रको सहज जित,"(सुनसरी)ए डिभिजन लिग च्याम्पियन मछिन्द्र क्लबले १३ औं संस्करणको कन्ट्रोल इटहरी गोल्डकप फुटबलमा सोमबार सहज जित पाएको छ । इटहरी रंगशालामा सोमबार पाहुना टोली भारतको कञ्चनजंघा फुटबल क्लबलाई ५२ गोलले हराउँदै मछिन्द्रले सेमिफाइनलमा स्थान सुरक्षित गरेको हो । मछिन्द्रको जितमा कप्तान अफिज ओलावालेले ह्याटिकसहित ४ गोल गरे । अर्को एक गोल विजय भुजेलले गरेका थिए । पहिलो गोल ३९ औं मिनेटमा गरेका ओलावालेले ६१, ६६ र ८८ औं मिनेटमा गोल गर्दै व्यक्तिगत गोलसंख्या ४ पुर्याए । त्यसअघि विजयले ६४ औं मिनेट गोल गरेका थिए । कञ्चनजंघाका अनिश राईले दुई गोल गरे पनि हार टार्न सकेनन् । खेलको १५ औं मिनेटमा अतिश राईको पासमा अनिशले गोल गरेर अग्रता दिलाएका थिए । सुरुआती अग्रता लिएको कञ्चनजंघाले पहिलो हाफसम्म त्यो अग्रता जोगाउन सकेनन् । ३९ औं मिनेटमा ओलावालेले व्यक्तिगत पहिलो गोल गर्दै खेल बराबरीमा ल्याए । पहिलो हाफ ११ गोलको बराबरीमा सकिएको खेलको दोस्रो हाफमा ५ गोल भएको हो । ६२ औं मिनेटमा ओलावालेले प्रशान्त अवस्थीको पासमा काउन्टर एट्याकमा व्यक्तिगत दोस्रो गोल गर्दै मछिन्द्रलाई अग्रता दिलाए । लगत्तै ४ मिनेट बित्न नपाउँदै ओलावालेले ह्याट्रिक पूरा गरे । कञ्चनजंघाका समिल हल्दारले सौरभ लिम्बूलाई बक्सभित्र फाउल गरेपछि पाएको पेनाल्टीको अवसरमा ओलावालेले ह्याट्रिक पूरा गरेका हुन् । ६४ औं मिनेटमा दीपेश घलेको स्थानमा मैदान छिरेका विजय भुजेलले ८२ औं मिनेटमा गोल गरेपछि मछिन्द्रको अग्रता ४१ बनाए । भोजपुरका विजयले देब्रे खुट्टाले लामो दुरीबाट गरेको प्रहार सिधै पोस्टमा पुगेको थियो । ओलावालेले ८८ औं मिनेटमा कञ्चनजंगाका गोलकिपर बिट गर्दै व्यक्तिगत गोलसंख्या ४ पुर्याए । इन्जुरी समयमा अनिशले कञ्चनजंघाका लागि दोश्रो गोल गरे पनि जितका लागि पर्याप्त भएन् । प्रदिप भण्डारीको स्थानमा मछिन्द्रका गोलरक्षक सुरेश साटा मैदान प्रवेश गरेको ३ मिनेट नबित्दै गोल खान पुगेको थियो । खेलमा ४ गोल गरेका मछिन्द्रका कप्तान ओलावाले म्यान अफ दि म्याच घोषित हुँदै १० हजार प्राप्त गरे । पहिलो हाफमा निकै दबाब सिर्जना गरेको कञ्चनजंघाले दोस्रो हाफमा फितलो प्रदर्शन गरेको थियो । दुवै टोलीले केही सुन्दर अवसर बनाए पनि सदुपयोग गर्न सकेनन् । २३ औं मिनेटमा बक्स नजिकैबाट ओलावालेको प्रहार आकासिएको थियो । ६१ औं मिनेटमा दिवाकर चौधरीले गरेको प्रहार कञ्चनजंघाका गोलरक्षक प्रज्वल शर्माले बचाए । ७७ औं मिनेटमा गोलरक्षक बिट भइसकेको अवस्थामा ओलावालेको प्रहार डिफेन्डर दर्पण तामाङले क्लियर गरेर बाहिर पठाए । कञ्चनजंगाको दुई अवसर खेर गयो । ३१ औं मिनेटमा सुब्रतो सोरेनले बक्स नजिकैबाट गरेको प्रहार आकासिएको थियो । इन्जुरी समयमा वान भर्सेस वानको अवस्थामा निवाङ तामाङको प्रहार फ्रेममा पर्न सकेन ।त्रिदेशीय फुटबलका कारण राष्ट्रिय टोलीमा रहेका मछिन्द्रका पहिलो रोजाइका अधिकांश खेलाडी इटहरी गोल्डकपमा थिएनन् । कप्तान सुजल श्रेष्ठ, डिफेन्डर देवेन्द्र तामाङ, छिरिङ गुरुङ, गोलरक्षक विशाल श्रेष्ठ, रजिन धिमाल, पुजन उपरकोटी राष्ट्रिय टोलीको क्याम्पमा भएका कारण इटहरी गोल्डकपमा आएनन् । मछिन्द्रका प्रशिक्षक सन्तोष न्यौपानले दोस्रो रोजाइका खेलाडीले समेत उत्कृष्ट खेल प्रदर्शन गरेको बताए । उनले सुरुमा गोल बेहोर्न पुगे पनि पुनरागमन जित निस्किएको बताए ।कञ्चनजंघाका प्रशिक्षक दिनकर क्षेत्रीले आफ्नै गल्तीका कारण गोल बेहोर्न पुगेको बताए । मछिन्द्रले अब साबिक विजेता सगरमाथा क्लबसँग बुधबार खेल्नेछ । मंगलबार आर्मी र रोलिङ क्लबबीच प्रतिस्पर्धा हुनेछ ।"
टच फुटीलाई नेपाली टोलीको तयारी,"(मेलबर्न)नेपाली टोलीले एएफआई टच फुटी विश्वकप डिभिजन १ का लागि तयारी पूरा गरेको जनाएको छ । भिक्टोरियास्थित मेलबर्नको बक्सहिल रग्बी क्लब मैदानमा हुने प्रतियोगितामा नेपालको समूहमा स्विट्जरल्यान्ड, जिम्बावे, संयुक्त राष्ट्र संघको समुदाय टोली छन् ।समूह विजेता हुने टोली फाइनलमा पुग्ने प्रावधान छ । गत वर्ष नेपालले फाइनलमा ब्राजिली टोलीलाई पराजित गरी डिभिजन २ को विजेता बन्दै डिभिजन १ मा प्रवेश गरेको थियो । त्यतिखेर प्रतियोगितामा खेल्ने नेपाल दक्षिण एसियाबाट एक्लो टोली थियो । अस्ट्रेलियाली फुटबलको परिमार्जितस्वरुप हो टच फुटी । विश्वभरबाट आएका अन्य मुलुक र समुदायलाई अस्ट्रेलियाली फुटबलमा सहभागिता जनाउन यसको सुरुआत भएको थियो । अस्ट्रेलियन फुटबल एसोसिएसन (एएफआई) स्थापना गरी यो प्रतियोगिता आयोजना गर्दै आएको छ । ५० देशमा खेलिने दाबी गरिएको टच फुटीलाई २०४० को ओलम्पिकमा समावेश गर्दै प्रमुख खेल बनाउने लक्ष्यमा एफआईको छ । टच फुटीमा महिला र पुरुष दुवै खेलाडीले खेल्न पाउनेछन् । त्यसैले यसलाई सबैको खेल पनि भनिन्छ । भिक्टोरियाको सबैभन्दा पुरानो नेपाली संस्था नेप्लिज एसोसिएसन अफ भिक्टोरिया (न्याभ) ले नेपाली टोली निर्माण गरेको हो । एएफआईका प्रमुख कार्यकारी अधिकृत ब्रायन क्लार्कले आइतबार नेपालको प्रशिक्षणमा सहयोग गरेका थिए । नेपाली टोलीमा रोशन कँडेल कप्तान, जेम्स थापा उपकप्तान, विशिष दुरा, आदर्श पौडेल, रञ्जन कँडेल, निश्चल अर्याल, प्रेरणा मल्ल, हिरामती मगर, प्रज्ञा दाहाल, सुरज श्रेष्ठ, प्रमोद घिमिरे र स्वजन कार्की खेलाडीका रूपमा छन् । प्रशिक्षकमा ससेन्द्र केसी, व्यवस्थापकमा बबी लामा र संयोजकमा दीप चन्द छन् । नेपालको टोली निर्माण र दोस्रो पुस्ताका नेपालीसम्म यो खेल पुर्याउन न्याभले जुन भूमिका खेलेको छ, त्यो सुरुआती चरणमा छ । यसले हाम्रो देशको चिनारी माथि उकास्न पक्कै पनि मद्दत गर्नेछ, नेपाली टोलीको जर्सी अनावरण कार्यक्रममा प्रशिक्षक ससेन्द्रले भने, हामी मनोरन्जनका लागि यो खेल खेलिरहेका छैनौं, हामी भविष्यको अर्को पुस्ताका लागि खेलिरहेका छौं ।उनकै कप्तानीमा नेपालले गत वर्ष यो उपाधि जितेको थियो । अहिले प्रशिक्षकको भूमिका दिएकामा उनले न्याभलाई धन्यवाद दिए । तयारी छोटो भए पनि, सन्तुलित टोली, खेल योजना भएकाले नेपालले राम्रो खेल्दै इतिहास रच्ने उनको विश्वास छ । गत वर्ष नेपालले एउटा पनि खेल जित्दैन भनेर अड्कल गरिरहेकामा आफूहरूले उपाधि जितेर देखाइदिएको स्मरण गर्दै कप्तान रोशनले यसपालि अन्य टोलीले निगरानीमा राख्नुपर्ने भएकाले सचेत हुनुपर्ने जनाए । नेपाली टोलीलाई ग्रेस इन्टरनेसनल एजुकेसन कन्सल्टेन्सीले सहयोग गरेको छ । ग्रेसका प्रमुख कार्यकारी अधिकृत रामचन्द्र पौडेल, न्याभका अध्यक्ष प्रेमराज उप्रेती, उपाध्यक्ष ललिसा थापा, जनसम्पर्क समिति अस्ट्रेलियाका अध्यक्ष विनितराज शर्मा, म्याक्सीम्याक्स मिडिया सीईओ शंकर धरेल, पूर्व राष्ट्रिय क्रिकेट खेलाडी यशवन्त सुवेदीले नेपाली टोलीलाई बिदाइ गर्दै सफलताको शुभकामना दिए । फुटी अस्ट्रेलियाली जीवनको एउटा पद्धति हो, यस खेलले नेपालीहरूलाई घुलमिल गर्न र आफ्नो पहिचान देखाउनलाई मद्दत गर्छ, न्याभका अध्यक्ष उप्रेतीले भने, महिला र पुरुष दुबै सँगै खेलिने भएकाले यसले नेपाली समाजमा समानताको दृष्टिलाई फराकिलो बनाउन सहयोग गर्नेछ ।"
तिलोत्तमा फ्रेन्ड्स विजयी,"(लुम्बिनी)फ्रेन्ड्स क्लब रूपन्देहीमा भइरहेको तिलोत्तमा गोल्डकप फुटबल प्रतियोगिताको सेमिफाइनलमा पुगेको छ । बुटवल११ देवीनगरस्थित एन्फा टेक्निकल सेन्टरको मैदानमा सोमबार फ्रेन्ड्सले विभागीय टोली एपीएफ क्लबलाई २१ ले पराजित गरेको हो । फ्रेन्ड्सका लागि कप्तान डोना थापा र विदेशी खेलाडी रफिया अमिनुले गोल गरेका थिए । खेलको ५२ औं मिनेटमा डोना थापाले गोल गर्दै टोलीलाई सुरुआती अग्रता दिलाए । रफियाले ८२ औं मिनेटमा गोल गरेपछि फ्रेन्ड्सको अग्रता दोब्बर बन्यो । एपीएफका अतिरिक्त समयमा प्रविन स्याङ्तानले एक गोल फर्काए । उनले त्यसअघि केही मौका भने गुमाएका थिए । सोमबार फ्रेन्ड्सका रफिया अमिनु म्यान अफ द म्याच घोषित भए । उनले ११ हजार १ सय ११ रुपैयां प्राप्त गरे । रफियाले सुरुदेखि नै गोलका निरन्तर प्रयास गरिरहेका थिए । तर दोस्रो हाफमा एरोन थापाले दिएको पास उनको गोलका लागि उपयुक्त रह्यो ।पहिलो हाफमा ठीकै खेलेको फ्रेन्ड्सका लागि नयाँ मैदान भएकाले तालमेल नमिलेको कप्तान डोना थापाले बताए । उनले गोल गरेपछि भने टिम लयमा फर्किएको बताए । उनले भने, निरन्तर खेल्दै लामो यात्रा गरी मैदानमा आयौं । थकानले पनि केही असर गर्यो, अन्तिममा राम्रै खेलेको महसुस भयो । मंगलबार मनाङ मर्स्याङ्दी र नेपाल पुलिस क्लबबीच प्रतिस्पर्धा हुनेछ ।"
लिग उपाधितर्फ लम्कँदै बार्सिलोना,"बार्सिलोना (एएफपी) फ्रान्क केसीले दोस्रो हाफको इन्ज्युरी समयमा गरेको गोल मदतमा बार्सिलोनाले स्पेनी ला लिगामा आइतबार रियल म्याड्रिडलाई २१ ले हराएको छ । अल क्लासिकोमा प्राप्त यस जितसँगै लिग तालिकाको शीर्षस्थानमा बार्सिलोनाले १२ अंकको अग्रता लिएको छ । लिगमा १२ चरणको खेल बाँकी छँदा बार्सिलोना निश्चित लिग उपाधितर्फ उन्मुख देखिएको छ । टोलीको २६ खेलबाट ६८ अंक छ भने दोस्रोमा रहेको रियलको ५६ अंक छ । नोउ क्याम्पमा भएको खेलमा रोनाल्डो एराजोको आत्मघाती गोलमा रियल सुरुमै अगाडि रह्यो । पहिलो हाफको अन्त्यतिर सेर्गी रोबर्टोले बराबरी गोल गरे । जितपछि बार्सिलोनाका प्रशिक्षक ज्याभीले लिगमा अझै धेरे खेल्न बाँकी रहेको प्रतिक्रिया दिए । उनले भने, यो खेलले लिग कसले जित्ने हो, त्यो निर्धारण गर्दैन । तर यो पक्कै पनि ठूलो महत्त्वको जित हो । फेरि हामी जितका लागि पूर्ण हकदार छौं । हामीले धेरै अवसर सिर्जना गर्यौं ।सन् २०१८१९ यता बार्सिलोना पहिलो लिग उपाधि हात पार्ने अभियानमा छ ।"
हाइटी बक्सरविरुद्ध अञ्जलीको जित,"काठमाडौं (कास) नेपाली महिला बक्सर अञ्जली तेलीले भारतको नयाँदिल्लीमा भइरहेको आईबीए महिला विश्व बक्सिङ च्याम्पियनसिपको आफ्नो तौल समूहमा क्वाटरफाइनल प्रवेश गरेकी छन् ।अञ्जलीले ५२ केजी तौल समूहमा हाइटीकी खेलाडी क्याटरिन मारिया स्टालिङलाई ५० अंकले पराजित गर्दै अन्तिम आठको यात्रा गरेकी हुन् । उनी अब विश्व च्याम्पियनसिपमा पदकका लागि एक जितमात्र टाढा छिन् । खेलको पहिलो राउन्ड ५ जजले अञ्जलीलाई जिताएका थिए भने दोस्रो राउन्ड खेल मारियाको पक्षमा गएको थियो । तेस्रो तथा अन्तिम राउन्डमा मारियामाथि हाबी हुँदै अञ्जली खेल ५० ले आफ्नो पक्षमा पार्न सफल भइन् । अञ्जलीले बुधबार बेलारुसकी युलिया अपनासोमिचसँग प्रतिस्पर्धा गर्नेछिन् । युलियाले उज्वेकिस्तानकी खेलाडीलाई स्पिट डिसिजनमा पराजित गरेकी थिइन् । यसअघि नेपालका लागि पदकको आस गरिएका ४८ केजीकी सुष्मा तामाङ बुल्गेरियाका खेलाडीसँग ३४ को झिनो अन्तरले हार बेहोरिन् । ६० केजीकी संगीता सुनार अस्ट्रेलिया, ७० केजीकी सरस्वती राना सर्बिया, ५४ केजीकी मीनु गुरुङ थाइल्यान्ड, ५७ केजीकी चन्द्रकला थापा भेनेजुएला र ५० केजीकी अस्मिता दुवाल बोत्स्वानाकी खेलाडीसँग पराजित भए ।"
नेपालको हार,"काठमाडौं (कास) साफ यू१७ वुमेन्स च्याम्पियनसिपमा भारतले विजयी सुरुआत गर्नेक्रममा सोमबार नेपाललाई ४१ ले पराजित गरेको छ । बंगलादेशको ढाकामा भएको खेलमा भारतको प्रदर्शन प्रभावशाली रह्यो । भारतका लागि सिल्जी साजीले ह्याट्रिक गरिन् । एक गोल पूजाको नाममा रह्यो । नेपालबाट वर्षा ओलीले एक गोल फर्काइन् । नेपालले अब बुधबार भुटान, आइतबार रुस र मंगलबार बंगलादेशको सामना गर्नेछ ।"
थ्री नेसन्स विजेतालाई ५ हजार डलर,काठमाडौं (कास) यसै साता सुरु हुने प्रधानमन्त्री थ्री नेसन्स कप फुटबल विजेताले ५ हजार अमेरिकी डलर पुरस्कार पाउने भएको छ । प्रतियोगिता चैत ८ देखि १६ सम्म दशरथ रंगशालामा आयोजना हुँदै छ । यसमा नेपालसँगै भुटान र लाओसको सहभागिता रहनेछ । अखिल नेपाल फुटबल संघ (एन्फा) ले सोमबार पत्रकार सम्मेलन गर्दै प्रतियोगिताको पुरस्कार राशिबारे जानकारी दिएको हो । प्रतियोगिताको उपविजेताले ३ हजार डलर प्राप्त गर्नेछ । प्रत्येक खेलको उत्कृष्ट खेलाडीले २ सय ५० डलर प्राप्त गर्नेछन् । उत्कृष्ट खेलाडीले भने ५ सय डलर जित्नेछन् । प्रतियोगितामा सहभागी हुन भुटान र लाओसको टिम सोमबार नै काठमाडौं आइसकेका छन् ।

शीर्षक,विवरण
नेपाललाई क्रसकन्ट्रीमा ऐतिहासिक स्वर्ण,"यसपालि महिला जुनियर (२० वर्षमुनि) मा राममाया बुढाले फोटो फिनिस्ड मा टुंगिएको ६ किमि दौडमा रजत हात पारिन् । ट्रेल रनिङकी सफल जुम्लाकी धाविका सुनमायाकी बहिनी राममायालाई अन्तिम क्षणमा उछिन्दै भारतकी श्रुस्ति श्रीधर रेडेकरले स्वर्ण जितिन् । दुवैले २४ मिनेट १५ सेकेन्डको समय निकाले । भारतकी बेबीले २४ मिनेट २१ सेकेन्डसहित कांस्य पदक हासिल गरिन् । म निकै अगाडि बढिसकेकी थिएँ, त्यसैले स्वर्ण जित्छु भन्नेमा ढुक्क थिएँ । अन्तिम उकालोमा गति बढाउने प्रयास गरेकी थिएँ । भारतीय धाविका सँगै आइसकेको पनि थाहा पाइनँ, १९ वर्षीया राममायाले भनिन्, भारतीय खेलाडी राम्रो भएकाले मैले यसमा पदक जित्ने लक्ष्य राखेकी थिएँ । त्यसैले रजत पदकमा पनि खुसी छु । महिला जुनियरको टिम स्पर्धामा भारतले समग्रमा १ घण्टा १४ मिनेट ९ सेकेन्डको समय निकाल्दै स्वर्ण हात पार्यो भने राममाया, प्रियालक्ष्मी रावल र विमला कार्कीको नेपाली टिमले १ घण्टा १८ मिनेट २२ सेकेन्डसाथ रजत प्राप्त गर्यो । उक्त स्पर्धामा नेपाल, भारत र बंगलादेशका खेलाडी प्रतिस्पर्धी थिए । टिम स्पर्धामा सहभागी हुन तीन खेलाडी हुनैपर्छ । बंगलादेशका दुई खेलाडीमात्रै दौडिएकाले यस स्पर्धामा कांस्य पदक वितरण गरिएन । नेपालले महिला सिनियर (१० किमि) मा पनि रजत हात पार्यो । यो सफलता राजपुरा पछाईंले दिलाइन् । उनले ४१ मिनेट ३१ सेकेन्डमा दूरी पार गरिन् । जापानकी युआ सारुमिदा (३८ मिनेट ३३ सेकेन्ड) ले स्वर्ण र भारतकी सोनिका (४१ मिनेट ३२ सेकेन्ड) ले कांस्य पदक हात पारे । राजपुराले भनिन्, मौका आयो, दौडिने अवसर पाएँ, छोटो तयारीमै पनि राम्रै गरेर पदक जितेँ ।महिला सिनियर टिम स्पर्धामा भारतले स्वर्ण (२ घण्टा ४ मिनेट ३८ सेकेन्ड), नेपालले रजत (२ घण्टा ७ मिनेट ५७ सेकेन्ड) र थाइल्यान्डले कांस्य (२ घण्टा १३ मिनेट १६ सेकेन्ड) प्राप्त गरे । जापानबाट युआमात्रै सहभागी थिइन् । २० वर्षमुनि पुरुष जुनियर (८ किमि) मा इरानी समीर इघबालीघायजी (२७ मिनेट ३८ सेकेन्ड) ले स्वर्ण, भारतका शिवजी परशुराम माडाप्पागौद्रा (२७ मिनेट ३९ सेकेन्ड) ले रजत र अर्का इरानी पोउरिया इसाघिनेजाद (२८ मिनेट ०२ सेकेन्ड) ले कांस्य पदक हात पारे । टिम स्पर्धामा भने भारतले स्वर्ण (१ घण्टा २५ मिनेट ४० सेकेन्ड), इरानले रजत (१ घण्टा २६ मिनेट ५६ सेकेन्ड) र शेरबहादुर अधिकारी, सञ्जय धिमाल, विकेश घिमिरे सम्मिलित नेपाली टिमले (१ घण्टा ३१ मिनेट ५० सेकेन्ड) कांस्य पदक प्राप्त गरे । व्यक्तिगत चार र टिम चार गरी आठ स्पर्धामा आयोजित एकदिने च्याम्पियनसिपमा ११ देशका ६५ खेलाडी दर्ता भएका थिए । नेपाल एथलेटिक्स संघ स्थानीय आयोजक रहेको च्याम्पियनसिपमा काजकिस्तानका खेलाडी भने अनुपस्थित रहे । व्यक्तिगत र टिम स्पर्धामा गरी भारतले सर्वाधिक ४ स्वर्ण, १ रजत र ३ कांस्य गरी ८ पदक जित्यो भने नेपालले २ स्वर्ण, ४ रजत र २ कांस्य गरी ८ पदक हात पार्यो । इरानले १ स्वर्ण, २ रजत र १ कांस्य गरी कुल ४ पदक हासिल गर्यो । जापानले १ स्वर्ण र १ रजत जित्यो । थाइल्यान्डले १ कांस्य हात पार्यो ।"
प्रधानमन्त्री दाहालविरुद्ध द्वन्द्वकालीन मुद्दा दर्ता,"सरकार र आयोग जिम्मेवार हुनुपर्छ ः बारनेपाल बार एसोसिएसनले शान्ति प्रक्रियासँग सम्बन्धित विषय टुंगोमा पुर्याउन सरकार, सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानिबन आयोग जिम्मेवार हुनुपर्ने धारणा सार्वजनिक गरेको छ । द्वन्द्वकालीन घटनालाई लिएर माओवादी अध्यक्षसमेत रहेका प्रधानमन्त्री पुष्पकमल दाहालविरुद्ध रिट दर्ता भएको अवस्थामा नेपाल बारले यस्ता विषय सरकार र आयोगहरूको जिम्मेवारीभित्र पर्ने खालको धारणा बाहिर ल्याएको हो ।बार अध्यक्ष वरिष्ठ अधिवक्ता गोपालकृष्ण घिमिरे र महासचिव अधिवक्ता अञ्जिता खनालले मंगलबार विज्ञप्ति जारी गर्दै शान्ति प्रक्रियासँग सम्बन्धित मुद्दामा कार्यक्षेत्रको प्रसंग पनि उल्लेख गरिएको छ । शान्ति प्रक्रियालाई निष्कर्षमा पुर्याउने उद्देश्यले विगतमा भएको विस्तृत शान्ति सम्झौता, नेपालको संविधान तथा गठित सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगको काम, कर्तव्य र क्षेत्राधिकार उल्लेख भई दुवै आयोगहरूले आफ्नो क्षेत्राधिकारअन्तर्गतका कार्यहरू गर्दै आइरहेको अवस्थामा शान्ति प्रक्रियालाई तार्किक निष्कर्षमा पुर्याउने र पीडितलाई उचित न्याय प्रदान गर्न नेपाल सरकार र गठित आयोगहरू नै जिम्मेवार हुन जरुरी छ । विज्ञप्तिमा शान्ति प्रक्रियासँग जोडिएका मुद्दामा क्षेत्राधिकारका विषय पनि उल्लेख गरिएको छ । शान्ति प्रक्रियाको समयोचित निरूपण नभई रहेको परिप्रेक्ष्यमा हाल विभिन्न क्षेत्रबाट शान्ति प्रक्रिया एवं सम्बन्धित विषयहरू र न्यायालयको नियमित क्षेत्राधिकार सम्बन्धमा उठिरहेका प्रतिक्रियाका सम्बन्धमा नेपाल बार एसोसिएसनको ध्यानाकर्षण भएको छ । बारले शान्ति प्रक्रियासँग सम्बन्धित आयोगहरूको काम प्रभावित हुने गरी गतिविधि नगर्ननगराउन आह्वान गरेको छ ।"
दलहरू भन्छन् निरूपण आयोगबाटै,"यो राज्यको विषयवस्तु हो । द्वन्द्वकालमा जति पनि घटना भए त्यसका पीडितका परिवारलाई न्याय दिने, परिपूरण गर्ने र शान्ति प्रक्रियालाई तार्किक निष्कर्षमा पुर्याउने काम राज्यको हो, उनले भने, मुलुककै महत्त्वपूर्ण यो काम पूरा गराउन सर्वोच्च अदालतको भूमिका पनि सकारात्मक हुन्छ भन्ने विश्वास छ ।माओवादी केन्द्रका उपमहासचिव शक्ति बस्नेतले द्वन्द्वकालीन मुद्दामा फौजदारी न्याय निरूपण प्रक्रियाबाट समाधान खोज्नु विस्तृत शान्ति सम्झौता र संविधानको भावनाविपरीत हुने बताए । विस्तृत शान्ति सम्झौताको हस्ताक्षरकर्तामध्ये एक जनाका विषयमा द्वन्द्वकालकै मुद्दामा फौजदारी न्याय प्रक्रियाअनुसार निरूपण गर्ने बाटोमा जाँदा शान्ति प्रक्रिया कायम रहन्छ ? उनले भने, अदालतमा गएको विषयवस्तुलाई उसले ग्रहण गर्यो तर त्यसलाई संक्रमणकालीन न्यायको विधि प्रक्रियाभित्रै समावेश गर्ने वातावरण बनाउँछ भन्ने विश्वास छ ।२०७२ सालअघिसम्म माओवादीमा रहेका नेपाल समाजवादी पार्टीका अध्यक्ष एवं पूर्वप्रधानमन्त्री बाबुराम भट्टराईले द्वन्द्वकालीन मुद्दा अदालतमा पुर्याउने कामलाई गम्भीर षड्यन्त्रका रूपमा टिप्पणी गरेका छन् । अहिले एउटा सामान्य निहुँ बनाएर शान्ति प्रक्रियाका हस्ताक्षरकर्ता बहालवाला प्रधानमन्त्रीलाई गिरफ्तार गरेर मुद्दा चलाउन सक्ने भन्ने ढंगको अदालती प्रक्रिया अघि बढेको छ, झट्ट हेर्दा यो सामान्य लाग्न सक्छ तर अत्यन्त गम्भीर प्रकृतिको छ, मंगलबार एक कार्यक्रममा भट्टराईले भनेका थिए । १६ वर्षअघिको विस्तृत शान्ति सम्झौता माओवादीको मात्रै नभई राज्यको विषय भएकाले सबै गम्भीर बन्नुपर्ने भट्टराईको भनाइ छ । शान्ति सम्झौता तत्कालीन ७ दलसहितको राज्य र विद्रोही माओवादीका तर्फबाट भएको हो । त्यसैले यो माओवादीको मात्रै होइन, राज्यको समेत प्रश्न हो उनले भने, यस विषयलाई गिजोल्याएर देशमा अशान्ति र अस्थिरता ल्याउने, बाह्य शक्तिको चलखेल गराउने र देशलाई फेरि द्वन्द्वको भुमरीमा रुमल्याउने गम्भीर षड्यन्त्र भइरहेको छ । त्यसमा हामी सबै सतर्क हुनुपर्छ ।प्रधानमन्त्री दाहालले शान्ति प्रक्रियाका बाँकी काम टुंग्याउन सरकार दृढ रहेको बताएका छन् । मंगलबार दिउँसो सिंहदरबारमा वाईसीएलको ज्ञापनपत्र बुझ्दै उनले भने, सरकार र सरकारलाई समर्थन गर्ने सबै राजनीतिक दलहरू विस्तृत शान्ति सम्झौताको मर्म र भावनाअनुसार संक्रमणकालीन न्यायको मान्यताअनुरूप शान्ति प्रक्रिया टुंग्याउन सहमत छन् । केही प्राविधिक कारणले मात्र रोकिएको हो, चाँडै टुंगिन्छ ।माओवादी र पूर्वमाओवादी नेताहरूले मंगलबार नै छुट्टै बैठक गरेर संक्रमणकालीन न्यायको प्रबन्धअनुसार द्वन्द्वकालीन मुद्दा निरूपण गर्न माग गरेका छन् । प्रधानमन्त्री निवास बालुवाटारमा बसेको बैठकपछि जारी संयुक्त विज्ञप्तिमा विस्तृत शान्ति सम्झौताको मर्म र भावनाविपरीत हुने कुनै पनि गतिविधिको विरोध र प्रतिवाद गर्ने उल्लेख छ । संक्रमणकालीन न्यायसँग सम्बन्धित सबै विषय सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगमार्फत अगाडि बढाउनुपर्छ भन्नेमा एकमत छौं । शान्ति प्रक्रियाका बाँकी काम शीघ्र कार्यान्वयन गर्न ध्यानाकर्षण गराइएको छ, बैठकपछि जारी संयुक्त विज्ञप्तिमा उल्लेख छ । संक्रमणकालीन न्यायको प्रक्रियाविपरीतका कामकारबाहीले शान्ति सम्झौताको कार्यान्वयनमा सहयोग नपुर्याउने तर्क गर्दै उनीहरूले शान्ति प्रक्रियाका बाँकी काम टुंगो लगाउन कानुनी एवम् संस्थागत व्यवस्थाका लागि तत्काल पहल गर्न सरकारसँग माग गरेका छन् । आइतबार बसेको नौ दलको बैठकले सर्वोच्च अदालतको आदेशबमोजिम संसद्को चालु अधिवेशनबाटै संक्रमणकालीन न्यायसम्बन्धी कानुन बनाउने प्रतिबद्धता गरेको थियो । संक्रमणकालीन न्याय लामो समय अल्झाउन नहुने सर्वोच्चको शुक्रबारको आदेश आइतबार लिखित रूपमा सार्वजनिक भएको थियो । त्यही दिन माओवादीले विज्ञप्ति जारी गर्दै सत्य निरूपण तथा बेपत्ता छानबिन आयोगले काम जारी राखेका बेला उसको क्षेत्राधिकारभित्रका विषयलाई असर पर्ने गरी कुनै पनि निर्णय नगर्न अदालतको ध्यानाकर्षण गराएको थियो । यस्ता गतिविधि नेपालको संविधान र अग्रगामी उपलब्धिविरुद्ध हुने माओवादीको भनाइ छ । सर्वोच्चको आदेशपछि प्रधानमन्त्री दाहालविरुद्ध दर्ता भएको द्वन्द्वकालीन मुद्दाको पेसी बिहीबारका लागि तोकिएको छ । एमाले उपमहासचिव प्रदीप ज्ञवालीले अधिकांश समय सत्तामा रहेको माओवादीले नै संक्रमणकालीन न्याय प्रक्रियालाई टुंग्याउन प्राथमिकता नदिएको बताएका छन् । सर्वोच्चको आदेशअनुसार सत्य निरूपण तथा मेलमिलाप आयोग र बेपत्ता छानबिन आयोगसम्बन्धी संशोधन विधेयक संसद्बाट पारित गर्ने तत्परता देखाएको भए यो अवस्था आउने थिएन, उनले भने, अधिकांश समय सरकारमा बस्ने तर शान्ति प्रक्रियाका बाँकी काम टुंगोमा नपुर्याउने काम माओवादीबाटै भयो ।उपमहासचिव ज्ञवालीले पीडितको आवाजलाई बेवास्ता गर्न खोज्दा न्याय निरूपण हुन ढिलाइ भइरहेको टिप्पणी गरे । सर्वोच्चले संक्रमणकालीन न्याय दिन ढिला हुँदा पीडितले न्याय पाउन रोकिनुहुन्न भन्नु अन्यथा होइन, उनले भने, अदालततिर धारे हात लगाउनुभन्दा यसलाई अवसरका रूपमा लिएर शान्ति प्रक्रियालाई टुंग्याउनुपर्छ । एमाले रचनात्मक सहयोग गर्न तयार छ । संक्रमणकालीन न्याय निरूपणमा ढिलाइ हुँदा सबैभन्दा अप्ठ्यारो माओवादी नेताहरूलाई पर्ने भएकाले उनीहरू नै शान्ति प्रक्रिया टुंग्याउन अघि बढ्नुपर्ने ज्ञवालीको भनाइ छ । मुलुकलाई फेरि द्वन्द्वतर्फ धकेल्ने तत्त्व सक्रिय छँदै छन्, त्यसलाई माओवादीले बल दिइरहेको छ, उनले भने ।"
रायसिना संवादको सन्देश,"(काठमाडौं) आफूलाई भूराजनीतिक संवादको केन्द्रका रूपमा प्रस्तुत गरिरहेको भारतले हालै रायसिना डाइलग (रायसिना संवाद) को आठौं संस्करण आयोजना गर्यो । गत बिहीबारदेखि भएको तीनदिने संवादका लागि विभिन्न मुलुकका चर्चित नेताहरू दिल्ली ओइरिएका थिए । पहिले यस्ता संवाद एसिया, अफ्रिका, दक्षिण अमेरिका र युरोपका नेता वासिङ्टन डीसी, डाभोस, लन्डन, बर्लिन वा पश्चिमा मुलुकका अन्य सहरमा हुने गर्थे । रायसिना संवादले पाएको महत्त्वबाट भारतले आफ्नो प्रभाव क्षेत्र बढाउँदै लगेको देखिन्छ । रायसिना संवाद सन् २०१६ मा सुरु भएको हो । यो नयाँदिल्लीमा हरेक वर्ष आयोजना हुने बहुपक्षीय सम्मेलन हो । भारतको भूराजनीति र भूअर्थशास्त्रका लागि महत्त्वपूर्ण यो संवाद विदेश मन्त्रालयसँगको सहकार्यमा स्वतन्त्र थिंक ट्यांक अब्जर्भर रिसर्च फाउन्डेसन ले आयोजना गर्छ । यस पटक जी२० को विदेशमन्त्रीस्तरीय सम्मेलनलगत्तै रायसिना संवाद परेको थियो । भारत अहिले जी२० को अध्यक्ष पनि हो । रायसिना संवादमा अन्तर्राष्ट्रिय मामिला, जलवायु, खाद्य र वातावरण, रक्षा र सुरक्षा, विकास, विकास सहकार्य, आन्तरिक राजनीति र सुशासन, आर्थिक र वित्तीय, ऊर्जा, स्वास्थ्य सुरक्षा, मिडिया र इन्टरनेट तथा लैंगिक विषयमा छलफल हुने गर्छ । यसपालि संवादमा मुख्य अतिथिका रूपमा इटालीकी प्रधानमन्त्री जर्जिया मेलोनी आएकी थिइन् । बेलायतका पूर्वप्रधानमन्त्री टोनी ब्लेयर, अमेरिकाका पूर्वरक्षामन्त्री जेम्स माटिस, माल्दिभ्सका विदेशमन्त्री अब्दुल्ला साहिद, इजरायलको हाइफा विश्वविद्यालयअन्तर्गत राष्ट्रिय सुरक्षा अध्ययन केन्द्रका निर्देशक डान स्चुइफ्टन, भारतकी अर्थमन्त्री निर्मला सीतारमन, कोलम्बिया पूर्वराष्ट्रपति इभान ड्युक मार्केज पनि अतिथि थिए । यस्तै अमेरिकी इन्डोप्यासिफिक कमान्डर एड्मिरल जोन सी एक्विलिनो, मौरिससका विदेशमन्त्री एलन गानो, फ्रान्सकी एसिया प्रशान्त क्षेत्रकी प्रमुख अर्थशास्त्री, साउदी अरबका विदेशमन्त्री फैसल बिन फरहान अल साउदलगायत पनि थिए । क्वाड (अमेरिका, भारत, जापान र अस्ट्रेलिया सम्मिलित अन्तरसरकारी संस्था) का चार विदेशमन्त्री भारतका एस जयशंकर, अस्ट्रेलियाकी पेनी वोङ, अमेरिकाका एन्टोनी ब्लिन्केन र जापानका योसिमासा हायासीले पनि रायसिना संवादमा खुलेर छलफल गरे । रायसिना संवादमा भाग लिएर फर्केका नेपाल तथा एसियाली अध्ययन केन्द्र (सिनास) का कार्यकारी निर्देशक मृगेन्द्र कार्की रायसिना संवादमार्फत भारतले आफ्नो प्रभाव क्षेत्रलाई संसारभर फैलाएको ठान्छन् । भारत म्याग्नेटिक पावर भएछ भन्ने मलाई लाग्यो । विदेशीहरू लेभारतसँग मिलेर काम गर्न चाहेको देखियो । क्वाडका लागि विदेशमन्त्रीहरूको छुट्टै डाइलग भयो । भारत रुस र चीनसँग प्रतिस्पर्धाभन्दा पनि उनीहरूलाई साथमा लिएर संयुक्त राष्ट्रसंघीय सुरक्षा परिषद्को स्थायी सदस्यता लिने उद्देश्य पनि देखियो, उनले भने । संयुक्त राष्ट्रसंघीय सुरक्षा परिषद्मा अहिले अमेरिका, फ्रान्स, बेलायत, रुस र चीन गरी ५ स्थायी सदस्य छन् । दोस्रो विश्वयुद्धपछि र संयुक्त राष्ट्रसंघको स्थापनापछिको विश्वका भूराजनीतिक परिस्थितिले ती ५ स्थायी सदस्य चयन भएको सिनासका कार्यकारी निर्देशक कार्कीले बताए । अब भारतलाई सुरक्षा परिषद्को स्थायी सदस्यता दिनबाट कसैले पनि रोक्न सक्दैन, उनले भने । सुरक्षा परिषद्को स्थायी सदस्य भएर दुवै छिमेकीले भिटो पावर प्रयोग गर्ने भएकाले नेपालले त्यहीअनुसार नीति, नियम र योजना बनाउन जरुरी रहेको कार्की बताउँछन् । विश्व गुरु बन्ने अभियानमा रहेको भारतले महाभारत क्षेत्रको हजारौं वर्ष पुरानो सभ्यतालाई जोड दिइरहेको छ । भारतीय जनता पार्टीका नरेन्द्र मोदीको नेतृत्वमा सन् २०१४ मा सरकार बनेदेखि नै भारतीय सभ्यताको चर्चा अन्तर्राष्ट्रिय रूपमा हुँदै आएको छ । भूराजनीतिक जानकार चन्द्रदेव भट्टका अनुसार भारतले रायसिनालाई आफ्नो विदेश नीतिलाई मात्र नभई विकासको मोडल, विश्व दृष्टिकोण र सभ्यतामाथि पनि छलफल गर्ने थलो बनाएको छ । अब भारतले रायसिना डायलगमा जे भन्छ, त्यसले उसको नीतिमा प्रभाव पार्छ, भट्टले भने, यो मञ्चमा भारतले आजको कुरा मात्र गरेको छैन, इतिहास पनि संसारलाई बताइरहेको छ । हामी यस्तो थियौं भन्ने जानकारी दिइरहेको छ । प्रजातन्त्रकै विषयमा पनि हेर्नुभयो भने पुनरावलोकन गर्नुपर्छ भन्ने सन्देश दिएको छ । भारतले विश्वलाई हेर्ने दृष्टिकोणदेखि विदेश नीतिका विषयमा नयाँ किसिमको धारणा निर्माण गरेको पनि उनले बताए । सामान्यतया विश्व राजनीतिमा भारत पेरिफेरल स्टेट थियो, कार्कीले भने, तर पछिल्लो समय भारतले आफूलाई विश्व भूराजनीतिको केन्द्रमा राखेको छ । भट्टले खुला विश्व व्यवस्था रहेको अहिलेको अवस्थामा आफू लोकतन्त्रको जननी रहेको सन्देश पनि भारतले दिन खोजेको बताए । उनीहरूको बहस र छलफल यसैमा देखिनछ । अब जेनेभाभन्दा पनि दिल्लीमा हुने छलफलले भोलिको दिन कसरी जान्छ भन्ने थाहा हुन्छ । किनभने रायसिना संवाद विश्वस्तरमा हुँदै छ, सरकार प्रमुख, पूर्वसरकार प्रमुख, विदेशमन्त्री, व्यवसायी, सुरक्षाका अधिकारीलगायतले छलफल गर्छन्, उनले भने ।"
नेपाल के गर्दै छ ?,"रायसिना संवादमा नेपालको सहभागिता फितलो छ । नेपालले कम प्राथमिकता दिनाले र निम्तो दिँदा पनि सहभागी नहुने गर्नाले भारतद्वारा उक्त संवादका लागि नेपाल सरकारलाई निम्तो आउन छाडेको छ । गत वर्ष नेपाललाई बोलाइएकामा तत्कालीन परराष्ट्रमन्त्री नारायण खड्का एक दिनअघि भ्रमण रद्द गरेर आफ्नो निर्वाचन क्षेत्र उदयपुरतिर लागे । त्यसअघि केपी शर्मा ओली नेतृत्वको सरकारका पालामा उपप्रधानमन्त्री ईश्वर पोखरेललाई उक्त संवादमा बोलाइएको थियो । पोखरेल पनि आफ्नो यतै कार्यक्रम रहेको बहाना बनाएर गएनन् । रायसिना संवादका एक प्रतिनिधिले आफूहरूले नेपाललाई प्राथमिकतामा राखेर बोलाए पनि नआएको बताए । छिमेकीको हिसाबमा हामी नेपाललाई प्राथमिकतामा राखेर बोलाउँछौं । तर, काठमाडौंले यसलाई बेवास्ता गरेको देख्दा अचम्म लागेको छ, उनले कान्तिपुरसित भने । यस पटक भने भारतले निम्तो गरेको थिएन । यस पटकको राइसिना संवादमा सहभागी भएका सिनासका कार्यकारी निर्देशक कार्कीले यस पटक नेपालका राजदूतलाई समेत निम्तो नआएको जानकारी दिए । छिमेकमा भएको यति ठूलो बहसमा नेपाल सरकारका तर्फबाट सहभागिता नहुनु दुःखद हो, यसमा नेपालबाट सहभागी भएर आफ्नो कुरा राख्नुपर्थ्यो, उनले भने, छलफलमा जाँदा द्विपक्षीय भेटवार्ता पनि हुन्थ्यो । त्यसले नेपालको अन्तर्राष्ट्रिय सम्बन्धलाई थप बलियो बनाउन सहयोग पुग्थ्यो । उनका अनुसार यस पटक दक्षिण एसियाका नेपाल र पाकिस्तानबाहेक सबै मुलुकबाट उच्च तहका सरकारी पदाधिकारी सहभागी थिए । भूराजनीतिक जानकार भट्टले रायसिना संवादको महत्त्व नेपाल बुझ्न नसकेको बताए । नेपाल सरकारले त्यसको महत्त्व नै नबुझेको जस्तो लाग्छ । महत्त्व बुझेको भए यो फोरमलाई सदुपयोग गर्न सक्थ्यो, उनले भने ।"
लामिछानेको दोहोरो राहदानी छानबिनको बाटो खुल्यो,"(काठमाडौं)राष्ट्रिय स्वतन्त्र पार्टीका सभापति रवि लामिछानेले अमेरिकी नागरिकका हैसियतमा नेपालमा रहेकै बेला झूटा विवरण दिई राहदानी लिएको विषयमा छानबिन भइरहेको र त्यसको निरूपण राहदानी कानुनअनुसार हुने सर्वोच्च अदालतले जनाएको छ । स्वतः निष्क्रिय भएको नेपाली नागरिकता पेस गरी लामिछाने प्रतिनिधिसभा सदस्यको उम्मेदवार बनेको भन्दै योग्यताको प्रश्न उठाएर दायर रिटमाथि फैसला गर्ने क्रममा सर्वोच्चले राहदानीको प्रसंग पनि उल्लेख गरेको हो । सर्वोच्च अदालतका कायममुकायम प्रधानन्यायाधीश हरिकृष्ण कार्की, न्यायाधीशहरू विश्वम्भरप्रसाद श्रेष्ठ, ईश्वरप्रसाद खतिवडा, आनन्दमोहन भट्टराई र अनिलकुमार सिन्हाको संवैधानिक इजलासले गत माघ १३ मा लामिछानेले प्रयोग गरेको नागरिकता अवैध रहेको ठहर गरेको थियो । त्यही फैसलाको पूर्णपाठ मंगलबार सार्वजनिक भएको हो । रवि लामिछानेले सन् २०१४ मा संयुक्त राज्य अमेरिकाको नागरिकता ग्रहण गरेपछि सो नागरिकता कायम हुँदैको अवस्थामा स्वतः कायम नरहेको साविकको नेपाली नागरिकताको प्रमाणपत्रका आधारमा सन् २०१५ मा नेपाली राहदानी लिएको सन्दर्भ पनि रिट निवेदन, लिखित जवाफ तथा विद्वान् अधिवक्ताहरूले गर्नुभएको बहस जिकिरका क्रममा प्रस्तुत हुन आएको देखियो, फैसलामा भनिएको छ, यो विषय तत्काल प्रचलित राहदानी ऐन, २०२४ र हाल प्रचलित राहदानी ऐन, २०७६ मा व्यवस्थित झूटा विवरण दिई राहदानी वा यात्रा अनुमतिपत्र लिएको सम्बन्धी प्रावधानका सन्दर्भमा प्रचलित कानुनबमोजिम निरूपण गरिनुपर्ने विषय देखिएको र गृह मन्त्रालय, जिल्ला प्रशासन कार्यालय काठमाडौंसमेतका प्रत्यर्थीहरूको लिखित जवाफबाट राहदानीको विषयमा छानबिन भइरहेको भन्ने तथ्यसमेत खुल्न आएको पाइयो । सोही छानबिनका सन्दर्भमा राहदानीसम्बन्धी विषयको निरूपण हुन सक्ने नै हुन्छ ।लामिछानेले स्वतः निष्क्रिय भएको नेपाली नागरिकता पेस गरेर नेपालबाट राहदानी पनि लिएका थिए । तर प्रतिनिधिसभा सदस्य पदमा उम्मेदवार भएको विषयमा मात्रै मुद्दा परेकाले राहदानीका विषयमा थप व्याख्या गर्न सर्वोच्चले अस्वीकार गरेको छ । राहदानीसम्बन्धी उजुरीमाथिको छानबिन लामिछाने गृहमन्त्री भएपछि जिल्ला प्रशासन कार्यालय र प्रहरी प्रशासनले रोकेका थिए । लामिछाने सर्वोच्चको फैसलाले पदमुक्त भएपछि पनि प्रहरीले उक्त छानबिनलाई अगाडि बढाएको थिएन । छानबिनसम्बन्धी सम्पूर्ण कागजातका सक्कली फाइल सर्वोच्चमा बुझाइएकाले फैसलाको पूर्णपाठ आएपछि मात्रै ती फिर्ता हुने र थप प्रक्रिया अगाडि बढ्ने जनाइएको थियो । यसैबीच लामिछानेको राहदानीका विषयमा जिल्ला प्रहरी परिसर काठमाडौंले अनुसन्धान गरिरहेको देखिएको भन्दै जिल्ला सरकारी वकिल कार्यालय, काठमाडौंले निवेदक युवराज पौडेललाई फागुन २ मा जानकारी गराएको थियो । सर्वोच्चले लामिछानेले झूटा विवरण दिई राहदानी लिएको मुद्दामा तत्काल प्रचलनमा रहेको राहदानी ऐन, २०२४ र अहिले प्रचलित २०७६ आकर्षित हुने भनेको छ । राहदानी ऐन, २०२४ को दफा ५ मा जानीजानी झूटा विवरण दिई राहदानी प्राप्त गरेमा वा प्राप्त गर्ने उद्योग गरेमा वा दफा ३ विपरीत विदेशको भ्रमण गरेमा वा गर्ने उद्योग गरेमा वा नेपाल सरकारले दिएको आदेश वा निर्देशनको पालना नगरेमा वा जुन उद्देश्यका लागि राहदानी जारी गरिएको हो सोबाहेक अन्य उद्देश्यका लागि राहदानीको प्रयोग गरेमा तीन वर्षसम्म कैद र तीस हजार रुपैयाँसम्म जरिवाना हुने भनिएको छ । यस्तै राहदानी ऐन, २०७६ को दफा २२ मा झूटा विवरण दिई राहदानी वा यात्रा अनुमतिपत्र लिए वा लिन प्रयत्न गरे कसुर गर्नेलाई दुई लाखदेखि पाँच लाख रुपैयाँसम्म जरिवाना वा एक वर्षदेखि तीन वर्षसम्म कैद वा दुवै सजाय हुने व्यवस्था छ ।लामिछानेले एकै पटक अमेरिकी र नेपाली दुवै नागरिकका हैसियतमा नेपालमा बसेका थिए । ५१२९६६९८१ नम्बरको अमेरिकी राहदानीमा गैरपर्यटक (नाता) भिसा लगाएर लामिछाने २०१५ मे ११ मा त्रिभुवन अन्तर्राष्ट्रिय विमानस्थलमा ओर्लिएको अभिलेख छ । उनले त्यसको १६ औं दिन मे २७ मा ०८८३४८३८ नम्बरको नेपाली राहदानी लिएका थिए, यसका लागि उनले २०५० फागुन १० मा जारी भएको नेपाली नागरिकता बुझाएका थिए । पर्यटक भिसामा आएर काम गरेको विषयमा विवाद भएपछि लामिछानेले सन् २०१८ मा अमेरिकाको नागरिकता र राहदानी त्यागको प्रक्रिया थालेका थिए । उनले २०७५ जेठ ५ मा नेपालस्थित अमेरिकी दूतावासमा निवेदन दिई नागरिकता त्याग्न लाग्ने दस्तुर बुझाएर प्रक्रिया अगाडि बढाएका थिए । उनले अमेरिकी नागरिकता परित्याग र राहदानी सरेन्डर गरेको स्वीकृतिपत्र २०७५ असार १४ मा प्राप्त गरेका थिए । सर्वोच्चले नागरिकता पुनःप्राप्तिको प्रक्रियामा जानुपर्ने फैसला सुनाएपछि लामिछानेले उपप्रधानमन्त्री, सांसद र पार्टी सभापति पद गुमाएका थिए । माघ १५ मा जिल्ला प्रशासन कार्यालयबाट नागरिकता ब्युँताएपछि उनी पार्टी सभापति छन् ।"
राष्ट्रपति निर्वाचनको मतपत्रमा उम्मेदवारको फोटो,"(काठमाडौं)राष्ट्रपति निर्वाचनमा उम्मेदवारको फोटोसहितको मतपत्र प्रयोग हुने भएको छ । निर्वाचन आयोगले यसअघि मतपत्रमा उम्मेदवारको नाम मात्रै राख्ने गरेको थियो । यस पटक उम्मेदवारको नाम र फोटोसहितको मतपत्र छपाएर निर्वाचन अधिकृतको कार्यालयमा पठाइसकेको आयोगका प्रवक्ता शालिग्राम पौडेलले जानकारी दिए । बिहीबार हुने राष्ट्रपति निर्वाचनमा आठदलीय गठबन्धनबाट कांग्रेस नेता एवं पूर्वसभामुख रामचन्द्र पौडेल र विपक्षी दल एमालेबाट उपाध्यक्ष एवं पूर्वसभामुख सुवासचन्द्र नेम्वाङ उम्मेदवार छन् । राष्ट्रपति विद्यादेवी भण्डारीको कार्यकाल फागुन २८ मा सकिने भएकाले निर्वाचन गर्न लागिएको हो । संघीय संसद्का ३ सय ३१ र प्रदेशसभाका ५ सय ५० सांसद गरी ८ सय ८१ जनाले राष्ट्रपति निर्वाचनमा मत दिनेछन् । संघीय संसद्का सदस्यको मतभार ७९ र प्रदेशसभा सदस्यको मतभार ४८ हुन्छ । यस आधारमा सबै संघीय सांसदको मतभार २६ हजार १ सय ४९ र प्रदेश सांसदको मतभार २६ हजार ४ सय गरी कुल मतभार ५२ हजार ५ सय ४९ छ । राष्ट्रपतिमा निर्वाचित हुन २६ हजार २ सय ७५ मतभार ल्याउनुपर्छ । संघीय संसद्का ३ सय ३४ मतदातामध्ये मनाङका कांग्रेस सांसद टेकबहादुर गुरुङ भ्रष्टाचार मुद्दामा निलम्बनमा छन् । चितवन निर्वाचन क्षेत्र २ रिक्त छ । जनता समाजवादी पार्टीका समानुपातिक सांसद शहनाज रहमानको फागुन १३ मा मृत्यु भएको थियो । सुरक्षाकर्मी हत्याको मुद्दामा एमालेका सांसद लक्ष्मी महतो कोइरी फरार छन् । निर्वाचन अधिकृत कार्यालयकी सूचना अधिकारी अमृता भण्डारीले बिहीबार हुने निर्वाचनमा संघीय संसद् र प्रदेशसभा सदस्यका लागि छुट्टाछुट्टै मतदान केन्द्र निर्धारण गरिएको जानकारी दिइन् । एउटा मतदान केन्द्रमा ७ कर्मचारी खटिनेछन् । मतदान बिहीबार बिहान १० देखि ३ बजेसम्म बानेश्वरस्थित संसद् भवनमा हुनेछ । संघीय र प्रदेश सांसदका लागि फरक रङको ९ सय ९० मतपत्र छापिएको आयोगका प्रवक्ता पौडेलले जानकारी दिए । उनका अनुसार राष्ट्रिय सभा र प्रतिनिधिसभा सदस्यका लागि छापिएको मतपत्रमा सेतो पृष्ठभूमिमा गुलाबी रङको अक्षर छ । प्रदेशसभा सदस्यले मतदान गर्ने मतपत्रमा सेतो पृष्ठभूमिमा हरियो रङको अक्षर छ । मतपत्रको पहिलो कोठामा सत्ता गठबन्धनका उम्मेदवार पौडेल र दोस्रो कोठामा एमालेका उम्मेदवार नेम्वाङको फोटो छ । मत बदर कम गर्न यसपालि फोटोसमेत राखिएको प्रवक्ता पौडेलको भनाइ छ । मतगणना सकिएलगत्तै मत गन्ने आयोगको तयारी छ । बेलुका ७ बजेसम्म परिणाम आइसक्छ, प्रवक्ता पौडेलले भने । आयोगले राष्ट्रपति निर्वाचनका लागि तोकेको मौन अवधि सोमबार राति नै सुरु भइसकेको छ । यस अवधिमा प्रचारप्रसार गर्न पाइँदैन । राष्ट्रपति र उपराष्ट्रपति पदका उम्मेदवारले निर्वाचन प्रयोजनका लागि चार लाख रुपैयाँसम्म खर्च गर्न पाउने व्यवस्था छ । उपराष्ट्रपति पदको निर्वाचन प्रक्रिया फागुन २७ मा सुरु हुने आयोगले जनाएको छ । निर्वाचन भने चैत ३ मा हुनेछ । राष्ट्रपतिका उम्मेदवार पौडेललाई कांग्रेस, माओवादी केन्द्र, जनता समाजवादी पार्टी, एकीकृत समाजवादी, जनमत, नागरिक उन्मुक्ति, लोकतान्त्रिक समाजवादी पार्टी र राष्ट्रिय जनमोर्चाले समर्थन गरेका छन् । नेम्वाङलाई एमालेको समर्थन छ । राष्ट्रिय स्वतन्त्र पार्टी, राप्रपा, नेपाल मजदुर किसान पार्टी र हाम्रो नेपाली पार्टीले कसलाई मत दिने भन्नेबारेमा निर्णय लिएका छैनन् । निर्वाचन आयोगका अनुसार मौन अवधि सुरु भइसकेकाले ती राजनीतिक दलले अब कुनै पनि उम्मेदवारको पक्षमा औपचारिक निर्णय गर्न पाउने छैनन् । अनौपचारिक तहमा पनि मंगलबारसम्म यी दलले आफ्ना सांसदलाई कुनै संकेत गरेका छैनन् ।"
सिड सरिसको जन्म,"सन् १९२२ मा आजकै दिन (मार्च ८) मा हलिउड नर्तकी तथा अभिनेत्री सिड सरिसको जन्म भएको थियो । अमेरिकाको टेक्सास राज्यस्थित अमारिलोमा जन्मिएकी सरिस हलिउडकी महान् नर्तकी हुन् । सरिससँगै जिन्जर रोगर्स र लेस्ली कारोन हलिउडका महान् नर्तकी मानिन्छन् । खासगरी फ्रेड एस्टायर र जेन केलीसँग नृत्य गर्ने सरिस दुई नृत्य शृंखला ब्रोडवे मेलोडी बालेट र गर्ल हन्ट बालेट बाट निकै चर्चित बनेकी थिइन् । हलिउड जगत्मा उनलाई नर्तकी बन्नैका लागि जन्मिएकी भन्ने गरिन्छ । सानो उमेरमा नै पोलियोबाट पीडित सरिस निको भएपछि नृत्य गर्न थालेकी थिइन् । उनले १३ वर्षको उमेरमा ब्यालेट रुसेस कम्पनीमा आबद्ध भएर अमेरिका र युरोपका विभिन्न सहरमा विभिन्न प्रस्तुति गरेकी थिइन् । त्यसको चार वर्षपछि उनले पूर्व नृत्य शिक्षक निको सरिससँग विवाह गरेकी थिइन् । १९४० को देशकमा भने उनी फिल्म क्षेत्रमा प्रवेश गरिन् । उनले हार्बी गर्ल्स (१९४६) र इस्ट साइड वेस्ट (१९४८) मा नृत्य गरेकी थिइन् । त्यस्तै, सिङ्गीग इन द रेन (१९५२), द ब्यान्ड वागन (१९५३), ब्राइगाडुन (१९५४), सिल्क स्टकिङ्स (१९५७) मा नृत्य गरेपछि भने सरिसको चर्चा निकै चुलिएको थियो । सन् १९५० को दशकको अन्त्यतिरदेखि भने उनले फिल्ममा नृत्य गर्न छाडेकी थिइन् । तर फिल्म तथा टेलिभिजनमा अभिनय भने जारी राखिन् । सरिसलाई २००६ मा नेसनल मेडल अफ आर्टस् प्रदान गरिएको थियो । उनको सन् २०१७ को जुनमा ८६ वर्षको उमेरमा अमेरिकाको लस एन्जल्समा मृत्यु भएको हो ।"
उकालो उक्लँदै किशोरीहरू,"(सिन्धुपाल्चोक)घर छेउबाटै बग्ने मेलम्चीको बगरसँगै साइनो जोड्दै हुर्किइन् मेलम्ची११ बाहुनेपाटीकी २३ वर्षीया कृतिका माझी । उनलाई लाग्थ्यो माझीका लागि बगर नै जिन्दगी हो । माझी पृष्ठभूमि भएकाले उनले सानैदेखि सिकेका कुरा पनि दुइटा मात्रै थिए माछा मारेर बेच्ने र खेतीपाती । तर, फुर्सदको समयमा भने उनी आफ्नो अधिकांश समय घरको झ्यालबाट देखिने हिमशृंखला नियालेरै बित्थ्यो । हेलम्बु अग्ला, सेमिसिदाङ, पाँचपोखरी थाङपालको गाङछम्बो, दोर्जे लाक्पालगायतका हिमशृंखला हेरेर खुबै लोभिन्थिन् पनि । अनि मनमनै सोच्थिन्, ती हिमालमा जान पाए अनि अरूले जस्तै चढ्न पाए कस्तो हुन्थ्यो होला । भाग्यको खेला, हालै उनले हिमालको आधारशिविरसम्म पुग्ने मौका पाइन् र विश्व समावेशी साहसी संस्था (जीआईए) ले गरेको महिला नेतृत्व विकास तालिमअन्तर्गतको स्थानीय पर्वतारोही प्रशिक्षण । विवाहित भए पनि आफ्नो पर्वतारोहणप्रतिको आकर्षण र परिवारको स्वीकृतिपछि उनी तालिममा सहभागी भएर जुगल गाउँपालिका५ स्थित चनवटे आइपुगिन् । चनवटेबाट क्याङसिङ, जुगल गाउँपालिकाको अन्तिम गाउँ तेम्बाथान, दिपु र तेगा हुँदै करिब उनी एघार चुचुराको धनी जुगल हिमशृंखलाको आधारशिविर ४५ सय मिटरको उचाइमा रहेको नेपेमासालबुम्बासेर्बु पुगिन् । हिउँ छिचोल्दै, लड्दै, उठ्दै तीन दिनको पैदल यात्रापछि बल्लतल्ल आधारशिविर आएर हिमाल चढ्न प्रयोगात्मक रूपमा प्रशिक्षकबाट सिकिरहँदा उनी अलग्गै गौरवले भरिएकी देखिन्थिन् । माझी भएकाले यहाँसम्म आइपुग्छु भन्ने लागेकै थिएन । तर पर्वतारोही बन्ने आकांक्षाले यहाँसम्म आएँ । अब माउन्टेन गाइड बन्ने लक्ष्य लिएकी छु, माझीले भनिन् । स्थानीय बाहुपाटीकै विद्यालयमा कक्षा १२ मा अध्ययनरत उनले पढाइ सकाएर यसैमा होमिने प्रतिबद्धता जनाएकी छन् । पाँचपोखरी थाङपाल गाउँपालिका३ दुर्गम भोताङ गाउँकी १७ वर्षीया मनमाया तामाङको दृष्टिकोण पनि माझीको भन्दा खासै फरक थिएन । उनलाई महिलाको जीवनको लक्ष्य असल केटासँग विवाह गर्नु र सके पढेर सम्पत्ति कमाउनु हो भन्ने सोच्थिन् । जब उनले सगरमाथा आरोही माया गुरुङले हिमाल चढेर नाम कमाएको बारे सुनिन् । उनमा पनि हिमाल चढ्ने रहर जाग्यो । स्थानीय विद्यालयको ११ कक्षामा पढिरहेकी उनले खाजाको पैसा जम्मा गरेर काठमाडौंका क्लाइबिङ सेन्टर पनि खुबै धाइन् तर उनको रहर भने मेटिएन । अन्ततः उनी माझीझैं नेपेमासाल आइपुगेर पर्वतारोहीबारे तालिम लिइन् । नेपेमासालकै छेउका टाकुरमा प्रयोगात्मक पनि गरिन् । अब म पनि माया मिसजस्तै बन्छु, मलाई पनि आफ्नो इच्छा पूरा गर्नु छ । आरोही बनेर नाम कमाउन पनि मन छ, उनले भनिन् । जुगल गाउँपालिकाको बराम्चीकी १८ वर्षीया दीपा लामिछाने र चौतारा साँगाचोकगढीकी ३३ वर्षकी शान्ति तामाङले भने सानैदेखि पर्वतारोही हुने लक्ष्य राखेका थिए । सदरमुकाम चौतारा इलाकाभेग निवासी शान्ति सन्तानकी आमा भएर पनि लेकको सिरेटो खाँदै पर्वतारोही प्रशिक्षकको प्रशिक्षण ध्यान दिएर सुन्नमा व्यस्त थिइन् । त्यति बेला जुगल, पाँचपोखरी थाङपाल, मेलम्ची, चौतारा साँगाचोकगढी नगर र काठमाडौंबाट पुगेका १ सय ६ किशोरी हिउँले सेताम्मे बनेको जुगल हिमालको बेसक्याम्प नेपेमासालबुम्बासेर्बु समथर चौरमा गोलाकार भएर बसेका थिए । तर सहभागीको भने एउटै लक्ष्य थियो, पर्वतारोही बन्ने र पर्वतारोहण गरेरै छाड्ने । त्यसैले त हिउँले सेताम्मे भूगोलमा रमाउँदै प्रशिक्षकका कुरा ध्यानपूर्वक सुन्दै थिए उनीहरू । जुगल गाउँपालिकाको तीनदिने यात्रामा ३ हजार ५ सय मिटरको उचाइमा रहेको पवित्र तोङक्युप गुफा र पदमसम्भवा (गुरु रेन्पोछे) को तपोभूमि देवताको स्वर्ग नेपेमासालमा ध्यान गर्न पनि भ्याए । महाकालीको बसोबासस्थल छेन्दाङ पाल्देन माम्मा पुगेर प्रार्थनामा डुबे । यीबाहेक ब्रह्मायणी नदीको मूल, हजार जना अट्ने हजार गुफा, ज्युठी, ग्याप खर्क, बुम्बासेर्बु, श्याबल पोखरीमा पुगेर जिल्लाभरको इतिहास, भूगोल, धर्म संस्कृतिबारे वरिष्ठ अन्तर्राष्ट्रिय प्रशिक्षकबाट जानकारी लिए । हिमाल चढ्दा गर्नुपर्ने व्यावहारिक र भौतिक तयारी, नक्सा अध्ययन, बिरामी परेमा प्राथमिक उपचार, आरोहण गर्दा आउने कठिनाइबारे हिमालमुनि नै बसेर प्रयोगात्मक रूपमा सिक्दा उनीहरू फुरुंग परे । पर्यटन समितिका अध्यक्ष मिलन तामाङका अनुसार पर्वतारोहणमा रुचि राख्नेमध्येबाट १६ देखि ३५ वर्षे उमेर समूहका १ सय ६ जना किशोरी तालिमका लागि छानिएका हुन् । जुगल, चौतारा, मेलम्ची, पाँचपोखरी र काठमाडौंबाट आएकालाई पर्वतारोहणसम्बन्धी सम्पूर्ण प्रारम्भिक तालिमअन्तर्गत ट्रेकिङ म्याप, प्राथमिक उपचार तालिम, म्याप नेभिगेसनसहित पर्वतारोहणका क्रममा प्रयोग हुने सामग्री र तयारीबारे प्रयोगात्मक रूपमा सिकाइएको हो । तालिममा सहभागी हुन किशोरीहरू फागुन १३ गते बिहान ११ जना अन्तर्राष्ट्रिय माउन्टेन गाइड प्रशिक्षकसहित जुगल गाउँपालिका५ बराम्ची चनवटेस्थित रत्नराज्य माध्यमिक विद्यालयबाट जुगल हिमालतर्फ लागेका थिए । त्यस दिन क्याङसिङ बसेर उनीहरू जुगलको अन्तिम गाउँ दिपु, तेगा र तेम्बाथान हुँदै जुगल हिमालको बेसक्याम्प नेपेमासाल पुगेर पाँचौं दिनमा चनवटे फर्केका हुन् । किशोरीलाई विश्व समावेशी साहसी संस्था (जीआईए) को आयोजनामा जुगल गाउँपालिका, चौतारा साँगाचोकगढी नगर र मेलम्ची नगरको आर्थिक सहयोगमा तालिम दिइएको विश्व समावेशी साहसी संस्थाकी अध्यक्ष रहेकी सगरमाथा आरोही माया गुरुङले बताइन् ।जुगल हिमशृंखलाअन्तर्गतका ११ मध्ये एक ६ हजार १ सय ५१ मिटरको उचाइको ग्ल्याजेन पिक (फुर्पा ज्यो ज्यो पिक) को चुचुरोमा २०७५ चैत २९ मा मायाकै नेतृत्वको ७ सदस्यीय टोलीले पहिलो पाइला टेकेको थियो । आफूमा रहेको क्षमता थाहा पाउन मलाई वर्षौं लाग्यो । त्यही भएर यस्तो तालिम आवश्यक देखेर जनप्रतिनिधिलाई प्रस्ताव राखेकी हुँ, उनी भन्छिन्, युवा पुस्तामा पनि पर्वतारोहण क्षेत्रप्रतिको लगाव गहिरो पाएकी छु । पाँचपोखरी थाङपाल७, भोटेनाम्लाङकी ४३ वर्षीया प्रसिद्ध पर्वतारोही गुरुङले सन् २००८ मा सात महिलाको टोलीमा रहेर सगरमाथा आरोहण गरेकी थिइन् । उनीसहितको टोलीले सात वटै महादेशका हिमाल चढेर सेभेन वुमेन सबमिट्स विश्व कीर्तिमान पनि कायम गरे । २००८ को अक्टोबरमा एक्सपोलर हिमालयन ट्राभल एन्ड एडभेन्चरको आयोजनामा सर्वोच्च सगरमाथाबाट स्काइडाइभ गर्ने एसियाको पहिलो महिला पनि हुन् गुरुङ । त्यस्तै, ग्ल्याजेन पिक (फुर्पा ज्यो ज्यो पिक) पहिलो पटक आरोहण गरेकी उनले आरोहणका लागि बाटो खुलाउन पनि सफल भइन् । अनेक हिमशृंखला र पर्यटकीय स्थलले भरिभराउ सिन्धुपाल्चोकलाई पर्यटन क्षेत्रबाटै समृद्ध बनाउन सकिने र त्यसका लागि महिलाको सहभागिता आवश्यक भएकाले जुगल आधारशिविरमा तालिमको व्यवस्था गरेको उनले बताइन् । विश्व समावेशी साहसी संस्थाका अनुसार फिमेल लिडरसिप एकेडेमी ट्रेनिङ अन्तर्गत जिल्लाका पाँच विद्यालयमा यस्ता तालिम चलाइएको छ । जसमा पर्वतारोहण र अन्य नेतृत्व विकासमा उत्सुक झन्डै दुई सय किशोरी आबद्ध छन् ।"
सञ्जय हेराफेरी३ मा,"मुम्बई (एजेन्सी) बलिउड अभिनेता सञ्जय दत्तले हेराफेरी को तेस्रो सिक्वेलमा अभिनय गर्ने भएका छन् । सञ्जय आफैंले भारतीय सञ्चारमाध्यमसँग कुरा गर्दै हेराफेरी३ मा अभियन गर्ने बताएका हुन् । अक्षयकुमार, सुनील सेट्टी र परेश रावलसँगै अभिनय गर्न पाउनु ठूलो कुरा हो, सञ्जयको भनाइ उल्लेख गर्दै हिन्दुस्तान टाइम्सले जनाएको छ । फरहाद समजीको निर्देशनमा बन्ने फिल्ममा अक्षयकुमार, सुनील सेट्टी र परेश रावलको प्रमुख भूमिका हुनेछ । तेस्रो सिक्वेलमा भने सञ्जयसँगै कार्तिक आर्यन पनि थपिएका हुन् । हो, मैले यो फिल्म गर्दै छु । हेराफेरी३ को टिमसँग काम गर्न पाउँदा निकै उत्साहित भएको छु, सञ्जयले भनेका छन्, यो ठूलो फेन्चाइज हो र म यसको एक हिस्सा बन्न पाएकामा खुसी छ । फिल्ममा सञ्जयले रवि किसनको दाजुको भूमिका निर्वाह गर्न लागेका जनाइएको छ । सञ्जयले फिल्मका निर्माता फिरोज नाडियावाला आफ्नो पुरानो र निकट साथी भएको जनाउँदै अक्षय, सुनील र परेशसँग काम गर्ने वातावरण मिलाएको भन्दै धन्यवाद पनि दिएका छन् । हेराफेरी (पहिलो) प्रियदर्शनले र फिर हेराफेरी (दोस्रो) निरज बोराले निर्देशन गरेका थिए । हेराफेरी सन् २००० मा र फिर हेराफेरी २००६ मा रिलिज भएका थिए ।"
कृषि कर्मसागै खेलाडी उत्पादन,"(जुम्ला) जुम्ला सदरमुकाम खलंगास्थित चन्दननाथभैरवनाथ मन्दिर गुठीको जग्गा लामो समयदेखि बाँझो थियो । मार्सीधान रोपेर लहलह देखिने शेराजिउलो सिँचाइ समस्याका कारण वर्षौंदेखि प्रयोगविहीन थियो । धान फल्ने फाँटमा झारपात उम्रिएको देखेपछि चन्दननाथ५ का ३५ वर्षीय सरोज शाहीले ५ वर्षअघि नयाँ जातको स्याउ खेती गर्ने सोच बनाए र १० हजार वर्गमिटर जग्गा लिजमा लिएर फुजी स्याउ रोपे । रोपेको ६ महिनाभित्रै फल दिने स्याउले बजार पनि लिन थालेको छ । १० हजार वर्गमिटर जमिनमा ३ हजार ५ सय बोट रोपेका उनले वार्षिक २२ देखि २५ लाख रुपैयाँ स्याउ बिक्रीबाटै कमाइरहेको बताए । उनले यो वर्ष २० मेट्रिक टन स्याउ उत्पादन गरे । जसमध्ये ८ टन स्याउ जिल्लामै खपत भयो । जुम्लामा १५० र नेपालगन्ज तथा सुर्खेतमा २५० रुपैयाँ प्रतिकिलो फुजी स्याउ बिक्री हुन्छ । बजारसम्म लैजान नसकिने सानो आकारको स्याउबाट उनले चाना बनाएर बेचिरहेका छन् । बिजुलीको नियमितता नहुँदा स्याउ भण्डारण गर्न समस्या भएको उनले बताए । उनका अनुसार सामान्य वर्षा हुनेबित्तिकै बाढीपहिरोले सडक बगाएर लैजाँदा स्याउ खेर गइरहेको छ । यो पटक ५ टन स्याउ खेर गयो, उनले भने, स्याउ खेतीमार्फत जुम्लालाई चिनाउने पनि भूमिका निर्वाह गरिरहेको छु ।शाहीले नेपाल कलेज अफ ट्राभल एन्ड टुरिजममा स्नात्तकोतर गरेका छन् । केही वर्ष एक अन्तर्राष्ट्रिय गैरसरकारी संस्थामा काम गरेका उनी जागिरमा सन्तुष्टि मिलेन । त्यसैले उनले गाउँमै फुजी जातको स्याउ भित्र्याउनतर्फ लागेका हुन् । पछिल्लो समय सरोजले बिहानबेलुकी स्याउ बगैंचामा काम गर्छन् भने दिउँसो खेलाडी उत्पादन गर्ने कार्यमा जुटिरहेका छन् । कर्णाली स्पोर्टस् क्लब खोलेर उनले एथ्लेटिक्सका खेलाडीहरू उत्पादन गरिरहेका हुन् । उनकै अगुवाइमा हरेक वर्ष जुम्लारारा अल्ट्रा म्याराथन प्रतियोगिताको आयोजना भइरहेको छ । हालसम्म प्रतियोगिताको ३ वटा इभेन्ट सम्पन्न भइसकेको छ । जुन प्रतियोगितामा विदेशी खेलाडीसमेत सहभागी भइरहेका छन् । केही खेलाडी त क्लबसँग समन्वय गरेर २३ महिनादेखि जुम्लामै खेल अभ्यास गर्छन् । उनले विश्व कीर्तिमानी धावक हरिबहादुर रोकायाले देखाएको प्रतिभाको सम्मानका लागि पनि आफूले क्लब खोलेको बताए । क्लबबाट अहिलेसम्म २५ जना खेलाडी उत्पादन भइसकेका छन् । जसमध्ये १० जनाले राष्ट्रियस्तरको खेलमा प्रतिस्पर्धा गरिरहेका छन् । पर्यटनविज्ञका रूपमा काम गर्न उनलाई अफर पनि आइरहेको भए पनि आफू स्याउखेती र खेलाडी उत्पादनमै रमाइरहेको उनले बताए । आफ्नो कामले परिवारका सदस्य पनि सन्तुष्ट रहेको उनी बताउँछन् । शाही प्रधानमन्त्री कृषि आधुनिकीकरण परियोजना कार्यान्वयन इकाइ स्याउ सुपरजोन जुम्लाका संयोजकसमेत हुन् । फोटोग्राफीमा पनि रुचि राख्ने शाहीले सामाजिक सञ्जालमार्फत कर्णाली पनि चिनाइरहेका छन् ।"
द्वन्द्वपीडितको न्यायलाई थप नगिजोल,"व्यवस्था परिवर्तनको सारा लाभांश आफ्ना मात्रै पोल्टामा पारेका नेताहरूको स्वार्थनीतिका कारण द्वन्द्वपीडितले भने विस्तृत शान्ति सम्झौता भएको १६ वर्ष बित्दा पनि सामान्य न्यायसम्म पाउन सकेका छैनन् । रात रह्यो, अग्राख पलायो भनेजस्तो जति समय बित्यो, त्यति जटिल बन्दै जाने यस्तो मुद्दालाई स्वयं नेताहरूले नै गिजोल्नुसम्म गिजोलेका छन् । द्वन्द्वपीडितप्रतिको चरम बेवास्ताका कारण त हुँदै हो, त्यसभन्दा बढी आफूचाहिँ कसरी जोगिने भन्ने ध्याउन्नले गर्दा द्वन्द्वोत्तर न्यायको विषयलाई नेताहरूले सधैंसधैं पन्छाइरहेका हुन् । जगजाहेरै छ हिजो द्वन्द्वको समयमा आफूहरू राज्य या विद्रोही पक्ष भएकैले यसबीचमा नेतृत्वमा पुगेका अधिकांशको यसमा स्वार्थ गाँसिएको छ, र यही कारण, मुद्दालाई झन्झन् जटिल बनाइएको हो ।सर्वोच्च अदालतले शुक्रबार पुष्पकमल दाहालविरुद्धको एक मुद्दा दर्ता गर्ने क्रममा द्वन्द्वपीडितले न्याय पाउने विषयलाई अनन्तकालसम्म अल्झाएर राख्न नमिल्ने आफ्नो पूर्ववत् न्यायिक दृष्टिकोणलाई पुनः सार्वजनिक गरेपछि त यसले राष्ट्रिय राजनीतिलाई नै अर्कै कोणबाट तरंगित तुल्याएको छ । यसबीचमा दसतिर मुन्टो फर्काउन पुगिसेकका माओवादीका विभिन्न घटकहरू पनि यस मुद्दामा एकै ठाउँमा देखिएका छन् । उनीहरूले सामूहिक विज्ञप्ति निकाल्दै भनेका छन्, शान्ति सम्झौता र परिवर्तनका विरुद्ध हुने कुनै पनि गतिविधिहरूको प्रतिवाद गर्न हामी एकमत छौं । अचम्म त, शान्ति प्रक्रियाका बाँकी कामलाई टुंगो लगाउन आवश्यक कानुनी एवं संस्थागत व्यवस्थाका लागि तत्काल पहल गर्न हामी सरकारसँग जोडदार माग गर्दछौं भनी विज्ञप्तिमा हस्ताक्षर गर्ने पौने दर्जन नेतामध्ये एक माओवादी केन्द्रका अध्यक्ष पुष्पकमल दाहाल पनि हुन्, जो स्वयं सरकारको नेतृत्वमा छन्, त्यो पनि तेस्रो पटक । अर्का हस्ताक्षरकर्ता बाबुराम भट्टराईले पनि यसबीचमा सरकारको नेतृत्व सम्हालिसकेका छन् ।सोझो अर्थ के हो भने, माओवादीसहितको उदासीनताका कारण नै द्वन्द्वोत्तर न्यायमा चरम बियाँलो भएको हो, जसमा शेरबहादुर देउवालगायत तत्कालीन राज्यपक्षका नेताहरूको पनि कार्यगत एकता अर्थात् मिलिभगत जिम्मेवार छ । अहिलेसम्म ठोस रूपमा प्रक्रिया पनि अघि नबढ्नु र पीडितहरू आँसुमै डुबिरहनुपर्नाको मूल कारण यही हो । शान्ति सम्झौतामा दुई महिनासम्ममा टुंग्याइने भनिएका दुवै पक्षद्वारा बेपत्ता पारिएका र मारिएकाको नाम, थर र ठेगाना ६० दिनभित्र सार्वजनिक गरी परिवारजनलाई जानकारी दिने जस्ता न्यायिक प्रक्रियाधरि अझै अगाडि बढ्न नसक्नुमा नेतृत्वकै भूमिका दोषी छ । कतिसम्म भने, पीडितलाई न्याय सुनिश्चित गर्न गठन गरिएका सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगलाई पनि पदाधिकारीविहीन बनाइएको छ ।उसो त, गठित आयोगहरू आफैं पनि प्रश्नभन्दा बाहिर छैनन् । पहिलो त आयोग गठन नै अति ढिला गरियो । शान्ति सम्झौता भएको आठ वर्षपछि मात्रै आयोगहरू बनाइए । दोस्रो, सरकारले यससम्बन्धी कानुन नै पीडितलाई न्यायबाट वञ्चित गर्ने र पीडकलाई उन्मुक्ति दिने गरी ल्यायो, र सर्वोच्चका आदेशका बावजुद अहिलेसम्म त्यसलाई संशोधन गरेको छैन । बरु यसबीचमा यसप्रति समर्पित भनिएका दुवै आयोग निष्क्रियप्रायः बनेका छन् । स्थापनाको आठ वर्षमा सत्य निरूपण आयोगमा परेका करिब ६२ हजार र बेपत्ता आयोगमा परेका करिब २५ सय उजुरी त्यसै लावारिस छन् । पीडितले न्याय र परिपूरण पाउने विषय दलीय नेतृत्वको न्यायखाता मा अनन्तकालीन मुल्तबी मा छ । गणतन्त्र, संघीयता, धर्मनिरपेक्षता र समावेशी राज्यजस्ता व्यवस्था परिवर्तनका उपलब्धिहरूलाई पनि फिक्का तुल्याउने गरी भैरहेको यो नियोजित ढिलाइ सर्वथा खेदजनक छ । संक्रमणकालीन न्यायबारे सरोकारवालाका आआफ्नै बुझाइ र अडान छन् भन्दैमा समस्याको पूर्णकालीन समाधान नै नखोज्नु कुनै पनि दृष्टिमा उचित हुँदैन । जिम्मेवार नेताहरूले सेना समायोजन र संविधान निर्माण क्रममा जस्तै कटिबद्धता प्रस्तुत गर्ने हो भने यो समस्याको समाधान असम्भव छैन । खालि लचिलो हुने नाममा समाजमा हिंसाको बीज रहिरहने गरी पीडकलाई उन्मुक्ति नदिने र प्रतिशोध साधेको जस्तो गुन्जायस पनि नहुने कुराको सुनिश्चित भने गर्नुपर्छ । त्यसैले, नेतृत्वगणले झुक्किएर पनि द्वन्द्वपीडितको धैर्य र सहिष्णुतालाई कम नआँकून् र उनीहरूको पीडालाई नबिर्सून् । पीडितहरूको धैर्यले आक्रोशको रूप लिन नपाउँदै संक्रमणकालीन न्यायलाई तार्किक निष्कर्षमा पुर्याऊन् । यस अर्थमा सर्वोच्चको स्पष्टोक्तिबाट अनावश्यक अतालिने र प्रतिरक्षात्मक बन्नेभन्दा पनि सम्बन्धित पक्षहरूले यसलाई सत्कार्यका लागि भएको एउटा जरुरी ताकेताका रूपमा बुझ्नु बढी उपयुक्त हुन्छ । अब पनि सर्वोच्चको आदेश, संयुक्त राष्ट्रसंघ र मानव अधिकारवादी संघसंस्थाको सरोकारका बावजुद द्वन्द्वपीडितका हकलाई सरकारले बेवास्ता नै गरिरह्यो भने संक्रमणकालीन न्यायिक प्रक्रिया मात्र अझ जटिल बन्नेछैन, नेताहरूको राजनीतिकनैतिक वैधतामा पनि थप प्रश्न उठ्नेछ । र, सरोकारवालाबाहेकका शक्तिले पनि यसलाई गिजोल्ने मौका पाइरहनेछन् । त्यसैले, भन्छन् नि कहिल्यै नहुनुभन्दा त ढिलै भए पनि राम्रो ! यति ढिलो त भैहाल्यो अब नेताहरूले थप ढिलाइ नगरून्, अनन्तकालसम्म पीडितहरूलाई आँसुमै डुबाएर नराखून् । र, सबै नेपालीजनलाई शान्तिको पूर्णोत्सव मनाउने अवसर प्रदान गरून् ।"
अर्थतन्त्रको संकटको अन्तर्यमा दलतन्त्र,"जनजीवन आर्थिक संकटका कारण कष्टकर बनिरहेको छ । थप संकट आउनुभन्दा अगाडि नै यसलाई समाधान नगरे, निराशा झन् बढ्नेछ । अमृत राई"
दलका हर्ताकर्ताहरूकै हालीमुहाली,"गणतन्त्र आएको पनि करिब दुई दशक हुन लागिसक्यो तर जनता भने अझै नेताहरूको सत्ता खिचातानीको कथा सुन्न बाध्य छन् । बुढानीलकण्ठबाट सुरु भएको सत्ता खेल बालकोट हुँदै नारायणस्थानमा गएर टुंगिने छाँटकाँट राष्ट्रपतिको आसन्न चुनावले देखाइसकेको छ । यी घटनाक्रम सबै नेताहरूको अस्थिर चरित्र र सत्ताबाहिर बस्नै नसक्ने बानीका कारण भएका हुन् । लोकतन्त्र तथा गणतन्त्र जीवन्त बन्नका लागि राजनीतिक नेतृत्व र आम नागरिक दुवै सचेत हुनुपर्छ । त्यस्तै राज्यको हरेक निकायमा बस्ने व्यक्तिहरूमा राष्ट्रिय तथा अन्तर्राष्ट्रियस्तरको दैनिक घटनाक्रमबारे जानकारी हुनुपर्छ । विश्वका अरू देशको विगत कस्तो थियो, अहिले कस्तो अवस्थामा छन् भन्ने पनि बुझ्नुपर्छ । विकसित देशहरूले प्राकृतिक स्रोतसाधनको उपयोग कसरी गरे, अन्तर्राष्ट्रिय सम्बन्ध सुदृढ पार्न के गरे, यान्त्रिक तथा औद्यौगिक क्षेत्रमा कसरी उन्नतिप्रगति गरे लगायत पक्षको सूचना हुनुपर्छ । विकसित राज्यमा, आआफ्नोतर्फबाट गर्न सक्ने काम हरेक सरकारी प्रतिनिधि तथा नेताहरूले गरेका थिए । राज्यका हरेक निकायको आआफ्नो जिम्मेवारी थियो । नेताहरू पनि सोही अनुसार काम गर्थे । जनताको मन नेताहरूले जित्न सफल भएका थिए । कार्यकर्ताले नेताहरूको आदेश पालना मात्र गरेनन् । उनीहरूको स्वस्थ आलोचना पनि गरे । ती देशहरूको राजनीतिक संस्कार राम्रो भएकाले आर्थिक तथा सामाजिक विकास सम्भव भयो । अफसोस नेपालमा कतैबाट पनि यस्तो हुने देखिन्न । राजनीतिक नेतृत्व आआफ्नो भागबन्डा मिलाउनमै व्यस्त छ । तिनलाई देश विकासमा चासो छैन । जसको पहुँच छ, उसैको रजाइ छ यहाँ । दलको कार्यकर्ताहरू हुनु नै योग्यता हो । आम जनता निरीह छन् । यस्तो तरिकाले देशको राजनीतिक तथा सामाजिक अवस्था सुध्रिन्न । न त आर्थिक स्थिति नै मजबुत हुन्छ । त्यसैले देशको हरेक क्षेत्रको विकासका लागि नेताहरूमा नैतिकता र सुझबुझ हुनु जरुरी छ । खिमराज गिरी, काठमाडौं"
परदेशीको रुक्खा फगुवा,"ढलपल अर्थतन्त्रसानो पसल, स्वतन्त्र व्यवसाय वा प्रतिष्ठित पेसाकर्मबाट केही रकम जोगाउन सक्नेहरूले सार्वजनिक कार्यक्रममा समेत कानेखुसी गरेजस्तो गरी सोध्ने नियमित प्रश्न एउटै हुने रहेछ एउटा घर, बालबच्चाको पढाइ र परिवारको हेरचाहका लागि चाहिनेभन्दा बढी रकम नेपालमा राख्न सुरक्षित छ ? त्यो प्रश्न नभएर खतराको घण्टी हो । सायद कोलम्बो र इस्लामाबादका हर्ताकर्ताहरूले त्यस्तो घण्टीको आवाजतिर समयमै ध्यान पुर्याउन सकेनन् कि ? देशको अर्थराजनीतिबाट परदेशी कामदारको विश्वास उठ्यो भने चीन र अमेरिका गरेर सार्वभौमिकता जोगाउन कठिन हुनेछ । हुन त संकटापन्न अर्थतन्त्र नेपालको मात्र नभएर वैश्विक मन्दीको बाछिटा पनि हो । कृषि संकटतिर त नीतिनिर्माताहरूले ध्यानसम्म दिन छाडेको धेरै भयो । अन्धभारतविरोध नेपालको नृजातीय राष्ट्रवादको मूल आधार रहेकाले औद्योगिक विकासका लागि वैदेशिक लगानीको आस परित्याग गरिदिए हुन्छ । भारतसँगको सम्बन्ध नसुध्रिएसम्म अरू त के, रोजगारी बढाउने उत्पादक क्षेत्रमा चिनियाँ लगानी पनि आउँदैन । वैदेशिक सहयोगको लाभ गैसस सञ्चालन गर्नेहरू, दलाल पुँजीपति, सीमित नोकरशाह एवं प्रभावशाली राजनीतिकर्मी तथा तिनका सहयोगी बुद्धिजीवीसहितको भुइँफुट्टा वर्गलाई मात्र जान्छ । सामान्य नेपालीहरूका लागि निकट भविष्यमा श्रमिक भएर बाहिरिनुको विकल्प देखिँदैन ।परदेशी कामदारलाई अब नेपालले समसामयिक परिवेशका राष्ट्रिय नायक को सम्मान दिनुपर्छ । विमानस्थलमा तिनका लागि छुट्टै द्वार, विशेष प्रशिक्षण पाएका कर्मचारीको सेवा एवं सुविधायुक्त कक्षको व्यवस्था गरिनुपर्छ । अर्थतन्त्रमा १० प्रतिशतभन्दा कम योगदान गर्ने पर्यटन क्षेत्रको तामझामसँग एकतिहाइ हिस्सा ओगट्ने परदेशी कामदारको तिरस्कार असह्य हुँदै गइरहेको छ । एनआरएनहरूका लागि पत्रकार र बुद्धिजीवी मरिमेट्न जरुरी छैन, ती आफ्नो हित प्रवर्द्धन गर्न आफैं सक्षम छन् । नेपालमा निर्धाको आवाज हुनु भनेको परदेशी कामदार एवं तिनका परिवारको पीडालाई मुखर गर्नु हो । प्रवेश मल्लिकले युट्युबमा एउटा मैथिली गीतलाई गज्जबले प्रस्तुत गरेका छन परदेसिया के चिठिया लिखैय गोरिया । चिठी त प्रतीक हो वेदनामिश्रित चाहना र प्रतीक्षाको । त्यस बाध्यतालाई सह्य बनाउने जिम्मेवारी समस्त राज्य र समाजको हुन आउँछ । मार्च ८ मा फगुवा मान्नेलाई ह्याप्पी होली र आईक्याडका हिरोहरू लाई सलाम !"
संस्कृति जोगाउँदै महिला,"(दोलखा)गाउँघरमा विवाह होस् या व्रतबन्ध । कुनै सांस्कृतिक उत्सव वा मेला महोत्सवमा भीमेश्वर५ का महिलालाई भ्याइनभ्याई हुन्छ । २० जनाको महिला पञ्चेबाजा समूह बनाएका उनीहरूले यस्ता कार्यक्रममा पञ्चेबाजा घन्काएर झाँकी प्रर्दशन गर्ने गरेका छन् । रैथाने चोली र फरियामा सजिएका महिलाको कला हेर्नेको भीड नै लाग्छ । गाउँमा पञ्चेबाजा बजाउनेहरू रोजगारीका लागि सहर र विदेशतिर पलायन हुन थालेपछि रैथाने बाजा जोगाउन समूह नै बनाएको अमृता थापाले बताइन् । पञ्चेबाजा बजाउन गाउँमा युवा छैनन्, भएका पनि धमाधम गाउँ छाडेर पलायन भइसके, उनले भनिन्, कोही पनि नभएपछि रैथाने बाजा जोगाउन समूह नै बनाएर पञ्चेबाजा सिकेका हौं । सुरुमा बाजा बजाएको देखेर सबैले जिब्रो टोक्ने गरेको उनले बताइन् । गाउँघरमा महिलाले बाजा बजाउनु हुँदैन भन्ने मान्यता छ, उनले भनिन्, पञ्चेबाजा संरक्षण गर्नुपर्छ भनेर कोही अघि सरेनन्, हामीले आँट गरेर संरक्षण समूह बनाएका हौं । महिलाले बाजा बजाएको भनेर हेर्ने र फोटो खिच्नेको भीड नै लाग्ने गरेको छ । पहाडी जिल्लामा अधिकांश दलित समुदायले मात्रै पञ्चेबाजा बजाउने गरेका छन् । तर समूहमा दलित र गैरदलित महिला मिलेर बाजा संरक्षणको अभियान थालिएको समूहकी बबिता नेपालीले बताइन् । सबै दिदीबहिनी मिलेर बाजा संरक्षण गर्नुपर्छ भन्ने लागेर समूह बनाएका हौं, उनले भनिन्, वडाको सहयोगमा प्रशिक्षण लिएर बाजा बजाउन सिक्यौं, कसैले बोलाए पारिश्रमिक लिएर बजाउन जान्छौं । समूहका सबै जनाले एकै रंगका पोसाकसमेत जोडेका छन् । पहाडी ग्रामीण महिलाको पहिचान झल्कने कालो चोली र रातो फरिया यो समूहको पोसाक हो । पञ्चेबाजाको तालमा लोकभाका घन्काउँदै मेला महोत्सव र विवाह व्रतबन्धमा समूह खुबै चर्चामा आएको उनले सुनाइन् । सुरुमा महिलाले पनि बाजा बजाउँछन् भनेर हाँसोको पात्र बनाउँथे, उनले भनिन्, गरे जे पनि सकिन्छ भनेर सिक्यौं, अहिले सबैको वाहीवाही पाएका छौं । फुर्सदको समयमा गाउँमा रोजगारी पनि हुने भएकाले पञ्चेबाजालाई व्यावसायिक रूपमा पनि अँगाल्न थालेको उनले बताइन् । जिल्लामा सांस्कृतिक पहिचान झल्कने बाजागाजा, भेषभूषा देखिनै छाडेको थियो । धेरै वर्षपछि चरिकोटमा आयोजित दोलखा महोत्सवमा जिल्लाभरका सांस्कृतिक झाँकी प्रस्तुत गरिए । झाँकीमा महिलाकै सहभागिता उल्लेखनीय थियो । हराइसकेको सुनुवार जातिको भेषभूषा र नाच पनि प्रस्तुत गरियो । जिल्लामा लोपोन्मुख सुरेलसहित जिरेल, शेर्पा, थामी, तामाङलगायतको पहिचान झल्कने भेषभूषा र गीतले चरिकोट गुन्जियो । शेर्पा जातिको श्याब्रु नाचमा महिलाको मात्रै सहभागिता थियो । शेर्पाहरूको मुख्य बसोबास रहेको गौरीशंकर गाउँपालिका मार्बुका शेर्पा महिलाले श्याब्रु नाचेका थिए । लोप भइसकेको जिरेल भेषभूषा र नाच भने जिरीका कलिला बालिकाले प्रस्तुत गरेका थिए । थामी जातिको ढ्याङ्ग्रो नाचसँगै गाइने गीत पनि लोप हुने अवस्थाबाट जोगाउने प्रयास महिलाहरूले गरिरहेका छन् । तामाङ भाषामा सेलो गाउँदै डम्फुको तालमा नाचिने तामाङ सेलोमा पनि महिलाकै सहभागिता बढ्दो छ । सुनुवार जातिको विशेषता, पहिचान भाषा र भेषभूषा आफ्नै छ, कविता सुनुवारले भनिन्, तर गाउँमा पुस्तान्तरणमा समस्या बन्दै गएकाले महिलाको सहभागिता बढ्दै गएको हो । जिल्लाको तामाकोशी गाउँपालिका७ हावा सुनुवारको गाउँले परिचित छ । सुनुवार जातिको भेषभूषा लोप हुने अवस्थामा पुगेकाले युवा पुस्तालाई पनि आकर्षण गर्न अभियान थालेको उनले बताइन् । अधिकांश पुरुषले रोजगारीका लागि गाउँ छाडेपछि पहिचान, भाषा, भेषभूषा जोगाउने जिम्मेवारी महिलामा आएको रविना सुनुवार बताउँछिन् ।"
अब हरेक शनिबार पशुपति सरसफाइ,"काठमाडौं (कास) संस्कृति, पर्यटन तथा नागरिक उड्डयन मन्त्रालय र मातहतका २१ निकायका कर्मचारीले हरेक शनिबार दुई घण्टा पशुपतिनाथ मन्दिर क्षेत्रको सरसफाइ गर्ने भएका छन् ।पशुपति क्षेत्रको जिम्मेवार निकाय पशुपति क्षेत्र विकास कोष कार्यालयले नियमित सफाइ गर्न नसकेपछि कर्मचारीले सरसफाइ गर्नेबारे पर्यटन मन्त्रालयले मंगलबार निर्णय गरेको हो ।आराध्यदेव पशुपतिनाथको मन्दिर रहेको पाशुपत क्षेत्रमा नियमित सरसफाइ हुनुपर्ने हो तर छैन, यसै कारणले भक्तजनको आवतजावतमा कमी हुँदै आएकाले मन्त्रालय र हामी मातहत उपत्यकामा रहेका २१ वटा निकायका पदाधिकारी र कर्मचारीबाट हरेक शनिबार बिहान ८ देखि १० बजेसम्म बृहत् सरसफाइ कार्यक्रम गर्ने निर्णय भएको छ, मन्त्रालयका एक अधिकारीले भने, सामूहिक सफाइमा पशुपति क्षेत्र विकास कोषले सफाइमा प्रयोग हुने सरसामग्री उपलब्ध गराउनुपर्नेछ । मन्त्रालयले सचिवस्तरीय निर्णयबाट सबै निकायलाई सहभागिताका लागि निर्देशन दिएको छ । अब हरेक शनिबार बिहान पशुपति सफाइमा पर्यटन विभाग, पुरातत्त्व विभाग, राष्ट्रिय अभिलेखालय, नेपाल प्रतिलिपि अधिकार रजिस्ट्रारको कार्यालय, भाषा आयोग, प्रज्ञा प्रतिष्ठान, संगीत तथा नाट्य प्रज्ञा प्रतिष्ठान, ललितकला प्रज्ञा प्रतिष्ठान, नागरिक उड्डयन प्राधिकरण, नेपाल वायुसेवा निगम र सांस्कृतिक संस्थानका पदाधिकारी र कर्मचारी सहभागी हुनेछन् । त्यस्तै पर्यटन बोर्ड, हनुमानढोका दरबार संग्रहालय हेरचाह विकास समिति, पाटन दरबार संग्रहालय हेरचाह विकास समिति, नेपाल पर्यटन तथा होटल व्यवस्थापन प्रतिष्ठान, नारायणहिटी दरबार संग्रहालय तथा गणतन्त्र स्मारक व्यवस्थापन तथा सञ्चालन विकास समिति, तारागाउँ विकास समिति, बौद्ध दर्शन प्रवर्द्धन तथा गुम्बा विकास समिति, नेपाल पञ्चांग निर्णायक विकास समिति र बौद्धनाथ क्षेत्र विकास समितिका पदाधिकारी र कर्मचारी सहभागी हुनेछन् । पर्यटनमन्त्री सुदन किरातीले मातहतका सबै निकायलाई सेवाग्राहीको हितका लागि नियमित सरसफाइ गर्न यसअघि निर्देशिका जारी गरेका थिए ।"
पर्यटक तान्दै पञ्चकन्या,"(सिन्धुली)मरिण गाउँपालिका५ घाटा पुछारमा रहेको ऐतिहासिक पञ्चकन्या पोखरीमा वनभोज खान जानेको लर्को लाग्न थालेको छ । मदन भण्डारी राजमार्ग निर्माणसँगै यातायातको सहज पहुँच भएपछि वनभोज खान र घुम्न जानेको संख्या बाक्लिएको हो । अघिपछि सार्वजनिक बिदामा मात्र चहलपहल हुने पञ्चकन्या पोखरीमा यतिखेर सधैं भीडभाड हुन्छ । वरिपरि जंगलबीचमा रहेको मनमोहक पोखरीमा फुलेको कमलको फूलले सुन्दरतामा निखार ल्याएको छ । सदरमुकाम सिन्धुलीमाडीबाट २० किलोमिटर दूरीमा रहेको पोखरी हेर्न र घुम्नका लागि वाग्मती प्रदेश राजधानी हेटौंडाबाट समेत जान सकिन्छ । पोखरीको विशेषता भनेको १२ महिना उत्तिकै पानी हुनु र कमलको फूल फुल्नु हो । यो पोखरीबाट पानी निकास हुँदैन । पोखरीसँग सम्बन्धित किंवदन्ती अनौठा छन् । स्थानीय शम्भु माझीका अनुसार प्राकृतिक पोखरीको नामकरण त्यहाँ बस्ने पाँच कन्या र उनीहरूले गरेको चमत्कारका आधारमा राखिएको हो । पोखरीमा पाँचवटी कन्या बस्थे । वरिपरिको खेतमा रोपाइँका बेलामा ती कन्या रोपाहार बनेर आउँथे । कसैले खेती लगाउन नसके पञ्चकन्यालाई भाकेर गुहारेपछि भोलिपल्ट खेत रोपिएको हुन्थ्यो भन्ने सुन्दै आएका हौं, उनले भने । अर्का स्थानीय केदार माझीका अनुसार धेरै वर्ष पहिले पोखरीको माझमा एउटा खम्बा जस्तै रूख थियो । जंगलबाट पोखरीमा पातपतिंगर खस्नासाथ खम्बामा सधैं बस्ने हरियो चराले टिपेर किनारा लगाउने गर्थ्यो । त्यसैले पोखरी जहिले पनि सफा देखिन्थ्यो । गाउँ पातलो थियो । भोजभतेर, काजकिरियाका लागि भाँडा अपुग हुँदा पञ्चकन्यामा रहेको मन्दिरमा आएर मागेपछि पाइहाल्ने । फेरि काम सकिएपछि ल्याएर राखिदियो, एकछिनपछि हेर्दा भाँडा छैन । हामीले सुनेको किंवदन्ती हो यो ।पोखरीछेउमै पञ्चकन्या मन्दिर छ । बेलाबेलामा यहाँ मेला पनि लाग्छ । मन्दिरको दर्शन गर्न र प्रत्येक वर्ष धान्यपूर्णिमाका दिन मेला भर्न श्रद्धालु आउँछन् । पाँच दशकअघिसम्म पोखरीको क्षेत्रफल निकै विशाल रहेको बताइए पनि अहिले पुरिँदै गएको माझीले बताए । पञ्चकन्या पोखरीमा पूर्वाधार निर्माणसँगै आन्तरिक पर्यटकका लागि गन्तव्य स्थल बन्दै गएको प्रेमनाथ मैनालीको भनाइ छ । पोखरीको संरक्षण र विकास गर्न मरिण गाउँपालिकाले लगानी गर्न थालेको छ । गाउँपालिका अध्यक्ष विमर्श मोक्तानका अनुसार वनभोज स्थल, गेट निर्माण, मन्दिर निर्माण, खानेपानीको व्यवस्थालगायतका काम थालेपछि पोखरी क्षेत्र पर्यटकीय गन्तव्यका रूपमा विकास हुँदै गएको छ । जिल्लाकै एक मात्र प्राकृतिक पोखरीलाई पर्यटकीय क्षेत्रका रूपमा विकास गरी पालिकाको आम्दानीको स्रोत बनाउने र जिल्लाको पर्यटन क्षेत्रको प्रवर्द्धनमा सहयोग पुर्याउने लक्ष्य रहेको उनको भनाइ छ । पोखरीको विकासका लागि गुरुयोजना बनाई काम सुरु गरिएको छ । पोखरी परिसरमा घेराबेरा, वनभोजस्थल, शौचालय, खानेपानी र त्यहाँसम्म पुग्ने सडकको व्यवस्था भइसकेको छ । प्रतीक्षालय र प्रशासनिक भवनको निर्माण जारी छ । एक दिनमा घुमघाम गरेर फर्कन सकिने भएकाले छिमेकी पालिकाहरूबाट बढी वनभोज खान आउने गरेको गाउँपालिका उपाध्यक्ष विमला माझीले बताइन् ।"
छोटकरी,भीरबाट खसेर युवकको मृत्युनुवाकोट (कास) शिवपुरी गाउँपालिका७ गुरुङ गाउँको भीरबाट खसेर एक युवकको मृत्यु भएको छ । सोमबार राति छरछरे भीरबाट खस्दा शिवपुरी८ का २३ वर्षीय मनोज तामाङको मृत्यु भएको जिल्ला प्रहरी कार्यालयका प्रमुख एसपी रमेश पण्डितले जानकारी दिए । आफन्तको विवाहका लागि आएका उनी ६ जनाको समूहमा काठमाडौंतर्फ लागेका थिए । उनको शव सडकबाट ३ सय मिटर तल फेला परेको थियो । जिल्ला अस्पताल त्रिशूलीमा पोस्टमार्टम गरी शव आफन्तको जिम्मा लगाइएको छ । उनीसँगै आएका ५ जनालाई सोधपुछका लागि नियन्त्रणमा लिएको एसपी पण्डितले बताए ।
बिचौलियासँगको सेटिङमा सरकारले बढायो दूधको मूल्य,"(काठमाडौं)मूल्यवृद्धिको कारण देखाउँदै डेरी उद्योग संघले गत पुस १६ मा एकलौटी रूपमा दूधको मूल्य प्रतिलिटर १४ रुपैयाँ बढायो । डेरी एसोसिएसन, किसानहरूकै संस्था केन्द्रीय दुग्ध उत्पादक सहकारी संघ र उपभोक्ताकर्मीले मूल्यवृद्धिको विरोध गरे । चौतर्फी विरोधपछि राष्ट्रिय दुग्ध विकास बोर्डकै पहलमा उद्योगीहरूले मूल्य स्थगन गरे । त्यसपछि सरकारले किसानको लागत मूल्य, बजार मूल्य वृद्धि तथा उपभोक्ताको क्रयशक्तिका आधारमा वैज्ञानिक अध्ययन गर्ने दाबी गरे ।त्यसपछि अध्ययनका नाममा सरकारसँग मिलेमतो गरी प्रतिलिटर १४ रुपैयाँ बढाउने तयारी थियो । त्यसको पनि विरोध भएपछि दाना, चोकर, मुद्रास्फीति, ढुवानी खर्च र उद्योगीको खर्च बढेको निष्कर्ष निकाल्दै राष्ट्रिय दुग्ध विकास बोर्डले दूधको मूल्य प्रतिलिटर १० रुपैयाँ बढाउन कृषि मन्त्रालयमा प्रस्ताव गर्यो । बोर्डको सोही प्रस्तावका आधारमा कृषिले मन्त्रिपरिषद् बैठकमा प्रस्ताव लगेको हो । सरकारले वैज्ञानिक आधार र उपभोक्ताको क्रयशक्तिलाई आधार मानेर मूल्य समायोजन गरेको बताए पनि उसले उद्योगीकै मूल्यमा सहमति जनाइदिएको छ । गत शुक्रबार बसेको मन्त्रिपरिषद् बैठकले किसानको मूल्यमा प्रतिलिटर ८ रुपैयाँ ८६ पैसा बढाउने निर्णय गरेसँगै उद्योगले खुद्रा मूल्य प्रतिलिटर १४ रुपैयाँ बढाउने तयारी गरेका छन् । संघका अध्यक्ष राजकुमार दाहालले यसको पुष्टि गर्छन् । उद्योगीहरूले गरेको अध्ययनलाई सरकारले अनुमोदन गरेको उनले बताए । हामीले अध्ययन गरेर मूल्य बढाउन जे भनेका थियौं, त्यही भयो । अब सबै उद्योगीले मूल्य बढाउँछन्, दाहालले भने । सरकारले किसानको मूल्य प्रतिलिटर ६५ रुपैयाँ तोके पनि चितवनकै सहकारीसंकलन केन्द्रबाट किन्दा ७० रुपैयाँभन्दा बढी तिर्नुपर्छ । काठमाडौंसम्म ढुवानी प्रशोधन खर्च, होलसेल, रिटेलर हुँदै उपभोक्तासम्म आइपुग्दा प्रतिलिटर १४ रुपैयाँ बढ्ने गरेको उनले जनाए । किसानले पाउने मूल्य र सहकारी, संकलनकर्तालाई दिइने मूल्यका आधारमा अब प्रतिलिटर दूधको मूल्य १ सय रुपैयाँ पर्छ, दाहालले भने, बढेको मूल्य सबैले कार्यान्वयन गर्छन् । सरकारले किसानको न्यूनतम मूल्य तोकेपछि बजार खुद्रा मूल्य उद्योगी स्वयंले निर्धारण गर्ने दाहालले जनाए । उपभोक्ता हित संरक्षण मञ्च नेपालका महासचिव विष्णुप्रसाद तिमिल्सिनाले पनि सरकार र उद्योगीबीच सेटिङमै मूल्य बढेको दाबी गरे । प्रधानमन्त्रीको निर्देशनमा अध्ययन समिति बन्यो । तर समिति एउटा बहाना मात्रै थियो । उद्योगीकै मूल्यलाई सरकारले अनुमोदन गरिदिएको छ, समितिका सदस्यसमेत रहेका तिमिल्सिनाले भने, सरकारले ४ प्रतिशत फ्याट र ८ प्रतिशत एसएनएफका आधारमा मूल्य तोके पनि त्यो मूल्य कहिल्यै किसानले पाएनन् । विडम्बना उद्योगीहरूले गुणस्तरमा ध्यान नदिए पनि अनुगमन हुने गरेको छैन । राष्ट्रिय उपभोक्ता मञ्चका अध्यक्ष प्रेमलाल महर्जनले पनि मूल्यवृद्धिले किसानभन्दा बिचौलियालाई फाइदा पुग्ने दाबी गरे । किसानका नाममा गरिएको मूल्यवृद्धिले उपभोक्ताको ढाड सेकिने उनको भनाइ छ । मूल्य बढाउनुभन्दा विगतमै बढेको मूल्य किसानले पाएनभएको नियमन गर्नु जरुरी थियो । फ्याट र एसएनएफका आधारमा भनिए पनि किसानले प्रतिलिटर ५० देखि ५५ रुपैयाँभन्दा बढी पाएका छैनन्, महर्जनले भने, बीचको रकमले बिचौलिया (दुग्ध सहकारी, संकलन केन्द्र) लाई फाइदा भइरहेको छ । किसानबाट संकलन गरेर उद्योगीलाई दूध बेच्न पनि तिनले बार्गेनिङ पोइन्ट राखेका छन् । किसानलाई पनि सही मूल्य दिएका छैनन् । अहिले भएको मूल्यवृद्धि र किसान, दुग्ध सहकारीसंकलन केन्द्र अनि डेरी उद्योगबीचको तहबारे अध्ययन गराउनु जरुरी रहेको महर्जनले बताए । किसानले सडकमा फाल्नुपर्ने र उद्योगीले दूध नपाउनेसम्मको अवस्था छ, उनले भने, त्यसैले यसमा वास्तविक अध्ययन आवश्यक छ । सरकारले आफ्नै नीतिविपरीत मूल्य बढाएकाले पनि उद्योगीसँगको सेटिङ पुष्टि हुने उपभोक्ताकर्मी बताउँछन् । राष्ट्रिय दुग्ध विकास नीति ०७८ अनुसार वार्षिक मूल्यवृद्धि एवं उत्पादन लागतका आधारमा दूधको मूल्यलाई हरेक दुई वर्षमा पुनरावलोकन गर्न सकिन्छ । त्यसका लागि दुग्ध विकास बोर्डको अध्ययन प्रतिवेदनका आधारमा पुनरावलोकलन गर्ने व्यवस्था गरिएको छ । दूध उत्पादन बढी हुने र कम उत्पादन हुने सिजनका लागि बेग्लाबेग्लै मूल्य निर्धारण गर्न सकिन्छ । दूधको मूल्य निर्धारण गर्दा अन्तर्राष्ट्रिय अभ्यासमा रहेका गुणस्तरसम्बन्धी मापदण्डलाई सम्भाव्यताका आधारमा समावेश गरी कच्चा दूधको गुणस्तर क्रमशः सुधार गरिने उल्लेख छ । तर बोर्डले हचुवाको भरमा दबाबमा परेर मूल्य बढाउन सिफारिस गरेको महासचिव तिमिल्सिनाको आरोप छ । यसअघि ०७८ माघ २८ मा दूधको फ्याटका आधारमा प्रतिलिटर ९ देखि १४ रुपैयाँसम्म मूल्यवृद्धि भएको थियो । दुई वर्ष नपुग्दै पुनः मूल्य बढाउन प्रस्ताव गर्नु भनेको सरकारकै नीतिविपरीत पनि हो, उनले भने, दुई वर्ष नपुग्दै मूल्य बढाउन पाइँदैन । अहिलेको गतिविधिले सहकारी र डेरी उद्योगीको मिलोमतो पुष्टि हुन्छ । राष्ट्रिय दुग्ध विकास बोर्डको संयोजकत्वमा गठित अध्ययन समितिको संयोजकत्वमा समिति गठन भए पनि सबै पक्षमा अध्ययन नभएको तिमिल्सिनाको दाबी छ ।यता बोर्डका कार्यकारी निर्देशक राजेन्द्रप्रसाद यादवले भने दाना चोकर र पिनामा भएको मूल्यवृद्धि आदि कारणले दूधको मूल्य बढाउन प्रस्ताव गरिएको दाबी गरे । गत वर्षदेखि किसानको न्यूनतम मूल्य तोकिँदै आएको दुग्ध विकास संस्थान (डीडीसी) का महाप्रबन्धक सञ्जीव झाले बताए । ०७८ माघ २८ मा कच्चा दूधको मूल्य प्रतिलिटर ६ रुपैयाँ ५२ पैसा बढेपछि डीडीसीले फ्याटका आधारमा स्ट्यान्डर्ड दूधको मूल्य प्रतिलिटर ९ रुपैयाँ, टीमिल्कमा १० रुपैयाँ, काउमिल्कमा १२ र फुलक्रिम मिल्कमा १४ रुपैयाँसम्म बढाएको थियो । निजी डेरीले पनि सोहीअनुसार मूल्यवृद्धि गरेका थिए । अहिले किसानले पाउने मूल्य प्रतिलिटर ८ रुपैयाँ ९६ पैसा बढेपछि दूध र अन्य प्रडक्टको मूल्य पनि सोही अनुपातमा बढ्ने डीडीसीले जनाएको छ ।"
दुई दूरसञ्चार पूर्वाधार कम्पनीलाई अनुमतिपत्र दिइने,"पूर्वाधार कम्पनी स्थापनाको विषयलाई इन्टरनेट सेवा प्रदायकहरूले स्वागतयोग्य कदम भन्दै यसले संरचना व्यवस्थापनमा दीर्घकालीन समाधान दिने धारणा व्यक्त गरेका छन् । यसअघि दुई सञ्चारमन्त्रीले पनि यस विषयमा काम गर्नुभएको थियो । यसलाई अन्तिम चरणमा पुर्याइएको हुनाले अब भने कम्पनी स्थापनाको काम वास्तवमै सुरु हुनेमा हामी आशावादी छौं, इन्टरनेट सेवा प्रदायक संघ नेपाल (आईस्पान) का प्रमुख कार्यकारी अधिकृत सुवास खड्का भन्छन्, कसैको एकाधिकार नहुने गरी एउटा स्वतन्त्र पूर्वाधार कम्पनी बने पूर्वाधार निर्माणमा हुने खर्च र संरचना अव्यवस्थित हुने समस्या अन्त्य हुनेछन् । हाल देशभर १३५ भन्दा धेरै इन्टरनेट सेवा प्रदायक सञ्चालनमा छन् । सबैले आआफ्नै पूर्वाधार बनाउँदा एकै किसिमका पूर्वाधार (तार, पोल आदि) मा दोहोरो खर्च हुनुका साथै तिनको व्यवस्थापनमा समस्या भइरहेको खड्काले बताए । यसको दीर्घकालीन समाधानका लागि पूर्वाधार कम्पनीमार्फत सेवा प्रदायकले पूर्वाधारहरूको साझा प्रयोग गर्नु उपयुक्त हुने उनको भनाइ छ । उक्त कम्पनीले दूरसञ्चार कम्पनीहरूलाई आवश्यक पर्ने पूर्वाधार निर्माण गरी भाडामा प्रयोग गर्न दिनेछ । यसले गर्दा सबैले आआफ्नै पूर्वाधार बनाइरहनुपर्दैन । तसर्थ दूरसञ्चार सेवासँग सम्बन्धित उपकरण आयातमा हुने ठूलो रकम पनि बचत हुने सेवा प्रदायकहरूको भनाइ छ । गत शनिबार दूरसञ्चार प्राधिकरणको रजत जयन्ती समारोहमा सञ्चारमन्त्री रेखा शर्माले पनि छुट्टै पूर्वाधार कम्पनीले दूरसञ्चारका पूर्वाधारको निर्माण तथा प्रयोगलाई व्यवस्थित गर्ने र वातावरण संरक्षणका लागि पनि सहयोग गर्ने हुनाले दूरसञ्चार पूर्वाधारको सहप्रयोगको नीति अघि बढाउन आवश्यक रहेको बताइन् । काठमाडौंका मुख्य सहर, बजार, पेटी, गल्लीलगायत सबैतिर अव्यस्थित रूपमा छरिएर र झुन्डिएर रहेका केबल तथा तार भूमिगत गर्न आवश्यक कानुनी मापदण्ड बनाइनेछ, उनले भनिन्, दूरसञ्चार पूर्वाधार निर्माणमा भइरहेको अनावश्यक दोहोरो लगानी न्यून गरी दूरसञ्चार सेवा सस्तो बनाउन, पूर्वाधार छिटो र छरितो रूपमा विस्तार गर्न र वातावरण संरक्षणका लागि दूरसञ्चारका पूर्वाधारको सहप्रयोगको नीति अघि बढाउन आवश्यक ठानेका छौं ।"
सोलु खोलाबाट व्यावसायिक उत्पादन सुरु,"(काठमाडौं)निजी क्षेत्रले निर्माण गरेको सबैभन्दा ठूलो नदी प्रवाही (आरओआर) जलविद्युत् परियोजना सोलु खोला दूधकोशीले व्यावसायिक उत्पादन थालेको छ । १५ दिन परीक्षण उत्पादनपछि ८६ मेगावाटको आयोजनाले व्यावसायिक उत्पादन थालेको हो । मंगलबार एक कार्यक्रमबीच प्रधानमन्त्री पुष्पकमल दाहालले आयोजना उद्घाटन गरे । साहस ऊर्जा कम्पनी लिमिटेड प्रवर्द्धक रहेको आयोजना माघ २७ देखि राष्ट्रिय लाइनमा जोडिएको थियो । आयोजनाले यही फागुन १७ देखि व्यावसायिक उत्पादन सुरु गरेको हो । सोलु दूधकोशी आयोजना स्वदेशी पुँजीमा बनेको निजी क्षेत्रको सबैभन्दा ठूलो तथा नेपालको तेस्रो ठूलो आयोजना हो ।पाँच सय मेगावाटसम्मका जलाशययुक्त आयोजना स्वदेशी लगानीमै निर्माण गर्न सक्छौं भन्ने अनुभव आफूले प्राप्त गरेको साहस ऊर्जाका अध्यक्ष हिम पाठकले बताए । विनाशकारी भूकम्प, नाकाबन्दी, कोरोना महामारीलगायतका कारणले अपेक्षित समयमा पूरा हुन नसकेको भए पनि ठूला आयोजना निर्माण गर्न सकिन्छ भन्ने प्रमाणित भएको छ, उनले भने । परियोजना सुरु गर्दा जलविद्युत् आयोजनाहरूमा लगानीको वातावरणसमेत नभएको र निकै चुनौतीका बाबजुत आयोजना निर्माण सकिएको उनको भनाइ छ । जलविद्युत् क्षेत्रको विकासका माध्यमबाट मात्रै समृद्धि प्राप्त हुने हुँदा निजी क्षेत्रलाई विद्युत् खरिद बिक्रीको इजाजतपत्र प्रदान गरिदिन उनले प्रधानमन्त्रीसमक्ष आग्रह गरे । सोलु दूधकोशी आयोजनाले राष्ट्रिय विद्युत् प्रणालीमा ३५८ प्रतिशत योगदान पुर्याउने साहस ऊर्जाका प्रबन्ध निर्देशक सुशील थापाले जनाए । यसले यस वर्ष मुलुकको कुल गार्हस्थ्य उत्पादनमा ०३ प्रतिशत योगदान पुर्याउने र आगामी वर्ष ०१० प्रतिशत योगदान गर्ने कम्पनीको प्रक्षेपण रहेको उनको भनाइ छ । प्रकृतिले दिएको अथाह जलशक्तिको उपयोग गरेर आर्थिक समृद्धिको मार्ग प्रशस्त हुने स्वतन्त्र ऊर्जा उत्पादकको संस्था नेपाल (इप्पान) का अध्यक्ष कृष्णप्रसाद आचार्यले बताए । अब जलविद्युत् उत्पादन बढाउनेभन्दा पनि खपत तथा बिक्री बजार खोज्नुपर्ने अवस्था आइसकेको उनको भनाइ छ । ऊर्जा क्षेत्रको विकासमा निजी क्षेत्रको प्रवेशपछि नै मुलुकको ऊर्जा क्षेत्रमा गुणात्मक परिवर्तन भएको भए पनि आयोजना निर्माणपूर्व सात मन्त्रालय र २२ विभाग पुग्नुपर्ने जस्ता समस्या रहेकाले त्यसको उचित सम्बोधन गर्न आचार्यले सरकारको ध्यानाकर्षण गराए । ०७१ असोज ६ मा विद्युत् विकास विभागबाट इजाजत पाएको सोलु खोला दूधकोशी जलविद्युत् परियोजनाले नेपाल विद्युत् प्राधिकरणसँग ०७१ फागुन १३ मा विद्युत् खरिद बिक्री सम्झौता (पीपीए) गरेको थियो ।०७४ माघमा कम्पनीले सिभिल क्षेत्रको निर्माणको जिम्मा इटालियन कम्पनी सीएमसी दी रिभेन्नालाई दिएको थियो । तर सम्झौताअनुसार काम नगरेको भन्दै उक्त कम्पनीसँग ठेक्का तोडेर फेरि नयाँ ठेक्का आह्वान गरिएको थियो । त्यसपछि सीई कन्स्ट्रक्सनले ठेक्का लिएर सिभिलतर्फको काम समयमै सम्पन्न गरी आयोजनाले पूर्णता पाएको कम्पनीले जनाएको छ । सोलु दूधकण्ड नगरपालिका११ स्थित सोलु खोलाको पानी ४ हजार ६ सय ७० मिटर लामो भूमिगत सुरुङमार्ग र १९ सय ५२ मिटर लम्बाइको पाइपलाइनमार्फत थुलुङ दूधकोशी गाउँपालिका३ मैकुबेंसीमा खसाई ८६ मेगावाट विद्युत् उत्पादन गरिएको हो । सोलु दूधकोशी जलविद्युत् आयोजना लाम्माने सबस्टेसनमा रहेको १३२ केभीए सोलु करिडोरमा जोडिएको छ ।"
भारत र बंगलादेशमा बिजुली बेच्ने वातावरण तयार,"प्रधानमन्त्री पुष्पकमल दाहालले बंगलादेशमा समेत बिजुली बिक्रीको वातावरण तयार भएको बताएका छन् । सोलु खोला दूधकोशी जलविद्युत् आयोजनाको उद्घाटन कार्यक्रममा मंगलबार उनले भारतमा थप र बंगलादेशमा समेत विद्युत् बिक्रीको वातावरण तयार भएको दाबी गरे । देशभित्र उत्पादित बिजुली क्रमशः भारतीय र बंगलादेशको बजारमा पुग्ने उनको विश्वास छ । हालै मात्र नेपाल र भारतका ऊर्जा सचिवस्तरीय बैठकपछि नेपालको बिजुली निर्यातका लागि सहज वातावरण सिर्जना भएको दाहालको भनाइ छ । छिमेकी राष्ट्रहरूमा विद्युत् बिक्री गर्दै मुलुकको व्यापार घाटा घटाउन लाग्नुपर्नेमा उनले जोड दिए । आर्थिक विकास र व्यापार घाटा घटाउन उपयुक्त माध्यमका रूपमा रहेको ऊर्जा क्षेत्रको विकास र विस्तारका लागि सरकार निजी क्षेत्रसँग मिलेर काम गर्न तयार रहेको पनि दाहालले बताए । निजी क्षेत्रले विद्युत् उत्पादनमा भोगेको समस्याबारे चर्चा गर्दै दाहालले आफू त्यसका लागि सहजीकरण गर्ने किसिमको नीति निर्माणमा लागेको जनाए । तपाईंहरू समस्या लिएर आउनुस्, कहाँ कस्तो समस्या छ, त्यसलाई समाधान गर्न म सहजीकरण गर्न तयार छु, उनले भने ।"
अर्थ संक्षेप,"बजारमा नयाँ स्काई भोड्का काठमाडौं (कास) जावलाखेल ग्रुप अफ इन्डस्ट्रिजले नयाँ स्काई भोड्का सार्वजनिक गरेको छ । सन् १९९२ मा अमेरिकाको सान फ्रान्सिस्कोमा उत्पादित स्काई भोड्का गुणस्तर र स्वादका लागि एक नयाँ स्ट्यान्डर्ड सेट गर्न फरक स्वादमा बजारमा ल्याइएको उद्योगको दाबी छ । ५ पटक डिस्टिल गरी तयार भएको स्काई भोड्कामा फलफूल र टोस्ट गरिएको अन्नको स्मुथ रिफ्रेसिङ टेस्ट छ, कम्पनीले जारी गरेको विज्ञप्तिमा भनिएको छ । स्काई भोड्का आकर्षक कोबाल्ट ब्लु प्रिमियम बोतलमा ७५० मिलि र १८० मिलि बजारमा उपलब्ध छ ।"
संक्रमणकालीन न्याय यथाशीघ्र टुंगोमा पुर्याऊ,"काठमाडौं (कास) राष्ट्रिय मानवअधिकार आयोगले संक्रमणकालीन न्यायलाई यथाशीघ्र टुंगोमा पुर्याउन सरकारको ध्यानाकर्षण गराएको छ । विस्तृत शान्ति सम्झौताले अन्तरिम संविधान लागू भएलगत्तै टुंगो लगाउने भनेको द्वन्द्वकालीन मानवअधिकार उल्लंघनका घटनाबारे १६ वर्ष बितिसक्दा पनि पीडितले न्याय नपाउनु चिन्ताको विषय भन्दै आयोगले मंगलबार विज्ञप्ति जारी गर्दै भनेको छ, यस विषयलाई छिटो टुंगोमा पुर्याउन आयोग नेपाल सरकार र सम्बद्ध सबै पक्षलाई आग्रह गर्दछ ।सर्वोच्च अदालतको आदेश र अन्तर्राष्ट्रिय मान्यताबमोजिम हुने गरी संक्रमणकालीन न्यायसम्बन्धी ऐन संशोधनका साथै यथाशीघ्र आयोगहरू गठन गर्नुपर्ने आयोगको सुझाव छ । यसो गर्दा आफूले विगतमा दिएका संक्रमणकालीन न्यायसम्बन्धी सुझावहरूको पनि मनन गर्न आयोगले भनेको छ । त्यस्तै, लामो समयसम्म न्याय नपाएपछि सर्वोच्चको ढोका ढकढक्याउन पुगेका पीडितहरूको हकमा अवाञ्छित प्रभाव पार्न खोज्ने गरी दलहरूले दिएको मन्तव्यप्रति पनि आयोगले ध्यानाकर्षण भएको जनाएको छ ।संक्रमणकालीन न्यायको छुट्टै विधि र प्रक्रिया भए तापनि मानवअधिकार उल्लंघनका घटनामा न्याय प्राप्तिका लागि न्यायिक निकायमा प्रवेश गर्न पाउने पीडितको हकलाई संकुचित गर्नु न्यायोचित हुँदैन, आयोगका प्रवक्ता टीकाराम पोखरेलद्वारा जारी विज्ञप्तिमा भनिएको छ ।"
सार्क महासचिवमा बंगलादेशका कूटनीतिज्ञ सरवार,काठमाडौं (कास) मलेसियास्थित बंगलादेशका उच्चायुक्त मोहम्मद गोलाम सरवार दक्षिण एसियाली क्षेत्रीय सहयोग संगठन (सार्क) को महासचिव हुने भएका छन् । बंगलादेशको विदेश मन्त्रालयले सिफारिस गरेका कूटनीतिज्ञ सरवारलाई प्रधानमन्त्री शेख हसिनाले स्वीकृति दिएपछि महासचिवमा नियुक्तिको औपचारिक घोषणा गरिने त्यहाँका सञ्चारमाध्यमले जनाएका छन् । सवार सार्क महासचिवका रूपमा काम गर्ने तेस्रो बंगलादेशी हुनेछन् । यसअघि बंगलादेशका अब्दुल अहसन र कामा रहिमले सार्क सचिवालयको नेतृत्व गरिसकेका छन् । सरवारसँग काठमाडौंस्थित बंगलादेशको दूतावासमा समेत काम गरिसकेको अनुभव छ । पाकिस्तानले सार्कमा छिमेकी अफगानिस्तानबिना पनि अघि बढ्न सहमति दिएपछि सार्क सचिवालयमा नयाँ महासचिव बंगलादेशबाट आउने टुंगो लागेको थियो । अध्यक्ष राष्ट्र नेपाल र सार्क सचिवालयको लगातारको प्रयासपछि सार्क सचिवालय नेतृत्वविहीन हुनबाट जोगिएको हो । सार्कका महासचिव इसला विराकोनको तीनवर्षे कार्यकाल फागुन १६ मा सकिएको थियो । उनीपछि सार्क सचिवालयमा महासचिव हुने पालो अंग्रेजी वर्णानुक्रमअनुसार सार्कको कान्छो सदस्य मुलुक अफगानिस्तानको थियो । अफगानिस्तान सन् २००७ मा सार्क सदस्य बनेको थियो । अफगानिस्तानमा सन् २०२१ अगस्टमा सत्तामा आएको तालिवान सरकारलाई विश्वका कुनै पनि मुलुकले मान्यता दिएका छैनन् ।
अञ्जन र अरुणा बने वर्ष खेलाडी,"(काठमाडौं)माल्दिभ्समा भएको साफ च्याम्पियनसिप २०२१ नेपाली फुटबलका लागि धेरै अर्थमा कोसेढुंगा सफलता रह्यो । भलै, नेपाल त्यसमा उपविजेता मात्र रह्यो, तर नेपालले त्यहाँ फाइनलसम्मको ऐतिहासिक यात्रा तय गरेको थियो । यसअघि नेपाल दक्षिण एसियाली फुटबलको सबैभन्दा ठूलो प्रतियोगिताको फाइनलसम्म कहिल्यै पुग्न सकेको थिएन । त्यही प्रतियोगिताका तीनपात्र मंगलबार आयोजित १९ औं एनएसजेएफ पल्सर स्पोर्ट्स अवार्ड ०७८ मा छाए । फाइनल प्रवेश गर्ने क्रममा बंगलादेशविरुद्धको ११ बराबरीमा गोल गरेका अञ्जन विष्ट भए वर्ष पुरुष खेलाडी । उनले पेनाल्टीबाट गरेको गोल सम्भवतः समग्र नेपाली फुटबलमै सर्वाधिक महत्त्वमध्ये एक रह्यो । त्यतिमात्र होइन, उनी ०७८ मा खुबै छाए । त्यसै पृष्ठभूमिमा जिते यो अवार्ड । स्वाभाविक रूपमा उनी खुसी रहे । तर, त्यही बेला उनले आफ्नो मनको पीडा पोख्न अवसर पनि गुमाएनन् । पछिल्लो समय एकपछि अर्को फुटबल खेलाडी विदेश पलायन भइरहेका छन् । अञ्जनको एउटैमात्र अनुरोध थियो, खेलाडीलाई खेलेर नै पुगोस्, विदेश जान नपरोस् । त्यही नेपाली टिमका एक सदस्य मनीष डाँगी भए युवा वर्ष खेलाडी । बलियो इराकविरुद्ध गोल गर्दै उनले आफ्नो खेल जीवनको सनसनीपूर्ण सुरुआत गरेका थिए । अनि त्यही टिमका मुख्य प्रशिक्षक कुवेती अब्दुल्लाह अल्मुताइरीले पनि आफ्नो विधामा अवार्ड जिते । पछि उनले भने, अब त म औपचारिक रूपमै नेपाली फुटबल इतिहासको एउटा भाग भएँ ।उनले थपे, अब कसैले मेरो नाम हटाउन सक्ने छैन, किनभने यो अवार्डले त्यस्तो गर्न दिने छैन । यो अवार्ड निकै विशेष रहनेछ, किनभने यो पत्रकारले दिने गर्छ । संयोगले पत्रकारसँग कहिले पनि मेरो राम्रो सम्बन्ध रहेन । उनले आफैं नेपाल रहेका बेला चर्केको विवादबारे भने, केही पनि कुरा व्यक्तिगत हुन्न । मैले सबथोक बिर्सिसकें । जीवन निकै छोटो हुन्छ, किन पुराना कुरा सम्झेर त्यसमै अल्झिरहने ? म नेपाली फुटबलप्रति कृतज्ञ छु । अझ उनले थपे, भविष्यबारे कसलाई के थाहा ? म फेरि पनि नेपाल फर्कन सक्छु । वर्ष ०७८ को एउटा प्रमुख उपलब्धि नेपाली महिला राष्ट्रिय भलिबल टिमको नाममा रहेको थियो । नेपालले बंगलादेशमा भएको एसियाली सेन्ट्रल जोन वुमेन्स भलिबल च्याम्पियसिपको उपाधि रक्षा गरेको थियो । त्यही टिमकी कप्तान अरुणा शाही बनिन् वर्षकी महिला खेलाडी । त्यही टिमकी एक अर्को प्रमुख सदस्य उषा भण्डारीले जितिन् पिपल्स च्वाइस अवार्ड । ईसेवाको भोटिङ, आयोजक मञ्चका सदस्यको मत, फेसबुक लाइक र प्रमुख प्रशिक्षकको मतका आधारमा उषा विजेता भएकी हुन् । उनले सर्वाधिक ३८ प्रतिशत मत प्राप्त गरेकी थिइन् । एथलेटिक्सका रघुराज वन्त लाइफटाइम एचिभमेन्ट अवार्डबाट सम्मानित भए । ओलम्पिकमा नेपालको प्रतिनिधित्व गरेका ७२ वर्षीय वन्तले राष्ट्रिय खेलकुद परिषद्, नेपाल ओलम्पिक कमिटी र नेपाल एथलेटिक्स संघको नेतृत्व मात्र सम्हालेनन्, लामै समय प्रशिक्षकको भूमिकामा रहे अनि खेलाडीलाई अध्ययनका लागि सधैं प्रेरित गरिरहे । आफ्नो सम्पूर्ण जीवन खेलकुदकै लागि समर्पित गरेका वन्तले सम्मानित भएपछि भने, केही भएन भनेर कोही पनि चुप लागेर बस्नुहुन्न । उनी अझै पनि नेपाली खेलकुदका लागि केही न केही गरिरहन चाहन्छन् । पारा तेक्वान्दोकी खेलाडी पलेशा गोबर्धन पारा एथलिट अवार्डबाट सम्मानित भइन् । पलेशाले जापानमा सम्पन्न पारा ओलम्पिकमा कांस्य पदक प्रतिस्पर्धासम्मको यात्रा तय गरेकी थिइन् । पलेशाले बहराइनमा सम्पन्न एसियन युथ पारा गेम्समा एक स्वर्ण जितेकी थिइन् । उनले भनिन्, जीवनमा असम्भव भन्ने केही हुन्न, प्रयास मात्र गरिरहनुपर्छ । स्पेसल अवार्डबाट ब्याडमिन्टनका दानबहादुर तामाङ र मायादेवी मोक्तान दम्पती सम्मानित भए । उनीहरूले आफ्ना तीनै सन्तानलाई ब्याडमिन्टनबाट राष्ट्रिय च्याम्पियन बनाउन सफल भएका थिए । ती भाग्यमानी छोराछोरी थिए सरादेवी, रत्नजित र नङसलदेवी तामाङ । अन्तर्राष्ट्रिय एसियन स्पोर्ट्स अवार्ड कतारका मोहम्मद हिजीलाई प्रदान गरिएको थियो ।"

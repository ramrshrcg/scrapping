शीर्षक,विवरण
झन् ठूलो बेथितिमा दर्जन विश्वविद्यालय,"विनोद भण्डारी (विराटनगर), रमेशकुमार पौडेल (चितवन), अनिश भट्टराई (गण्डकी), श्यामसुन्दर शशि (जनकपुर), घनश्याम गौतम (रूपन्देही), कृष्णप्रसाद गौतम (सुर्खेत), दुर्गालाल केसी (दाङ), ज्योति श्रेष्ठ (काभ्रे), भवानी भट्ट (कञ्चनपुर) र प्रतीक्षा काफ्ले (कास्की)"
बोआओ रद्द गरेर भारत भ्रमणको गृहकार्य,"कूटनीतिक स्रोतका अनुसार प्रधानमन्त्री दाहालको भारत भ्रमणलाई लिएर काठमाडौंस्थित भारतीय राजदूत नवीन श्रीवास्तवले पनि गृहकार्य गरिरहेका छन् । परराष्ट्र मन्त्रालयले पनि भ्रमणका दौरान दुई मुलुकबीच हुन सक्ने साझेदारी र छलफलका विषयमा तयारी गरिरहेको छ । दाहालको यस पटकको भारत भ्रमणमा महेन्द्रनगरको हवाई रुट लिमा६२६ लाई दुईतर्फी बनाउन सहमति गर्ने गरी गृहकार्य भइरहेको छ । हाल यस रुटबाट जहाज दिल्ली, मध्यपूर्व हुँदै इस्तानबुलसम्म निस्किन्छ । यही रुट भएर नेपाल पस्न पाइँदैन । भारतबाट नेपाल प्रवेश गर्न सबै जहाजले सिमरा पुग्नै पर्छ । त्यसैले अन्य रुटलाई दुईतर्फी बनाउन नेपालले पहिलेदेखि नै आग्रह गरिरहेको छ । हवाई रुटको समस्या समाधान गर्न ८ वर्षअघि नै दुई मुलुकका सरकार प्रमुखबीचमा सम्झौता भएको थियो । भारतीय प्रधानमन्त्री नरेन्द्र मोदीको नेपाल भ्रमणका क्रममा भएको सम्झौताको ३१ औं बुँदामा भनिएको थियो, नेपाली पक्षले जनकपुर, भैरहवा र नेपालगन्जमा तीन वटा थप हवाई प्रवेश बिन्दु र क्षेत्रीय विमानस्थलहरू पोखराभैरहवा र लखनउबीचको सिधा उडान सुविधाका लागि सीमापार सिधा रुटहरू खोल्न भारतलाई अनुरोध गरेको छ । यसले हवाई यात्रुको समय र लागत बचत गर्नेछ । दुवै प्रधानमन्त्रीले सम्बन्धित निकायलाई ६ महिनाभित्र बैठक गरी यो र हवाई सेवा सम्झौतासँग सम्बन्धित समस्या समाधान गर्न निर्देशन दिएका छन् । सम्झौता कार्यान्वयन हुन नसक्दा गौतम बुद्ध अन्तर्राष्ट्रिय विमानस्थलमा जहाज अवतरण गर्न नेपाल पस्ने जहाजले अतिरिक्त २२ मिनेट उड्नुपर्छ । तत्कालीन प्रधानमन्त्री शेरबहादुर देउवाले २०७८ चैत १८२० मा भएको भारत भ्रमण दौरान भएको द्विपक्षीय छलफलमा पनि प्रधानमन्त्री नरेन्द्र मोदीसँग हवाई रुटका बारेमा कुरा उठाएका थिए । त्यसलगत्तै जेठ २ मा बुद्ध जयन्तीको दिन भारतीय प्रधानमन्त्री मोदीले गरेको लुम्बिनी भ्रमणमा पनि देउवाले द्विपक्षीय छलफलमा हवाई रुटको विषय निकालेका थिए । त्यस बेला परराष्ट्र मन्त्रालयले जारी गरेको विज्ञप्तिमा भनिएको थियो, प्रधानमन्त्री देउवाले महेन्द्रनगर, नेपालगन्ज र जनकपुरबाट हवाई प्रवेश मार्गका लागि अनुरोध गरे । परराष्ट्र मन्त्रालयका एक अधिकारीका अनुसार भारतीय पक्षसँगको भेटवार्तामा नेपालले हवाई रुटका विषय सधैं उठाइरहेको छ । तर, यस विषयमा भारतीय पक्षले न त हुन्छ भनेको छ, न त हुन्न नै, ती अधिकारीले भने, यस पटक प्रधानमन्त्री दाहालको भारत भ्रमणका दौरान पनि यो विषय हाम्रो मुख्य एजेन्डामा पर्छ । भैरहवापारिबाट सिधै विमान अवतरण गर्ने नभए पनि महेन्द्रनगर हुँदै छिर्ने र त्यहाँबाट गौतम बुद्ध विमानस्थल आउने गरी सहमति हुन सक्छ ।दाहाल २०६५ मा पहिलो पटक प्रधानमन्त्री भएका बेला बेइजिङ ओलम्पिक समापन समारोहमा सहभागी हुन जाँदा पहिलो विदेश भ्रमण चीनबाट गरेको भन्दै भारतले असन्तुष्टि जनाएको थियो । त्यसपछि दाहालले आफ्नो पहिलो राजनीतिक भ्रमण भारतबाटै हुने अभिव्यक्ति दिएका थिए । तेस्रो पटक प्रधानमन्त्री भएलगत्तै दाहालले पुस १२ मा एक भारतीय टेलिभिजनलाई अन्तर्वार्ता दिँदै आफ्नो पहिलो विदेश भ्रमण भारतबाटै हुने बताएका थिए । प्रधानमन्त्री दाहालले भारतको औपचारिक भ्रमण भएलगत्तै चीनको औपचारिक मैत्रीपूर्ण भ्रमण गर्ने गृहकार्य भने भइरहेको स्रोतले जनाएको छ । सन् २००१ मा बोआओ फोरमको पहिलो संस्करणमा तत्कालीन राजा वीरेन्द्रले चिनियाँ राष्ट्रपतिको निम्तो पाएका थिए । सन् २०१५ मा तत्कालीन राष्ट्रपति रामवरण यादव सहभागी भए भने सन् २०१६ मा तत्कालीन प्रधानमन्त्री केपी शर्मा ओली गएका थिए । सन् २०१७ मा दोस्रो पटक प्रधानमन्त्री हुँदा दाहालले सहभागी जनाएका थिए । तर, सन् २०१८ को बोआओ फोरमको निम्तो पाए पनि उत्तरदक्षिणको निम्तो एकैसाथ जुधेपछि तत्कालीन प्रधानमन्त्री ओली भारत भ्रमणमा गएका थिए । त्यसपछि बोआओ फोरममा चीनबाट माथिल्लो स्तरमा यस पटक निम्तो आएको थियो । तर, प्रधानमन्त्री दाहालले सहभागिता नजनाउने भएका छन् । सन् २०२१ मा भएको फोरममा नेपाल उच्च तहमा निम्तो नआएपछि चीनका लागि नेपालका तत्कालीन राजदूत महेन्द्रबहादुर पाण्डेले बेइजिङबाटै कार्यक्रममा सहभागिता जनाउन गएका थिए । नेपालले सन् २०१९ मा निम्तो पाएको थिएन भने सन् २०२० मा कोभिड१९ को कारण उक्त फोरम स्थगित भएको थियो । चीनले हरेक वर्ष हरेक मुलुकलाई उच्च तहमा सहभागिताका लागि नबोलाएको परराष्ट्रका एक अधिकारीले बताए । चीनले बोआओ फोरम फर एसियाको सन् २००१ मा स्थापना गरेको हो । चीनले सन् १९९८ को आर्थिक संकटपछि एसियाली मुलुकहरूबीचमा एकीकृत आर्थिक शैली अपनाउने भन्दै उक्त फोरमलाई अघि सारेको हो । पहिलो फोरममा नेपालसहित विभिन्न २६ मुलुकका नेताहरूले सहभागिता जनाएका थिए ।"
एसईई तयारीमा आमाहरू,"सामाजिक काम परिरहने र पाहुना आएका दिन त निकै समस्या हुने उनले बताइन् । तै हिम्मत हारेकी छैन । उज्यालो वैकल्पिक विद्यालयमा ५ कक्षामा भर्ना भई पढ्न थालेकी हुँ । ९ कक्षा पढ्दै गर्दा बिरामी भएँ, २ वर्ष पढाइ छुट्यो, उनी ढुक्क छिन्, बिरामबाट उठेर फेरि पढ्न आएकी छु, एसईई त पास गर्छुगर्छु । बेनीदेखि पश्चिम बेनीदरबाङ सडकमुनि सरकारी भवनको भुइँ तलामा छ, उज्यालो वैकल्पिक विद्यालयको कार्यालय । राउन्ड टेबल राखिएकाले कुनै सरकारी कार्यालय वा होटल, रेस्टुरेन्टको सोधपुछ कक्ष जस्तो देखिन्छ । बेनी सामुदायिक माध्यमिक विद्यालयअन्तर्गत स्थापित उज्यालो वैकल्पिक विद्यालय सञ्चालन गर्न अर्को ठाउँ नपाएकाले साबिक महिला विकास कार्यालय र हाल गण्डकी प्रदेश सामाजिक विकास कार्यालय रहेको भवनको भुइँ तलाको ६ कोठामा विद्यालय सञ्चालन गरिएको हो । विद्यालय पुगेर औपचारिक शिक्षा नपाएका वा बीचैमा कक्षा छोड्न बाध्य गृहिणीलाई शिक्षाको मूलधारमा ल्याउन ०७३ देखि समुदायको सक्रियतामा विद्यालय खुलेको हो । चैत १७ देखि हुने एसईईमा यसपालि दोस्रो ब्याचका ९ जना आमा सहभागी हुँदै छन् । विद्यालय बिहान ११ देखि दिउँसो ३ बजेसम्म सञ्चालन हुन्छ । एसईईको तयारीस्वरूप तीन महिनायता बिहान ९११ र दिउँसो ३४ बजेसम्म अंग्रेजी, गणित र विज्ञान विषयको ट्युसन चल्छ । फुर्सदको समय निकालेर विद्यालय आउने भएकाले हामीले सकेजति मिहिनेत गरेर पढाएका छौं । राम्रै परीक्षाफल आउने विश्वास छ, शिक्षक गंगादेवी शर्माले भनिन्, बिस्तारै सामुदायिक सक्रियता घट्न थालेसँगै स्रोतको समस्या हुन थालेको छ । नगरपालिकाले दिएको केही अनुदान र गृिहणी विद्यार्थीबाट संकलित चन्दा रकमले मात्र चल्न गाह्रो हुँदै छ । आमाहरूले जसरी पनि एसईईमा सामेल हुने दृढता देखाएपछि विद्यालयले अतिरिक्त कक्षा (ट्युसन) को व्यवस्था गरेको हो । तर शुल्क भने महँगो छ, प्रतिविषय एक हजार पाँच सय । तीन विषयको मासिक चार हजार पाँच सय लाग्छ । तीन महिनाको १३ हजार पाँच सय त ट्युसन शुल्क मात्र तिर्नुपर्छ । उमेरमा पढ्न पाइएन । अहिले पढ्ने धोकोले वैकल्पिक विद्यालय भर्ना भएको हो, ३ कक्षाबाट पढाइ सुरु गरेकी धनकुमारीले भनिन्, आफूले मात्र रहर गरेर नहुने रहेछ, परिवारले साथ दिँदा सजिलो हुन्थ्यो । सकेसम्म नछुटाई स्कुल आउने गरेकी छु । बिहानबेलुका चुलोचौका सम्हालेर फुर्सदको समयमा परीक्षा तयारी गर्दा धपेडी परेको उनले बताइन् । गणित, अंग्रेजी र विज्ञानको ट्युसन पढे पनि बुझ्न निकै गाह्रो भएको र शुल्क पनि महँगो भएको उनको भनाइ छ । वैकल्पिक विद्यालयमा चौथो तह उत्तीर्ण गरे कक्षा ८ र पाँचौं तह उत्तीर्ण गरे कक्षा १० सम्मको औपचारिक शिक्षा प्राप्त गर्न सकिन्छ । अनुभव र ज्ञानका आधारमा छोटो समयमा पढ्न सक्ने गरी तयार पारिएको फरक शैलीको पाठ्यक्रम अध्ययनअध्यापन गराउने गरिएको छ । तर, कक्षा ८, ९ र १० का लागि अनौपचारिकतर्फको पाठ्यक्रम नपाएपछि औपचारिक विद्यालयकै पाठ्यक्रम पढाउने गरिएको छ । बेनी नगरपालिकाले केही रकम अनुदान दिन्छ, बाँकी दाताको चन्दाबाट चलेको छ, विद्यालय व्यवस्थापन समितिका अध्यक्ष राजेश शाक्यले भने, ठूलो रकम सोही विद्यालयमा अध्ययनरत विद्यार्थीका छोराछोरीले विदेशबाट पठाएको चन्दा हो । आमाहरूले पढ्ने धोको राख्नु भएपछि थप व्ययभार वहन गरी पढाएका छौं ।"
नेपाली झ्यालबाट ओस्कार दृश्य,"(काठमाडौं) यो वर्ष नेपालको अन्तर्राष्ट्रिय फिचर फिल्म छनोट समितिले ऐना झ्यालको पुतली लाई ९५ औं ओस्कारका लागि सिफारिस गर्यो । हरेक वर्ष समितिले यसरी फिल्म सिफारिस गरिरहन्छ । यो पटक अन्तर्राष्ट्रिय फिचर फिल्म विधामा निर्देशक सुजित बिडारीको फिल्म सिफारिसमा परेको थियो ।तर, के यो फिल्म ओस्कार दौडमा सहभागी भयो त ? जवाफ हालै घोषित विजेताहरूको सूचीमै भेटिन्छ । यो विधामा जर्मनीको अल क्वाइट अन द वेस्टर्न फ्रन्ट ले बाजी मारिसक्यो । २०औं ढाका अन्तर्राष्ट्रिय फिल्म फेस्टिभलको एसियन विधातर्फ उत्कृष्ट निर्देशकको अवार्ड जितेको नेपाली फिल्म ओस्कारको मनोनयनमा परेन । अवार्ड जित्नु त परको कुरा, सूचीमै अटाएन । नेपाली फिल्म ओस्कार मनोनयन प्रक्रियामै चुक्छन् कि त्यहाँसम्मको यात्रा गर्नमै हिम्मत हार्छन् ? भारतलाई यो वर्ष ओस्कारले दिएको खुसीबीच नेपालीबीच प्रश्न स्वाभाविक हो ।नेपालीले अझै २२ वर्षअघिको एरिक भ्याली निर्देशित क्याराभानको ओस्कार मनोनयनमै चित्त बुझाइरहेका छन् । फ्रान्सेली निर्देशकले बनाएको क्याराभानलाई नेपाली फिल्म नमान्ने पनि जमात छ । हालसम्म नेपालबाट १२ फिल्म ओस्कारका लागि सिफारिस भए । तर, ती फिल्मले नाटूनाटूले भारतमा ल्याएको जस्तो तरंग नेपालमा ल्याउन सकेनन् । बर्सेनि सिफारिस गरिने नेपाली फिल्महरू कहाँ पुगेर अड्किन्छन् त ?यो वर्ष ऐना झ्यालको पुतली टिमले पनि ओस्कार लबिइङका लागि प्रयास गरेको थियो । धेरै फिल्मकर्मी सुरुमै प्रचारक खोज्छन् । खासमा त्यहीं पुगेर आफ्नो प्रचार गर्न नसक्नेहरू कहाँ पुगिरहेका हुन्छन् । प्रचारकले सुरुमै सोध्छन्, प्रचारका लागि बजेट कति छ ? ऐना झ्यालको पुतलीका निर्माता रामकृष्ण पोखरेल फिल्म प्रचारमा पैसा नपुग्दा मनोनयन प्रक्रियामा जान नसकेको बताउँछन् ।ओस्कारमा त आफ्नो फिल्मको प्रचार जसले धेरै गर्न सक्छ, धेरैभन्दा धेरै दर्शकलाई जसले फिल्म देखाउन सक्छ । उनीहरूको फिल्मले नै जित्ने हो । हेर्ने व्यक्तिलाई राम्रोनराम्रो लागे पनि कम्तीमा फिल्मको विषयमा चर्चा गरिदिने व्यक्तिबीच तपाईंको फिल्मलाई पुर्याउनुपर्यो, पोखरेलले भने, हामीले त्यो कोसिस गर्दा बजेटमै गएर कुरा अड्कियो । हामीसँग खासै पैसा थिएन । फिल्म बनाइसकेपछि विदेशमा गएर नेपालीले खल्तीबाट पैसा हालेर प्रचार गर्ने वातावरण हुँदैन । धेरै मिटिङ गरियो । २४ ठाउँमा फिल्म देखाउने कोसिस पनि गरियो । बिनापैसा त्यहाँ केही पनि हुँदैन । हामीले कोसिस त गर्यौं । तर, हाम्रो कोसिसभन्दा बाहिरको कुरा रहेछ भनेर थाहा पाएपछि प्रक्रियामा अगाडि बढेनौं ।नेपालमा फिल्म निर्माणदेखि प्रदर्शनसम्म आइपुग्दा बजेट सक्किइसकेको हुन्छ । भारतमा राज्यस्तरबाटै ओस्कार जाने फिल्मका लागि रकम प्रोमोसनल फन्ड भनेर छुट्याइएको हुन्छ । भिलेज रकस्टार्सले प्रचार रकमकै अभावमा ९१औं ओस्कारमा राम्रो उपस्थिति जनाउन नसकेको खबर बाहिरिँदा सन् २०१६ मै भारतको सञ्चार मन्त्रालयले ओस्कारमा जाने फिल्मलाई ५० लाखदेखि १ करोडसम्म सहयोग गर्ने घोषणा गरेको थियो ।नेपाली फिल्मको अधिकतम बजेट नै २३ करोड हुन्छ । त्यस्तोमा लाखौं खर्चेर ओस्कारका लागि थप प्रचारको ल्याकत फिल्मकर्मीमा हुँदैन । राज्यस्तरबाट त्यस किसिमको आर्थिक सहयोग नहुँदा पनि आफूहरूले फिल्मलाई ओस्कारमा पुर्याउन नसकिएको पोखरेल सुनाउँछन् । हामीलाई त राज्यले एक रुपैयाँ पनि दिँदैन । त्यसैले विश्वका फिल्महरूसँग प्रतिस्पर्धा गर्ने आँट हामीलाई भएन । शरीरमा शक्ति नै नभएपछि के हुन्छ ? ऐना झ्यालको पुतलीलाई केही कदम चाल्ने आँट नै भएन, उनले भने, ओस्कारमा जाने फिल्मका लागि खासमा देशले नै खर्च जुटाउनुपर्ने हो । खेलकुदमा जति लगानी राज्यले गरेको छ, फिल्ममा त्यत्ति पनि छैन । अबको १०१५ वर्षभित्र ओस्कारको कुनै मनोनयनमा पर्न अथवा कुनै विधामा जित हासिल गर्ने लक्ष्य राख्छौं भने राज्यले अहिलेदेखि नै खर्च गर्न सुरु गर्नुपर्छ ।हरेक वर्ष नेपालको ओस्कार समितिले फिल्म छनोट गरिसकेपछि प्रचारका लागि खर्च पनि दिनुपर्ने उनी बताउँछन् । ओस्कार जित्नु भनेको त निर्देशक र निर्माताको मात्र उपलब्धि हुँदैन नि त्यो त त्यही देशको पनि जित हुन्छ । अन्तर्राष्ट्रिय फिचर फिल्मको विधाको मनोनयनमा पर्दा फिल्मको भन्दा देशको नाम आउँछ, पोखरेलले भने । हुन त २०७८ मा चलचित्र विकास बोर्डले चलचित्रको अन्तर्राष्ट्रिय प्रवर्द्धन गर्नेसम्बन्धी कार्यविधिमा ओस्कार मनोनयनमा पर्ने फिल्मलाई २ लाख र जित्नेलाई ८ लाख दिने घोषणा गरेको थियो । तर, प्रक्रियामा अगाडि बढ्न साथ नदिने जितिसकेपछि रकम दिनु अर्थहीन भएको भन्दै फिल्मकर्मीले आलोचना गरे ।एकेडेमी अफ मोसन पिक्चर आर्ट्स एन्ड साइन्सकी सदस्य गुनित मोंगाले एक सञ्चारमाध्यमलाई ओस्कार प्रचारका लागि ३ देखि ५ करोड रकम आवश्यक पर्ने बताएकी थिइन् । तपाईंलाई पीआर चाहिन्छ, विज्ञापन र फिल्म प्रदर्शनका लागि आर्थिक सहयोग चाहियो । त्यससँगै लसएन्जल्समा बस्न खर्च चाहियो । अमेरिकामा फिल्मको बजार बढाउनुपर्यो । यो रातारात हुने कुरा पनि होइन, उनले भनेकी थिइन् ।यो वर्ष ओस्कारमा ओरिजिनल सङ को अवार्ड जितेको आरआरआरले लबिइङमा मात्रै ८० करोडभन्दा बढी रकम खर्चेको खबर सञ्चारमाध्यमहरूमा भेटिन्छ । जब कि फिल्म फेडरेसन अफ इन्डियाले भारतबाट ओस्कारका लागि आरआरआरको सट्टा गुजराती फिल्म छेल्लो शोलाई आधिकारिक रूपमा छनोट गरेको थियो । लगानको समयमा पनि आमिर खानले ओस्कार अभियान (भोटर भेट्ने, पेड सर्भिस) मा करोडौं खर्चेको चर्चा अझै पढ्न पाइन्छ । हुन त ओस्कार नै फिल्मकर्मीका लागि अन्तिम उद्देश्य होइन । विश्वमा कान्स, बर्लिन, भेनिसलगायत थुप्रै प्रख्यात अवार्डहरू छन् ।तर, अवार्डमा पुग्नु फिल्म प्रवर्द्धन र अन्तर्राष्ट्रिय बजारसम्मको पहुँचका हिसाबले फाइदाजनक पनि छ । नेपाल सरकारले ओस्कार पुग्ने फिल्मलाई आर्थिक सहयोग गर्नुपर्ने निर्देशक छिरिङ रितारको भनाइ छ । ओस्कार जाने फिल्मलाई कति देशले सहयोग गरिरहेका हुन्छन् । उनीहरूले लसएन्जल्समा फिल्मको प्रचार गर्ने एजेन्ट नै खटाएका हुन्छन् । तर, प्रमुख त फिल्म नै राम्रो बन्नुपर्यो । फिल्म नराम्रो बन्दा त त्यहाँ पुग्दैन तर राम्रो फिल्म त्यहाँसम्म पुर्याउन लबिइङले भूमिका खेल्दो रहेछ, छिरिङले भने, सरकारले आर्थिक सहयोग गर्नुपर्छ । सरकारले यसलाई खर्चका रूपमा भन्दा पनि लामो समयका लागि गरिएको लगानीका रूपमा हेर्नुपर्छ । ओस्कारमा फिल्म पुग्दा नेपालको पर्यटन र सौम्य शक्ति बढ्ने भयो । विदेशीहरू छायांकनका लागि आउन थाले थुप्रैले रोजगार पाउँछन् ।सन् २००० मा छिरिङ निर्देशित मुकुन्डो पनि ओस्कार मनोनयनको दोस्रो चरण (प्रिनोमिनेसनको शीर्ष २०) मा पुगेको थियो । त्यतिबेला उक्त विधामा आङ लीको क्राउचिङ टाइगर, हिडन ड्र्यागन ले जित हासिल गर्यो । मुकुन्डोपछि मुनामदन, बसाइ, सुनगाभा, झोला, टलकजंग भर्सेस टुल्के, कालोपोथी, सेतो सूर्य, पञ्चायत, बुलबुल, ऐना झ्यालको पुतली फिल्महरू नेपालबाट ओस्कारमा सिफारिसमा पर्यो । पोखरेलले द साइलेन्ट अफ इकोलाई पनि लघु फिल्मतर्फको विधामा मनोनयनमा पुर्याउने प्रयास गरेका थिए । धेरै दर्शकले हेरुन् भनेर फिल्मलाई उनले युट्युबमा समेत राखे । तर, फिल्म मनोनयन प्रक्रियामै अगाडि बढ्न सकेन ।यो वर्ष कान्समा स्पेसल मेन्सन जितेको अविनाशविक्रम शाह निर्देशित लघु फिल्म लोरीले पनि ओस्कार यात्रा गरेको थियो । क्वालिफाइङ अवार्डमा जितेको, अमेरिकामा पनि प्रदर्शन भएको फिल्मले लघु विधातर्फ नाम पठाउन पायो । सुरुमा तपाईंको फिल्म राम्रो हुनुपर्यो । त्यसपछि लबिइङ पनि खर्च गर्नुपर्छ, लोरीका निर्माता अनुप पौडेलले भने, हाम्रो फिल्म १५ वटाको मनोनयनको दोस्रो चरणबाटै बाहिरियो । करिब ३० हजार डलर हामीले खर्चेका थियौं । तर, फिल्म सूचीमा पर्न सकेन ।लघु फिल्महरूले प्रख्यात फिल्म फेस्टिभलमा पहुँच बढाए पनि ओस्कारसम्मको यात्रा गर्न खर्चकै अभाव भएको अनुप बताउँछन् । सरकारले फिल्मलाई सहयोग गर्नुपर्छ । चलचित्र विकास बोर्डले एकेडेमी सदस्यलाई सम्पर्क गर्न सक्ने हैसियत बनाउनुपर्यो । एनआरएनएहरूले पनि त्यहाँ भूमिका खेल्न सक्छन्, उनले भने, लघु फिल्म ओस्कार पुग्न खासमा नेपालले ती फिल्मलाई पनि चिन्न सक्नुपर्यो । विडम्बना अझै चलचित्र विकास बोर्डले लघु फिल्मलाई चिन्न सकेको छैन । हामीले कान्स जितिसकेपछि पनि बोर्डबाट केही पाएनौं ।कार्तिकी गोन्जालेज निर्देशित भारतीय डकुमेन्ट्री द एलिफेन्ट ह्वीस्परर्सले ओस्कार जित्दा नेपाली डकुमेन्ट्री मेकरहरूलाई हौसला मिलेको छ । तर, ओस्कारमा पुग्न कन्टेन्ट राम्रो हुनुका साथै सबैको साथ सहयोग चाहिने निर्देशक छिरिङ बताउँछन् ।"
ओस्कार विजेताको काठमाडौं सम्झना,"काठमाडौं (कास) पहिलो पटक ओस्कार जित्ने एसियाली महिलाको इतिहास रचेपछि चौतर्फी चर्चाको केन्द्रमा छिन् अभिनेत्री मिसेल योह । ओस्कारसँगै पहिलो पटक जितेको गोल्डेन ग्लोब, स्क्रिन एक्टर्स गिल्ड अवार्ड ६० वर्षीया अभिनेत्री योहका लागि आफैंमा ऐतिहासिक क्षण बन्यो ।लामो समयको फिल्म करिअरमा एकैपटक पाएको यो उपलब्धिलाई योह नेपालसँग जोडेर हेर्छिन् । सन् २०१५ को त्यो भूकम्प, जसले दुनियाँलाई हेर्ने योहको नजर नै बदलिदियो । २०७२ को वैशाख १२ मा योह पति जिन टोडसँग नेपालमा थिइन् । सडक सुरक्षा अभियानको विशेष अतिथिका रूपमा उनी यहाँ थिइन् । त्यसै बेला विनाशकारी भूकम्प आयो । यसरी हल्लायो कि उनी उभिन सकिनन् ।त्यतिबेला अचानक पृथ्वी हल्लिएको अनुभव गरें । म बसेको घरको बाहिर विनाशकारी भूकम्पले उक्त देशलाई तहसनहस पारिसकेको थियो । म उभिएको जमिन यसरी हल्लियो कि मैले खुट्टा पनि उठाउन सकिनँ । यसरी म पहिले कहिल्यै आत्तिएको थिइनँ, द न्युयोर्क टाइम्समा योहले ८ वर्षअघिको उक्त भूकम्प अनुभवबारे लेखेकी छन्, बाँच्नका लागि ढोकासम्म पुग्न घुँडाको सहारामा हिँडें । बल्ल बाहिर निस्कियौं । धेरैबेर हामी बाहिरै बस्यौं । त्यो भवन फेरि बस्न लायक छछैन भन्ने नै निश्चित थिएन ।भूकम्पले कुनै क्षति नपुर्याए पनि यसको प्रभावबाट अछूत रहन नसकेको उनले स्विकारेकी छन् । भूकम्प योहका लागि पनि त्रासदीपूर्ण नै रह्यो । अझै त्यो क्षणलाई योहले बिर्सेकी छैनन् । त्यतिबेला योह बसेको होटल बस्ने अवस्थाको नभएपछि विमानस्थल फर्केकी थिइन् । त्यतिबेला विमान नचल्दासम्म सुरक्षित स्थानमा दुई दिन हामीलाई राखिएको थियो । फर्कने दिन सडकबाट मैले देखें भूकम्पले भत्किएको, बिग्रिएको अवस्था । त्यतिबेला फर्कनका लागि मसँग घर थियो तर त्यहाँ हजारौं परिवारको घर उजाडिएको थियो, उनले लेखेकी थिइन् । यस्तो विपत्तिहरूले पहिल्यैदेखि विपद्मा परेकाहरूलाई अझ संकटमा पारेको उनले भूकम्पका बेला राहत लिएर फर्कंदा अनुभव गरेकी थिइन् । जेठ पहिलो साता उनी भूकम्पपीडितलाई सहयोग गर्न नेपाल आएकी थिइन् । तीन साता बिताएकी उनी यूएनडीपीको सद्भावना दूतका रूपमा सन् २०१७ मा तेस्रो पटक नेपाल आएकी थिइन् ।गत महिना मात्रै जब टर्की र सिरियामा भूकम्प गयो, तब योहको दिमागमा नेपालकै भूकम्प घुमेको थियो । यस्तो किसिमको संकटले गरिब, महिला र बालिकाहरूलाई सोझै असर पार्ने योह बताउँछिन् । विपत्तिको समयमा सरसफाइ र स्वास्थ्य सुविधा अनि सुरक्षाका असर महिलालाई नै पर्ने गरेको उनको भनाइ छ । सद्भावना दूत हुँदा विद्यालयमा महिलाहरू किन पछि पुग्छन्, शुद्ध पानी, भ्याक्सिन, पहिचानपत्र र काउन्सेलिङमा पनि उनीहरू कसरी पछाडि पर्छन् भन्ने देखेको छु । महिलाहरू नै अन्तिममा ऋण र काम पाउनेहरू हुन्छन्, उनले लेखेकी छन् ।महिलाहरूलाई नेतृत्वदायी भूमिकामा नल्याउँदा संकटको समयमा उनीहरूलाई नै धेरै असर पुग्ने गरेको योहको धारणा छ । त्यसैले महिलालाई सूचना, रोजगारी, दक्ष जनशक्तिको तालिमदेखि ऋण अनि जीवन बिमाका व्यवस्थामा समान पहुँच गराउनुपर्ने उनको बुझाइ छ । त्यसैले उनी थप लेख्छिन्, म ६० को भएँ र बल्ल ओस्कार जितें । मलाई थाहा छ विपत्तिको फ्रन्टलाइनमा काम गर्ने महिला हिरोहरूसँग मेरो तुलना हुँदैन । ती महिलाहरू जो आफ्नो समुदायका लागि खट्दै छन्, बालबालिका स्याहारसुसारमा लागेका छन्, वृद्धवृद्धाको हेरचाह गर्दै छन् । उनीहरूले गरेको कामलाई थुप्रो मानिसबीच सुनाउन भन्नपुर्याउन मात्र सक्छु । आउनुस् अब निर्णय गरौं, नेतृत्वमा महिलालाई नछुटाऔं ।"
विपन्न व्यक्तिमा खोपको 'क्लिनिकल ट्रायल,"(काठमाडौं)सिन्धुलीकी विमला पहरी ललितपुरको बुङमती फर्सिडोलस्थित श्री नम्बर १ इँटाभट्टामा काम गर्छिन् । उनले १६ महिनामा चार पटक खोप लगाइसकेकी छन् । २०७८ कात्तिक ३ मा पहिलो डोज र फागुन १४ मा चौथो डोज लगाएकी उनलाई खोप किन दिइयो, कस्तो हो भन्नेबारे प्रस्ट जानकारी छैन । कहिले कोरोना खोप भन्छन् । सरकारले सिफारिस गरेको खोप पनि भन्छन् । कोहीले शरीरमा जाँच पनि भइरहेको छ भन्छन्, के हो थाहा छैन, उनले भनिन् ।विमलाकै गाउँका सोमबहादुर पहरीले पनि छोटो अन्तरालमा चार पटक खोप लगाइसकेका छन् । भट्टाका साहुले कोरोना खोप नलगाए हिँडडुल गर्दा र गाडी चढ्दा प्रहरीले समात्छ भनेकाले सुरुमा खोप लगाएको उनको भनाइ छ । लिन इँटाभट्टासम्मै गाडी आयो । खर्च पनि दिने भनेकाले खोप लगाउन टिचिङ हस्पिटल गएको थिएँ, उनले सुनाए । मजदुरी गर्ने सोमबहादुर र विमलाले १ कक्षासमेत पढेका छैनन् । उनीहरूले आफ्नो गाउँका अरूले पनि खोप लगाएको सुनाए । उनीहरूका अनुसार ७५ वर्षका दलबहादुर पहरीसम्मले खोप लगाएका हुन् । जोरपाटीको गलैंचा कारखानामा काम गर्ने मकवानपुरका ४५ वर्षीय कुलबहादुर पहरी केही साताअघि खोप लगाउन त्रिवि शिक्षण अस्पतालमा पुगेका बेला भेटिए । कोरोनाको जोखिम घटाउन खोप लगाउन आएको उनले सुनाए । तीन डोज लिइसकेका उनलाई खोपबारे अरू जानकारी थिएन । सोमबहादुर, कुलबहादुरलगायतले लगाएको खोप अमेरिकी कम्पनी सनोफी पाश्चरले उत्पादन गरेको भ्याट ०८ हो । यो खोपको क्लिनिकल ट्रायल (परीक्षण) भइरहेको छ । नेपालमा परीक्षणको जिम्मा चिकित्साशास्त्र अध्ययन संस्थानले पाएको छ । परीक्षण सम्पन्न नभएसम्म सहभागी जुटाउने जिम्मेवारी दिगो विकासका लागि साझेदारी नेपाल (पीएसडी) लिएको छ । पीएसडीले आफूमाथि भइरहेको परीक्षणबारे सोधखोज गर्न नसक्ने व्यक्तिसमुदायलाई लक्ष्य गरेर सहभागी जुटाएको देखिन्छ । नेपालमा भ्याट ०८ खोपको परीक्षण ७ सय ५२ जनामाथि भइरहेको छ । चिकित्साशास्त्र अध्ययन संस्थानका अनुसार एक पटकमा एक जना सहभागी जुटाएबापत पीएसडीले ३ हजार रुपैयाँ पाउँछ । पीएसडीले हरेक पटक सहभागीलाई २ हजार २ सय रुपैयाँ दिने गरेको छ, गत वर्ष २ हजार रुपैयाँ दिने गरेको थियो । संस्थानले गत वर्ष ५ करोड ८० लाख रुपैयाँ पाएको थियो । यो खोपको परीक्षणमा सहभागी सिन्धुली, मकवानपुर, काभ्रे, रौतहट, सर्लाही र पर्सालगायत जिल्लाका छन् ।अमेरिकी औषधि तथा खोप उत्पादक कम्पनी सनोफी पाश्चरले कोभिडको बुस्टर डोजका लागि नयाँ खोपको क्लिनिकल ट्रायल २०७८ कात्तिकमा नेपालमा सुरु गर्दा राजधानी काठमाडौंमा ४६ प्रतिशतले पनि खोप लगाएका थिएनन् । ट्रायलमा उपत्यकाबाट सहभागी गराइएको भनिए पनि सहरी क्षेत्रबाट सहभागी हुनेहरू एक जना पनि छैनन् । अधिकांश विपन्न परिवारका छन् । एक सय ५० जना त इँटाभट्टामा काम गर्ने मजदुर छन् । कोही भने गलैंचा कारखानाका मजुदर छन् । दलित समुदायका पनि उल्लेख्य छन् । पीएसडी नेपालका अध्यक्ष विष्णु भट्टले परीक्षण सुरु गर्दा सहरी क्षेत्रमा ८०८५ प्रतिशतले खोप लगाइसकेकाले अन्य क्षेत्रकालाई सहभागी गराइएको दाबी गरे । खोज्दै जानेक्रममा बुङमतीको इँटाभट्टामा मान्छे भेटियो, उनले भने, वातावरण प्रदूषणको अध्ययन पनि भट्टाकै व्यक्तिहरूमाथि गरेका थियौं । त्रिवि शिक्षण अस्पतालका उपनिर्देशक एंव भ्याक्सिनका प्रमुख अनुसन्धानकर्ता डा सन्तकुमार दासले पनि सहरी क्षेत्रका अधिकांशले कोरोनाविरुद्धको लगाइसकेकाले सहभागी नभएको दाबी गरे । अहिले जति पनि सहभागी छन् । उनीहरू सबैलाई राम्रोसँग बुझाएका छौं, उनले भने, पैसाको लोभमा आएका होइनन् ।विपन्न र अशिक्षित वर्गका मानिसलाई खोपको तत्कालीन तथा दीर्घकालीन प्रभावबारे पूर्ण जानकारी नदिई ज्याला, यातायात, खाजा र खाना खर्चका नाममा रकम दिएर खोप लगाउनु इथिकल नहुने विज्ञहरू बताउँछन् । उनीहरूका अनुसार कुनै पनि औषधिको परीक्षण गर्दा सकेसम्म स्वयंसेवकका रूपमा सहभागी गराउनुपर्छ । जनस्वास्थ्यविद् डा शरद वन्त आर्थिक प्रलोभन हुने किसिमले रकम वितरण गरेर कसैलाई पनि क्लिनिकल ट्रायल मा सहभागी गराउन नमिल्ने बताउँछन् । अनुसन्धानका साइड इफेक्टबाहेक अन्य रोग लागेर मृत्यु भएका घटना पनि छन् । अनुसन्धान प्रयोजनका लागि आएको गाडी दुर्घटनामा पर्यो भने कसले जिम्मा लिन्छ ? यसलाई बहसको विषय बनाउनु जरुरी छ, उनले भने ।औषधि व्यवस्था विभागका अधिकारीका अनुसार नयाँ खोपको क्लिनिकल ट्रायल तीन चरणमा हुन्छ । पहिलो चरणको ट्रायलमा मुख्यतया डोजको हिसाब, दोस्रोमा सामान्य असर र प्रभावकारिताबारेमा अध्ययन गरिन्छ । तेस्रोमा प्रभावसँगै साइड इफेक्ट, सुरक्षा र आफैंविरुद्ध प्रतिरक्षा गर्ने क्षमताको अध्ययन गरिन्छ । नयाँ खोप स्वीकृत गर्ने वा नगर्ने निर्णय तेस्रो चरणमा हुन्छ । सनोफी पाश्चरको यो खोप समय अभावका कारण दोस्रो र तेस्रो चरण गाभेर परीक्षण गरिँदै छ । यो खोपको परीक्षण धुलिखेल अस्पताल र नेपालगन्ज मेडिकल कलेजले पनि गरिरहेका छन् । संस्थानका अनुसार ट्रायलमा सहभागी ११ जना बिरामी परिसकेका छन् । बिरामी परे उपचार खर्च संस्थानले व्यहोरे पनि फलफूल जस्ता पोषिलो खानेकुराका लागि रकम नदिइएको उनीहरूको गुनासो छ । खोपका प्रमुख अनुसन्धानकर्ता डा दासका अनुसार क्लिनिकल ट्रायलमा सहभागी कतिपय खोपले नभई अन्य कारणले बिरामी परेको दाबी गरे । फूलफूल खाने जस्ता शीर्षकमा बजेट हुँदैन, उनले भने ।प्रत्येक सहभागीबाट परीक्षणका लागि ८ पटक रगतको नमुना लिइसकिएको छ । कतिपयको भने अझै ५ पटक परीक्षण गर्नुपर्ने छ । रगत जाँचलगायत स्वास्थ्य परीक्षणको रिपोर्ट नदिइएको सहभागीको गुनासो छ । सिन्धुली, हरिहरपुरगढीका ३० वर्षीय कमलबहादुर पहरीले आफूमाथि भइरहेको जाँचको रिपोर्ट पटकपटक मागेको तर नपाएको सुनाए । रिपोर्ट नदिएकै कारणले छाड्ने पनि छन्, उनले भने, मैले भने खोप कार्ड पाउने आशामा निरन्तरता दिइरहेको छु । कार्ड भएन भने वैदेशिक रोजगारमा जान मिल्दैन ।सहभागीले अहिलेसम्म सरकारी मान्यता प्राप्त खोप कार्ड पाएका छैनन् । प्रमुख अनुसन्धानकर्ता डा दासले सहभागीको नाम नभई कोडबाट उल्लेख हुने भएकाले खोपको रिपोर्ट सार्वजनिक गर्न नसकिने बताए । पछिल्लो समय सलाइन पानी (प्लेसाबो) परेर खोप लिनेको नाम थाहा हुने भएकाले व्यक्तिगत रिपोर्ट दिन सकिन्छ, उनले भने । शरीरमा रगतको अवस्था पत्ता लगाउन बेलाबेलामा हेमोग्लोबिन जाँच गरिरहेको र त्यसको रिपोर्ट दिने गरेको दाबी गरे । अघिल्ला ६ महिनामा कोभिड१९ संक्रमण नभएको र कुनै पनि खोप नलिएकालाई ट्रायलमा सहभागी गराइन्छ । उनीहरूलाई औषधि भएको रिकोभ वा औषधि नभएको प्लेसाबो मध्ये एक लगाउन दिइन्छ । मेडिकल नीतिअनुसार औषधि नभएको प्लेसाबो परेका सहभागीलाई औषधि भएको रिकोभ खोप दिन योग्यता प्रमाणित गर्नुपर्छ । यसको मतलब उक्त खोप लगाउनुपूर्व सरकारबाट स्वीकृति प्राप्त अन्य खोप लगाउने हो । उनीहरूलाई ट्रायलको खोप (रिकोभ) लगाउने भनेर सोध्नुपर्छ । चिकित्साशास्त्र अध्ययन संस्थानले विश्व स्वास्थ्य संगठन (डब्लूएचओ) बाट स्वीकृति पाइनसकेको खोप सहभागीलाई दिइरहेको छ ।क्लिनिकल ट्रायलमा सहभागीमध्ये २ सय २१ जनालाई सलाइन पानी अथवा औषधि नभएको प्लेसाबो परेको थियो । नेपाल हेल्थ रिसर्च काउन्सिल इथिकल रिभ्यु बोर्डका अध्यक्ष प्राडा रमेशकान्त अधिकारीले परीक्षण गरिएको खोप लगाउन योग्य देखिए खोपको सट्टा सलाइन पानी परेकाहरूलाई पनि पुनः त्यही दिन सकिने बताए । तर, लगाउन योग्य नभएको अवस्थामा सरकारबाट मान्यता प्राप्त खोप दिन सकिन्छ, उनले भने, कुन खोप लिने भन्ने अधिकार सहभागीलाई हुन्छ ।प्रमुख अनुसन्धानकर्ता डा दासले युरोपियन युनियनले बुस्टर डोजका रूपमा लगाउन सकिने भनेर स्वीकृत गरिसकेको र सलाइनपानी परेकाहरूलाई पनि भ्याक्सिन दिइएको तर्क गरे । सहभागी हुन नचाहनेले जुनसुकै बेला पनि छाड्न सक्छन्, उनले भने, डब्लूएचओबाट स्वीकृति लिने प्रक्रिया अगाडि बढिसकेको छ । उनले सहभागीमध्ये कोही तत्काल विदेश जानुपरे सरकारबाट मान्यता प्राप्त खोप लगाउन दिई ४५ दिनभित्र खोप कार्ड बनाइदिने पनि उनले बताए । डब्लूएचओले स्वीकृति दिएपछि चौथो चरणमा खोप बिक्रीका लागि पठाइनेछ । नेपाल हेल्थ रिसर्च काउन्सिलकी अनुसन्धान अधिकृत नमिता घिमिरले कहींकतैबाट उजुरी परे तत्काल छानबिन गर्ने बताइन् ।"
स्वास्थ्य सेवामा फड्को मार्दै जुम्ला,"(जुम्ला)शरीरमा सामान्य चोटपटक लाग्दा बिरामीलाई सुर्खेत, नेपालगन्ज र काठमाडौं रेफर गरिन्थ्यो । आउजाउमै धेरै खर्च हुने भएकाले कैयौं बिरामी उपचारमै जाँदैनथे । कर्णालीका जिल्ला अस्पतालहरूमा एचए र अहेब प्रमुख भएर बस्थे । उनीहरूको काम नै बिरामीको जाँच गर्ने र सिधै रेफर गर्ने हुन्थ्यो । तत्कालीन कर्णालीको जुम्लामा अञ्चल अस्पताल थियो, जहाँ कहिल्यै डाक्टर बस्दैनथे । जुम्ला सरुवा हुने डाक्टरहरू सजाय दिएर पठाएको भन्दै मन लगाएर कामै गर्दैनथे । स्वास्थ्य क्षेत्रमा कर्णालीको यो दृश्य अब भने बदलिएको छ । कर्णालीको जुम्ला स्वास्थ्य सेवाका हिसाबले निकै अब्बल मानिन्छ । यहींबाट डाक्टरहरू उत्पादन भइरहेका छन् । सधैं औषधि र स्वास्थ्यकर्मीको अभाव झेलिरहेको कर्णालीले अहिले विशेषज्ञ चिकित्सकबाट उपचार सेवा दिइरहेको छ । एक महिनाअघि रारा छायानाथ४ भामबाडाका ३३ वर्षीय काले सेजुवाल गमगढीबाट चामल लिएर घर फर्किंदै गर्दा बाटोमा लडे । कम्मरको हड्डी भाँच्चिएका उनलाई बोकेरै जिल्ला अस्पताल मुगु पुर्याइयो । जिल्ला अस्पतालमा ४ दिन उपचार गराउँदा पनि सुधार भएन । उनी झन् पीडामा परे । टाढा लैजानका लागि उनीसँग उपचार खर्च पनि थिएन । आफन्तसँग ऋण जोहो गरेर कर्णाली स्वास्थ्य विज्ञान प्रतिष्ठान शिक्षण अस्पताल जुम्लासम्म आइपुगे । जुम्लामा हड्डीसम्बन्धी रोगका राम्रा डाक्टर छन् भन्ने सुनेको थिएँ । थोरै खर्चमै जस्तोसुकै जटिल समस्याको पनि उपचार हुन्छ भन्ने सुनेकाले पुगेको हुँ, उनले भने, डाक्टरहरूले दिने उपचार सेवा, बिरामीलाई दिने माया, नियमित निगरानीदेखि अस्पतालको जवाफदेही लोभलाग्दो नै देखियो । सेजुवाललाई गाउँलेले उपचार सम्भव नहुने भन्दै घरमै राख्न सुझाएका थिए । न्यूनतम १२ देखि १४ लाखसम्म खर्च लाग्छ, कसरी उपचार सम्भव हुन्छ, गाउँलेले आफ्नै अगाडि भनेको कुरा सम्झेर उनी भक्कानिए, यो जीवनको पहिलो घटना थियो । मलाई आइडिया पनि थिएन । तर डाक्टरहरूको सेवा र हौसलाले मलाई बचायो । उनी अहिले डिस्चार्ज भइसकेका छन । उनकी पत्नी हासा सेजुवालले मरेको आशा फर्किएको बताइन् । भाँचिएको भाग राम्रोसित जोडिएला र घर फर्कौंला भन्ने आशा थिएन । तर अहिले हिँडडुल गरेको देख्दा निकै खुसी छु, उनले भनिन् । कालीकोटको महावै६ गणेशकोटकी ४ वर्षका आरएन शाहीको खेल्ने क्रममा लड्दा देब्रे हात भाँचियो । घटनाको भोलिपल्ट माघ १६ मा आमा सुलोचना शाहीले कर्णाली स्वास्थ्य विज्ञान प्रतिष्ठान पुर्याइन् । सुविधासम्पन्न अस्पताल नजिकै नहुनुले लडेकै बेला अस्पताल पुर्याउन सकिएन, उनले भनिन् । महावैदेखि सुर्खेत पुग्न जुम्ला पुग्नजतिकै समय लाग्छ । तर उनले जुम्ला अस्पताल नै रोजिन् । स्टाफनर्सको भरमा चलेको जुम्लाले अहिले हड्डी जोड्ने डाक्टर पाउन थालेकोमा खुसी लागेको छ, उनले खुसी पोखिन्, पन्ध्र दिनमै छोराले हात चलाउन सक्ने भइसकेको छ । गत शनिबार बिहान डोल्पा जगदुल्ला६ माझगाउँकी ६३ वर्षकी दुर्गादेवी शाही घरमै लडिन् । मेरुदण्ड नै भाँचिएकाले तत्काल अस्पताल पुर्याउन सम्भव देखिएन । गाउँलेले अस्पताल लैजान गाह्रो हुने भन्दै घरमै उपचार गराउन सल्लाह दिए तर छोरा धनसिंह बोहोराले मानेनन् । डोल्पादेखि २२ हजारमा जिप रिजर्भ गरेर कर्णाली स्वास्थ्य विज्ञान प्रतिष्ठानमा पुर्याए । अहिले दुर्गादेवीको अवस्था खतरामुक्त छ । अबको तीन महिनामा उनी पहिलेझैं सद्दे शरीर लिएर घर फर्किने डाक्टरहरू बताउँछन् । उपचार गर्न सकिए प्रतिष्ठानको अस्पतालमै बसौंला, नत्र रेफर गरेर अन्यत्र पुर्याउँला भन्ने सोच थियो, छोरा धनसिंहले भने, जस्तोतस्तो हड्डीको उपचार जुम्लामै हुँदो रहेछ । किन महँगो तिरेर सुर्खेत, नेपालगन्ज जानुपर्यो ? अहिले दैनिक ३० जना हाडजोर्नीका बिरामी भर्ना हुने गरेको अस्पतालको तथ्यांक छ । अधिकतर बिरामी हुम्ला, जुम्ला, कालीकोट, मुगु र डोल्पा जिल्लाकै रहेका छन् । हाडजोर्नी समस्या भएका झन्डै ७५ जनाले दैनिक ओपीडी सेवा लिने गरेको अस्पताल निर्देशक हाडजोर्नी विशेषज्ञ डा पुजन रोकायाले बताए । उनका अनुसार चिसोमा भन्दा गर्मीमा बढी हड्डीका समस्या भएका बिरामीहरू आइरहन्छन् । हाडजोर्नी तथा नसारोग विभाग प्रमुख तुफानसिंह कठायतका अनुसार एक सातामा १० जनाजतिले हाडजोर्नीको सेवा लिन्छन् । वर्षमा ५ सय २० जना हाडजोर्नीका बिरामी निको भएर घर फर्किने गरेको उनले बताए । पछिल्लो समय हाडजोर्नीका बिरामी फलोअपका लागि डाक्टरहरू नै जिल्लाजिल्ला पुग्ने गरेका छन् । हरेक महिनाको पहिलो र अन्तिम शुक्रबार कालीकोट र मुगु पुगेर बिरामीको रेखदेख र अवस्था अध्ययन गर्छन् । जसका कारण हाडजोर्नीका बिरामी जुम्ला अस्पताल नै पुग्न चाहन्छन् । अस्पताल निर्देशक डा रोकायाले अस्पतालको उपचारभन्दा पनि यातायातमा बढी खर्च हुने गरेकाले बिरामीले आर्थिक संकट बेहोर्नुपरिरहेको बताए । बिरामीको रोजाइ नै जुम्ला अस्पताल बनेको छ, तर उनीहरू आउजाउ गर्न निकै खर्च लाग्छ, उनले भने, उनीहरूको खर्च व्यवस्थापन गर्ने माध्यम सरकारले अपनाएको भए कसैले पनि हड्डीको समस्या बेहोर्नुपर्ने थिएन ।"
तेन्दुलकरको सयौं शतक,"सन् २०१९ मा आजकै दिन (मार्च १६) मा भारतीय क्रिकेटर सचिन तेन्दुलकर अन्तर्राष्ट्रिय खेलमा सयौं शतक हानेका थिए । उनी सयवटा शतक पूरा गर्ने पहिलो ताथ एकमात्र खेलाडी हुन् । उनले एकदिवसीयमा ५१ र टेस्टमा ४९ सेन्चुरी बनाएका हुन् । तेन्दुलकरले १६ वर्षको उमेरमा १९८९ मा भारतीय टिमबाट क्रिकेट खेल्न सुरु गरेका थिए । उनले ६ सय ६४ अन्तर्राष्ट्रिय खेलमा ३४ हजार ३ सय ५७ रन बनाएका छन् । जुन दोस्रो स्थानमा रहेका श्रीलंकाका क्रिकेटर कुमार सांगाकाराको भन्दा ६ हजार रन बढी हो । क्रिकेट दुनियाँका सर्वकालीन महान् ब्याट्सम्यानको परिचय बनाएका तेन्दुलकरले एकदिवसीय खेलमा १८ हजार ४ सय २६ र टेस्ट म्याचमा १५ हजार ९ सय २१ रन बनाएका छन् । भारतको महाराष्ट्रमा १९७३ मा जन्मिएका तेन्दुलकरले २०१३ को नोभेम्बरमा खेल जीवनबाट संन्यास लिएका हुन् । तेन्दुलकरले २०१० फेब्रुअरी २४ एकदिवसीय अन्तर्राष्ट्रिय क्रिकेटमा पहिलो पटक दोहोरो शतक बनाएका थिए । दक्षिण अफ्रिकाविरुद्धको खेलमा तेन्दुलकरले १४७ बल खेल्दै नटआउट २ सय रन बनाएका थिए । त्यसक्रममा उनले २५ चौका र ३ छक्का बनाएका थिए । त्यसयता भने दुई महिलासहित १० खेलाडीले एकदिवसीय खेलमा दोहोरो शतक बनाएका छन् । रोहित शर्मा (तीन पटक), मार्टिन गुप्टिल, अमेलिया केर, बेलिन्दा क्लार्क, वीरेन्द्र सहवाग, क्रिस गेल, फखर जमान, इशन किसन, शुबम गिलले दोहोरो शतक बनाइसकेका छन् । एकदिवसीय खेलमा हालसम्मकै ठूलो व्यक्तिगत स्कोर भने रोहित शर्माले बनाएका छन् ।"
३५ देशका ९५ फिल्म निफमा,"काठमाडौं (कास) नेपाल अन्तर्राष्ट्रिय चलचित्र महोत्सव (निफ) को छैटौं संस्करण आजबाट सुरु हुँदै छ । चैत ६ गतेसम्म चल्ने महोत्सवमा ५५ देशबाट आएका ५ सयभन्दा बढी फिल्मबाट ३५ देशका ९५ वटा प्रतियोगिताका लागि छनोट गरिएको छ । महोत्सवमा सहभागी सबै फिल्म क्यूएफएक्सद्वारा सञ्चालित काठमाडौंका सिभिल मल र छाया सेन्टर, पुलचोकको लबिङ मल र भक्तपुर राधेराधेस्थित भाटभटेनीमा रहेका सिनेमा हलमा देखाइनेछ । निफको ओपनिङ फिल्म का रूपमा भने कोरिन शर्माले निर्देशन गरेको चरी (अप्रतियोगी) देखाइने आयोजक नेपाल फिल्म एन्ड कल्चर एकडेमीले जनाएको छ । फिल्म हेर्नका लागि तोकिएका हलमा टिकट बुकिङ खुला भइसकेको र खल्ती एपमार्फत् टिकट बुकिङ गर्न सकिने आयोजक संस्थाका अध्यक्ष केपी पाठकले बताए । उनका अनुसार प्रतियोगितामा राष्ट्रिय तथा अन्तर्राष्ट्रिय लामा छोटा चलचित्र, डकुमेन्ट्री तथा एनिमेटेड फिल्म गरी ७ विधामा १४ वटा पुरस्कार वितरण गरिनेछ । महोत्सवमा चलचित्र क्षेत्र र सम्बन्धित विधाका विज्ञहरूको सहभागितामा विभिन्न सेसनको समेत आयोजना गरिएको छ । प्रधानमन्त्री पुष्पकमल दाहालले उद्घाटन गर्ने महोत्सवको समापन भने संस्कृति, पर्यटन तथा नागरिक उड्डयनमन्त्री सुदन किरातीले गर्ने आयोजक संस्थाका अध्यक्ष पाठकले बताए ।"
नेपाल चिनाउने फिल्मकर्मी,"(काठमाडौं) व्यावसायिक फिल्म क्षेत्रले निर्मातालाई कसरी व्याख्या गर्छ ? पैसा लगानी गर्ने लगानीकर्ताका रूपमा । कुनै बेला निर्माताको परिचयभित्र मुर्गा शब्द निकै चल्थ्यो । तर, के निर्माताको अर्थ पैसा लगानी गर्ने मात्र हुन्छ त ? अथवा मुर्गा बनेर पैसा डुबाइरहनु नै वास्तविक परिचय हो ? आज हामी त्यस्ता युवा निर्माताको चर्चा गर्दै छौं, जो खास अर्थमा नेपाली फिल्म क्षेत्रले बनाएको निर्माताको परिचयभित्र अटाउँदैनन् । उनीहरू फिल्मका निर्माता त हुन् तर लगानीकर्ता मात्रै होइनन् । लगानी खोज्ने जिम्मा उनीहरूकै काँधमा त हुन्छ, तर उनीहरूले खर्चने भनेको आफ्नो सिर्जनात्मक कला, समय र परिश्रम हो । पैसा हालेर निर्माता बन्नेहरू पनि छन् । तर, निर्माताले पैसा हाल्नैपर्छ भन्ने हुँदैन । हाम्रो फिल्म क्षेत्रमा सय फिल्म बन्दा ९५ निर्माता नयाँ आइरहेका हुन्छन् । तर, एउटा निर्मातामा आफूले कुन क्षेत्रमा लगानी गर्दै छु भन्ने ज्ञात हुनुपर्छ । फिल्म व्यवसायको विषयमा जानकारी हुनुपर्यो, निर्माता अनुप पौडेल भन्छन्, निर्माता त त्यस्तो भिजन भएको व्यक्ति हो, जसलाई आफ्ना दर्शक कहाँ छन् भनेर थाहा हुन्छ । मेरो फिल्मको विषयवस्तु के हो र यो कहाँसम्म पुग्न सक्छ भन्ने ज्ञान भएको व्यक्ति निर्माता हो ।अनुप त्यस्तै, निर्मातामा पर्छन्, जो आफ्ना फिल्ममार्फत अन्तर्राष्ट्रिय बजार पुगिरहन्छन् । उनी निर्मित लोरी ले पछिल्लो समय विश्वप्रख्यात फिल्म फेस्टिभल कान्समा स्पेसल मेन्सन अवार्ड जित्दै इतिहास रच्यो । अविनाश विक्रम शाह निर्देशित लोरी कान्सको लघु विधातर्फ अवार्ड जित्ने पहिलो नेपाली फिल्म हो । सन् २०१९ तिर बुसान एसियन फिल्म्समा फिल्म प्रोड्युसिङ र फिल्म मार्केट पढिसकेपछि अनुपले अन्तर्राष्ट्रिय बजारबारे ज्ञान बटुले । त्यति बेला अविनाशद्वारा लिखित सिजन अफ र्ड्यागन फ्लाज (झ्यालिन्चा) लिएर उनी बुसान पुगेका थिए । सन् २०१८ तिर तटिनी मा पनि निर्माताका रूपमा जोडिए । त्यसपछि अविनाशसँग मिलेर एलिफेन्ट्स इन्द द फग निर्माण गर्ने तयारी थाले । यही फिचर फिल्म गर्नु अगाडि अविनाश र अनुपले लघु फिल्म बनाउने योजना बनाए । त्यसैको नतिजा हो, लोरी । लोरी एकदमै राम्रो फिल्म थियो । त्यतिबेलासम्म धेरै जनामा अविनाशको काम नपुगेको हो कि भन्न लाग्यो । त्यसैले हामीले अन्तर्राष्ट्रिय बजारमा फिल्मलाई पुर्यायौं । अन्तमा लोरीले कान्समा स्पेसल मेन्सन अवार्ड पायो, अनुपले भने । लघु फिल्महरूसँगै आफ्नो निर्माण रहेको एलिफेन्ट्स इन्द द फग र द चेन्जिङ स्काई मार्फत अनुपले थुप्रै अन्तर्राष्ट्रिय बजार चहारिसके । फिल्म बनाउनु मात्र ठूलो कुरा होइन । फिल्म चलाउनु ठूलो कुरा हो । अन्तर्राष्ट्रिय बजार पुग्नु गाह्रो र चुनौतीपूर्ण काम हो । निर्माताको हिसाबले तपाईंसँग स्क्रिप्टको ज्ञान हुनुपर्यो । लगलाइन, सिनोप्सिस लेख्न आउनुपर्यो । एउटा स्क्रिप्टको विकासदेखि त्यसलाई कसरी बनाउने भन्नेसम्मको योजना तपाईंसँग हुनुपर्छ, अनुप सुनाउँछन्, तपाईंको प्रोजेक्टका लागि एक करोड खर्च लाग्छ भने त्यो रकम कहाँबाट जुटाउने निर्मातासँग योजना हुनुपर्छ । तपाईं फिल्म निर्माण गर्न चाहनुहुन्छ, इन्टरनेसनल कोप्रोडक्सन गर्न चाहनुहुन्छ भने आफ्नै खर्चमा भए पनि बजार पुग्नुपर्ने हुन्छ ।अन्तर्राष्ट्रिय फिल्म फेस्टिभल आफैंमा ठूला बजार हुन् । त्यहाँ विश्वभरका वितरक आइपुग्छन्, निर्माता आइपुग्छन् । त्यहीं हुन्छ, फिल्मको किनबेच । विश्वका यस्तै फेस्टिभलदेखि ठूला बजारमा नेपाली फिल्म पुर्याउन अनुपको ठूलो भूमिका छ । १४ वर्षदेखि फिल्म क्षेत्रमा सक्रिय अनुप सन् २०१० तिरै चर्चामा आइसकेका थिए । फिल्म पढ्दै गर्दा बनाएको डेमोक्रेसीमाथिको भिडियोले हिलारी क्लिन्टनको हातबाट पुरस्कार थापेका अनुप त्यतिबेला रातारात चर्चामा आए । त्यतिबेलै त्यो चर्चा, मिडियाको चासो अनि चौतर्फी वाहवाहीले वाक्क भएर पर्दा पछाडि बसेरै काम गर्नुपर्छ भन्ने लागिसकेको थियो । डाक्टर बन्ने सोचले केयूमा एमबीबीएस पढे, पूरा गर्न सकेनन् । परिवारको सल्लाहमा इन्जिनियरिङ भर्ना भए त्यो पनि अपूरै भयो । देशको राजनीतिक अस्थिरताले फ्रस्टेट भएर अमेरिका पनि नपुगेका होइनन् तर, फिल्म निर्माणको लतले सन् २०११ देखि यसमै करिअर देख्न थाले । फिल्म क्षेत्रमा प्रवेश गर्दा ताका निर्माताका रूपमा होमिएका थिएनन्, सुशान्त श्रेष्ठ । सन् २००९ मा फेसन डिजाइनिङको अध्ययन सकेर फिल्मकर्मी नवीन सुब्बाको गुडबाई काठमाडौं मा कस्ट्युम डिजाइनर बने । एस्ट्रोनट बन्ने सपना पूरा नहुने छाँटकाँटले उनलाई फिल्ममा पुर्यायो । खासमा उनलाई पहिल्यैदेखि फिल्ममा रुचि । तर, फिल्म पढ्ने जाँगर चलेन । त्यसैले फेसन डिजाइनिङमार्फत फिल्ममा जोडिए । गुडबाई काठमाडौं ताका निर्देशनतिर बढी ध्यान हुन्थ्यो, त्यसैले क्यामेरा पछाडि बसिरहन्थे । हाइवे मा सहायक निर्देशक बनेर काम गरेका उनले लुट र छड्के मा पनि अनुभव बटुले । निर्देशक बन्नका लागि फिल्मका सबै क्षेत्रमा अनुभव बटुले । बिस्तारै आफ्नो झुकाव प्रोडक्सनमा रहेछ भन्ने चाल पाएपछि सन् २०१६ देखि निर्माता बन्ने यात्रा सुरु भयो । सन् २०१८ को कथा ७२, लघु फिल्म जुनुको जुत्ता र एट एनोदर विन्टर लाई निर्माण गरे । समीक्षात्मक रूपले रुचाइएको ऐना झ्यालको पुतली मा उनी सहनिर्माता थिए । अहिले उनी लघु फिल्म गुलाबी पत्र, माई फस्ट डेथ र चलचित्र को निर्माणमा व्यस्त छन् । म फिल्ममा पैसा हाल्ने निर्माता होइन । तर, फिल्मलाई शून्यदेखि सयमा पुर्याउने निर्माताको जिम्मेवारीमा छु, सुशान्त सुनाउँछन्, फिल्मको सुरुवातदेखि प्रदर्शनसम्म निर्माताको भूमिका हुन्छ । प्रिप्रोडक्सन, प्रोडक्सन र पोस्ट प्रोडक्सनलाई फिल्म निर्माणका तीन सहज चरणका रूपमा हेरिन्छ । तर, निर्माताले प्रिप्रोडक्सनभन्दा अगाडिको डेभलप्मेन्ट (स्क्रिप्टको विकासदेखि पैसा खोज्ने काम) देखि प्रदर्शनसम्मका गाह्रा चरणहरू पार गर्नुपर्ने उनी बताउँछन् । हामीजस्ता निर्माताले फिल्म बन्नुभन्दा अगावै र बनिसकेपछि २ पटक फिल्मलाई बेच्नुपर्छ । यो सबभन्दा गाह्रो चरण हो । कति फिल्म त डेभलप्मेन्ट फेजमै हराउँछ, सुशान्तले भने । निर्माताले स्क्रिप्ट लेखनको सुरुवातदेखि टिम निर्माणमा पनि ध्यान दिनुपर्ने उनी बताउँछन् । नेपाली फिल्म क्षेत्रमा खट्किएको विषय के हो भने हामी फिल्म बनाउँछौं तर लक्षित दर्शक कुन हो ध्यान दिँदैनौं । सबैका लागि भनेर प्रचार गर्छौं । निश्चित दर्शकलाई हामीले सुरुवातदेखि नै लक्षित गरेर फिल्म बनाउनुपर्छ, उनले भने । अन्तर्राष्ट्रिय बजार पुग्न नयाँ शैलीको कथा वाचन, हाम्रा कथा भनिनुपर्ने सुशान्तको अनुभव छ । मौलिक कन्टेन्ट हुनुपर्छ । बजेट थोरै किन नहोस् स्क्रिप्टमा उतिकै मिहिनेत भयो भने विश्व बजार पुग्न सक्छौं, उनी भन्छन्, फिल्म भनेको कला नै हो तर बनिसकेपछि बेच्नुपर्छ । लघु विधाको हकमा पछिल्लो समय अन्तर्राष्ट्रिय बजार पुग्ने फिल्महरूको संख्या ह्वात्तै बढेको छ । लघु फिल्मका लागि घरेलु बजारमा राम्रो प्लेटफर्म छैन । त्यसैले लघु फिल्मलाई अन्तर्राष्ट्रिय फेस्टिभलमै पुर्याउनुपर्ने अवस्था रहेको सुशान्त सुनाउँछन् । उनी निर्मित जुनुको जुत्ता थुप्रै बजार घुम्यो । ऐना झ्यालको पुतली बुसानमा प्रिमियर भयो । एट एनोर विन्टर लाई भने अपेक्षित बजारमा पुर्याउन नसकिएको सुशान्तको बताउँछन् । नेपाली फिल्मलाई अन्तर्राष्ट्रिय बजारमा पुर्याउने अन्य थुप्रै नामहरू छन् । रामकृष्ण पोखरेल, प्रवीणकुमार राउत, केदार भुसाल, नवनिधि दाहाल र अभिमन्यू दीक्षितहरूकै भीडमा पर्छन्, प्रवीण कार्की पनि । पूजा गुरुङ र विभूषण बस्नेतको फिल्म डम्बरे डेन्ड्राइटको सरुवा सपना र घनटाउके का निर्माता हुन् उनी । दद्या का सहनिर्माता । यी तीन फिल्मलाई अन्तर्राष्ट्रिय फेस्टिभल मात्रै होइन विश्व बजार पुर्याउन प्रवीणले गरेको मिहिनेत तारिफ गर्नलायक छ । खासमा नेपालमा फेस्टिभल जाने फिल्म भनेर छुट्याइन्छ । तर, फेस्टिभल पुग्नु भनेकै ठूलो बजारमा छिर्नु हो नि । त्यहाँ फिल्म मात्रै देखाइँदैन । हजारौं फिल्मकर्मीका छानिएका फिल्म हुन्छन् । निर्माताहरू त्यहाँ आइपुग्छन् । स्टोरी पिचिङ गर्ने समय हुन्छ । त्यहाँसम्म पुग्न गुणस्तरको फिल्म बनाइनुपर्छ, कार्कीले भने । एमाजोन प्राइममा रहेको आमा खाण्डो बुसान पुग्यो । उनी निर्मित यो फिल्मले किम्फमा अडियन्स च्वाइस अवार्ड जित्यो । नेपाली फिल्मलाई विश्वका प्रतिष्ठित बजारमा लैजाने निर्मातालाई भने राज्यले चिन्न नसकेको प्रवीणको गुनासो छ । सगरमाथा चढ्नेलाई पर्यट्न बोर्डले सम्मान गरिरहेको हुन्छ । तर, हाम्रा फिल्महरू विश्वका चर्चित बजार पुग्दा पनि कसैलाई चासो छैन, प्रवीणले भने । घनटाउके इन्टरनेसनल फिल्म फेस्टिभल आम्स्ट्रडम (आईडीएफए २०२०) मा र दद्या टोरोन्टो फिल्म फेस्टिभलमा पुग्यो । अहिले उनको टिम होल टाइमर्स का लागि १ करोड ८० लाख बजेट दिने सहनिर्माताको खोजीमा छन् । ब्रुसली र ज्याकी च्यानका फिल्म हेर्दै हुर्केका प्रवीण कुनै बेला त्यस्तै फिल्म बनाउने उद्देश्यले फिल्म बनाउन थालेका थिए । तर, जब गम्भीर फिल्मकर्मीसँग ठोक्किए, तब निर्माणतिर उनको झुकाव बढ्यो । प्रोजेक्टको सुरुदेखि प्रदर्शनसम्म निर्माताले फिल्ममा समय, लगनशीलता र सिर्जना लगानी गर्नुपर्ने उनको बुझाइ छ ।"
रागिनी कलाका '४५ वर्ष,"काठमाडौं (कास) कलाकार रागिनी उपाध्यायले कला क्षेत्रको अध्ययन, सिकाइ र व्यावसायिकताका लागि बिताएका ४५ वर्षमा सिर्जना गरिएका चित्रकलाको प्रतिनिधिमूलक प्रदर्शनीमा भारतको लखनउ कलेज अफ आर्टका पूर्वप्राचार्य प्रा जयकृष्ण अग्रवालले समेत सहभागिता जनाएका छन् । रागिनीले अग्रवालसँग सन् १९७८ देखि चार वर्षसम्म प्रिन्टमेकिङ आर्ट सिकेकी थिइन् ।नेपाल आर्ट काउन्सिल बबरमहलमा जारी प्रदर्शनीमा लखनउ कलेज अफ आर्ट्समा कला विद्यार्थी हुँदाका पेन्सिल स्केचदेखि कोभिड संक्रमणकालको स्वास्थ्य सचेतना तथा असुरक्षाका विषयमा केन्द्रित चित्र समेटिएका छन् । कला क्षेत्रमा आउने विद्यार्थी र सरोकार राख्ने सबैलाई एउटा कलाकारको सुरुवाती क्षणदेखि आजसम्मको निरन्तरता तथा प्रतिबद्धता देखाउन मैले यो ४५ वर्षको अवधिलाई समेटेकी हुँ, नेपाल ललितकला प्रज्ञा प्रतिष्ठानकी पूर्वकुलपतिसमेत रहेकी उपाध्यायले भनिन्, कलाकर्ममार्फत लैंगिक सशक्तीकरण र सामाजिक न्यायको सन्देश प्रतीकबिम्बमार्फत देखाएकी छु । ४५ वर्षअघि पेन्सिलस्केचबाट कलायात्रा सुरु गरेकी रागिनीले त्यस बेलाको कला मूल्य न्यूनतम १० हजार रुपैयाँ तोकेकी छन् भने कोभिडकालका लकडाउन किस जस्ता अर्थपूर्ण एक्रेलिक चित्रको मूल्य ६ लाख रुपैयाँसम्म छ । ६३ वर्षीया रागिनीका अधिकांश कलामा हिन्दु देवीदेवताका मिथकीय अर्थ र बिम्बमा खेलेकी छिन् । प्रदर्शनी चैत १८ गतेसम्म चल्नेछ ।"
"बिजुली मात्रै होइन, नेपालबाट बंगलादेश पस्ने सबै ढोका भारतले खोल्नुपर्छ","भारत सरकारकै उच्च राजनीतिक नेतृत्वको इच्छामा नेपालभारत प्रबुद्ध व्यक्तिहरूको समूह (ईपीजी) पनि गठन भएको थियो । त्यसको सदस्य तपाईं पनि हुनुहुन्थ्यो । उक्त समूहले तयार पारेको प्रतिवेदन तीन वर्षदेखि भारतले बुझ्न मानेको छैन । अहिले फेरि तपाईंहरूले गर्ने नयाँ अध्ययनले क्षेत्रीय सम्बन्धमा परिणाम दिन्छ भनेर हामीले कसरी विश्वास गर्ने ?हामीलाई दिएको अभिभारा निर्वाह गर्ने काम हाम्रो हो । हामीले प्रतिवेदन बुझाएपछि त्यसलाई कस्तो प्रकारले नीतिमा परिणत गर्ने वा कसरी कार्यान्वयनमा ल्याउने भन्ने त सरकारको कुरा हो । हामी व्यक्ति हौं, सरकार संस्था हो । हामीले सरकारलाई प्रस्ताव गर्न सक्छौं, सुझाव दिन सक्छौं । तर, तपाईंले यस्तै गर्नैपर्छ भनेर जबर्जस्ती गर्न सक्दैनौं । अहिले भारत सरकारको आदेशअनुसार नै अध्ययन गरिरहेका छौं । यसमा अरू कुनै राष्ट्रका प्रतिनिधिहरू संलग्न छैनन् । यो एक आन्तरिक रिपोर्ट भएकाले पढेर यसमाथि बहस गर्न कुनै समस्या होलाजस्तो मलाई लाग्दैन ।"
रोकियोस् मानपदवीकै अपमान,"सरकारले बजेटमा विनियोजन गरिएभन्दा झन्डै तीन गुणा खर्च हुने गरी विभूषण बनाउनुपर्ने अवस्था आउनु अनुचित छ । राजस्वले चालु खर्च धान्न पनि सकस परिरहेका बेला विभूषणमा गरिने अपव्ययको कुनै औचित्य छैन । व्यवस्थित पद्धति अनुरूप आवश्यक, योग्य एवं हकदार व्यक्तिहरूलाई मात्रै अलंकारहरू प्रदान गरिन्थे भने यसमा प्रश्न गरिरहनु पर्दैनथ्यो । खालि केही योग्य व्यक्तिहरूलाई देखाएर राजनीतिक दल र पहुँचवालाहरूको भागबन्डामा अरू सयौंलाई विभूषण बाँड्ने परम्परालाई अझ सघन रूपमा निरन्तरता दिइएकाले चिन्ता गर्नुपरेको हो । गणतन्त्रमा पनि राजतन्त्रकै झैं आसेपासे छानीछानी दिइने पदकविभूषणको विशाल तामझाम यसै पनि अशोभनीय छ, र यस्तो मनपरी वितरणको चौतर्फी विरोध पनि भैरहेको छ । चालु आर्थिक वर्षमा त सरकारले थोरै सुधार हेतु यसका निम्ति ६ करोड रुपैयाँ मात्र छुट्ट्याएको थियो, र असार १४ को मन्त्रिपरिषद् बैठकले विभूषणमा प्रयोग गरिने सुनको परिमाण घटाउने निर्णय पनि गरेको थियो । तैपनि, आगामी वैशाख १ मा वितरण गर्न गृह मन्त्रालयले करिब १५ करोड रुपैयाँ खर्चेर विभूषण बनाइरहनु सरकारले आफैंले गरेको सुधारप्रयासको खिलाफमा छ । यस्ता विभूषणपदकहरूको अपेक्षित गुणस्तर नै कमजोर तुल्याउनु त पक्कै स्वाभाविक नहोला, परन्तु आगामी वर्षदेखि सुशोभित गर्नुपर्नेहरूको संख्या घटाएर राज्यखर्च कम गर्नु र राष्ट्रका अलंकार स्वयंको ओज बढाउनु भने अपरिहार्य छ । २०७९ असोज ३ को सरकारी घोषणा अनुसार विभूषण पाउनेहरूमा अपवादस्वरूप केही सुपात्रका नाम भए पनि अधिकांश सत्तारूढ दलका नेताकार्यकर्ता, आसेपासे र स्वार्थ समूह तथा शक्तिकेन्द्रनिकट व्यक्तिहरू छन् । सत्ता गठबन्धनमा सम्मिलित दलहरू र पहुँचवालाबीच भागशान्ति पुर्याउन खोज्दा ९ सय ८२ जनालाई विभूषण बाँडिँदै छ, जुन अहिलेसम्मकै बढी हो । खासमा सरकारको यो मनोमानीले राज्यका मानपदवी तथा विभूषण सम्बन्धी अवधारणालाई नै हल्का बनाएको छ । कसले सार्वजनिक जीवनमा के योगदान पुर्याएबापत राज्यको पदक पाएको हो, अरू कसैलाई पत्तो नहुने अवस्था छ । यसैको परिणतिस्वरूप पदक पाउनेमध्ये कतिले बहिष्कार गरेका उदाहरण छन् । सम्बन्धित व्यक्तिले ग्रहण नगर्दा गणतन्त्रयता मात्रै २ सय ९४ विभूषण गृह मन्त्रालयमा थन्किएका छन् । गणतन्त्रमा पनि प्रायः सत्ताको भद्दा स्तुतिगान गाउने, नेताहरूको चाकडी गर्ने र आफ्नो तोकिएको सार्वजनिक जिम्मेवारीमै विफल भएकाहरूले नै बर्सेनि मानपदवी, अलंकार तथा पदकहरू पाइरहेका छन् । मुलुकका लागि खास योगदान पुर्याएका कैयौं परिचित नाम भने कि छुटेका छन् कि तल्ला दर्जाका पदकमा सीमित । जबकि, राष्ट्रका अलंकारहरू सरकार, पार्टी वा गुटविशेषले केवल आफ्ना अर्थात् आफूलाई मन लागेकाहरूलाई मात्रै दिने सम्मान होइन, हुनु हुँदैन । विडम्बना त, विभूषणलाई थितिबद्ध बनाउन गरिएका प्रयास पनि सरकारकै कारण भाँडिएका छन् । २०७७ असार २ मा वर्षमा २ सय जनालाई मात्र विभूषण दिने गरी यस सम्बन्धी नियमावली संशोधन गरेको तत्कालीन मन्त्रिपरिषद् आफ्नो निर्णयमा दुई महिना पनि टिक्न सकेन । कार्यकर्ता र आसेपासेलाई पदक नपुग्ने भएपछि सरकारले कोटा प्रावधान हटायो । त्यसपछि जसलाई पनि पदक बाँड्ने तजबिजी झनै मौलाएको देखिन्छ । त्यसैले, राज्यले बाँड्ने मानपदवी तथा विभूषणहरूको साख कायम राख्न योग्य र निर्विवाद व्यक्तिहरूलाई मात्रै आभूषित गर्ने गरी पद्धति स्थापित गर्न आवश्यक छ । यसका निम्ति तक्मा पाउनेको संख्या तोक्नेदेखि छनोट प्रक्रियालाई पारदर्शी बनाउनेसम्मका प्रबन्धनहरू गरिनुपर्छ । कसले किन पदक पायो, नागरिकले पनि थाहा नपाउने, पाउनेमध्येको योग्यले पनि गर्वले छाती फुलाउन नसक्ने र उल्टो सम्मानकै अपमान भैरहने वर्तमान वितरण प्रणालीमा आमूल सुधार गर्नुपर्छ । राष्ट्रको विभूषण त त्यसले मात्रै पाओस् कि सम्बन्धित व्यक्ति मात्र होइन, बाँकी दुनियाँ पनि उसप्रति गौरवान्वित हुन सकोस् । चाकडी, चम्चागिरी र निकटताको पुरस्कारस्वरूप होइनÙ सेवा, वीरता वा विद्वत्ताको कदरमा मात्र यस्ता अलंकार दिइयून्् । दिनेले औचित्य पुष्टि गर्न सकोस्Ù लिनेले पनि धक मान्नु नपरोस्, र आफू सरकारद्वारा डामिएको नठानोस् । यसका निम्ति मन्त्रिपरिषद्द्वारा विभूषण सम्बन्धी मापदण्ड बनाउन गृहसचिव नेतृत्वमा गत माघमा गठित समितिले यस सम्बन्धी सुव्यवस्थित सुझावहरू प्रस्तुत गरोस् । व्यंग्य कवि अर्जुन पराजुलीको तक्मा कविताले भनेजस्तो तिनीहरूको देशमातक्मा दिएपछि दुनियाँलाई थाहा हुन्छतक्मा पाउनेले देशका लागि योगदान गरेछ πमेरो देशमातक्मा दिएपछि दुनियाँलाई थाहा हुन्छतक्मा पाउनेलेदेशका लागि योगदानबाहेक सबै गरेछ π भन्ने व्यंग्योक्तिको सन्दर्भ अब सदाका लागि पुरानो होस् ।"
विद्यार्थी हकहित र दलीय हस्तक्षेप,"राजनीतिक परिवर्तन, स्थापन र विस्थापनमा विद्यार्थी राजनीतिको ठूलो महत्त्व हुँदो रहेछ । विशेष गरी राणाकालदेखि गणतन्त्र स्थापनासम्म जति पनि परिवर्तन भए, सबै सशक्त विद्यार्थी आन्दोलनका कारण सम्भव भएका हुन् । त्यसै कारणले ठूला साना, क्षेत्रीय, जातीय, सामुदायिक सबै खाले राजनीतिक दलहरूले विद्यार्थीहरूलाई आआफ्नो भ्रातृ विद्यार्थी संगठनमा तान्ने प्रयास गर्छन् । पञ्चायत व्यवस्थाको सुरुआती कालखण्डमा क्याम्पसहरूमा विद्यार्थी हकहितका कुरालाई अघि सार्न विद्यार्थीहरूलाई अधिकार दिइएको थिएन । २०३६ सालको विद्यार्थी आन्दोलनबाट, हकहितका जायज माग सम्बोधन हुन भनी प्रत्येक क्याम्पसमा स्ववियुको गठन गर्ने व्यवस्था गरिएको थियो । छात्रवृत्ति, विद्यार्थी मनोरञ्जन, समयतालिका, खाजा व्यवस्थापन, पठनपाठनमा आवश्यक पर्ने कुराको प्रबन्धनतर्फ विद्यार्थी हकहितका लागि क्याम्पस प्रशासनलाई सचेत गराउने, माग राख्ने र मोलमोलाई गर्ने कार्य स्ववियुको अधिकारभित्र पर्छ । स्थापनाकालमा स्ववियुको निर्वाचनमा दलहरूको प्रत्यक्ष संलग्नता नदेखिए पनि आसन्न स्ववियु निर्वाचनमा, दलहरूले आश्चर्यजनक रूपमा सक्रियता देखाउने गरेका छन् । दलका स्थानीयदेखि संघीय तहसम्मका नेताहरू प्रत्यक्ष रूपमा क्याम्पसमै आएर विद्यार्थी बैठकमा उपस्थित हुने गरेका छन् । विद्यार्थी देशका आधारस्तम्भ हुन् । शिक्षित विद्यार्थी नै योग्य र क्षमतावान् बन्छन् । पछि तिनै योग्य र क्षमतावान् नागरिकका रूपमा स्थापित हुन्छन् । विद्यार्थीलाई आफ्नो क्षमता, विवेक र चेतना अनुसार सकारात्मक प्रतिभा देखाउने थलोका रूपमा क्याम्पसहरूको विकास गर्नुपर्छ । बाहिरी वा राजनीतिक हस्तक्षेपले विद्यार्थीको प्रतिभा विकासमा अवरोध हुने खतरा भएकाले प्रत्यक्ष हस्तक्षेप गर्नु कदापि उचित हुँदैन । महेन्द्रसिंह बम, टीकापुर१, कैलाली"
मन्त्रिपरिषद् विस्तार रोकिराख्नु अनुचित,"मानिसहरूको उपभोग क्षमता बढ्छ, औद्योगिक उत्पादन पनि बढाउँछ । प्रधानमन्त्री दाहाल तथा उनका आर्थिक सल्लाहकारहरूले अर्थतन्त्र चलायमान बनाउन जाबो यति कुरा पनि बुझेका नहोलान् र ? अनि यस्तो तरिकाले कसरी देश विकास हुन सक्छ प्रधानमन्त्रीज्यू ? विकासनिमाणको दृष्टिले यो सरकारको अहिलेसम्मका दिन खेर गइसकेका छन् । अब समय खेर फाल्नु हुन्न । विश्वासको मत पर्खने बहानामा मन्त्रिपरिषद् विस्तार रोकिराख्नु अनुचित कार्य हो । गोपाल देवकोटा, गोकर्णेश्वर८, काठमाडौं"
किसानलाई मलकै पीर,"सरकारले किसानका लागि मलमा सहुलियत दिन बर्सेनि अर्बौं रुपैयाँ बजेट छुट्ट्याएको हुन्छ । तर किसानले मल वा बीउबिजन कतै पनि अनुदानको अनुभूति गर्न पाएनन् । अनुदानबाट आएको मलमाथि पनि बिचौलियाहरूकै हालीमुहाली देखियो । मल तथा बीउमा अत्यधिक खर्च गरेर उत्पादन गरिएको कृषिउपजले पनि बजार नपाउँदा किसान झन् मारमा छन् । यस्तो तरिकाले कसरी कृषिमा देश आत्मनिर्भर हुन्छ ? मलमा समस्या अहिलेको मात्र होइन तर यसको दीर्घकालीन समाधानका उपायको भने खोजी भएको छैन । के सरकारले देशमै मल उत्पादन गर्दा, आपूर्ति सहज हुन्न ? रोजगारीको विकराल समस्या कृषिलाई केन्द्रमा राखेर काम नगरे कसरी समाधान हुन्छ ? जुनै दलको सरकार आए पनि कृषि हाम्रो मुख्य प्राथमिकतामा छ, किसानको समस्या हामी समाधान गर्छौं भन्ने भाषणबाहेक किसानले केही पाएनन् । समयमा मल नपाउनु, गुणस्तरीय बीउबिजनको अभाव हुनु र उत्पादन अनुसार बजार व्यवस्थापन नहुनु नै किसानका लागि सबैभन्दा ठूलो कष्ट हो । यस्तै हो भने कृषिमा परनिर्भर हुनुबाहेक भविष्य छैन । किसान पलायन हुन थाल्नेछन् । किसानको उत्पादन बढाउने, तिनको आर्थिक सुरक्षा गरिदिने विषयमा काम गर्न किन ढिलासुस्ती गरिँदै छ ? रामेश्वर बासी, चाँगुनारायण९, भक्तपुर"
विचार गरी खाऊँ,"कोदो, मकै, मोही, भटमास खाने चलन गयोटोलटोलमा कोक, फ्यान्टा, चाउचाउ, बिस्कुट आयोढिँडो, रोटी पाक्न छाड्यो चामल भयो राजाचना चटपट, पानीपुरी, कुरमुरे भो खाजाखानपानको शैली भित्र आयो भन्छन् विकासयो विकासले हाम्रो ज्यानलाई गर्ने भयो विनाशपहिला पहिला दुःख थियो खाना नपुगेरहिजो आज दुःख भयो खान नजानेर कस्तो खाने कति खाने ? विचार गरी खाऊँजीवन हाम्रो सम्पत्ति हो रोगी नबनाऊँ ।कृष्ण कुम्पुरे, आदमटार, धादिङ"
'सरकारी गाडीमै जडान भएन इम्बोस्ड नम्बर प्लेट समाचारमा  बाट लिइएका टिप्पणी :,यस्तो प्लेट बुझ्न र पढ्नै झन्झटिलो छ । नारायण श्रेष्ठ
सम्राट्का सयौं अवतार,"परिवर्तनको संकथनमाथिका तर्क र तथ्यहरूमा उभिएर हेर्दा नेपाली राजनीतिमा आज तीन खाले प्रवृत्तिगत संकटहरू देखिन्छन् । पहिलो, व्यक्तिवाद । दोस्रो, संवर्द्धनवाद । तेस्रो, सर्वोच्चतावाद । व्यक्तिवादको सबैभन्दा ठूलो कमजोरी नै यही हो कि, मान्छेले आफूलाई शक्तिको केन्द्रमा स्थापित गर्छ । स्वयंको अहंकारलाई जोगाइराख्न उसले आसेपासेहरू बनाउँछ । त्यो झुन्डले मालिकको स्तुतिगान लेख्छ । आफ्नो स्तुतिगान सुनेपछि नेतालाई आफू ईश्वर वा पालनहार भएको भ्रम पर्छ । विष्णुको अवतार । ऊ आफ्नो ईश्वरीय सत्ता जोगाउन आफ्ना दास, दलाल र चम्चाहरूसहित षड्यन्त्रमा निस्कन्छ । संवर्द्धनवादले जनताको अस्तित्वलाई इन्कार गर्छ । समयको गतिलाई अस्वीकार गर्छ । आधुनिक सभ्यतालाई अस्वीकार गर्छ । सर्वोच्चतावादले स्वयंलाई सबैभन्दा माथि राख्छ । जनमतबाट प्राप्त प्रतिष्ठा, अधिकार र शक्तिलाई राज्यदोहनको विशेषाधिकार ठान्छ । सामूहिकता र संस्थागत प्रणालीलाई अस्वीकार गर्छ । यी सबै प्रवृत्तिहरूको साझा चरित्र के भने, राजनीतिमा या त ईश्वर खोजिन्छ, या नेता स्वयं ईश्वर बन्छ । अर्थात्, नागरिकको सार्वभौमिकता र सर्वोच्चतालाई अस्वीकार गर्नु यिनीहरू सबैको साझा दोष हो । जब नेताले स्वयंलाई ईश्वर ठान्छ, तब पार्टीहरू मठ (मंदिर) बन्छन् । राजनीतिबाट नागरिक गायब हुन्छन् र हावी हुन्छन् पुजारीहरू । त्यसले विपरीत दुइटा प्रवृत्तिहरूलाई प्रवर्द्धन गर्छ । पहिलो, सत्ताधारीहरू अझ भ्रष्ट, निर्मम र निरंकुश बन्दै जान्छन् । दोस्रो, जनतामा निराशा थपिँदै जान्छ । परिणाम, निराश मान्छे या पलायन हुन्छ या त अराजक हुन्छ या त विद्रोही । आज एकातिर सत्तामा लोकतान्त्रिक नैतिकता हराउनु र अर्कातिर सामाजिक जीवनमा अराजकता देखा पर्नु फगत संयोग मात्र होइन । यो हामीले २५० वर्षदेखि प्राप्त गरेको ऐतिहासिक विरासतको एउटा भद्दा परिणाम हो ।कसरी मुक्त हुने यो ऐतिहासिक चक्रव्यूहबाट ? आजको बहस लोकतन्त्र कि राजतन्त्र हुँदै होइन । किनभने लोकतन्त्रको विकल्प राजतन्त्र हुन सक्दैन । आजको प्रश्न कुन पार्टीको सरकार बन्ला, वा कसले पाँच वर्ष शासन गर्ला भन्ने पनि हुँदै होइन । आजको बहस हो सबल लोकतन्त्र । बन्धनरहित लोकतन्त्र । आजको बहस हो जनमुखी सत्ता र न्यायपूर्ण राज्य, जसले सत्ता षड्यन्त्रको २६० वर्ष पुरानो निरन्तरताबाट राजनीतिलाई बाहिर निकालोस्, जसले नागरिकमा नवीन आशाहरू जागृत गरोस् । हामी सत्तालाई कसरी निर्मल, स्थिर, न्यायपूर्ण र अग्रगामी बनाउँदै छौं ? नेपाली राजनीतिमा विराजमान विष्णुका अवतारहरूबाट लोकतन्त्र कसरी मुक्त होला ? स्वयं आफूलाई लोकतान्त्रिक र अग्रगामी भन्नेहरूले सोच्नुपर्ने प्रश्न हुन् यी । अन्यथा यो देश निराश मान्छेहरूको भीड बन्नेछ । स्पष्ट छ, निराश मान्छेहरूको देशमा न लोकतन्त्र पल्लवित हुन्छ न त सामाजिक न्याय र समृद्धि ।"
उच्च शिक्षाको अधपतन,"नेपालमा अहिले एक दर्जनभन्दा बढी विश्वविद्यालय सञ्चालनमा छन् । थप अन्य केन्द्रीय र प्रादेशिक विश्वविद्यालय स्थापना र सञ्चालनका लागि प्रयत्नहरू भैरहेका छन् । र, ती स्थापनाका विभिन्न चरणमा छन् । विश्वविद्यालयको संख्यामा बढोत्तरी हुँदै गए पनि नयाँ विश्वविद्यालयहरूले आफ्नो कुनै वैशिष्ट्य देखाउन सकेका छैनन् । ती नेपालको सबैभन्दा पुरानो त्रिभुवन विश्वविद्यालय (त्रिवि) का कमसल फोटोकपीजस्ता मात्रै देखिन्छन् ।नेपालकै सबैभन्दा पुरानो विश्वविद्यालय सबैभन्दा ठूलो पनि छ आफ्ना छ दर्जन आंगिक क्याम्पस र सम्बन्धन बेचेका करिब १,१०० कलेजमा पढ्ने विद्यार्थीका कारण त्रिवि उच्च शिक्षाका करिब ८० प्रतिशत विद्यार्थीमाझ पुगेको छ । अझ यसमा पढेकाहरूको हिसाब गर्ने हो भने मुलुकै त्रिविमय छ । तसर्थ, नेपालको उच्च शिक्षा सुध्रने, सुधार्ने भनेको धेरै हदसम्म त्रिवि सुध्रने हो । त्रिविलाई सुधार्ने हो भने मुलुकको उच्च शिक्षा सुध्रन्छ । अहिले त्रिविको केन्द्रीय कार्यालय रहेको कीर्तिपुर क्याम्पसमा गतिलै भौतिक संरचनाहरू देखिन्छन् । अझै, थुप्रै र विशाल कंक्रिटका त्यस्ता संरचनाहरू बन्ने क्रममै छन् । यसो बाहिरबाट सरसर्ती हेर्दा मुलुकको जेठोबाठो विश्वविद्यालय अझै भरभराउँदो छ, फैलँदो छ, जीवन्त छजस्तो लाग्छ । तर, त्रिविको बल्खु गेटबाट भित्र छिर्दै गर्दा हरिया रूखहरूको माझ एउटा भद्दा, अत्यन्त अनाकर्षक स्वागतद्वार वा गेटले स्वागत गर्छ । त्रिविका तात्कालिक कुलपति जो नेपालका प्रधानमन्त्री पनि हुन् ले उद्घाटन गरेको गेट हो यो । प्रधानमन्त्री किन कुनै विश्वविद्यालयको कुलपति हुने ? वा, गेट उद्घाटन गर्ने ? यी प्रश्नतिर अहिले नजाऔं, र फगत स्मरण गरौं यो संस्थाले बर्सेनि सयौं इन्जिनियरआर्किटेक्टलाई उत्पादन गर्छ ! त्रिवि परिसरभित्र छिर्दै जाँदा विभिन्न रूपरंगका भीमकाय भवनहरू पर्खालहरूले घेरिएर बसेका देखिन्छन् । अर्थात्, पर्खालभित्र पर्खालहरू छन् । त्रिविका विभिन्न विभागमाझ आपसमा जुन इन्सुलारिटी छ त्यसको परावर्तन यी दुर्ग हरूमा देखिन्छ । हुन त यी भवन एउटा ठूलो परिसरभित्र छन्, तर यिनले आफ्ना दुर्ग यति अभेद्य बनाइसके कि आपसमा यिनीहरूबीच कुनै सम्बन्ध छैन, बरु दुश्मनी छ । यी दुर्गभित्र कबिला सरदारहरू बस्छन्, जसको फगत चिन्ता आफ्नो टर्फ जोगाउने हो, पर्खाल अझ अभेद्य बनाउने हो । उदाहरणका लागि, समाजशास्त्र पढ्ने कुनै विद्यार्थीलाई राजनीतिक समाजशास्त्र, ऐतिहासिक समाजशास्त्र वा आर्थिक समाजशास्त्रमा काम गर्न मन छ भने उसले राजनीतिशास्त्र, इतिहास वा अर्थशास्त्र विभागमा पढाइने केही आधारभूत वा विशिष्ट कोर्स लिनेलिन पाउने व्यवस्था जहीँतहीँ हुन्छ । तर हाम्रा विश्वविद्यालयमा त्यस्तो कुनै व्यवस्था छैन । विद्यार्थी फगत समाजशास्त्रका सीमित कोर्स मात्र पढ्न बाध्य हुन्छÙ उसलाई आर्काइभको प्रयोग वा राजनीतिक सिद्धान्तबारे बुझाउने कोही हुँदैन । अर्को उदाहरण त्रिविमा शिक्षा विभाग छ, जहाँ उसका आफ्नै अंग्रेजी, राजनीतिशास्त्र वा गणितका शिक्षक छन्Ù तर ती शिक्षा विभागका विद्यार्थीले गणित वा राजनीतिशास्त्र वा अंग्रेजी विभागमै गएर आफूले रोजेको कोर्स किन लिन नपाउने ? कसैलाई थाहा छैन । यदि त्यसो हुँदो हो त शिक्षक पनि कम लाग्दा हुन्, विद्यार्थीको ज्ञानको क्षितिज पनि विस्तारित हुँदो हो ।यसरी एकातिर विद्यार्थीहरूलाई एउटा सानो घेरामा बाँधेर शिक्षा दिइँदै छ भने अर्कातिर नयाँनयाँ र वास्तवमा ताइँ न तुइँका दुर्गहरूको स्थापना गरिँदै छ कार्यक्रम वा विभागको नाउँमा, जसको आपसमा कुनै सम्बन्ध हुँदैन । यसरी नयाँ कार्यक्रमविभाग खोलिनुका पछाडि विश्व बैंकले उच्च शिक्षा सुधार का निहुँमा बोकाइरहेको ऋणको भारी जिम्मेवार छ । उच्च शिक्षामा राज्यको लगानी हुनु हुँदैन भन्ने मान्यता, र राज्यलगानीलाई क्रमशः घटाउने र निजीकरण गर्ने मूल ध्येयका साथ सुरु भएको प्रक्रिया अन्तर्गत यी कथित बजारमा बिकाउ कार्यक्रमविभाग स्थापना गरिएका हुन् ।त्रिविमा पुराना गहन (कोर) विषय मासेर बढी पैसा तिर्नुपर्ने तर कम गहन विषय विस्तार हुनु र आंगिक क्याम्पसको हालत बदतर हुनु तर त्रिविसँग सम्बन्धन किनेर निजी तवरमा खुलेका शिक्षाव्यापारालय (कलेज) हरू ठीकठाकै चल्नु एकै सिक्काका दुई पाटा हुन् । दुवैले शिक्षालाई महँगा बनाउँछन् (त्रिविमा समाजशास्त्र वा राजनीतिशास्त्र पढ्न जति खर्च लाग्छ, त्यसको पाँचसात गुणा बढी खर्च सोसल वर्क वा द्वन्द्व वा श्रम अध्ययन वा अन्तर्राष्ट्रिय सम्बन्ध पढ्न तिर्नुपर्छ) । नयाँ डिपार्टमेन्टप्रोग्रामको सञ्चालन विश्व बैंकले लादेको कस्ट रिकभरी मोडलमा भएकाले नयाँ बजारिया कार्यक्रममा धेरै रकम तिर्नुपर्छ भनिन्छ । दलका कार्यकर्ताको व्यवस्थापन अन्यमा भन्दा सहजै गर्न सकिने हुनाले यस्ता कार्यक्रमको संख्या दिनानुदिन बढ्दै छ ।शिक्षाको यो अवाञ्छित व्यापारीकरणले गर्दा न गहन ज्ञान प्रदान भइरहेको छ, न त विद्यार्थीले सस्तोमा पढ्न पाइरहेका छन् । यो चरम व्यापारीकरण कथित उच्च शिक्षा सुधार कार्यक्रमका परिकल्पनाकारहरूलाई खुसीको कुरा होला, तर यसले विद्यार्थी र अभिभावकलाई त फाइदा दिएनदिएन, राज्यको पैसा पनि बचेको छैन । राज्यले उच्च शिक्षामा गरेको खर्च खोलामा गैरहेको छ विश्वविद्यालयहरूमा शिक्षक कर्मचारीको र खर्चको भार घटेको छैन । बढेको बढ्यै छ । पर्खालहरूले घेरिएर ठूलठूला भवन उम्रँदै गरेको त्रिवि परिसरमा केही समय गुजार्ने जोकोहीले थाहा पाउँछ, यसको आन्तरिक संरचना ध्वस्त छ । विश्वविद्यालय बौद्धिक रूपमा मृतप्रायः छ, र समग्र संस्था राजनीतिक दलहरूका माफियाको कब्जामा छ । न राम्ररी पढाइ हुन्छ त्यहाँ, न त विद्यार्थीशिक्षकमाझ कुनै बौद्धिक विमर्श नै चल्छ । यो बिस्तारै बौद्धिक खण्डहरमा रूपान्तरित हुँदै छ । विश्वविद्यालयका विभिन्न निकाय, संकाय, कार्यालय विभागहरूमा तालाबन्दी चलिरहेको हुन्छ । यस्तो ताला कतिपय ठाउँमा शिक्षकले र धेरै ठाउँमा विद्यार्थीले लगाएका हुन्छन् । तालाबन्दी नगरिएकै अवस्थामा पनि कक्षा सकिनेबित्तिकै विद्यार्थी घरडेरातिर कुलेलम ठोक्छन्Ù कुनै शैक्षिक, बौद्धिक गतिविधिमा ती संलग्न पाइन्नन् । अरू त अरू, ती पुस्तकालयमा छिर्दा पनि छिर्दैनन् । अन्यत्रका विश्वविद्यालयमा बिहानदेखि राति अबेरसम्म झुन्डका झुन्ड विद्यार्थीहरू यो वा त्यो गतिविधिमा संलग्न देखिन्छन्Ù कीर्तिपुरमा भने मुर्दाशान्ति छ । विद्यार्थीका नाउँमा केही व्यक्ति दलको भ्रातृ संस्थाको आवरणमा गुण्डागर्दी र हप्ताअसुलीमा भने संलग्न छन् । विश्वविद्यालयका पुराना चार रिसर्च सेन्टर अद्यापि त्रिवि परिसरमै छन् समाज विज्ञानतर्फको सिनास, आर्थिक र प्रशासनिक तर्फको सेडा, शिक्षातर्फको सेरिड अनि विज्ञानतर्फको रिकास्ट । तिनका आआफ्ना गतिलै भवन, पुस्तकालय पनि छन्Ù तिनमा पदाधिकारी भएर प्राडा हरू गजधम्म बसेका पनि छन् । तर, तिनले गर्ने अनुसन्धान र प्रकाशन हेर्यो भने शून्यप्रायः छ । उदाहरणका लागि, सिनासबाट निस्कने कन्ट्रिब्युसन्स टु नेप्लिज स्टडिज कुनै समय नेपालको उम्दा जर्नल थियो । गएका थुप्रै वर्षदेखि सो जर्नलको कुनै अंक बजारमा देख्न पाइएको छैन । सेरिडले प्रकाशन गर्ने एजुकेसन एन्ड डेभलपमेन्ट को गति पनि उस्तै छ । दस वर्षको अन्तरालपछि गत वर्ष यसको जम्मा एक अंक देख्न पाइएको थियो । बजेट नै भएन, तिनको उत्तर हुने गर्छ, तर तिनलाई दिइएको तलब केका लागि हो, ती भन्दैनन् । बहुधा देखिएको छ, कुनै पनि विश्वविद्यालय जीवन्त हुन मुख्यतः दुई कुराको भूमिका हुन्छ । एउटा विश्वविद्यालय हाँक्ने मूल नेतृत्व कत्तिको बलियो छ, क्षमतावान् छ भन्ने कुराले र अर्को त्यसले नियुक्त गर्ने वा त्यहाँ कार्यरत फ्याकल्टी अथवा शिक्षकको क्षमताले । यी शिक्षक नै भविष्यमा विश्वविद्यालयका विभिन्न अंगको नेतृत्वमा पुग्ने हुनाले विश्वविद्यालयले केकस्तो प्रक्रियाबाट कस्तो फ्याकल्टी नियुक्त गर्छ, त्यसले नै त्यो विश्वविद्यालयको भविष्य गतिलो वा अगतिलो हुन्छ भनेर अनुमान वा ठोकुवा गर्न सकिन्छ । त्रिविको वर्तमान नेतृत्व सम्भवतः अहिलेसम्मकै कमजोर छ । हुन त पञ्चायतकालदेखि नै शैक्षिक संस्थाको नेतृत्व गर्न शासकहरूले आफ्नो सुविधाका व्यक्तिलाई पठाउँदै आएका हुन् तर पछिल्ला दिनमा नेतृत्वमा खुबी भएका भन्दा पनि अमुक पार्टी वा अमुक नेताको दलाली गर्नेलाई वा दाम चढाउनेउठाउनेलाई पठाउन थालिएको छ । उदाहरणका लागि, विश्वविद्यालयको रेक्टर भन्ने पद डिनहरूको पनि डिन हो । विश्वविद्यालयको सबैभन्दा ठूलो प्राज्ञिक व्यक्तित्व हो । सो व्यक्तिको विज्ञता कसैले औंलो ठड्याउन नसक्ने हुनुपर्छ । उसलाई अन्य प्राध्यापकले अदबसाथ हेर्न जरुरी छ । त्यसैले, पनि विश्वविद्यालयको उपकुलपति हुन प्राध्यापकै हुनुपर्छ भन्ने छैन, तर डिन र अझ रेक्टर त झन् प्राध्यापक हुनैपर्छ । तर, पछिल्ला दिनमा प्राज्ञिक नेतृत्वमा पुगेका पदाधिकारीले नाम अगाडि प्राडा को फुर्को त जडेका होलान्, तिनको प्राज्ञिक कर्म हेर्ने हो भने लजाउनुपर्ने स्थिति छ । ती अन्य विधाकाले त के, आफ्नै विधाकाले पनि मान्न नसक्ने, नचिन्ने व्यक्तिहरू छन् । त्रिविमा आउने दिनमा यो समस्या अझै विकराल हुने देखिन्छ । किनभने अब क्रमशः नेतृत्वमा पुग्नेहरू प्राज्ञिक रूपमा झनै कमजोर व्यक्तिहरू छन् । पहिले, आफ्नो ब्याचका उत्कृष्ट विद्यार्थीहरूले विश्वविद्यालयमा अध्यापन गर्ने मौका पाउँथे । पछिल्लो समय मिडिओकर व्यक्तिहरू पार्टीनेताको फुर्को पकडेर जस्केलाबाट विश्वविद्यालयमा छिरे । तिनीहरू क्रमशः अब विश्वविद्यालयका नेतृत्वदायी पदहरूमा पुग्दै छन्, विभिन्न तिकडम गरेर । तिनले नयाँ र अलि सम्भावना बोकेका फ्याकल्टी छिर्न त दिँदैनन् नै, विश्वविद्यालयमै भएका अन्य अलि सक्षम फ्याकल्टीलाई पनि अपमानित गर्दै, तेजोवध गर्दै पाखा लगाइरहेका छन् । र, जालझेल गरेर उनीहरू नै प्रमोसन खाइरहेका छन् । अझ विडम्बना त, त्रिविको केन्द्रीय क्याम्पसका थुप्रै विषयमा अहिले एमएभन्दा एमफिल पढ्ने विद्यार्थी धेरै छन्, तर त्रिविको सेवा आयोगले सुरु तह (इन्ट्रीलेभल) का शिक्षकमा अझै एमए उत्तीर्णलाई लिइरहेको छÙ ल्याटरल इन्ट्री को त्यहाँ व्यवस्था छैन भने पनि हुन्छ । के एमएवाला शिक्षक लिएर पीएचडी तहको पढाइ गर्न सकिन्छ ? उदाहरणका लागि, अहिले समस्त समाजशास्त्र विभागमा दुई जना पनि प्राध्यापक छैनन्, तर करिब २०० जनाले सो विभागबाट पीएचडी गर्न नाम दर्ता गराएका छन् । अझ कतिपय अरू विभागमा एउटै पनि प्राध्यापक छैनन् तर तिनमा दर्जनौं विद्यार्थी विद्यावारिधि गर्दै छन् । अर्थात्, विश्वविद्यालय आफूसँग पीएचडी गराउने शिक्षक नहुँदा पनि भर्ना गरेर, र मासिक रकम उठाएर विद्यार्थीहरूलाई चुस्दै बसेको छ । जस्तो प्रिडेटोरी नेपाली राज्य छ, त्यस्तै प्रिडेटोरी विश्वविद्यालय पनि देखिएको छ । यसरी हाम्रो उच्च शिक्षाको भविष्य अन्धकारपूर्ण हुँदै गैरहेको छ । विश्व बैंकसँग करोडौं डलर ऋण लिएर गरिएका तीनवटा उच्च शिक्षा सुधार कार्यक्रम सकिएर अहिलो चौथो सञ्चालनमा छ, तर हाम्रो समग्र उच्च शिक्षामा सुधार हुनु साटो अवस्था झन्झन् अधपतन भैरहेको छ । किन ? गम्भीर आत्मसमीक्षा जरुरी छ । अन्यथा, विद्यार्थी संख्या घटे, विदेश पलायन भए भनेर कोकोहोलो मच्चाइरहनुको कुनै औचित्य रहँदैन ।"
श्रम बजार र अपांगता भएका महिला,"पछिल्लो समय महिला अधिकारका लागि विभिन्न अभियान सुरु भएका देखिन्छन् विकासमा महिला, महिला र विकास, लैंगिक विकास, मानव विकास आदि । यिनमा अपांगता भएका महिलाहरूको अन्तरखण्डीकरण (इन्टरसेक्सनालिटी) र लैंगिकताको सवाल कहाँनेर छ ? अपांगता भएका महिलाको अवस्था श्रमिक महिलाका रूपमा कहाँनेर भेट्न वा देख्न सकिन्छ त ? यहाँ यसैको उत्तर खोज्ने प्रयास गरिएको छ ।नेपालमा अपांगता भएका व्यक्तिहरू जनसंख्याको करिब २ प्रतिशत छन् । तीमध्ये अपांगता भएका महिलाहरू ४५ दशमलव ७३ प्रतिशत छन् । विश्व स्वास्थ्य संगठन अनुसार अपांगता भएका महिलाहरूको संख्या विश्वमा १९ दशमलव २ प्रतिशत छ भने पुरुषहरूको संख्या १२ प्रतिशत मात्र । यसबाट नेपालमा तथ्यांक संकलनमा कुनै कमजोरी थियो कि भन्ने संशय खडा गरेको छ । यद्यपि अपांगता भएका व्यक्तिहरूको उपलब्ध तथ्यांकलाई नियालेर हेर्दा अपांगता भएका महिलाहरूको उपस्थिति हरेक क्षेत्रमा अति न्यून देखिन्छ । नेपाल सरकारले निजामती सेवा ऐन२०४९ लाई २०६४ सालमा संशोधन गरी समाजमा पछाडि परेका वर्गमध्ये महिला, आदिवासी जनजाति, मधेशी, दलित, अपांगता भएका व्यक्तिहरू र पिछडिएको क्षेत्रलाई समेत आरक्षणको व्यवस्था गरेको छ । यस व्यवस्थाले अपांगता भएका व्यक्तिहरूलाई समेत निजामती सेवामा आकृष्ट गरिरहेको छ । तर, निजामती सेवा प्रवेश गर्न लोकसेवा आयोगको निर्धारित पाठ्यक्रममा रहेर परीक्षा दिनुपर्ने हुन्छ, जुन दृष्टिविहीनको पहुँचमा हुन्नन् । केही संघसंस्थाको प्रयासमा डेजी रेकर्ड पठ्य सामग्रीहरू निर्माण गरिए नि यसले सबै विषय र सबैको आवश्यकता परिपूर्ति गर्न सकेको छैन । शिक्षक सेवामा पनि परीक्षा प्रणालीदेखि पदस्थापनसम्मका विषयहरू चुनौतीपूर्ण छन् । अपांगता भएका व्यक्तिहरूको अधिकार सम्बन्धी ऐन२०१७ मा अपांगता भएका व्यक्तिलाई रोजगारीमा प्राथमिकता दिने भनिएको त छ, तर मन्त्रिपरिषद्ले हालै सम्पूर्ण नियुक्ति प्रक्रिया योग्यता प्रणालीमा आधारित रहने निर्णय गरेकाले आर्थिक वर्ष २०७९८० मा सञ्चालित परीक्षाका उत्तीर्ण स्थायी शिक्षकहरूको पदस्थापन त्यही क्रममा भइरहेको छ । यस पदस्थापनले अनेकौं बाधा उत्पन्न गरेको छ । पूर्ण दृष्टिविहीन व्यक्ति र शारीरिक रूपमा अशक्त व्यक्तिहरू यस निर्णयका कारण थप चुनौती भोग्न विवश बनिरहेका छन् । अर्कातर्फ, पदस्थापन भएको विद्यालयले निजलाई हाजिर नगराउने र विद्यालय व्यवस्थापन समितिहरूले दृष्टिविहीन व्यक्तिलाई कुनै हालतमा पनि नराख्ने निर्णय गर्नाले कानुनको उल्लंघन भइरहेको छ । यति हुँदा पनि कानुनको उल्लंघनमा दिन सकिने अवहेलनाको मुद्दा भने कार्यान्वयनमा ल्याउने तत्परता देखिँदैन । त्यसो त अपांगता भएका व्यक्तिहरूको अधिकार सम्बन्धी ऐन२०१७ मा पनि अपांगता भएका व्यक्तिलाई विभेद गरेमा सजायको भागीदार हुनुपर्ने स्पष्ट व्यवस्था छ । त्यस्तै, कुनै निजी कम्पनीले गरेको विज्ञापनमा दरखास्त हाली अन्तर्वार्तासम्म पुग्दा कार्यालय अपांगतामैत्री नभएको भनी जागिर नदिने र अपांगता भएका महिलाहरूलाई सुरक्षाको विषयसमेत उठान गरी रोजगारीबाट अलग राखिदिने कार्यहरू भइरहेका छन् । अपांगता भएका महिलाको वृत्ति विकासमा लगानी गर्ने गरी कुनै संस्थालाई सामाजिक दायित्वमा बाँध्ने काम पनि हुन सकेको छैन ।श्रमको अर्को महत्त्वपूर्ण विषय स्वरोजगार पनि हो । अपांगता भएका व्यक्तिहरूले खास गरी सीपमा आधारित व्यवसाय गरिरहेका छन्, जसमा करिब ८ प्रतिशत व्यक्तिहरू संलग्न रहेको अनुमान छ । तिनीहरूले माला बुन्ने, फेल्टका सामग्री बनाउने, जुत्ता बनाउने, फिनायलहर्पिकझोल साबुन बनाउने, मुढा बुन्ने, ऊनका सामग्रीहरू बनाउनेजस्ता कार्य पनि गरिरहेका छन् । यस्ता तालिम पाएका धेरैजसो महिलाले चाहिँ लगानीको अभावमा व्यवसाय सुरु गर्न पाएका छैनन् । अपांगता भएका महिलाहरूका लागि बजार व्यवस्थापन पनि चुनौतीपूर्ण रहेको भुक्तभोगीहरूको अनुभव छ । दृष्टिविहीन व्यक्तिहरू धूपको व्यापारका सिलसिलामा नेपालका सबै जिल्ला पुगेको र यसकै नाफाले दैनिकी चलाएको पनि देखिएको छ । अपांगताकै क्षेत्रमा काम गरिरहेका केही संस्थाको अध्ययनले अपांगता भएका महिलाहरूको बैंक तथा वित्तीय संस्थाहरूमा स्वतन्त्र पहुँच नरहेको र त्यस्ता सेवाप्रदायक निकायहरूले अपांगतामैत्री वातावरण र समदृष्टिकोण बनाएर लगानी नगर्दा अपांगता भएका महिलाहरूमा कर्जा प्रवाहको सम्भावना कमजोर देखिएको छ । यसैले लगानीको अभावमा यस्ता महिलाद्वारा सञ्चालित व्यवसाय एकदुईबाहेक जीविकोपार्जनमा मात्र सीमित हुन पुगेका छन् । नेपालमा केही अपांगता भएका व्यक्तिहरू मसाज सेन्टरमा पनि कार्यरत छन् । श्रम बजारमा अपांगता भएका व्यक्तिहरूले येन केन प्रकारेण अस्तित्व धानिरहेका छन् । तर राज्यले यी श्रमजीवीका लागि बीउ पुँजीको व्यवस्था र व्यवस्थित तालिम सञ्चालन गरिदिन सकेको छैन । केही व्यक्तिले अपांगता भएका व्यक्तिहरूको रोजगारीका लागि गरेको प्रयास प्रशंसनीय छ । नाङ्लो बेकरीले बहिरा व्यक्तिहरूलाइ रोजगारी दिएको छ, कतिपय दोहोरी साँझले दृष्टिविहीन व्यक्तिहरूलाई कलाकारका रूपमा काम दिएको छ । तर राज्यबाट उपलब्ध गराइने श्रम बजारमा उनीहरूको उपस्थिति शून्यप्रायः छ । अझ अपांगता भएका महिलाहरूको श्रम सहभागिता चुनौतीपूर्ण छ । यसका पछाडि पारिवारिक सहयोग, सामाजिक सुरक्षाको सवाल, अपांगताका दृष्टिले अनुपयुक्त वातावरण, राज्यमा दण्डहीनताको स्थिति आदिजस्ता कारक छन्, जसले गर्दा अपांगता भएका महिलाहरू मुस्किलले घरबाहिर आउन सक्ने परिस्थिति यथावत् छ । यसरी आफ्नो जीवन धान्ने सिलसिलामा अपांगता भएका महिलाहरूको पीडा पुरुषका तुलनामा अझ दयनीय देखिन्छ । तर यी संघर्षको कथा भनिरहँदा सडक संगीतका नाममा हरेक सहर, जात्रा र मेलाहरूमा देखिने विशेष गरी दृष्टिविहीन व्यक्तिहरूको झुन्डका कारण धेरै मानिसमा दृष्टिविहीनप्रति बिचराको भाव झाँगिन थालेको छ । त्यसैले त्यस्ता दृष्टिविहीन व्यक्तिहरूका लागि वैकल्पिक श्रमको व्यवस्था गरिनु जरुरी छ । आजको समाज प्रतिस्पर्धी र प्रविधियुक्त बन्दै गएको छ । परीणामतः हातखुट्टाको स्थान आधुनिक मेसिन र कम्प्युटर आदिले लिँदै छन् । त्यसैले अपांगता भएका महिलाहरूलाई प्रविधि ज्ञान दिनुपर्छ । समग्र अपांगता भएका व्यक्ति र द्विपक्षीय विभेदमा परिरहेका अपांगता भएका महिलाका लागि श्रम बजारले केकसरी सम्बोधन गर्नुपर्छ, सोच्न निकै ढिलो भइसकेको छ । अपांगता भएका महिलाको गरिबी अन्त्य गर्न नसकेसम्म मुलुकले गरिबी निवारणमा लिएको लक्ष्य पूरा हुन सक्दैन । अपांगता भएका महिलाको सशक्तीकरणको सवाल राज्यसहित सबैको साझा एजेन्डा बन्नु जरुरी छ । दृष्टिविहीन अभियन्ता अधिकारी महिला तथा बालबालिका विभागकी निर्देशक हुन् ।"
शीतलनिवासको अबको बाटो,"निवृत्त जीवन निवर्तमान राष्ट्रपति विद्यादेवी भण्डारीलाई सक्रिय राजनीतिमा फर्काउने उक्साहट हुँदै छ । संवैधानिक जिम्मेवारीमा बसिसकेको व्यक्ति फर्किएर फेरि अमुक दलको कार्यकर्ता बन्न जानुले लोकतन्त्रलाई बल पुर्याउँदैन । अधिनायकवादी व्यवस्थामा मात्र यस्तो सम्भव छ । लोकतन्त्रमा यस्तो उक्साहटको विरोध हुनुपर्छ । निवर्तमान राष्ट्रपतिले आफ्नो रुचिको महिला सशक्तीकरणलाई लिएर नेपालका कुनाकाप्चा घुमे यशवृद्धि हुन्छ । तर यसरी यात्रा गर्दा कुनै खास दलको कार्यकर्तासँग मात्र भेटघाट गर्ने, घेरिने, प्रश्रय दिने मानसलाई त्याग्नुपर्छ । गणतन्त्र जनमत र लोकतान्त्रिक व्यवहारको बलमा टिकेको हुन्छ । जुन पद्धतिले टाकुरामा उभ्यायो, त्यसलाई बिथोल्नबाट बचाउने जिम्मेवारीमा निवर्तमान राष्ट्रपति प्रस्तुत हुनुपर्छ ।"
इसाराका भरमा नृत्य !,"सिन्धुपाल्चोक (कास) बोल्न र सुन्न नसके पनि बाह्रबिसे नगरपालिका९ गणेशस्थानस्थित सिन्धु बहिरा आधारभूत विद्यालयका साना बालबालिका छमछमी नाच्दै थिए । अगाडि शिक्षक सांकेतिक भाषामा कुरा गर्दै थिए, पछाडि त्यही औंलाको इसारा हेरेर बालबालिका नाच्दै थिए । त्यतिखेर ५ देखि १६ वर्षसम्मका बहिरा तथा सुस्त ३० बालबालिकाले आफ्नो नृत्य प्रतिभा देखाएर उपस्थितको मन जिते । हामी पढ्छौं, हामी लेख्छौं ठूला मान्छे बन्छौं, चुलीमा चुली माया, मलाई लाग्छ रमाइलो जस्ता गीतको बोलमा झुम्दै सामान्यझैं साना बालबालिका नाचिरहेको देख्दा जनप्रतिनिधि र स्थानीय चकित परेर हेरिरहे । यी जिज्ञासाबीच बाह्रबिसे नगरका मेयर बालकृष्ण बस्नेत, वडाध्यक्ष कृष्णबहादुर रायमाझी र अन्य स्थानीयको एउटै प्रश्न थियो, यी बालबालिका पनि बहिरा हुन् र ?विद्यालयका प्रधानाध्यापक मैना कार्कीका अनुसार सिन्धुपाल्चोक बहिरा संघको ७ औं महाधिवेशनमा यी बालबालिका आफैंले तयारी गरेर नाचेका हुन् । बहिरा व्यक्तिको समावेशीकरण एकमात्र आधार, सांकेतिक भाषामा सञ्चार भन्ने नाराका साथ २०४७ सालमा स्थापित संघले फरक क्षमता भएका बालबालिकाको हितमा काम गर्दै आएको छ । कक्षा १ मा अध्ययनरत ६ वर्षे पासाङ शेर्पा हौसिएर नाचिरहँदा दङ्ग देखिए । उनले नृत्य सकेपछि मेयर र वडाध्यक्षछेउमा पुगेर संकेतमा भने, जनप्रतिनिधिज्यू तपाईंहरूले हामीलाई अवसर दिनुपर्यो । यहाँ कक्षा ८ सम्म मात्रै पढ्ने व्यवस्था छ । त्यसपछि अन्यत्र जानुपर्ने अवस्था छ । स्थानीय स्तरमा पढ्न र रोजारीका निम्ति सीपमूलक तालिमको व्यवस्था गर्न बालबालिकाले इसारामा अनुरोध गरेका थिए ।"
शल्यक्रियाबाट जन्मिएको छावा पाउडर दूधको भरमा,"(चितवन)जन्मेको साता बिते पनि छावा (हात्तीको बच्चा) निकै चुलबुले छ । घरी यता घरी उता गरिरहने यो छावा आमाको छेउ पर्नै खोज्दैन । भोक लागे दूध चुस्नका लागि मान्छेलाई पछ्याउँछ । पछुवा (हात्तीको सुसारे) उमाशंकर चौधरी पाउडर दूध घोलेर तयार पार्छन् र एक लिटरका दरले दुई घण्टा फरकमा छावालाई पिलाउँछन् । दूध खाएपछि छावा अलि बेर परालको आड लागेर सुस्ताउँछ । सौराहानजिक खोरसोरस्थित हात्ती प्रजनन तथा तालिम केन्द्रकी पोथी हात्ती गण्डकीकलीको भाले बच्चा हो यो छावा । गएको बुधबार फागुन २४ गते दिउँसो खोरसोरमा पशु चिकित्सकले एउटा दुर्लभ शल्यक्रिया गरे । पशु उपचार क्षेत्रमा हात्तीको शल्यक्रिया गरेर बच्चा बाहिर निकालेको घटना खासै सुनिँदैन । चितवन राष्ट्रिय निकुञ्ज र राष्ट्रिय प्रकृति संरक्षण कोष सौराहा कार्यालयका पशु चिकित्सक तथा प्राविधिकले शल्यक्रिया गरी माउ र बच्चा बचाए । सुत्केरी बेथा लागेको दुई दिन हुँदा पनि बच्चा जन्मन सकेन, त्यसैले माउ बचाउनै भए पनि शल्यक्रिया गरेका थियौं, चितवन निकुञ्जका वरिष्ठ पशु चिकित्सक डा विजयकुमार श्रेष्ठले भने । उनका अनुसार फागुन २३ गते मंगलबार बिहान गण्डकीकलीलाई सुत्केरी बेथा लागेको थियो । भोलिपल्ट पनि माउले बल गर्यो तर बच्चा निस्किन सकेन । भिडियो एक्सरेमा हेर्दा बच्चा अड्केको निश्चित भएपछि शल्यक्रिया गर्ने निधो भयो । श्रेष्ठसहित प्रकृति संरक्षण कोषका पशु चिकित्सक डा अमिर सडौला र विकल्प कार्की तथा कोष र निकुञ्जका पशु स्वास्थ्य प्राविधिक किरणराज रिजाल र दिनेश ढकालले फागुन २४ गते झन्डै तीन घण्टा लगाएर हात्तीको शल्यक्रिया गरेका थिए । सौराहमै रहेका विदेशी पशुचिकित्सक डाक्टर निक मास्टर्सले सहयोग गरेका थिए । हात्तीको पछाडिको भाग झन्डै एक फिट जति चिरेर हामीले बच्चा बाहिर निकालेका हौं, डा श्रेष्ठले भने, बाहिर आउँदा बच्चाको मुटुको चाल थिएन । कृत्रिम तरिकाले सुँडबाट श्वास दिएपछि दुईतीन मिनेटपछि मुटु धड्कियो । गण्डकीकलीलाई तीन वर्षअघि पनि बच्चा जन्माउन गाह्रो भएर मान्छेले बल लगाउँदा छावा बच्न सकेको थिएन ।यो पटक कम्तिमा माउलाई बचाउन शल्यक्रिया गरिएको डा श्रेष्ठले बताए । जहाँ चिर्न पर्ने हो त्यही भागमा मात्र लठ्याएर चिरेको हो, पछाडि चिर्दा कुनै पनि ठूला भित्री अंगलाई असर नपर्ने उल्लेख गर्दै श्रेष्ठले भने, घाउ पनि निको हुने सम्भावना रहन्छ । त्यही भएर हामीले यस्तो निर्णय लिएका हौं । हात्तीको शल्यक्रिया गरेर बच्चा जन्माएको नेपालमा खासै जानकारी नआएको डाअमिर सडौला बताउँछन् । खोरसोर हात्ती प्रजनन केन्द्रका कर्मचारीले शल्यक्रिया गरेको घाउ दैनिक चार पटक सफा गर्ने गरेका छन् । स्वास्थ्य प्राविधिक टोली मल्हमपट्टी गर्छन् ।हात्तीको घाउ सुक्दै गएको छ । बच्चा फुर्तिलो र स्वस्थ छ । माउले आहार लिइरहेको छ । सुत्केरी हात्तीलाई सात किलो चामल भेलीमा पकाएर खीरजस्तो बनाएर पोसिलो खान्की दिने गरिएको छ ।"
विद्युत् चुहावट १२५९ प्रतिशतमा झर्यो,"(काठमाडौं)चालु आर्थिक वर्षको सात महिना (साउनदेखि माघ) मा नेपालको समग्र विद्युत् चुहावट १२५९ प्रतिशतमा झरेको छ । उक्त अवधिमा वितरणतर्फ ७९९ र प्रसारणतर्फ ४६० प्रतिशत चुहावट भएको हो । गत आर्थिक वर्षको सोही अवधिमा विद्युत् चुहावट १८५२ प्रतिशत थियो । समग्रमा ५९३ प्रतिशत चुहावट घटाउन सफल भएको नेपाल विद्युत् प्राधिकरणको दाबी छ । प्राधिकरणका अनुसार सात महिनामा ४ करोड ५८ लाख युनिट विद्युत् चुहावट भएको छ । चालु आर्थिक वर्षको माघसम्ममा वितरण प्रणालीमा ५ अर्ब ७३ करोड २२ लाख युनिट विद्युत् प्राप्त भएको थियो । त्यसमध्ये ५ अर्ब २७ करोड ४१ लाख युनिट बिक्री भएको हो । चुहावटको सबैभन्दा ठूलो हिस्सा वितरणतर्फ हुन्छ । प्राधिकरणले चालु आवमा समग्र प्रणालीको विद्युत् चुहावटलाई १४ प्रतिशत र वितरणतर्फ ८५ प्रतिशतमा झार्ने लक्ष्य राखेको थियो । प्राधिकरणका कार्यकारी निर्देशक कुलमान घिसिङले गर्मीमा तराई क्षेत्रमा केही मात्रामा चुहावट बढे पनि प्राविधिक र गैरप्राविधिक चुहावटका लागि चालिएका कदमलाई अझै प्रभावकारी बनाएर यस वर्षका लागि तोकिएको लक्ष्यभन्दा चुहावटलाई तल झार्ने गरी काम भइरहेको बताए । मिटर रिसिलिङ गर्ने, बक्यौता नतिर्ने तथा कालोपाटीमा रहेका ग्राहकको लाइन काट्ने, छड्के मिटर रिडिङ गर्ने, हुकिङलगायतबाट हुने विद्युत् चोरी नियन्त्रणका लागि नियमित अनुगमन तथा कारबाही गर्नेलगायत अभियान देशैभर सञ्चालन गरिएको छ, घिसिङले भने, यस अवधिमा धेरै पुराना तथा ओभरलोड भएका कन्डक्टर तथा ट्रान्सफर्मरहरू फेरिएका छन् । नयाँ सबस्टेसन निर्माण र पुरानालाई स्तरोन्नति गरिएको छ । औद्योगिक क्षेत्रमा विद्युत् खपत बढेको छ, थ्री फेज मिटरको प्रयोगलाई प्रोत्साहन गरिएको छ । समग्रमा प्रसारण तथा वितरण प्रणालीमा गरिएको ठूलो लगानीको नतिजा चुहावट नियन्त्रणमा देखिएको छ । गैरप्राविधिक चुहावट नियन्त्रणका लागि चोरी नियन्त्रण, महसुल बक्यौता असुलीमा कडाइ, मिटर बाइपास तथा हुकिङ गरी चोरी गर्नेलाई कडा कारबाही, बन्द मिटर फेर्ने, मिटर लिन प्रोत्साहित गर्ने, मिटर रिडिङ नभएको (स्टक युनिट) ग्राहकको पहिचान गरी रिडिङ गर्ने काम अभियानकै रूपमा चलाइरहेको प्राधिकरणको भनाइ छ । प्रत्येक प्रादेशिक तथा प्रदेश डिभिजन कार्यालय र ती मातहतका वितरण केन्द्रलाई चुहावट नियन्त्रणको लक्ष्य तोकिएको छ । लाइन सुधार तथा विस्तारका लागि पर्याप्त बजेटको व्यवस्था गरिएको छ । प्राधिकरणका वितरण केन्द्रहरूले स्थानीय प्रशासनको सहयोगमा विद्युत् चोरी गर्नेलाई दैनिक रूपमा नियन्त्रणमा लिँदै कारबाही गर्दै आएका छन् ।मधेशको चुहावट ११७८ प्रतिशतप्राधिकरणका सात प्रादेशिक कार्यालय र दुई प्रदेश डिभिजन कार्यालय मातहतका वितरण केन्द्रमध्ये सबैभन्दा बढी विद्युत् चुहावट रहेको मधेश प्रदेश प्रादेशिक कार्यालय, जनकपुरको चुहावट माघसम्ममा ११७८ प्रतिशतमा झरेको छ । कार्यालयमातहतका २३ वटा वितरण केन्द्रको गत वर्षको माघसम्मको समग्र विद्युत् चुहावट १२३० प्रतिशत थियो । सर्लाहीको मलंगवा वितरण केन्द्रको सबैभन्दा बढी ४०९७ प्रतिशत विद्युत् चुहावट छ । गत वर्ष त्यहाँ ४१८६ प्रतिशत विद्युत् चुहावट थियो । रौतहटको मौलापुर वितरण केन्द्रको विद्युत् चुहावट ३८६४ प्रतिशत छ । गत वर्ष त्यस केन्द्रको चुहावट १५८६ प्रतिशत थियो । रौतहटकै गौर वितरण केन्द्रको चुहावट गत वर्ष ३०५२ प्रतिशत रहेकोमा यस वर्ष ३२४७ प्रतिशत छ । बाराको सिम्रौनगढ वितरण केन्द्रको विद्युत् चुहावट ३८३९ प्रतिशत छ । गत वर्ष त्यहाँ ३९३४ चुहावट प्रतिशत थियो ।कोशी प्रादेशिक कार्यालय विराटनगर मातहतका २४ वटा वितरण केन्द्रको माघसम्मको समग्र विद्युत् चुहावट ८१७ प्रतिशत छ । अघिल्लो वर्ष सोही अवधिमा चुहावट १० प्रतिशत थियो । प्रादेशिक कार्यालयअन्तर्गत सबैभन्दा बढी विद्युत् चुहावट मोरङको रंगेली वितरण केन्द्रको छ । यस केन्द्रको विद्युत् चुहावट १९९५ प्रतिशत छ । अघिल्लो वर्ष १६०५ प्रतिशत थियो । वाग्मती प्रदेशअन्तर्गत प्रदेश डिभिजन कार्यालय हेटौंडा मातहतका ६ वटा वितरण केन्द्रको गत वर्षको माघसम्मको ४६३ प्रतिशत रहेको समग्र विद्युत् चुहावट यस वर्ष सोही अवधिमा ५९९ प्रतिशत छ । डिभिजन कार्यालयअन्तर्गत सबैभन्दा बढी मकवानपुरको पालुङ वितरण केन्द्रको २४६९ प्रतिशत विद्युत् चुहावट छ । गत वर्ष त्यस केन्द्रको २९७५ प्रतिशत चुहावट थियो । वाग्मती प्रादेशिक कार्यालय काठमाडौं मातहतका २० वटा वितरण केन्द्रको समग्र विद्युत् चुहावट ६२५ प्रतिशत छ । अघिल्लो वर्ष ९३० प्रतिशत थियो । कार्यालयमातहत सिन्धुपाल्चोक वितरण केन्द्रको सबैभन्दा बढी २२२६ प्रतिशत चुहावट छ । अघिल्लो वर्ष त्यस केन्द्रको २८९१ प्रतिशत चुहावट थियो । गण्डकी प्रदेशअन्तर्गत प्रादेशिक कार्यालय पोखरा मातहतका १२ वटा वितरण केन्द्रको गत वर्षको माघसम्मको समग्र विद्युत् चुहावट ८०३ प्रतिशत रहेकोमा यस वर्षको सोही अवधिमा ७२५ प्रतिशत छ । कार्यालयअन्तर्गत सबैभन्दा बढी चुहावट म्याग्दीको तातोपानी वितरण केन्द्रको छ । केन्द्रको चुहावट अघिल्लो वर्ष ५१७ प्रतिशत रहेकोमा यस वर्ष बढेर ३२६७ प्रतिशत पुगेको छ । लुम्बिनी प्रदेशअन्तर्गत प्रादेशिक कार्यालय बुटवल मातहतका ११ वटा वितरण केन्द्रको समग्र विद्युत् चुहावट ६९६ प्रतिशत छ । गत वर्ष १०१४ प्रतिशत थियो । कार्यालयअन्तर्गत सबैभन्दा बढी चुहावट पाल्पा वितरण केन्द्रको २१३३ प्रतिशत छ । गत वर्ष केन्द्रको चुहावट १६९५ प्रतिशत थियो । लुम्बिनी प्रदेशअन्तर्गत प्रदेश डिभिजन कार्यालय नेपालगन्ज मातहतका ९ वटा वितरण केन्द्रको गत वर्षको माघसम्मको समग्र विद्युत् चुहावट ७४१ प्रतिशत रहेकोमा यस वर्ष सोही अवधिमा ५०६ प्रतिशत छ । कार्यालयअन्तर्गत सबैभन्दा बढी विद्युत् चुहावट रोल्पा वितरण केन्द्रको १५७२ प्रतिशत छ । गत वर्ष त्यस केन्द्रको चुहावट १७१० प्रतिशत थियो । कर्णाली प्रदेशअन्तर्गत प्रादेशिक कार्यालय सुर्खेत मातहतका ७ वटा वितरण केन्द्रको समग्र विद्युत् चुहावट १५७४ प्रतिशत छ । गत वर्ष १५६९ प्रतिशत थियो । कार्यालयअन्तर्गत सबैभन्दा बढी चुहावट रुकुम (पश्चिम) वितरण केन्द्रको छ । केन्द्रको चुहावट गत वर्ष २३९० प्रतिशत रहेकोमा यस वर्ष बढेर ३६४६ प्रतिशत पुगेको छ । सुदूरपश्चिम प्रदेशअन्तर्गत प्रादेशिक कार्यालय अत्तरिया मातहत १२ वटा वितरण केन्द्रको माघसम्मको समग्र विद्युत् चुहावट ७१६ प्रतिशत छ । गत वर्षको सोही अवधिमा चुहावट ७२७ प्रतिशत थियो । कार्यालयअन्तर्गत सबैभन्दा बढी चुहावट बझाङ वितरण केन्द्रको छ । गत वर्ष २१२० प्रतिशत रहेको केन्द्रको चुहावट यस वर्ष घटेर २०९१ प्रतिशतमा झरेको छ ।"
"जुम्लामा निजीको अप्टिकल फाइबर, सरकारी सुस्त","(जुम्ला)कार्कीबडा, जुम्लास्थित श्री चन्दननाथ इलेक्ट्रोनिक्सका सञ्चालक रानाप्रताप सिंहले पछिल्ला केही महिनायता अनलाइनबाट सामान बेच्न थालेका छन् । उनलाई फेसबुक, ह्वाट्सएप, भाइबरमार्फत कालीकोट, मुगु, डोल्पादेखि सामानको अर्डर आउने गरेको छ । उनी मान्छे वा बसमार्फत सामान डेलिभरी गरिदिन्छन् । उताबाट मोबाइल वालेटमा डेलिभरी चार्जसहित सामानको पैसा आउँछ । पछिल्लो समय इन्टरनेट सेवा बलिया हुन थालेपछि अनलाइनबाट व्यापार हुन थालेको उनको अनुभव छ । जुम्लाकै अर्का व्यवसायी पूर्णप्रसाद न्यौपाने पनि अनलाइनबाट लुगा बेच्ने तरखरमा छन् । त्यसका लागि उनले वर्ल्डलिंकको एफटीटीएच इन्टरनेट सेवा लिएको बताए । मासिक १६ सय ६० रुपैयाँ लाग्दो रहेछ, उनले भने, छिटो र भरपर्दो इन्टरनेटका लागि म यति खर्च गर्न सक्छु । शुल्क अलि सस्तो भए अझै धेरै जोडिन सक्थे । स्थानीय होटल कान्जिरोवाका सञ्चालक नोर्बु लामाले जुम्लामा स्याटलाइटबाट इन्टरनेट दिन सके भरपर्दो सेवा उपलब्ध हुने बताए । जुम्लामा हाल सिम्पल लिंक इन्टरनेट, कर्णाली नेटवर्क सर्भिसेज, एभरेस्ट वायरलेस नेटवर्कजस्ता स्थानीय इन्टरनेट सेवा प्रदायक छन् । नेपाल टेलिकमको फोरजी सेवा पुगिसकेको छ । निजी क्षेत्रको वर्ल्डलिंकले हालै मात्र उच्च गतिको फाइबर इन्टरनेट सेवा विस्तार गरिसकेको छ ।वर्ल्डलिंकले जुम्लामा एफटीटीएच अप्टिकल फाइबरमार्फत उच्च गतिको इन्टरनेट सेवा विस्तार गरेको हो । बुधबार आयोजित कार्यक्रममा कम्पनी प्रमुखहरूले राजासिम रोडस्थित शाखा उद्घाटन गरे । यहाँ पहिले वायरलेसबाट इन्टरनेट ल्याएका थियौं, अब फाइबर जोडेका छौं, वर्ल्डलिंकका संस्थापक एवं प्रबन्ध निर्देशक दिलीप अग्रवालले भने, फाइबर जोड्न ब्रिटिस इन्टरनेसनल इन्भेस्टमेन्ट (बीआईआई) जस्ता संस्थाले सघाएका छन् । उनका अनुसार १५ करोड रुपैयाँ लगानीमा सुर्खेत हुँदै जुम्लामा २४ कोरको अप्टिकल फाइबर बिछ्याइएको हो ।सरकारीतर्फ, नेपाल दूरसञ्चार प्राधिकरणले कर्णालीका विभिन्न ठाउँमा अप्टिकल फाइबर जडान गर्न यसअघि नै नेपाल टेलिकमलाई जिम्मा दिए कर्णाली र सुदूरपश्चिम प्रदेशमा जम्मा १७ प्रतिशत मात्रै विस्तार भएको छ । वर्ल्डलिंकका प्रबन्ध निर्देशक अग्रवालले कर्णाली प्रदेशभर फाइबर विस्तार गर्दै जाने बताए । सन् २०१९ मा प्रत्यक्ष वैदेशिक लगानीका रूपमा वर्ल्डलिंकले बेलायत सरकारमातहतको बीआईआईबाट १ सय ३५ करोडको इक्विटी लगानी प्राप्त गरेको थियो । कार्यक्रममा एसियाका लागि बीआईआईका प्रबन्ध निर्देशक स्रिनी नागराजनले हालसम्म १२५ मिलियन डलर लगानी गरेको र यसलाई दोब्बर बनाउन चाहेको बताए ।"
कोरियामा कामदारलाई वैकल्पिक बिदा,"(सोल) दक्षिण कोरियाली सरकारले सार्वजनिक बिदा कम भएको भन्दै वैकल्पिक बिदाको निर्णय गरेको छ । वर्षको १५ दिन सार्वजनिक बिदा दिँदै आएको सरकारले यस्ता बिदा सप्ताहान्तमा परे वैकल्पिक दिनमा बिदा दिने निर्णय गरेको हो । कोरियाली सरकारले यो वर्ष बुद्ध जयन्ती र क्रिसमस शनिबार वा आइतबार परे सोमबार बिदा हुने गरी नियम संशोधन गरेको छ । कोरियामा बुद्ध जयन्ती अप्रिल वा मेमा पर्छ । यस वर्ष बुद्ध जयन्ती मे २७ शनिबार पर्छ । संसारभरि डिसेम्बर २५ मा मनाउँदै आएको क्रिसमस पनि कोरियालीको अर्को मुख्य चाड हो । सरकारको निर्णयअनुसार कामदारले मे २९ सोमबार वैकल्पिक बिदा पाउनेछन् । कामदारलाई पर्याप्त आरामको अधिकार सुनिश्चित गर्न, दैनिक उपभोग बढाउन र अर्थतन्त्रमा सुधार गर्न नियम संशोधन गरिएको कोरियाली सरकारले बताएको छ । अन्य बिदामा नयाँ वर्षको दिन, सलनाल (कोरियाली नयाँ वर्ष ३ दिन बिदा), मार्च १ आन्दोलन दिवस, बाल दिवस, मेमोरियल डे, छुसक (३ दिन), राष्ट्रिय मुक्ति दिवस, राष्ट्रिय स्थापना दिवस र कोरियाली अक्षर स्थापना दिवस समावेश छन् । यहाँको सरकारले सन् २०१३ मा कोरियाली नयाँ वर्ष सलनाल, छुसक वा बाल दिवस शनिबार वा आइतबार परे कामदारलाई वैकल्पिक दिन बिदा दिने नियम ल्याएको थियो । त्यस्तै २०२१ मा मार्च १ आन्दोलन दिवस, राष्ट्रिय मुक्ति दिवस, राष्ट्रिय स्थापना दिवस र कोरियाली अक्षर स्थापना दिवस पनि शनिबार वा आइतबार परे वैकल्पिक दिन बिदा दिने निर्णय गरेको थियो ।"
हट्यो दुईवर्षे श्रम स्वीकृति,"(काठमाडौं) वैदेशिक रोजगारका लागि खाडी, मलेसिया र युरोप क्षेत्रमा दुई वर्षका लागि मात्र श्रम स्वीकृति दिने व्यवस्थालाई सरकारले बुधबारबाट हटाएको छ । साथै, नेपाली दूतावासबाटै पुनः श्रम स्वीकृति लिन पाउने व्यवस्थासमेत गरेको छ । प्रधानमन्त्री पुष्पकमल दाहालले नै जिम्मेवारी सम्हालेको श्रम, रोजगार तथा सामाजिक सुरक्षा मन्त्रालयले दुईवर्षे करारपत्रलाई हटाएको हो । मन्त्रालयले श्रम स्वीकृतिको म्याद समाप्त भई कल्याणकारी कोषबाट राहत पाउन कठिनाइ भएकाले रोजगारदाता र कामदारबीच हुने करारपत्रअनुसार नै श्रम स्वीकृति दिने नीति लिएको छ । हामीले दुईवर्षे करारपत्रका आधारमा श्रम स्वीकृति जारी गर्दै आएका थियौं, अब यो प्रावधान हटेको छ, श्रम सचिव एकनारायण अर्यालले कान्तिपुरसँग भने, रोजगारदाता र कामदारबीच हुने करारपत्रको आधारमा श्रम स्वीकृति जारी हुनेछ । नेपालबाट दुईवर्षे करारपत्रमा गए पनि रोजगारदाताको मागअनुसार कामदारले करारपत्र नवीकरण गर्दै आएका थिए । मलेसियामा तीनवर्षे करारमा काम गर्ने कानुनी व्यवस्था भए पनि नेपालबाट दुईवर्षे करारपत्रमा कामदार लैजाने गरिएको थियो । दक्षिण कोरियाका लागि चार वर्ष १० महिना र इजरायलमा ५ वर्षे करारपत्रको प्रावधान छ । मन्त्रालयका अनुसार यो प्रावधान राहत तथा उद्धारसँग सम्बन्धित छ । हाल दुईवर्षे करारपछि पुनः श्रम स्वीकृति लिनुपर्ने बाध्यकारी प्रावधान छ ।मलेसियामा मात्र दुईवर्षे श्रम स्वीकृतिको म्याद सकिएर काम गर्ने नेपालीहरूको संख्या एक लाखभन्दा बढी छ । वैदेशिक रोजगार बोर्डले करार म्याद समाप्त भई मृत्यु तथा घाइते भएकालाई राहत रकम दिने व्यवस्था छैन । बोर्डले म्यादभित्र मृत्यु भएकालाई ७ लाख रुपैयाँ दिने, त्यसबाहेक घाइतेको उपचार र जेलमा परेका कामदारको कानुनी खर्च बेहोर्ने व्यवस्था छ । गत आर्थिक वर्षमा पनि बोर्डले १३ सय ३५ मृतकका परिवारलाई ५३ करोड ८३ लाख रुपैयाँ क्षतिपूर्ति दिएको थियो । तर, श्रम स्वीकृतिको म्याद गुज्रेको मृतकका परिवारलाई राहतस्वरूप २५ हजार रुपैयाँ मात्रै दिँदै आएको छ । श्रम सचिव अर्यालले रोजगारदाता र कम्पनीबीच करारपत्रको अवधि तोकिए पनि कामदारले पाउनुपर्ने सेवा सुविधा भने सम्बन्धित देशको श्रम कानुनअनुसार नै पाउने बताए । मन्त्रालयले वैदेशिक रोजगार विभागबाट हुँदै आएको पुनः श्रम स्वीकृतिको अधिकारलाई नेपाली दूतावासमा प्रत्यायोजन गरेको छ । अब कामदारले बिमा र कल्याणकारी कोषको रकम तिरेपछि दूतावासबाट नै पुनः श्रम स्वीकृति लिन पाउने बाटो खुलेको अर्यालले बताए । कामदारले अनलाइनबाट पनि पुनः श्रम स्वीकृति लिने व्यवस्था गरिएको छ ।पूर्वसचिव पूर्णचन्द्र भट्टराईका अनुसार करारपत्रमा आधारित श्रम स्वीकृतिको व्यवस्थाले कामदारको कल्याणकारी कामको सुनिश्चितता भएको छ । गन्तव्य देशको नजरमा कानुनी हैसियतमा रहेका कामदार दुईवर्षे श्रम स्वीकृति हुँदा नेपालको नजरमा गैरकानुनी भयो । यो ठूलो समस्यालाई सम्बोधन भएको छ, उनले भने, अब विदेशमा कानुनी र नेपालको नजरमा गैरकानुनी हुँदैन । गन्तव्य देशकै दूतावासबाट श्रम नवीकरण गर्दा कामदार बोर्डको कल्याणकारी सेवाबाट वञ्चित हुनु नपर्ने भट्टराईले बताए । दूतावासको भूमिका बढाउनुपर्ने आवश्यकता छ । दूतावासबाटै नवीकरण गर्ने हिसाबले कामदारलाई निकै सहज हुन्छ । अब दूतावासबाट दिइने सेवा प्रवाहलाई प्रभावकारी बनाउन जनशक्ति थप गर्नुपर्छ, उनले भने । दुई दशकदेखि कतारमा कार्यरत पोखराका बिल गुरुङले दूतावासमार्फत नै श्रम स्वीकृति नवीकरण गर्न पाइयोस् भन्ने आम श्रमजीवी नेपालीको आवाज सम्बोधन भएको बताए । दुई वर्षको श्रम स्वीकृत दिइन्छ तर बिमा रकम भने तीन वर्षको तिर्नुपर्छ । यसबाट श्रमिकहरू दोहोरोतेहरो मारमा परेका छन्, यसतर्फ अझै सरकारको ध्यान जान सकेको छैन, उनले भने, जति वर्षको श्रम स्वीकृति हो, त्यहीअनुसार बिमा रकम लिने व्यवस्था गर्नुपर्छ ।"
मृतक कामदारलाई कुवेतबाट ७ करोड क्षतिपूर्ति,"काठमाडौं (कास) कुवेतस्थित नेपाली दूतावासले एक सय एक नेपाली कामदारलाई ७ करोड २७ लाख रुपैयाँ क्षतिपूर्ति नेपाल पठाएको छ । नेपाली दूतावासका अनुसार अदालतमा मुद्दा लडेर मृतकका परिवारलाई क्षतिपूर्ति दिलाइएको हो । दूतावासले कानुनी व्यवसायीसँग सहयोग लिई अदालतमा मुद्दा लड्दै आएको हो । कुवेतमा एक जना पीडितलाई क्षतिपूर्ति दिलाउन कम्तीमा दुई वर्ष लाग्छ । दूतावासका अनुसार कार्यस्थल र सडक दुर्घटनामा परी मृत्यु भएकाहरूले मात्रै बिमाबापत क्षतिपूर्ति पाउँछन् । त्यसबाहेक मृतक कामदारको परिवारको संख्या हेरी क्षतिपूर्ति रकम निर्धारण हुन्छ । सबैभन्दा बढी धनुषाका मृतक शम्भु शाहको परिवारले १ करोड ७ लाख ८३ हजार रुपैयाँ क्षतिपूर्ति पाएका छन् । यो रकम किस्ताकिस्तामा दूतावासमा जम्मा भएको थियो । शाहको २०१५ सेप्टेम्बरमा काम गर्ने क्रममा उच्च स्थानबाट झरेर मृत्यु भएको थियो । खोटाङका पासाङ दोर्ची शेर्पाका परिवारले ९६ लाख ४२ हजार रुपैयाँ क्षतिपूर्ति पाएका छन् । शेर्पाको १८ सेप्टेम्बर २०१८ मा बस दुर्घटनामा परी मृत्यु भएको थियो । खोटाङका गंगाबहादुर गुरवाछाने मगरले ८१ लाख ६८ हजार रुपैयाँ क्षतिपूर्ति पाएका छन् । काम गर्ने क्रममा घाइते भएका उनको शरीर ९९ प्रतिशत काम नलाग्ने र दीर्घकालसम्म हेरविचार गर्नुपर्ने रिपोर्ट अस्पतालले दिएपछि अदालतले ८१ लाख रुपैयाँ क्षतिपूर्ति तोकेको हो । गंगाबहादुर नेपाल आइसकेका छन् । त्यस्तै, तनहुँका मृतक वीरबहादुर गुरुङका परिवारलाई ५९ लाख ८५ हजार रुपैयाँ क्षतिपूर्ति मिलेको छ । उनको कार्यस्थलमै मृत्यु भएको थियो । कास्कीका मृतक हरिबहादुर क्षत्रीका परिवारले ३३ लाख ७६ हजार रुपैयाँ क्षतिपूर्ति पाएका छन् भने सुनसरीका मृतक पदमबहादुर मगरको परिवारलाई ३४ लाख ९२ हजार रुपैयाँ क्षतिपूर्ति दिलाइएको छ । रामेछापका मृतक राजकुमारी सुनुवारको परिवारले २८ लाख ७० हजार रुपैयाँ पाएका छन् । दूतावासले क्षतिपूर्ति रकम परराष्ट्र मन्त्रालय हुँदै सम्बन्धित जिल्ला प्रशासन कार्यालय पठाएको छ । कुवेतमा सुतेको सुत्यै अवस्थामा मृत्यु भएकालाई भने क्षतिपूर्ति रकम दिइने छैन । पछिल्लो तीन वर्षमा कुवेतमा ७ महिलासहित १ सय ४४ जनाको मृत्यु भएको थियो । त्यसमध्ये ५ जनाको कार्यस्थलमै ज्यान गएको थियो ।"
तीन वर्षपछि हारेको आर्मी,"(काठमाडौं)फोर्स का टिमहरूबीच विभागीय डर्बी सधैं महत्त्वपूर्ण हुने गर्छ । उपाधि होडमा कतै हराइरहेको भए पनि आर्मी, पुलिस र एपीएफको आफैंबीचको प्रतिस्पर्धा प्रतिष्ठाका लडाइँ बन्ने गर्छ । उपाधिका लागि उत्रिएको र रेलिगेसन टार्न संघर्षरत अवस्थामै पनि विभागीय डर्बी प्रतिस्पर्धात्मक र रोचक हुने गरेको छ ।च्यासल रंगशालामा बुधबार आर्मीमाथि १० को जित रचेपछि एपीएफका मुख्य प्रशिक्षक रत्नकाजी महर्जनले भने, हाम्रा लागि विभागीय डर्बी निकै महत्त्वपूर्ण हुन्छ । आर्मीको सबैभन्दा बलियो पक्ष विंग्सबाट खेल्ने हो, त्यसैलाई रोक्ने रणनीतिमा सफल भएका छौं । यस जितबाट एकदमै खुसी छौं । मणिकुमार लामाको उत्कृष्ट गोलमा एपीएफले आर्मीलाई पन्छाउँदै जारी सहिद स्मारक ए डिभिजन लिगमा दोस्रो जित हात पारेको हो । मणिले विपन श्रेष्ठको क्रसमा भलीमार्फत् ३७ औं मिनेटमा लोभलाग्दो गोल गरे ।नेपाली सेना स्वामित्वको त्रिभुवन आर्मी क्लबलाई दुःखैदुःखको तथ्य थपिदियो । उसले यो लिगको चौथो चरणमा आएर पहिलो हारमात्रै होइन, ए डिभिजन लिगमा तीन वर्षयता आर्मीको अपराजित यात्रामा पूर्णविराम लाग्यो । आर्मी पछिल्ला दुई लिग (२०७६ र २०७८ साल) को उपविजेता हो । आर्मीले ३ फागुन २०७६ मा दशरथ रंगशालामा भएको उपाधि होडको निर्णायक खेल मछिन्द्रविरुद्ध १० ले हारेको थियो । त्यसयता आर्मीलाई पराजित गर्ने पहिलो टिम बन्यो एपीएफ । यसवीच आर्मी १६ खेलमा अपराजित रह्यो । अंक बाँड्न माहिर आर्मीले त्यो यात्रामा ६ जित र १० बराबरी खेलेको थियो । लिगमा निरन्तर अंक जोडेको उसलाई च्यासलमा आएर मणिको गोलमा सशस्त्र प्रहरीको टिमले अंकविहीन बनाएर ब्यारेक फर्काइदियो ।कप्तान भरत खवास नेतृत्वको टिमले एपीएफविरुद्ध गतिलो खेल प्रदर्शन गरेन । केही अवसर बनाए पनि उपयोग गर्न सकेन । एपीएफले पूरा खेलमा एउटा अवसर बनायो, गोल गर्यो र खेल जित्यो, मुख्य प्रशिक्षक नवीन न्यौपानेले भने, हामीले थुप्रै अवसर बनाएर पनि गोल गर्न सकेनौं र हार्र्यौं । ४ खेलमा ५ अंकमा खुम्चिएको टिमबारे उनले भने, कमजोरी डिफेन्समा छ । फिनिसिङमा कमजोरीहरू छन् । हामीले गरेका गोल पनि सेटप्ले र पेनाल्टीमा निस्किरहेको छ, जुन मुभमेन्ट मा गोल हुनुपर्ने हो, भएको छैन । स्ट्राइकिङ लाइनमा अभाव छ ।खेलाडीहरूको विदेश पलयानले टिम नै समस्यामा परेको उनको ठम्याई छ, सन्तोष (तामाङ) को सिर्जनशीलता अभाव देखिरहेको छ । सुमन अर्यालको अभाव छ । हाम्रोमा त्यो स्तरका खलाडी अलि कम छ । त्यसैलै (विदेश पलयान) असर देखिरहेको छ । झन्डै आठ वर्षयता आर्मीको मिडफिल्डमा छाएका सन्तोषसँगै लेफ्टब्याक सुमन अर्याल लिगअघि नै अस्ट्रेलिया गएका थिए । राइटब्याक र विंग्समा खेल्ने गरेका विवेक बस्नेत दुबई पुलिसको जागिरे भएका छन् । स्ट्राइकर जर्जप्रिन्स कार्की शान्तिसेनामा छन् । उनीहरूको चर्को अभाव आर्मीको टिममा खट्किएको छ ।नयाँलाई अवसर दिएका छौं, अग्रपंक्तिमा सुदील राई र सुशान्त चौधरीलाई उतारेका प्रशिक्षक न्यौपानेले भने, हार सुरु भएको छ । हामी प्रत्येक खेलमा सुधार गर्दै जाने छौं । उनले थपे, अरू टिमले दुई अवसर सिर्जना गर्छ र एक गोल गर्छ । हाम्रोमा पाँच अवसरमा एक गोल गर्छ । आज त्यो गोल (५ अवसरमा एक गोल) पनि महत्त्वपूर्ण समयमा निस्किएन । केही वर्षअघिसम्म राष्ट्रिय टिमकै आक्रमण सम्हालेका भरत र नवयुग श्रेष्ठलाई पहिलो रोजाइमा खेलाइरहेका उनले भने, पहिलेका नवयुग र भरतलाई त्यस्तै अपेक्षा गरेर हुँदैन । उनीहरूले पाएका अवसर उपयोग गर्छ कि भन्ने अझै पनि आस छ । नयाँ खेलाडीले गरेर देखाइदियो भने उनीहरूलाई गाह्रो हुन्छ । अन्तिम क्षणतिर भरतले पाएको अवसरमा गोल लाइन नजिक पुगेका टेकबहादुर बुढाथोकी र सुशान्तलाई बल दिएको भए आर्मीले अपराजित यात्रा १७ औं खेलसम्म डोर्याउन सक्थ्यो । तर, कठिन कोणबाट भरत आफैंले बल प्रहार गरे, जुन पोस्टबाहिर गएको थियो । विंगर जगजित श्रेष्ठ केपी ओली कपमा घाइते भएपछि मैदानमा फर्कन नसक्दा पनि आर्मीलाई अप्ठ्यारो परेको छ ।प्रशिक्षक न्यौपानेले मैदान नजिक राखिएको समय सूचकमा ८८ मिनेटमा इन्ज्युरी समय देखाउनुलाई प्राविधिक त्रुटि स्वीकारे । तर, आर्मीको पूरा टिम नै रेफ्रीमाथि आक्रोशित देखियो, जसले राम्रो संकेत दिएको थिएन । विदेशी खेलाडी नराख्ने माथि को कुराले आर्मीलाई सामुदायिक क्लबसँग प्रतिस्पर्धा गर्न गाह्रो भइरहेकै छ । तर, प्रभावशाली मिडफिल्डर प्रदीप लामा, जापानी गोलकिपर युया कुरियामा र रातो कार्ड पाएका डिफेन्डर एडमा डोम्बियाबिना नै एपीएफले आर्मीलाई हराइदियो । यसले आर्मीको भएको टिममै पनि केही समस्या छ भन्ने देखाउँछ । पत्रकार सम्मेलनमा बोलेजस्तै च्याम्पियन बन्ने त के उपाधि होडमा उभिन पनि आर्मीलाई गाह्रो हुनेछ ।मनाङको प्रभावशाली जितनयाँ खेलाडीको बाहुल्यमा फरक स्वरुपको टिम बनाएको मनाङ मर्स्याङदीले दशरथ रंगशालामा बुधबार प्रभावशाली प्रदर्शन गर्दै एनआरटीको चुनौती ३१ ले समाप्त पार्यो ।रोशन रानामगरले ३९ औं मिनेटमा गोलको खाता खोलपछि उज्वेक मिडफिल्डर सयिदजमोल दब्लतजनोभले पेनाल्टीमा गोल गर्दै ६९ औं मिनेटमा मनाङको अग्रता दोब्बर बनाए । लगातार चुकिरहेका कोफी टिमोथी कुडोले ८७ औं मिनेटमा राम्रो गोल गरेपछि मनाङ ३० ले अघि बढ्यो । एनआरटीका लागि अशोक थापाले इन्ज्युरी समयमा गोल गरे । गोलकिपर दीप कार्कीले केही राम्रा बचाउ गरेको मनाङ दुई जित र दुई बराबरीसँगै ८ अंक बनाएर तेस्रो स्थानमा उक्लियो । चौथो चरणको समाप्तिमा चर्च ब्वाइज युनाइटेड (१० अंक) शीर्षस्थान र सातदोबाटो युवा क्लब (९) दोस्रोमा छन् । जितविहीन एनआरटी (१ अंक) सबै खेल हारेको पुलिसभन्दा एक स्थानमाथि छ ।"
आत्मविश्वास बढाउँदै यूएई,"(काठमाडौं)आईसीसी पुरुष क्रिकेट विश्वकप लिग २ को अन्तिम खेल अगाडि यूएईले त्यसको तयारी जित आत्मसात गरेको छ । पूरा शृंखलाकै अन्तिम खेलमा बिहीबार यूएईले नेपालको सामना गर्दै छ । त्यसको ठीकअघि आत्मविश्वास बढाउने र सहानुभूति बटुल्ने जितका रूपमा यूएईले पपुवा न्युगिनी (पीएनजी) लाई ६ विकेटले हराएको हो । यी दुई टिमबीच यसअघिका पछिल्ला खेलमा पीएनजी हाबी थियो । तर, अन्तिम खेलमा जित भने यूएईको रह्यो । यो खेलसँगै पीएनजीले आफ्नो ३६ औं खेल खेल्यो । प्रतियोगिताबाट पुछारमा रहेर बिदा लियो । पीएनजीले जम्माजम्मी पाँचै खेलमात्र जित्न सक्यो । खातामा ११ अंकसहित सात टिममध्ये अन्तिम स्थानमा रह्यो । यूएईको भने ३५ खेलबाट ३३ अंक भएको छ । तर, यो जितले प्रतियोगिताको अंक तालिकामा कुनै प्रभाव पर्ने छैन । त्यसैले यूएईका खेलाडी यस जितमा खासै खुसी देखिएनन्, शारीरिक प्रस्तुति पनि सकारात्मक देखिएन । कीर्तिपुरस्थित त्रिवि क्रिकेट मैदानमा टस जितेर पीएनजीले पहिले ब्याटिङ गर्ने निर्णय गरेको थियो । यसक्रममा ७ विकेट गुमाएर २ सय ३४ रन बनायो । सुस्त सुरुआतका बावजुत पीएनजी सम्मानजक स्कोर भने खडा गर्न सफल रह्यो । टिमले २२ रन बनाउँदासम्म २ विकेट गुमाएको पीएनजीका लागि कप्तान असाद भालाले सर्वाधिक ६५ रन बनाए । उनले ९२ बलको इनिङ्समा सम्हालिएर ६ चौका तथा १ छक्का प्रहार गरे । त्यसपछि टिमका लागि गतिलो योगदान नोरमन भानुआले दिए । उनले ३१ बलमात्र उपयोग गरेर ४९ रन बनाए । उनी अर्धशतकबाट त चुके पनि अविजित रहन सफल रहे । उनको इनिङ्सको सबैभन्दा ठूलो विशेषता भन्नु नै ५ छक्का रह्यो । उनले एक चौका पनि प्रहार गरे । रिले हेकुरेको ३३ रन उत्तिकै उपयोगी साबित भयो । उनले २२ बल खेल्दै तीन चौका र दुई छक्का प्रहार गरे । यूएईका बलरमध्ये हजरत बिलालले ४७ रनमा ४ विकेट लिए । जवाफमा यूएईले ३८४ ओभरमा ४ विकेट गुमाएर २ सय ३६ रन बनाएर आरामदायी जित आत्मसात् गर्यो । जितका नायक रहे, कप्तान मोहम्मद वासिम । उनले ७६ बलमा १ सय १९ रनको उत्कृष्ट प्रदर्शन गरे । उनले ६ चौका र १२ छक्का प्रहार गरे । यही आँकडाले पनि देखाउँछ, उनी पीनएजीका बलरमाथि कति धेरै हाबी रहे । उनले २९ बलमा ५० रन बनाए भने आफ्नो सय रन ६० बलमै पूरा गरे । उनी खेलका निर्विवाद प्लेयर अफ द म्याच रहे । वासिमले वृत्य अरविन्दसँग दोस्रो विकेटका लागि १ सय २५ रनको साझेदारी गरे । यसले यूएईको जित आधार तयार पारेको थियो । वृत्यले ३३ रन बनाए । उनले पनि ५ चौका प्रहार गरे । त्यसबाहेक चुन्डनगपोयिल रिजवानले अविजित २९ रन बनाए । आयान अफजल खानले २७ रनको योगदान दिए । पीएनजीका लगभग सबै बलर महँगा साबित भए । त्यसमध्ये हेकुरे केही प्रभावशाली रहे । उनले २४ रनमा २ विकेट हात पारे ।"
गोकर्णमा शुक्रको कीर्तिमान,"काठमाडौं (कास) नेपाल नम्बर एक गल्फर शुक्रबहादुर राईले सूर्य नेपाल सेन्ट्रल ओपनमा दोस्रो दिन कीर्तिमानी प्रदर्शन गरेका छन् । शुक्रबार गोकर्ण गल्फ क्लबमा ११ अन्डर ६१ को प्रदर्शन गर्दै नयाँ कोर्स कीर्तिमान बनाए । सूर्य नेपाल मास्टर्सका क्रममा तीन भारतीय खेलाडी चिक्कारङ्गापा एस, अभिजितसिंह चड्डा र समिम खानले १० अन्डर ६२ खेल्दै रेकर्ड बनाएका थिए । उक्त रेकर्ड १० वर्षपछि शुक्रले तोडेका हुन् ।गोकर्णमा दोस्रो दिन ११ अन्डर ६१ खेल्दै समग्रमा १८ अन्डर १ सय २६ को सानदार नतिजामा शुक्रले भुवन नगरकोटीलाई ३ स्ट्रोकले पछि पारेका छन् । ९ अन्डर ६३ को स्कोर गरेका भुवन समग्रमा १५ अन्डर १ सय २९ सहित दोस्रो स्थानमा छन् । ९ अन्डरको स्कोरमा उनले शिवराम श्रेष्ठको रेकर्ड बराबरी गरेका थिए । भुवनले लोभलाग्दो प्रदर्शन गर्दै फ्रन्टनाइन ८ अन्डर २८ मा टुंग्याए । यो क्रममा उनले दिनको सुरुवात बर्डीबाट गर्दै तेस्रो होलमा इगलको सफलता हात पारे । यसपछि चौथो देखि सातौं होलमा लगातार बर्डी प्रहार गरे भने नवौं होलमा पनि एक सट बचाए । फ्रन्ट नाइनमा कुल ६ बर्डी दर्ज गरे । ब्याक नाइन १अन्डर ३५ मा पुरा गरे । १३औं होलमा एक सट खेर फाल्दा ११औं र १२औं होलमा बर्डी प्रहार गरे । एमेच्योर गल्फर सद्भाव आचार्यले ३ अन्डर ६९ खेल्दै समग्रमा ३अन्डर १ सय ४१ को स्कोरसहित तेस्रो स्थानमा उक्लिएका छन् । नम्बर एक एमेच्योर खेलाडी सुभाष तामाङ र प्रोफेसनल खेलाडी जयराम श्रेष्ठ १ अन्डर १ सय ४३ सहित संयुक्त चौथो स्थानमा छन् । सुभाषले १ अन्डर ७१ र जयरामले ३ ओभर ७५ मा खेल टुंग्याए । १ ओभर ७३ स्कोर गर्दै समग्रमा इभन पार १ सय ४४ सहित नीरज तामाङ छैटौं स्थानमा छन् । २ अन्डर ७० जोड्दै समग्रमा १ ओभर १ सय ४५ सहित भुवनकुमार रोक्का सातौं स्थानमा रहे । टंकबहादुर कार्की र शिवराम पौडेलले २ ओभर १ सय ४६ सहित संयुक्तरुपमा आठौं स्थान बााडे । टंकले १ अन्डर ७१ र शिवरामले १ ओभर ७३ स्कोर जोडे । एमेच्योर युवराज भुजेल र प्रो सञ्जय लामा ३ ओभर १ सय ४७ सहित संयुक्त दसौं स्थानमा छन् ।"

शीर्षक,विवरण
अमेरिका लैजान शरणार्थी बनाइए ८७५ नेपाली,"दुलाललगायतकै गिरोहले कास्की, चितवन, दाङ, सल्यानसहितका २ सयभन्दा बढीलाई अमेरिकाको सपना देखाएर ठगी गरेको उजुरी प्रहरीमा छ । पूर्वी नेपालमा रहेका शिविरहरूका झन्डै १ लाख १५ हजार शरणार्थी तेस्रो देशमा बसोबासमा गइसकेपछि दिगो समाधान खोज्न भन्दै गृह मन्त्रालयले विभिन्न कार्यदल, समिति र अध्ययन टोली बनाउँदै आएको छ ।पछिल्लो पटक २०७६ जेठ ३० मा बनेको पूर्वसहसचिव पन्थी नेतृत्वको कार्यदलको काम सन्देहपूर्ण देखिएको भन्दै झापाकै प्रमुख जिल्ला अधिकारीको नेतृत्वमा २०७८ मंसिर १९ मा उपसमिति बनाइएको थियो । उपसमिति गठनका क्रममा गृहले झापा जिल्ला प्रशासन कार्यालयलाई शरणार्थी परिचयपत्र वाहकका परिचयपत्रविहीन सन्ततिलाई परिचयपत्र दिने भन्ने द्वैध अर्थ लाग्ने कार्यादेश दिएको थियो ।फेरि २०७९ जेठ २७ मा पन्थी कार्यदलले पेस गरेको प्रतिवेदनसमेत अध्ययन गर्दै छुट शरणार्थीका सन्दर्भमा समेत दीर्घकालीन समाधान र व्यवस्थापनको ठोस सुझाव पेस गर्ने भन्दै गृहले अर्को उपसमिति बनायो । यो उपसमितिको काम अहिले पनि जारी छ । यही उपसमितिको नेतृत्व गरेका झापाका सहायक प्रमुख जिल्ला अधिकारी रुद्रप्रसाद न्यौपानेले पन्थी प्रतिवेदनमा छुट दर्ता भनेर राखिएका ४ सय २९ जनाको नाम पनि प्रमाणीकरण बाँकी रहेको बताए । यहाँ शरणार्थी हो, होइन र शंकास्पदका गरी तीन वर्गमा बाँडेर अध्ययन गर्दै छौं, उनले कान्तिपुरसँग भने, अहिलेसम्मको अध्ययनमा सिफारिस गरिएकामध्ये धेरैजसो होइनन् कि भन्ने देखिएको छ ।झापामोरङका पीडितले एमालेका अध्यक्ष केपी शर्मा ओलीसमक्ष कुरा राखेपछि उनकै निर्देशनमा राष्ट्रिय सभामा गिरोहको चलखेलका विषयमा प्रश्न उठाइएको थियो । चितवनकी राष्ट्रिय सभा सांसद दिलकुमारी थापा रावल (पार्वती) ले अमेरिका लैजाने भन्दै सोझासाझा नेपालीमाथि गिरोहको आर्थिक चलखेल भइरहेको भन्दै सरकारको ध्यानाकर्षण गराएकी थिइन् । उनले यसमा गम्भीर अनुसन्धान हुनुपर्ने आवाज पनि उठाएकी थिइन् । यो गिरोहको चलखेलबारे एमाले, कांग्रेस, माओवादीका सबैजसो शीर्षस्थ नेता जानकार हुनुहुन्छ, पथरीमा भेटिएका एमाले नेता युवराज बाँस्कोटाले भने, तर, गिरोहको राजनीतिक र अन्य पहुँचका कारण धेरैले मुख खोल्न सकेका छैनन् ।प्रतिवेदनमा के छ ?गृह स्रोतबाट कान्तिपुरले हालै प्राप्त गरेको पन्थी कार्यदलको प्रतिवेदनअनुसार अध्ययन कार्यदललाई ६ वटा कार्यादेश दिएको पाइएको छ । यसमध्ये सबैभन्दा अर्थपूर्ण र द्वैअर्थी छैटौं बुँदामा भुटानी शरणार्थीलाई दर्ता भई पुनःस्थापना हुन बाँकी र दर्ता हुन छुट भएका शरणार्थीहरूको लगत तयार गरी निजहरूलाई भुटान फिर्ता गर्न सकिने वा नसकिने, तेस्रो देशमा पुनर्वासमा पठाउन सकिने वा नसकिने सम्बन्धमा सुझाव दिने भनिएको छ । तर, कार्यदलले यो कार्यादेशमा काम गरेन, हामी दर्ता छुटका शरणार्थीको लगत राख्ने अवस्था र समयावधिमा थिएनौं । यसरी दर्ता गर्न अनेक जोडबल आइपरेको भए पनि यो कार्यादेशलाई स्वीकार नगरी काम पूरा गरेका थियौं, पन्थीले भने ।प्रतिवेदनको सुझावमा भनिएको छ, छुट दर्ता भएको भन्दै बारम्बार शरणार्थी दर्ता गर्नका लागि निवेदन दिने प्रवृत्तिले यो समस्यालाई बल्झाइरहने हुँदा अबउप्रान्त दर्ता प्रक्रिया मात्र नभई शिविरको धारणा र अस्तित्वलाई नै हटाउन आवश्यक देखिन्छ, नेपालको भूराजनीतिक अवस्था र आर्थिक, प्राकृतिक सामर्थ्यको कमी र भावी सम्भावित परिणामलाई मध्यनजर गर्दा भुटानी शरणार्थीहरूलाई नेपाली नागरिकता दिन उचित नहुने देखिन्छ ।पन्थी प्रतिवेदनमा दर्तामा आएका भुटानी शरणार्थीलाई स्मार्ट भुटनिज रिफ्युजी आइडेन्टी कार्ड उपलब्ध गराउँदै वैज्ञानिक अभिलेखन गर्न सुझाव दिइएको छ । कार्ड उपलब्ध गराएपछि निश्चित समयावधि तोकी शिविर खाली गराउने र खाली भएको जग्गालाई प्रचलित कानुनबमोजिम सम्बन्धित सरकारी निकायलाई संरक्षणका लागि हस्तान्तरण गर्नुपर्ने भनिएको छ । (प्रतिवेदनको पूर्णपाठ इकान्तिपुरमा)नेपालबाट भुटानी शरणार्थी पुनर्वास कार्यक्रम टुंगिएपछि ०७७ पुस १६ (२०१६ डिसेम्बर) मा झापाको दमकमा रहेको शरणार्थीसम्बन्धी राष्ट्रसंघीय उच्चायोगको उपशाखा (कार्यालय) बन्द भइसकेको छ । गिरोहले भुटानी शरणार्थीलाई तेस्रो देश लैजान भन्दै रकम असुल्ने गरेको सूचना आउन थालेपछि ०७९ वैशाख ३ मा नेपालस्थित यूएनएचसीआरको कार्यालयले विज्ञप्ति निकाल्दै प्रमाणीकरण हुनेलाई पुनर्वासका सबै प्रक्रिया स्थगित भइसकेको जानकारी गराएको थियो । तर, त्यसयता पनि गिरोह चलखेल जारी छ ।खोज पत्रकारिता केन्द्र"
"न्यायालय आफैं अन्यायमा, १३ महिनादेखि नेतृत्वविहीन","महाभियोग छिनोफानो नभई प्रधानन्यायाधीश पद रिक्त नहुने संवैधानिक व्यवस्था छ तर महाभियोगलाई राजनीतिक अस्त्र मात्र बनाएका दलहरूले पनि महाभियोग किनारा नलगाउने बरु न्यायालयलाई तदर्थ नेतृत्वमा चलाउने बाटो लिए । बरु उल्टै, संसदीय समितिमा उपस्थित भएर जबराले सहकर्मी न्यायाधीश, न्यायपालिका र राजनीतिका बारेमा जिम्मेवारी लिनु नपर्ने बयान दिइरहे, संसद्ले चुपचाप सुनिरह्यो । त्यसो त, न्यायालयलाई भ्रष्टाचारको अखडा बनाएको र संवैधानिक परिषद्मा राजनीतिक भागबन्डा खोजेको भन्दै सहकर्मी न्यायाधीशहरूले नै इजलास साझा गर्न नमानेपछि २०७८ कात्तिक २९ देखि नै जबराले मुद्दा हेर्न सकेका थिएनन् । त्यही बेला नेपाल बार तथा सर्वोच्च बार पनि उनीविरुद्ध आन्दोलित थिए । यसरी सर्वोच्च न्यायालयले डेढ वर्षदेखि नै नेतृत्व गुमाएको हो । प्रधानन्यायाधीशको पद रिक्त भएमा वरिष्ठतम न्यायाधीशले कायममुकायम भई काम गर्नॅपर्ने व्यवस्था संविधानमा छ । जबराविरुद्ध महाभियोग दर्ता भएकै दिनदेखि वरिष्ठतम न्यायाधीश दीपककुमार कार्की कायममुकायम भएका थिए । उमेर हदका कारण गत १५ असोजमा अवकाशमा जानुअघि करिब ८ महिना उनी कायममुकायमकै हैसियतमा थिए । त्यसयता, वरिष्ठतम न्यायाधीश हरिकृष्ण कार्कीले कामु नेतृत्व सम्हालेका छन् । संवैधानिक निकायमा कुनै पद रिक्त भए नियुक्तिका लागि एक महिनाअघि नै संवैधानिक परिषद्मा लेखी पठाउनुपर्ने व्यवस्था छ । त्यसअनुसार न्यायपरिषद्ले जबराको अवकाश हुनुअघि नै सर्वोच्चका तीन वरिष्ठ न्यायाधीश हरिकृष्ण कार्की, विश्वम्भरप्रसाद श्रेष्ठ र अनिल सिन्हाको नाम सिफारिस गरेको थियो । हामीले त आफ्नो कर्तव्य निर्वाह गरेकै हो, न्यायपरिषद्का सदस्य रामप्रसाद श्रेष्ठ भन्छन्, तर, संवैधानिक परिषद्ले त्यसलाई अघि बढाउन सकेन ।तत्कालीन कानुनमन्त्री गोविन्द शर्मा कोइराला सम्मिलित परिषद्को बैठकले २१ भदौमा बसेको उच्च अदालत जनकपुरका कार्यवाहक मुख्य न्यायाधीश विनोद शर्मा, उच्च अदालत दाङकी मुख्य न्यायाधीश नीता गौतम दीक्षित र नेपाल ल क्याम्पसका प्राध्यापक डीएन पराजुलीलाई सर्वोच्च अदालतको न्यायाधीशमा नियुक्तिका लागि सिफारिस गरेको थियो । १० दिनसम्म संसद्मा सुनुवाइ भएन, त्यसपछि संसद् रहेन, सिफारिस अलपत्र पर्यो, परिषद्का सदस्य श्रेष्ठ भन्छन्, अब यो प्रक्रिया रोक्नु नपर्ने हो । प्रधानन्यायाधीश नियुक्तिका लागि संवैधानिक परिषद्लाई चाहिने सबै सदस्यको पनि निर्वाचन भइसकेको छ, अबचाहिँ तत्काल यसलाई प्रधानमन्त्रीले अघि बढाउनुहोला भन्ने अपेक्षा गर्छॅ । प्रधानन्यायाधीश नियुक्तिको सिफारिस गर्ने संवैधानिक परिषद्मा प्रधानमन्त्री अध्यक्ष र सभामुख, उपसभामुख, राष्ट्रिय सभाका अध्यक्ष, सर्वोच्चका प्रधानन्यायाधीश र विपक्षी दलका नेता सदस्य हुन्छन् । सरकार संवैधानिक परिषद्मा आफ्नो वर्चस्व बनाउने योजनामा लागेको छ । परिषद्मा प्रधानमन्त्रीको एकल मतलाई ५० प्रतिशत मान्ने गरी संवैधानिक परिषद्को काम, कर्तव्य र अधिकारसम्बन्धी ऐन संशोधन विधेयक संसद्मा पेस भएको छ । सञ्चार तथा सूचना प्रविधिमन्त्री रेखा शर्माले संवैधानिक निकायमा नियुक्तिका लागि आवश्यक परेको भन्दै आइतबार विधेयक संसद्मा पेस गरेकी थिइन् । सरकारलाई प्रधानन्यायाधीश नियुक्त गर्न चासो छैन, त्यसका लागि ऐन ल्याउनुपर्ने जरुरी छैन, पूर्वमन्त्रीसमेत रहेका कानुनविद् पौडेल भन्छन्, खासमा प्रधानमन्त्री संवैधानिक परिषद्मा अल्पमतमा भएकाले बैठक बोलाउने काम हुन नसकेको हो ।उपसभामुख इन्दिरा रानाको समर्थन प्रधानमन्त्रीलाई मिल्ने सम्भावना भए पनि बाँकी चार सदस्यको साथ उनलाई नहुने भएपछि बैठक नडाकिएको कानुनविद्हरूको बुझाइ छ । ऐन बाधक होइन, बहाना हो सरकारको, पौडेल भन्छन् । हाल कानुन मन्त्रालयको जिम्मेवारीसमेत सम्हालिरहेका प्रधानमन्त्री दाहालका न्यायपरिषद्मा जाने अभ्यास नभएकाले पनि यो बैठक बस्न सकेको छैन ।"
"अरू काम अवरुद्ध, सरुवा फटाफट","एमालेले गत फागुन १५ मा सरकार छाडेपछि रिक्त रहेका थप मन्त्रालय पनि प्रधानमन्त्रीसँगै छन् । प्रधानमन्त्रीमातहत रहेका १६ वटै मन्त्रालयमा कामकाज प्रभावित छ । प्रधानमन्त्री दाहालले भने मन्त्रालयमा राजनीतिक नेतृत्व चयनलाई भन्दा कर्मचारी सरुवालाई प्राथमिकता दिइरहेको देखिन्छ । दाहालले प्रधानमन्त्री बनेको दसौं दिनमै ७ जना सचिवको सरुवा गरेका थिए । संघीय मामिला तथा सामान्य प्रशासन मन्त्रालयका एक सहसचिवले भने, हामीलाई त प्रधानमन्त्री कार्यालयले कर्मचारी सरुवाको बोधार्थ मात्रै दिने गरेको छ । जबकि राष्ट्रिय योजना आयोगले मन्त्रालयहरूमा पठाएको बजेट सिलिङले विभागीयमन्त्री नभएर अन्तिम रूप पाउन सकेको छैन । अर्थ मन्त्रालयका अधिकारीहरू आगामी वर्षको बजेट निर्माणमा जुट्न सकेका छैनन् । प्रधानमन्त्री दाहालले सम्हालेका मन्त्रालयका सचिवहरू भन्छन्, मन्त्री हुनुहुन्न, दैनिक प्रशासन चलाएर बसेका छौं । अति जरुरी निर्णय गराउनुपरे १६ मन्त्रालयका सचिव फाइल च्यापेर प्रधानमन्त्रीको ढोकामा पुग्छन् । प्रधानमन्त्रीका लागि कहिलेकाहीं घण्टौं कुर्नुपर्ने स्थिति रहेको उनीहरूको भनाइ छ । पूर्वसचिव शारदाप्रसाद त्रिताल निर्वाचनमा चन्दा दिएबापत फाइदा लिन व्यापारीले प्रधानमन्त्रीदेखि सचिवसम्म दबाब सिर्जना गरेकाले सरुवामा बेथिति देखिएको बताउँछन् । सरुवाको सिलसिला विशेषतः राजस्व अनुसन्धान, वाणिज्य विभाग, यातायात व्यवस्था विभाग, अध्यागमन विभाग, अर्थ, गृह, भौतिक पूर्वाधार मन्त्रालय र त्यसअन्तर्गतका कार्यालय प्रमुखमा केन्द्रित हुनुले पनि त्रितालको भनाइलाई पुष्टि गर्छ । पहिलेपहिले पनि नहुने होइन तर यति धेरै छाडा देखिँदैनथ्यो, उनले भने, अहिले लिलाम बढाबढमा सरुवा हुने गरेको छ । उनले प्रधानमन्त्री र मुख्यसचिव जिम्मेवार नभएसम्म सरुवामा देखिएको अराजकता र बेथिति नरोकिने बताए । पूर्वमुख्यसचिव लीलामणि पौडेल सरुवामा प्रधानमन्त्री र मन्त्रीसामु मुख्यसचिवले अडान लिन पनि गाह्रो हुने गरेको सुनाउँछन् । सरुवाको बेथिति रोक्न प्रधानमन्त्री र मुख्यसचिवकै भूमिका बढी हुन्छ, उनले भने, तर कतिपय अवस्थामा मन्त्रीले मन्त्रालय तैंले चलाउने कि मैले भन्नेसम्मको प्रश्न गर्छन् । आफू मुख्यसचिव भएका बेला मन्त्रिपरिषद् बैठकमा धेरै पटक चर्काचर्की भएको सुनाउँदै उनले कतिपय अवस्थामा प्रधानमन्त्रीले पनि सरुवा रोक्न नसक्ने परिस्थिति बन्ने गरेको बताए । गठबन्धन सरकार चलाउँदा झन् ठूलो समस्या हुने गरेको उनको भनाइ छ । कर्मचारी स्वयम्ले विभिन्न आश्वासन दिएर सरुवाका लागि दबाब दिन्छन्, उनले भने । निजामती सेवा ऐन २०४९ को दफा १८ मा राजपत्र अनंकित कर्मचारीको सरुवाको मापदण्ड र समयावधि तोकिएको छ । तर सरकारले राजपत्रांकित प्रथम श्रेणी (सहसचिव) र विशिष्ट श्रेणी (सचिव) को सरुवा आफूखुसी गर्दै आएको छ । सचिवको सरुवा र पदस्थापनाका लागि सामान्य प्रशासन मन्त्रीको संयोजनमा मुख्यसचिव र सामान्य प्रशासन मन्त्रालयको सचिव रहेको तीन सदस्यीय समिति रहने व्यवस्था छ । उक्त समितिको सिफारिसमा मन्त्रिपरिषद्ले सचिवहरूको सरुवा गर्नुपर्छ । कर्मचारीको सरुवा कति समयावधिपछि हुने भन्नेमा कानुन बोलेको छैन । त्यही कारण तजबिजी अपनाइँदा सरुवामा बेथिति बढेको हो । पूर्वसचिव त्रिताल उपसचिव सरुवाका लागि निजामती ऐनमा प्रस्ट मापदण्ड तोकिँदा पनि लागू हुन नसकेको बताउँछन् । उनले उदाहरण दिँदै भने, गृह मन्त्रालयका उपसचिवको सरुवा बिहानबेलुकी दालभात खाएजस्तो छ । सरुवाको मापदण्ड पनि पालना भएको छैन, उनले भने । सुशासन ऐनमा सहसचिवको सरुवा मन्त्रिपरिषद्ले गर्ने उल्लेख छ । तर मन्त्रीले काज सरुवा गर्ने र रेकर्डका लागि पछि निर्णय गराउने चलन रहेको संघीयकै एक सहसचिवले बताए । प्रधानमन्त्री, मन्त्री र सचिवको स्वार्थ तथा मिलेमतोमा कर्मचारी सरुवाको निर्णय हुने गरेको उनले सुनाए ।सञ्चार तथा सूचना प्रविधिमन्त्री एवं सरकारकी प्रवक्ता रेखा शर्माले सरुवा प्रणालीलाई व्यवस्थित गर्न नीतिगत सुधार आवश्यक हुने बताइन् । कतिपय समयमा आवश्यकता र विशेषज्ञताले सरुवा माग गर्ने उनको भनाइ छ । विगतदेखि नै सरुवामा बेथिति देखिएको हो, उनले भनिन्, व्यक्तिगत होइन, नीतिमा टेकेर सरुवा गर्ने प्रणाली विकास गर्न जरुरी छ । राजस्व अनुसन्धान विभागको महानिर्देशकमा गत कात्तिकमा सरुवा भएका मदन दाहाललाई प्रधानमन्त्री कार्यालयले तीन महिनामा सरुवा गर्यो । आफू सरुवा हुनुको कारण उनले पत्तो पाउन सकेनन् । प्रधानमन्त्रीलाई राजस्व अनुसन्धानका विषयमा ब्रिफिङ गरेको साता नबित्दै उनको सरुवा भएको थियो । उनले नेपाल इन्भेस्टमेन्ट मेगा बैंकविरुद्ध कर छलीमा मुद्दा चलाउन लागिएको जानकारी दाहाललाई दिएका थिए । वाणिज्य विभागका महानिर्देशक महेश भट्टराईले बाह्रसिंगे, टुबोर्ग, कार्ल्स बियरले म्याद नाघेको उत्पादन बिक्री गरेको पत्ता लगाएका थिए । फागुन २ बाट उनले लगातार छापा मारेर म्याद नाघेका लाखौं मूल्यका बियर नष्ट गर्ने निर्णय गरे । बाह्रसिंगेको मात्र झन्डै ६० लाख रुपैयाँ बराबरको बियर नष्ट गराएका थिए । उनले छापा मारेको सातापछि सरुवा भयो । सरकारले एकै पटक ६१ सहसचिवको सरुवा गर्दा सार्वजनिक गरिएको सूचीमा भट्टराईको नाम थिएन । व्यवसायीकै दबाबमा सरुवा भएको स्रोतले जनाएको छ । कार्यसम्पादनमाथि प्रश्न उठाएर गत कात्तिकमा राजस्व अनुसन्धान विभागको महानिर्देशकबाट प्रधानमन्त्री कार्यालयमा फिर्ता बोलाइएका सहसचिव झलकराम अधिकारीलाई गृह मन्त्रालय सरुवा गरेर अध्यागमन विभागको महानिर्देशक बनाइएको छ ।"
बाघ पछ्याउँदै क्यामराको ताँती,"बर्दिया बाघका लागि विश्वमै चर्चित छ तर त्यसबाट मुलुकले अपेक्षित फाइदा लिन नसकेको राष्ट्रिय प्रकृति संरक्षण कोष बर्दियाका प्रमुख डा रविन कडरियाले बताए । हामीले आफ्नो पर्यटकीय प्रोडक्ट सेल गर्न सकिरहेका छैनौं, उनले भने, तर, अहिले आएका वाइल्डलाइफ फोटोग्राफर, फिल्ममेकर र वाइल्डलाइफ फोटोपत्रकारले खिचेका फोटो र भिडियोले पक्कै यसको बजारीकरणमा ठूलो सहयोग पुर्याउनेछन् । बाघ देखिएर मात्र हुँदैन, यो तथ्य तस्बिर र भिडियोमा दिन सकियो भने मात्रै त्यसको खास अर्थ रहने उनले बताए । जसले पायो उसले यस्ता तस्बिर लिन पनि सक्दैन, उनले भने, यसका लागि महँगो उपकरणमात्र भएर हुँदैन । निडर र क्षमतावान् व्यक्ति पनि हुनुपर्छ । वाइल्डलाइफ फोटोग्राफर चुङ्बा शेर्पाले तीन दिनमा दुई पटक बाघ देखे । खोला र ढिकमा बाघ देखेर निकै उत्साहित भएको उनले सुनाए । ६ सय एमएमको प्राइम लेन्स र क्याननको आरथ्री क्यामराले राम्रा सट लिएको उनले बताए । मैले खिचिसकेपछि मसँगै रहेका भारतीय पर्यटकले बाघको तस्बिर खिचिदिन अनुरोध गरे, उनले भने, भारतीय पर्यटकको क्यामराको चिप्स निकालेर आफ्नो क्यामरामा राखेर बाघका सयौं तस्बिर खिचिदिएँ । उनीहरू पनि औधि खुसी भए । साँझ ६ बजेको लो लाइटमा चितुवाका पनि गजबका सट खिचेको उनले सुनाए । उनीजस्तै अमेरिकाकै चर्चित वाइल्डलाइफ फोटोग्राफर पिटर मंगोल्ड्स पनि बाघका तस्बिर खिच्दै रमाइरहेका थिए । बाघसँग ४ मिटरकै दूरीमा जम्काभेट हुँदाको तस्बिर खिचेको उनले बताए । गाडीमा जाँदै गर्दा बाघ गर्जिदै बाटो क्रस गर्यो, उनले भने, जीवनकै अविस्मरणीय सट लिएँ । निकै खुसी छु । अमेरिका पुगेपछि यहाँ खिचेका तस्बिर सार्वजनिक गर्ने उनले बताए । काठमाडौंका फोटोपत्रकार चन्द्रशेखर कार्की पनि बाघसँगै बर्दियामा रमाइरहेका भेटिए । बर्दियामा पहिलो पटक बाघको तस्बिर खिच्न पाउँदा निकै उत्साहित भएको उनले सुनाए । ३ दिनमा ३ पटक बाघ देखें, उनले भने, तस्बिरसँगै भिडियो खिच्दा बेग्लै आनन्द आयो । अहिले बर्दियामा ४ विदेशीसहित १० जनाभन्दा बढी वाइल्डलाइफ फोटोग्राफर र फोटोपत्रकार बाघलाई क्यामरामा कैद गर्न जंगलजंगल चहारिरहेका छन् । बाघ स्वस्थ र सफा पारिस्थितिकीय प्रणालीको सूचक प्रजाति पनि हो । वनको जीवनचक्र स्वस्थ र राम्ररी चलाउन बाघले सघाउ पुर्याउँछ । वन्यजन्तुविद्हरूका अनुसार बाघ पाइने वन क्षेत्र हराभरा र पानीका मूल स्वस्थ र स्वच्छ हुन्छन् । पोषिलो आहारा पाइन्छ । वन्यजन्तु र चौपायामा रोगव्याधि लाग्दैन । मानिसहरू मूलको स्वच्छ पानी पिउन पाएर रोगव्याधिबाट जोगिन्छन् । बाघले पारिस्थितिकीय प्रणाली सन्तुलित बनाउनुका साथै कृषकदेखि पर्यटन व्यवसायी र प्रकृतिको असल साथी रहेको डा हेमसागर बरालले बताए । यसले यहाँको रोजगारी मात्रै होइन, आयआर्जन पनि बढाएको छ, उनले भने, उत्पादन बढाउँछ । वातावरण स्वस्थ राख्छ । तसर्थ, बाघलाई हिंस्रक जन्तुको उपमा मात्रै दिनु राम्रो होइन ।"
मिटरब्याजपीडित न्याय खोज्दै काठमाडौंमा,"न्याय दिलाउन अदालत तगारो !सप्तरीको कञ्चनरूप नगरपालिका५ रामपुरपथरीकी सुनीतादेवी सदाले जेठो छोरा अक्षयलाई कतार पठाउन २०७३ असोज १ मा स्थानीय सरिता ठाकुरसँग एक लाख रुपैयाँ सापटी लिएकी थिइन् । पछि इलाका प्रहरी कार्यालय कञ्चनरूपमा प्रहरीकै रोहबरमा सुनीतादेवीको परिवारले सरितालाई १ लाख ४० हजार रुपैयाँ तिर्यो । तर सरिताले तीन लाख रुपैयाँ ऋण दिएको तमसुकमा सुनीताको ल्याप्चे लिएकी रहिछन् । तीन लाख रुपैयाँ साँवा र त्यसको कानुनअनुसारको ब्याज माग गर्दै उनले जिल्ला अदालतमा लेनदेन मुद्दा हालिन् । सुनीता अदालती प्रक्रियामा सहभागी हुन सकिनन् । जिल्ला न्यायाधीश राजेन्द्रकुमार श्रेष्ठले २०७७ माघ २५ मा फैसला गरे सुनीतादेवीले अदालतमा प्रतिउत्तर नपठाई म्याद गुजारी बसेकाले सरितालाई तीन लाख रुपैयाँ साँवा र ब्याजसमेत तिर्नुपर्ने ठहर्छ । रकम बुझाउन नसके सुनीतादेवीको जेथाबाट भए पनि सरितालाई भराइदिनू ।सुनीतादेवीको जायजेथा थिएन । सरिताले अदालतको फैसलाबमोजिम साँवा र ब्याज रकम आफूले नपाएको भन्दै त्यसबापत सुनीतादेवीलाई कैदमा राख्न माग गरेर अर्को निवेदन दिइन् । अदालतले सुनीतालाई ६ महिना कैद गर्ने निर्णय गर्यो । लेनदेन मुद्दामा अर्को पक्षलाई रकमबापत थुनामा राख्न चाहने पक्षले नै थुनिएको व्यक्तिका लागि सिदा खर्च व्यहोर्नुपर्ने नियम छ । सुनीतादेवीलाई जसरी पनि थुनाउन लागेकी सरिताले सिदा खर्चबापत १७ हजार ८३ रुपैयाँ ५० पैसासमेत दाखिला गरिन् । प्रहरीले गत माघ २२ मा सुनीतादेवीलाई पक्रेर सप्तरी कारागार कार्यालय चलान गरेको छ । गोलबजार५ सिरहाकी पुनितादेवी (३४) पछिल्लो एक वर्षदेखि प्रहरीसँग लुकेर हिँडिरहेकी छन् । सिरहा जिल्ला अदालतका न्यायाधीश नरनारायण पौडेलले २०७७ पुस २३ मा पुनितादेवीले शारदा साहबाट १ लाख ६५ हजार रुपैयाँ ऋण लिएको ठहर गर्दै त्यसको ब्याज र अदालती शुल्कसमेत भराउने फैसला गरेको छ । उनीसँग त्यत्रो रकम छँदा पनि छैन । फैसलाअनुसार नतिरे अदालत आफैंले जेथाबाट असुलिदिन सक्छ, तर उनीसँग कुनै जेथा छैन । शारदादेवीले सिरहा जिल्ला अदालतमा पुनितादेवीलाई थुनामा राख्ने आदेश माग्दै निवेदन दिएकी थिइन् । अदालतले त्यसका आधारमा उनलाई सात दिनभित्र फैसलाबमोजिम तिर्न म्याद पठायो । त्यो तिर्न नसकेपछि उनीसँग अब एउटै विकल्प बचेको छ सप्तरीकी सुनीतादेवीजस्तै थुनामा जाने । वैदेशिक रोजगारीमा गएका श्रीमान्को १२ वर्षअघि उतै मृत्यु भएपछि एकल जीवन बिताउँदै आएकी पुनितादेवीको भनाइमा उनले तीन छोराको पढाइका लागि २०७३ माघमा गोलबजारकै शारदादेवीबाट ५५ हजार रुपैयाँ ऋण लिएकी थिइन् । केही समयपछि नै जीवन विकास लघुवित्त वित्तीय संस्थाबाट १ लाख रुपैयाँ ऋण लिएर कर्मचारीकै सामुन्ने शारदादेवीलाई तिरिन् । तर शारदादेवीले ब्याजसहितको ऋण अझै चुक्ता नभएको भन्दै तमसुक दिइनन् । पुनितादेवीसँग त्यत्रो रकम तिर्ने कुनै उपाय थिएन, तिरिनन् । मैले तिर्न सक्दिनँ भनेपछि उसले अदालतमा मुद्दा हालिछ । त्यही मुद्दामा मलाई जेलमा पठाउने आदेश भएछ, मिटरब्याजीविरुद्ध बर्दिबासकाठमाडौं मार्चमा रहेकी उनले भनिन् । मिटरब्याज तथा ठगीविरुद्ध किसानमजदुर संघर्ष समितिका केन्द्रीय अध्यक्ष अवधेश कुशवाह अदालतबाट जाली तमसुकका आधारमा किसानको जग्गा लिलामी गराउने फैसला आइरहेको बताउँछन् । जाली कागजातलाई पनि अदालतले वैध मानेर फैसला गरेका छन् । अहिलेसम्म एउटा पनि फैसला पीडित किसानको पक्षमा आएको छैन, सबै साहुमहाजनका पक्षमा छन्, उनले भने, पीडितको घरमा न्यायको सट्टा जग्गा लिलामीको फैसला पुगिरहेको छ । फर्जी कागजका आधारमा भइरहेका त्यस्ता फैसलाले किसानलाई भूमिहीन बनाइरहेका छन् ।ऋणीसँग आफूले दिएको ऋणभन्दा बढीको तमसुक बनाउने, ऋण चुक्ता गरेपछि पनि त्यसलाई नष्ट नगर्ने, थप रकम असुल्न त्यसैलाई आधार बनाएर अदालतमा मुद्दा हाल्ने र अदालतले त्यही कागजका आधारमा फैसला गर्ने प्रवृत्ति देखिन्छ । कतिपय अवस्थामा ऋण लिँदा साहुलाई जमिन वा जायजेथा दृष्टिबन्धक गरिदिने, ऋण तिरिसकेपछि फिर्ता गर्ने मौखिक सर्तमा जग्गा राजीनामा पास गरिदिने, पछि साहुले ऋण पनि असुल्ने र पहिल्यै पास लिइसकेको जग्गा अरूलाई बेचिदिने गरेका उदाहरण प्रशस्त छन् । मिटरब्याजी अपराध नियन्त्रण सिफारिस कार्यदल ले गत भदौ २७ मा गृह मन्त्रालयलाई बुझाएको प्रतिवेदनमा भनिएको छ, वास्तविक कर्जाभन्दा २ गुणादेखि ७ गुणासम्म रकम वृद्धि गरी तमसुक बनाउने, तिर्ने म्यादको मिति राखी तमसुकमा लेखिएको वास्तविक ऋणभन्दा धेरै गुणा बढी रकमको चेकमा ऋणीको हस्ताक्षर गराई साहुले लिने, ऋणीलाई निजले भुक्तान गरेको रकमको प्रमाण साहुले नदिने अवस्था देखिएको छ । उक्त प्रतिवेदन तयार पार्नुअघि कार्यदलले मधेशका विभिन्न जिल्लामा स्थलगत भ्रमण गरी अवस्था बुझेको थियो । प्रतिवेदनमा अदालती फैसलाले पीडित थप पीडित बन्न पुगेको उल्लेख छ, मिटरब्याजी साहुकारले पीडितविरुद्ध मुद्दा दायर गर्ने, अदालतले प्रमाण कानुनको आधारमा फैसला गर्ने, अदालतसम्म पीडितहरूको पहुँच नहुने, पहुँच भए पनि अदालती प्रक्रियाका बारेमा जानकारी नहुने गरेको पाइयो ।गृह मन्त्रालयकै प्रतिवेदनले भन्छ, फैसलामा कतिपय ऋणीलाई कैद ठेकेको पाइयो भने ऋण लिँदा दृष्टिबन्धक राखेको जग्गासमेत साहुकारकै हुने भनी फैसला गरेको कारणबाट सुकुम्बासी हुन पुगेको अवस्थासमेत देखियो । राज्यले एकातर्फ निःशुल्क कानुनी सेवा पाउने संवैधानिक हक व्यवस्था गरेको र सोहीबमोजिम जिल्ला जिल्लामा निःशुल्क कानुनी सहायता समिति तथा वैतनिक कानुन व्यवसायीको प्रबन्ध मिलाइएको छ भने अर्कातर्फ मिटरब्याजपीडितलाई यसबारे जानकारीसमेत छैन । अदालतसम्म सहज पहुँच नभएकै कारणबाट पीडितले अनावश्यक दुःख तथा हैरानी पाउनुपरेको समेत देखियो ।देवानी संहितामा लेनदेनसम्बन्धी विवादलाई लिखतका आधारमा सिधै अदालतमा मुद्दा दायर गर्न सक्ने व्यवस्था छ । दूरदराजका सीमान्तकृत र विकल्पविहीन व्यक्तिलाई साहुले आफूले दिएको भन्दा धेरै गुणाको तमसुक बनाउने, अदालती प्रयोजन र असुली प्रयोजनका लागि अलगअलग तमसुक बनाउने र त्यसको अतिरिक्त घरजग्गा रजिस्ट्रेसन पास गराइलिने तथा बैंक तथा वित्तीय संस्थाले जस्तै गरी घरजग्गा दृष्टिबन्धक राख्ने जस्ता काम गर्दै आएका छन् । घरायसी कागजका आधारमा एउटा व्यक्तिले कति जनासम्मलाई कति रकमसम्मको ऋण दिन पाउने भन्ने कुनै सीमा कानुनमा तोकिएको छैन । घरजग्गा दृष्टिबन्धक वा रजिस्ट्रेसन पास गर्दाका बखत भएको कारोबारमा उल्लिखित रकम ऋणीको बैंक खातामा जम्मा गरेको बैंक स्टेटमेन्टमै खुलेको हुनुपर्ने व्यवस्था पनि छैन । राजीनामा पास गर्दा १० लाख रुपैयाँभन्दा बढीमा मात्र बैंकबाट कारोबार गरेको प्रमाण खोजिन्छ । त्यसभन्दा कममा त्यस्तो प्रमाण नै खोजिँदैन, अन्य कागजात पूरा गरेपछि जग्गा पास हुन्छ । व्यक्तिगत दृष्टिबन्धकलाई निरुत्साहित गर्न न कानुन छ, न कुनै सरकारी निकायले कुनै पहल लिएका छन् । यस्ता कानुनी छिद्रबाट सुदखोरहरूले सिधा लाभ उठाइरहेको देखिन्छ । त्यसमाथि अदालतहरूले समेत उनीहरूलाई नै मुद्दा जिताइरहेका छन् । गृह मन्त्रालयको योजना अनुगमन तथा मूल्यांकन महाशाखा प्रमुख रुद्रादेवी शर्माका अनुसार देशभर मिटरब्याजसँग सम्बन्धित ३ हजार २ सय २६ उजुरी रहेकामा तीमध्ये ३ सय १० उजुरी अदालतमा विचाराधीन मुद्दासँग सम्बन्धित छन् । जिल्ला प्रहरी कार्यालय वा जिल्ला प्रशासन कार्यालयहरूमा रहेका उजुरीहरूमा ती निकायले काम गरिरहेको भए पनि अदालतमा विचाराधीन विवाद गृह मन्त्रालयको क्षेत्राधिकारमा नपर्ने हुनाले केही गर्न नसक्ने अवस्था रहेको महाशाखा प्रमुख शर्माको भनाइ छ । उनी भन्छिन्, प्रचलित कानुनले नै प्रमुख जिल्ला अधिकारीबाहेकले हेर्ने गरी क्षेत्राधिकार तोकेको विषयमा केही गर्न मिल्दैन । अदालतको क्षेत्राधिकारको विषयमा त झन् मिल्दै मिलेन ।मिटरब्याजविरुद्धको संघर्ष समिति, नेपालका संयोजक मनोजकुमार पासवानका अनुसार धेरैजसो पीडितले अदालतको फैसला आइसकेपछि मात्र आफूविरुद्ध मुद्दा परेको थाहा पाउँछन् । सुरुमै थाहा पाए पनि आफ्नो कुरा भन्नलाई वकिल राख्ने क्षमता हुँदैन । धेरैजसो अवस्थामा फैसला भएपछि पैसा तिर्नू नत्र जग्गा लिलाम हुन्छ वा जेल जानुपर्छ भन्ने सूचना आएपछि मात्र पीडित झसंग हुन्छन्, उनले भने, त्यो बेला गर्न सक्ने केही हुँदैन । जमिन भएकाको लिलाम हुन्छ, जमिन पनि नभएकाहरू जेल जानबाट जोगिन प्रहरीसँग लुकीलुकी हिँड्नुपर्छ ।मिटरब्याजी अपराध नियन्त्रण सिफारिस कार्यदल को प्रतिवेदनले अदालती फैसलाका कारण ऋणी किसानहरू थप पीडित भइरहेको अवस्था रोक्न केही उपाय सुझाएको छ । एकै व्यक्तिले आफ्नो आर्थिक हैसियतभन्दा बढी धेरै जनालाई ऋण लगानी गरेको देखिएमा त्यस्तो व्यक्तिउपर सम्पत्ति शुद्धीकरण ऐनबमोजिम अनुसन्धान गरी मुद्दा चलाउन सम्बन्धित निकायमा लेखी पठाउने, अदालतमा विद्यमान उजुरीलाई मेलमिलापका माध्यमबाट समस्या समाधान गर्ने गरी अदालतले मेलमिलापकर्ता परिचालन गर्नुपर्ने देखिन्छ, प्रतिवेदनमा भनिएको छ । मिटरब्याजलाई वित्तीय अपराधका रूपमा परिभाषित गरी मिटरब्याजी कारोबारमा हुने दण्ड सजायको स्पष्ट कानुनी व्यवस्था गर्न सुझाएको उक्त प्रतिवेदनमा ऋणीले साँवा, ब्याज चुक्ता गरेपछि फिर्ता गर्ने गरी साहुको नाममा जग्गा रजिस्ट्रेसन पास गरिदिएको तर साँवा, ब्याज चुक्ता गर्दा वा गर्न तयार हुँदा पनि जग्गा फिर्ता नगरेको पुष्टि हुन आएमा उक्त जग्गा जुनसुकै तहसम्म बिक्री गरेको भए पनि साहुले फिर्ता गर्नुपर्ने कानुनी व्यवस्था गर्नु उपयुक्त हुन्छ । मिटरब्याज तथा ठगीविरुद्ध किसानमजदुर संघर्ष समितिका सप्तरी प्रमुख बिन्दुकुमार साह सरकारी समितिले नै दिएको यस्तो प्रतिवेदनसमेत कार्यान्वयन नगरेर सरकारले सुदखोरकै पक्षमा काम गरेको आरोप लगाउँछन् । गृह मन्त्रालयकै प्रतिवेदन कार्यान्वयन गरे पनि धेरै समस्या समाधान हुने थिए, उनले भने, तर, सरकारले चासो नै दिएन । त्यसमाथि अदालतलगायत सिंगो राज्य संयन्त्र प्रयोग भएर पीडितको अलिअलि भएको जेथा लिलाम गर्ने र केही नभएकालाई जेलमा हाल्ने काम तीव्र भयो ।"
नेपालअमेरिका ल्यान्ड फोर्स टक आजदेखि,"(काठमाडौं)नेपालअमेरिका ल्यान्ड फोर्स टक (एलएफटी) सोमबारदेखि तीन दिनसम्म नेपालमा हुँदै छ । यो दुई मुलुकका स्थल सेनाबीचको सहकार्यका सम्बन्धमा हुन लागेको संवाद हो । २०७५ सालदेखि हरेक वर्ष हुँदै आएको उक्त संवादमा भाग लिन २२ सदस्यीय अमेरिकी टोली शनिबार बेलुकी काठमाडौं आइसकेको छ । अमेरिकी टोलीको नेतृत्व अमेरिकी सेनाको प्यासिफिक कमान्डका डेपुटी कमान्डर मेजर जनरल क्रिस्टोफर स्मिथले गरेका छन् । नेपाली टोलीको नेतृत्व भने उपरथी अशोकराज सिग्देलले गर्दै छन् । यसअघिको तेस्रो संस्करणमा पनि नेपाली टोलीको नेतृत्व उपरथी सिग्देलले गरेका थिए । नेपाली सेनाका अनुसार यस पटकको कार्यक्रममा परराष्ट्र मन्त्रालय, अर्थ मन्त्रालय र रक्षा मन्त्रालयका सहसचिवउपसचिवका साथै सेनाका रथीवृन्द एवं अधिकृत सम्मिलित १४ सदस्यीय टोली सहभागी हुनेछ ।सैनिक प्रवक्ता कृष्णप्रसाद भण्डारीका अनुसार यस पटक शान्ति मिसन, मानवीय सहायता र विपद् व्यवस्थापन, तालिम तथा विषयवस्तुबारे विज्ञता आदानप्रदान गरी चार विषयमा संवाद हुनेछ । दुई पक्षले एक अर्कासँग भएका क्षमता र विज्ञता आदानप्रदान गर्ने हो, यो विशुद्ध क्षमता अभिवृद्धिको हिसाबमा गरिने र गर्दै आइरहेको हो, उनले भने, यो संवाद कार्यक्रममा कुनै पनि सुरक्षामा सामेल हुने वा सम्झौता गर्ने भन्ने हुन्न । आफूमा भएको क्षमता अर्कोको सहयोगका लागि सेयर गर्ने मात्र हो ।ल्यान्ड फोर्स टकको पहिलो संस्करण २०७५ जेठ २३ र २४ मा काठमाडौंमा भएको थियो । २०७२ सालमा विनाशकारी भूकम्प आएपछि त्यसको सामना गर्न आवश्यक सहयोग र सहकार्यका लागि तथा शान्ति मिसनमा जाँदा नेपाललाई आवश्यक क्षमता अभिवृद्धि र सहयोगका लागि संवादको थालनी गरिएको थियो । त्यसबेला नेपाली सेनाका १९ र अमेरिकी सेनाका १७ जनाले सहभागिता जनाएका थिए । अवकाशप्राप्त उपरथी पोखरेलले अमेरिकाले अन्य मुलुकसँग जस्तै नेपालसँग पनि ल्यान्ड फोर्स टक गरेको बताए । हामी ल्यान्ड फोर्स (स्थल सेना) मात्र भयौं, हाम्रो क्षमता कसरी वृद्धि गर्ने ? कसरी तालिम दिने ? आगामी दिनमा थप सहकार्य कसरी गर्ने ? हाम्रो भूबनोटको अवस्थामा कसरी काम गर्ने ? लगायतका विषयमा छलफल गर्ने काम यो संवादमा हुन्छ, उनले भने । नेपालअमेरिका दोस्रो ल्यान्ड फोर्स टक पनि २०७६ कात्तिक ६ र ७ मा नेपालमै भएको थियो । उक्त अवसरमा नेपाली सेनाका १९ र अमेरिकी सेनाका १६ जनाको सहभागिता थियो । कोभिड१९ का कारण बीचमा एक वर्ष रोकिएपछि २०७८ चैत ६१० मा तेस्रो नेपालअमेरिका ल्यान्ड फोर्स टक अमेरिकाको हवाई राज्यमा भयो । दुई देशका सेनाबीच संयुक्त तालिमअन्तर्गत ब्यालेन्स नेल र टिक नेल सञ्चालन हुँदै आएका छन् ।"
रिमेकमा झरनाको चिसो पानी,"काठमाडौं (कास) सुरेश अधिकारीले आफ्नै रचना तथा गायनमा १९ वर्षअघि ल्याएको गीत झरनाको चिसो पानी लाई यतिबेला रिमेक भर्सनमा बजारमा ल्याइएको छ । रिमेक गीतलाई भने गायक राजु लामा र मेलिना राईले गाएका हुन् ।सगरमाथा डिजिटलले उक्त गीतलाई रिमेक गरेको हो । गीतमा संगीत संयोजन योगेश काजी शाहले गरेका छन् भने मिक्सिङ, रेकर्डिङ र मास्टरिङ पवन विश्वकर्माले गरेका हुन् । अधिकारीले गाएको गीतमा नीरजकुमार सुनारको संगीत रहेको थियो भने कम्पनीले अहिले म्युजिक एरेन्ज मात्रै बदलेर रिमेक गरिएको जनाएको छ । सबै गीतको रिमेक हुने भाग्य हुँदैन, यो उत्कृष्ट गीत भएकाले रिमेक गरिएको हो, कम्पनीका अध्यक्ष हिरा केसीले बताए । गीत रिमेक गर्न रचनाकार, संगीतकार तथा गायक सबै पक्षसँग अनुमति लिएको उनले बताए । केही दिनअघि मात्र सार्वजनिक भएको यस गीतको अडियो अहिले युट्युबको नेपाल ट्रेन्डिङमा छ । कुलेखानी आसपासका मनोरम दृश्यहरूलाई लिएर यसको म्युजिक भिडियो बनाइएको छ । मौसम हिमाली निर्देशित यस भिडियोलाई अनिल के मानन्धरले निर्माण गरेका हुन् । भिडियोमा अभिनेता पुष्प खड्का र ललिना चिमरियाले मोडलिङ गरेका छन् ।"
'ब्ल्याक पिंक लिसाको जन्म,"चार युवतीहरू सम्मिलित दक्षिण कोरियाली म्युजिकल ब्यान्ड ब्ल्याक पिंक की र्यापर लालिसा मनोबल उर्फ लिसाको जन्म आजकै दिन सन् ११९७ मा भएको थियो । थाइल्यान्डको बुरीराममा जन्मेकी लिसाले आफ्नो पहिलो सिंगल एल्बम लालिसा २०२१ सेप्टेम्बरमा ल्याएकी थिइन् । जुन रिलिजको पहिलो साता नै दक्षिण कोरियामा ७ लाख ३६ हजार प्रति बिकेर सर्वाधिक एल्बम बिक्ने पहिलो महिला गायिकाको रेकर्ड राखेकी थिइन् । लिसालाई यही गीतको म्युजिक भिडियोले समेत एकाएक चर्चा दिलाएको थियो । उक्त म्युजिक भिडियोले सोलो आर्टिस्टका रूपमा युट्युबमा एकै दिनमा सर्वाधिक ७ करोड ३६ लाख भ्युज बटुलेको थियो । लिसाका दुवै सिंगल एल्बम लालिसा र मनी बिलबोर्डको टपटेनमा समेत आएका थिए ।म्युजिकमा नै पाँच गिनिज वर्ल्ड रेकर्डसमेत राखिसकेकी लिसा केपपकी प्रभावशाली र्यापर त हुन् नै, उनी सन् २०१९ देखि इन्स्टाग्राममा लगातार सर्वाधिक फलोअर पाउने केपप आइडलसमेत हुन् । अविवाहित लिसाको हालसम्मको रिलेसनसिप स्टाटस सिंगल नै छ । पाँच फिट चार इन्च अग्ली लिसाले १३ वर्षको छोटो करिअरमा नै १४ मिलियन डलरकी मालिक भइसकेकी छन् ।"
स्टार्टअप नीतिले आशाको सञ्चार गरोस्,"उद्योग, वाणिज्य तथा आपूर्ति मन्त्रालयको नेतृत्वमा तयार भएको राष्ट्रिय स्टार्टअप उद्यम नीति२०७९ को मस्यौदा हाल सुझावका लागि नीति अनुसन्धान प्रतिष्ठानमा छ । सरोकारवाला तथा विज्ञहरूमाझ यसको व्यवस्थाबारे छलफल पनि भइरहेको छ । नेपालमा स्टार्टअपको सफल परीक्षणका लागि यो नीतिलाई बलियो बनाउनुको विकल्प छैन । नवीन सोच भएका, त्यसका लागि समय, ऊर्जा र बजेट लगानी गर्न सक्ने युवाहरूलाई अर्थतन्त्रको मूलप्रवाहमा ल्याउनु समयको माग पनि हो । तसर्थ, मस्यौदामाथि आएका सुझावअनुरूप यसका प्रावधान र परिभाषालाई परिमार्जन गर्नु अपरिहार्य छ । केही समययता नवप्रवर्तन (स्टार्टअप) उद्यमतर्फ युवाहरूको आकर्षण बढ्दो छ । आइडिया को जगमा कम लगानीमै मुनाफा आर्जन गर्न सक्ने भएकाले पनि रोजगारी र आर्यआर्जनको खोजीमा रहेका युवाहरूको ठूलो संख्या यसमा संलग्न छ । तर स्पष्ट नीतिको अभावमा स्टार्टअपलाई हुर्कने वातावरण गतिलो छैन । यसका दर्ता तथा सञ्चालनका अन्य प्रक्रिया साना तथा मझौला उद्योगको जस्तै झन्झटिला छन् । यसले गर्दा स्टार्टअप उद्यमीहरू हतोत्साही छन् । नीतिकै अभावमा स्टार्टअप सम्बन्धी सरकारी योजना र बजेटका कार्यक्रमहरूसमेत लागू गर्न नसकिएको अवस्थामा नीतिगत स्पष्टताको आवश्यकता टडकारो छ ।यस्तो अवस्थामा मस्यौदा आउनु निःसन्देह सकारात्मक छ । मस्यौदामा विगतमा स्टार्टअपका लागि सरकारी तवरबाट भएका पहल, यो समस्या, चुनौती र अवसरको सविस्तार वर्णन हुनुले यसको प्रवर्द्धनप्रति सरकार संवेदनशील रहेको देखाउँछ । मस्यौदामा भएको स्टार्टअपको परिभाषा र यसको प्रवर्द्धनका लागि उल्लेख गरिएको संघ, प्रदेश र स्थानीय सरकारको भूमिका र अन्य उद्योगभन्दा स्टार्टअप फरक रहेको देखाउन प्रस्तुत गरिएको आधार भने प्रस्ट छैनन् । मस्यौदाको परिभाषाले विज्ञान, कृषि, वन, पर्यटन, पूर्वाधार, खनिजसमेत १५ भन्दा बढी उद्यम स्टार्टअपभित्र पर्ने भनेको छ । यसको अर्थ यसको परिभाषाभन्दा बाहिर रहेका उद्योम स्वतः स्टार्टअप बाहिर पर्ने भए । तर स्टार्टअप यस्तो हुनुपर्छ भन्ने निश्चित आधार हुन्न । यसको सफलताका लागि उद्यमीहरूलाई स्वतन्त्र र सृजनशील बनाइराख्न सक्नुपर्छ । सूचनाप्रविधिको व्यापक विस्तार भइरहेकाले, व्यवसायका प्रकृतिहरूमा पनि व्यापक फेरबदल आइरहेको छ, आइरहनेछ । नीतिले स्टार्टअप व्यवसायको दायरालाई परिभाषामै तोकिदिनुले अलमल सृजना गर्छ । अर्को, स्टार्टअपलाई अरू उद्यमलाई झैं निश्चित पुँजी र आय तोकिएको छ । वार्षिक कुल आय ५० लाख, स्थिर पुँजी २ करोड र चुक्ता पुँजी ५० लाख रुपैयाँभन्दा बढी नभएको हुनुपर्ने भन्नेबित्तिकै यो नियन्त्रित हुन्छ, जुन स्टार्टअपको विशेषता नै होइन । त्यसैले संख्या तोक्ने अवधारणा लादेर स्टार्टअपलाई खुम्च्याउनु हुन्न । मस्यौदामा केन्द्रीकृत मानसिकता हावी छ । संघीय व्यवस्थामा, स्टाटअर्पको रेखदेखमा प्रदेश र स्थानीय तहको साथ बढी प्रभावकारी हुन्छ । मस्यौदाले आआफ्नो क्षेत्रको स्टार्टअप उद्यमको विकासका लागि आवश्यक संस्थागत व्यवस्था गर्न निर्देश गरेको छ । प्रदेश, स्थानीय तह अन्तर्गत स्टार्टअप कोष बनाउने कल्पना गरेको छ, जसबाट उद्यमीहरू सरकारको मुख ताक्ने बन्न सक्ने खतरा विज्ञहरूले औंल्याएका छन् । यस्तै, नीति संविधानले प्रदेशलाई दिएको आर्थिक उन्नतिको स्वायत्तताको मर्म अनुसार पनि नभएको उनीहरूको टिप्पणी छ । अतः, स्थानीय तथा प्रादेशिक सरकारको भूमिका बढाउने गरी यसका प्रावधानहरूको पुनर्व्याख्या गरिनुपर्छ ।संघीयतापछि पनि स्थानीय र प्रदेशको आवश्यकता अनुरूप नेपालको अर्थ नीति चल्न सकेको छैन । मस्यौदामा पनि यसैको झल्को पाइन्छ । नीति अर्थतन्त्र, उद्योग तथा अर्थ मन्त्रालयका मन्त्रीहरू, सचिवहरू, राष्ट्र बैंकमा कर्मचारीहरू वरिपरि नै घुमिरहेको आभास हुन्छ, जसमा सहजीकरण गर्नेभन्दा पनि कसरी नियन्त्रण गर्न सकिन्छ भन्ने प्रवृत्ति हावी छ । मस्यौदाले स्टार्टअपको व्यवस्थापनका लागि परिकल्पना गरेको नेपाल स्टार्टअप परिषद्को प्रावधानमा पनि यही प्रवृत्ति भेटिन्छ । स्टार्टअप उद्यमीहरूका लागि सञ्चालन प्रक्रिया झन्झट र नियन्त्रणरहित बनाउन प्रदेश र स्थानीय तहलाई नै अधिकारसम्पन्न बनाउनुपर्छ । आआफ्नो क्षेत्र र आवश्यकता अनुसार स्टार्टअप नीति बनाउने वातावरण दिनुपर्छ । आइडिया सुनाएको भरमा कर्जा दिने बैंकिङ प्रणाली नेपालमा खासै छैन । स्टार्टअपका लागि लगानी जुटाउन पनि उद्यमीहरूलाई हम्मेहम्मे पर्छ । धेरैले आआफ्नो बुतामा बीउ पुँजीको जोहो गरेका छन् । त्यसका लागि सहज उपाय विदेशमा भएका आफन्त वा कम्पनीहरूलाई आफ्नो आइडिया सहमत गराउनु पनि हो । स्टार्टअप फस्टाउन विदेशिक लगानीको भूमिका पनि अधिक हुने गर्छ । मस्यौदामा भने चुक्ता पुँजीको सीमा किटान गर्दिनाले स्टार्टअपमा विदेशी लगानी भित्र्याउन बाधा पुग्ने देखिन्छ । चुक्ता पुँजीको सीमा ५० लाख छ, यता वैदेशिक लगानी ऐनले न्यूनतम २ करोड रुपैयाँभन्दा कम प्रत्यक्ष वैदेशिक लगानी ल्याउन नपाइने व्यवस्था गरेको छ । यस्तो बेमेललाई मिलाउनु आवश्यक छ । सबाल लगानीको मात्र पनि होइन, लगानीसँगै सहकार्यमार्फत त्यहाँको प्रविधि र सञ्जालमार्फत नेपाली स्टार्टअपहरूले पाउने लाभको पनि हो । नीतिलाई सहारामुखी बनाउन सके मात्र पनि अर्थतन्त्रमा हजारौं स्टार्टअप आउने वातावरण बनाउन सकिन्छ । स्वेदशमै भविष्य देख्ने युवाहरूको सपना साकार पार्न सरकारी साथको प्रत्याभूति चाहिएको छ । तसर्थ, मस्यौदालाई सुधार्दै स्टार्टअप उद्यमीहरूलाई उत्साही बनाउने, व्यवसायलाई दिगो बनाउन चाहिने प्रणाली बसाउने गरी राष्ट्रिय स्टार्टअप उद्यम नीति, २०७९ आउनुपर्छ ।"
विकल्प नभेटेपछि विद्यार्थी विदेशतिर,"बिदेसिन्छन् नि, यहाँ गणतन्त्रले भरपूर सुविधा दिएकै छ । नेपालको सुविधाले वाक्क भएर गएका होलान् ! सुमन भण्डारी"
संघको हावाले प्रदेश अस्थिर,"संघमा आएको राजनीतिक बदलावले यतिबेला सबै प्रदेशमा हलचल मच्चिएको छ । सुदूरपश्चिममा सरकार बनेको महिना दिन नबित्दै अर्को सरकार गठन भइसकेको छ । अरू प्रदेशका सरकारको भविष्य पनि अन्योलमा छ । लुम्बिनी र गण्डकी प्रदेश सरकार अल्पमतमा परिसकेका छन् । अब बन्ने सरकारमा पनि आलोपालोको कुरा अवश्य आउनेछ । कोशी प्रदेशमा तत्कालका लागि सरकार परिवर्तन हुने सम्भावना नरहे पनि यसको आयु कति हुने भन्ने सुनिश्चित छैन । कर्णालीमा माओवादी केन्द्रको सरकारलाई यथावत् राख्ने सम्भावना भए पनि मधेश, लुम्बिनी र गण्डकी प्रदेशमा सरकार परिवर्तन हुने निश्चितप्रायः छ । प्रदेशको समस्या समाधान गर्न संघको मुख ताकेर बस्ने प्रदेश सांसदहरूको परिपाटी अन्त्य गर्न सक्नुपर्थ्यो । तर कुनै राजनीतिक दलका प्रदेश संयोजकले समस्या समाधान गर्ने हिम्मत गर्न सकेको देखिएन । यसले गर्दा संघको हावाले प्रदेश हल्लाइरहेको छ । राजनीतिक दलहरूले प्रदेशमा देखिएको समस्या त्यही हल गर्ने गरी अधिकार प्रत्यारोपण गर्नुपर्छ र प्रदेशका नेताहरूले पनि त्यसका लागि सक्षम रहेको देखाउन सक्नुपर्छ । संघको मुख ताकेर बस्नु हुँदैन । संघीय सरकारको समीकरण परिवर्तन हुनेबित्तिकै सम्पूर्ण प्रदेशका जिम्मेवार नेता तथा सांसदहरू पार्टी अध्यक्षको दैलोमा लम्पसार पर्ने परम्पराको अन्त्य हुनुपर्छ । आफ्नो पद सुरक्षित गर्नतिर मात्र भन्दा पनि कसरी प्रदेशमा स्थिरता दिने भन्नेमा ध्यान दिनुपर्छ । संघको बेवास्तै गरेर प्रदेशलाई स्थायी सरकार दिनतिर लाग्नु जरुरी छ । यसले प्रदेशको समस्या त्यही समाधान हुने अवस्था बन्छ । दुई महिनामै दुई प्रदेश सरकार बन्ने परिस्थितिको अन्त्य हुनैपर्छ । सुजन देवकोटा, पालुङ्टार४, गोरखा"
सक्षम मन्त्रीको खोजी,"आर्थिक मन्दीले देशमा चौतर्फी निराशा छाएको छ । अर्कातिर अयोग्य लडाकु र सहिदको नाममा राज्यकोषको करिब ८ अर्ब ८० करोड दिन खोजिँदै छ । पुँजीगत खर्च २३ प्रतिशत मात्र भएको छ भने विकास निर्माणलाई गति दिने मन्त्रीहरू नियुक्त गर्न सकिएको छैन । काम गर्ने वातावरण नहुँदा प्रेम आचार्यजस्ताले आत्मदाहको बाटो रोज्नुपरिरहेको छ । अर्कातिर सत्ता छिनाझपटीमै नेताहरूले दिन बिताइरहेका छन् । यस्तो निराशालाई चिर्ने कसले ? जनतामा आशा र विश्वास दिलाउने कसले ? यी प्रश्नमा नेताहरू ठण्डा दिमागले घोत्लिनैपर्छ । यसको पहिलो पाइला हो आमजनमा उत्साह भर्न सक्ने सक्षम युवा नेताहरूलाई मण्त्रिमण्डलमा पठाउने । अबको केही दिनमा पुष्पकमल दाहाल सरकारले पूर्णता पाउँछ । तर सरकारको पूर्णताले मात्र सरकारप्रतिको जनआस्था बढाउन सक्दैन । त्यसका लागि सरकारमा जाने मन्त्रीहरूको अनुहार, बेदाग छवि, दृष्टिकोण र सक्षमता पनि उत्तिकै महत्त्वपूर्ण हुन्छ । पहिले पनि मन्त्रिपरिषद्मा समावेश भई कुनै काम देखाउन नसकेका, जनताको नजरमा अक्षम व्यक्तिहरूलाई नै शीर्ष नेताहरूले पुनः पठाए त्यसले पार्टीविशेषको छविको त खत्तम हुन्छ नै सरकारप्रतिको विश्वासमा पनि कमी ल्याउँछ । यसर्थ पार्टीहरूले नातागोता, आसेपासेभन्दा पनि सक्षम सांसदहरूलाई मन्त्रीमा छनोट गर्नुपर्छ । पार्टीहरूले जनताको कुरा सुन्न सक्नुपर्छ, चाहना बुझ्नुपर्छ । गोपाल देवकोटा, गोकर्णेश्वर८, काठमाडौं"
प्रहरीको छवि बदल्ने अवसर,"वसन्त कुँवर नयाँ आईजीपी बनेका छन् । आईजीपी बन्नु ठूलो कुरा होइन, यसअघि २९ जना व्यक्ति आईजीपी भइसके । तथापि सो पदमा पुगेर गर्ने काम भने महत्त्वपूर्ण हो । जनताको होइन अपराधीको मुख थुन्ने काम नयाँ आईजीपीले गर्न सक्नुपर्छ । प्रहरी संगठनभित्र झाङ्गिएको विकृतिलाई हटाउँदै यसलाई चुस्तदुरुस्त बनाउनुपर्छ । प्रहरी संगठनलाई मजबुत बनाउँदै देश र जनताका बारे सोच्ने आईजीपी कमै भए । आईजीपी नेतामुखी भएकाले नै जनतामा निराशा छाएको हो । व्यक्ति होइन संगठन बलियो हुनुपर्छ अनि मात्र कामकारबाही प्रभावकारी हुन्छ ।प्रहरी संगठनलाई राजनीति गर्ने अखडा होइन, काम गर्न थलोको रूपमा विकास गर्नुपर्छ । प्रहरीले जनभावना अनुसार काम गर्न सकेको छैन । प्रहरी संगठनलाई नियमवाली, कानुन अनुसार अघि बढाउनुपर्छ । अहिले पनि वार्षिक सयौं प्रहरीले जागिर छाडिरहेका छन्, यस्तो हुनुको कारणको अध्ययन गरेर समाधानतिर आईजीपी लाग्नुपर्छ । देशको शान्ति सुरक्षाको जिम्मा पाएको संगठनले नेताको सुरक्षा गर्ने सोच मात्र बनाउनु हुन्न । प्रहरी जवानलाई प्रोत्साहन गर्न र खराब काम गरे कारबाही गर्न सक्नुपर्छ । प्रहरी आफ्नो कामकर्तव्यप्रति सजग बन्न सक्नुपर्छ । निर्दोष जनतामाथि रिस पोखेर बहादुरी देखाउने काम प्रहरीले बन्द गर्नुपर्छ । प्रहरीप्रति जनमानसको हेर्न दृष्टिमा फरक ल्याउने प्रयास आईजीपीले गर्नु जरुरी छ । त्यस्तै आम नागरिकमा परेको प्रहरी बर्दीवाला गुण्डा हो भन्ने छाप हटाउने कोसिस गर्नुपर्छ । पुरुषोत्तम घिमिरे, जोरपाटी, काठमाडौं"
उपेन्द्रसीके टकरावको अन्तर्य,"उपेन्द्र भर्सेस सीकेउसो त उपेन्द्र र सीके दुवैको राजनीतिक पृष्ठभूमि विवादमुक्त छैन । यादव अन्तरिम संविधान जलाएर राजनीतिमा चर्चामा आए र त्यससँगै उनको राजनीतिक उत्थानको यात्रा सुरु भयो । एमाले हुँदै कुनै बेला माओवादी निकट मानिने उनलाई संशयपूर्ण नजरले पनि हेरिन्थ्यो । पछि गौर हत्याकाण्डमा पनि उनको नाम मुछियो ।सीके त झन् बेग्लै मधेश राज्य को माग गर्दै पृथकतावादी मनसुवा बोकेर राजनीतिमा प्रवेश गरेका व्यक्ति हुन् । अतिवादी सोचका कारण उनी दर्जनौं पटक पक्राउ परे, राजद्रोहको मुद्दा नै खेपे । आफूले उठाएको विखण्डनको मुद्दामा कहीँकतै समर्थन र सहानुभूति नभेटेपछि अन्ततः ती विवादास्पद गतिविधि त्याग्दै मूलधारमा आएका सीकेले पार्टी गठन गरेको चार वर्षमै उल्लेख्य सफलता प्राप्त गरेका छन् । २०७५ साल चैत ४ गते स्थापना भएर पहिलो पटक आम निर्वाचनमा होमिएको सीके नेतृत्वको जनमत पार्टीले राष्ट्रिय दलको मान्यता पाएको छ । उता उपेन्द्र नेतृत्वको जसपा शृङ्खलाबद्ध फुट र विभाजनपछि खुम्चँदै गएको छ । पहिलो संविधानसभामा मधेशी जनअधिकार फोरम ५४ सिटसहित बलियो क्षेत्रीय राजनीतिक शक्तिका रूपमा उदाएको थियो । पहिलो संविधानसभाको शक्ति सन्तुलनमा फोरमसहितका मधेशी दलको उपस्थिति प्रभावशाली थियो । तर, दोस्रो संविधानसभा हुँदै दोस्रो आम निर्वाचनसम्म पुग्दा यी दल र तिनका नेता खिइँदै गएका छन् । २०६३ पछि मधेशी राजनीतिक वृत्तमा छाएका जति पनि नेताहरू छन्, तिनको साख र विश्वसनीयताको धरातल यतिबेला कमजोर छ । कतिपय स्थापित नामहरू भ्रष्टाचारको दाग लागेर किनारा भइसकेका छन् । सबैभन्दा शीर्ष नेता महन्थ ठाकुर राजनीतिक उत्तरार्द्धमा छन् । मधेश आन्दोलनको अनुहार मानिएका उपेन्द्र राजनीतिक अवसरवादका प्रतीक बनेका छन् । जातीय संकीर्णवादको घेरामै रमाउने आरोप लाग्ने गरेका उनको सत्ताका लागि जस्तो सम्झौता गर्न पनि पछि नपर्ने चरित्र बनेको छ । उनमा त्यो चरित्र कति छ भन्ने देखाउन पछिल्लो ५६ महिनायताका सन्दर्भ नै काफी छन् । यसबीच उनी कहिले कांग्रेसमाओवादी गठबन्धन छोडेर एमालेसँग कुम जोड्न पुगे । चुनावपछि माओवादीएमालेसँग मिलेर सरकार गठन गर्न पुग्दा त्यहीँ पुगेका उनी अहिले कांग्रेससहितको गठबन्धनमा पनि सत्तालाभ लिन पछि परेका छैनन् । उपेन्द्र सत्ता राजनीतिमा पारङ्गत हुँदै जाँदा उनको मुद्दा र मैदानसँगको नाता टाढिँदो छ । यहीँनेर सीकेले आफ्नो राजनीति फल्नेफुल्ने अवसर देखेका छन् । उपेन्द्रका कमजोरीबाट कसरी लाभ लिन सकिन्छ भन्ने उनको ध्याउन्न छ । जसरी उपेन्द्र सत्तामा जान हतारिएका देखिन्छन्, सीकेमा त्यो हतारो छैन । उनले पार्टीका अरू सदस्यलाई सरकारमा पठाए पनि आफूलाई राजनीतिक रूपमा स्थापित गर्न खोज्दै छन् । उपेन्द्र जब सत्ताबाहिर हुन्छन्, तब मात्रै उनलाई मधेश आन्दोलनको स्मरण हुन्छ, मधेशका मुद्दा सम्झिन्छन् । सीके जबजब संसद्को रोस्ट्रममा उभिन्छन्, खास मुद्दा अघि सार्छन् । कृषि, मलखादका समस्यामाथि उनी निरन्तर बोलिरहेका छन् । यसले कहीँ न कहीँ उनलाई मधेशका मुद्दासँग जोडिराखेको छ । संसद्को रोस्ट्रममा उभिएर मधेश आन्दोलनका सहिदप्रति मौनधारण गरेर उनले सेन्टिमेन्ट आफूतिर आकर्षित गर्न खोजे । खासमा उनी आफ्नो विगतको विवादित छवि रूपान्तरणको अभियानमा छन् । संसद् अथवा विभिन्न अन्तर्वार्ताहरूमा उनी शालीन र तर्कपूर्ण शैलीमा प्रस्तुत हुँदा के यी तिनै राउत हुन् जो राज्यविप्लवको अतिवादी र आपत्तिजनक सोच पाल्थे ? भनेझैं लाग्छ । मधेशमा एउटा तप्काचाहिँ अझै छ, जो सीकेलाई संशयपूर्ण नजरले हेर्छ । उनीसँगको अभियानमा जोडिएका कतिपय नेताकार्यकर्ताले नातावाद, कृपावादको आरोप लगाएर उनलाई छाडेका उदाहरण पनि छन् । उपेन्द्रका समर्थकहरू त झन्, उनलाई विदेशी शक्तिकेन्द्रको उत्पादन ठान्छन् । उपेन्द्र निकट एक नेता दाबी गर्छन्, भारतले उपेन्द्रलाई घेराबन्दी गर्न विगतमा महन्थ ठाकुर, जेपी गुप्ता, राजेन्द्र महतोलाई अघि सारेजस्तै अहिले सीकेलाई प्रयोग गरिरहेको छ ।विदेशी शक्तिस्वार्थको चपेटामा सिङ्गो नेपाली राजनीति छ । मधेशी नेताहरू त्यसबाट मुक्त छैनन् । तर, उपेन्द्रको राजनीति ओरालिएको उनको आफ्नै कारणले हो । सत्ताकांक्षामा उनी यति ग्रस्त छन् कि, आन्दोलन र मुद्दासँग उनको अब सरोकार रहेन । ती सत्ता उक्लिने भर्याङ मात्रै बने । अहिले पनि उनी जसरी उच्च राजनीतिक तहबाट सेटिङ गरेर संसद् छिर्ने दाउपेच खेल्दै छन्, त्यो त्यसैको एउटा कडी हो । सत्ताप्राप्ति नेपाली राजनीतिमा सफलताको मानक बन्दै गएको छ । जसरी पनि सत्ताप्राप्तिको मनसुवा उपेन्द्रमा सायद त्यसैकारण जागेको हो । तर, जब कोही नेता जनमत र मुद्दासँग टाढिन्छ, उसको राजनीतिले सार्थकता पाउँदैन । अहिले मधेशी राजनीतिमा एकातिर सत्ता दाउपेचमा पारङ्गत उपेन्द्र छन् भने अर्कोतिर राजनीतिक रूपान्तरणतर्फ बढेका सीके । यी दुवै सामान्य पारिवारिक पृष्ठभूमिबाट आएका नेता हुन् । एउटासँग आन्दोलनको विरासत छ, अर्कोसँग बौद्धिक व्यक्तित्वको छवि । एउटा परीक्षण भइसकेका छन् र अर्को परीक्षण हुने क्रममै छन् । एउटासँग शंकाको सुविधा छ अर्कोसँग साख फर्काऊने चुनौती अब हेर्नु छ, आगामी दिनमा यीमध्ये को मधेशी राजनीतिको असली सिकन्दर कहलिन्छ ?"
गठबन्धनका लागि विकल्प : जण्डसुधार,"नेपालमा जण्ड सुधार सम्भव छ ?एक्काइसौं शताब्दीमा दासत्व स्वीकार्य हुन सक्तैन । विश्वको विश्वसनीय खबरपत्रिका गार्डियन का अनुसार खाडीमा बहुसंख्यक नेपाली कामदारहरूको जीवन नवदासभन्दा भिन्न छैन । नेपाली अनपढ तथा अदक्ष्य श्रमिकलाई विदेशमा शारीरिक श्रम बेच्ने सिलसिलाले आधुनिकीकरण तथा अत्याधुनीकरणका (आर्टिफिसिएल इन्टेलिजेन्स) का कारण अब निरन्तरता पाउन गाह्रो छ । बिस्तारै मुलुकभित्रै रोजगारीको विकल्प खोज्नुको विकल्प देखिन्न । त्यसको अर्थ मुलुकभित्रै बहुसंख्यक कामदार जो विदेशबाट काम नपाएर फर्कन्छन् र जो नयाँ श्रमिकका रूपमा श्रम बजारमा ओर्लिन्छन् का लागि राज्यले नै रोजगारी खोज्नुपर्ने हुन्छ ।कृषिबाट उखेलिएका, उद्योगमा अल्झिन नसकेका, सरकारी पुँजीगत खर्च बमोजिम नयाँ पुँजी निर्माणमा संलग्न हुन नपाएका, वैदेशिक रोजगारीमा जान नपाएर आधारभूत आवश्यकताको पूर्ति गर्न असमर्थ रहेका, आधुनिक युगमा पनि आफ्ना बालबालिका अशिक्षित हुनुपरेको पीडा टुलुटुलु हेर्नुपर्ने अवस्थामा रहेका, आधारभूत शिक्षा र सामान्य स्वास्थ्य उपचारबाट पनि वञ्चित हुनुपरेका मानिसहरूका लागि राज्यले कहीँ कतै केही प्रबन्ध गर्न नसक्नुको परिणति कसरी अभिव्यक्त हुन्छ भन्ने कुरा सन् २०११ को अरब स्प्रिङ विद्रोहबाट बुझ्न सकिन्छ (बायत, असेफ, २०१७, रेभ्युल्युसन उइदाउट रेभ्युल्युस्नरिज, मेकिङ सेन्स अफ द अरब स्प्रिङ स्ट्यान्ड्फोर्ड युनिभर्सिटी प्रेस) । ज्यादतीको पनि परकाष्टा हुन्छ । परकाष्टा नाघेपछि विद्रोह हुन्छ, जसरी ०७, ०४७, ०५२६२ मा भयो । सत्ताका मूलपात्र हिजोका वरिष्ठ क्रान्तिकारी हुन् भनेर मान्छेले भोको पेट र नांगो आङसहित ठिंग उभिएर दर्शननमस्ते भनेर राजेश पायल राईको गीत गाइरहँदैन । क्रान्तिकारीबेगरकै क्रान्ति बोल्न मान्छे हतारिएका छन् । बेलैमा गठबन्धनमा सामेल शक्ति र व्यक्तिहरू जण्डसुधारका लागि तयार भएर योजना र कार्यक्रमसहित अगाडि सरेनन् भने अर्को छ महिना, वर्षदिनपछि उनीहरूसँग राज्यसत्ताको गुमाउनुपर्ने केही बाँकी रहनेछैन ।"
नियन्त्रित लोकतन्त्र २०,"स्वतन्त्र समाजमा जीवन जिउनु भनेको के हो ? यो प्रश्नबारे घोत्लिँदा कम्तीमा एउटा कुरा निर्धक्कसँग भन्न सकिन्छ । मुलुकको शासकीय थितिमा हालीमुहाली गरिरहेको नेतातन्त्र र कर्मचारीतन्त्रले कुनै योजना तथा नीति बनाउँदा आफूलाई यो प्रश्न सोध्दैन । यसको ठीक विपरीत समाजलाई कसरी नियन्त्रण गर्नेबारे दाउपेच रच्छ । शासकीय मानसिकतामा नियन्त्रणको दाउपेच बलियो बनाउने राजनीतिक खेल सामान्य बनिसकेको छ । त्यसैले मुलुकको लोकतन्त्र झन्झन् नियन्त्रित थितितर्फ उन्मुख छ । पुष्पकमल दाहाल नेतृत्वको गठबन्धन सरकार आम मानिसको व्यक्तिगत र सामाजिक जीवन स्वतन्त्र हुन नदिने अभियानमा प्रतिबद्ध छ । सरकारले व्यक्तिगत फोन, सामाजिक सञ्जाल र विभिन्न एप्स आदिमा नागरिकले गरेको कुराकानी सिधै रेकर्ड गर्न सक्ने विधेयक ल्याउँदै छ । यस्तो नीतिले सामान्यजनको जीवन यही लोकमा नर्कतुल्य हुने निश्चित छ । मानिसले सोच्ने, बोल्ने र सामूहिक कार्य गर्ने गतिविधिमाथि हुकुमीराज चल्नेछ । सामान्यजनको जीवन अकल्पनीय किसिमले असुरक्षित बन्नेछ । सामान्यजनका व्यक्तिगत कुराकानीमाथि समेत अंकुश लगाउने सोच कुनै सामान्य सोच होइन । कुनै पनि बहानामा लोकतान्त्रिक थितिलाई हुकुमीराजमा परिणत गर्ने स्वाधिकार निर्वाचित सरकारसँग हुँदैन । जनताको मतको वैधानिकता र करको भरमा शासन चलाउने जनप्रतिनिधिलाई यस्तो कार्य गर्ने अधिकार छैन । जनताले यस्तो छुट दिएका छैनन्Ù सरकारलाई पनि कुनै सुविधा उपलब्ध छैन, हुनु पनि हुँदैन । आखिर व्यक्तिगत बोलीचाली र संवादमाथिको नियन्त्रण केका लागि ? सरकारको सपाट उत्तर छ अपराध नियन्त्रण र जनसुरक्षाका लागि । तर जनतालाई थाहा छ राज्यकोष दोहन गर्ने र सार्वजनिक सम्पत्ति निजीकरण गर्ने अपराधिक मानसिकता बोकेका जनप्रतिनिधि र कर्मचारीबाट नै यसमा सबैभन्दा बढी खतरा छ । यही मानसिकताले लोकतान्त्रिक मूल्यमान्यता संस्थागत हुन सकेको छैन । लोकतान्त्रिक थिति केवल कागजमा सीमित बनेको छ । समयसँगै कागजी औपचारिकतालाई समेत तिलाञ्जली दिँदै हुकुमीराज चलाउने अभियानमा निर्वाचित सरकार प्रतिबद्ध हुँदै छ । सबै किसिमको प्रविधिमा फोन ट्याप गर्ने र सामान्य संवाद सिधै रेकर्ड गर्ने तयारी केवल पछिल्लो दसी हो । स्वतन्त्र समाजमा अंकुश लगाउने सोचमा तत्काल रोक लगाउन अपरिहार्य छ । नत्र, व्यक्तिगत गोपनीयतामा समेत यसले प्रहार गर्नेर्छ । विद्यमान गठबन्धको समीकरण र प्रतिपक्षको ताल हेर्दा, हुकुमी शासनतर्फ अग्रसर यस्तो शासकीय सोचलाई निस्तेज पार्न सजिलो छैन । यस्तो अनुभूति हुन्छ, सरकार नियन्त्रणमुखी हुँदै गए उसका कदमलाई पूर्णतः असफल बनाउन जनतासँग एउटै विकल्प रहनेछ, त्यो हो कर बहिष्कार गर्ने सामूहिक अभियान थाल्ने । लोकतान्त्रिक थितिमा कुनै पनि व्यक्तिले सरकारलाई निरंकुश बनाउन कर तिर्दैन, सामाजिक निर्मिति सुनिश्चित गर्न कर तिर्छ । समाजलाई बन्धक बनाउन कर तिर्दैन, स्वतन्त्र र स्वायत्त समाज बनाउन कर तिर्छ । जनजीविका निरन्तर नष्ट एवं आश्रित भएको हेरिरहन कर तिर्दैन, जीविकाका अवसरहरू विस्तार गर्न कर तिर्छ । भुइँमानिसको बास खोस्दै सीमित हुनेखानेको आयातमुखी र ऋणमुखी आर्थिक थिति बलियो बनाउन कर तिर्दैन, वितरणमुखी आर्थिक न्यायलाई मलजल गर्न कर तिर्छ । तर प्रस्तावित विधेयकमार्फत यदि फोन, सामाजिक सञ्जाल र विभिन्न एप्स आदिमा गरिएको व्यक्तिगत कुराकानी सिधै रेकर्ड गर्न थालियो भने जनताको करको चरम दुरुपयोग हुनेछ । सामान्यजनका लागि प्रत्युपात्दक हुने कार्य विस्तार हुनेछ । जनविरोधि शासन हुकुमीराजमा परिणत हुन बेर लाग्नेछैन । किनभने, प्रतिपक्षमा रहेको एमाले वा राप्रपाले प्रस्तावित विधेयकको अर्थपूर्ण विरोध गर्नेछैनन् । आखिर केपी शर्मा ओलीले नेतृत्व गरेको सरकारकै पालामा मस्यौदा तयार गरिएको हो । झट्ट हेर्दा एमालेले थालेको नियन्त्रित लोकतन्त्रविरुद्ध लडेर सत्तासीन गठबन्धन बनेको हो । तर प्रचण्ड नेतृत्वको शासकीय सोच र कार्यशैलीले नियन्त्रित लोकतन्त्र २० संस्करण रच्दै छ । सत्तापक्ष र प्रतिपक्ष दुवैमा स्वतन्त्र समाजप्रति गहिरो द्वेष रहेको राजनीतिक परिवेशमा यसलाई निस्तेज पार्ने सम्पूर्ण कार्यभार सचेत तथा जागरुक नागरिकहरूको काँधमा छ । आखिर लोकतान्त्रिक थितिको स्थायी प्रतिपक्ष यिनै हुन् । नेपालको सन्दर्भमा नियन्त्रित राजनीतिलाई परास्त गर्न यस्तो शासकीय सोचको आधुनिक स्रोततर्फ फर्कनैपर्छ । लोकतान्त्रिक चेतलाई नियन्त्रण गर्ने चिन्तन माटोसुहाउँदो प्रजातन्त्र मा निहित छ । साथै विकासको मूल फुटाऔं मा समाहित छ । जननिर्वाचित सरकार ढालेर पञ्चायत लादेका राजा महेन्द्रले न माटोसुहाउँदो प्रजातन्त्र संस्थागत गर्न सके, न त विकासको मूल नै फुटाउन । उनलाई शीतयुद्धकालीन अन्तर्राष्ट्रिय परिवेशको अनुकूल वातावरण उपलब्ध थियो । भारतचीन युद्धले गर्दा क्षेत्रीय माहोलसमेत नेपालको पक्षमा उपयोग गर्ने सुविधा थियो । तथापि बाह्य वातावरणलाई उनले नेपाली जनताको जीवन सशक्त बनाउन होइन, राजसंस्था बलियो बनाउन उपयोग गरे । जनउत्तरदायी शासकीय अभ्यास बसाउन विफल भए । जनताको आकांक्षासँग विकासका गतिविधि जोड्न सकेनन् । तर नियन्त्रित शासनलाई बलियो बनाए । पञ्चायत भनेकै निरंकुश शासनको पर्याय बन्यो । एकात्मकताको प्रतीक बन्यो । फरक राजनीतिक विचारका लागि कुनै ठाउँ थिएन । राजनीतिक दलका विचार र गतिविधि पूर्णतः निषेधित थिए । स्वतन्त्र समाज निस्तेज पार्न शासकीय थिति एकात्मक र हिंस्रक बन्यो । स्वतन्त्र अभिव्यक्तिमा रोक लाग्यो । समाजमा विचार, समाचार आदि सम्प्रेषित गर्ने कार्यलाई अपराध ठानियो । सतहमा संगठित हुने अधिकार थियो, अन्तर्यमा त्यस्ता अधिकार पञ्चहरूलाई मात्र थियो । सरसर्ती हेर्दा स्वतन्त्र अभिव्यक्ति दिन सबैले पाउँथे, तर पञ्च नभई कोही स्वतन्त्र हुने हैसियत राख्दैनथे । सारमा पञ्चायती राज पञ्चहरूबाहेक सबैका लागि असहिष्णु रह्यो । स्वतन्त्र समाजप्रति सशंकित रह्यो । कुनै व्यवस्था देशबासी र समाजप्रति तब मात्र अतिरिक्त सशंकित हुन्छ जब सो व्यवस्थालाई आफ्नो शासकीय विचारमा विश्वास हुँदैन । राजा महेन्द्रको पञ्चायतलाई पनि आफ्नो राजनीतिक सिद्धान्त र व्यवहारप्रति भरोसा थिएन । आफ्नै विचारप्रति विश्वास नहुने जोकोही शासकले अन्य विचारलाई निषेध गर्छ । उनले पनि त्यही गरे । परिणाम, पञ्चायती शासकीय व्यवस्थाले राजनीतिक स्थायित्व दिन सकेन । कानुनी थिति बसाल्न सकेन । सुशासन कायम गर्न सकेन । विकासका गतिविधिलाई सामान्यजनको जीविकासँग जोड्न सकेन । आम जनजीवनमा सुरक्षा प्रत्याभूत गर्न सकेन । शीतयुद्धको परिवेशमा बाह्य वातावरण अनुकूल हुँदाहुँदै देशभित्र कहिल्यै विश्वासको राजनीति संस्थागत गर्न सकेन । वर्तमान संविधान जारी भएपछि नियन्त्रित लोकतन्त्रको एउटा भद्दा अभ्यास केपी ओली नेतृत्वको सरकारले गर्यो । उनले पञ्चायतकै नक्कल गरे । संघीय गणतान्त्रिक शासनमा समेत पञ्चायतकाली प्रेत जगाए । त्यही बेला असफल भएका बासी विचार र नियन्त्रणमुखी राजनीतिका दाउपेच प्रयोग गर्ने कार्यलाई नवीनतम ठहर्याए । सत्तासीन भइरहन सेनालाई रिझाउने, फरक राजनीतिक विचारलाई निस्तेज गर्न हँदैसम्म जाने र स्वेच्छाचारी शासन चलाउन एकात्मक विचार लाद्ने कार्यलाई उपलब्धि ठाने । निर्वाचित सरकारका लागि जनसरोकारका सवालमा नीति बनाउँदा विधेयक लुकाउने, विधेयकका मस्यौदामा सार्थक छलफल नगर्ने तथा छापामार शैली मा ऐननियम थोपर्ने कार्यलाई शासकीय पर्याय बनाए । यति मात्र होइन, केपी ओली नेतृत्वको नेकपा पञ्चायतको उत्तराधिकारीजस्तै बन्यो । विचार र सूचना नियन्त्रण गर्ने कार्यलाई ओली नेतृत्वको सरकारले अनिवार्य सर्त ठान्यो । आफ्नै दलभित्र फरकमत निषेध गर्ने कार्यलाई सत्तासीन हुन अपरिहार्य मान्यो । प्रत्येक स्वतन्त्र कार्यलाई सके निस्तेज, नसके नियन्त्रण गर्न लागिपर्यो । राजनीतिक असहिष्णुतालाई आफ्नो शासनको आधारभूत मूल्य बनायो । ओलीका प्रत्येक कार्यशैली समग्र राजनीतिक वातावरणका लागि खतरासूचक मात्र भएनन् लोकतान्त्रिक व्यवस्थाकै प्राण लिने दिशामा होमिए । पूरै पञ्चायती शासकीय सोचको पुनरावृत्ति भयो । अहिले सरकारले केपी आलीकै पालामा मस्यौदा गरिएको व्यक्तिगत सूचना नियन्त्रण गर्ने विधेयकको मस्यौदा अघि बढाएको छ । हुन त लोकतन्त्र जीवन्त र उन्नत बनाउन सत्तासीन जत्तिकै भूमिका प्रतिपक्षको हुन्छ । तर प्रतिपक्षमा विराजमान दलले प्रस्तावित विधेयक विरोध गर्नुको सट्टा आफ्नै कार्यकालमा बनाइएको नियन्त्रणमुखी मस्यौदा भएकाले अतिरिक्त खुसी व्यक्त गरेको छ । प्रतिपक्षका नेताहरू हास्यास्पद किसिमले नैतिकताको कुरा गर्न थालेका छन् । उनीहरू भन्दै छन्, प्रस्तावित नियन्त्रणमुखी विधेयक उही बेला लागू गर्नुपर्थ्यो, अहिलेका सत्तासीनहरूले त्योबेला विरोध गरेर गल्ती गरे, तथापि हाम्रै बाटामा आए । त्यसैले मुलुकले नियन्त्रित लोकतन्त्र २० संस्करण झेल्दै छ । स्वतन्त्र समाजलाई जीवन्त बनाउन नागरिकहरूले एकसाथ सत्तापक्ष र प्रतिपक्षसँग जुध्नु छ । अर्थात् विद्यामान शासकीय चिन्तनविरुद्ध निडर र अटल रहनु छ । अन्यथा, फोन ट्यापिङ गर्ने बहानामा सामान्यजनको व्यक्तिगत जीवन र गोपनीयतामाथि वज्र प्रहार हुन्छ । ती सूचना जनताको जनजीविकाविरुद्ध, जनस्वास्थ्यविरुद्ध, कैयौं व्यापारिक प्रयोजनका लागि, अनेकौं मानवीय असुरक्षाका लागि दुरुपयोग हुने सम्भावनासमेत प्रबल रहन्छ । विगतमा यस्ता प्रयास भइसकेकाले प्रस्तावित विधेयकमाथि आलोचनात्मक विमर्श र चौतर्फी चुनौती टड्कारो देखिन्छ । स्वतन्त्र समाजको एउटा महत्त्वपूर्ण आधार जनताले शासकीय पद्धति र स्वायत्तता सुनिश्चित गर्न आफूले चाहेको लोकप्रिय सरकार बनाउने अनि सरकारमाथि जनताको नियन्त्रण राख्ने हो । तर यहाँ सरकारले नै सबै नियन्त्रण गर्न खोज्छ । नागरिकगणले जबसम्म सरकारले आफूमाथि नियन्त्रण गर्ने कार्यलाई सहज ठान्छन्, तबसम्म स्वतन्त्र समाजको आकांक्षामा अंकुश लागिरहन्छ । त्यस्तो बन्धन मूलतः स्वशासित हुने विचारमाथिकै नियन्त्रण हो । तर मानवीय सभ्यतामा अनेकौं जनसंघर्ष र जनआन्दोलनले हासिल गरेको लोकप्रिय स्वशासनलाई यति सजिलै गुम्न दिनु ती तमाम संघर्षलाई गिज्याएको ठहर्नेछ । के हाम्रो सामूहिक चेत त्यत्ति लाचार र कमसल छ कि शताब्दिऔंदेखि स्वतन्त्रता सेनानीले हासिल गरिरहेको निर्भयसाथ बाँच्ने अधिकारलाई हामी कायरतापूर्वक गुमाउन कटिबद्ध छौं ?"
दृष्टिविहीनको मेसिन किन्ने रहर,"(दोलखा)उमेरले ३३ वर्ष लागेका कृष्ण माझी र उनी बहिनी पार्वती जन्मजात दृष्टिविहीन हुन् । छामेर अनुमानकै भरमा उनी धमाधम माछा मार्ने लहरे पासोजाल बुन्छन् । उनीहरूको दिनचर्या छिमेकीका लागि माछा मार्ने पासो बुनेर बित्छ । दिनभरि पासो बनाइदिएबापत डेढ दुई सय ज्याला पनि लिन्छन् । ४० धुरी बस्ती रहेको कालिञ्चोक गाउँपालिका८ मलेपुका माझी समुदाय अधिकांशको रोजगारी तामाकोशी नदीमा माछा मार्नु हो । तर, अचेल माथिल्लो क्षेत्रमा भएका जलविद्युत् आयोजनाको बाँधस्थलबाट छोडिने पानीले तामाकोशीको बहाव घटबढ भइरहन्छ । जसका कारण कोशीमा माछा मार्न डराइडराइ जाने गरेको माझीहरू बताउँछन् । विगतमा धेरैको माछा मार्ने पासो बनाउने काम दिने गरेको कृष्णले बताए । तामाकोशीमा जतिबेला पनि बाढी आउने भयो भन्छन्, उनले भने, माछा मार्न जानेहरू पनि जान छाडेकाले कहिलेकाहीं कसैले काम दिए मात्र गर्छौं । दाजुबहिनी दुवै जनाले सिन्के धुप बनाउने सीप सिकेका छन् । तर व्यवहारमा भने उनीहरूले धुप बनाउन पाएका छैनन् । दृष्टीविहीनका लागि भनेर दिएको सीप त सिक्यौं, उनले भने, तर धुप बनाउने मेसिन किन्न नसकेका त्यत्तिकै बसेका छौं । परिवारमा आमा, बुवा र एक भाइ गरी पाँच जना छन् । घरको आर्थिक अवस्थाका कमजोर छ । कृष्ण र पार्वती जन्मजातै दृष्टीविहीन हुन् । दृष्टीविहीन भएकोमा खासै गुनासो छैन । तर आफूले सिकेको सीपले जीवन धान्ने उनीहरूको इच्छा भने पूरा हुन नसकेकोमा खिन्न छन् । माछाको पासो बुनेको रकम जोहो गरेर भए पनि धुप बनाउने मेसिन किन्ने धोको पालेको बताए । तर सोचेजस्तो छैन । आँखा देख्दैनौं भगवानले यस्तै बनाए, गरिखानका निम्ति मेसिन जुटाउन नसकेको उल्लेख गर्दै पार्वतीले भनिन्, कतैबाट धुप बनाउने मेसिन किन्न सहयोग पाए धुप बेचेर भए पनि ऋण तिर्थ्यौं । बस्तीमा कोही नयाँ मान्छे आएमा आफूहरूले सिकेको सबै सीपको बेलिबिस्तार लगाउँछन् । माझी बस्तीमा विकासका पूर्वाधार छैनन् । सडक सञ्जाल माथिल्लो क्षेत्रबाट जोडिएपछि यो बस्ती अभेव बनेको छ । मेलुपका माछा भनेपछि जिल्लाभर नै चर्चित भएको ६९ वर्षीय ढालबहादुर माझी बताउँछन् । मलेपुका माझीको मुख्य आम्दानीको स्रोत भनेको माछा मारेर बेच्ने थियो, उनले भने, कोशीमा खुलेका क्रसर र जलविद्युत्ले माछा मार्ने संकटमा पर्यो ।"
मुद्दा विचाराधीन हुँदाहुँदै धितोपत्र लाइसेन्स बाँड्ने तयारी,"पत्रमा एक साताभित्र जवाफ दिन निर्देशन भए पनि त्यसको बेवास्ता गर्दै संसद्को अवधि सकिएको भोलिपल्ट (असोज २ मा) एकै पटक ठूलो संख्यामा ब्रोकर, एउटा स्टक एक्सचेन्ज र दुई वटा कमोडिटी एक्सचेन्जका लागि सूचना आह्वान गरेको थियो । नेपालमा नयाँ स्टक एक्सचेन्ज ल्याउने विषय सार्वजनिक संस्थान सञ्चालन कसरी गर्ने भन्ने दीर्घकालीन विषयसँग सम्बन्धित रहेको र धितोपत्र दलाल व्यवसायीलाई अनुमति दिनुअघि मुद्रा बजार र पुँजी बजारसम्बन्धी समितिको प्रतिवेदन ०७७ अनुसार आवश्यक तयारी पूरा गर्न समितिले निर्देशन दिएका विषय कार्यान्वयन भए नभएको सम्बन्धमा समितिमा गम्भीर रूपमा छलफल गर्नुपर्ने देखिएको छ, साविकको अर्थ समितिले पठाएको पत्रमा भनिएको थियो । बोर्डले संसदीय समितिको निर्देशनको ठाडो अवहेलना र संसदीय सर्वोच्चताको अपमान गरेको जानकारहरू बताउँछन् ।निजी कम्पनी पनि एक्सचेन्जको प्रवर्द्धक हुन सक्ने गरी बोर्डले गरेको नियमावली संशोधनबाट कुनै पनि निजी कम्पनीले लगानी गरी धितोपत्र बजार सञ्चालन गर्दा उक्त धितोपत्र बजारको सार्वजनिक विश्वसनीयता नै कायम हुन नसक्ने विज्ञहरूको दाबी छ । निजी कम्पनीलाई एकलौटी रूपमा धितोपत्र बजारमा लगानी र सञ्चालन गर्न अधिकार दिन खोजिनुले आम सर्वसाधारणले धितोपत्र तथा सेयर बजारमा गर्ने लगानी र सम्पत्तिको सुरक्षा हुन नसक्ने स्पष्ट भएकाले सम्पत्तिको निर्बाध उपभोग गर्ने संविधानको धारा २५ प्रदत्त संवैधानिक हकमा समेत आघात पर्न जाने उनीहरूको तर्क छ ।धितोपत्र बजार सञ्चालन नियमावलीको दोस्रो संशोधनले अमूक कुनै प्राइभेट लिमिटेड कम्पनीले पुँजी बजार र समग्र वित्तीय प्रणालीमै संवेदनशील भूमिका रहने स्टक एक्सचेन्जमा १५ प्रतिशतसम्म सेयर स्वामित्व लिन पाउने व्यवस्था छ, स्रोतले भन्यो, यसले एउटै व्यापारिक घरानाले विभिन्न व्यक्तिका नाममा धेरै वटा प्राइभेट कम्पनी खडा गरी हरेक कम्पनीले १५ प्रतिशतका दरले सेयर स्वामित्व लिई सारमा भित्री रूपमा एउटै व्यापारिक घरानाको नियन्त्रणमा दोस्रो स्टक एक्सचेन्ज प्रवर्द्धन गरी एकाधिकार र वर्चस्व कायम गरी अन्ततः बजार नै कब्जा गर्नेसम्मको बदनियतपूर्ण कानुनी छिद्र खुला गरिएकाले उक्त संशोधन ठीक छैन ।स्टक ब्रोकर छनोटका लागि योग्यताको परीक्षासमेत लिई प्रतिस्पर्धाका आधारमा उत्कृष्ट आवेदकमध्ये छनोट गरी सदस्यता प्रदान गरेपछि धितोपत्र दलालको व्यवसाय गर्ने अनुमतिपत्र प्राप्तिका लागि नियामकसमक्ष सिफारिसपत्र प्रदान गर्नुपर्ने व्यवस्था धितोपत्रसम्बन्धी ऐन, ०६३ को दफा ५७ को उपदफा २ (ग) मा छ । तर, बोर्डले धितोपत्र बजारलाई पूर्ण अधिकार दिएको उक्त व्यवस्था नियमावलीमार्फत कटौती गरी आफ्नो मातहतमा लिएको छ । उक्त संशोधन पनि ऐनको व्यवस्थाविपरीत भएको जानकारहरू बताउँछन् । हाल ५० वटा ब्रोकर सञ्चालनमा छन् । हाल ४४ वटा ब्रोकरका कुल ६९ शाखा सञ्चालनमा आइसकेका छन् । थप २० शाखा सञ्चालनका लागि ब्रोकरहरूले पूर्वाधार तयारी गरिसकेका छन् । थप ६५ स्थानमा १ सय २० शाखा स्थापनाका लागि आवेदन प्राप्त भएको बोर्ड स्रोतले बताएको छ ।"
महासंघको चुनाव चैत २९ मा,"काठमाडौं (कास) नयाँ कार्यकारिणी समितिको निर्वाचनका लागि नेपाल उद्योग वाणिज्य महासंघको तयारी अन्तिम चरणमा पुगेको छ । चैत २८ र २९ गते हुने महासंघको ५७ औं वार्षिक साधारणसभाबाट नयाँ कार्यकारिणी समिति निर्वाचित हुनेछ । वरिष्ठ उपाध्यक्ष, उपाध्यक्ष र कार्यकारिणी समितिका सदस्यको निर्वाचनका लागि उम्मेदवार मनोनयन गर्न इच्छुक सदस्यले चैत २१ भित्र महासंघ सचिवालयमा मनोनयन दर्ता गराइसक्नुपर्ने महासंघले जारी गरेको विज्ञप्तिमा उल्लेख छ । आर्थिक वर्ष ०७९८० सम्मको वार्षिक सदस्यता शुल्क, प्रतिनिधि शुल्क र उम्मेदवारी शुल्कसहित मनोनयनपत्र र प्रतिनिधिपत्र दर्ता गराइसक्नुपर्ने महासंघले जनाएको छ । साधारणसभामा जिल्लानगर उद्योग वाणिज्य संघ एवं वस्तुगत संघ र द्विराष्ट्रिय उद्योग वाणिज्य संघको हकमा अध्यक्ष स्वयम् मुख्य प्रतिनिधि रहनुपर्नेछ, विज्ञप्तिमा भनिएको छ, अध्यक्ष स्वयम् उपस्थित हुन नसक्ने अवस्थामा सम्बन्धित सदस्य संघको कार्यकारिणी समितिले आफूमध्येबाट प्रतिनिधि छानी मुख्य प्रतिनिधिसहितको प्रतिनिधिमण्डलको नाम पठाउनुपर्नेछ । वार्षिक साधारणसभामा जिल्लानगरस्तरीय उद्योग वाणिज्य संघहरूले मुख्य प्रतिनिधिसहित ३ जना, वस्तुगत संघहरूले मुख्य प्रतिनिधिसहित २ जना, द्विराष्ट्रिय उद्योग वाणिज्य संघहरूले मुख्य प्रतिनिधि १ जना र एसोसिएट सदस्यले मुख्य प्रतिनिधि १ जना पठाउनुपर्ने महासंघले जनाएको छ । महासंघका सदस्यहरूले चालु आर्थिक वर्षसम्मको महासंघको वार्षिक सदस्यता शुल्क, प्रतिनिधि शुल्क र प्रतिनिधिपत्र चैत २७ भित्र महासंघ सचिवालयमा बुझाइसक्नुपर्ने पनि बताइएको छ । साधारणसभामा जिल्लानगर उद्योग वाणिज्य संघ एवं वस्तुगत संघ र द्विराष्ट्रिय उद्योग वाणिज्य संघको हकमा अध्यक्ष स्वयं मुख्य प्रतिनिधि रहनुपर्ने व्यवस्था छ । हाल जिल्लानगर उद्योग वाणिज्य संघतर्फ १ सय २१ सदस्य, वस्तुगततर्फ १ सय २३, द्विराष्ट्रियतर्फ १२ र एसोसिएटतर्फ १ हजार ७ सय ६२ गरी २ हजार १८ सदस्य रहेको महासंघले जनाएको छ । महासंघको मतभार भने जिल्लानगर उद्योग संघको ५०, वस्तुगतको २०, द्विराष्ट्रिय र एसोसिएटको १५१५ प्रतिशत छ । अन्तिम सदस्यको नामावली भने महासंघका सदस्यले चालु आर्थिक वर्ष ०७९८० सम्मको महासंघको वार्षिक सदस्यता शुल्क, प्रतिनिधि शुल्क र प्रतिनिधिपत्र बुझाएपछि मात्रै प्रकाशन गरिने महासंघको भनाइ छ । वार्षिक साधारणसभामा भाग लिन प्रतिनिधि शुल्कबापत संघसंस्थाका लागि प्रतिव्यक्ति ३५ सय रुपैयाँ कायम गरिएको महासंघले जनाएको छ । उम्मेदवारी मनोनयनका लागि वरिष्ठ उपाध्यक्ष पदका लागि पाँच लाख रुपैयाँ कायम गरिएको छ । उपाध्यक्षका लागि तीन लाख रुपैयाँ र कार्यकारिणी समिति सदस्यका लागि ७५ हजार रुपैयाँ शुल्क छ । ५६ औं वार्षिक साधारणसभापछि सदस्यता लिएकाले भने निर्वाचनमा मतदान गर्न नपाउने महासंघले जनाएको छ । चैत २९ मा हुने निर्वाचनका लागि निर्वाचन समितिमा मुख्य निर्वाचन अधिकृत लीलामणि पौडेलसहितका तीन सदस्य रहेको महासंघले बताएको छ । महासंघका वरिष्ठ उपाध्यक्ष अर्को कार्यकालका लागि स्वतः अध्यक्ष हुने प्रावधान छ, यसअनुसार हाल वरिष्ठ उपाध्यक्ष रहेका चन्द्र ढकाल आगामी वार्षिक साधारणसभाबाट अध्यक्ष बन्दै छन् ।"
विश्व बैंकद्वारा १५ अर्ब ६० करोड सहयोग,"काठमाडौं (कास) सरकारी स्कुलको शैक्षिक क्षेत्र सुधारका लागि विश्व बैंकले १५ अर्ब ६० करोड रुपैयाँ (१२० मिलियन अमेरिकी डलर) सहयोग गरेको छ । बैंकको कार्यकारी निर्देशक समिति बैठकले सहयोग रकम स्वीकृत गरेको हो । गुणस्तरीय शिक्षाका लागि शिक्षकलाई उपयुक्त मार्गदर्शन गर्दै विद्यालय क्षेत्र रूपान्तरण कार्यक्रममार्फत रकम परिचालन हुनेछ । प्राथमिक र माध्यमिकस्तरमा अंग्रेजी, गणित र विज्ञान विषयका लागि आवश्यक शैक्षिक सामग्री जुटाउन र शिक्षकलाई मार्गदर्शन प्रदान गर्न सहयोग रकम खर्च हुनेछ । मानव पुँजीको विकासका लागि गुणस्तरीय शिक्षामा लगानी महत्त्वपूर्ण छ, विश्व बैंकका लागि माल्दिभ्स, नेपाल र श्रीलंका हेर्ने निर्देशक फारिस हदाद जेर्भोसले भने । नयाँ संघीय राज्यको महत्त्वाकांक्षा पूरा गर्न र शिक्षामा समतामूलक पहुँच स्थापनाका लागि राष्ट्रिय एकीकृत कार्यक्रम कार्यान्वयन गरी आधारभूत सीप सुधार हुने उनको भनाइ छ । कोभिड तथा अन्य विपद्का कारण विद्यालय बन्द हुँदा सिकाइमा परेको क्षतिलाई सम्बोधन गर्न डिजिटल शिक्षण सिकाइ र शैक्षिक सामग्रीमा सहयोग रकम खर्च हुने बताइएको छ । छात्रा, अपांगता भएका विद्यार्थी तथा विपन्न विद्यार्थीलाई प्राथमिकता दिएर सहयोग रकम परिचालन गर्नुपर्नेछ ।"
कालीमार्सीको बीउ भिजाउँदै किसान,"केही त उतै (अछामको मंगलसेन, कमलबजार) बेच्यो, पाखी बुन्न सिपालु धनवीर शाहीले भने, बिक्री नभएका मात्र ल्याएका हौं । आफूले मात्र ३५ हजारको राडीपाखी बेचेको उनले जनाए । जुम्लाका हिमा मात्र नभएर सिंजा, कनकासुन्दरी, तिला तातोपानी, गुठीचौर पातारासी, कालीकोटको चिल्खाया, रुरु, रतडा, मुगुको सोरु, खत्याड, रारा छायानाथलगायत ठाउँबाट जाडो छल्न औल झरेका भेडी गोठाला लेक उक्लिन थालेका छन् । जाडो कम हुने कालीकोटका बेंसीतिरका खर्कबाट किसानले गाईभैंसी, भेडा, बाख्रा पनि लेकतिर सार्न थालेका छन् ।चैतमा धानको बीउ रुझाएर सुरु हुने धानको मौसमी पात्रो कात्तिक पहिलो साता भित्र्याएपछि अन्त्य हुन्छ । मंसिरमा यहाँका स्थानीय ज्यालामजदुरी, व्यापार, कृषि कामका लागि घर छाडेर अन्यत्र जाने चलन रहेको नागरिक समाज जुम्लाका अगुवा धनबहादुर गौतमले बताए । साविकको कर्णालीका जुम्ला, कालीकोट, मुगु र हुम्लाका लेकाली भेगमा चैत १२ मा धानको बीउ रुझाउने परम्परा छ । मार्सी धानको लेभलिङ र प्याकेजिङका लागि मूल्यवान लोगो दिने काम भइरहेको कर्णाली प्रदेशको भूमि व्यवस्था, कृषि तथा सहकारी मन्त्रालयका प्रवक्ता धनबहादुर कठायतले बताए ।"
अर्थ संक्षेप,"हुन्डाईको नयाँ वर्ष योजनाकाठमाडौं (कास) हुन्डाई अटोमोबाइल्सको आधिकारिक विक्रेता लक्ष्मी इन्टरकन्टिनेन्टलले आउँदो नयाँ वर्षलाई लक्ष्य गर्दै हुन्डाईसँग नयाँ वर्ष २०८० योजना ल्याएको छ । योजनाअन्तर्गत ग्राहकले ५ लाख रुपैयाँसम्मको नगद छुटका साथै गाडीको निर्माण वर्षका आधारमा २ लाख रुपैयाँसम्मको छुट, नयाँ वर्ष बोनस ८० हजारसम्म र एक्सचेन्ज बोनस ८० हजारसम्म जस्ता आकर्षक अफर प्राप्त गर्न सक्ने कम्पनीले जारी गरेको विज्ञप्तिमा उल्लेख छ । यस योजनामा ग्राहकले गाडी किन्दा थप १ वर्षसम्मको निःशुल्क बिमा तथा सवारी करका साथै तुरुन्तै मूल्यांकन तथा एक्सचेन्ज सुविधा पाउनेछन् । हुन्डाई गाडी ३ वर्ष वारेन्टी, ६ वर्षको फ्रि सर्भिसिङका साथै निःशुल्क सडक कर भुक्तानीसहित उपलब्ध हुने पनि कम्पनीले जनाएको छ ।कुमारी बैंकका ग्राहकलाई नेसनल प्याथ ल्याबमा छुटकाठमाडौं (कास) कुमारी बैंकका ग्राहकले नेसनल प्याथ ल्याबमा छुट पाउने भएका छन् । बैंक र नेसनल प्याथ ल्याबबीच यससम्बन्धी सम्झौता भएको छ । ग्राहकलाई स्वदेशमै गुणस्तरीय स्वास्थ्योपचारमा सहुलियत दिने र डिजिटल भुक्तानीलाई प्रवर्द्धन गर्ने नेसनल प्याथ ल्याबसँग सम्झौता गरिएको बैंकले जनाएको छ । सम्झौताअनुसार नेसनल प्याथ ल्याबका विभिन्न स्वास्थ्योपचार सेवा शुल्कमा कुमारी बैंकको डेबिट तथा क्रेडिट कार्डमार्फत भुक्तानी गर्दा इनहाउस परीक्षणमा २० र आउटसोर्स मा १० प्रतिशतसम्मको आकर्षक छुट प्राप्त गर्न सक्ने कम्पनीको भनाइ छ । भाइबरमार्फत ट्याक्सीमान्डुमा राइड बुक काठमाडौं (कास) भाइबरको नयाँ च्याटबटमार्फत ट्याक्सीमान्डु प्रयोगकर्ताले राइड बुक गर्न सक्ने भएका छन् । राकुटेन भाइबर र ट्याक्सीमान्डुबीच राइड बुकिङ सजिलो बनाउने लक्ष्यसहित सम्झौता भएको छ । यसअन्तर्गत भाइबरमा रहेको ट्याक्सीमान्डु अनलाइन ट्याक्सी च्याटबटमार्फत प्रयोगकर्ताले ट्याक्सी बुक गर्न सक्ने बताइएको छ ।"
हामीले नयाँ दर्ता सिफारिस दिएका छैनौं,"तपाईंको संयोजकत्वमा गठित कार्यदलको प्रतिवेदन सार्वजनिक नहुँदै चर्चामा छ नि ?यो बेकारको हल्ला हो । ०७६ जेठ ३० को गृहमन्त्रीस्तरीय निर्णयअनुसार विज्ञ सदस्य गणेशबहादुर केसी र मन्त्रालयका शाखा अधिकृत दीपकप्रसाद न्यौपानेसहितको टोलीले प्रतिवेदन तयार गरेर बुझाएको हो । कार्यदलले साउन २ मा काम सुरु गरेर तीन महिनामा प्रतिवेदन तयार गरेको थियो । हामीले झापाका तत्कालीन प्रमुख जिल्ला अधिकारी जनकराज दाहाल, यूएनएचसीआर प्रतिनिधिसहितको परामर्शमा आफ्नो कार्यक्षेत्रमा रहेर काम गरेका थियौं । यूएनएचसीआरले उपलब्ध गराएको छुट दर्तामा रहेका ४ सय २९ जनाको नाम पाएका हौं । त्यसमा नेपाल सरकारको समन्वयमा रहने आरसीयू र यूएनएचसीआरले आवश्यक प्रमाण जुटाइसकेको पायौं । हामीले त्यही दर्ता हुन छुट को सूचीलाई अभिलेखको एउटा दफामा राखेका हौं । त्यो हाम्रो खोजी र उत्खननको विषय होइन । यो दर्ता छुटकै आधारमा अहिले उब्जिएको विवादमा यो प्रतिवेदनलाई जोडिनु सही होइन ।त्यही प्रतिवेदनमा अनेक नाम थपिएको र गैरशरणार्थीलाई अमेरिका लैजाने भन्दै खेल जारी रहेकोबारे प्रतिवेदन संयोजकका हैसियतमा जानकार हुनुहुन्छ ?मेरो संयोजकत्वमा गठित कार्यदलले दिएको प्रतिवेदनमा थपघट भएको, तोडमोड भएकोबारे म जानकार छैन । मैले आफ्नो १८ पेजको प्रतिवेदनसहित १० अनुसूचीको अभिलेख प्रतिवेदन गृहमा बुझाएको हुँ । नेपालमा मान्यता पाइसकेका करिब ६५ सय भुटानी शरणार्थीको व्यवस्थापनका लागि के कस्तो गर्नुपर्छ भनेर मलाई दिइएको कार्यादेशको अधीनमा रहेर मैले ८ बुँदे सुझाव दिएको छु । अध्ययनका बेला हामीसमक्ष छुट भएका शरणार्थीको नामावली समावेश गर्दिनुपर्यो भनेर व्यक्तिगत रूपमा र शरणार्थी क्याम्पका तर्फबाट तथा शरणार्थीको हित हेर्ने अन्य निकायव्यक्तिबाट अनुरोध, निवेदन आएका हुन् । हामीले नयाँ नामावली थप गर्न आवश्यक र उपयुक्त देखेनौं । कोही वास्तविक भुटानी छुट भएका हुन सक्छन्, तर तिनको पहिचान गर्ने विधि त्यति सजिलो छैन । कसैले निवेदन दिएकै भरमा र उसको कुरा सुनेकै भरमा निर्णय गर्न सकिन्न । त्यो वास्तवमा भुटानी शरणार्थी होहोइन भन्नका लागि त भुटान सरकारको पनि सहयोग चाहिन्छ ।तपाईंको कार्यदललाई दिइएको कार्यादेशमा ॅभुटानी शरणार्थीमा दर्ता भई पुनःस्थापना हुन बाँकी र दर्ता छुट भएका शरणार्थीहरूको लगत तयार गर्नर् पनि भनिएको रहेछ । यसबारे के भन्नुहुन्छ ?कार्यादेशको अन्तिम बुँदामा दर्ता छुटको नामावली लगत तयार गर्न भनिएको थियो । हामीसमक्ष यस्ता छुटेको दाबीसहित निवेदन पनि आएका हुन् । तर, हामीसँग सत्यतथ्य पहिल्याउने आधार थिएन र समय पनि थिएन । त्यस्तो खोजी एकतर्फी रूपमा हुनै सक्दैन । यसकारण कार्यादेशको अन्तिम बुँदामा भनिएको काम हामीले गरेनौं, गर्न सकेनौं ।"
'अन्योलले गिरोह सलबलाए,"कार्यदलले त्यस बेलाको स्थितिमा शरणार्थी समस्याको दिगो समाधानको सुझाव दिएको प्रतिवेदन हो । दर्तामा जाने भनिएका ४ सय २९ जनाको प्रक्रिया अब के गर्ने अथवा बाहिरी मुलुकमा शरण चाहनेको हकमा के गर्ने भन्ने निर्णय गर्ने त केन्द्र सरकारले हो । हामी त निर्देशन र निर्णयबमोजिमको कार्यान्वयन गर्ने निकाय मात्रै हौं । फरक निर्णय र कार्यदिशामा हामी चल्न मिल्दैन । त्यो प्रतिवेदन त तत्कालको इनपुट मात्रै हो, आउटपुट (परिणाम) दिने भनेको त सरकारले हो । तर भनिहालौं, पन्थी कार्यदलको रिपोर्ट मैले पूरै पढेको पनि छैन । यत्ति हो कि दिइएको कार्यादेशभन्दा अघि बढेर प्रतिवेदनमा नयाँ शरणार्थीको नाम दर्ता वा सूची थपिएको हो भने त्यो गलत हो ।परिचयपत्र त्यत्तिकै बनाउन सम्भव छैन । नयाँको हकमा मन्त्रीस्तरीय निर्णय नभई कार्ड दिन सकिन्न । यहाँ पनि केही शंकास्पद शरणार्थी परिचयपत्र आएको थियो । प्रमाणीकरण गर्दा दमक, बेल्डाँगीको ठेगाना, हटनम्बर, अधिकारीको हस्ताक्षर सबै नक्कली पाइयो । यत्ति हो कि शरणार्थी समस्याको यो अन्योलकै कारण धमिलो पानीमा गिरोह सल्बलाएको हुन सक्छ ।हामीकहाँ फरेनमेनिया छ । अझ अमेरिकाको सपना देखाएर लैजाने र शरणार्थीको माध्यम बनाएर लगिनेछ भन्ने भ्रममा धेरै परेका हुन सक्छन् । यो एक प्रकारले मानव तस्करी हो । अब सधैंभरि शरणार्थीको भार बोकेर बस्ने अवस्था रहन्न । घरफिर्तीको प्रयत्न वा तेस्रो देशमा बसोबासको अरू सम्भावना पनि रहन्छ नै । यसको निर्क्योल सरकारले गर्ने हो ।"
१० महिनादेखि अनुसन्धानमा थियौं,"हाम्रो कार्यालयमा आएका उजुरी र जुटेका प्रमाणहरूका आधारमा तीन जनालाई आज नियन्त्रणमा लिइएको छ । यो अनुसन्धान सुरु भएको १० महिना भइसक्यो । गरिब जनतालाई अमेरिका लैजाने भन्ने गलत मनसायले ठगी गरेको प्रारम्भिक रूपमा देखिएको छ, यसको सूक्ष्म अनुसन्धान भइरहेको छ । यसमा संलग्न सबैलाई कानुनी दायरामा ल्याइनेछ । पक्राउ गरिएकालाई आजै काठमाडौं जिल्ला अदालतबाट ५ दिनको म्याद थपेर अनुसन्धानमा अघि बढेका छौं ।"
जित्नैपर्ने योजनाको 'कर्मकाण्डी खेल,"(काठमाडौं)उत्कृष्ट विद्यार्थीहरूसँगै बसेर कक्षामा पढ्न पायो भने कमजोर विद्यार्थीको पढाइमा पनि सुधार आउँछ । ठीक उस्तैगरी फुटबलमा पनि आफूभन्दा राम्रो वा उत्कृष्ट टिमसँगै खेल्न पायो भने त्यस टिमले प्रदर्शन र स्तरमा अवश्य सुधार ल्याउँछ ।तर, यहाँको चलन अलि फरक छ । विल्कुलै भिन्न । कमजोर टिमसँग खेल्ने । जित्नकै लागि खेल्ने । आफ्नो स्तर वृद्धिको योजना त फगत प्रतिवद्धता, घोषणा र भाषणमै खुम्चिन थालेको छ । यसको प्रस्ट उदाहरण हो, जारी प्रधानमन्त्री त्रिदेशीय कप फुटबल प्रतियोगिता । जहाँ अखिल नेपाल फुटबल संघ (एन्फा) ले नेपाली राष्ट्रिय टिमसँग प्रतिस्पर्धा गर्नका लागि भुटान र लाओसलाई बोलाएर दशरथ रंगशालामा उतारेको छ । एसियाली फुटबलकै सबैभन्दा कमजोर क्षेत्र हो, दक्षिण एसिया । र, दक्षिण एसियाकै सबैभन्दा कमजोर टिम भुटान भएकोमा कुनै शंका छैन ।सन् १९९३ मा सार्क गोल्डकपको नामले सुरु भएको क्षेत्रीय प्रतियोगिता (साफ च्याम्पियनसिप) को इतिहासमा सबैभन्दा कम एकपल्टमात्रै सेमिफाइनल पुगेको तथ्यले भुटान कति कमजोर हो भन्ने कुरा प्रस्टै पार्दछ । कागजी रूपमा साफ च्याम्पियनसिपमा नेपाललाई सधैं उपाधि दाबेदार मानिन्छ तर मैदानको खेलमा कहिल्यै त्यस्तो साबित गरेको छैन । एकपल्टमात्रै साफको फाइनल (सन् २०२१माल्दिभ्स) खेलेको नेपाली टिमले इतिहासको पानामा हारको लागि मसी खर्च गर्नु नपरेको खेल भुटानसँग मात्रै हो ।कुनै बेला त्यस्तो थियो, नेपालले भुटानमाथि गोलको वर्षात् नै गर्छ वा औपचारिक नै भए पनि नेपालले कुनै ठूला खेलका लागि अभ्यास भुटानविरुद्धको सहज जितबाट गर्दै छ । प्रशिक्षक पेमा दोर्जीले सम्हालेको अहिलेको भुटानी टिम त्यस्तो छैन, त्यस्तो कमजोर पनि छैन । प्रशिक्षक दोर्जीले भनेजस्तै गोलीको आँखा हुँदैन त्यसको मतलब नेपालले भुटानलाई पराजित गर्छ नै भन्ने कुनै ग्यारेन्टी छैनहुन्न । उनको बोलीमा एउटा सत्य के लुकेको छ भने भुटानी टिम सुधारिएको छ, पहिले जस्तो गोलको भारी बोक्ने पक्षमा छँदै छैन ।अघिल्लो साता राउन्डग्लास पन्जाब भारतको आई लिग च्याम्पियन हुँदै इन्डियन सुपर लिग (आईएसएल) मा उक्लियो । पन्जाबको च्याम्पियन यात्रामा गोलकिपर किरण चेम्जोङ र स्ट्राइकर चेन्चो ग्याल्सेनले उत्कृष्ट प्रदर्शन गरेका थिए । तिनै किरण नेपाली टिमका कप्तान हुन् भने चेन्चो भुटानी टिमको नेतृत्व गर्छन् । यी दुईका आआफ्नै कीर्तिमान छन् । किरणले नेपालका लागि सबैभन्दा बढी खेल खेलेका छन् भने चेन्चो भुटानका सर्वाधिक गोलकर्ता पनि हुन् । यिनै चेन्चोले चलाखीपूर्ण गोल गरे पनि भुटान प्रधानमन्त्री कपमा शनिबार लाओसविरुद्ध २१ ले हारेको थियो । भुटानी फुटबलकै सबैभन्दा उत्कृष्ट स्ट्राइकरलाई रोक्न नेपाली डिफेन्स पनि मंगलबार सजिलो हुने छैन ।फिफा वरीयातमा नेपाल १७५ औं स्थानमा छ । १० स्थानमुनि भुटान र १८७ औंमा लाओस छन् । यो वरीयता फुटबल स्तर मापनको सही सूत्र भने होइन तर संकेत भने देखाउँछ । प्रतियोगिताको पहिलो खेलमा नेपालले लाओसलाई २० ले हराइदियो । त्यसमा अनन्त तामाङको हेडर गोल र नवयुग श्रेष्ठले करिब ३५ यार्डबाट गरेको गोलको भली मात्रै उत्कृष्ट थिए । खेलका बाँकी समय पट्यारलाग्दो थियो । जर्मन प्रशिक्षक माइकल वेसको टिम लाओस दक्षिणपूर्वी एसियाली क्षेत्रकै सबैभन्दा कमजोर टिममा पर्दछ ।समूह चरणको अन्तिम खेल नेपालविरुद्ध भुटानको नतिजाले फाइनल पुग्ने टिमका फैसला गर्नेछ । त्यसअघि दुई गोलको जितले नेपाल फाइनलको बाटोमा एक कदम अगाडि नै छ । तर, १५ हजार दर्शक क्षमताको प्यारापिटमा देखिएका एकतिहाइ दर्शकलाई पनि हाई काढ्न बाध्य पार्ने स्तरको प्रदर्शनले यहाँ एउटा प्रश्न उठ्छ, नेपाली फुटबलको स्तर वास्तवमै खस्किएको हो कि जितको तथ्यांक जोड्ने हिसाबले मात्रै टिम बोलाइएको हो ? सुनील बल, तेज तामाङ, सुमन लामा, दर्शन गुरुङ, सन्तोष तामाङ, दिनेश राजवंशी, सुमन अर्याल, विशाल राईलगायत खेलाडीको अस्ट्रेलिया पलायनले पनि घरेलु टिमको प्रदर्शन स्तरहीन बनाउन सहयोग गरेको हुनसक्छ । त्यही लस्करमा परेका सुजल श्रेष्ठको प्रस्थान पनि जोडिने छ ।घरेलु भूमिका पछिल्ला ५ खेलमा बोलाइएका टिमको स्तरले पनि फुटबलप्रेमीलाई उत्साहित पार्न सकेको छैन । भलै, नेपालले पाँचै खेल जित्यो । एन्फाले अफ्रिकी देश मौरिसस, बंगलादेश, पाकिस्तानपछि भुटान र लाओसलाई काठमाडौंमा ल्याएको हो । यी सबै टिम फिफा वरीयतामा नेपालभन्दा पछाडि थिएछन् । अन्तर्राष्ट्रिय फुटबलमा गतिलो प्रभाव देखाउन असफल ती देशका घरेलु लिग पनि विशेष छैन, खास बलियो छैन । यस्ता टिमसँगको नियमित खेलले नेपाली खेलाडी र टिमको स्तरवृद्धिको अपेक्षा गर्नु दिवास्वप्नमात्रै हुन्छ । त्यसैले यस्ता सस्ता खेल खेलेरखेलाएर एन्फाले फिफा इन्टरनेरनेसनल म्याच क्यालेन्डर मा फिफा (अन्तर्राष्ट्रिय फुटबल महासंघ) बाट लिइरहेको बजेटको सदुपयोग गरेको मान्ने अवस्था छैन ।विवादित प्रशिक्षक अब्दुल्लाह अलमुताइरी नेतृत्वको नेपाली टिमले पहिलोपल्ट साफको फाइनल खेलेर इतिहास रचेको थियो । त्यो टिमको निर्माण कसरी भएको थियो भन्ने पनि हेर्नुपर्छ । मैत्रीपूर्ण र विश्वकप छनोटमा इराक, चाइनिज ताइपेइ, जोर्डन, अस्ट्रेलिया, भारत र ओमानविरुद्ध खेलेको थियो । त्यसैले बलियो प्रतिद्वन्द्वीसँग खेलेर खारिएको नेपाली टिमले माल्दिभ्समा इतिहास कोरेको थियो । गत वर्ष थाइल्यान्डविरुद्ध चोनबुरीमा खेलेपछि नेपाली टिमले जोर्डन, कुवेत र इन्डोनेसियाविरुद्ध भिड्न खाडी पुगेको थियो । इन्डोनेसियाविरुद्ध (हार ७०) बाहेकमा प्रदर्शन नराम्रो थिएन ।फेरि बलियो टिमसँग खेलेर आफ्नो स्तरवृद्धि गर्नुपर्ने अवस्थामा एन्फाले सस्तो लोकप्रियताका लागि कमजोर टिम ल्याएर जितको तथ्यांकमात्रै बढाउने प्रयास गरिरहेको छ । भुटान वा लाओसले नेपाली टिमलाई स्तब्ध पनि पार्नसक्छ । तर, यस्ता टिम बोलाएर वा आफूभन्दा तल्लास्तरका टिमविरुद्ध नियमित खेलेर स्तरवृद्धि गर्ने भाषण छाँट्नु केवल नेपाली टिमको अधोगतिको यात्रामात्रै हुनेछ । यस्तो तयारी तीन महिनापछि बैंगलुरुमा हुने साफ २०२३ को लागि नेपाली टिम निर्माणको गतिलो आधार पनि बन्ने छैन । त्यसैले घरेलु फुटबलको गति पनि सुस्त पारेको एन्फाले आलोचित बन्ने डर छल्न सस्तो लोकप्रियताको लागि ल्याइएका कार्यक्रममात्रै बनेको छ प्रधानमन्त्री कप ।"
मेलबर्नमा फार वेस्टलाई १८ औं न्याभ कप,"(मेलबर्न)फार वेस्ट हन्टर्सले आइतबार १८ औं न्याभ कप क्रिकेट प्रतियोगिताको उपाधि जितेको छ । अस्ट्रेलियाको भिक्टोरिया प्रान्तमा रहेको नेपाली समुदायबीच भएको प्रतियोगिताको फाइनलमा फार वेस्टले नारे किंग्सलाई ३ विकेटले पराजित गर्यो । नेप्लिज एसोसिएसन अफ भिक्टोरिया (न्याभ) को आयोजना, म्याक्सिम्याक एजुकेसन एन्ड भिजा सर्भिसेजको मुख्य प्रायोजन र ब्राइटन कलेजको सहप्रायोजनमा मेलबर्नको टीडब्लु ब्लेक मैदानमा भएको फाइनलमा नारे किंग्सले छाडेको लक्ष्य फार वेस्टले ५ बलअगाडि नै पूरा गरेको हो । विजेताले ३ हजार र उपविजेताले १ हजार अस्ट्रेलियन डलर पुरस्कार पाए ।ओपनर आर्यन विष्ट शून्यमा आउट भए पनि अर्का ओपनर मोहन विष्टले २७ बलमा ४५ रन बनाउँदै फार वेस्टलाई विजय नजिक पुर्याए । उनले २ चौका र ५ छक्का प्रहार गरे । निशान्त सिंह ३, नवीन भट्ट १, वासु गिरी १० र कप्तान केशव पन्त ५ रनमा आउट भए । दीपेश विष्टले ३० बलमा ३ चौका प्रहार गरी ३४ रन बनाए ।सरोज क्षेत्रीले १७ बलमा ११ र प्रदीप कुँवरले ८ रन बनाउँदै फार वेस्टलाई विजय दिलाए । नारे किंग्सबाट कप्तान किरण कँडेलले ३ विकेट लिए । उनले ४ ओभरमा १६ रन खर्चे । अविनाश पौडेल, राजन कँडेल र सुसन सापकोटाले ११ विकेट लिए ।यसअघि नारे किंग्सले निर्धारित २० ओभरमा ४ विकेट गुमाई १ सय २७ रन बनायो । किरण कँडेल शून्य, अविनाश ४ र हरि सापकोटा ६ रनमा आउट भएपछि दबाबमा आएको नारे किंग्सबाट दिपेन रायमाझी र शिशिर सापकोटाले चौथो विकेटमा ८३ रनको साझेदारी गरे । दिपेन ६२ बलमा ७१ रन बनाई अविजित रहे । उनले ६ चौका र २ छक्का प्रहार गरे । रिटायर्ड हर्ट भएका शिशिरले ३५ बलमा १ चौकासहित २० रन बनाए । सन्देश कँडेल ४ बलमा ६ रन बनाई अविजित रहे । फार वेस्टका उदय सापकोटा र विजय गिरीले ११ विकेट लिए । सेमिफाइलनमा नारे किंग्सले माभन क्रिकेट क्लबलाई ५९ रन र फार वेस्टले एक्सपर्ट सगरमाथा ब्लुजलाई २१ रनले पराजित गरेका थिए । १० साता लामो चलेको प्रतियोगितामा १२ नेपाली समुदायको टोली सहभागी थिए । माभन क्रिकेट क्लबका संजोग दाहालले व्यक्तिगत विधामा तीन अवार्ड जित्दै ह्याट्रिक गरे । उनले उत्कृष्ट ब्याटर, फिल्डरसहित प्लेयर अफ द सिरिजको उपाधि जिते । माभनकै अभिनव शाहले उत्कृष्ट बलरको उपाधि पाए । एक्सपर्ट सगरमाथाका सुदीप न्यौपाने उत्कृष्ट विकेटकिपर बने । फेयर प्लेको उपाधि ग्रेस गोर्खालीले पायो । विजेता खेलाडीलाई नेपाली राष्ट्रिय क्रिकेट टोलीका पूर्वकप्तान पारस खड्का, न्याभका अध्यक्ष प्रेमराज उप्रेती, खेलकुद संयोजक दीप चन्द, म्याक्सिम्याक्सका निर्देशक शंकर धरेल, भिक्टोरियन नेप्लिज क्रिकेट एसोसिएसन (भीएनसीए) का अध्यक्ष सुजित बस्नेतलगायतले पुरस्कृत गरे ।"
लुका सकर सेमिफाइनलमा,"(विराटनगर)कोलकाताको लुका सकर फुटबल क्लब सातौं विराट गोल्डकप फुटबल प्रतियोगिताको सेमिफाइनल पुगेको छ । आइतबार संकटा क्लब काठमाडौंलाई सडनडेथमा हराउँदै विभागीय टोली साबिक विजेता एपीएफसँगको सेमिफाइनल भेट पक्का गरेको हो ।निर्धारित ९० र अतिरिक्त ३० मिनेटको खेल गोलरहित भएपछि खेलको छिनोफानो टाइब्रेकरमा पुगेको थियो । टाइब्रेकर नतिजा ८७ ले लुका सकरको पक्षमा गयो । कोलकाताका गोलकिपर मोहमद सनफेरले संकटाका अनिष मर्हजनको अन्तिम प्रहार बचाउ गर्दै टिमलाई अन्तिम चारमा पुर्याए । सनफेर म्यान अफ द म्याच भए । कोलकाताका कार्लेस कुभारको, मोहम्मद आकाश, मोहम्मद राफी, मोहम्मद फासिल, पाउल ओपेरा, हेन्की अफित, मोहम्मद फाइजान र अवु लालाको पेनाल्टी गोलमा परिणत भयो ।संकटाका जुनियर, कुलदीप कार्की, सुरजज्यू ठकुरी, चन्दन दास, दीपक घिसिङ, नेल्सन र रोशन पहारीको पेनाल्टी गोलमा परिणत हुँदा अनिषको प्रहार विफल भएको हो । खेलको तेस्रो मिनेटमा संकटाका गणेश हमालले जुनियरको सटिक पासलाई पेनाल्टी क्षेत्रमा नियन्त्रण गर्न नसक्दा गोलको अवसर गुमाएका थिए । त्यस्तै ३८ औं मिनेटमा जुनियरकै पासमा सुनील श्रेष्ठले कोलकाताका किपर मोहम्मद सनफेर बिट भएको अवस्थामा गरेको हेडिङ पोस्ट बाहिरिँदा दोस्रो अवसर गुमेको थियो ।कोलकाताले पहिलो हाफमा एक पटकमात्र आक्रमण गर्दा पाउल ओपरेले बल पोस्टलक्षित गर्न चुकेका थिए । खेलको २७ औं मिनेटमा अश्विन लालुले उपलब्ध गराएको पासमा पाउलको हेड संकटाका गोलकिपर विष्णु कुमार बिट भएको अवस्थामा बाहिरिएको थियो ।विजेताले २० लाख १५ हजार र उपविजेताले १० लाख १५ हजार पुरस्कार पाउने प्रतियोगिताको पहिलो सेमिफाइनलमा सोमबार आयोजक विराटनगर सिटी र जावलाखेलबीच प्रतिस्पर्धा हुनेछ ।"
थ्रीस्टार खप्तडको अन्तिम चारमा,धनगढी (कास) ए डिभिजन टोली थ्रीस्टार क्लब छैटौं संस्करणको खप्तड गोल्डकप फुटबल प्रतियोगिताको सेमिफाइनल पुगेको छ । धनगढी रंगशालामा आइतबार थ्रीस्टारले छिमेकी प्रतिद्वन्द्वी फ्रेन्ड्स क्लबलाई १० गोलले हराएको हो । खेलको पहिलो हाफ गोलरहित बराबरीमा खेलेको थ्रीस्टारले दोस्रो हाफमा गोल गरेको थियो । ५९ औ मिनटमा दिपेश गुरुङले गरेको गोल नै निर्णायक बन्यो । खेलको म्यान अफ द म्याच दिपेश गुरुङ घोषित भए । थ्रीस्टारले सेमिफाइनलमा सुदूरपश्चिम ११ र नेपाल पुलिस क्लबबीचको विजेतासंँग खेल्नेछ । यो खेल चैत १६ मा हुनेछ । सोमबार मनाङ मर्स्याङ्दी र वाग्मती युवा क्लबबीच प्रतिस्पर्धा हुने आयोजक समितिले जनाएको छ । मोफसलको सर्वाधिक पुरस्कार राशिको यो प्रतियोगिता विजेताले २१ लख र उपविजेताले १० लाख पुरस्कार पाउनेछन् ।
वीरगन्ज युनाइटेड पराजित,(बारा)सिमरा रंगशालामा जारी १३ औं जगदम्बा जीतपुरसिमरा गोल्डकप फुटबल प्रतियोगिताको आइतबार डिफेन्डिङ च्याम्पियन एनआरटीले १० को संघर्षपूर्ण जित निकाल्दै सेमिफाइनल तय गरेको छ । फ्लडलाइटमा भइरहेको खेलमा दुवै प्रतिस्पर्धी टिममा खुबै घम्साघम्सी चल्यो । बी डिभिजन क्लब वीरगन्ज युनाइटेडसँगको प्रतिस्पर्धामा एनआरटीका लागि निर्णायक गोल अशोक थापाले गोल गरेका थिए । खेलको २९ औं मिनटमा कृतिशरत्न चुन्जुको बक्सभित्र निकालेको पास सदुपयोग गर्दै अशोकले उत्कृष्ट गोल गर्न सफल भएका थिए ।घरेलु दर्शकको समर्थन पाएको वीरगन्ज युनाइटेडले खेलमा केही आकर्षक अवसर बनाएको थियो । तर फिनिसिङमा चुक्दा बाहिरिन पुगेको थियो । खेलको ४८ औं मिनटमा विवेक चौधरी वान भर्सेस वानको स्थितिमा चुक्न पुगे । विवेकको प्रहार पोस्ट नजिकबाट बाहिरियो ।पहिलो हाफ नियन्त्रणमा लिएको एनआरटीविरुद्ध वीरगन्जले दोस्रो हाफमा सुधारिएको खेल खले । दोस्रो हाफको सुरुबाटै एनआरटीविरुद्ध आक्रामक खेल खेले पनि वीरगन्जले स्कोर बनाउन सकेन । खेलको ५४ औं मिनटमा वीरगन्जले एनआरटीविरुद्ध बराबरी गोल गर्ने आकर्षक अवसर गुमायो । वान भर्सेस वानको स्थितिमा वीरगन्जका कृपा गोल गर्न चुके । कृपाले पेनाल्टी एरियाबाट फितलो प्रहार गर्दा एनआरटीका गोलरक्षक पूजन होनाले सहज बचाउ गरेका थिए । खेलको ७४ औं मिनटमा वीरगन्जले अर्को आकर्षक अवसर गुमायो । नीरज थापा मगरको क्रसबलमा सागर चौधरीको हेडर क्रस बारमा ठोक्किएर बाहिरिन पुग्यो । अन्तिम समयमा आक्रामक खेल खेलेको वीरगन्जले ८४ औं मिनटमा अर्को अवसर गुमाएको थियो । नीरज थापामगरको पासमा कृपा चौधरीको हेडर बल एनआरटीका गोलरक्षकले उत्कृष्ट बचाउ गरे । दोस्रो हाफको इन्ज्युरी समयको अन्तिम मिनटमा वीरगन्जले अर्को अवसर खेर फाल्यो । कृपा चौधरीले किपरसमेत बिट गरिसकेको अवस्थामा गोल गर्न सकेनन् । पेनाल्टी एरियाबाट कृपाले गरेको प्रहार गोलपोस्ट नजिकबाट बाहिरियो ।निकै प्रतिस्पर्धात्मक र रोचक खेलमा एनआरटीले पनि केही आकर्षक गुमाएको थियो जसका कारण वीरगन्जविरुद्ध जित निकाल्न अन्तिम समयसम्म कडा मिहिनेत गर्नुपरेको थियो । खेलको सातौं मिनटमा कृतिरत्न चुन्जुको क्रसपासमा अशोक थापाको प्रहार पोस्ट नजिकबाट बाहिरिएको थियो । खेलको ६४ औं मिनटमा अशोक थापाले किपरसमेत बिट भइसकेको अवस्थामा गोल गर्न सकेनन् । उनको प्रहार वीरगन्जका डिफेन्डरले गोललाइनबाट क्लियर गरेका थिए । एनआरटीलाई अन्तिम चारमा पुर्याउन निर्णायक गोल गरेका अशोक थापा खेलको म्यान अफ द म्याच घोषित उनले १० हजार ट्रफी पाए । सोमबार सातदोबाटो युथ क्लब र हिमालयन शेर्पाबीच तेस्रो क्वाटरफाइनल खेल हुनेछ ।
छोटकरी,"रुससँग नेपाल पराजितकाठमाडौं (कास) नेपाली टिम यू१७ वुमेन्स साफ च्याम्पियनसिपमा आइतबार रुसको हातबाट ३० ले पराजित भएको छ । यो जितपछि रुस उपाधिका लागि पनि बलियो प्रत्याशी भएको छ । लिग चरणको समाप्तिमा शीर्षस्थानमा रहने टिम नै विजेता हुनेछ । नेपालले पहिलो हाफमा रुसलाई बहादुरीपूर्ण गोलरहित बराबरी रोके पनि त्यस्तै प्रदर्शन दोस्रो हाफमा दोहोर्याउन सकेन । बंगलादेशको ढाकास्थित मुस्तफा कमल स्टेडियममा भएको खेलमा रुसका लागि एलिनाले दुई र पोलिनाले एक गोल गरे । नेपालको यो तेस्रो खेल हो । आइतबारकै पहिलो खेलमा भारतले भुटानलाई सजिलै ९० ले हराएको थियो । त्यसमा सिल्जी साजी एक्लैले ५ गोल गरिन् । कुल पाँच टिमसम्मिलित प्रतियोगितामा रुसको यो लगातार तेस्रो जित हो । टोलीको ९ अंक भएको छ ।रुस शीर्षस्थानमा छ । त्यसपछि भारत र बंगलादेश ६६ अंकमा छन् । नेपाल भने ३ अंकमा छ । सबै खेलमा पराजित भुटान अन्तिम स्थानमा छ । लामाकै नेतृत्वमा कराते महासंघचितवन (कास) नेपाल कराते महासंघको महाधिवेशनले युवराज लामालाई अध्यक्षमा निर्विरोध निर्वाचित गरेको छ । लामा राष्ट्रिय खेलकुद परिषद् (राखेप) का पूर्व सदस्यसचिव एवं करातेका संस्थापकमध्येका एक हुन् । महाधिवेशनले उनको अध्यक्षतामा २० सदस्यीय केन्द्रीय कार्यसमितिसमेत निर्विरोध चयन गरेको छ । राखेपले माघ १२ मा ३ महिनाभित्र विधान मस्यौदा तयार गरी राखेपबाट स्वीकृत गराई साधारणसभा तथा निर्वाचन सम्पन्न गर्ने गरी उनकै नेतृत्वमा कराते महासंघ तदर्थ समिति गठन गरेको थियो । वरिष्ठ उपाध्यक्षमा हरिशरण केसी, उपाध्यक्षमा प्रकाशमोहन धौभडेल, देवकुमार लामा, मकेन्द्रबहादुर सिंह, ओमकृष्ण प्रसाईं, मजिन्द्र सिंह र श्याम शेर्पा चयन भए । दावा गुरुङ महासचिव, ध्वजमान मोक्तान र बलराम मित्र सचिव तथा किशोरप्रसाद भट्टराई कोषाध्यक्षमा चुनिए । रामबहादुर सिंह ठकुरी, सञ्जयसुन्दर सैंजु, रवि महर्जन, हिक्मत थपलिया, ताराप्रसाद ओली, यादव काफ्ले, राजेन्द्र बराल र शशिकुमार तितुङ सदस्यमा चयन भए । महासंघको आइतबारै बसेको बैठकले २ सदस्य र ५ सल्लाहकार मनोनयन गरेको छ । बलेफीलाई उपाधिसिन्धुपाल्चोक (कास) यस वर्षको चौथो बलेफी गाउँपालिका जिल्लास्तरीय फुटबल प्रतियोगिताको उपाधि बलेफी गाउँपालिकाले उचालेको छ । सुनकोसी ७ स्थित वसन्तपुर मैदानमा बलेफीले पाँचपोखरी थाङ्पाल गाउँपालिकालाई पेनाल्टी शुटआउटमा ६५ ले हराएको थियो । सिन्धुपाल्चोक फुटबल संघको प्राविधिक समन्वय र बलेफी गाउँपालिकाको आयोजनामा भएको प्रतियोगितामा जिल्लाका १२ स्थानीय तहबाट १२ टिम प्रतिस्पर्धी थिए । निर्धारित समय गोलरहित बराबरीमा सकिएपछि खेल टाइब्रेकरमा पुगेको थियो । त्यसमा बलेफीले ६५ को नतिजा निकाल्यो । विजेता बलेफीले १ लाख र उपविजेता पाँचपोखरीले ५० हजार रुपैयाँ पुरस्कार पाए । स्पेनको विजयी सुरुआतपेरिस (एएफपी) स्पेनले युरो २०२४ छनोटमा शनिबार विजयी सुरुआत लिएको छ । टोलीले चोटग्रस्त इर्लिङ हालान्डविनाको नर्वेलाई सजिलै ३० ले हरायो । वेल्सले भने इन्ज्युरी समयको गोल मदतमा वेल्सलाई ११ को बराबरीमा रोक्यो । मालागामा भएको खेलमा स्पेनका लागि डानी ओल्मोले पहिलो गोल गरे भने जासेलुले आफ्नो डेब्यु खेलमै दुई गोल थपे । यससँगै स्पेनका नयाँ प्रशिक्षक लुइस डे लाले पनि विजयी सुरुआत लिएका छन् । तीनपल्टको युरोपेली च्याम्पियन स्पेनले स्कटल्यान्डको सामना गर्नेछ । स्कटल्यान्डले अर्को खेलमा साइप्रसलाई समूह ए मा ३० ले नै हरायो । टर्कीले आर्मेनियालाई २१, स्विट्जरल्यान्डले बेलारुसलाई ५० र रोमानियाले एन्डोरालाई २० ले हराए ।"

शीर्षक,विवरण
डीडीसीले किसानलाई तिर्न बाँकी ५० करोड,"प्रतिवेदनअनुसार संस्थानको सम्पत्ति र आम्दानी अनुपात गत वर्ष ३७० प्रतिशत ऋणात्मक रहेकामा यो वर्ष ३९० प्रतिशत ऋणात्मक छ । सञ्चालन नाफा पनि गत वर्ष ४३१६ प्रतिशत ऋणात्मक र यो वर्ष ४६५० प्रतिशत ऋणात्मक छ । प्रतिवेदनअनुसार संस्थानभित्र अनेक बथिति छन् । मूल्य अभिवृद्धि कर र बिक्रीको विवरणबीचको ५९ करोड ५४ लाखको हिसाब फरक देखिएको छ । मापदण्डभन्दा ३ हजार किलोग्राम बढी क्षति देखाएकामा ५७ लाख असुल गर्न र विगतमा अग्रिम भुक्तान गरिएको ४२ लाख रुपैयाँ फरफारक गर्न बाँकी छ । तोकिएको दरभन्दा घटी मूल्यमा मखन बिक्री गरी ४८ लाख नोक्सानी पुर्याएकामा त्यसको हिसाब पनि नमिलाइएको प्रतिवेदनमा उल्लेख छ ।विभिन्न शाखा कार्यालयअन्तर्गत विगत वर्षदेखि नै कारोबार नभएका आसामीसँग १ करोड २६ लाख असुल गर्न बाँकी छ । यस्तै, धरौटी वा बैंक जमानतभन्दा ३ करोड ६० लाख रुपैयाँ उधारो छ । सञ्चालनमा नरहेका विभिन्न बैंक खातामा रहेको १ करोड ११ लाख रुपैयाँ मौज्दातलाई सञ्चालनमा रहेको खातामा स्थानान्तरण गरिएको छैन ।"
मुस्ताङको निषेधित क्षेत्रमा बौद्ध कलेज खोल्न भारत अग्रसर,"(काठमाडौं)नेपाल सरकारले विदेशीलाई हिँडडुलसमेत निषेध गरेको क्षेत्रमा भारत सरकारको लगानीमा मुस्ताङ बौद्ध कलेज खोल्न भारत अग्रसर भएको छ । तिब्बती खम्पाहरूले चार दशकअघि चीन सरकारविरुद्ध विद्रोह गरेका कारण मुस्ताङको फल्याक क्षेत्र संवेदनशील मानिन्छ । अहिले त्यही क्षेत्र छानेर आयोजना बनाउन भारतीय दूतावासले नेपाल सरकारसँग अनुमति मागेको छ । खम्पा विद्रोह नियन्त्रणका लागि सरकारले २०२८ सालमा मुस्ताङका तीन दर्जनभन्दा बढी स्थान विदेशीका लागि निषेधित गरेको थियो । बाह्रगाउँ मुक्तिक्षेत्र गाउँपालिकाको वडा नं ३ र ५, लोमन्थाङ गाउँपालिकाको वडा नं १ र ५ तथा लोघेकर दामोदरकुण्ड गाउँपालिकाको वडा नं १ र ५ अहिले पनि निषेधित क्षेत्रमा पर्छन् । ती क्षेत्रमा ट्रेकिङमा जान विदेशीले छुट्टै स्वीकृति लिनुपर्छ र नेपाली गाइडका साथमा मात्र जान पाउँछन् ।मूलतः तिब्बती शरणार्थीका लागि सञ्चालन गर्न लागिएको परियोजनामा लगानी गर्न भारत अग्रसर भएको हो । फल्याक क्षेत्रमा बौद्ध कलेज स्थापना गर्न भारतले ७० करोड ३३ लाख नेपाली रुपैयाँ अनुदान दिने भएको छ । काठमाडौंस्थित भारतीय दूतावासले कलेज निर्माणका लागि बाह्रगाउँ मुक्तिक्षेत्र गाउँपालिकाबाट प्रस्ताव आएको र भारतको अनुदानमा निर्माण गर्ने अनुमतिका लागि नेपालसँग आग्रह गरिएको जनाएको छ । दूतावासका अनुसार मुस्ताङ साक्या बौद्ध संघ ले कलेज खोल्ने गरी बाह्रगाउँ मुक्तिक्षेत्र गाउँपालिकाले प्रस्ताव पठाएको हो । अर्थ मन्त्रालयलाई पत्राचार गरिसकिएको र सहमति प्राप्त भएपछि परियोजनाको समझदारीपत्रमा हस्ताक्षर गर्न सकिने दूतावासको भनाइ छ । यो संस्था (कलेज) ले मुस्ताङ र यसको वरपर रहेका जिल्लाका भिक्षुहरूलाई मात्र होइन, विदेशी विद्यार्थीलाई आध्यात्मिक, शिक्षा, संस्कृति र पूर्वाधार विकासमा आकर्षित गर्न सक्छ, दूतावासको विकास साझेदारी एवं पुनर्निर्माण प्रभागद्वारा माघ ११ मा अर्थ मन्त्रालयलाई पठाइएको पत्रमा उल्लेख छ ।बाह्रगाउँ मुक्तिक्षेत्र गाउँपालिकाका अध्यक्ष रिङजिन नामगेल गुरुङका अनुसार मुस्ताङ साक्या बौद्ध संघले बौद्ध कलेज स्थापना गर्न लागेको हो । बजेटदेखि जग्गासम्म केहीमा पनि गाउँपालिकाको सहयोग छैन, उनले भने, मुस्ताङ साक्या बौद्ध संघले आफ्नै खर्च र दानमा जग्गा किनिसकेको छ । अब कलेज निर्माण गर्न लागेको छ ।सरकारका एक उच्च अधिकारी भने माथिल्लो मुस्ताङजस्तो निषेधित र संवेदनशील क्षेत्रमा विदेशी सहयोगमा परियोजना सञ्चालन गर्ने र विदेशी विद्यार्थीसमेत जम्मा गर्ने विषयले नेपालको भूराजनीतिमा जटिलता बढाउने बताउँछन् । कलेज खोल्ने भनिएको स्थान संवेदनशील छ, त्यहाँ त्यो तहको कलेज आवश्यक छैन । छ भने पनि विदेशी सहयोग किन ? विदेशी विद्यार्थी त्यो क्षेत्रमा किन लग्ने ? यसबारेमा हामीले राजनीतिक नेता र सम्बन्धित निकायलाई सचेत गराइसकेका छौं, उनी भन्छन्, यसलाई बेलैमा रोकिएन भने भूराजनीतिमा थप झमेला आउन सक्छ ।"
पृथ्वी शाहविरुद्ध ४ मुद्दा चलाउन सीआईबीको सुझाव,"उनीहरूले रिमोट एक्सेस बाट पीडितहरूको डिभाइसमार्फत बैंक एकाउन्टमा पहुँच बनाएर खाताको रकम नेपाल र थाइल्यान्ड पठाएको सीआईबीले जनाएको छ । शाहको समूहले क्यान्सर, अल्जाइमर पीडित र ज्येष्ठ नागरिकलाई लक्षित गरी ठगी गर्ने, पीडितलाई मनी लाउन्डरिङ युनिट ले कारबाही गर्छ र कानुनी उल्झनमा परिन्छ भनी कानुनी प्रक्रियामा नजान धम्की दिने गरेको अनुसन्धानमा खुलेको सीआईबीका प्रवक्ता एसपी थापाले बताए । पीडितलाई फोन सम्पर्क गरी गतिविधिमाथि नियमित निगरानी गर्ने, अन्तर्राष्ट्रिय सिस्टम भएकाले रिमोट एक्सेस दिनुपर्छ भनी पीडितलाई विश्वास दिलाउने, डिभाइसमा नक्कली बैंक स्टेटमेन्ट पठाई झूटो रकम जम्मा भएको देखाई सोही रकम फिर्ता गर्न लगाउने पाइएको छ । उनको समूहले काठमाडौं महानगरपालिका७ मा रहेको कित्ता नम्बर २३२ को १९० दशमलव ७४ वर्गमिटर जग्गा खरिदबिक्री गर्दा लिखत मूल्य कम देखाई राजस्व र लाभ करसमेत छली गरेको पाइएको सीआईबीले जनाएको छ । त्यस्तै, कम्पनी रजिस्ट्रारको कार्यालयमा यू क्यास सर्भिस प्रालि दर्ता गर्दा सञ्चालक भागवत सुवेदीको किर्ते औंठाछाप लगाएको र कम्पनीको प्रबन्धपत्रको औंठाछाप र सुवेदीको औंठाछाप परीक्षण गर्दा मेल नखाएको प्रहरीले जनाएको छ । उक्त कम्पनी नामसारी हुँदै रुक्मांगत काफ्लेबाट अनुप खड्काको नाममा सञ्चालनमा रहेको तर आर्थिक कारोबार पृथ्वीले गर्ने गरेको, विदेशबाट खातामा रकम जम्मा गर्ने प्रयोजनका लागि किर्ते कागजात तयार गरी पेस गरेको सीआईबीको अनुसन्धानमा खुलेको छ । पीडितको राहदानीलगायतका कागजात दुरुपयोग गरी बैंकमा पेस गरेको, पीडितको डिभाइसहरूमा अमेरिकी नम्बर देखिने तर उक्त सम्पर्कको नेटवर्क भारतको वेस्ट बंगालबाट सञ्चालन भएको सीआईबीको भनाइ छ । पृथ्वीबहादुरको समूहबाट ५६ जना ठगीमा परेकामा २४ जनाले सीआईबीमा उजुरी दिएका छन् । पीडितले आफूहरूको २८ लाख ९२ हजार ३९० अमेरिकी डलर ठगी भएको बताएका छन् । ठगी गरी स्विफ्टमार्फत ४५ लाख ४६ हजार ६३९ अमेरिकी डलर, २२ हजार पाउन्ड स्टर्लिङ डलर र ३ लाख ४० हजार क्यानेडिन डलर जम्मा भएको देखिएको छ । सीआईबीका अनुसार ३८ करोड ८६ लाख ६२ हजार १३६ रुपैयाँ ठगी गरी नेपाल भित्र्याइएको छ । जसमध्ये १ करोड २८ लाख ९३ हजार ८५ रुपैयाँ बैंकहरूले रोक्का गरेका छन् ।"
बिरामीलाई हरबखत सहयोग गर्नुपर्छ,"ऋषभ कोइराला, मनोचिकित्सक तथा अनुसन्धानकर्तामानिस स्वस्थ भए पनि डिप्रेसनलगायत मानसिक स्वास्थ्यसम्बन्धी रोगले गर्दा आवेगमा आएर आत्महत्या हुने गरेको पाइन्छ । यसबाहेक आर्थिक, सामाजिक कारणले पनि मानिसलाई आत्महत्या वा त्यसको प्रयासमा पुर्याएको हुन्छ । हाम्रो अध्ययनले आत्महत्या शतप्रतिशत रोकथाम गर्न सकिने देखाउँछ । यसका लागि मानसिक अस्वस्थता भएकालाई समयमै मनोपरामर्श गराउने, परिवार र आफन्तले ध्यान दिने, हरबखत सहयोग गर्ने गर्नुपर्छ । एउटा व्यक्ति, एउटा समूह, मनोचिकित्सक, मनोपरामर्शकर्ताबाट मात्रै रोकथाम सम्भव छैन, समाजका हरेक व्यक्ति सचेत हुनुपर्छ । व्यायाम, आहारविहार र व्यवहार स्वस्थ राखे आत्महत्याको सोचै आउँदैन ।मानसिक स्वास्थ्यको पहुँच र सचेतना अहिले बढेको छ । मानसिक अस्पताल भनेर छुट्टै स्थापना गर्नेभन्दा पनि हरेक ठूला अस्पतालमा मानसिक स्वास्थ्योपचारको ओपीडी राख्नुपर्छ । किनकि मानसिक अस्पतालमा जाने भन्नेबित्तिकै नराम्रो दृष्टिले हेर्ने स्थिति यसले कम गराउँछ । राज्यले मानसिक स्वास्थ्य सेवालाई महत्त्व दिएको देखिन्छ । बजेट कार्यक्रमहरू बढ्दै छन्, ओपीडीहरू थपिएका छन् । पुग्दो नभए पनि आवश्यकताअनुसार बढाउनुपर्छ । यसैगरी नागरिकका आर्थिक, सामाजिक आवश्यकतालाई पनि राज्यले सम्बोधन गर्नुपर्छ । जहाँ राज्य सञ्चालनमा स्थायित्व हुन्छ, त्यहाँ मानसिक स्वास्थ्य राम्रो हुन्छ । हरेक मानिसमा फोन र इन्टरनेटको पहुँच बढिरहेको अवस्थामा सामाजिक सञ्जालको सदुपयोग गर्दै आत्महत्या रोकथामबारे सचेतना बढाउनुपर्छ ।"
प्रदेश १ अब कोसी,"(मोरङ)प्रदेशसभाबाट प्रदेश १ को नाम कोसी प्रदेश पारित भएको छ । बुधबार कोसी नामकरणको पक्षमा सत्तारूढ दल एमाले, माओवादी र राप्रपा तथा प्रमुख प्रतिपक्षी दल कांग्रेसका गरी ८२ सांसदले मतदान गरेका थिए । एकीकृत समाजवादीका ४ जनाले भने विपक्षमा मत दिए । ६ सदस्य अनुपस्थित थिए । जनता समाजवादी पार्टीकी एकमात्र सांसद तथा स्वास्थ्यमन्त्री निर्मला लिम्बू र राप्रपाकी सविना बजगाईं ढोका बन्द भएपछि आएकाले मत विभाजन प्रक्रियामा सहभागी हुन पाएनन् । अनुपस्थित हुने अन्य चार जना कांग्रेस र एमालेका छन् । कांग्रेस र एमालेले संयुक्त रूपमा कोसी प्रदेश नामकरणका लागि प्रदेशसभा सचिवालयमा प्रस्ताव दर्ता गराएका थिए । एमालेका रामबहादुर मगर प्रस्तावक, कांग्रेसका भूमिप्रसाद राजवंशी, एमालेका निरन राई र विदुरकुमार लिङ्थेप समर्थक रहेका थिए । पूर्वसहमतिविपरीत माओवादी कोसी नामकरणको प्रस्तावमा समर्थक नबसेपछि कांग्रेसले समर्थन फिर्ता लिएको थियो । पछि मतदान भने पक्षमा गरेको थियो । प्रतिपक्षी एकीकृत समाजवादी र सत्तारूढ जनता समाजवादी पार्टीले संयुक्त रूपमा किरातलिम्बुवानसगरमाथा प्रदेश नामकरणका लागि दर्ता गराएको प्रस्ताव स्वतः अस्वीकृत भएको थियो । प्रस्तावमा एकीकृत समाजवादीका नेता तथा पूर्वमुख्यमन्त्री राजेन्द्रकुमार राई प्रस्तावक र स्वास्थ्यमन्त्री तथा जसपाकी सांसद निर्मला लिम्बू र एकीकृत समाजवादीका कमलप्रसाद जबेगु समर्थक थिए । कोसी प्रदेश नामकरण प्रस्तावको छलफलमा १५ सांसदले भाग लिएका थिए । सदनमा उठेको प्रश्नको जवाफ प्रस्तावक मगरले दिएपछि सभामुख बाबुराम गौतमले प्रस्तावमाथि संशोधन प्रस्ताव दर्ताका लागि दुई घण्टा समय दिएका थिए । किरातलिम्बुवानकोसी नामकरणका लागि परेको संशोधन प्रस्ताव अस्वीकृत भएको थियो । त्यसपछि मतविभाजन प्रक्रियामा कोसी प्रदेश नाम पारित भएको सभामुख गौतमले घोषणा गरेका थिए । संवैधानिक व्यवस्थाअनुसार प्रदेश नामकरणका लागि दुई तिहाइ अर्थात् ६२ सांसद आवश्यक भए पनि कोसीको पक्षमा ८२ जनाले मतदान गरे ।प्रदेशको नामकरण नहुँदा प्रदेश सांसदहरू आलोचित हुँदै आएकाले मुख्यमन्त्री हिक्मतकुमार कार्कीले एक महिना लगाएर दलहरूसँग गरेको संवादले नामकरण पारित भएको सांसदहरूले बताए । यसैबीच, नामकरणविरुद्ध किरात, लिम्बुवान संयुक्त संघर्ष समितिले विराटनगरस्थित प्रदेशसभा नजिक देवकोटा चोकमा प्रदर्शन गरेका थिए । पूर्वमुख्यमन्त्री राजेन्द्रकुमार राईले सदनमा नै आन्दोलनको घोषणा गरेका थिए । जसपाकी सांसद निर्मला लिम्बूले कोसी प्रदेशको प्रस्तावको छलफलमा भाग लिने क्रममा रुँदै विचार व्यक्त गरेकी थिइन् ।"
डानियल क्रेगको जन्म,"सन् १९६८ मा आजकै दिन (मार्च २) मा अभिनेता डानियल क्रेगको जन्म भएको थियो । बेलायतको चेस्टरमा जन्मिएका क्रेगले जेम्स बोन्ड सिरिजका फिल्ममा अभियन गरेपछि अन्तर्राष्ट्रिय चर्चा कमाएका हुन् । क्रेगले सन् २००६ मा बनेको क्यासिनो रोयल बाट जेम्स बोन्ड सिरिजअन्तर्गतका फिल्ममा अभिनय सुरु गरेका हुन् । उनले हालसम्म सिरिजअन्तर्गतका क्यासिना रोयल (२००६), क्वान्टम अफ सोलास (२००८), स्काइफल (२०१२), स्पेक्ट्रे (२०१५), र नो टाइम टु डाई (२०२१) गरी पाँच फिल्ममा मुख्य भूमिका निर्वाह गरिसकेका छन् । जेम्स बोन्ड सिरिजको पहिलो फिल्म डानो सन् १९६२ निर्माण भएको थियो । डानो उपन्यासमा आधारित फिल्मको निर्देशन टेरेन्स योङले गरेका थिए । उक्त फिल्ममा पहिलो जेम्स बोन्डका रूपमा सिन कोनेरीले अभिनय गरेका थिए । सिरिजअन्तर्गत २७ वटा फिल्म निर्माण भइसकेका छन् । ६ दशकको अवधिमा ७ जना अभिनेताले जेम्स बोन्डको भूमिका निर्वाह गरिसकेका छन् । उनीहरू सिन कोनेरी, डेभिड निभेन, जर्ज लाजेनबाई, रोगर मुर, टिमोथी डाल्टन, पियर्स ब्रोसनन र डानियल क्रेग हुन् । क्रेगले कलाकारिता क्षेत्रमा आफ्नो करिअर भने द पावर अफ वान (१९९२) ड्रामाबाट सुरु गरेका हुन् । त्यसपछि विभिन्न ड्रामा सिरिजमा काम गरेका उनी १९९८ बाट फिल्मतिर लागेका हुन् । उनले एलिजाबेथ फिल्ममा सहायक भूमिकामा अभियन गरेका थिए । उनले लारा क्रोफ्ट ः टम्ब राइडर (२००१), रोड टु पर्डिसन (२००२), लयर केक (२००४), म्युनिक (२००५) मा पनि अभियन गरेका छन् ।"
'पठान कमाइ हजार करोड नाघ्यो,मुम्बई (एजेन्सी) शाहरूख खान र दीपिका पादुकोणको मुख्य भूमिका रहेको हिन्दी फिल्म पठान ले हजार करोडभन्दा बढीको व्यापार गरेको छ । बुधबारसम्म फिल्मले एक हजार २२ करोड कलेक्सन गरिसकेको इन्डियन एक्सप्रेसले जनाएको छ ।पठान ले भारतभित्र मात्रै भारतीय रुपैयाँ ५ सय २६ करोडभन्दा बढी ग्रस कलेक्सन गरेको छ । हिन्दी भर्सनसहित तमिल र तेलगु भाषामा गरी फिल्मले बक्सअफिसमा ५ सय २६ करोड ५८ लाख कलेक्सन गरेको जनाइएको छ । त्यसमध्ये हिन्दीको कलेक्सन मात्रै ५ सय ८ करोड छ । हिन्दी कलेक्सनमा फिल्मले बाहुबली२ लाई जित्ने देखिएको छ । प्रभाव अभिनीत बाहुबली२ को हिन्दी कलेक्सन ५ सय ११ करोड थियो । रिलिज भएको ३ दिनमै फिल्मले विश्वभरबाट ३ सय करोड भारतीय रुपैयाँभन्दा बढीको व्यापार गरेको थियो । त्यो सबैभन्दा छोटो समयमा ३ सय करोडभन्दा बढीको व्यापार गर्ने हिन्दी फिल्मको रेकर्ड पनि हो । तीन दिनमा फिल्मले घरेलु बजारमा २ सय १ करोड र भारतबाहिर १ सय १२ करोड कलेक्सन गरेको थियो । पठान ले विश्वभरबाट पहिलो दिन १ सय ६ करोड र दोस्रो दिन १ सय १३ करोड रुपैयाँको व्यापार गरेको थियो । पठान एक दिनमा ७० करोड कमाउने पहिलो हिन्दी चलचित्र बनेको छ । यशराज ब्यानरमा बनेको फिल्ममध्ये बक्स अफिस कलेक्सनमा ५० करोड नघाउने तेस्रो फिल्म हो । यसअघि वार ले ५३ करोड र ठग्स अफ हिन्दोस्तान ले ५२ करोड कमाएका थिए । पठान जनवरी २५ मा हिन्दीका साथै तमिल र तेलुगु भाषामा रिलिज भएको थियो ।
नेपाली भान्सालाई भारतीय विषादीको 'डम्पिङ साइट नबनाऊ,"भारतीय तरकारीको विषादी जाँच्ने प्रस्ताव मन्त्रिपरिषद्ले फेरि रोक्नु दुर्भाग्यपूर्ण छ । नेपाली किसानहरू सहज बजार नपाएर सडकमै तरकारी फाल्न बाध्य भैरहँदा भारतीय तरकारीले भने विषादी परीक्षणबिनै निर्बाध पहुँच पाउनु आपत्तिजनक छ । यसबाट नेपाली किसानहरूको हित मात्र हरिएको छैन, आम उपभोक्ताको स्वास्थ्यमा पनि खेलबाड भैरहेको छ । यस्तोमा करिब ५ महिनाअघि मन्त्रिपरिषद् पुगेको तरकारीको मापदण्डसहित विषादी परीक्षणसम्बन्धी प्रस्ताव पारित गरेर खानयोग्य तथा गुणस्तरीय तरकारी मात्र भित्र्याउनुपर्नेमा उल्टो भारतसँग सम्बन्ध बिग्रने भन्दै फाइल कृषि मन्त्रालयमै फर्काइनु विडम्बनापूर्ण छ । यसबाट स्वाभाविक रूपमा प्रश्न उठ्छ नेपाली उपभोक्ताको स्वास्थ्यलाई जोखिममा राखेर सरकारले कसको हित हेरेको हो ? न्यूनतम मापदण्डबिनै भारतीय तरकारी भित्र्याउन दिएर कसको स्वार्थ संरक्षण गरेको हो ? मूलतः कसको चिन्ता गरेको हो ? भारतबाट दिनहुँ ठूलो परिमाणमा कृषिउपजहरू नेपाल भित्रिन्छन् । गत आर्थिक वर्षमा झन्डै १७ करोड रुपैयाँको त तरकारी मात्रै विषादी परीक्षणै नगरी आयात भयो । यसको अर्थ, ती सबै तरकारी खानयोग्य थिएनन् भन्ने पक्कै होइन । तर परीक्षण नै नगरिएकाले खानयोग्य भनेर प्रमाणित पनि थिएनन् । अर्थात्, गुणस्तर के छ र भोज्य हो कि होइन केही थाहा नपाई उपभोक्ताहरू ती तरकारी उपभोग गर्न बाध्य भए । ताजुबलाग्दो त, यसप्रति चिन्तित हुनुपर्ने सरकार आफैं यही अवस्थालाई निरन्तर राख्न चाहन्छ । आम नागरिकले जस्तो तरकारी खाए पनि उसलाई मतलब नभएकोजस्तो देखिन्छ । कृषि तथा पशुपन्छी विकास मन्त्रालयले खाद्यान्न, तेलहन र अन्नमा आधारित पूरक बाल आहार तथा तरकारीको मापदण्ड तोक्ने र त्यही अनुसार भन्सारविन्दुमा परीक्षण गर्ने प्रस्ताव मन्त्रिपरिषद् पठाउँदा अरूको गुणस्तरसम्बन्धी प्रस्ताव स्वीकृत भई राजपत्रमा प्रकाशित हुनु तर तरकारीको नहुनुको एउटा अर्थ यही लाग्छ । तरकारी, फलफूल तथा अन्य बालीमा करिब ३० समूहका विषादी प्रयोग हुने गरेका छन् । भारतबाट आउने तरकारी परीक्षण गर्दा जीवनाशक विषादीको अवशेष भेटिने र त्यस्तो अवस्थामा तरकारी रोकिने भएकाले सरकार पछि हटेको सहजै बुझिन्छ । कथं भारतीय तरकारी सम्पूर्ण मात्रामा खानयोग्य हुन्थ्यो भने न नेपाल सरकार यसरी हच्किनुपर्थ्यो न भारतले यससम्बन्धी कुनै दबाब नै दिन्थ्यो । स्मरणीय छ, यसअघि केपी ओली नेतृत्वको सरकारका पालामा भन्सारविन्दुमा क्वारेन्टाइन र जीवनाशक विषादी अवशेष परीक्षण सुरु गरिँदा आफ्ना व्यवसायीलाई अप्ठेरो परेको जनाउँदै भारतीय दूतावासले दबाबमूलक पत्र पठाएपछि सरकार पछि हटेको थियो । यसपालि पनि भारतसँगको सम्बन्ध को अवाञ्छित भयकै कारण मन्त्रिपरिषद्ले प्रस्ताव फिर्ता पठाएको हो । यसरी नेपाली किसानको हित र उपभोक्ताको स्वास्थ्यको मूल्य चुकाएर भारतसँग कस्तो सम्बन्ध बचाउन खोजिएको हो, बुझिनसक्नु छ । नेपालमा करिब २ लाख ८४ हजार १ सय २१ हेक्टर जमिनमा तरकारी खेती गरिन्छ, जसबाट वार्षिक ३९ लाख ९३ हजार मेट्रिक टन हरियो तरकारी उत्पादन हुन्छ । तर, भारतबाट जस्तो पनि तरकारी बेरोकटोक आयात हुँदा नेपाली उत्पादनले बजार पाइरहेका छैनन् । सरकारी सहयोगका साथ ठूलो मात्रामा उत्पादन हुने विदेशी तरकारीसित नेपाली किसानले प्रतिस्पर्धा गर्न सकिरहेका छैनन् । यस्तोमा नेपालले मापदण्डअनुरूप मात्र भित्रन दिने नीति अंगीकार गर्ने हो भने पनि आयातित तरकारीको मात्रा स्वतः घट्छ, जसबाट नेपाली किसानले बजार पाउँछन् भने उपभोक्ताले स्वस्थ तरकारी । त्यसैले, स्वदेश भित्रिने हर सामग्रीको गुणस्तर निर्धारण गर्न पाउने अधिकारको प्रयोग गर्दै नेपालले आफ्ना नागरिकका हितमा आवश्यक कदम अनिवार्य चाल्नुपर्छ । आयातित तरकारी खानयोग्य तथा विषादीरहित भएनभएको जाँच कडाइका साथ थाल्नुपर्छ । भन्नै पर्दैन यसका लागि सरकारको नेतृत्व नै संवेदनशील बन्नुपर्छ । सरकारलाई बोध हुनुपर्छ भारतीय तरकारीको विषादी परीक्षण गर्ने प्रस्तावबाट पछाडि हट्नु आफैंमा नेपालको सार्वभौम निर्णयशक्तिमाथिको संगीन प्रश्न हो । र, यसको असर र सन्देश तरकारीमा मात्र पनि सीमित रहन्न । यसबाट नेपालको आत्मनिर्भरअन्तरनिर्भर कृषि र अर्थव्यवस्थाको सपना र भविष्यप्रतिको आशा सेलाएर जाने जोखिम बढ्छ । यसको मतलब, भारतसँग सम्बन्ध बिगार्नुपर्छ भनिएको होइन, खालि यत्ति हो कि आयातित तरकारीको जाँच गर्दा पनि भारतसितको सम्बन्धमा असर नपार्ने कूटनीतिक कौशल सरकारसित हुनुपर्छ । सरकारले यति बुझ्नुपर्छ राष्ट्रिय स्वार्थ तथा नागरिक हितसित सौदाबाजी गरेर कुनै पनि मुलुकसितको आपसी सम्बन्ध बलियो हुन सक्दैन, र शासकलाई फाइदा भए पनि नागरिकलाई भने त्यस्तो मित्रताको कुनै माने हुँदैन । यस अर्थमा पनि नेपालले अविलम्ब तरकारी जाँच थाल्नुपर्छ, बरु भारतीय सरकारलाई खानयोग्य तरकारी मात्र निर्यात गर्न प्रेरित गर्नुपर्छ । कृृषि तथा पशुपन्छी विकास मन्त्रालयले बुधबार विज्ञप्ति जारी गर्दै कृषि मन्त्रालयसमेत सम्हालिरहेका प्रधानमन्त्री पुष्पकमल दाहालको निर्देशनअनुसार यो प्रस्ताव पुनः मन्त्रिपरिषद् लगिने प्रतिबद्धता जनाएको छ, जसलाई पारित गरी अविलम्ब कार्यान्वयनमा लैजानुपर्छ । जसरी हुन्छ नेपाली भान्सालाई भारतीय विषादीको डम्पिङ साइट बन्नबाट जोगाउनुपर्छ ।"
माटाको संरक्षण,"माटोबिना जीवन चल्दैन । जति धन सम्पत्ति वा भण्डारमा सुनकै थुप्रो भए पनि क्वाप्प खाएर भोक टार्न सकिँदैन । केही नपाए कोदाकै खोले भए पनि चाहिन्छ । हामीले बाँच्नका लागि ग्रहण गर्ने खाद्य वस्तु माटामै उब्जन्छ । अर्थात् माटो भएकै कारण जीवनको अस्तित्व रहने हो । तर, जस्तो पायो उस्तो माटामा उत्पादन सम्भव छैन । ऊबेलामा पितापुर्खाले स्वच्छ माटामा स्वच्छ खाद्यवस्तु फलाएर खाए । नमीठो खाए पनि आधा पेट खाए पनि स्वच्छ खाएर निरोगी भई बाँचे । आज पितापुर्खाले जोगाइदिएर राखेको माटामा हामी छौं । तर यही जीवनसँग जोडिएको माटोलाई स्वच्छ राख्न नसकेर मानव लगायतका लाखौं करोडौं जीवहरू संकटको भुमरीमा पर्न लागेका छन् । कृषिमा आधुनिकता भित्र्याउने, धेरै उत्पादन लिने, बेमौसमी खेतीपाती गर्ने आदि बहानामा अप्राकृतिकरासायानिक मल विषविषादीको प्रयोगले माटाको उर्वराशक्ति नष्ट हुँदै गएको छ । हजारौं वर्षदेखि चल्दै आएको मौलिक खेतीपाती परम्परा र रैथाने खाद्यवस्तु लोप हुने क्रममा छन् । भविष्यका लागि यो विषय अत्यन्त चिन्ताजनक हो । माटो बिग्रिएकै कारण आज थुप्रै जातिप्रजातिका जीवहरू नष्ट भैरहेका छन् भने यो समस्या झन् चर्कंदो छ । त्यसैले आगामी समयका मानव पुस्ताका लागि हामीले स्वच्छ माटो जोगाएर राखिदिन आजैदेखि गहिरो हिसाबले चिन्तनमनन गरौं । कृष्ण कुम्पुरे, आदमटार, धादिङ"
देशवासीको स्वास्थ्यभन्दा विदेशीको स्वार्थ प्यारो,"नेपालको तरकारी नबिकेर फाल्नुपरेको छ, विदेशी तरकारीको चाहिँ विषादी परीक्षण पनि रोक्ने कस्तो सरकार हो यो ? आरबी खनाल"
हाम्रो वर्तमान : उत्ताउलो पुँजीवाद,"देशको लोकतन्त्रमा हमला गरी को जित्ने र को हार्ने भन्ने तयारी गरिन्छ । चुनाव इन्जिनियर गरिन्छ, ताकि आफू अनुकूलका प्रतिनिधिहरूको जित सुनिश्चित होस् । पैसाका आधारमा उम्मेदवार तय गरिन्छ र जितहारको परिणामलाई खरिद गरिन्छ । श्रमजीवी वर्गका विभिन्न सामाजिक विविधतालाई उपयोग गरेर सामूहिकता र ऐक्यबद्धतामाथि प्रहार गरिन्छ । पुँजीवादी शोषणको संरचनालाई मजबुत गराउनका लागि, विभिन्न ढंगले शोषणमै परेका मानिसहरू र तिनका रूपान्तरणकारी संस्था स्वयंलाई प्रयोग गरिन्छ । यस्तो प्रयोगमार्फत वर्गसंघर्ष निस्तेज पारिन्छ । जाति, भाषा, क्षेत्र, लिंग वा सभ्यताका नाममा दलनमा परेका वर्गको एकतालाई टुटाउनु र सकेसम्म एकआपसमा भिडाउनु, तिक्ततापूर्ण सम्बन्ध बनाएर मिल्न नदिनु पुँजीवादको मक्सद बनेको छ ताकि उनीहरू एक भएर पुँजीवादविरुद्धको विद्रोहलाई संगठित नगरून् । यसरी हाम्रो वर्तमान वित्तीय पुँजीवादको, साम्राज्यवादको परिपक्व जालको भुमरीमा छ । विश्वव्यापीकरणका प्रक्रियाले आजको पुँजीवादी शोषणका सबैभन्दा आधुनिक रूपहरू आवश्यकता अनुसार सञ्चालन र प्रयोग गर्न सकिने परिस्थिति आज हाम्रोसामु छ । अर्थात्, पुँजीवाद यति बेला प्रारम्भिक अवस्थामा छैनÙ आफूविरुद्धका तमाम विद्रोह र प्रतिरोधको सामना गर्ने ज्ञान, चेतना, तर्क शक्ति र अनुभव लिएर बसेको छ । उपनिवेशवाद र फासिवादको मात्र होइन, बहुआयामिक शोषणको नयाँ विचारधारा नवउदारवादको समेत ५० वर्षभन्दा ज्यादाको अनुभव भैसकेको छ । र यी तमाम अनुभवबाट विश्वको कुनै पनि कुनामा आफ्नो प्रभुत्वका लागि उसले सबै उत्ताउला हतकण्डा प्रयोग गरिरहेको पनि छ । यो रूपको पुँजीवादविरुद्ध लडेर समाजवाद निर्माणमा लागेका प्रत्येक अभियान्ता, श्रमजीवीका पक्षधर र मुक्ति आन्दोलनका, मानवीय आन्दोलनका योद्धाले, अझ खास गरी कम्युनिस्टहरूले यति बेला आँखाकान लगायतका आफ्ना सबै इन्द्रिय आजको पुँजीवाद बुझ्नÙ यसका भ्रमहरूबाट जोगिन र यसका संकटको गति, दिशा र गहिराइ मापन गर्नका लागि सक्रिय बनाउनुपर्नेछ । यसको संकटको सही विश्लेषण गरेर समाजवादी आन्दोलनका लागि सम्पूर्ण तयारी केन्द्रित गर्नुपर्नेछ । संकटको गति र दिशालाई बुझेर गरिने सही विश्लेषण र त्यसका आधारमा गरिने तयारीले मात्र हामीलाई समाजवादतर्फ संक्रमण गराउँछ । आजको पुँजीवादको यथार्थ, यसको सामर्थ्य र यसको संकटलाई बेवास्ता गरेर बनाइने जुनसुकै समाजवादी कार्यक्रम र यसलाई नजरअन्दाज गरेर तयार पारिने कुनै पनि मुक्तिको आशा काल्पनिक हुनेछ । त्यो असान्दर्भिक र अप्राप्य हुनेछ ।"
भाषिक अस्मिताको सवाल,"रोटी, बिरालो र बाँदर भाषाको राजनीतिबारे कुरा चल्दा, पुरानो लोककथा सम्झिनुपर्ने हुन्छ । भनिन्छ, दुई बिराला एउटा रोटीको भागबन्डा गर्दा कुरा नमिलेर बाँदरसमक्ष पुग्छन् । बाँदरले रोटीलाई दुई टुक्रा पार्छ अनि एउटा टुक्रा बढी भयो भनेर त्यसबाट फेरि टुक्र्याएर खान्छ । यसो हेर्छ, अर्को टुक्रा ठूलो देखिन्छ, त्यसबाट पनि टोक्छ । यो लोककथामा वर्णित बाँदरको भूमिकामा कुन भाषा छ ? तराईका भाषाहरूका हितचिन्तकहरूमा कतै सहयोगी अर्को भाषाले ठूलो हिस्सा पायो भन्ने आशंका त छैन ? नवभाषिक अस्मिताप्रति सचेत समूह कतै आफ्नो स्थानप्राप्तिभन्दा अर्को भाषाप्रति असहिष्णु त बनेको छैन ? भाषिक तनावहरू आगतका द्वन्द्वका टुसा त होइनन् ?आफ्नो भाषिक पहिचान मुखरित गर्न खोज्दा किन कोही तर्सिन्छ ? स्थापित भाषाहरू पीँधका मान्छेहरूले बोल्ने वाणीलाई स्विकार्न किन हचकिन्छन् ? भाषिक विमर्श, भाषाका नाममा प्राप्त हुने अवसरहरू केही सीमित व्यक्तिका लागि स्वर्ग त भैरहेका छैनन् ? भाषिक विमर्शमा हुनुपर्ने काम नभएकाले कतिपय शब्द हराउँदै गएका, मासिँदै गएका, मौलिक शब्दहरू बिर्सिइँदै गएका त होइनन् ? वर्चस्वशाली भाषाका शब्दहरूले रैथाने भाषाका शब्दहरूलाई विस्थापित गर्दै छन् । विसर्जनको प्रक्रिया प्रादेशिक अभ्यासमा आइसक्दा समेत रोकिएको छैन । कुनै पनि शब्दको मृत्युसँगै त्यससँग जोडिएका ज्ञान, संस्कृति, मौलिकता, अर्थ तथा कथासमेत मासिन पुग्छन् । कतिपय अवस्थामा परिष्कृत एवं मानक निर्धारण गर्ने गोलचक्करमा भाषाको आफ्नोपन हराउँदै छ । शब्दविशेषले अतीत र वर्तमानबीच पुलको काम गर्छ । जानकारी, अवधारणा र ज्ञानलाई सम्प्रेषण गर्छ । अहिलेको समय विरोधाभासयुक्त छ । एकातिर आफ्नो नयाँ अस्मिताको दाबी, त्यस आधारमा भाषिक भूगोलको मान्यताको खोजी वा सहरीकरणले क्षेत्रविशेषको मिश्रित पहिचान निर्माणलाई स्वाभाविक प्रक्रिया मानिँदै छ, अर्कातिर जुन अनुपातमा दैनिक प्रयोगमा शब्दहरूको कमी हुँदै गएको छ, सो चिन्ताजनक छ । शब्दहरू संकटमा पर्दै जानुको सोझो अर्थ कालान्तरमा भाषाविशेष मर्दै जानु हो, जातिविशेषको पहिचान हराउँदै जानु हो ।शब्द सम्पदा र भाषाको सत्ताभाषाका माध्यमबाट राजनीतिक अभीष्ट साध्नेहरूले भाषिक संकटका सामाजिक, सांस्कृतिक एवं ऐतिहासिक निहितार्थलाई बुझ्ने खाँचो देखेका छैनन् । सन् २००१ मा युनेस्कोले भाषिक विविधतालाई सांस्कृतिक विविधताजस्तै मानवताको साझा विरासतका रूपमा हेर्नुपर्ने वकालत गर्दै घोषणा गर्यो सबै व्यक्तिले आफ्नो रुचिको भाषामा, विशेष गरी मातृ भाषामा स्वयंलाई अभिव्यक्त गर्ने अधिकार पाउनुपर्छ । मधेशमा सामाजिक अनुबन्ध बुझ्न पनि यहाँ प्रयोग हुने भाषाहरूबारे अध्ययन हुनु जरुरी छ । यहाँका भाषाहरूको वर्गीकरण र पहिचान ग्रहणको प्रक्रियाका माध्यमबाट सामाजिक विकाससम्बन्धी महत्त्वपूर्ण जानकारीहरू भेटिन सक्छन् । यहाँ बसोबासको विकाससँगै विभिन्न समुदायबीचको अन्तरक्रिया र असरबारे चामत्कारिक सूचनाहरू पाउन सकिन्छ । भाषाहरूको मान्यताको दाबी समस्या होइन, शब्दहरूको मरण समस्या हो । दुर्भाग्यवश, भाषाहरूका सन्दर्भमा यो संकट सम्पूर्ण विकरालताका साथ हाम्रोसामु छ ।के तराईका भाषाहरूको संरक्षणबारेको गम्भीरता सरोकारवालामा छ ? भाषाहरूमा सञ्चित ज्ञान, सम्पदा तथा सांस्कृतिक निधि लिखित रूपमा मात्रै सञ्चित हुँदैनन्Ù तिनको लामो र समृद्धि परम्परा पनि हुन्छ । जब कुनै भाषा आफूभित्र सञ्चित ज्ञान भण्डारको समुचित दस्तावेजीकरणबिना नै विलुप्त हुन पुग्छ, तब त्यसको सिंगो मौखिक साहित्य, मौखिक इतिहास र मौखिक परम्परा पनि सधैंका लागि नष्ट हुन जान्छन् । यसको क्षतिपूर्ति कहिल्यै गर्न सकिँदैन । भाषाहरू गहना हुन्, सामर्थ्य हुन् । शब्दहरूलाई जोगाउनैपर्छ । भाषाहरूको समानान्तर सत्ता स्थापित गर्नुपर्छ । आज नेपाली भाषा तराईको यथार्थ हो किनभने यसले राजकीय सुख पायो । पछिल्ला शताब्दीहरूमा भाषाहरूको उत्थान र पतन देखियो । अहिले आफ्नो भाषिक अस्मिताको दाबी गर्ने स्वतन्त्रता प्रत्येक व्यक्तिसँग छ । केन्द्रीकृत शासन र वर्चस्वको भाषा भएकै कारण नेपाली आज राष्ट्रिय एकता, शान्ति र सामाजिक समानताको भाषा मानिन थालेको छ । सामाजिक प्रतिरोध र आत्मसम्मान तथा स्थानीय ज्ञान उत्पादनको माध्यमको विरासत बोकेका तराईका भाषाहरू भने पछौटेपन र गृहकलहका बीज बन्दै छन् । यो भनेको तराईका भाषाहरूले होम ग्राउन्ड मा खेलिएको म्याच हारे बराबर हो ।"
तरकारी फलाएर खुवाउँदै पढाउादै,"(सिन्धुपाल्चोक)कक्षाको केही समय बारीमा जान्छन् शिक्षक र विद्यार्थी । सिकाइकै क्रममा विभिन्न थरी तरकारी फलाउँछन् । त्यो तरकारी विद्यार्थीकै दिवा खाजामा प्रयोग हुन्छ । यसले विद्यार्थी कक्षामा नियमित भएका छन् । विद्यार्थीले साना कक्षादेखि नै कृषि प्रविधि सिक्न पाएकोमा शिक्षक पनि खुसी छन् । बाह्रबिसे नगरपालिकाका विभिन्न विद्यायमा यस्तो कार्यक्रम लागू भएको हो । दुर्गम भेग बाह्रबिसे८ मानेश्वारा लेक क्षेत्रमा विद्यालयले लेकाली किचेन गार्डेन बनाएको छ । घुडेस्थित सीताराम आधारभूत विद्यालयका प्रधानाध्यापक रामचन्द्र पौड्यालका अनुसार नगरको १ लाख बजेटमा भौतिक पूर्वाधार र स्थानीय, शिक्षक र विद्यालय परिवारको श्रममा बगैंचा तयार गरिएको हो । बगैंचामा विद्यालयको झन्डै दुई रोपनी जग्गामा लसुन, प्याज, आलु, काउली, फर्सी, गाजर, मुला, बन्दकोपीसहित झन्डै २० प्रकारका तरकारीसहित अन्य बाली लगाइएको छ । विद्यालयमा दिवा खाजाका लागि अर्गानिक तरकारी फलाउँछौं । यसबाहेक हामी बालबालिकालाई तरकारी खेती गर्न पनि सिकाउँछौं, प्रधानाध्यापक पौड्यालले भने, यहाँ फलाइएका तरकारी अरू स्कुललाई दिवा खाजाको दिने पनि हाम्रो योजना छ । बाह्रबिसेको घुडे, चुल्ठे, दमार, सुइरेजस्ता दर्जनौं लेकाली गाउँमा बालबालिका नियमित नहुने र विद्यालय छाड्ने समस्या देखिएको थियो । समस्या निदानका लागि २ करोड ६० लाख बजेट छुट्याएर बाह्रबिसे नगरपालिकाले १२ कक्षासम्म अध्ययन र ८ कक्षासम्म दिवा खाजा निःशुल्क गर्न मातहतका विद्यालयलाई परिपत्र गरेको थियो । दिवा खाजा कार्यक्रमलाई प्रभावकारी बनाउन लेकाली क्षेत्रका विद्यालयमा प्राथमिकता दिएर नगरपालिकाले एक विद्यालयमा एक किचेन गार्डेनको अवधारणा ल्याएको नगरप्रमुख बालकृष्ण बस्नेतले बताए । उनका अनुसार नगरभित्रका ५४ विद्यालयमा चालु शैक्षिक सत्रमा भर्ना भएका विद्यार्थी ६ हजार ७ सय विद्यार्थी छन् । खाजासँगै खेती प्रविधि सिकाउने योजनाअनुसार अवधारणा कार्यान्वयनमा ल्याइएको उनले जानकारी दिए । सबै विद्यालयमा लेकको यो किचेन गार्डेन मोडेल बनाइनेछ । थोरै रकमको लागतमा शिक्षककै अगुवाइमा ५ लाखभन्दा बढीको काम भइसकेको छ । एउटा विद्यालयमा नमुनाका रूपमा सुरु भयो, सबैमा सुरु गर्ने योजना छ, उनले भने । यसअघि विद्यालय छेउमा लगाएको तरकारी र स्थानीयस्तरमा उत्पादन गरेको खाद्य सामग्रीलाई दिवा खाजामा दिइने गरिएको लेकका शिक्षकले बताएका छन् । उता हेलम्बुमा पनि बाह्रबिसेजस्तै विद्यालयपिच्छै किचेन गार्डेन अवधारणा ल्याएर आफैं तरकारी फलाएर दिवा खाजा खुवाउने अभियान थालिएको छ । यसअघिका झन्डै १० वर्ष दिवा खाजाको व्यवस्थापन र सहजीकरणमा हिमाली र पहाडी इलाकाका विद्यालयमा स्थानीय सहकारीमार्फत विश्व खाद्य कार्यक्रमले सघाएको थियो । जिल्ला शिक्षा विकास तथा समन्वय एकाइका प्रमुख कृष्ण सुवेदीले शिक्षा मन्त्रालयले ६० प्रकारका खाजाको मेन्यु बनाएर पठाउनुअघिदेखि जिल्लाभर स्थानीय उत्पादनबाट दिवा खाजा खुवाउने कार्यक्रम सुरु भइसकेको बताए । स्थानीय तहले चासो लिएकाले यो कार्यक्रम विद्यालयहरूका प्रभावकारी हुने देखेका छौं । हेलम्बु, मेलम्ची र पाँचपोखरी थाङपाल गाउँपालिकाले बजेट थपेर दिवा खाजा कार्यक्रमलाई प्रभावकारी बनाएका छन्, उनले भने । दिवा खाजाकै कारणले शैक्षिक तथ्यांक अपडेट र बालबालिका ड्रपआउटको समस्या घट्दै गएको उनले बताए ।"
रामेछापका झोलुंगे पुल जीर्ण,"(रामेछाप)जिल्लाका विभिन्न स्थानमा झोलुंगे पुलहरू जीर्ण भएका छन् । नियमित मर्मतसम्भार अभावमा पुलहरू धराप बनेका हुन् । सगरमाथा आधार शिविर जाने लाखौं पर्यटकलाई सुविधा पुर्याएको उत्तरी रामेछापको शिवालयस्थित झोलुंगे पुल हाल जीर्ण भएको छ । गाउँघर र मेलापात आउजाउमा दोलखा र रामेछापका बासिन्दाका लागि दूरी छोट्याउने पुलका पार्टपुर्जा खुस्किएका छन् । फलाम खिया परेका छन् । २०४१ सालमा उक्त पुलको निर्माणपश्चात् त्यसैसँग जोडिएर शिवालयमा बजार विस्तार भएको थियो । रामेछापमा शिवालयमा नभई पूर्वको भोजपुरदेखि काठमाडौं जाउआउमा प्रयोग हुने मन्थली (२०३५), पुछिघाट (२०४१) र राणाकालमा निर्माण भएको साँघुटार पुल पनि जीर्ण भएका छन् । रामेछापसिन्धुली जोड्ने सुनकोसीमा निर्माण भएको धनेघाट (२०२८), खुर्कोट (१९६८), (२०२५) र काभ्रे जोड्ने लुभु (२०३६) पनि धराप भएका छन् । तामाकोसी नदीमा रामेछाप जोड्ने बान्द्रे (२०२७) र अम्बासबेसी खिम्ती (२०२५) पुल पनि मर्मत सम्भार पर्खिरहेका छन् । मर्मतमा धेरै बजेट लाग्ने भएकाले आवश्यकता नभएका पुलहरू हटाउनु उपयुक्त ठानिएको रामेछाप नगरपालिकाका सवइन्जिनियर हरिचन्द्र वरालले बताए । उनका अनुसार टावरयुक्त पुल निर्माण गर्न प्रतिमिटर ८० हजार रुपैयाँ लाग्छ । उक्त जीर्ण बनेका सबैजसो पुलहरू करिब २ सय मिटर हाराहारीका हुन् । हालको मूल्यमा एउटा पुल निर्माण गर्न कम्तीमा १ करोड ५० लाखभन्दा बढी खर्च लाग्ने उनले बताए । स्थानीयलाई आवश्यकता छैन, पहुँचवालाहरू सडक मार्गको प्रयोग गर्न थालेपछि पुराना घाटहरूमा रहेका झोलुंगे पुलेको संरक्षणमा कसैको चासो नभएको चुचरेका दिलबहादुर कार्कीले बताए । उनले भने पहिले यही पुल नहुँदा हाम्रा अग्रजले बगेर ज्यान गुमाए । पुलले हामीलाई सजिलो पारेको थियो, मर्मत नहुँदा हेलामा पर्यो । संघीय संरचनाअघि झोलुंगे पुलको रेखदेख जिल्ला विकास समितिले गर्दै आएको थियो । हरेक पुलमा पुल हेरालु राखिएका थिए । मर्मत सम्भारमा स्थानीय विकास मन्त्रालयले बजेट व्यवस्थापन गर्ने गरेको थियो । स्थानीय सरकार पुल मर्मतमा उदासीन बनेको जिविसमा पूर्वसदस्य भुवनविक्रम घिमिरेले बताए । संघीयताको कार्यान्वयनसँगै पुल हेरालु र मर्मतको काम स्थानीय सरकारको जिम्मामा छ । इन्जिनियर बरालका अनुसार रामेछापमा रामेछाप नगरपालिकाले मात्र पुल मर्मतसम्भारका साथै पुल हेरालुको व्यवस्था गर्दै आएको छ । अन्य निकायमा उक्त व्यवस्था छैन । हामीले गत वर्ष मात्र साँघुटार, नवलपुर र धनेघाट पुलको मर्मत गरेका छौं, उनले भने, पुल हेरालु ११ जनालाई पारिश्रमिक दिएर राखिएको छ । हेरालुले मासिक ५ सय भत्ता पाउने उनले बताए । रामेछापमा पर्ने विभिन्न नदी र खोलामा गरी १ सय ७७ वटा झोलुंगे पुल छन् । अधिकांश पुल टावर नभएका होचा छन् ।"
हीरा र सुनका गहनासहित तीन भारतीय पक्राउ,"चितवन (कास) हीरा र सुनका गहना तथा विभिन्न किसिमका पत्थरसहित प्रहरीले तीन जना भारतीयलाई पक्राउ गरेको छ । अवैध ओसारपसार गरिरहेको शंकामा गाडी चेकजाँच गर्दा भरतपुर१२ गोन्द्राङबाट उनीहरूलाई पक्राउ गरिएको चितवन प्रहरीले जनाएको छ । प्रहरीले बुधबार जिल्ला प्रहरी कार्यालय परिसरमा पत्रकार सम्मेलन गर्दै बरामद गहना, नियन्त्रणमा लिइएकाहरू र उनीहरूको कार सार्वजनिक गरेको हो । सुन जस्तो देखिने विभिन्न प्रकारका ११ थान गहना, हीरा जस्तो देखिने ७ थान गहना र ३६ थान विभिन्नखाले पत्थरहरूसहित मंगलबार राति १ बजे उनीहरूलाई नियन्त्रणमा लिइएको डीएसपी विजयराज पण्डितले बताए । डब्लूबी १२ एभी ५५६६ नम्बरको कारबाट गहना र पत्थर बरामद भएको हो । चितवनका सुनचाँदी व्यवसायीलाई देखाउँदा उनीहरूले ती सामग्री सुन र हीराका भएको यकिन गरेको डीएसपी पण्डितले बताए । सुनका गहना ६३ तोलाभन्दा बढी र हीरा जडित २२ तोलाभन्दा बढीका छन् । भारतको कोलकाताबाट गहनाहरू काठमाडौं लैजाँदै गरेको खुलेको छ । पक्राउ पर्नेमा कारका चालक उत्तर प्रदेशको बलिया जिल्लाका ४२ वर्षीय विनोद प्रसाद, कोलकाताका ४२ वर्षीय नरेश बर्मा र ५१ वर्षका गणपतकुमार तोसावर छन् ।"
"कांग्रेसले कडाइ चाहे, वामपन्थीले खुकुलो","सम्पत्तिको स्रोत खुलाउनेबारे फरकफरक धारणासबै पक्षको अनुसन्धानपछि पनि दोषी नपाइए र व्यक्तिले आफ्नो सम्पत्तिको स्रोत खुलाउन नसकेको अवस्थामा स्वघोषणा गर्न लगाई त्यस्तो सम्पत्तिलाई कर तिरेर अभिलेख गर्न पाउने छुट दिनुपर्ने संशोधन प्रस्ताव पनि सांसद गगन थापाले गरेका छन् । त्यस्तो कसुर गरेको नपाइएमा व्यक्तिलाई तोकिएअनुसार स्वघोषणा गर्न लगाउने, थापाले भनेका छन्, तर त्यस्तो व्यक्तिले सम्पत्ति भ्रष्टाचार, मानव बेचबिखन, राज्यविरुद्धको अपराध, लागूऔषध ओसारपसार र आतंकवादी क्रियाकलापमार्फत आर्जन गरेको होइन भनेर स्वघोषणा गर्न लगाउने ।सम्पत्तिको स्रोत खुलेको छैन तर व्यक्तिलाई लागेको आरोप कतैबाट पनि पुष्टि हुन नसकेको अवस्थामा त्यस्तो सम्पत्तिमा कर तिरेर अभिलेखीकरण गर्न पाउने व्यवस्था सरकारले गर्न लागेको छ । विधेयकमा सम्बद्ध कसुरबाट प्राप्त भएको भन्दा बढी स्रोत खुल्न नसकेको सम्पत्ति जफत हुने व्यवस्था पनि छ । विधेयकमै आन्तरिक राजस्व विभागले करसम्बन्धी कसुर गरे वा नगरेको यकिन गरी त्यस्तो कसुर गरेको नपाइएमा त्यस्तो व्यक्तिको सम्पत्तिलाई चालु आर्थिक वर्षको आय मानी प्रचलित कानुनबमोजिमको अधिकतम कर निर्धारण गरी असुल गर्नुपर्ने उल्लेख गरिएको छ ।यस्तै, धितोपत्र बजारसँग सम्बन्धित कसुरको अनुसन्धान ३० दिनपछि प्रहरीलाई बुझाउने व्यवस्था पनि धितोपत्रसम्बन्धी ऐन ०६३ को संशोधित विधेयकमा प्रस्ताव गरिएको छ । यसरी प्रतिवेदन प्राप्त भएपछि सरकारी वकिलले मुद्दा चल्ने वा नचल्ने निर्णय गरी मुद्दा चल्ने भए अनुसन्धानको काम पूरा भएको ३५ दिनभित्र सम्बन्धित जिल्ला अदालतमा मुद्दा दायर गर्ने व्यवस्था पनि विधेयकमा छ । यो व्यवस्था पनि संशोधनका लागि सांसदहरूले प्रस्ताव दर्ता गरेका छन् ।यस्तै, एउटा कम्पनीलाई एकभन्दा बढी क्यासिनो सञ्चालन गर्न नदिने व्यवस्था पनि पर्यटन ऐन ०३५ को संशोधित विधेयकमा गरिएको छ । जसअनुसार ऐन प्रारम्भ हुँदा कुनै कम्पनीले एकभन्दा बढी क्यासिनो सञ्चालन गरिरहेको अवस्थामा ०८० असारभित्र कुनै एक क्यासिनो मात्र सञ्चालन गर्न विधेयकमा भनिएको छ । अन्य क्यासिनो सञ्चालन गर्न चाहेमा ०८१ असारभित्र अलगअलग कम्पनी स्थापना गरी क्यासिनो सञ्चालन गर्न कानुनबमोजिम अनुमति लिनुपर्नेछ, प्रस्तावित विधेयकमा भनिएको छ । यो व्यवस्था खारेज गर्नुपर्ने प्रस्ताव पनि केही सांसदहरूबाट परेको छ ।यस्तै, घरजग्गा किनबेचसम्बन्धी काम गर्न अनिवार्य रूपमा स्वीकृति लिनुपर्ने प्रस्ताव मालपोत ऐन ०३४ को संशोधित विधेयकमा गरिएको छ । कुनै शुल्क लिई वा नलिई कसैको घर वा जग्गा खरिद वा बिक्री गर्न सहयोग गर्ने, परामर्श दिने वा व्यावसायिक रूपमा सेवा उपलब्ध गराउने कामलाई घरजग्गासम्बन्धी कारोबार भनेर प्रस्ट पारिएको छ । अनुमति नलिई घरजग्गासम्बन्धी कारोबार गरेको पाइए बिगो खुलेको अवस्थामा बिगोबमोजिम र नखुलेको अवस्थामा १० लाख रुपैयाँसम्म जरिवाना हुन सक्ने व्यवस्था पनि विधेयकमा प्रस्ताव गरिएको छ ।यस्तै, सांसद थापाले घरजग्गासम्बन्धी कारोबार गर्न सरकारको राजपत्रमा सूचना प्रकाशन गरी तोकेको अधिकारीसमक्ष आवेदन दिनुपर्नेछ भन्ने व्यवस्था संशोधनका लागि पनि प्रस्ताव पेस गरेका छन् । उक्त विषयको सट्टा घरजग्गासम्बन्धी कारोबार गर्न इजाजतपत्र लिन चाहने व्यक्तिले तोकिएबमोजिमको विवरण, कागजात र दस्तुर तथा स्थानीय तहको सिफारिससहित विभाग वा मालपोत कार्यालयमा निवेदन दिनुपर्ने व्यवस्था गर्न थापाले माग गरेका छन् । यस्तै अनुमति नलिई सेयर कारोबार गरेको पाइएमा २ वर्षसम्म कैद तथा बिगो खुलेको अवस्थामा बिगोबमोजिम र नखुलेको अवस्थामा १० लाख रुपैयाँसम्म जरिवाना हुन सक्ने व्यवस्था पनि थापाले दर्ता गरेको संशोधनमा छ । हाल प्रस्तावित विधेयकमा कैदको व्यवस्था छैन ।सम्पत्ति शुद्धीकरणसम्बन्धी केही ऐनलाई संशोधन गर्न बनेको विधेयकलाई द्रुत गति (फास्ट ट्र्याक) मा अघि बढाउने सरकारको निर्णयअनुसार यही फागुन पहिलो साता प्रतिनिधिसभा संसद्मा पेस भएको छ । सोही विधेयकमा सांसदहरूले संशोधन प्रस्ताव हालेका हुन् । सम्पत्ति शुद्धीकरण मामिलामा निगरानी राख्ने अन्तर्राष्ट्रिय निकाय एसिया प्रशान्त समूह (एपीजी) र फाइनान्सियल एक्सन टास्क फोर्स (एफएटीएफ) सँग सम्बन्धित मापदण्डअनुरूपका कानुन निर्माण गर्न नसक्दा नेपाल ग्रे लिस्ट (नकारात्मक सूचीमा) पर्ने जोखिम बढेपछि सरकारले उक्त विधेयक द्रुत गतिमा अघि बढाउन लागेको हो । केही ऐनलाई संशोधन गर्न बनेको विधेयकमा दुई दर्जनभन्दा बढी ऐन संशोधन गरिएको छ ।"
नेपाली अर्थतन्त्रको जोखिम कायमै : आईएमएफ,"(काठमाडौं) नेपाली अर्थतन्त्रमा केही महिनायता सुधार आए पनि जोखिम कायमै रहेको अन्तर्राष्ट्रिय मुद्रा कोष (आईएमएफ) ले जनाएको छ । एक्स्टेन्डेड क्रेडिट फेसिलिटी (ईसीएफ) र आर्टिकल फोर सम्बन्धमा अध्ययन गर्न यही फागुन ३ देखि १६ गतेसम्म नेपाल आएको आईएमएफको टोलीले यहाँबाट फर्केपछि सार्वजनिक गरेको प्रारम्भिक विज्ञप्तिमा यस्तो उल्लेख छ । विज्ञप्तिमा नेपालले विदेशी मुद्रा सञ्चितिमा पर्न सक्ने दबाब न्यूनीकरणका लागि कसिलो मौद्रिक नीति अवलम्बन गर्नुपर्ने सुझाव आईएमएफले दिएको छ । पछिल्ला महिनामा पर्यटन क्षेत्र चलायमान हुनु, कृषि क्षेत्रको उत्पादकत्व बढ्नु, रेमिट्यान्स आप्रवाह लगातार बढिरहनु अर्थतन्त्रका लागि सकारात्मक पक्ष हुन् । यद्यपि संसारभर अर्थतन्त्र कहाँ जान्छ भन्ने अनिश्चितता कायमै छ । यस्तो अवस्थामा खाद्य पदार्थको मूल्य बढेमा नेपाली अर्थतन्त्रमा पुनः समस्या आउन सक्ने आईएमएफले जनाएको छ । नेपालले उच्च अंकको आर्थिक वृद्धिको अपेक्षा गरेको भए पनि आर्थिक वर्ष ०२२०२३ मा ४४ प्रतिशतको मात्रै वृद्धिदर हासिल गर्ने देखिएको छ । सुधार हुँदै गएको पर्यटन क्षेत्र, कृषि क्षेत्रमा विस्तार र रेमिट्यान्सले आर्थिक वृद्धिदरलाई सहयोग गरेको छ, विज्ञप्तिमा भनिएको छ, यस्तो अवस्थामा मुद्रास्फीतिलाई लक्षित ७ प्रतिशतको सीमाभित्रै राख्न राष्ट्र बैंकले विवेकशील नीतिगत निर्णय लिनुपर्छ ।कोभिड१९ को समयमा दिइएका राहतका कार्यक्रम राष्ट्र बैंकले बिस्तारै हटाउँदै गएर मौद्रिक नीतिलाई कसिलो बनाएकाले आर्थिक स्थायित्वमा सहयोग पुगेको पनि आईएमएफले जनाएको छ । वित्तीय अनुशासन कायम राख्न सरकारी खर्चको प्राथमिकीकरण नहुनु, बढ्दो ब्याजदरले कर्जा तिर्न सक्ने क्षमता कमजोर हुनु र बैंकहरूको पुँजी पर्याप्तता अनुपात बढ्दै जानु नेपालको अर्थतन्त्रका चुनौतीका रूपमा देखिएका छन्, विज्ञप्तिमा भनिएको छ । विदेशी मुद्रा सञ्चितिमा परेको दबाब कम गर्न सरकारले अपनाएका आयात नियन्त्रणसम्बन्धी नीतिगत व्यवस्थाले अर्थतन्त्रका बाह्य सूचकमा सुधार देखिएको विज्ञप्तिमा उल्लेख छ । यद्यपि आर्थिक गतिविधिमा सुस्तता र राजस्व संकलनमा भने कमी आएको छ । यस्तै, ऋणीको ऋण प्रवाह क्षमतामा कमी भएकाले बैंक तथा वित्तीय संस्थाको ऋण असुलीमा समस्या देखिन थालेको र यसले कर्जाको गुणस्तर खस्किएको आईएमएफले जनाएको छ । कसिलो मौद्रिक नीतिले बाह्य क्षेत्र व्यवस्थापनमा सघाएको र बजेटको अर्धवार्षिक समीक्षाबाट चालिएका सरकारका कदमले अर्थतन्त्रमा आगामी दिनमा देखिन सक्ने चुनौती सम्बोधन गर्न खोजेको पनि आईएमएफले उल्लेख गरेको छ । नेपालमा ईसीएफमार्फत सहुलियतपूर्ण ऋण परिचालन भएका कार्यक्रमको समीक्षापछि थप ऋण निकासा गर्न आईएमएफ सहमत भएको पनि विज्ञप्तिमा उल्लेख छ । ईसीएफको पहिलो र दोस्रो चरणको समीक्षा पूरा गर्न केही नीतिगत व्यवस्थाका लागि मुद्रा कोष र नेपालका अधिकारी सहमत भएका छन् । यो समीक्षापछि ५ करोड २० लाख अमेरिकी डलर बराबरको बाँकी ईसीएफ निकासा गर्न मुद्रा कोषको कार्यकारी बोर्डले सहमति दिनेछ, विज्ञप्तिमा भनिएको छ, विश्वव्यापी र आन्तरिक चुनौतीका बाबजुद नेपालले ईसीएफअन्तर्गतका कार्यक्रम कार्यान्वयनमा सकारात्मक उपलब्धि हासिल गरेको छ । उक्त समीक्षापछि नेपाललाई थप ऋण निकासा गर्न लागिएको विज्ञप्तिमा उल्लेख छ । सन् २०२२ जनवरी १२ मा आईएमएफको कार्यकारी बोर्डले नेपाललाई स्पेसल ड्रइङ राइट (एसडीआर) का रूपमा ३९ करोड ५९ लाख अमेरिकी डलर बराबर ईसीएफ उपलब्ध गराउने निर्णय गरेको थियो । त्यस्तो सहुलियतपूर्ण ऋणमध्ये ११ करोड अमेरिकी डलर मुद्रा कोषले तत्काल निकासा दिएको थियो । सरकार र राष्ट्र बैंकले आयात नियन्त्रणका लागि अवलम्बन गरेका नीतिगत व्यवस्थाप्रति असन्तुष्टि जनाउँदै कोषले दोस्रो किस्ता रोकेको थियो । आयात नियन्त्रणका लागि राज्यद्वारा गरिएका नीतिगत व्यवस्था हटेपछि मात्र आईएमएफ किस्ता दिन सहमत भएको हो । हाल निकासा दिन लागिएको ५ करोड २० लाख अमेरिकी डलर सहुलियतपूर्ण ऋण पनि त्यही सम्झौताअन्तर्गतको हो । यस्तै, नेपाल राष्ट्र बैंकको लेखापरीक्षण अन्तर्राष्ट्रिय लेखापरीक्षकबाट गर्ने, मौद्रिक नीतिमा गरिएको कडाइ र आगामी आर्थिक वर्षमा बजेटको आकार घटाउने निर्णय सकारात्मक भएको आईएमएफको विज्ञप्तिमा उल्लेख छ ।"
इन्धनको मूल्य हाललाई यथावत्,"काठमाडौं (कास) नेपाल आयल निगमले इन्धनको भाउ हाललाई यथावत् राख्ने जनाएको छ । बुधबार एक विज्ञप्ति जारी गर्दै निगमले भारतबाट पेट्रोल, डिजेल, मट्टीतेल र हवाई इन्धनको मूल्य घटेर आए पनि ग्यासको मूल्य अत्यधिक बढेर आएकाले हाललाई इन्धनको मूल्य यथावत् राख्ने जनाएको हो । बुधबार मात्रै निगमलाई भारतीय आयल कर्पोरेसन (आईओसी) ले पेट्रोल प्रतिलिटर १ रुपैयाँ २१ पैसा, डिजेल ५ रुपैयाँ ५ पैसा, मट्टीतेल ३ रुपैयाँ ४० पैसा र हवाई इन्धन ७ रुपैयाँ ३ पैसा घटाएर नयाँ सूची पठाएको थियो । तर ग्यासमा भने प्रतिसिलिन्डर ३३९ रुपैयाँ ६ पैसा बढेर आएको निगमले जनाएको छ । अब ग्यासमा मात्रै प्रतिसिलिन्डर ६३५ रुपैयाँ नोक्सान रहेको निगमले जनाएको छ । निगमका अनुसार सरकारलाई तिर्नुपर्ने ऋण र आईओसीलाई तिर्नुपर्ने बक्यौता १६ अर्ब छ । जजिराले भैरहवाबाट पुनः उडान थाल्ने काठमाडौं (कास) जजिरा एयरलाइन्सले एक सातापछि भैरहवास्थित गौतम बुद्ध अन्तर्राष्ट्रिय विमानस्थलबाट पुनः उडान थाल्ने भएको छ । जजिराले एक प्रेस विज्ञप्ति जारी गर्दै कुवेतका लागि सातामा ३ दिन उडान थाल्ने घोषणा गरेको हो । फागुन २५ गते बिहीबारदेखि पुनः उडान सुरु हुने कम्पनीले जनाएको छ । जसअनुसार भैरहवाबाट स्थानीय समयअनुसार मंगलबार, बिहीबार र शनिबार बिहान ८ः०५ बजे कुवेतका लागि उडान हुनेछ । त्यस्तै कुवेतबाट सोमबार, बुधबार र शुक्रबार राति ११ ः५० बजे उडान हुनेछ । भैरहवाबाट कुवेतका लागि एकतर्फी भाडा २८ हजार ८३६ रुपैयाँ तोकिएको नेपालस्थित जजिरा एयरवेजका जनरल सेल्स एजेन्ट सोसाइटी इन्टरनेसनल ट्राभल सर्भिसेजका अध्यक्ष रविचन्द्र सिंहले जानकारी दिए ।"
आठ महिनामै राष्ट्रिय प्रसारणमा ३५१ मेगावाट बिजुली थपियो,"(काठमाडौं)नेपाल विद्युत् प्राधिकरणको राष्ट्रिय प्रसारणमा गत साउनदेखि फागुनसम्म ३५१ मेगावाट विद्युत् थप भएको छ । प्रसारण लाइनमा जोडिएका १५ जलविद्युत् आयोजनाको २३१०७ मेगावाट व्यावसायिक उत्पादन र कारोबारसमेत सुरु भइसकेको छ । यसबाहेक ५ कम्पनीको १२० मेगावाट पनि जोडिएको हो । तर व्यावसायिक कारोबार भने थालेका छैनन् । परीक्षण अवधिको विद्युत् प्राधिकरणले निःशुल्क लिइरहेको छ । यससँगै हाल मुलुकमा २ हजार ५ सय ४४ मेगावाट विद्युत् राष्ट्रिय प्रसारण लाइनमा जोडिएको छ । जलविद्युत्, सोलार र बगास (उखुको बोक्रा) को उत्पादन राष्ट्रिय प्रसारण लाइनमा जोडिएको प्राधिकरणका कार्यकारी निर्देशक कुलमान घिसिङले जानकारी दिए । उनका अनुसार प्राधिकरणको सोलार परियोजनाबाट २५ र निजी क्षेत्रको ४३ मेगावाट तथा बगास (उखुको बोक्रा) बाट ६ मेगावाटसहित कुल २५ सय ४४ मेगावाट राष्ट्रिय प्रसारण लाइनमा जोडिएको हो । राष्ट्रिय प्रसारण लाइनमा व्यावसायिक उत्पादन सुरु गर्नेमा सबैभन्दा ठूलो ३८ दशमलव ४६ मेगावाट क्षमताको माथिल्लो कलंगागाड जलविद्युत् आयोजना छ । यस आवमा व्यावसायिक उत्पादन गर्ने कम्पनीमा आवको सुरुवातमा अपी पावर कम्पनीको सिमरा सोलार आयोजनाको १ मेगावाट छ । पछिल्लोमा यसै महिना मथिल्लो कलंगागाड पनि राष्ट्रिय प्रसारण लाइनमा जोडिएको छ । प्राधिकरणको राष्ट्रिय प्रसारण लाइनमा जोडिएका पाँच आयोजनाले १२०१७ मेगावाट परीक्षण उत्पादन गरिरहेका छन्, जसमा सबैभन्दा धेरै हाइड्रो भेन्चर प्रालिको सोलुखोला आयोजनाको ८६ मेगावाट छ । यस्तै, विकास हाइड्रोपावर कम्पनीको ४ दशमलव ५५ मेगावाट, मायाखोला हाइड्रोपावर कम्पनीको १४९ मेगावाट, मेन्छियम हाइड्रोपावर कम्पनीको अपर पिलुवा खोला२ आयोजनाको ४ दशमलव ७२ मेगावाट तथा माकरीगाड हाइड्रोपावर प्रालिको माकरीगाड १ मेगावाट परीक्षण उत्पादनमा छ । अबको एक सातामा यी आयोजनाले पनि व्यावसायिक उत्पादन सुरु गर्ने कार्यकारी निर्देशक घिसिङले जानकारी दिए ।उनका अनुसार चालु आर्थिक वर्षमा हाल उत्पादनको अन्तिम तयारीमा रहेका आयोजनाको गरी थप २०० मेगावाट राष्ट्रिय प्रसारण लाइनमा जोडिनेछ । ५५ मेगावाटको लिखु ए, ४० मेगावाटको माथिल्लो चमेलिया जलविद्युत् यसै आवमा थप हुनेछ । यस्तै उत्पादनको अन्तिम तयारीमा रहेका रुकुमगार्ड आयोजनाको ५ मेगावाट, कास्कीको सुपरमादी ४४ मेगावाट तथा लमजुङमा रहेको सुपरदोर्दी आयोजनाको ५४ मेगावाट राष्ट्रिय प्रसारण लाइनमा जोडिने कार्यकारी निर्देशक घिसिङले जानकारी दिए । ती आयोजनाको उत्पादन अबको करिब ३ देखि ४ महिनामा सुरु हुने प्राधिकरणको भनाइ छ ।यस आर्थिक वर्षमा सोलारबाट राष्ट्रिय प्रसारण लाइनमा १० मेगावाट बिजुली थपिएको छ । व्यावसायिक उत्पादनतर्फ सिमरा सोलारको १ मेगावाट, ग्रिड कनेक्टेड सोलार आयोजनाको ५ मेगावाट तथा सोम राधाकृष्ण सोलारको ४ मेगावाट जोडिएको हो । त्यसैगरी नवलपरासीमा २ मेगावाट सौय ऊर्जाले परीक्षण उत्पादन सुरु गरेको प्राधिकरणले जानकारी दिएको छ ।"
निगमको जहाज मलेसियामा पनि बिग्रियो,"(काठमाडौं)धावनमार्ग छाड्ने तरखर गर्दैगर्दा दायाँ इन्जिनमा समस्या देखिएपछि नेपाल वायु सेवा निगमको न्यारोबडी विमान बुधबार मलेसियाबाट पाँच घण्टा ढिला उडेको छ । आइतबार दुबईमा समस्या देखिएपछि ३४ घण्टा थन्किएको जहाजमा बुधबार पनि उही समस्या दोहोरिएको हो । क्वालालम्पुरबाट बुधबार बिहान १ सय २१ जना यात्रु राखेर क्याप्टेन सुरज भण्डारी र राज रौनियार निगमको नेपाली नाम लुम्बिनी भएको एयरबस ए३२० टेकअफ गर्ने तरखरमा रहेका बेला दायाँ इन्जिनको तापक्रम एकाएक बढेर ६ सय डिग्री नाघेको थियो । तापक्रम ह्वात्तै बढेको सावधानी संकेत देखापरेपछि चालकहरूले काठमाडौं आउन लागेको जहाजलाई फर्काएर क्वालालम्पुर विमानस्थलको एप्रोनमै पुर्याई इन्जिन सटडाउन (बन्द) गरेका थिए । आइतबार दुबईबाट उड्न लाग्दा पनि इन्जिनको तापक्रम एकाएक वृद्धि भएपछि उक्त जहाजलाई पार्किङ वेमा लगेर छाडिएको थियो । त्यस दिन क्याप्टेन दिपुराज जुर्आचान र हीरा थापा जहाजमा थिए । त्यस दिन जहाज नबन्दा यात्रुलाई निगमले होटलमा राख्नुपरेको थियो भने चालकदल र केही यात्रु भोलिपल्ट निगमको अर्को उडानबाट काठमाडौं फर्केका थिए । इन्जिनमा देखिएको तापक्रमको समस्या समाधान नगरी मंगलबार राति १० बजे यसै जहाजलाई पुनः मलेसिया पठाइएको थियो । तीन दिनअघि दुबईमा जुन जहाजमा समस्या देखिएको थियो, त्यही जहाजको त्यही दायाँ इन्जिनकै समस्या बुधबार बिहान मलेसियामा पनि देखियो, निगमका एक क्याप्टेनले कान्तिपुरसँग भने, चालकदलले सावधानीपूर्वक त्यो जहाज पार्किङ वेमै फिर्ता लिई झन्डै ५ घण्टापछि काठमाडौं फर्किनुपर्यो । निगमलाई मलेसियामा लाइन मेन्टिनेन्सको सेवा दिने मलेसियन एयरलाइन्सका प्राविधिकले जाँचपडताल गरेपछि मात्रै उक्त जहाज उडाइएको थियो । मलेसियाबाट त्यहाँको समयअनुसार बिहान ५ः४० बजे उड्नुपर्ने जहाज ५ घण्टापछि साढे ११ बजे काठमाडौंका लागि उड्यो, निगमका एक प्राविधिकले भने । उनका अनुसार इन्जिन तातेपछि जहाजमा बसिसकेका यात्रुलाई ओरालेर टर्मिनलमा पठाइएको थियो भने जहाज मर्मत गरेर पाइलटले खाली जहाजको इन्जिन रनअप गरेपछि फेरि यात्रु बोर्डिङ गराइएको थियो । निगमका पाइलटहरूले जहाजको इन्जिनमा दोहोरिएर समस्या देखिनुको कारण कम्प्युटरसँग सम्बन्धित विषय रहेको बताएका छन् । इन्जिन अत्यधिक तातिने समस्या देखिए पनि यसको ल्यान्डिङ गियरको सेन्सरसँग सम्बन्धित सानो समस्या हो, एक अर्का पाइलटले भने, यो जहाज उडाउँदा ट्रिक लगाउनुपर्छ । उडानबाहेक जहाजको विस्तृत समस्या विश्लेषण गर्न नसक्ने पाइलटले तापक्रम वृद्धि हुने समस्या देखिनासाथ जहाज छाड्ने गर्छन् । इन्जिन एक्जस्ट ग्यास टेम्प्रेचर (ईजीटी) मा समस्या दोहोरिएको जनाउँदै निगमले अल्फा किलो एक्सरे रजिस्टर नामको यो विमानलाई ग्राउन्डेड गरेको छ । ईजीटीमा समस्या देखिएको जहाजलाई ग्राउन्डेड गरिएको छ, एक इन्जिनियरले भने ।"
थप दुई सैनिक अधिकृत छानबिनमा तानिए,"(काठमाडौं) आर्थिक अनियमितता आरोप लागेका उपरथी प्रेम शाहीसँग जोडिएका थप दुई सैनिक अधिकृतलाई पनि नेपाली सेनाले छानबिनको दायरामा ल्याएको छ । प्राड विभागका महासेनानी महेन्द्रजंग शाह र प्रमुख सेनानी कुलदीप तिमिल्सेनालाई छानबिनका लागि सेनाले बोलाएको हो । उपरथी शाहीमाथि आर्थिक अनियमितताको उजुरी परेपछि सैनिक मुख्यालयले उपरथी बाबुराम श्रेष्ठको अध्यक्षतामा कोर्ट अफ इन्क्वारी गरेको थियो । शाहीमाथि छानबिनका क्रममा थप दुई सैनिक अधिकृत पनि जोडिन आएपछि सेनाले अनुसन्धानका लागि दुवैलाई बोलाएको हो । उपरथी शाहीको कोर्ट अफ इन्क्वारीपछि गत शुक्रबार प्रधानसेनापति प्रभुराम शर्माले सैनिक अदालतअन्तर्गत रहेर अर्का उपरथी ताराध्वज पाण्डेको नेतृत्वमा कोर्ट मार्सल गठन गरेका छन् । कोर्ट अफ इन्क्वारीले छानबिन गरेको प्रमाणका आधारमा कोर्ट मार्सलले निर्णय गर्नेछ । सैनिक अनुशासन उल्लंघन गरेका दुई अधिकृत पनि संलग्न कोर्ट अफ इन्क्वारीका क्रममा भेटिएको र उनीहरूलाई कोर्ट मार्सलका लागि सिफारिस गरिएको सैनिक प्रवक्ता कृष्ण भण्डारीले जानकारी दिए । शैक्षिक प्रमाणपत्रमा उमेर फरक परेको विषयमा सर्वोच्च अदालतबाट तत्काललाई उन्मुक्ति पाएका बहालवाला उपरथी शाहीलाई आर्थिक अनियमितता र सैनिक अनुशासन उल्लंघन आरोपमा नेपाली सेनाले नियन्त्रणमा लिएको थियो । शाहीलाई पुस १९ मा सैनिक प्रहरीले हिरासतमा राखेका हुन् । ५७ वर्षे उमेरहदका कारण शाही पुस २० बाट नियमित अवकाशमा जाँदै थिए । १५ दिनअघि बिदा बस्ने परम्पराअनुसार उनले अवकाशपत्र पनि बुझिसकेका थिए । अवकाशपत्र लिएपछि आफ्नो उमेर एक वर्ष बढी कायम गरिएको भन्दै सैनिक मुख्यालय र रक्षा मन्त्रालयविरुद्ध पुस ७ मा उनले सर्वोच्च अदालतमा रिट दिए । सर्वोच्चले पुस १३ मा शाहीका पक्षमा अन्तरिम आदेश जारी गर्दै जंगीअड्डाको अवकाशमा पठाउने निर्णय कार्यान्वयन नगर्न आदेश दियो । सर्वोच्चको आदेशपछि पुस १९ मा नियमित कामका लागि जंगीअड्डा पुगेका बेला शाहीलाई सैनिक प्रहरीको टोलीले नियन्त्रणमा लिएको हो । सेनाको अनुशासनविपरीत काम र आर्थिक अनियमितता गरेको उजुरी परेको भन्दै उनलाई नियन्त्रणमा लिएर अनुसन्धान थालिएको सैनिक मुख्यालयले जनाएको छ । सेनाले लगत्तै कोर्ट अफ इन्क्वारी गठन गरेको थियो । यसअघिका प्रधानसेनापति पूर्णचन्द्र थापानिकट रहेर काम गरेका उपरथी शाहीले सेनाका मुख्यमुख्य विभाग र कमान्ड सम्हालेका थिए । उनी पछिल्लो समय निरीक्षणाधिकृत विभाग प्रमुख थिए । अवकाश हुने भएपछि उनले जिम्मेवारी हस्तान्तरण पनि अर्का सैनिक अधिकृतलाई गरिसकेका थिए । त्यसअघि उनी पश्चिम कमान्डको सेनापति थिए । सेनाको सबैभन्दा शक्तिशाली युनिट युद्धकार्य महानिर्देशनालयका महानिर्देशक र त्यसअघि तत्कालीन प्रधानसेनापति थापाको सैनिक सहायकका रूपमा पनि उनले काम गरेका थिए । उपरथी शाहीको शैक्षिक प्रमाणपत्रमा दुई थरी उमेर देखिएपछि समस्या परेको हो । उनले जागिर प्रवेश गर्दा बुझाएको एसएलसीको चारित्रिक प्रमाणपत्रमा जन्ममिति २०२२ पुस २० छ भने नागरिकता र अन्य प्रमाणपत्रमा २०२३ पुस २२ उल्लेख छ । सेनामा रहेको रेकर्डमा उनको जन्ममिति २०२२ पुस २० नै छ । त्यसैअनुसार सैनिक मुख्यालयले उनलाई अवकाशको पत्र थमाएको थियो । शाहीले बूढानीलकण्ठ स्कुलले २०३९ सालमा दिएको आफ्नो प्रमाणपत्रमा नेपाली जन्ममितिलाई अंग्रेजीमा उल्था गर्दा त्रुटि गरी एक वर्ष फरक पारेकाले त्यसलाई सच्याएर २०२३ पुस २२ गते कायम गरिदिन माग गर्दै सैनिक मुख्यालयमा निवेदन दिएका थिए । त्यसपछि सैनिक कर्मचारीको नाम, जात, उमेर सच्याउने सैनिक आदेश १६१४५६ अनुसार तत्कालीन बलाधिकृत रथी पूर्णचन्द्र थापाको अध्यक्षतामा गठित बोर्डले २०७४ चैत ३० मा एकरूपता कायम गर्ने राय दिएको थियो । तत्कालीन प्रधानसेनापति राजेन्द्र क्षत्रीले पनि बोर्डको रायअनुसार नै शाहीको जन्ममितिमा एकरूपता कायम गर्न २०७५ जेठ ६ मा समर्थन गरेपछि जन्ममिति एकरूपता कायम गरिएको थियो । त्यसको जानकारीका लागि सैनिक सचिव विभागले २०७७ जेठ ६ मा रक्षा मन्त्रालयका सचिवलाई र सचिवले स्वीकृतिका लागि सोही महिनाको १५ गते रक्षामन्त्रीलाई सम्बोधन गरी पत्राचार गरेको थियो । तर, मन्त्रीस्तरीय निर्णयबाट रक्षा मन्त्रालयले शाहीको जन्ममिति २०२२ पुस २० नै कायम गर्न निर्देशन दियो ।मन्त्रीस्तरीय निर्णयमा चित्त नबुझेपछि २०७७ पुस ८ मै शाहीले रक्षा मन्त्रालय, रक्षामन्त्री तथा रक्षा निर्देशन समिति अध्यक्ष, रक्षा निर्देशन समिति, रक्षा मन्त्रालयको कर्मचारी प्रशासन शाखा र सैनिक मुख्यालय जंगीअड्डालाई विपक्षी बनाएर सर्वोच्चमा मुद्दा हालेका थिए । तर उक्त मुद्दाको किनारा हालसम्म नलागेकाले उनले अवकाशपत्र बुझिसकेपछि दोस्रो पटक सर्वोच्चमा रिट दायर गरेका हुन् । न्यायाधीश हरिप्रसाद फुँयालको एकल इजलासले पुस १३ मा रक्षा मन्त्रालय र नेपाली सेनाका नाममा कारण देखाऊ आदेश जारी गर्दै हालका लागि शाहीले माग गरेअनुसारै अन्तरिम आदेश जारी गरेको थियो ।उच्च सैनिक अधिकृतलाई नियन्त्रणमा लिएर अनुसन्धान गरिएको यो पहिलो पटक होइन । तत्कालीन प्रधानसेनापति थापाका पालामा पाइलट उपरथी सुधीर श्रेष्ठलाई आर्थिक अनियमितताका कारण अवकाशपछि पनि जरिवाना तिराइएको थियो । त्यस्तै, सहायक रथी सुरेन्द्रसिंह रावल सैनिक नियमावली संशोधनको मस्यौदा संगठनलाई जानकारी नै नदिई रक्षा मन्त्रालयमा पुर्याएपछि सैनिक अनुशासन उल्लंघन कसुरमा बर्खास्तमा परेका थिए । अर्का सहायक रथी प्रयोगजंग राणा आर्थिक अनियमितताकै कसुरमा हटाइएका थिए । सहायक रथी पंकज कार्की भने यौन दुर्व्यवहारको कसुरमा बर्खास्तीमा परे ।तत्कालीन प्रधानसेनापति गौरवशमशेर राणाले उपरथी प्रेमप्रकाश थापा मगर र सहायक रथी हेम खत्रीलाई बर्खास्त गरेका थिए । नेसनल डिफेन्स कोर्समा सहभागी जनाउन उमेर पार गरे पनि खत्रीलाई सिफारिस गरेको आरोपमा थापा मगरमाथि कारबाही भएको थियो । पछि थापा मगरले सर्वोच्च अदालतबाट सफाइ पाए ।"
सैनिक अधिकृतलाई अदालतमा उपस्थित गराउन आदेश,नेपाली सेनाको सैनिक प्रहरीले नियन्त्रणमा लिएका दुई सैनिक अधिकृतलाई अदालतमा उपस्थित गराउन सर्वोच्च अदालतले आदेश दिएको छ । सर्वोच्च अदालतका न्यायाधीश हरिप्रसाद फुँयालको इजलासले बुधबार प्राड विभागका महासेनानी महेन्द्रजंग शाह र प्रमुख सेनानी कुलदीप तिमसिनालाई तीनभित्र उपस्थित गराउन बुधबार आदेश दिएको हो । सेनाले आर्थिक अनियमितताको आरोप लागेर छानबिनमा रहेका उपरथी प्रेम शाहीसँग जोडिएका सैनिक अधिकृतद्वय शाह र तिम्सिनालाई नियन्त्रणमा लिएलगत्तै उनीहरूका तर्फबाट सर्वोच्च अदालतमा बन्दी प्रत्यक्षीकरणको रिट परेको थियो । नेपाली सेनामा प्राड विभागलाई कानुनसम्बन्धि जिम्मेवारी हुन्छ । सैनिक अधिकृतद्वयलाई पक्राउ गर्नुपर्नाका कारण महान्यायाधिवक्ताको कार्यालयमार्फत पेस गर्न पनि सर्वोच्चले जंगी अड्डालाई आदेश दिएको छ ।
यौन दुर्व्यवहार आरोपित शिक्षक छुटाउन दबाब,"(ओखलढुंगा)छात्राहरूलाई यौन दुर्व्यवहार गर्दै आएको आरोप लागेका प्रधानाध्यापकलाई छुटाउन पेसागत संगठनले दबाब सिर्जना गरेका छन् । मोलुङ गाउँपालिका२ गणेश मावि ढुस्केका प्रधानाध्यापक योगेन्द्रप्रसाद धमलाविरुद्ध बालयौन दुरुपयोगको आरोपमा जाहेरी परेपछि प्रहरीले साताअघि पक्राउ गरेको थियो । नेपाली कांग्रेससम्बद्ध शिक्षक संघ र विद्यालय व्यवस्थापन समितिलगायतले अनुसन्धानमा प्रभाव पार्ने उद्देश्यले दबाब सिर्जना गरेका हुन् । उनीहरूले विज्ञप्ति प्रकाशन गरी झूटो आरोप लगाएको र फसाउने उद्देश्य राखेको उल्लेख गरेका छन् । विज्ञप्तिमै कक्षा ९ का नजान्ने विद्यार्थीलाई हात समाएर लेख्न सिकाएको र सामान्य दण्ड दिएको उल्लेख छ । जुन बालबालिकासम्बन्धी ऐनविरुद्ध रहेको अधिकारकर्मी बताउँछन् । बालबालिकासम्बन्धी ऐनको दफा ६६ को (घ) मा घर, विद्यालय वा जुनसुकै स्थानमा शारीरिक वा मानसिक दण्ड दिने र अमर्यादित व्यवहार गर्न नहुने भनिएको छ । तर सोही ऐनविपरीत प्रधानाध्यापकले दिएको दण्ड सामान्य भएको भन्दै पेसागत संगठन नेपाल शिक्षक संघ जिल्ला कार्यसमिति, नेपाल शिक्षक संघ मोलुङ गाउँपालिका र गणेश मावि ढुस्केलगायतले विज्ञप्ति निकालेका हुन् । प्रअ धमलाले कक्षा ९ र १० का छात्रालाई गोप्य अंगमा छुने जस्ता दुर्व्यवहार गर्ने गरेको आरोप छ । उनीहरूले सामूहिक रूपमै विद्यालयमा कुरा राख्दा ढाकछोप भएपछि प्रहरीमा पुगेको बताएका छन् । यसअघि सोही विद्यालयबाट माध्यमिक तह पास गरी गइसकेका छात्राहरूले समेत यो घटना पहिलेदेखि हुँदै आएको भनेर सामाजिक सञ्जालमा लेखेका छन् । राजनीतिक रङ मिसाएर पीडितहरूलाई प्रभाव पार्ने प्रयत्न भइरहेको एक महिला अधिकारकर्मीले बताइन् । मलाई यो घटना हुँदै होइन, फसाउनका लागि मात्र गरिएको हो, मिलाउनलाई सहयोग गर्नुपर्यो भन्दै धेरैले भनिरहनुभएको छ, उनले भनिन्, घटनाको वास्तविकता के हो त्यो प्रहरीले अनुसन्धान गर्छ र पीडितलाई प्रभाव पार्ने काम कसैले गर्नुहुन्न भनेर जवाफ दिइरहेकी छु । जिल्ला प्रहरी कार्यालयका डीएसपी दीपक केसीले उजुरी दर्ता भएर अनुसन्धान भइरहेको बताए । यो घटना अनुसन्धान गर्न अझै केही दिन लाग्छ, उनले भने । आरोपित प्रधानाध्यापकमाथि बुधबार दोस्रो पटक म्याद थप गरी अनुसन्धान अघि बढाएको उनले बताए ।"
अखिलले सुरु गर्यो आन्दोलन,"सरकारले भारतीय तरकारीमा विषादी जाँच्ने प्रस्ताव स्थगित गरेकामा एमालेनिकट अनेरास्ववियुले आन्दोलन सुरु गरेको छ । अखिलले बुधबार प्रदर्शनीमार्गमा भारतबाट भित्रिने तरकारीमा विषादी जाँच गर्ने प्रस्ताव लैजानुपर्ने माग गर्दै विरोध प्रदर्शन गरेको अध्यक्ष समिक बडालले जानकारी दिए ।सरकारको यो निर्णयविरुद्ध बिहीबार देशभर प्रदर्शन गर्दै छौं, उनले भने, भारतबाट भित्रिने तरकारी विषादी जाँच गरेर मात्र ल्याउनुपर्ने निर्णय नहुन्जेल आन्दोलन जारी राख्नेछौं । उनले अरू विद्यार्थी संगठनहरूसँग संयुक्त आन्दोलन गर्ने विषयमा समेत कुराकानी भइरहेको बताए । उपभोक्ता स्वास्थ्यमा सिधै असर गर्ने सरकारी निर्णयविरुद्ध सबैको चासो हो, यसमा सबैको सरोकार उत्तिकै छ, उनले भने ।"
बहुप्रतीक्षित दिनको पर्खाइ,"(काठमाडौं)नेपाली क्रिकेटका लागि बिहीबार सम्भवतः सबैभन्दा विशेष दिनमा पर्नेछ । नेपालको राष्ट्रिय र यू१९ टोलीले यूएईमा प्रतिस्पर्धा गरिरहेका छन् । दुवैमा प्रतिद्वन्द्वी घरेलु टोली यूएई रहेको छ । नेपालको राष्ट्रिय टोलीले दुबई अन्तर्राष्ट्रिय रंगशालामा खेल्ने छ भने यू१९ को टोलीको प्रतिस्पर्धा अजमानमा हुनेछ । आईसीसी यू१९ एसिया विश्वकप छनोटमा नेपाल र यूएई राउन्ड रोबिन लिगको अन्तिम खेलमा प्रतिस्पर्धा गर्न लागेका हुन् । विजेता टोली अर्को वर्ष श्रीलंकामा हुने आईसीसी यू१९ विश्वकपमा पुग्नेछ । अर्थात नेपाल र यूएई यू१९ बीचको विजेता टोली विश्वकपलाई छानिने छ ।नेपालले जस्तै यूएईले पहिलो ४ खेलमा सिंगापुर, कुवेत, हङकङ र मलेसियाको चुनौती सजिलै पन्छाएको थियो । तर नेपाल र यूएई नै बिहीबार आमनेसामने हुँदा प्रतिस्पर्धा उत्कर्षमा हुने अनुमान गरिएको छ । दुवै टोली उत्कृष्ट लयमा छन् । एक समय नेपाल आईसीसी यू१९ विश्वकपको नियमित प्रतिस्पर्धी टिम थियो । ७ वर्षयता नेपाल यस युवा विश्वकपमा पुग्न सकेको छैन । एक पटकमा एउटा खेलसँगै अगाडि बढेका थियौं, अब एकमात्र खेल बाँकी रहेको अवस्थामा आइपुगेका छौं । यो खेल जितेपछि विश्वकपमा पुग्ने छौं, यो सबै नेपालीको सपना हो । नेपाल विश्वकपमा नपुगेको पनि धेरै भइसकेको छ, नेपाली यू१९ टोलीका कप्तान देव खनालले कान्तिपुरसँग भने, विश्वकपमा पुग्ने भनेर टिममा निकै व्यग्रता छ । एउटा खेल हो, जसले राम्रो खेल्छ त्यसैले नै जित्छ । त्यसैले हामी यही खेलका लागि केन्द्रित छौं । हामी खेलाडीभित्र जति क्रिकेट छ, त्यो भोलिको खेलमै निकाल्ने हो ।प्रतियोगितामा नेपालको ब्याटिङ र बलिङ दुवै सबल देखिएको छ । देव र अर्जुन कुमाल दुवैले कुवेतविरुद्ध शतक बनाएका थिए । देवले कुवेतविरुद्ध बनाएको १ सय २५ रन नेपाली खेलाडीको यू१९ को अन्तर्राष्ट्रिय प्रतियोगितामा संयुक्त उच्च स्कोर हो । सोही खेलमा आकाश चन्दले ६ विकेट लिएर प्लेयर अफ द म्याच बनेका थिए । अर्का ब्याटर आकाश त्रिपाठीले दुई अर्धशतक बनाइसकेका छन् । सिंगापुरविरुद्ध ७८ रन बनाएका उनले मलेसियाविरुद्ध अविजित अर्धशतक बनाउँदै नेपाललाई १० विकेट दिलाउन महत्त्वपूर्ण खेलेका थिए । विशालविक्रम केसीले पनि अर्धशतक बनाएका छन् ।नेपालबाट अर्जुनले ४ खेलमा १ सय ८२ र देवले १ सय ४६ रन बनाइसकेका छन् । आकाश चन्दले ११ तथा हेमन्त धामी र दीपेश कँडेलले ७७ विकेट लिएका छन् । यूएईका अलराउन्डर ध्रुव परासरले अहिलेसम्म सर्वाधिक १ सय ९२ रन बनाउनुका साथै १० विकेट लिइसकेका छन् । उनले गत वर्ष यू१९ विश्वकपमा ६ खेल खेल्दै ७७ रन बनाउनुका साथै ८ विकेट लिएका थिए । प्रतियोगिता सुरु हुनुअघि दुवै टोलीको तनाव कप्तानलाई लिएर थियो । नेपालले गुलशन झाको कप्तानीमा टोली घोषणा गरेको थियो । तर, राष्ट्रिय टोलीमा उनको स्थान स्थायी हुँदै गएपछि देवलाई यू१९ को जिम्मेवारी दिइएको थियो । गुलशनको स्थानमा यू१९ टोलीमा समेटिएका आकाशले चमत्कारिक बलिङ गर्दै आएका छन् । यूएईले पनि अन्तिम मौकामा आयान खानलाई यू१९ मा राख्ने निर्णय गरेको थियो । नामिबियाविरुद्ध विश्वकप लिग २ को पहिलो खेलमा खेलेका उनलाई दोस्रो खेलमा खेलाइएको थिएनन् र यू१९ टोलीमा पठाउँदै यूएईले कप्तानी जिम्मेवारी दिएको थियो । नोभेम्बरमा नेपालविरुद्धको तीन खेलको शृंखलाको पहिलो खेलमा १० ओभरमा ४ मेडन राख्दै १४ रन खर्चेर ४ विकेट लिई एकिदवसीय अन्तर्राष्ट्रिय क्रिकेटमा सानदार डेब्यु गरेका आयानले जारी यू१९ मा ११ विकेट लिएर आकाशसँगै सर्वाधिक विकेट लिने खेलाडी सूचीमा शीर्षस्थानमा छन् । हामीले यस प्रतियोगितामा खेलेका टोलीहरू औसत थिए, यूएईचाहिँ हामी जस्तै नै छ । यो खेलमा जसले राम्रो खेल्छ त्यसैले नै जित्छ । आशा छ त्यो राम्रो क्रिकेट हामी खेल्ने छौं, देवले भने, निकै मिहिनेत गरेर खेलेर हामी निर्णायक खेलमा आइपुगेका छौं । नेपालमै हामीले ५० दिनजति प्रशिक्षण गरेका थियौं । एक खेलपछि सिधै विश्वकप पुगिन्छ, त्यसैले अरू धेरै सोचेका छैनौं ।"
सिनियरमा निरन्तर जितको अपेक्षा,"राष्ट्रिय टोलीले दुबईमा यूएईसँग प्रतिस्पर्धा गर्दा नेपाल लगातार जितको दाउमा हुनेछ । विश्वकप लिग २ मा लगातार ५ खेलको जितपछि नेपालको एकदिवसीय अन्तर्राष्ट्रिय मान्यता जोगाउने सम्भावना बढेर गएको हो । अघिल्लो साता स्कटल्यान्ड र नामिबियाविरुद्ध २२ खेल जितेको नेपालले दुबई पुगेर आफ्नो आठौं शृंखलाको पहिलो खेलमा पपुवा न्युगिनीलाई ४ विकेटले हराएको थियो ।त्यही पपुवा न्युगिनीले मंगलबार यूएईलाई १ सय ३१ रनले स्तब्ध पारेको थियो । यूएई पछिल्ला दुवै खेलमा पराजित छ । नेपालले लिग २ मा पराजित गर्न नसकेको एकमात्र टोली हो यूएई । गत वर्ष दुबईमा नै यूएईले लिग २ को घरेलु शृंखला आयोजना गर्दा लो स्कोरिङ दुवै खेलमा नेपाल माथ खाएको थियो । विजय क्रमलाई निरन्तरता दिँदै छैटौं खेलसम्म पुगेमा नेपाल छैटौं स्थानबाट एक स्थान माथि जानेछ । नेपालको २९ खेलमा २८ अंकसाथ छैटौं र यूएईको २९ खेलमा २९ अंकसहित पाँचौं स्थानमा छन् । लिग २ मा प्रतिस्पर्धी ७ टोलीमध्ये शीर्ष ३ टोली जुलाईमा हुने विश्वकप छनोटमा पुग्नेछ भने शीर्ष ५ टोलीले एकदिवसीय अन्तर्राष्ट्रिय मान्यता कायम राख्नेछन् । नेपालले बाँकी रहेको ७ मध्ये ४ खेल जिते एकदिवसीय अन्तर्राष्ट्रिय मान्यता कायम राख्नेछ भने ६ खेल जितेमा शीर्ष ३ राष्ट्र बन्दै सोझै विश्वकप छनोटमा पुग्नेछ । नेपालले पपुवा न्युगिनीविरुद्ध सोमपाल कामी, करण केसी, गुलशन र प्रतिश जिसी गरी चार मध्यम गतिका बलरलाई खेलाएको थियो । तर, यूएईविरुद्ध नेपाली टोली फरक हुनेछ । नाबालिग बलात्कार आरोपमा लागेका स्पिनर सन्दीप लामिछानेलाई सर्वोच्च अदालतले विदेश खेल्न अनुमति दिएपछि उनी बुधबार दुबई लागेका छन् । नेपाल क्रिकेट संघ (क्यान) का अनुसार अफ स्पिनर मौसम ढकाल बुधबार नै अभ्यासका क्रममा घाइते भएपछि उनको स्थानमा सन्दीपलाई पठाइएको हो । नामिबिया र स्कटल्यान्डविरुद्धको ४ खेलमा १३ विकेट लिएका सन्दीप यूएईविरुद्ध खेल्ने अपेक्षा गरिएको छ । पपुवा न्युगिनीविरुद्ध नेपालले कुनै विशेषज्ञ स्पिनर खेलाएको थिएन । दीपेन्द्रसिंह ऐरी र कुशल मल्लले कामचलाउ स्पिनरको भूमिका खेल्दा प्रभावकारी बनेका थिए । त्यसैले यूएईविरुद्ध नेपालले थप एक स्पिनर खेल्ने निश्चितजस्तै छ ।"
केएफटीसी फाइनलमा,"(सुनसरी)धरान रंगशालामा बुढासुब्बा टुबोर्ग गोल्डकप फुटबल प्रतियोगिताको सेमिफाइनलमा जित हात पार्दै झापाको काँकडभिट्टा फुटबल ट्रेनिङ सेन्टर (केएफटीसी) उपाधि नजिक पुगेको छ ।निशान लिम्बू, यामी र सुशील राईको उत्कृष्ट प्रदर्शनमा केएफटीसीले पाहुना टिम भारत कर्स्याङको युनाइटेड कर्स्याङ फुटबल क्लब (युके एफसी) लाई ३१ गोलले हराएको थियो ।नेपाल पुलिस क्लबलाई पराजित गरेर केएफटीसीले कर्स्याङविरुद्ध पनि लागातार काउन्टर एट्याक गरेको थियो । दार्जिलिङ जिल्लास्तरीय ए डिभिजन फुटबल क्लबमा खेलिरहेको युके एफसीलाई लगातार दबाबमा राखेको थियो । झापाका लागि २५ औं मिनेटमा यामीले पहिलो गोल गरेका थिए । निशान लिम्बूले पासमा उनले गोलरक्षक मनोज प्रधान बिट भएको मौकामा गोल गरे । खेलको ५१ औं मिनेटमा यामीकै पासमा सुशील राईले दोस्रो गोल गर्दै २० ले अग्रता दिलाए । खेलको ९० औं मिनेटमा कर्स्याङका रोशन भुजेलले सुशील राईलाई बक्स एरियामा लडाएपछि प्राप्त पेनाल्टीमा निशान लिम्बूले गोल गरेका थिए । युके एफसीका लागि पहिलो हाफको इन्ज्युरी समयमा प्रतीक लामाको पासमा हेमराज भुजेलको हेडर गोलमा परिणत भएको थियो । उनको प्रहार झापाका गोलरक्षक विश्वास चौधरी बिट भइसकेकाले बचाउन सकेनन् ।खेलका म्यान अफ द म्याच झापाका यामी भए । उनलाई सुनसरी टेक्निकल कलेजले १० हजार रुपैयाँ प्रदान गरेको थियो । बिहीबारको खेल जिल्ला फुटबल संघ मोरङ र क्यामरुनी टिम एभिनियर एफसीबीच हुनेछ ।"
फुटबल प्रशिक्षकमा अल्बर्टो,"काठमाडौं (कास) अखिल नेपाल फुटबल संघ (एन्फा) को बुधबार भएको कार्यसमिति बैठकले इटालीका भिन्सेन्जो अल्बर्टो एनेसलाई नेपाली राष्ट्रिय पुरुष फुटबल टिमको मुख्य प्रशिक्षक नियुक्त गरेको छ ।केपी ओली कपको फाइनलमा दशरथ रंगशालाको प्यारापिटमा रहेका ३८ वर्षीय अल्बर्टोले २०२२ डिसेम्बरदेखि इन्डियन सुपर लिग क्लब नर्थइस्ट युनाइटेड सम्हालेका थिए । त्यसअघि दुई सिजन आई लिग क्लब गोकुलम केरलामा रहँदा उनले दुईपल्टै लिग जितेका थिए । उनीसाग मध्य अमेरिकी देश बेलिजको राष्ट्रिय टिम सम्हालेको अनुभव छ ।युवा टिम पनि सम्हाल्ने गरी अल्बर्टोलाई एक वर्षका लागि नियुक्त गरिएको एन्फाले जनाएको छ । एन्फाले लाओस र भुटानलाई निम्त्याएर चैत ६ देखि १७ सम्म प्रधानमन्त्री थ्री नेसन्स कप आयोजना गर्दै छ । त्यो उनका लागि नेपाली टिमको पहिलो जिम्मेवारी हुने छ । उनले एसियन कप छनोट र साफ च्याम्पियनसिपमा पनि नेपाली टिम सम्हाल्ने छन् ।एन्फाले दामोदर भट्टराई, अरुणमान जोशी र वसन्त अर्याललाई सहायक महासचिव तथा पूर्णमान चित्रकारलाई सहकोषाध्यक्ष नियुक्त गर्ने निर्णय गर्यो । त्यस्तै, पंकज शाहीलाई ग्रासरुट, नवीन न्यौपाने र नवीन महर्जनलाई युथ, सन्जित सिंहलाई कोच एजुकेसन र राजुकाजी शाक्यलाई महिला फुटबल प्रमुखमा नियुक्त गरेको छ ।एन्फा अध्यक्ष पंकजविक्रम नेम्बाङको नेतृत्वमा वरिष्ठ उपाध्यक्ष वीरबहादुर खड्का, उपाध्यक्ष दावा लामा, सदस्यहरू विकास नारायण श्रेष्ठ र पुरुषोत्तम थापा सदस्य रहेको ५ सदस्यीय कार्यसम्पादन समिति गठन गर्ने निर्णय गर्दै विभिन्न उपसमिति पनि गठन गरेको छ । गत वर्षको राष्ट्रिय महिला लिग २०७८ लाई डबल लिगको आधारमा सञ्चालन गर्ने घोषणा गरे पनि एन्फाले सात चरण (आधा खेल) आयोजना गरेपछि लिग नै स्थगित गरेको थियो । त्यही अवस्थामा हात पारेको अंकको आधारमा एपीएफलाई विजेता, पुलिसलाई उपविजेता र आर्मीलाई तेस्रो भएको घोषणा गर्दै उक्त लिगलाई आधा खेल बाँकी छँदै टुंग्याउने निर्णय गरियो । तोकिएको मिति दुईपल्ट सारेको सहिद स्मारक ए डिभिजन लिग शुक्रबार सुरु हुँदै छ । बी डिभिजन चैत २९ र सी डिभिजन २०८० साल जेठ १६ देखि सञ्चालन गर्ने निर्णय भएको छ । एन्फाको सातदोबाटोस्थित मुख्यालयमा बुधबार बिहानैदेखि हुने भनिएको कार्यसमिति बैठक विवादरहित भने भएन । उपाध्यक्षहरू विराटजंग शाही, दीर्घबहादुर केसी र दीपक खतिवडा, सदस्यहरू रमेश ब्यञ्जनकार, पेमा डोल्मा लामा, रवीन्द्र चन्द, रुपेश अधिकारी, महेन्द्र क्षेत्री, भरत बुढथापाले महासचिव किरण राई र कोषाध्यक्ष रवीन्द्र जोशीलाई बर्खास्त गर्ने प्रस्तावलाई बैठकको एजेन्डामा समावेश नगरेको भन्दै विरोध गरेका थिए । उनीहरूले आफ्ना एजेन्डालाई समावेश नगरे बैठकको उपस्थितिमा हस्ताक्षर नगर्ने अडान लिएपछि तनावको स्थिति सिर्जना भएको थियो । दुई पक्षबीच भनाभनको अवस्थापछि कार्यसमितिका उपस्थित १९ मध्ये ११ पदाधिकारीले उपस्थितिमा हस्ताक्षर गरेको जानकारी गराउादै अध्यक्ष नेम्वाङले कार्यसमिति बैठक अगाडि बढाएका थिए । त्यसपछि एन्फाका पूर्वअध्यक्ष कर्माछिरिङ शेर्पा र गणेश थापा (भ्रष्टाचारको अभियोगमा फिफाद्वारा प्रतिबन्धित) निकट रहेका ९जना पदाधिकारी बैठक हलबाट बाहिरिएका थिए ।"
एनएनआईपीए अवार्ड चैतमा,"काठमाडौं (कास) नेपाल राष्ट्रिय तथा अन्तर्राष्ट्रिय खेलाडी संघले १७ औं एनएनआईपीए स्पोटर््स अवार्ड आउँदो चैत १७ गते आयोजना गर्ने भएको छ । संघले प्रत्येक वर्ष खेलाडीको प्रोत्साहनका लागि विभिन्न खेलका उत्कृष्ट खेलाडीलाई सम्मान गर्दै आएको छ ।नेपाल ओलम्पिक कमिटीबाट आधिकारिताप्राप्त २७ खेललाई आधार मानेर सम्बन्धित संघबाट सिफारिस उत्कृष्ट खेलाडीलाई संघले वर्ष खेलाडीको रुपमा सम्मान गर्दै आएको छ । त्यसमध्येबाट एक पुरुष र एक महिला खेलाडीलाई सर्वोत्कृष्ट खेलाडी घोषित गरेर सम्मान गरिने छ । त्यसबाट ११ महिला र पुरुष प्रतिभाशाली खेलाडी घोषित गरिनेछ । एक पाका खेलकर्मीलाई गजराज आदर्श खेल व्यक्तित्व प्रदान गरिने संघले जनाएको छ । त्यस्तै एक खेलपत्रकार एनएनआईपीए खेल पत्रकारिता पुरस्कार र एक पारा खेलाडीलाई वर्ष पारा खेलाडी सम्मान प्रदान गरिेने संघका अध्यक्ष दीपक श्रेष्ठले जनाएका छन् । सर्वोत्कृष्ट खेलाडीद्वयले जनही एक लाख, प्रतिभाशाली खेलाडीद्वयले जनही ५० हजार, उत्कृष्ट खेलाडीले जनही १० हजार रुपैयाँ प्रदान गरिनेछ ।"
क्षेत्री यूएस ओपनमा निर्णायक,"काठमाडौं (कास) तेक्वान्दोका राजु क्षेत्रीले युएस ओपन तेक्वान्दो च्याम्पियनसिपमा जज गर्ने भएका छन् । मार्च ३ देखि ५ सम्म अमेरिकाको लास भेगासमा हुने विश्व वरीयताको छनोटमा पर्ने यो प्रतियोगिता जी २ अन्तर्गत छ ।४० अन्तर्राष्ट्रिय रेफ्रीमा ४८ वर्षे क्षेत्री नेपालबाट रहेका छन् । सन् २००६ र २००८ मा यो प्रतियोगिता खेलेका उनले पहिलो पटक रेफ्री गर्न लागेका हुन् । दक्षिण कोरिया र अमेरिकामा प्रान्तीय च्याम्पियनसिपमा रेफ्री गर्दै आएका उनले अन्तर्राष्ट्रिय प्रतियोगितामा पहिलो पटक जज गर्न मौका पाएका हुन् । वेस्टगेट रिसोर्ट एवं क्यासिनोमा हुने इभेन्टमा विभिन्न देशका झन्डै ३ हजार खेलाडीले प्रतिस्पर्धा गर्नेछन् । जुनियर र सिनियरमा पुम्से, स्पाइरिङको सबै क्याटगोरीमा प्रतिस्पर्धा हुनेछ । क्षेत्रीले यस अवसरलाई आफ्नो खेलजीवनको कोसेढुंगा भएको जनाए । प्रतियोगिताको उद्घाटनमा रक एन्ड रोल गायक एल्भिस प्रेस्लीले प्रस्तुति दिने कार्यक्रम छ ।जी२ अन्तर्गतकै दक्षिण कोरियामा २००८ मा चौथो कोरिया ओपन तेक्वान्दो च्याम्पियनसिप जितेका क्षेत्रीले २००५ मा टेक्सासमा २५ औं फोर्थवर्थ तेक्वान्दो च्याम्पियनसिपमा रजत जितेका थिए । एनआरएन कोरियाका पूर्वअध्यक्ष क्षेत्रीले कोरिया र अमेरिकालाई कर्मथलो बनाउँदै आएका छन् ।"
मछिन्द्र च्याम्पियन,"काठमाडौं (कास) मछिन्द्र फुटबल क्लबले बुधबार दशरथ रंगशालामा ए डिभिजन प्रतिस्पर्धी सातदोबाटो युथ क्लबलाई टाइब्रेकरमा ५३ ले हराएर प्रथम केपी ओली कप फुटबल प्रतियोगिताको उपाधि जितेको छ । अघिल्लो दिन भद्रपुर झापा गोल्डकप फाइनल जितेर मछिन्द्र यस प्रतियोगिताको फाइनल खेल्न आइपुगेको हो । भरिभराउ रंगशालामा निर्धारित समयको खेल ११ गोल भएको थियो । त्यसपछि सिधै टाइब्रेकरमा पुगेको थियो । आफिज ओलावालेको गोलबाट मछिन्द्रले खेलको पाँचौं मिनेटमै अग्रता बनाएको थियो । त्यसलाई सातदोबाटोले १८ औं मिनेटमा बराबरीमा ल्याएको थियो । त्यसका लागि जोर्डन ओवानाले दर्शनीय गोल गरेका थिए ।पेनाल्टी शुटआउटमा मछिन्द्रका रन्जित धिमाल, दिवाकर चौधरी, कप्तान सुजल श्रेष्ठ, पुजन उपरकोटी र ओमोलाजा करिमले गोल गरेका थिए । सातदोबाटोका नीरज चौधरी, दीपेनराज सिंह र एकराज बुढाथोकीले गोल गरे । अब्दुल अब्बुकारीको तेस्रो पेनाल्टी प्रहार मछिन्द्रका गोलकिपर विशाल श्रेष्ठले बचाएका थिए । विशालले उत्कृष्ट गोलरक्षकको पुरस्कार जिते । उनले ५० हजार रुपैयाँ पुरस्कार पाए । च्याम्पियन मछिन्द्रले १० लाख र उपविजेता बनेको सातदोबाटो युथले ५ लाख रुपैयाँ पुरस्कार पाएका थिए । मछिन्द्रका देवेन्द्र तामाङ प्रतियोगिता सर्वोत्कृष्ट खेलाडी हुँदै एक लाख पुरस्कार जित्न सफल भए । सातदोबाटोका दीपेनराज सिंहले सर्वाधिक गोलकर्ता हुँदै ५० हजार पुरस्कार जिते । नेकपा एमालेका अध्यक्ष केपी शर्मा ओलीको नाममा राष्ट्रिय युवा संघ नेपालले आयोजनामा गरेको प्रतियोगितामा ८ टोलीको सहभागिता थियो ।"

शीर्षक,विवरण
विदेश अध्ययनमा ७ महिनामै बाहिरियो ४४ अर्ब,"(काठमाडौं)चालु आर्थिक वर्षको सात महिना (साउनदेखि माघ) मा वैदेशिक अध्ययनकै लागि नेपालबाट ४३ अर्ब ७४ करोड रुपैयाँ बाहिरिएको राष्ट्र बैंकको मासिक प्रतिवेदनले देखाएको छ । गत आर्थिक वर्षको सात महिनाको तुलनामा चालु आर्थिक वर्षको सोही अवधिमा उक्त शीर्षकमा बाहिरिएको रकम ९३६ प्रतिशतले बढी हो । गत आर्थिक वर्षको माघसम्म विदेशमा अध्ययनका लागि २२ अर्ब ५९ करोड रुपैयाँ बाहिरिएको थियो । चालु आर्थिक वर्षको सात महिनामा वैदेशिक अध्ययनका लागि बाहिरिएको रकम कोभिड संक्रमणअघिको वर्षभरिमा सोही शीर्षकमा बाहिरिएको भन्दा बढी हो । आर्थिक वर्ष ०७५७६ मा वैदेशिक अध्ययनका लागि ४६ अर्ब ३२ करोड र आर्थिक वर्ष ०७६७७ मा २५ अर्ब ८१ करोड रुपैयाँ बाहिरिएको थियो ।खासगरी विश्वबजारमै कोभिडको असर कम भएपछि नेपालबाट विदेशमा अध्ययन गर्न जाने नेपालीको संख्या उल्लेख्य बढेको छ । कोभिड संक्रमणपछि विदेशमा अध्ययनका लागि नेपालबाट बाहिरिने रकम निरन्तर बढ्दै जानुले यो पुष्टि हुने जानकारहरू बताउँछन् । हरेक महिना विदेश अध्ययन र भ्रमणमा ठूलो रकम बाहिरिँदा विदेशी मुद्रा सञ्चितिमा दबाब परेको राष्ट्र बैंकका उच्च अधिकारीहरूको भनाइ छ । यद्यपि पछिल्ला महिनामा रेमिट्यान्स आप्रवाहमा राम्रो सुधार भएको र आयात लगातार घटेकाले विदेशी मुद्रा सञ्चितिमा पनि सुधार भएको छ । पछिल्ला महिनामा विदेशी मुद्रा सञ्चिति दबाबमा नदेखिए पनि शिक्षाकै लागि ठूलो रकम बाहिरिनु अर्थतन्त्रको हितमा नभएको राष्ट्र बैंकका अधिकारीहरूले जनाए । केही महिनायता आयातबापतको भुक्तानीबाहेक सबैभन्दा धेरै विदेशी मुद्रा विदेशमा अध्ययनका लागि बाहिरिएको छ, राष्ट्र बैंक स्रोतले भन्यो, विदेशी मुद्रा बाहिरिने क्रम हरेक महिना बढ्दो छ । यसलाई अहिले नै नियन्त्रण नगरिए यो समस्या निकट भविष्यमै ठूलो चुनौतीका रूपमा देखिनेछ । पछिल्ला महिनामा अर्थतन्त्रको अवस्थाबारे हुने गरेका सबै छलफलमा विदेशमा अध्ययनका लागि ठूलो रकम बाहिरिने गरेकाले त्यसलाई नियन्त्रण गर्नुपर्ने विषयले प्राथमिकता पाउन थालेको छ । यसरी बाहिर पैसा जाने क्रम तत्कालै नियन्त्रण नगरिए ठूलो समस्या पनि आउने सम्भावनाबारे राष्ट्र बैंकले सरकारलाई पटकपटक जानकारी गराउँदै आएको छ ।पछिल्ला महिनामा आयात घटिरहेको छ । विदेशी सहायता र रेमिट्यान्स बढिरहेको राष्ट्र बैंकको तथ्यांकले देखाएको छ । यसले विदेशी मुद्रा सञ्चिति घट्ने दरमा कमी आएको छ भने शोधनान्तर स्थिति १४ महिनापछि गत असोजदेखि बचतमा छ । मुलुकका बाह्य सूचकमा सुधार ल्याउन राज्यद्वारा यति धेरै नीतिगत व्यवस्था गर्दा पनि अपेक्षित सुधार नहुनुमा विदेशमा अध्ययन र भ्रमणमा ठूलो रकम बाहिरनु कारण रहेको राष्ट्र बैंकको तर्क छ ।उच्च शिक्षाका लागि नेपालबाट विदेशी मुद्रा बाहिरिने क्रम चुनौतीका रूपमा देखिएको राष्ट्र बैंकका डेपुटी गभर्नर बमबहादुर मिश्रले बताए । त्यसलाई रोक्न पहिलो चरणमा विदेशी सम्बन्धन प्राप्त नेपाली शैक्षिक संस्थामार्फत बाहिरिने विदेशी मुद्रा नियन्त्रण गर्नुपर्ने उनको भनाइ छ । एकैपटक नियन्त्रण गर्न नसकिने भएकाले सुरुमा शैक्षिक संस्थामार्फत बाहिरिने मुद्रा नियन्त्रण गर्न सरकारलाई आग्रह गरेको उनले बताए । विदेशी सम्बन्धनका पुराना संस्थालाई नियन्त्रण गर्न गाह्रो भए पनि नयाँ संस्थालाई अनुमति दिँदा विचार गर्न सम्बन्धित मन्त्रालयलाई सुझाव दिएको डेपुटी गभर्नर मिश्रले बताए । नेपालमै अध्ययनअध्यापन हुने विषयलाई व्यवस्थित गराउने र विदेशी मुद्रा तिर्नुपर्ने शैक्षिक संस्थामा भर्ना कम गर्न शिक्षा मन्त्रालयलाई आग्रह गरेका छौं, उनले भने, पछिल्ला महिनामा विदेशी अनुबन्धनका नयाँ संस्था थपिएको छैन । हाल विदेशी सम्बन्धनका ८५ कलेज र १३ विद्यालय सञ्चालनमा छन् । शिक्षा मन्त्रालयले निर्देशिकाबमोजिम नचलेको भन्दै यसअघि विदेशी शिक्षण संस्थाको सम्बन्धन लिएका १२ वटा कलेजको सम्बन्धन खारेजी गरेको थियो । विदेशमा अध्ययन गर्न जानेलाई कडाइ गर्नेनगर्ने सम्बन्धमा सरकारी अधिकारीबीच मतभेद देखिन्छ । एक पक्षले अध्ययनका लागि विदेशमा गरिएको लगानीले मानव स्रोंतको गुणस्तरमा सुधार हुन्छ, विदेशी पुँजी, प्रविधि र सीप मुलुक भित्रिने मात्र नभएर रेमिट्यान्स आप्रवाहमा पनि योगदान पुग्ने धारणा राख्छन् । अर्को पक्षले भने बौद्धिक पलायन, पुँजी पलायनलगायत कारण विदेशमा अध्ययन खर्च नियन्त्रण गर्नुपर्ने तर्क राख्दै आएका छन् । खासगरी कोभिडपछि शोधनान्तर घाटा बढ्दै गएको, रेमिट्यान्स बढ्न नसकेको, विदेशी मुद्रा सञ्चिति निरन्तर घटिरहेकोलगायत कारण अहिले भने धेरै विदेशी मुद्रा बाहिरिने स्रोतबारे बहस सुरु भएको छ तर त्यस सम्बन्धमा कुनै औपचारिक निर्णय भएको छैन ।ठूलो रकम खर्चेर विदेश गए पनि ती जनशक्तिबाट रेमिट्यान्स आप्रवाहमा न्यून योगदान पुगेको तथ्यांकले देखाएको छ । अध्ययनका लागि धेरै नेपालीको गन्तव्य अमेरिका, जापान, अस्ट्रेलिया, क्यानडालगायत मुलुकबाट कुल रेमिट्यान्समा थोरै रकम (हिस्सा) मात्र आउनुले पनि यो पुष्टि हुने विज्ञहरू बताउँछन् । ठूला मुलुकमा बैंक र रेमिट्यान्स कम्पनीको सम्पर्क कार्यालय खोल्न जटिल कानुनी व्यवस्था रहेकाले पनि अपेक्षित रेमिट्यान्स भित्र्याउन समस्या भएको उनीहरूको भनाइ छ । यसकारण ठूला मुलुकबाट अपेक्षित रेमिट्यान्स भित्र्याउन नसकिएको र हुन्डीलगायत अवैधानिक माध्यमले प्रश्रय पाइरहेको रेमिट्यान्स कम्पनीका सञ्चालकको दाबी छ ।पछिल्ला वर्षहरूमा हरेक महिना वैदेशिक अध्ययनका लागि अनुमति लिनेको संख्या तीव्र रूपमा बढिरहेको छ । चालु आर्थिक वर्षको आठ महिनामा ७२ हजार ६ सय १० जनाले वैदेशिक अध्ययनका लागि शिक्षा, विज्ञान तथा प्रविधि मन्त्रालयबाट अनुमति (नो अब्जेक्सन लेटरएनओसी) लिएका छन् । गत आर्थिक वर्षको सोही अवधिमा ५४ हजार २८ जनाले अनुमति लिएका थिए । गत आर्थिक वर्षभरिमा १ लाख २ हजार ५ सय ७५ जनाले वैदेशिक अध्ययनका लागि अनुमति लिएका थिए ।मन्त्रालयबाट अनुमति लिएका विद्यार्थीमध्ये सबैभन्दा धेरै जापान जाने छन् । गत आर्थिक वर्षमा अध्ययन अनुमति लिएका विद्यार्थीमध्ये जापानका लागि ८ हजार १ सय ४६ जना छन् । अस्ट्रेलियाका लागि ४ हजार ८ सय ४९ जना, भारतका लागि २ हजार ७ सय ९७, कोरियाका लागि २ हजार ६ सय ४३, क्यानडाका लागि २ हजार ५ सय १६ र अमेरिकाका लागि २ हजार ३ सय ५४ जनाले मन्त्रालयबाट अनुमति लिएका छन् । विषयगत रूपमा हेर्दा सूचना प्रविधिमा सबैभन्दा धेरै नेपाली विद्यार्थी वैदेशिक अध्ययनमा गएको देखिन्छ । गत आर्थिक वर्ष मात्र सूचना प्रविधिमा १ हजार २ सय ८५ विद्यार्थीले सूचना प्रविधि विषय अध्ययनका लागि मन्त्रालयबाट अनुमति लिएका छन् । यस्तै, जापानी भाषाका लागि ७ हजार ३ सय ४५, एमडीएमएसका लागि २ हजार ७८, स्वास्थ्यका लागि १ हजार ३ सय ७६, विज्ञान र प्रविधिका लागि १ हजार ८ सय ४०, इन्जिनियरिङका लागि ९ सय ५३, बिजनेसका लागि ८ सय ५६ र हस्पिटालिटीका लागि ९ सय ३५ जनाले अध्ययन अनुमति लिएका छन् ।"
नेपालीले खान्छन् मापदण्डभन्दा दोब्बर नुन,"(काठमाडौं)विश्व स्वास्थ्य संगठन (डब्लूएचओ) ले नुनको दैनिक सेवनलाई पाँच ग्राममा सीमित गर्न आग्रह गरेको छ । डब्लूएचओको सार्वजनिक प्रतिवेदनमा बयस्कलाई प्रतिदिन ३ वा ५ ग्रामभन्दा कम नुन उपभोग गर्न सिफारिस गरिएको हो । सन् २०२५ सम्ममा नुनमा पाइने सोडियमको मात्रा ३० प्रतिशत घटाउने विश्वव्यापी लक्ष्य हासिल गर्ने बाटोमा अग्रसर हुन पनि नेपाललगायतका सदस्य मुलुकलाई भनिएको छ । विश्वव्यापी औसत नुन खपत दैनिक १०८ ग्राम छ । पछिल्लो वैज्ञानिक अध्ययनअनुसार नेपालीले दैनिक ९१ ग्राम नुन खाने गरेको देखिएको छ । नेपालमा सन् २०१९ फेब्रुअरीदेखि मेसम्म गरिएको नसर्ने रोगसम्बन्धी जोखिम तत्त्वको सर्वेक्षण (स्टेप्स सर्वेक्षण) ले यस्तो तथ्य देखाएको हो । १५ देखि ६९ वर्षका वयस्कमा आधारित सर्वेक्षणमा ५ हजार ५ सय ९३ जना सहभागी थिए । अर्को स्टेप्स सर्वेक्षण सन् २०२४ मा गर्ने सरकारको योजना छ । डब्लूएचओको प्रतिवेदनमा दाबी गरिएअनुसार आवश्यक कदम नचालिए आगामी ७ वर्षमा करिब ७० लाख व्यक्तिको मृत्यु नुनको अत्यधिक प्रयोगले गर्दा हुने रोगबाट हुनेछ । डब्लूएचओको प्रतिवेदनअनुसार नुनको उपयोगलाई कसरी कम गर्ने भन्नेबारे जनताबीच जानुको विकल्प छैन, स्वास्थ्य सेवा विभाग, इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा चुमनलाल दास भन्छन्, पछिल्लो तीन दशकमा मुलुकमा नुन सेवनसँग सम्बन्धित उच्च रक्तचाप, स्ट्र्रोक, मुटु र रक्तनलीको रोगलगायतमा अत्यधिक वृद्घि भएको छ । नुनको बढी सेवनले मुटुरक्तनलीमिर्गौला रोग, अस्टियोस्पोरोसिस, पेटको क्यान्सरलगायतका रोगको जोखिम रहन्छ । पछिल्ला वर्ष नेपालमा नसर्ने रोगको बढ्दो जोखिमका पछाडि नुनको अधिक सेवन नै एउटा कारण रहेको विज्ञको दाबी छ ।डब्लूएचओका महानिर्देशक डा टेड्रोस अधानोम गेब्रेयससले मार्च दोस्रो साता प्रतिवेदन सार्वजनिक गर्दै अस्वस्थ आहार विश्वव्यापी रूपमा मृत्यु र रोगको प्रमुख कारण भएको र त्यसमा अत्यधिक सोडियम सेवन मुख्य रहेको बताएका छन् । रिपोर्टले देखाउँछ कि अधिकांश देशले अझै अनिवार्य सोडियम घटाउने नीति अपनाएका छैनन्, जसले हृदयाघात, स्ट्रोक र अन्य स्वास्थ्य समस्याको जोखिम छँदै छ, उनले भनेका थिए । सबै देशलाई सोडियम घटाउनका लागि बेस्ट बाइज लागू गर्न र उत्पादकलाई खानामा सोडियम सामग्रीका लागि आफ्नो बेन्चमार्क लागू गर्न पनि डब्ल्यूएचओले आह्वान गरेको छ । डब्लूएचओले दैनिक सेवन गरिने नुनको मात्रा तोकिएको सीमाभित्र राखिएको खण्डमा जनस्वास्थ्यमा सकारात्मक परिणाम प्राप्त हुने पनि जनाएको छ । सोडियमको अधिक मात्रामा कमी ल्याउँदा आममानिसलाई नसर्ने रोगको बोझबाट जोगाउन सकिन्छ, मुटु र रगत नलीसँग सम्बन्धित रोगको जोखिम कम हुन्छ, डब्लूएचओको ग्लोबल रिपोर्ट, २०२३ मा भनिएको छ, जति धेरै सोडियम खपत गर्छौं, त्यति नै हाम्रो रक्तचाप बढ्छ ।स्वास्थ्य सेवा विभाग, परिवार कल्याण महाशाखास्थित पोषण शाखाका प्रमुख लीलाविक्रम थापा मुलुकमा नुनको सेवनले जनस्वास्थ्यमा पारेको प्रभावका बारेमा अध्ययन नभएको बताउँछन् । साल्ट ट्र्रेडिङ कर्पोरेसनका प्रवक्ता कुमार राजभण्डारीका अनुसार मुलुकमा बर्सेनि २ लाख २० हजार मेट्र्रिक टन नुन खपत हुन्छ । नेपालीले खाना र पशु, खेतीलगायतमा कति नुन उपयोग गर्छन् भन्ने कुनै आधिकारिक तथ्यांक छैन । पहाडको दाँजोमा मधेशमा बढी नुन खपत हुने गरेको छ ।विज्ञहरूका अनुसार नुनमा पाइने खनिज तत्त्व सोडियमको अत्यधिक सेवनले हृदयाघात, स्ट्रोक र अकाल मृत्युको जोखिम बढाउँछ । सोडियमको मुख्य स्रोत नुन (सोडियम क्लोराइड) हो, तर यो सोडियम ग्लुटामेट (अजिनोमोटो) जस्ता अन्य मसलामा पनि पाइन्छ । डब्लूएचओको प्रतिवेदनअनुसार ५ प्रतिशत सदस्य राष्ट्रमा मात्र अनिवार्य र व्यापक सोडियम घटाउने नीति कार्यान्वयनमा छन् र तर बाँकी राष्ट्रमा त्यस्ता नीतिको कार्यान्वयन कमजोर छ । नसर्ने रोगले सात वर्षपछि सन् २०३० मा कुल मृत्युको ७८ प्रतिशत स्थान ओगट्ने आकलन गरिएको डा दासले बताए । हामी डब्लूएचओद्वारा दैनिक प्रस्तावित नुनको मात्राको झन्डै दोब्बरजति नुन सेवन गरिरहेका छौं । मुटुरोग विशेषज्ञ डा ओममूर्ति अनिलका अनुसार उपलब्ध तथ्यांकहरूले नेपालमा नसर्ने रोगले हुने कुल मृत्युमध्ये करिब ३० प्रतिशत मृत्यु मुटु र रक्तनलीसम्बन्धी रोगबाट भइरहेको देखाएको छ । ईडीसीडीका नसर्ने रोग तथा मानसिक स्वास्थ्य शाखा डा फणीन्द्रप्रसाद बराल खाद्य पदार्थमा नुनको मात्राबारे कृषि मन्त्रालयले अनुगमन गर्नुपर्ने बताउँछन् । स्वास्थ्य मन्त्रालयले जनचेतना बढाउनेबाहेक केही गर्दैन, उनले भने, बजारमा पाइने विभिन्न खाद्य पदार्थ, चिप्स, कुरकुरे, दालमोठ आदिमा कति नुन हालिएको छ, त्यो सुरक्षित मात्रामा छ वा छैन आदि हेर्ने काम कृषि मन्त्रालयको हो । डा दासले पनि खाद्य प्रविधि तथा गुण नियन्त्रण विभागसँग समन्वय गरी चाउचाउ, दालमोठ, कुरकुरे, चिप्सलगायत बजारमा पाइने अन्य तयारी खाद्य पदार्थमा नुनको मात्रा सुनिश्चित गराउने अभियान चलाउनुपर्ने बताउँछन् । 'स्वाद समायोजन गर्नुस्'दैनिक उपयोग गरिने नुनको वैज्ञानिक नाम सोडियम क्लोराइड हो । नुन दुई खनिज सोडियम र क्लोराइडको संयोजन हो । नुनमा लगभग ४० प्रतिशत सोडियम र ६० प्रतिशत क्लोराइड हुन्छ । खानामा स्वाद ल्याउने नुनलाई बाइन्डर र स्टेबलाइजरका रूपमा समेत प्रयोग गरिन्छ । यति मात्र नभई नुन एक प्रकारले खाद्य संरक्षक पनि हो । बढी मात्रामा नुन भएको ठाउँमा ब्याक्टेरिया धेरै फस्टाउन नसक्ने भएकाले परम्परागत रूपमा बनाइने आँपलगायतका अचार सुरक्षित राख्न नुन बढी उपयोग गरिन्छ ।मुटुरोग विशेषज्ञ डा अनिलका अनुसार स्नायु आवेग सञ्चालन गर्न, मांसपेशीलाई आराम दिन, शरीरमा पानी र खनिजको उचित सन्तुलन कायम राख्न थोरै मात्रामा सोडियम चाहिन्छ । एउटा व्यक्तिलाई दैनिक ५ हजार मिलिग्राम (५ ग्राम) भन्दा कम नुन भए पुग्छ । नुन बढी खाँदा शरीरमा पानी बढी जम्मा हुन्छ र रक्तचाप बढाउँछ । त्यसले मुटु, मस्तिष्क, मिर्गौला, धमनीहरूमा दबाब सिर्जना गर्छ । बढी नुनले हृदयाघात, स्ट्र्रोक, मिर्गौला रोग र मस्तिष्कको समस्या देखिन्छ । केही अध्ययनले नुनको अधिक सेवन गर्दा मुटु, धमनी र मिर्गौलालाई क्षति पुर्याउनुका साथै हाडमा असर पुर्याउँछ । लान्सेटमा प्रकाशित एक अध्ययनअनुसार प्रति १ ग्राम सोडियम सेवन गर्दा रक्तचाप २८६ एमएमएचजीले बढ्छ । भारतसहित १८ मुलुकका ९५ हजार ७ सय जनामा गरिएको अध्ययनले त्यस्तो देखाएको हो । अमेरिकन हार्ट एसोसिएसनका अनुसार २,३०० देखि ३,४०० मिलिग्राम नबढाई नुन सेवन गर्ने व्यक्तिमा रक्तचाप १ देखि २ प्रतिशतले कमी देखिन्छ । दिनमा २,३०० मिलिग्रामभन्दा बढी सोडियम लिनुहुन्न । ५० वर्षभन्दा बढी उमेर भएका व्यक्ति र जसलाई उच्च रक्तचाप छ, उनीहरूलाई प्रतिदिन १,५०० मिलिग्राम वा योभन्दा कममा सीमित गर्नुपर्ने विज्ञ बताउँछन् । डा अनिलका अनुसार दैनिक खानामा २४ प्रतिशत (करिब एक चौथाइ) सम्म नुन कम गर्नाले स्वादमा धेरै बढी असर पर्दैन । तपाईं क्रमशः आफ्नो आहारमा नुन घटाउँदै स्वाद समायोजन गर्न सक्नुहुन्छ, उनले भने, नुनलाई बिस्तारै कम गर्नुस्, यसले तपाईंको जिब्रोमा भएको स्वाद लिने क्षमतालाई कम नुनमै उपयुक्त लाग्ने बानी पर्छ ।"
पूर्वी पहाडको असला समुद्रपारि,"(संखुवासभा) संखुवासभामा मूलतः दुई चीजले विशेष मोल राख्छन्, रुद्राक्ष र असला माछा । जसरी देशविदेशमा रुद्राक्ष बिक्छ, त्यसरी नै कोसेली बनेर सात समुद्रपारि भान्सामा पाक्छ असला । खाँदबारीका विजयकिसान दाहाल आफन्तलाई कोसेलीमा सधैं असला नै पठाउँछन् । असला सभा, अरुण, संखुवा र लङ्खुवा जस्ता हिमनदीका उत्पादन हुन् । माछाका परिकार मन पराउनेले असला निकै मीठो मान्छन् । माछाको यो प्रजाति पोखरीमा पाल्न मिल्दैन । हिमालबाट आउने खोलामा हुने भएकाले माथिल्लो भेगमा मात्रै पाइन्छ । आफन्तलाई कोसेली पठाइदिने भनेको यही असला नै हो, दाहाल सुनाउँछन्, सुकुटी पारेर पेरुङ्गोमा राखेको असला अरू माछाभन्दा बिल्कुल भिन्न हुन्छ ।सभापोखरी गाउँपालिका कार्यालय सामुन्नेबाटै सुसाएर दक्षिण बग्दै अरुणसँग मिसिन्छ सभाखोला । पारखी भन्छन्, खोलाको पानी जति निर्मर्ल छ, त्यति नै स्वादिला छन् त्यहाँका माछा ।सभापोखरी गाउँपालिका अध्यक्ष भीमबहादुर लिम्बू ठट्यौलो पारामा भन्छन्, सभाकै किनारामा हुर्किएकाले असलाको स्वाद कस्तो हुन्छ भनेर मलाई नसोध्नू । असलाको स्वाद जति बखान गरे पनि कम हुन्छ । उनका अनुसार सफा र स्वच्छ पानीमा बयली खेल्दै हुर्किएका असला स्वस्थकर र पौष्टिक पनि मानिन्छ । माछाको महत्त्व धेरै नै छ यो ठाउँमा, उनी थप्छन्, सबैतिर ब्रान्डका रूपमा विकास गर्ने योजना छ । माछामा कर लगाउने कुरा पनि आएको छ । तर, तत्काल कार्यान्वयनमा गाह्रो देखिन्छ ।सभापोखरी६ का वडाध्यक्ष जितेन्द्र वनेम फागोका अनुसार बाह्रबिसेको साप्ताहिक हाटमा दैनिक ४ देखि ५ लाखसम्मका असला किनबेच हुन्छ । एक पेरुङ्गो (बाँसबाट बनेको भाँडो) माछाको मोल १५ सयदेखि २ हजारसम्म पर्छ । विदेशतिर पनि कोसेलीका रूपमा लगिन्छ, उनले सुनाए । उनका अनुसार माछा मारेर खोक (चोयाले मुखमा सिलाएर डल्याउने प्रविधि) पारेर झरिलो कोइलामा सुकाइन्छ । यो प्रविधि घरैपिच्छे छ । झरिलो कोइलामा सुकाएर तयार पारिएको सुकुटी माछा हेर्दै खाउँखाउँ लाग्दो हुन्छ, फागो भन्छन्, यस्तो सुकुटी माछा काँचै खान पनि मिल्छ ।दुवाली र बल्छी थाप्ने, जाल हान्ने, मन्यु (पासो थापेर), ढडिया, ढुकुना जस्ता माछा मार्ने अर्ग्यानिक विधि थिए । यी विधि बिस्तारै लोप हुँदै गए । विद्युतीय झड्का दिने, कार्तोस (बारुद) हान्ने आदि नयाँ विधि भित्रिएसँगै माछाको बीउ नै असुरक्षित बन्दै गएको छ । यो विधिले माछा मात्रै होइन, सिंगो पर्यावरणलाई असर परिरहेको छ । पर्यावरणविरोधी गतिविधिहरूका कारण सभाखोलाका असला माछा जोगाउनै मुस्किल भइरहेको छ, अध्यक्ष लिम्बू थप्छन्, माछा लोप भयो भने संखुवासभाको पहिचानमै असर पर्ने चिन्ता भएको छ । ४५ वर्षअघि जसरी खोलामा हिजोआज छ्यासछ्यास्ती माछा पाइँदैन । माछा मार्नेले विद्युतीय झड्का र कार्तुसको प्रयोग धेरै गर्न थालेपछि यस्तो अवस्था आएको लिम्बू बताउँछन् । माछा त धेरै सिध्याइसके, उनले चिन्ता व्यक्त गरे । सभापोखरी गाउँपालिकाकी उपाध्यक्ष लक्ष्मी चापागाईंका अनुसार असला माछा धेरै स्थानीयको रोजीरोटीसँग जोडिएको छ । एक तिहाइभन्दा बढी स्थानीय किसानको आयआर्जनको माध्यम माछा नै हो । लगातार माछा मार्नेहरू सक्रिय हुँदा मासिँदै गएको छ । संरक्षणको पनि टड्कारो आवश्यकता देखिएको छ । माछा पुरै मासिन नदिने र मार्ने विधिलाई पनि व्यवस्थित गर्ने योजना पालिकाले बनाएको उनले बताइन् । गत कात्तिकको कार्यपालिका बैठकले माछा संरक्षणका लागि नीति तथा कार्यक्रम नै पारित गरेको छ । करेन्ट लगाएर माछाको बीउ नै सखाप पार्ने काम भइरहेकाले सातबिसेदेखि लङ्खुवा दोभानसम्मको करिब एक किलोमिटर नदीको भागलाई संरक्षण क्षेत्र घोषणा गर्दै पूर्ण रूपमा माछा मार्न प्रतिबन्ध लगाइएको छ । कुनै पनि विधिबाट माछा मारेको थाहा पाएमा २० हजार जरिवाना र प्रचलित कानुनअनुसार कारबाही गर्ने निर्णय गरिएको छ । स्थानीय अमर राई फुर्सदिलो समयमा माछा मार्न सभाखोलातिर लाग्छन् । उनी बल्छी थाप्छन् । कि त जाल हाल्छन् । करेन्ट लगाउने काम मबाट अहिलेसम्म भएको छैन, उनले भने, खोलामा पहिला जस्तो धेरै माछा छैन । मार्ने धेरै भएर पो हो कि π पालिकाले माछालाई संरक्षण गरी पर्यापर्यटनको विकाससँगै कार्यक्रम बनाउन सके पर्यटक भित्र्याउन सकिने जनप्रतिनिधि बताउँछन् । रातिराति करेन्ट लगाएर माछा मार्नेहरू सक्रिय रहँदा संरक्षणको काम सजिलो भने छैन । करेन्ट लगाएर अवैधानिक ढंगले माछा मारेको पाइए कारबाही गरिनेछ, उपाध्यक्ष चापागाईंले भनिन्, एक किलोमिटर क्षेत्रलाई माछाको ब्याड (बीउ) को रूपमा संरक्षित गर्ने पालिकाको निर्णय छ । माछा स्थानीयको जीविकासँग जोडिएको छ । माछा संरक्षणसँगै स्थानीयको रोजीरोटीको माध्यमलाई कसरी दर्बिलो पार्ने भन्ने विषयमा हामी गम्भीर छौं, चापागाईंले सुनाइन्, माछा त लोप भयो भने रोजीरोटी पनि खोसिन्छ भन्ने कुराप्रति स्थानीयलाई पनि सचेत गराउने प्रयास भइरहेको छ । सभाखोला र अरुण नदीमा मारेका माछा सुकाएर पेरुङ्गोमा राखिन्छ र स्थानीय हाटबजारमा बेचिन्छ । संखुवासभा घुम्न आउने आन्तरिक पर्यटकको पहिलो रोजाइ असला माछा नै हो । तुम्लिङटार, कत्लेभन्ज्याड क्षेत्रमा जुनसुकै बेला असला माछा किनबेच हुन्छ । खाँदबारीको शनिबारे र बुधबारे हाटमा माछाको ठूलो बजार लाग्छ । नजिकै तुम्लिङटार एयरपोट भएकाले पनि स्थानीय असला माछालाई जहाज चढाएर टाढाटाढा पुर्याइन्छ । खाँदबारीका विनोद अधिकारी भन्छन्, स्वाद मीठो भएकाले यहाँको माछाको माग देशविदेशमा बढ्दै छ । माछा व्यवसायी साड्गे शेर्पाका अनुसार हरेक साता उल्लेख्य रकमको माछाको किनबेच हुन्छ । पेरुङ्गोको असला माछा किन्न ग्राहक तँछाडमछाड गर्छन् । सबैले राम्रोसँग सुकेको, ठूलो र मझौलो आकारका माछा किन्न रुचाउँछन्, शेर्पाले भने । बाह्रबिसे, सभापोखरी, खाँदबारी, तुम्लिङटारलगायत सहरी क्षेत्रमा असला माछाको किनबेच ज्यादा हुने गरेको छ । कत्लेभन्ज्याङका व्यापारी अरुण बोहराका अनुसार आलो माछा प्रतिकिलो २ हजारसम्ममा बिक्री हुन्छ । तर, सुकुटी माछाको प्रतिकिलो मूल्य १० हजारसम्म पर्छ । बोहराले मात्रै दैनिक १५ किलोभन्दा बढी असला माछाको परिकार बनाएर बेच्छन् । तुम्लिङटार क्षेत्रमा माछा पकाएर बेच्ने होटल मात्रै एक दर्जन बढी छन् । सबैमा प्रायःजसो ग्राहक भरिभराउ नै हुन्छन् । माछाको सुप बनाउँदै गरेका बोहराले थपे, हिउँदका बेला खोलामा माछा धेरै पाइन्छन् । वर्षा लागेपछि माछा कम हुँदै जान्छन् । विज्ञहरूका अनुसार असला माछा धमिलो पानीमा बस्न रुचाउँदैन । त्यही भएर खोला धमिलो हुन थालेपछि यी माछाहरू हराउँछन् । स्थानीयवासी माछाको जीवनमा पनि उधौली र उभौलीको विशेष महत्त्व हुने विश्वास गर्छन् । मंसिरदेखि चैतसम्म उधौली र वैशाखदेखि कात्तिकसम्म उभौली हुन्छ । मंसिर लागेपछि जन्तु र चराझैं माछाहरू पनि लेकबाट बेंसीतर बसाइँ सर्छन् भनिन्छ । यो क्रम चैतसम्म जारी रहन्छ । किनकि करिब चैतसम्म खोला सफा रहन्छ । यो बेला पानी सफा हुन्छ, अनि माछा पनि धेरै पाइन्छ, स्थानीय इन्द्रमाया लिम्बू अनुभव साट्छिन्, उभौली सुरु भएपछि खोलामा बाढी आउँछ । पानी धमिलिन्छ अनि माछा बेंसीबाट लेकैतिर बसाइँ जान्छन् भन्ने मान्यता छ ।"
सुका माना घ्यू खानेहरू,"सिद्धिचरण१० बेतेनीका डण्डीप्रसाद धमला ९३ वर्षका भए । धमलाका युवा अनुभव सुन्दा अहो π कस्तो समयको जंघार तरेर नेपाली समाज अघि बढेको रहेछ भनेजस्तो हुन्छ । घरमै साधारण लेखपढ गरेका उनी २००६ सालतिर पढ्न भनेर गाउँकै साथी लीलाराम पराजुलीलाई लिएर काठमाडौं पुगेका रहेछन् । ६ दिन पैदल हिँडेर काठमाडौं गए । पढाउने मान्छे र पढ्ने विद्यालय नभेटेपछि त्यसै घर फर्किएका रहेछन् । ७ वर्षकै उमेरमा बाबुले विवाह गरिदिएपछि उनी गाउँघरकै खेतीपातीमा व्यस्त भएका रहेछन् । ११ बहिनी पछिको दुई भाइ भएकाले उनले खानाकै दुःख भने बेहोरेनन् । किनकि उनको खेतमा दुई सय मुरीसम्म धान फल्थ्यो । गोठमा ४० वटासम्म गाईगोरु थिए, घरमा एकै पटकमा सात वटासम्म लैना भैंसी हुन्थे । गाईभैंसी चराउन लेकमा सोलुखुम्बुको टाप्टिङसम्म लैजान्थे । उनले सुनाए, सबैका आआफ्ना खर्क हुन्थे । लेकमा गोठ लैजाने सिजनमा लेकभरि पाँचसात सय गाईभैंसी हुन्थ्यो ।उँबु चौरासतिरका राईहरू उनको गाउँमा खाँडीको कपडा बिक्री गर्न ल्याउँथे । कपडाको मूल्य गरेर सोही मूल्य बराबरको धान, मकै किनेर लैजान्थे । नुन किन्नचाहिँ उदयपुरको अहिलेको कटारीदेखि पारि तावाखोला छेउमा अम्टाही बजारसम्म पुगेको थिएँ, उनले भने, त्यतिखेर अहिलेको कटारी बजारको रूपमा थिएन । हामीले मधेशदेखि दालचामल किनेर खाएको थाहा छैन । अहिलेचाहिँ छोराछोरी नातिनातिनाले चामल किनेर खुवाउने गरेको उनले बताए ।उनले राजनीति पनि गरे प्रधानपञ्च बन्न चुनाव लडे, वडाध्यक्ष, क्षेत्रीय सदस्य बने । बहुदलपछि कम्युनिस्ट राजनीतिमा लागे । समाज सेवाका काम गरे । अझै सामान्य हिँड्डुल गरिरहेकै छन् । बिहानै उठेर मुख धोइसकेपछि पूजापाठ गर्छन् । त्यसपछि एक गिलास दूध पिउँछन् । शाकाहारी उनी बिहानको खाना १० बजेपछि खान्छन् । तर त्यसमा घ्यू चाहिन्छ नै । यत्तिका उमेरमा पनि उनको दाँत झरेको छैन । भुटेको मकै मरङमरङ चपाउँछन् । भन्छन्, अहिलेसम्म औषधि खानुपरेको छैन । उनका १६ नातिनातिना र २७ पनाति पनातिना छन् । ओखलढुंगा बजारका ९२ वर्षीय भैरवबहादुर श्रेष्ठको विगत सुन्दा समयको लामो बाटोमा एकै झमटमा यात्रा गरेजस्तो अनुभव हुन्छ । २००५ सालमा मालअड्डामा मासिक नौ रुपैयाँ तलब हुने लेखनदासको जागिर खाएका भैरवले २००७ सालको क्रान्तिताका ओखलढुंगामा कर्मचारी भएकै कारणले निकै दुःख पाएका रहेछन् । मुक्ति सेनाले ओखलढुंगा कब्जा गरेपछि उनी घर छाडेर कैयौं दिन भागेका रहेछन् । राणाशासन हटेर प्रजातन्त्र आएपछि उनको जागिर पनि गएको थियो । २०११ सालमा नेपाल पुलिसमा भर्ना भएका उनले ८ वर्षपछि हवल्दार हुँदा जागिर छाडे । २०२० सालदेखि ७ वर्षसम्म मालअड्डामा बहिदारको नोकरी गरे । ओखलढुंगा सदरमुकामकै ज्येष्ठ नागरिकमध्येका भैरवले समयका विभिन्न फलकमा भएका अनेकन राजनीतिक क्रान्ति र परिवर्तनलाई नजिकबाट अनुभव गरेका छन् । २०३० सालमा ओखलढुंगा गाउँ पञ्चायतका प्रधानपञ्च, २०३९ मा क्षेत्रीय सदस्य, २०४४ मा जिविस उपसभापति बनेका उनको स्मरणशक्ति अझै निकै बलियो छ । ओखलढुंगाको इतिहास बताउन सक्ने श्रेष्ठले थाहा पाउँदा एक रुपैयाँ धार्नी खसीको मासु, १० पैसा माना वान प्याकी चामल (भोजपुरको दिङलादेखि ल्याइने चामल), सुका माना कोदो मकै, मोहर माना घ्यू थियो । एक रुपैयाँमा दौरासुरुवाल सिलाउन पुग्ने खाँडीको कपडा किन्न पाइन्थ्यो ।सदरमुकामको हालको गणेशटोल आसपासमा १७ घर मात्र थियो । हालको रामबजार क्षेत्रमा २२ घरजति थिए । सदरमुकामका नेवार समुदायमा निकै गरिबी थियो । खानै पुग्दैनथ्यो । खेती गर्ने जग्गा जमिन नहुँदा जाँडरक्सी बेचेर जीविका चलाउँथे । पछि सदरमुकाममा हाटबजार लगाउन थालियो । बाटोमा हाट लाग्दा हिँडडुल गर्न असहज भएपछि २०१४ सालमा एक बडाहाकिमले जंगल फडाँनी गर्न लगाए, त्यो जमिनमा गह्रागह्रा बनाउन लगाइयो र सारिएको हाट अझै चल्दै छ । २००७ साल चैतमा एभरेस्ट मिडिल स्कुल (हालको सगरमाथा जनता मावि) स्थापना भयो । उनी सोही स्कुलको व्यवस्थापन समितिको सचिव भएका थिए । उनले चाहिँ हालको गणेश टोलमा भएको भाषा पाठशालामा साउँ अक्षरसहित हिसाब जोड, घटाउ, गुणा र भागासम्मको अध्ययन गरेका थिए । नौ दशक बिताइसकेका श्रेष्ठ तन्दुरुस्त नै छन् । अहिले उनी बिहानको खानामा थोरै दाल, भात तरकारी खान्छन् । बेलुकी प्रायः अण्डा, फलफूलजस्ता खाना रुचाउँछन् । श्रवणशक्ति केही कमजोर छ तर श्रवणयन्त्र लगाएर मज्जाले गफिन सक्छन् । दिनमा प्रायः नजिकै हिँडडुल गरी छिमेकीहरूसँग गफ गर्छन् । दौतरीका तुलनामा उनी अझै फूर्तिला छन् । आफैंले, आफ्नै पुस्ताले कथाजस्तै लाग्ने जिन्दगी बाँचियो, भैरवले सुनाए, आफूलाई भाग्यमानी नै मान्नुपर्ला ।"
आर्ट ग्यालरीको आकर्षण,"ग्यालरीको निजी इतिहास हेर्ने हो भने, राणा शासनकालको समय महत्त्वपूर्ण छ । कलाको माया र संरक्षण राणाकालीन समयमा अधिक भएको कलाकार एवं अरूपर्ण आर्ट ग्यालरीका प्रमुख रमेश खनाल बताउँछन् । उनी भन्छन्, राणाहरू कलाप्रेमी थिए, अहिलेका सत्ताधारी विरसिला छन् । त्यसैले कला सौन्दर्य ओझेलमा छ । कलाकार अमात्य भने ग्यालरीको आयु लम्बाउन र कला पारखी जन्माउन सरकारले लगानी गर्नुपर्ने बताउँछन् । ललितकला प्रज्ञा प्रतिष्ठानले प्रदान गर्ने राष्ट्रिय पुरस्कार विधामा उत्कृष्ट ग्यालरीलाई समेत पुरस्कार प्रदान गरिनुपर्ने उनको धारणा छ । नेपाल ललितकला प्रज्ञा प्रतिष्ठानका सदस्य सचिव देवेन्द्र थुम्केलीले विगतमा प्रतिष्ठानले कला प्रवर्द्धनमा सक्दो योगदान गर्दै आएको र भविष्यमा पनि ग्यालरी जोगाउन योजना ल्याउने बताउँछन् । अरूपर्ण म्यागेजिनमा प्रकाशित ललितकलाको विकासमा आर्ट ग्यालरी लेखमा गेहेन्द्रमानले राणाकालीन समयमा कलाको विकास समेत समेटेका छन् । राणाकालीन समयको संग्रहकर्ता नरोत्तमदास श्रेष्ठले कालीमाटीमा काठमाडौं आर्ट ग्यालरी खोलेका थिए । यही नै नेपालको पहिलो आर्ट ग्यालरी भएको लेखमा उल्लेख छ । ग्यालरीले नाम चलेको कलाकारका घरैमा पुगेर कलाकृति संकलन गरी राणा शासकहरूका दरबारमा लगेर बेच्ने गर्दथ्यो । नरोत्तमदास श्रेष्ठलाई आनन्दमुनि शाक्य र जुजुरत्न शाक्यले सहयोग गरेका थिए । त्यसपछि २००४ सालतिर कालीदास श्रेष्ठ र उनका भाइ भगवतीदास श्रेष्ठले वसन्तपुरको आफ्नै निवासमा मोडर्न आर्ट ग्यालरीको नामबाट आर्ट ग्यालरी खोलेका थिए । २०१२ सालतिर पाकोमा कृष्णगोपाल रञ्जितकारले हिमाल पर्वतको सिन सिनेरीको चित्र राखेर आर्ट ग्यालरी खोलेका थिए । यसै समयमा खिचापोखरीमा साइनबोर्ड राखेर गेहेन्द्र आर्ट ग्यालरीको नाममा गेहेन्द्रमान अमात्यले आफ्नै घरको दलानमा आर्ट ग्यालरी खोलेका थिए । २०२२ सालमा तत्कालीन युवराजा वीरेन्द्रले नेपाल ललितकला संस्थाको स्थापना गरेका थिए । नेपाल ललितकला संस्था स्थापना गर्न २०२० सालमा सरकारले राष्ट्रियकरण गरेको भीमशमशेर जबराले आफ्नी कान्छी श्रीमती सीता राज्यलक्ष्मी राणाका लागि निर्माण गरिएको सीता भवन प्राप्त भएको थियो । तत्कालीन बडामहारानी रत्नराज्यले सीता भवनको आधा भाग बाल मन्दिरका लागि र आधा भाग तत्कालीन युवराज वीरेन्द्रले नाफा (नेपाल एकेडेमी अफ फाइन आर्ट) का लागि दिलाइदिएका थिए । नाफाको भागमा परेको कोठाहरूमा नाफा आर्ट ग्यालरी, लुम्बिनी आर्ट ग्यालरी र मिथिला आर्ट ग्यालरीले कला संग्रहालय पनि खोलेका थिए । हाल नेपाल ललितकला प्रज्ञा प्रतिष्ठानको स्थापना भएपछि नाफा आर्ट ग्यालरीको नाम फेरेर अरनिको आर्ट ग्यालरी नामकरण गरियो । मिथिला र लुम्बिनी आर्ट ग्यालरीको अस्तित्व समाप्त पारेर सदस्य सचिव र प्राज्ञका लागि कार्यालय बनाइएको थियो । २०२४ सालमा म्याक्स म्याथुले कान्तिपथमा म्याक्स ग्यालरीको स्थापना गरेका थिए । ग्यालरी बन्द भएपछि भवनमा जर्मन राजदूतावास स्थापना गरेका थिए । २०२६ सालमा उत्तम नेपाली र नारायण जबराले पृथ्वी आर्ट ग्यालरीको नामले लालदरबारको बैठकमा आर्ट ग्यालरी खोलेका थिए । पृथ्वी आर्ट ग्यालरी बन्द भएपछि उत्तम नेपालीको पहलमा योङ आर्टिस्ट ग्रुप (याग) द्वारा राष्ट्रिय नाचघरतिर २०२९ सालमा सिर्जना आर्ट ग्यालरी खोलेका थिए । नेपालमा तीसको दशकमा ग्यालरीहरू धेरै खुलेका थिए । एक जर्मन नागरिकले रत्नपार्कमा पार्क ग्यालरी खोलेका थिए । पछि आफ्नो देश फर्कन लागेपछि ग्यालरी रामानन्द जोशीले केही वर्ष चलाए र पछि पुल्चोकस्थित आफ्नै निवासमा सारे । रामानन्द जोशीकी छोरी नीरा प्रधान जोशी र छोरा नवीन जोशीले पार्क ग्यालरीलाई विकास गर्दै लाजिम्पाट उत्तर ढोकामा पनि अर्को पार्क ग्यालरी खोलेका छन् । नवीनले बाबुको घरलाई अहिले म्युजियम बनाउन लागेको बताए । कलासँग सम्बन्धित विद्यार्थी, अनुसन्धानकर्ता र कला पारखीले बसेर अध्ययन गर्न, हेर्न र समय बिताउन पार्क ग्यालरी रोजाइमा हुन सक्ने उनी बताउँछन् । भन्छन्, बुबाको घरलाई ग्यालरी, म्युजियमसँगै आर्ट हबकै रूपमा विकास गर्न थालेको हुँ ।"
आजकै दिन : टाइसनलाई जेल,"विश्वविख्यात बक्सर माइक टाइसनको खेल जीवनमा ३१ वर्षअघिको आजको दिन ठूलो आघातको थियो । बक्सिङका लगातार कीर्तिमान बनाइरहेका उनीमाथि सुन्दरी प्रतियोगिताकी १८ वर्षीया एक सहभागीलाई बलात्कार गरेको आरोप लागेको थियो । आरोप अस्वीकारेनन् । तर कसुर पुष्टि भयो । सन् १९९२ मार्च २६ मा इन्डियाना न्यायालयले उनलाई ६ वर्ष जेल सजाय सुनाएको थियो । बहुचर्चित मुद्दामा सुनुवाइका लागि त्यो दिन दिउँसो २ बजेको समय तोकिएको थियो । टाइसनलाई छुटाउन कानुन व्यवसायीले हतारिँदै कागजपत्र बुझाएका थिए । हावर्ड ल स्कुलका प्राध्यापक एलन डेर्सोविज, जो टाइसनको बचाउका लागि उपस्थित थिए, उनी न्यायालयमा टाइसनको पछाडि बसेका थिए । न्यायाधीश पेट्रिसिया जिफर्डले टाइसनको याचिका मुल्तवीमा राखिदिइन् । उनलाई छाड्न नहुने पक्षको प्रमाण बलियो भएको भन्दै सजाय सुनाइन् । फैसलामा फेरि त्यस्तै अपराध गर्न सक्ने मनोवृत्ति देखिएकाले टाइसनलाई ४ वर्षको खास रेखदेखसहितको कारावास तोकिएको थियो । न्यायालयको आदेशअनुसार तीन वर्षपछि मात्रै टाइसनले जमानतमा छुट्न पाउने थिए । हलुका कैलोफुस्रो रङको सुट र कालोरातो टाई लगाएका टाइसन केही हतास देखिन्थे । उनलाई सजायको प्रक्रियाका बारेमा बुझेका छौं भनेर न्यायाधीशले सोधिन्, उनले यस मा स्वीकारोक्तिको संक्षिप्त उत्तर दिएका थिए । २५ वर्षीय विश्वप्रसिद्ध बक्सरले त्यसपछि न्यायालयको मिसिलमा नाम पाएका थिए इन्डियाना डिपार्टमेन्ट अफ करेक्सन्स इनमेट ९२२३३५ । उनलाई लैजाने बेलामा घेरा हाल्नेहरूले भनेका थिए तिमीलाई हामी माया गर्छौं टाइसन । उनी सन् १९९५ मा छुटे । त्यसपछि फेरि विश्वविजेताको कीर्तिमान बनाए । तर, सन् १९९६ मा उनलाई इभेन्डर होलिफिल्डले हराएका थिए ।"
देउडा जगाउँदै स्वस्तिका,"(मुगु)कर्णालीपारिको त्यही हो क्या हुलाकी बाटो रक्षा गर्यौं भगुवान म दुरचारीको । यो गीतले मुगुकी २५ वर्षीया स्वस्तिकालाई भाइरल बनाएको छ । झन्डै २ साताअघि राष्ट्रिय लोक दोहोरी प्रतिष्ठानले धादिङमा गरेको कार्यक्रममा स्वस्तिकाले दूधे बच्चा पिठ्युँमा बोकेर यो गीत गाएकी थिइन् । स्थानीय पहिरनमा गीत गाएर उनले त्यहाँ उपस्थित गायक र दर्शकको मन जितिन् । त्यसपछि उनलाई राजधानीमा रेकर्डिङ स्टुडियोदेखि लाइभ दोहोरीसम्ममा गीत गाउन भ्यानभ्याइ छ ।सोरु गाउँपालिकास्थित नुवाकोटकी स्वस्तिका गाउँकै स्कुलमा ८ कक्षा पढिरहेका बेला मादलको धुनमा पहिलो पटक गीत गाउँदा १२ वर्षकी थिइन् । त्यति बेला तिरिरी बोलको गीत गाएर उनले त्यतिबेला ४ हजार ६ सय रुपैयाँ पाएकी थिइन् । २१ वर्षको उमेरै विवाह गरेपछि पनि स्वस्तिकामा गाउने जोसजाँगर हराएन । देउडा डाडी भाका गाउँदै आएकी उनले चर्चामा आएको छोटो समयमै एक्ली मैना, दरिह, कर्णालीको सेरोफेरोलगायत बोलका गीत रेडडिङ गरिसकेकी छन् । उनी अहिले आफू गायन क्षेत्रको ढोकामा पुगेको बताउँछिन् । मैलेभित्र पस्न छ, उनले भनिन् । गीत गाउने अवसर पाइरहे पनि उनले राजधानीमै बस्ने कि फर्कने निर्णय लिन सकिरहेकी छैनन् । एकातिर घरधन्दा, खेतीपातीको जिम्मेवारी छ, अर्कातिर सोरु गाउँपालिकामा अस्थायी जागिर । श्रीमान् असल बमले भने गायन क्षेत्रमा लाग्न हौसला दिँदै आएका छन् । अवसर पाए दुर्गमका महिलाले पनि गर्न सक्छन् भन्ने बुझेकी छु, उनले भनिन् ।"
सभामुखलाई कस्न अधिकार कटौतीको अस्त्र,"(काठमाडौं)सभामुखले संसद् बैठक सञ्चालनमा समन्वय नगरेको भन्दै दलहरूले सभामुखको तजबिजी अधिकार कटौती गर्ने प्रस्ताव अगाडि सारेका छन् । संसद् बैठक बोलाउने र बिजनेस तय गर्ने विषयमा सभामुख देवराज घिमिरेले परामर्श नगरेको बुझाइमा सत्ता गठबन्धनमा रहेका दलहरूले अधिकार कटौतीको प्रस्ताव गरेपछि संसदीय मामिलाका जानकारहरूले भने व्यक्ति हेरेर कानुन निर्माण गर्दा संसदीय अभ्यास र संस्था नै कमजोर हुने चिन्ता प्रकट गरेका छन् ।सभामुख जनप्रतिनिधिको सर्वोच्च संस्था प्रतिनिधिसभाको नेता हो । लामो समय एमालेमा राजनीति गर्दै झापा२ बाट निर्वाचन जितेर प्रतिनिधिसभा सदस्य भएका घिमिरे माघ ५ मा सभामुख चयन भएका हुन् । सभामुख बनेसँगै उनी पार्टी राजनीतिबाट निष्क्रिय भएर संसद्को साझा नेता बनेका छन् । प्रतिनिधिसभाको नेता भएको दुई महिना कटिनसक्दै उनको भूमिकाप्रति सत्तारूढ दलले आशंका व्यक्त गरेका छन् भने एमाले नेताहरूले पनि उचित समन्वयमा सभामुख चुक्न नहुने भनेका छन् । सत्तारूढ दलका सांसदले प्रतिनिधिसभा नियमावली मस्यौदा समितिको प्रतिवेदन २०७९ माथि संशोधन प्रस्ताव दर्ता गर्दै बैठक बोलाउने, संसद् बैठकमा विशेषशून्य समय निर्धारण गर्ने, विधेयकको प्राथमिकता तय गर्नेलगायत सभामुखलाई प्राप्त तजबिजी अधिकार कटौती गर्नुपर्ने प्रस्ताव राखेका छन् । सभामुख घिमिरेले चैत ५ र आइतबार (चैत १२) बस्ने बैठकको समय निर्धारण गर्दा सल्लाहविपरीत गरेको भन्दै सत्ता गठबन्धनका दलहरू झस्किएका हुन् । सभामुखले बैठक बोलाउनुअघि दलका प्रमुख सचेतकसँग परामर्श गर्नुपर्ने हुन्छ । फागुन १७ मा सूचना टाँसेर बैठक चैत ६ मा राख्ने तय भएको तर सभामुखले चैत ५ मै राखेको कांग्रेस, एमाले र जसपाका नेताहरूले बताएका छन् । त्यतिबेला सत्ता र प्रतिपक्षमा को हुने भन्ने तय थिएन । त्यसैले चैत ६ मा प्रधानमन्त्रीले विश्वासको मत लिने र सोही दिन कांग्रेस सत्तापक्षको सिटमा बस्ने तयारी थियो तर सभामुखले एक दिनअगाडि नै बैठक राखिदिए । त्यस्तै, चैत ६ को बैठक बस्नुपहिला कांग्रेसका प्रमुख सचेतक रमेश लेखक, एमालेका प्रमुख सचेतक पदम गिरी, माओवादीका प्रमुख सचेतक हितराज पाण्डेलगायतसँग परामर्श गरेर चैत ९ मा बैठक राख्ने समझदारी गरेका थिए । तर, सभामुखले चैत ६ को बैठक सकिने बेला अर्को बैठक चैत १२ गते दिउँसो १ बजे बस्ने घोषणा गरे । त्यसपछि सत्तारूढ दलका प्रमुख सचेतकहरूले समझदारीविपरीत किन १२ गतेसम्म बैठक सारियो ? भनेर प्रश्न गरेका थिए । सभामुखसँग शुक्रबार पनि लेखक, पाण्डे, जसपाका प्रदीप यादवलगायतले प्रश्न गरेका थिए । त्यो छलफलका क्रममा किन सल्लाह नगरी बैठक १२ गतेसम्म सारियो भन्ने जवाफ नदिएको पाण्डे र यादवले बताएका छन् । ९ गतेको बैठकमा प्रतिनिधिसभा नियमावलीलाई पारित गर्ने प्रक्रियामा लैजाने समझदारी सभामुखसँग भएको ती नेताहरूले बताएका छन् तर आइतबारको बैठकको सम्भावित कार्यक्रममा त्यसलाई राखिएको छैन । सभामुखको निर्देशनमा संसद्का महासचिवले आइतबारको बैठकका लागि सम्भावित कार्यक्रम जारी गरेका छन्, जसमा प्रतिनिधिसभा नियमावलीलाई कार्यसूचीमा राखिएको छैन । प्रतिनिधिसभा नियमावलीलाई छिटो प्रक्रियामा लैजाने भन्ने सल्लाह भयो, ९ गतेको बैठकमा पारित गर्ने कुरा थियो तर सभामुखले हामीसँग सल्लाह नगरीकन १२ गते बैठक सार्नुभएको छ, माओवादी प्रमुख सचेतक पाण्डेले भने । ६ गतेको बैठकलगत्तै र शुक्रबार पनि आफूले सभामुखलाई किन सल्लाहविपरीत १२ गतेका लागि बैठक सारिएको भन्ने प्रश्न राख्दा जवाफ नआएको पाण्डेको भनाइ छ । कांग्रेसका प्रमुख सचेतक लेखकले निर्धारण भएविपरीत बैठक राखिएको विषयमा जानकारी प्राप्त भइनसकेको बताए । उनले संसद्मा सबै राजनीतिक दलबीच छलफल भई अगाडि बढ्ने वातावरण नै नबनेको बताए । उनका अनुसार सभामुखले यसपहिले लिएका निर्णयले पनि सांसदहरूमा कार्यव्यवस्था परामर्श समितिलाई बलियो बनाउने गरी जानुपर्छ भन्ने ध्येय आएको र नियमावलीको संशोधनमा ती विषय परेको हुन सक्ने उनले बताए । संसद्भित्र भएका दलबीच अलिकति राम्रोसँग छलफल गरेर संसद् चल्ने स्थिति बनेन, त्यो स्थिति बन्नुपर्छ भन्ने उद्देश्यका साथ संशोधन आएका हुन्, उनले भने, त्यसका पछाडि कुनै तर्क छ भन्ने मलाई लाग्दैन । कार्यव्यवस्था समितिको बैठक बसाल्नुपर्छ कि पर्दैन ? संसद्को बैठकहरू बस्नुपहिला छलफल गर्नुपर्छ कि पर्दैन ?एमालेका प्रमुख सचेतक पदम गिरीले सभामुखको अनुकूलता मिलाउनका लागि बैठक ९ गते नराखेर १२ गते सारिएको बताएका थिए । उनले नियमावली छिटो पारित गर्नुपर्ने पक्षमा एमाले रहेको बताए । यो अधिवेशनबाट संसद्को नियमावली कुनै पनि हालतमा पारित गर्नुपर्छ र संसदीय समिति गठनलगायतका काम हुनुपर्छ, त्यसपछि मात्रै अरू विधेयक अगाडि बढाउनुपर्छ, उनले भने । प्रतिनिधिसभामा हाल बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन २०७१ लाई संशोधन गर्न बनेको विधेयक, संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन २०६६ लाई संशोधन गर्न बनेको विधेयक र सम्पत्ति शुद्धीकरण (मनी लन्डरिङ) निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गर्न बनेको विधेयक २०७९ दर्ता भएका छन् । यी विधेयकलाई सरकारले फास्ट ट्र्याक बाट पारित गर्न खोजेको छ । नियमावली पारित नभएको र संसदीय समिति नबनेका बेला सरकारले सिधै सदनमा छलफल गराएर यी विधेयक पारित गर्न खोजेको छ । प्रमुख प्रतिपक्षी एमालेले भने यी विधेयक सार्वजनिक चासो र गम्भीर प्रकृतिका भएकाले संसदीय समितिमा छलफलका लागि पठाउनुपर्ने र फास्ट ट्र्याकमा पारित गर्न नहुने भन्दै आएको छ । संसद्का जानकारहरूले भने सभामुख जुनसुकै पार्टीबाट निर्वाचित भए पनि संसदीय अभ्यासले दिएका अधिकार कटौती गर्न नहुने टिप्पणी गरेका छन् । अहिले एमाले पृष्ठभूमिका सभामुख भए पनि आगामी दिनमा अर्को दलको पृष्ठभूमिका हुन सक्छन्, त्यसबेला पनि संसदीय अभ्यासअनुसार चल्नुपर्ने हुन्छ । संशोधन दर्ता गर्ने सत्तारूढ गठबन्धनका सांसदले भने सभामुख संस्थालाई लोकतान्त्रिक र बलियो बनाउन खोजेको दाबी गरेका छन् । त्यो पदमा व्यक्ति जो भए पनि संसद् बलियो हुन्छ भन्ने हिसाबले कार्यव्यवस्था परामर्श समितिलाई अधिकार दिन खोजिएको हो, त्यहाँ सबै दलका प्रतिनिधि हुने भएकाले हो, सभामुखको भूमिका कम गर्ने भन्ने होइन, नियमावलीमा संशोधन राखेका रास्वपाका प्रमुख सचेतक सन्तोष परियारले भने । सभामुख घिमिरेले संसद् बैठकका बारेमा तीन ठूला दल बाहेकसँग परामर्श नगरेको उनले गुनासो गरे ।सभामुख घिमिरेले हालसम्म दुईवटा सर्वदलीय बैठक राखेका छन् । प्रधानमन्त्रीले विश्वासको मत लिने कार्यसूची तय गर्दा पनि कार्यव्यवस्था परामर्श समितिको रूपमा काम गरिरहेको सबै दलका प्रतिनिधिको बैठक नबोलाइएको जसपा सांसद प्रदीप यादवले बताए । सबै पार्टीहरूलाई सभामुखले मिलाएर लैजानुपर्ने एमालेका सचेतक महेश बर्तौलाको भनाइ छ । यसअघि बैठक राख्दा समन्वय नभएको हो कि भन्ने आफूलाई पनि लागेको उनले बताए । सांसदहरू ग्रासरुट अभियानमा लाग्नुपर्ने भएकाले ३४ दिनको ग्यापमा बैठक राख्न हामीले आग्रह गरेका थियौं, हामीले हाम्रो अवस्था भनेका थियौं तर उतापट्टि समन्वय भएन कि ? उनले भने, सबै दलबीच समन्वय गरेर जानुपर्छ । पार्टीका बाध्यता सबैले बुझ्नुपर्छ । प्रारम्भिक चरणमा भएकाले यस्तो भएको होला । हाउसमा सबै पार्टीहरूलाई मिलाएर लानुपर्छ । सभामुखले प्रतिपक्ष र सत्तापक्षलाई मिलाएर संसद् प्रभावकारी बनाउने हो ।सभामुखलाई प्राप्त अधिकार कार्यव्यवस्था परामर्श समितिको निर्णयका आधारमा गर्नुपर्ने संशोधन प्रस्ताव कांग्रेस, माओवादी, रास्वपा, जसपा, एकीकृत समाजवादीका सांसदले गरेका छन् । फागुन १० को बैठकमा प्रतिनिधिसभा नियमावली मस्यौदा समितिका सभापति चित्रबहादुर केसीले प्रतिवेदन पेस गरेका थिए तर त्यो प्रतिवेदन अझैसम्म अगाडि बढ्न सकेको छैन ।"
मन्त्रिपरिषद् विस्तार सोमबारसम्म हुने दाबी,"(काठमाडौं)प्रधानमन्त्री पुष्पकमल दाहालले सोमबारसम्म मन्त्रिपरिषद् विस्तार गर्ने तयारी गरेका छन् । यो विषयमा उनले शनिबार कांग्रेस सभापति शेरबहादुर देउवा र उपसभापति पूर्णबहादुर खड्कासँग छलफल पनि गरेका छन् ।दाहाल र देउवाबीच सोमबारसम्म मन्त्रिपरिषद् विस्तार गर्ने विषयमा समझदारी भएको प्रधानमन्त्रीका राजनीतिक सल्लाहकार हरिबोल गजुरेलले दाबी गरे । सोमबारसम्म मन्त्रिपरिषद् विस्तार हुन्छ, दलहरूबीच मन्त्रालय भागबन्डामा करिबकरिब समझदारीजस्तै छ, उनले भने, आकांक्षीहरू धेरै भएकाले सबैभन्दा बढी मन्त्रालय लिऊँ भन्ने सबै दललाई हुन्छ तर त्यसैका कारण ढिला हुने अवस्था छैन ।उपप्रधान, भौतिक पूर्वाधार तथा यातायातमन्त्री नारायणकाजी श्रेष्ठले पनि शनिबार ललितपुरमा आयोजित चेम्बर अफ कमर्सको कार्यक्रममा दुई दिनभित्रै मन्त्रिपरिषद् विस्तार हुने दाबी गरे । कांग्रेस पदाधिकारी बैठकले भने साना दलले मन्त्रालय संख्या धेरै माग गर्दा सरकार विस्तारमा ढिलाइ हुन पुगेको निष्कर्ष निकालेको थियो । कांग्रेस उपसभापति खड्काले यसअघि एमालेले लिएको भन्दा कम मन्त्रालय हुन नहुने अडान राखिएको बैठकमा जानकारी गराएका थिए । एमाले ८ मन्त्रालय लिएर सरकारमा गएको थियो । एमालेले लिएकै मन्त्रालय कांग्रेसले पाउने मोटामोटी समझदारी छ । तत्कालीन मन्त्रिपरिषद्मा एमालेले अर्थ, परराष्ट्र, रक्षा, स्वास्थ्य, कृषि तथा पशुपन्छी, उद्योग वाणिज्य तथा आपूर्ति, भूमिसुधार सहकारी तथा गरिबी निवारण र महिला, बालबालिका तथा ज्येष्ठ नागरिक मन्त्रालय लिएको थियो । एकदुईवटा मन्त्रालय यताउति हुन सक्छन् तर करिबकरिब यिनै मन्त्रालय कांग्रेसले लिने सम्भावना छ, कांग्रेसका एक पदाधिकारीले भने, प्रधानमन्त्री र हाम्रा पार्टीका सभापतिबीच यसै साता मन्त्रिपरिषद् विस्तार गर्ने गरी कुराकानी भइरहेका छन् ।प्रधानमन्त्री दाहालले स्वतन्त्र सांसदमध्येबाट एक जनालाई मन्त्रिपरिषद्मा सहभागी गराउन चाहेका छन् । माओवादीबाट प्रधानमन्त्रीबाहेक अहिले चार मन्त्री र एक राज्यमन्त्री छन् । कांग्रेसले ८ र माओवादीले थप एक मन्त्रालय लिन खोजिरहेका छन् । एकीकृत समाजवादी र जसपाले ३३ मन्त्रालय दाबी गरेका छन् । नागरिक उन्मुक्ति, लोसपा र जनमत पार्टीलाई एकएक मन्त्रालय दिने तयारी छ । जनमतबाट अब्दुल खान खानेपानीमन्त्री कायमै छन् । संविधानमा प्रधानमन्त्रीसहित बढीमा २५ सदस्यीय मन्त्रिपरिषद् बनाउन पाउने व्यवस्था छ । मन्त्रालयको संख्या २१ छ, बढीमा तीन राज्यमन्त्री राख्न सकिन्छ । गठबन्धन दलबीच कांग्रेसलाई ८, माओवादीलाई ५, एकीकृत समाजवादीलाई २, जसपालाई २, नागरिक उन्मुक्ति, लोसपा र जनमतलाई ११ मन्त्रालय बाँड्ने प्रयास छ तर एकीकृत समाजवादीले ३ वटा मन्त्रालय पाउनुपर्ने अडान राखेको छ । स्वतन्त्र सांसदमध्येबाट एक जनालाई एक मन्त्रालय दिने तयारीमा प्रधानमन्त्री छन् ।माओवादीबाट उपप्रधान, भौतिक पूर्वाधार तथा यातायातमन्त्रीमा नारायणकाजी श्रेष्ठ, सञ्चार तथा सूचना प्रविधिमन्त्रीमा रेखा शर्मा, संस्कृति, पर्यटन तथा नागरिक उड्डयनमन्त्रीमा सुदन किराती, संघीय मामिला तथा सामान्य प्रशासनमन्त्रीमा अमनलाल मोदी छन् । माओवादीले गृह मन्त्रालय लिँदा श्रेष्ठले सम्हालेको भौतिक पूर्वाधार तथा यातायात मन्त्रालय अर्को दलले पाउने सम्भावना छ । श्रेष्ठलाई गृह मन्त्रालयमै स्थानान्तरण गर्ने सम्भावना रहेको माओवादीका एक नेता बताउँछन् । गृहमा शक्ति बस्नेतको पनि दाबी छ ।कांग्रेस उपसभापति खड्काले पनि उपप्रधानमन्त्रीसहित पार्टीबाट सरकारको नेतृत्व गर्न खोजेकाले गृह मन्त्रालय लिन कसरत गरिरहेका छन् । उनको प्राथमिकता गृहमा छ । देउवानिकट स्रोतका अनुसार खड्काले पार्टीबाट मन्त्रीहरूको नेतृत्व गरेर जाने सम्भावना रहे पनि मन्त्रालयबारे यकिन नभएको बुझिएको छ । देउवा नेतृत्वको तत्कालीन सरकारमा माओवादीले अर्थ मन्त्रालय लिँदा धेरै बदनामी भएकाले यस पटक दाहाल गृह राखेर कांग्रेसलाई अर्थ मन्त्रालय दिने मनस्थितिमा छन् । त्यसमाथि अहिले आर्थिक अवस्था चुनौतीपूर्ण रहेकाले कांग्रेसलाई अर्थ मन्त्रालय दिँदा सहज हुने बुझाइ पनि उनमा देखिन्छ । कांग्रेसले गृह नपाए खड्का अर्थ मन्त्रालय लिएरै सरकारमा जान चाहेका छन् तर अर्थमा देउवाको प्राथमिकता प्रवक्ता प्रकाशशरण महतप्रति छ ।कांग्रेस महामन्त्री गगन थापाले मन्त्रालयको टुंगो नलागेकाले कांग्रेसबाट कसले नेतृत्व गर्ने र कोको मन्त्री हुने भन्नेबारेमा छलफल नभएको बताए । मन्त्रालयमा समझदारी भएपछि पार्टीबाट मन्त्री छनोटमा विलम्ब नहुने उनले बताए । अहिलेसम्म कांग्रेसले कति मन्त्रालय पाउने भन्ने टुंगो लागेको छैन, मन्त्रालयमा समझदारी बन्नासाथ पार्टीभित्र मन्त्री छनोट गर्ने काम भइहाल्छ, थापाले भने । कांग्रेसले ८ मन्त्रालय पाउँदा आफ्नो समूहलाई ३ मन्त्रालय दिनुपर्ने दाबी पार्टीमा शेखरगगन समूहको छ तर देउवाले विभिन्न गुटको व्यवस्थापन चुनौतीपूर्ण हुने देखाएर दुई मन्त्रालय मात्रै दिन खोजिरहेका छन् । देउवाले आफ्नो समूहबाट खड्का, महत, एनपी सावद, रमेश रिजाल र सीता गुरुङलाई मन्त्री बनाउन चाहेका छन् । किशोरसिंह राठोर र रामहरि खतिवडामध्ये एक जनालाई मन्त्री बनाउनुपर्ने दबाब पनि देउवा समूहमा छ । शेखरगगन पक्षमा उपसभापति धनराज गुरुङ, डिकबहादुर लिम्बू, प्रदीप पौडेल र तेजुलाल चौधरीको नाम चर्चामा छ । पौडेललाई मन्त्री बनाउन महामन्त्रीद्वय गगन थापा र विश्वप्रकाश शर्माको जोड छ । पहिला जस्तो सामान्य अवस्था नभएकाले मन्त्री पठाउँदा आमनागरिकको अपेक्षा र जनमतलाई समेत ध्यान दिनुपर्ने सुझाव कांग्रेस नेताहरूले नेतृत्वलाई दिएका छन् । पदाधिकारी बैठकमै महामन्त्री शर्माले कसैले पटकपटक अवसर लिइराख्ने र कसैले एक पटक पनि मन्त्री हुन नपाउने अवस्था सिर्जना गर्न नहुने बताउँदै प्रभावकारी काम देखाउन सक्नेलाई सरकारमा पठाउनुपर्ने सुझाव दिएका थिए । थापा र शर्माले मन्त्री नहुने बताउँदै आएका छन् । देशको अर्थतन्त्र खराब स्थितिमा रहेकाले त्यसमा नेतृत्व गर्ने व्यक्ति छान्दा संवेदनशील हुनसमेत शर्माले नेतृत्वको ध्यानाकर्षण गराएका छन् ।प्रवक्ता महतले मन्त्रालयको भागबन्डा आइतबारसम्म टुंगिएमा सोमबार मन्त्रिपरिषद् विस्तार हुन सक्ने बताए । आइतबारसम्म मन्त्रालयको भागबन्डामा समझदारी भयो भने सोमबार पार्टीभित्र छलफल गरेर मन्त्री छनोट गर्ने काम अघि बढ्छ, उनले भने, अहिलेको परिस्थिति सबै राजनीतिक दलका नेताले बुझेकाले सरकार विस्तारमा अब धेरै ढिलाइ हुन्न ।"
प्रदेशको निराशाजनक वित्तीय स्थिति,"संविधानले प्रदेशलाई विकासको वाहकका रूपमा अंगीकार गरेकाले वित्तीय स्रोत पनि त्यही रूपमा हुनुपर्दछ । तर दुर्भाग्य, वित्तीय स्रोतको महत्त्वपूर्ण कडीका रूपमा चित्रित आन्तरिक स्रोतको दायरा निकै कमजोर छ । संविधानतः राजस्व अधिकार केन्द्रीकृत छ । केन्द्रीकृत राजस्वलाई विकेन्द्रीकृत गर्ने माध्यम वित्तीय हस्तान्तरण हो । वित्तीय हस्तान्तरणका माध्यमबाट स्रोत जुटाउने प्रदेशको संवैधानिक अधिकार हो । यही माध्यमबाट राजस्वलाई निक्षेपण गर्ने संविधानको मूल भावना पनि हो । कर राजस्वको पाटोमा प्रदेशलाई अवमूल्यन त गरियोगरियो, वित्तीय हस्तान्तरणमा पनि हेपिएको छ । जस्तो चालु आर्थिक वर्षमा प्रदेशले नेपाल सरकारबाट कुल १ खर्ब २९ अर्ब रुपैयाँ वित्तीय हस्तान्तरण प्राप्त गरेका छन, जुन संघको कुल बजेटको ७२२ प्रतिशत हो । वित्तीय हस्तान्तरणमा समानीकरण अनुदानको हिस्सा जम्मा ३४२ प्रतिशत छ । वित्तीय हस्तान्तरणमा समानीकरणको हिस्सा धेरै हुनुपर्छ भन्ने अनुदान वितरणको सामान्य सिद्धान्त हो । यो सिद्धान्तको आत्मसात् गरिएको छैन । प्रदेशको कुल वित्तीय स्रोत (०७९८० को बजेट) मा विभिन्न क्षेत्रका प्रस्तावित योगदान तालिका २ मा छ, जसमा उल्लिखित बजेटका स्रोतहरू सम्बन्धित प्रदेशका बजेट पुस्तिकाबाट उद्धृत गरिएका हुन् । वित्तीय हस्तान्तरण सम्बन्धी केही प्रदेशका विवरण र नेपाल सरकार अर्थ मन्त्रालयको विवरणका बीचमा तादात्म्यता देखिँदैन । कतिपय प्रदेशले वैदेशिक सहयोग लगायतको विवरणलाई पनि अनुदानमा समावेश गरेका छन् । कुल बजेटबाट अनुदान, राजस्व बाँडफाँट, आन्तरिक ऋण र नगद मौज्दातको विवरणलाई अलग्याउँदा बाँकी विवरणलाई प्रदेशको आन्तरिक स्रोतको रूपमा अनुमान गरिएको छ । आन्तरिक स्रोत भनेको प्रदेशको कर राजस्वको विवरण हो भनेर बुझ्न जरुरी छ । आन्तरिक स्रोतमा प्राकृतिक साधन र स्रोतको रोयल्टी पनि समावेश छ ।तालिका २ अनुसार प्रदेशको कुल बजेटमा अनुदानको अंश ४२९० प्रतिशत छ । आर्थिक वर्ष ०७६७७ मा यसको हिस्सा ४५२२ प्रतिशत थियो । यस अनुदानमा वित्तीय समानीकरण अनुदान, ससर्त अनुदान, विशेष अनुदान र समपुरक कोष समावेश छन् । अनुदानमा सबभन्दा धेरै बागमती प्रदेशको छ भने सबभन्दा कम गण्डकीको । वित्तीय समानीकरण अनुदानको बाँडफाँट राष्ट्रिय प्राकृतिक स्रोत तथा वित्त आयोगको सिफारिस बमोजिम हुने गर्दछ । अन्य अनुदानको बाँडफाँटमा आयोगको खासै भूमिका छैन । संविधानतः सबै खालका वित्तीय हस्तान्तरणको विवरण आयोगको सिफारिस बमोजिम हुनुपर्ने हो । तर आयोगको अधिकारलाई नै खुम्च्याउने खालका गतिविधिहरू भएका छन् । बनेका कानुनहरू पनि त्यस्तै छन् । प्रदेशको कुल बजेटमा राजस्व बाँडफाँटको अंश २४५ प्रतिशत छ । मूल्यअभिवृद्धि कर र आन्तरिक उत्पादनबाट उठेको अन्तःशुल्क रकमको १५१५ प्रतिशत प्रदेश र स्थानीय तहले प्राप्त गर्ने कानुनी व्यवस्था छ । बाँडफाँटको आधार र ढाँचा आयोगले निर्धारण गरे अनुसार हुन्छ । आव ०७६७७ मा यसको हिस्सा २४८० प्रतिशत थियो । राजस्व बाँडफाँट सबभन्दा धेरै कोशी प्रदेशको छ भने सबभन्दा कम कर्णालीको । कतिपयले राजस्व बाँडफाँटलाई वित्तीय हस्तान्तरणको पाटोको रूपमा पनि लिने गरेका छन । यसरी हेर्ने हो भने प्रदेशको कुल बजेटमा वित्तीय हस्तान्तरणको हिस्सा ६७ प्रतिशत हुन्छ । मधेश प्रदेश, गण्डकी र लुम्बिनी प्रदेशले न्यून बजेट बनाएका छन । मधेश प्रदेशले १ अर्ब ८२ करोड, गण्डकी प्रदेशले २ अर्ब र लुम्बिनी प्रदेशले १ करोडले न्यून हुने गरी घाटा बजेट बनाएका छन् । न्यून बजेट आन्तरिक ऋणबाट पूर्ति गर्ने सोच प्रदेशको छ । समग्रतामा प्रदेशको कुल बजेटमा आन्तरिक ऋणको भार १६ प्रतिशत छ । आर्थिक वर्ष ०७६७७ मा यसको हिस्सा १५५ प्रतिशत थियो । प्रायः हरेक वर्ष प्रदेशले आन्तरिक ऋणको विवरण बजेटमा उल्लेख गरे तापनि अहिलेसम्म आन्तरिक ऋण लिएका छैनन् । प्रदेशको कुल बजेटमा नगद मौज्दातको अंश १५६ प्रतिशत छ । नगद मौज्दात भनेको अघिल्लो आर्थिक वर्ष खर्च गर्न नसकेर बचेको रकम हो । सबभन्दा धेरै नगद मौज्दात बागमती प्रदेशको १५ अर्ब ६२ करोड रुपैयाँ छ, जुन उसको कुल बजेटको २२ प्रतिशत हो । बजेटमा नगद मौज्दातको अंश अत्यधिक हुनुलाई राम्रो मानिँदैन । तर आर्थिक वर्ष ०७६७७ सँग तुलना गर्दा यसको हिस्सा घटेको देखिन्छ, त्यसबेला यसको अंश १७१७ प्रतिशत थियो । प्रदेशको कुल बजेटमा आन्तरिक स्रोतको अंश जम्मा १५५ प्रतिशत छ, जुन ०७८७९ मा १७ं८७, ०७७७८ मा १४ं४७ र ०७६७७ मा ११ं२४ प्रतिशत थियो । ०७६७७ सँग तुलना गर्दा आन्तरिक आयको हिस्सा राम्रो देखिन्छ । तर पनि आन्तरिक आय बढोत्तरीमा प्रदेशले विशेष ध्यान दिन जरुरी छ । प्रदेशहरूले आफ्ना न्यून आन्तरिक स्रोतका आधारका दायराहरू फराकिलो पार्नुपर्छ । आन्तरिक आय सबभन्दा राम्रो बागमतीको छ । कर्णालीको आन्तरिक आय पौने अर्बभन्दा कम अर्थात् जम्मा ७३ करोडको मात्र प्रस्तावित छ । सुदूरपश्चिमको अवस्था पनि राम्रो देखिँदैन । मुलुकको कुल गार्हस्थ्य उत्पादनमा बागमती प्रदेशको अंश एकतिहाइभन्दा धेरै छ । भन्सारबाहेक मुलुकको कुल राजस्वमा ८० प्रतिशत संकलन यसै प्रदेशबाट हुन्छ । प्रदेशको राजस्व दायरामा अन्य प्रदेशको तुलनामा यसको प्रशस्तै छ । राजधानी प्रदेशका रूपमा परिचित र प्रशस्तै आर्थिक क्रियाकलाप हुने बागमतीको आन्तरिक स्रोतको अंश पनि न्यून नै छ । मधेश प्रदेशमा पनि आन्तरिक स्रोत परिचालनका प्रशस्तै सम्भावना छन, तापनि गण्डकी प्रदेशको भन्दा पनि न्यून हुनु दुर्भाग्य हो । प्रदेशको आन्तरिक स्रोतमा सबभन्दा धेरै अंश सवारीसाधन कर र घरजग्गा रजिस्ट्रेसनबाट प्राप्त शुल्कको छ । मनोरञ्जन तथा विज्ञापन कर, दण्ड जरिवाना, सेवा तथा वस्तु बिक्रीबाट प्राप्त आय, पर्यटन शुल्क, कृषिसामग्री बिक्रीबाट प्राप्त आय लगायतका क्षेत्रबाट प्रदेशले आन्तरिक स्रोत संकलन गर्न सक्छन् । प्रदेश तथा स्थानीय तहको आन्तरिक स्रोतको दायरा लगभग उस्तै भएकाले यी निकायका बीचमा घनीभूत सम्वन्ध हुन जरुरी छ । यसरी प्रदेशको वित्तीय अवस्था निराशाजनक भए पनि उपलब्ध स्रोतहरू परिचालनमा प्रदेशले विशेष ध्यान दिन जरुरी छ । आर्थिक क्रियाकलापको बढोत्तरीसँगै रोजगारी र आन्तरिक कर राजस्वको वृद्धि हुने अनुमानलाई आत्मसात गरी काम गर्न त्यत्तिकै आवश्यक छ । प्रदेशमा लगानीका सम्भाव्य क्षेत्रहरूको खोजी गर्नु जरुरी छ । निजी क्षेत्र, सहकारी क्षेत्र र गैरसकारी क्षेत्र लगायतका लागि पनि काम गर्ने वातावरण निर्माणमा लाग्न आवश्यक छ ।"
जनगणनाको सन्देशलाई मनन गरौं,"आधा दशकअघि प्रसिद्ध बेलायती पत्रिका द इकोनोमिस्ट ले आफ्नो एक आलेखमा लेखेको छ, विश्वको सबैभन्दा मूल्यवान् संसाधन अब तेल होइन, तथ्यांक हो । भन्नु परोइन, आगामी समयको प्रक्षेपणदेखि नीति निर्माण र कार्यान्वयन आदि सबथोक गर्न तथ्यांकको अहम् भूमिका हुन्छ । अझ भनूँ, यसका निम्ति प्राथमिक आवश्यकता नै तथ्यांकको पर्छ । यस अर्थमा नेपालको जनगणना२०७८ को शुक्रबार सार्वजनिक विस्तृत नतिजा हाम्रा निम्ति मूल्यवान् संसाधन हो, जसको आलोकमा राज्य सञ्चालक तथा नीति निर्माताहरूले मुलुकको यथोचित भविष्य एवं सुस्पष्ट दिशा कोर्न सक्नुपर्छ । जनगणना गरेको १६ महिना र प्रारम्भिक नतिजा प्रकाशन गरेको १४ महिनापछि विस्तृत नतिजा सार्वजनिक गर्दा पनि राष्ट्रिय तथ्यांक कार्यालयले सम्पूर्ण तथ्यहरू बाहिर ल्याउन भने सकेको छैन । जातजाति, भाषा र धर्मको तथ्यांक अझै सार्वजनिक नगर्नुले जनमानसमा सन्देह पैदा गरेको छÙ खासमा यी तथ्यहरूबिना राष्ट्रको बनोट तथा यसको फेरबदल नै बुझ्न सकिँदैन । जाति, भाषा र धर्ममा अधिक विविधता भएको नेपालमा यिनको सही निर्क्योल गर्नु जटिल कार्य अवश्य हो, किन्तु यी तथ्यहरूका अभावमा जनगणना नै अपुरो मात्र होइन, कोरा नै हुने भएकाले यो पक्षलाई कम आँक्न मिल्दैन । भाषा र धर्मबारे केही विवाद रहेकाले चार महिनापछि तथ्यांक सार्वजनिक गर्ने कार्यालयले जनाएको छ । आशा गरौं, विवाद समाधानका निम्ति यसअघि नै योजना आयोगका सचिवको संयोजकत्वमा समिति गठन गरिएकाले समयमै यससम्बन्धी तथ्यांक जारी हुनेछ । मुलुकको वर्तमान अवस्थाको लेखाजोखा गरी भविष्यको यात्रा कसरी तय गर्ने, केमा बढी केन्द्रित हुने भन्ने निर्क्योल गर्न भने शुक्रबार सार्वजनिक नतिजा आफैंमा पर्याप्त छ । जनगणनालाई एउटा नियमित एवं आवधिक कार्यका रूपमा मात्र नलिएर देशलाई अघि बढाउने आधारभूत औजारका रूपमा प्रयोग गर्न यसका तथ्यांकउपर राज्य सञ्चालकहरू घोत्लिनैपर्छ । नतिजा अनुसार आर्थिकोपार्जनका लागि कुनै काम नगरी वा नखोजी बस्ने नेपालीको संख्या ८२ लाख ११ हजार १२ पुगेको छ, जुन आर्थिक रूपमा सक्रिय २ करोड ३९ लाख ५८ हजार ८ सय ६८ व्यक्तिमध्ये ३४३ प्रतिशत हो । यो समूहमा पर्ने साना उमेरका विद्यार्थीबाट काम खोज्नु पक्कै वाञ्छनिय हुँदैन, र पारिवारिक हेरचाह, वृद्धावस्था, अशक्तबिरामी लगायतका कारण निष्क्रिय रहनुलाई पनि धेरै अन्यथाका रूपमा लिन नमिल्ला । घरधन्दाको विषयलाई पनि आर्थिक रूपमा कसरी लिने भन्ने आफैंमा बहसको विषय छ, यद्यपि यस्तो काममा मात्रै सीमित रहेका १९ लाख ६७ हजारलाई प्रत्यक्ष आर्थिक उपार्जनका कार्यमा कसरी जोड्न सकिन्छ भन्ने सोचचाहिँ सरकारसित हुनुपर्छ । जनगणना अनुसार ६९५ प्रतिशत त बेरोजगार नै छन् । त्यसैले पनि रोजगारी बढाउनेदेखि स्वआर्जनका बाटाहरू विस्तार गर्नेसम्ममा राज्यका निकायहरू केन्द्रित हुनुपर्छ । वषौंदेखि जारी वितरणमुखी, कार्यकर्ताकेन्द्रित तथा झाराटारुवा कार्यक्रमहरूको निरन्तरताबाट मात्रै यो कार्य सम्भव छैन भन्नेमा सरकार प्रस्ट हुनुपर्छ । जनगणनाको तथ्य भन्छ आर्थिकोपार्जनका लागि देशको आधा जनसंख्या कृषि पेसामा निर्भर छ । योसितै जोडिएको सत्य के हो भने, त्यो आधा जनसंख्या आज पनि प्रविधि, सिँचाइ, सहुलियतपूर्ण कर्जा र बजारको सुलभ पहुँचबाट मात्र होइन, समयमै मल र बीउ पाउन पनि वञ्चित छ । सबैभन्दा धेरै जनता सम्मिलित पेसालाई परिणाममूलक बनाउन अबेला भैसकेको छ । जनगणना अनुसार कृषि, वन र माछापालन कार्यका दक्ष कामदार देशमा ५०१ र सामान्य वा प्राथमिक पेसाका कामदार २३ प्रतिशत हुँदा सेवा तथा वस्तु बिक्री गर्ने कामदार भने ५६ प्रतिशत मात्रै छन् । यसबाट थाहा हुन्छ मुलुकमा सेवा क्षेत्रमा ठूलो मात्रामा रोजगारी सृजना गर्ने गरी कामहरू हुन बाँकी छ । छिमेकी मुलुकहरू भारत र चीनमा क्रमशः ३० र ४५ प्रतिशतभन्दा बढी जनशक्ति सेवा क्षेत्रमा कार्यरत रहँदा नेपालमा पनि यसको विस्तारबारे सुविचारित पहलको आवश्यकता छ । यस्तै, ३४ जिल्लाको जनसंख्या वृद्धिदर ऋणात्मक छ । ठूला सहरी भूभाग तथा तराईतिर मानिसहरू केन्द्रित हुने क्रम बढ्दो छ । यसले जनसंख्याको मात्र होइन, स्रोत तथा सेवासुविधाको वितरणका पक्षमा फरक आयामबाट सोच्न झक्झक्याएको छ । यो जनगणनाले औंल्याएको सबैभन्दा महत्त्वपूर्ण पक्ष भनेको चाहिँ फेरि पनि हाम्रो जनसांख्यिक लाभांश नै हो । नतिजा अनुसार कुल जनसंख्याको ६१९६ प्रतिशत १५ देखि ५९ वर्षका छन्, जो उत्पादनका लागि सक्रिय उमेर समूहका हुन् । र, योसितै जोडिएको अर्को विषय नेपालको जनसंख्या वृद्धिदर आठ दशकयताकै न्यून देखिएको छ । वार्षिक जनसंख्या वृद्धिदर अघिल्लो दशकको १३५ प्रतिशतबाट घटेर ०९२ मा प्रतिशतमा आएको छ । यसर्थ, अब नेपालले उपलब्ध जनसांख्यिक लाभांश र घट्दो जनसंख्या वृद्धिदरका आलोकमा कसरी अघि बढ्नुपर्छ भनेर चिन्तन गर्नु जरुरी छ । तथ्यांकअनुसार केही दशकपछि मुलुकमा ज्येष्ठ नागरिकहरूको संख्या बढ्दै जानेछ भने युवाको संख्या घट्नेछ । यसको अर्थ, समयसँगै अरूमा आश्रितहरू बढ्नेछन्, सक्रिय रूपमा काम गर्नेहरू घट्नेछन्, र राज्यले सामाजिक सुरक्षामा लगानी बढाउनुपर्नेछ । त्यसैले, उपलब्ध जनसांख्यिक लाभांशको पूर्ण रूपमा सदुपयोग गर्नु नै आजको नेपालको प्राथमिक कार्यसूची बन्नुपर्छ । सितिमिति नआउने र सधैंलाई नटिक्ने यो सुनौलो मौकाको उपयोग गर्न मुलुकले सक्नुपर्छ । विद्यालय शिक्षाको बिदाइ कार्यक्रममा धरि साथीको पोशाकमा अब खाडीमा भेटौंला भनेर देशको दशा लेख्न विवश युवा शक्तिलाई नेपालकै प्रगथिपथमा लगाउन राज्य सञ्चालकहरूले प्रभावकारी कार्ययोजना अघि सार्नु अपरिहार्य छ । कामना गरौं, समय छँदै यसतर्फ मुलुकको नेतृत्वको चेत पलाउनेछ ।"
सम्भव छ किताबखानाको सुधार,"गंगाराज अर्याल, पाणिनि८, अर्घाखाँची"
'किताबखानामै छैन कर्मचारीको विवरण' समाचारमा  बाट लिइएका टिप्पणी:,"एउटा चिठीको बोधार्थ पठाएको हुन्छ, रेकर्डिङ प्रणाली चुस्तदुरुस्त राख्न अहिलेको प्रविधिको भरपूर उपभोग गर्नुपर्नेछ, फाइलिङ प्रणाली पनि गतिलो छैन । धेरैजसो कार्यालयमा कमचारीलाई व्यक्तिगत कागजातहरू सधैं पेस गर्नुपर्छ, आईडी नम्बरबाट देखिने भैदिए बेसै हुन्थ्यो, प्रयास गर्नु सुधारका लागि ! राज ज्ञवालीदिनरात काम गरेर प्रणालीमा ल्याउनुपर्यो नि, हाकिम साप भएर गुनासो गरेर मात्र हुन्न । सुशान शाही ठकुरीजे कामका लागि संस्था राखिएको छ, उसैले त्यो काम गर्दैन, कर्मचारीहरूले खाली तलब पचाउने मात्रै ! कान्छातपाईं ऊर्जाशील हुनुहन्छ, भिजन छ, किताबखानाको महानिदेशक हुनुभएको छ । प्रस्ताव बनाउनोस्, लडेर बजेट ल्याउनोस् अनि सुधार गर्नुहोस्, भविष्यले सम्झिरहनेछ । गोविन्द सुवेदीयस्तो प्रशासनबाट जनताले के आस गर्ने ? रूपमा शर्मा कटेलसरकारी जागिर, काम देखेपछि ज्वरो आउने । प्राइभेट जागिर, ज्वरो आउँदा पनि काम गर्नुपर्ने । फरक यति हो नि ! दीपक मगर"
ग्रामीण अर्थतन्त्रको दुरवस्था,"भुवनेश्वर शर्मा, चन्द्रागिरि२, काठमाडौं"
मेरो जेल अनुभव र नयाँ पुस्ता,"यो आलेखमा म जेलबारे कुरा गर्दै छु । जेलबारे चर्चा त पछि पनि होला । तर हाम्रोजस्तो अनुभवचाहिँ अब पछिल्लो पुस्ताले गर्न पाउनेछैन । समयले अब समाजलाई त्यस स्थितिमा फर्कन दिँदैन । समाज धेरै अघि बढिसकेको छ । तसर्थ, भोगाइको हिसाबले हाम्रो पुस्ता नै अन्तिम हो भन्दा हुन्छ । आजको नयाँ पुस्ताले जेल र यातनाबारे अनुभूति कसरी गर्छ कुन्नि ? आगोले पोलेको भोगाइ र अरूको कुरा सुनेर पोलेको महसुस गर्नु असाध्यै फरक अवस्था हो । हामीलाई राज्य विप्लवको आरोपमा मुद्दा चलाइएको थियो । फाँसी र मृत्युदण्डको सजाय माग गरिएको थियो । गोलघरमा थुनिएको थियो । मृत्युदण्ड पाउने बन्दीलाई अन्य बन्दीसँगै राख्नुहुँदैन भनेर गोलघरमा राखिएको थियो । गोलघरमा पूर्वपट्टि देब्रे र दाहिनेतिर ढोका छ, दुईवटा लामा घर पनि छन् । बीचमा ठूलो स्पेस छ । त्यो खुला ठाउँमा एउटा चारकुने घर छ । त्यहीबीचमा फेरि एउटा चोक छ । चोकको छेउछेउमा ससाना फलामका ढोका हालिएका ससाना कोठा छन् । त्यहाँ असाधारण अपराधी, मानसिक सन्तुलन गुमाएका वा मृत्युदण्ड सुनाइएका राजनीतिक बन्दीलाई राखिन्छ । मलाई पनि त्यहीँ राखिएको थियो । गोलघरमा राख्नुको अर्थ मृत्युको फैसला सुन्नु मात्रै हुन्थ्यो । तपाईंहरूलाई अहिले यो कुरा थाहा पाउँदा कस्तो लाग्छ कुन्नि ? हामी गोलघरमा मृत्यु पर्खेर बसेका थियौं । आफूलाई मारिने दिन कुर्दै बसेका थियौं । यस्तो अवस्थामा बस्नुपर्दा मानिसमा धेरै किसिमले प्रभाव पार्दो रहेछ । पहिले त जैविक हिसाबले प्रभाव पर्ने भैगयो । मर्ने भइयो भन्ने लाग्दो रहेछ । त्यसपछि राजनीतिक प्रभाव पर्दो रहेछ । जेल परेको छु । मुद्दा चलेको छ । म सत्ताविरोधी भएकैले मेरो ज्यान लिने अप्राकृतिक, अमानवीय र तानाशाही प्रहार भएको छ भन्ने एक किसिमको आक्रोश पनि हुँदो रहेछ । एउटा जैविक परिवेशभन्दा माथि उठेर समाज परिवर्तनको नायक, अभियन्ता, मार्गदर्शकको रूपमा अडिग रहनुपर्छ भन्ने भाव आउँदो रहेछ । त्यसपछि जीवन के हो ? मृत्यु के हो ? मलाई फाँसी दिने फैसला गरेको मान्छे मभन्दा पहिला मर्छ कि पछि मर्छजस्ता गम्भीर प्रश्नहरू दार्शनिक कोणबाट आउँदा रहेछन् । जब जैविक भावबाट दार्शनिकतामा पुगिन्छ, त्यसपछि मृत्यु भन्ने कुरा त्यति ठूलो विषय बन्दो रहेनछ । मृत्यु सम्झँदा पनि शरीरमा काँडा नउम्रने रहेछ । बरु, जतिजति दिन बित्दै जान्छ, आज तानाशाहीको एउटा दिन छोट्टियो भन्ने अनुभूति हुँदो रहेछ । जेलमा रहँदा म बिहानै उठेर नित्यकर्म सकेपछि अलिकति व्यायाम गर्थें । पढ्ने कुरा केही छ भने पढ्थेँ । जेलमा बिहान सबेरै खाना खाने चलन थियो, ८९ बजेतिरै खाना खाइसकिन्थ्यो । त्यसपछि प्रायः कोठामै बस्थेँ । पढ्न पाउने समय पढ्यो, लेख्न पाउँदा केही लेख्यो र चिन्तन गर्यो । एवम्रीतले दिन गुज्रन्थ्यो । त्यहाँका मानिसहरू अक्सर रूखो बोल्थे । उनीहरूको रूखो बोलीसँग मेरो टक्कर परिरहन्थ्यो । उनीहरू सम्मानहीन ढंगले, हेपेर, अभद्र ढंगमा बोल्ने गर्थे । बोलीमा उनीहरूभित्र रहेको कुण्ठा र त्यसले उत्पन्न गरेको चिड्चिडाहट देखिन्थ्यो । साधारणतया घाम नअस्ताउँदै बेलुकीको खाना खाइसक्नुपर्थ्यो । साँझ चारपाँच बजेतिरै खाना आइपुग्थ्यो । वर्षायाममा सारै ढिलो खाँदा ६ बजेसम्म खाना खाइसकिन्थ्यो । खाजा वा चियानास्ता गर्न पाइँदैनथ्यो । त्यसका लागि पैसा नै पुग्दैनथ्यो । जम्माजम्मी डेढ माना चामल र ६०७५ पैसा दिइन्थ्यो । त्यसबाटै दैनिकी चलाउनुपर्थ्यो । दाउरा, तेल, दाल, नुन, मञ्जन, साबुन, जुत्ता चप्पल, तरकारी सबै त्यति पैसाले पुर्याउनुपर्थ्यो । जेलमा खाना आफैं बनाउनुपर्थ्यो । तर राजनीतिक बन्दीहरूको भने मेस थियो । हामी पैसा उठाएर एकै ठाउँमा राख्थ्यौं । अनि त्यही पैसाले किन्थ्यौं । त्यसले हामीलाई दैनिकी चलाउन सजिलो पार्थ्यो । प्रायः बन्दीहरू कठिनाइभित्र पनि रमाइलो गर्थे । दालको कथा अहिले सम्झँदा पनि मलाई रमाइलो लाग्छ । त्यो दिन खाना खाने बेला भएको थियो । कुनै एक जनाले खाना बनाउने व्यक्तिलाई भन्यो यो बेसारपानीजस्तो के बनाउनुभएको हो ? खाना बनाउने व्यक्तिले भन्यो दाल हो ।उसले फेरि सोध्यो, दाल भएको भए त गेडागुडी फेला पर्नुपर्ने नि त !खाना बनाउने व्यक्तिले भन्यो यो काँचो दाल होइन, पकाएको दाल हो । पकाएपछि दाल पग्लिन्छ । ३५ जनाको हाम्रो मेसमा जम्मा आधा चौथाइ दाल पाक्थ्यो । त्यति थोरै दाल त्यत्रो जनाले खाँदा त्यसको गेडा कसरी भेट्नु ? त्यही पग्लिएको दालको झोलसँग पनि हामी खाना खुसी भएर खान्थ्यौं । त्यस्तो परिस्थितिमा खानाको महत्त्व बुझिन्छ । अहिले भोकाएपछि खाना खाने चलन छैन । भोक लाग्नै नपाई, अथवा अलिकति पेट खाली भएको महसुस हुनासाथ खाइहाल्छौं । भोक हामीले चिनेकै छैनौं । म जेल परेको पहिलो ६ वर्ष कसैसँग भेट्न दिइएन । त्यति लामो समय कसैले भेट्न नपाएपछि परिवारका सदस्यहरूमा पनि जेलमा भेट्न जाने आदत नै हराइसक्या हुन्थ्यो । त्यति हुँदाहुँदै पनि यस्सो दुईचार जना कहिलेकाहीँ भेट्न आउँथे । आफन्तलाई देख्न पाउँदा खुसी लाग्थ्यो । भेटघाट गर्न त के पाउनु र ! देखादेखजस्तो मात्रै हुन्थ्यो । भित्र र बाहिर बसेर, सरकारी जासुस छेउमा राखेर कुरा गर्नुपर्थ्यो । आत्मीय ढंगले कुरा गर्न पाइँदैनथ्यो, मनका कुरा खोल्न पाइँदैनथ्यो । म बस्ने कोठा कस्तो थियो भनेर सायद अहिलेको पुस्ताले अनुमान पनि गर्न सक्दैन । त्यो ६ फिट लामो, ४ फिटजति चौडा कोठा थियो । चारैतिर धेरै नै मोटो पर्खाल थियो । पर्खालबाट पानी पलाउँथ्यो । कोठामा घाम कहिल्यै आउँदैनथ्यो । खुट्टा पसार्न पनि गाह्रो, मान्छे बस्न मिल्ने तर उभिन नमिल्ने खालको कोठा थियो । जेलमा शौचालय थिएन । कोठामा सानो प्वाल पारिएको थियो । त्यसमै दिसापिसाब गर्नुपर्थ्यो । त्यो प्वालमा मुसाहरू खेल्थे । निदाउन खोज्यो, मुसाले दिसा ल्याएर सिरकमाथि छरिदिन्थ्यो ।राति मुख सुक्थ्यो, तर कोठामा पानीको थोपो हुँदैनथ्यो । साँझ चारपाँच बजे खाना खाएपछि बिहान नहुन्जेल पानी पिउन पाइँदैनथ्यो । काकाकुल भएर बिहान ८ बजेसम्म कुर्नुपर्थ्यो । मैले एक दिन पानी खान सुराही चाहियो भनेँ । तर सुराही फुटाएर घाँटी रेटेर मर्यौ भने के गर्ने भन्दै दिएनन् । मैले भनेँ, म मर्न परे गोली खाएर मर्छु, तर आत्महत्या गर्ने कायर म हैन । माटाको खपटाले रेटेर कहीँ घाँटी छिन्छ र मानिस मर्छ ? तर मेरो कुरा कसैले सुनेन । कुनै एउटा भाँडामा त पानी देऊ भन्दा पनि दिएनन् । मैले दूधको प्याकेटमा भए पनि पानी देऊ भनेँ । प्याकेट घाँटीमा अड्केर मर्यौ भने के गर्ने भन्न थाले । उनीहरूको उद्देश्य नै निहुँ खोज्ने र हुँदैन भन्ने मात्रै हुन्थ्यो । तर हामीले पछि अनशन बस्ने, खाना नखाने गरेर २०३५ सालतिर पानी खाने सुराही लिइछाड्यौं । त्यसबखत हाम्रो मनस्थिति अलि बढी एग्रेसिभ थियो, दुःख दिने मान्छे देख्दा रिस उठ्थ्यो । आफूलाई मानसिक रूपमा सन्तुलित राख्न सहज थिएन त्यो ठाउँमा । त्यहाँको वातावरण नै त्यस्तै खालको हुन्थ्यो । मसँगै जेलमा मानसिक सन्तुलन गुमाएका बन्दीहरू पनि थिए । उनीहरूको व्यवहार अनौठो हुन्थ्यो । कोही राति सुतिरहेका हुन्थ्ये त कोही रातभरि जाग्राम बसेर बिहानपख सुत्थे । राति ननिदाएको व्यक्तिले मस्त सुतिराखेको व्यक्तिलाई तथानाम गाली गर्थ्यो । फेरि ऊ सुतेपछि त्यसलाई अर्कोले सराप्न थाल्थ्यो । मानसिक अवस्था निकै खलबलिएका पूर्ण कुमाल नाम गरेका एक व्यक्तिसँग जोडिएको एउटा रमाइलो कहानी छ । त्यसबखत त्यो घटना दुःखपूर्ण थियो, तर अहिले सम्झँदाचाहिँ रमाइलो लाग्छ । एक दिन मलाई बाहिरबाट मासुभात आयो । यस्सो अलिकति खाएको मात्रै थिएँ, भात मलाई देऊ भन्दै उनले मलाई तथानाम गाली गर्न थाले । मैले खाना खानै सकिनँ । त्यसपछि मैले उनैलाई खान दिएँ । खाइसकेपछि उनी रुन थाले । भने, माड्साप, मान्छे कतिसम्म गिर्न सक्दो रहेछ, मैले अघि भात त खाइसकेको थिएँ । तपाईं भोकै हुनुहुन्छ । त्यसै पनि तपाईं सारै कम खानुहुन्छ । आज त झन् भोकै पर्नुभयो । मैले मन थाम्न सकिनँ र तपाईंलाई खानै दिइनँ । म आफैंले खाएँ, म कति तल झरेँ । म आजदेखि मान्छे नै रहिनँ । उनी धेरै बेर रोए त्यो दिन । केही दिनपछि फेरि मेरो लागि बाहिरबाट मासुभात आयो । कुमालले फेरि त्यसै गरे । यस पटक त सुरुमै तथानाम गाली गर्दै मासुभात मागे । मैले आफूलाई भोक लागेको बताएँ । तर उनले मान्दै मानेनन् । त्यस दिन पनि मैले मासुभात उनैलाई दिएँ । भात खाइसकेपछि खाना ल्याउने मान्छेलाई उनले भने, म मन थाम्न सक्दिनँ, मासुभात ल्याएको दिन बाहिर लगेर खुवाऊ । भित्रै दिए उसले खान पाउँदैन । अर्को एउटा कुरा पनि सम्झन्छु, ती कुमालसँग बागचाल खेल्न भने सकिँदैनथ्यो । अहिले पनि धेरैले मलाई सोध्नुहुन्छ जेलमा छँदा निद्रा लाग्थ्यो भनेर । जेलभित्र मात्र होइन अहिलेसम्म पनि मलाई निद्राको समस्या कहिल्यै परेन, बिरामी हुँदाबाहेक । किनकि, म चिन्ता गर्दिनँ । गोलघरमा हुँदा एक दिन मैले कालीप्रसाद रिजालको कविता भेट्टाएँ । फेरि एउटा बेकार दिन खेर गयो भन्ने आशयको थियो त्यो कविता । उनी कवितामा खेर गएको दिनको चर्चा गर्छन् । आज केही पनि भएन, एउटा बेकार दिन खेर गयो । यस्तैयस्तै भाव थियो कवितामा । म त्यो भावभन्दा अलिकति पृथक् थिएँ । मलाई रिजालको कविता मन परेको हो । तर मेरो जिन्दगी अलि भिन्न थियो । म अलि फरक ढंगले सोच्थेँ । मेरा हरेक दिन व्यर्थका हुँदैनथे, म दिनलाई व्यर्थ जान दिँदैनथेँ । म केही विचार गरिराखेको हुन्थेँ, केही न केही गरिरहन्थेँ । सुरुसुरुमा चुरोटका खोलमा कविता लेख्थेँ । पछि सादा पानामा लेख्न थालेँ । किताबहरू पढ्न थालेँ । मेरो धेरै समय चिन्तनमा बित्थ्यो । यी घटना, भोगाइ र व्यवहारलाई समग्रतामा हेर्नुपर्छ भन्ने लाग्छ मलाई । पुरानो पुस्ताले गरेको दुःख सहज थिएन । त्यो कुनै रोमाञ्च वा रमाइलो थिएन । त्यो कष्ट थियो, जीवनमरणको आन्दोलन थियो । तर पनि हामी आफूलाई ऊर्जाशील राख्न सधैं प्रयत्न गर्थ्यौं । हामी निराश थिएनौं, जस्तोसुकै अवस्थामा पनि आफूलाई उत्साही बनाइरहन्थ्यौं । पछिल्लो समय डिप्रेसन भन्ने शब्द खेलाँचीजस्तो बन्न पुगेको छ । यसो सानातिना समस्या वा असफलता मिल्यो कि म त डिप्रेसनमा जाने भएँ भन्ने गरेको सुनिन्छ । अहिले आत्महत्या निकै बढिरहेको छ । आत्महत्या गर्छु भनेर ताली खाएर हिँडिरहेका मानिस पनि देख्छु । युवाहरू आत्महत्या गर्न तयार छन् भनेर प्रोभोक गरिएको पनि छ ! दुरुत्साहन गर्ने स्वार्थी तत्त्व हुन् । तिनलाई हामीले हतोत्साही गर्नुपर्छ । युवालाई त परिस्थितिसँग जुध्न पो सिकाउनुपर्छ ।"
महिला आन्दोलनको दशा र दिशा,"नेतृत्व र वैचारिक पक्ष: कुनै पनि आन्दोलनलाई सफलतामा पुर्याउन त्यसको नेतृत्वको ठूलो भूमिका रहन्छ । नेपालको महिला आन्दोलनको नेतृत्व पनि अस्थायी र मौसमी प्रकृतिको रहेको देखिन्छ । महिलाका मुद्दामा कहिले दलका महिला नेताले नेतृत्व लिए भने कहिले संघसंस्थाका अधिकारकर्मीहरूले । कहिलेकाहीँ कुनै मुद्दामा संयुक्त रूपले पनि नेतृत्व लिएको पाइन्छ । उदाहरणका रूपमा निर्मला पन्तको घटनामा महिला नेताहरू अधिकारकर्मीहरूसँगै सडक आन्दोलनमा थिए । त्यस्तै संविधान बन्ने बेलामा महिलाका मुद्दालाई देशको मूल कानुनमा स्थापित गराउन महिला नेता र अधिकारकर्मीहरूसँगै आन्दोलनमा थिए । तर संविधान जारी भइसकेपछि उनीहरूको सहकार्य निरन्तर रहेन । नेपालको महिला आन्दोलनलाई सही दिशामा अगाडि बढाउन यसको सैद्धान्तिक वा विचारधारात्मक पक्षको प्रस्टता उत्तिकै आवश्यक छ । जस्तो, विश्वव्यापी महिला आन्दोलनको पहिलो लहर १८ औं शताब्दीमा सुरु हुँदा उदारवादी नारीवादी धारबाट निर्देशित थियो । त्यसमा शिक्षामा समान अवसर, प्रजनन सम्बन्धी अधिकारहरू, समान श्रमको समान ज्यालाजस्ता मागहरू थिए । त्यस्तै महिला आन्दोलनको दोस्रो लहरले उग्र नारीवादी धारको अवधारणा अगाडि सार्दै महिला उत्पीडनको मूल कारण पितृसत्तात्मक सोच, मूल्यमान्यता र अभ्यास हो भनेको थियो । महिला आन्दोलनको तेस्रो लहरले सबै महिलाको समस्या एकै प्रकारको हुँदैन, महिलाभित्र पनि विविधता छ भन्दै उत्तरआधुनिक नारीवादको अवधारणा अगाडि सार्यो । महिलाले केवल लिंगको आधारमा विभेद भोग्दैन बरु रंग, जात, वर्ग र इथ्निसिटीका आधारमा पनि विभेद भोगेको हुन्छ भन्यो । तर नेपालको महिला आन्दोलन सुरु भएको लगभग सय वर्ष पुग्दा पनि वैचारिक रूपमा प्रस्ट नहुनु यसको कमजोर पक्ष हो । आन्दोलनका अगुवाहरू स्वयंमा पनि अस्पष्टता रहनु समस्या हो । अहिले पनि कतिपयले आफूलाई महिला अधिकारकर्मी वा मानवतावादी हुँ तर नारीवादी होइन भन्छन् । जबकि महिला अधिकारकर्मी, नारीवादी वा महिलावादी भन्नु उस्तैउस्तै हो । कतिपयले आफूलाई उदारवादी नारीवादी भन्न रुचाउँछन् । परिणामतः महिला आन्दोलनलाई सबैले आआफ्नै तरिकाले व्याख्या र विश्लेषण गर्ने गर्दछन् । आन्दोलनको अबको दिशापहिलो, नेपालको महिला आन्दोलनलाई सही दिशा दिनका लागि वैचारिक रूपले प्रस्ट हुनैपर्छ । कुन विचारधाराले महिला आन्दोलनलाई निष्कर्षमा पुर्याउन सकिन्छ, त्यसबारे बहस छलफल हुनुपर्छ । दोस्रो, महिला आन्दोलनको मुद्दालाई पुनर्परिभाषित गर्नुपर्छ । महिलाको साझा मुद्दा र सीमान्तीकृत समुदायका महिलाको फरक मुद्दालाई पनि सँगसँगै उठान गर्नुपर्छ । तेस्रो, महिला आन्दोलनको अबको नेतृत्व युवा पुस्तामा हस्तान्तरण हुनुपर्छ ।वभिन्न दलभित्र पनि महिलाभित्रका विविधताका मुद्दाहरू बहसमा आउनुपर्छ । महिलाका मुद्दामा दलहरूबीच सहकार्यको माहोल बन्नुपर्छ । महिलावादी पुरुषहरूलाई पनि महिला आन्दोलनमा जोड्न सक्नुपर्छ ।"
अनुदान नआउँदा भूकम्पपीडितलाई ऋण,"(रामेछाप) सरकारले सम्झौता गरेको रकम बेलैमा नदिएपछि रामेछापका भूकम्पपीडितहरू चर्को ब्याजको मारमा परेका छन् । अनुदान आउला र तिरौंला भनेर ऋण काढेर घर बनाएँ तर वर्ष बितिसक्दा पनि अनुदान पाइएन, भीरपानीका वीरबहादुर केसीले भने । केसीले अनुदानका लागि पटकपटक जिल्ला सदरमुकाम पुगेर फर्कनुपरेको दुखेसो गरे । अनुदानको लोभमा उल्टै धेरै खर्च भइसकेको छ, केसीले भने, पाउने कुराको टुंगो छैन ।केसीझैं घर बनाएको वर्ष दिन बितिसक्दा पनि पुनर्निर्माणको अनुदान नपाउने भूकम्पपीडित धेरै छन् । हरेक दिन जिल्ला सदरमुकाममा अनुदानका बारेमा बुझ्न आउनेहरू पैसा नआएको खबर पाएपछि निराश भएर फर्कने गर्छन् । साहुले कराएर हैरान पारे, केही ज्यामीको ज्याला नै दिएको छैन । अब के गर्ने होला ? केसीले भने । गत साउनयता जिल्लामा भूकम्पपीडितलाई आवास पुनर्निर्माणबापतको अनुदान वितरण गर्न रकम आएको छैन । अनुदान वितरणका लागि माग भएको बजेट उपलब्ध नहुँदा लाभग्राहीलाई भुक्तानी हुन नसकेको हो । राष्ट्रिय पुनर्निर्माण आयोजना खारेज भएपछि पुनर्निर्माणको बाँकी काम र अनुदान वितरणको काम सहरी विकास मन्त्रालयको जिम्मामा आएको थियो । सहरी विकास मन्त्रालयअन्तर्गत रामेछापमा रहेको सघन सहरी तथा भवन निर्माण आयोजनाबाट जिल्लाभित्रका सबै पालिकामा निर्माण भएका घरहरूको निरीक्षणलगायतको कामसमेत सकिएको छ । प्राविधिकहरूले गाउँगाउँ पुगेर निरीक्षण सकेर प्रतिवेदन बुझाइसकेकाले पैसा आउनासाथ वितरणको प्रक्रिया थाल्ने उक्त आयोजनाका प्रमुख सुरेशकुमार वाग्लेले बताए । २०७२ को भूकम्पमा परी रामेछापमा करिब ५६ हजार घर क्षतिग्रस्त भएका थिए । तीमध्ये अधिकांशले घर पुनर्निर्माण गरी अनुदान लगिसकेका छन् । आयोजनाको तथ्यांकमा जिल्लामा पहिलो किस्ता पाउने ५५ हजार ६ सय ४३, दोस्रो किस्ता पाउने ५३ हजार ५४ जना र तेस्रो किस्ता पाउने ५१ हजार ७ सय ३९ जना छन् । प्राधिकरणले पहिलो किस्तामा ५० हजार, दोस्रो किस्तामा १ लाख ५० हजार र तेस्रो किस्तामा १ लाख गरी कुल ३ लाख रुपैयाँ अनुदान उपलब्ध गराउँदै आएको छ । उक्त संख्याका लाभग्राहीलाई अनुदान वितरण गर्दा कुल १५ अर्ब, ९१ करोड, ४१ लाख ५० हजार रुपैयाँ खर्च भएको आयोजनाले जनाएको छ । अनुदान पाउने सूचीमा परेका तर अनुदान पाउन नसकेकामध्ये पहिलो किस्ता लिन बाँकी ४० जना, दोस्रो किस्ता लिन बाँकी ३ सय ११ जना र तेस्रो किस्ता लिन बाँकी ६ सय १६ जना छन् । उनीहरूले घर निर्माण गरी निरीक्षणलगायत सबै प्रक्रिया पूरा गरेका छन् । बाँकी अनुदान वितरण गर्न ११ करोड १५ लाख रुपैयाँ आवश्यक पर्ने आयोजनाले जनाएको छ ।"
बन्चरेडाँडाको फोहोर ओभरफ्लो,"(नुवाकोट) बर्खा नजिकिँदा नुवाकोट र धादिङ सीमा क्षेत्रमा पर्ने बन्चरेडाँडास्थित ल्यान्डफिल साइटको लिचेड ओभरफ्लो हुन लागेपछि आसपासका बासिन्दा चिन्तित छन् । लिचेड भरिएर कोल्पुखोलामा लेदोयुक्त पानी मिसिन सक्ने भन्दै स्थानीयले यसको समाधानका लागि सरकारसँग पहल गर्न जनप्रतिनिधिसमक्ष माग गरेका छन् । लिचेड भरिएर ओभरफ्लो हुन लागेको छ । बन्चरेडाँडाको मुनिबाट कोल्पुखोला बगिरहेको छ । अब पानी परेर लिचेड बग्न थाल्यो भने यो कोल्पुखोलामा मिसिने खतरा छ, ककनी गाउँपालिका३ का घननाथ बजगाईंले भने । सिसडोलमा फोहोर भरिएपछि गत वर्ष जेठमा माथिल्लो क्षेत्रमा पर्ने बन्चरेडाँडामा फोहोर विसर्जन गर्न थालिएको थियो । वर्षायाम सुरु भएसँगै उक्त फोहोर पनि भरिएर दुर्गन्ध फैलिन सक्ने भएपछि स्थानीय चिन्तित बनेका हुन् । शुक्रबार नुवाकोट१ का प्रतिनिधिसभा सदस्य माओवादी केन्द्रका हितबहादुर तामाङ, सांसद विमला सुवेदी, जिसस प्रमुख रजिन्द्रविक्रमसिंह ठकुरी, पालिका अध्यक्षलगायतको टोली र सदरमुकाम विदुरबाट जिल्ला प्रशासन कार्यालय, जिल्ला समन्वय समिति प्रतिनिधि, सुरक्षा निकाय, वन कार्यालय प्रतिनिधिसहितको टोली बन्चरेडाँडा अवलोकनमा पुगेको थियो । यसक्रममा स्थानीयले फोहोर व्यवस्थापनको काम दिगो रूपमा समाधान गर्नुपर्ने माग गरेका छन् । साथै मानव बस्तीमा दुर्गन्ध फैलिन सक्ने भन्दै उनीहरूले जनप्रतिनिधिहरूलाई दबाब दिए । अवलोकनका क्रममा सांसद तामाङले मान्छे र फोहोर एकै ठाउँमा राख्न नपाइने बताएका थिए । उनले फोहोरलाई दिगो रूपमा बस्तीबाट टाढा लगेर व्यवस्थापन गर्नुपर्ने सुझाव दिएका थिए । बन्चरेडाँडामा हरेक वर्ष देखिने समस्याको विकल्प सरकार र काठमाडौं महानगरपालिकाले खोज्नुपर्ने उनको भनाइ थियो ।फोहोर विसर्जनका लागि यसअघि काठमाडौं महानगरपालिका, सहरी विकास मन्त्रालय, धुनीबेंसी नगरपालिका र ककनी गाउँपालिकाबीच समझदारी भएको थियो । तर उक्त सम्झौताअनुसार कार्यान्वयन नहुँदा फेरि समस्या निम्तिएको स्थानीयको गुनासो छ । ककनी गाउँपालिकाका अध्यक्ष सुमन तामाङले भने यसअघि भएको सम्झौतालाई संघीय सरकार र काठमाडौं महानगरबाट बेवास्ता भएको बताए । मापदण्ड पुर्याएर व्यवस्थापन गरेका छैनन् । लिखित रूपमा गरेका मागका सम्झौता कार्यान्वयन नभएपछि स्थानीयले माग उठाएका छन् । फोहोर र मान्छेसँगै नबस्ने भनिएको छ । फोहोरले प्रभावित स्थानीयलाई अन्यत्र स्थानान्तरण गर्ने भनेका थियौं । कम प्रभावित क्षेत्रका बासिन्दालाई विकास निर्माणमा प्राथमिकता दिने र लिचेटलाई खोलामा नहाल्ने भनिएको थियो । यहाँका बासिन्दालाई लक्षित गरी तत्काल १० शय्याको अस्पताल स्थापना गर्ने भनिएको थियो । तर अहिलेसम्म भएको छैन, अध्यक्ष तामाङले भने ।काठमाडौं उपत्यकाको फोहोर व्यवस्थापन गर्ने क्रममा नुवाकोटको ककनीसहित धादिङको धुनीबेंसीका १८ हजार मानिस प्रभावित छन् । तर ती मानिसको जीउधनको सुरक्षा र वातावरण विनाशको समस्याप्रति सरोकारवाला निकाय जिम्मेवार हुन नसकेको ककनी३ का स्थानीय तथा बन्चरेडाँडा ल्यान्डफिल साइट प्रभावित क्षेत्र सरोकार समितिका संयोजक श्रीराम ढुंगाना गुनासो गर्छन् । यसबाहेक लामो समयदेखि फोहोर थन्क्याउने काममात्रै भइरहँदा स्थानीयमा विभिन्न स्वास्थ्य समस्या देखिने गरेको उनीहरूको गुनासो छ । स्थानीयमा क्यान्सरलगायतका समस्या देखिनुमा पनि फोहोरलाई कारक मानिएको छ । ककनी१ का वडाध्यक्ष पदमबहादुर श्रेष्ठका अनुसार फोहोरकै कारण क्यान्सरले वार्षिक रूपमा ५ देखि १० जनाले ज्यान गुमाउनुपरेको छ । अर्का स्थानीय राजु घिमिरेका अनुसार स्थानीयहरूमा छाती र फोक्सोका बिरामीको संख्या पनि बढ्ने क्रम छ ।२०६२ सालमा नुवाकोटको ओखरपौवामा २३ वर्षका लागिमात्रै फोहोर फ्याँक्ने सहमति बने पनि काठमाडौं महानगर र सरकारले उचित व्यवस्थापन भने खोज्न सकिरहेको छैन । हरेक वर्ष वर्षायाममा दुर्गन्ध फैलिने क्रम बढेपछि स्थानीय विरोध गर्छन् । तर सरकार र महानगरले स्थानीयलाई विभिन्न आश्वासनसहित थामथुम पार्ने गरेका छन् । तीन वर्षका लागि फोहोर फाल्ने भनिएको सम्झौता उल्लंघनमात्रै हैन, हाल काठमाडौं महानगरसहित १८ वटा नगरपालिकाको १० देखि १२ टन फोहोर दैनिक यहाँ विसर्जन हुने गरेको छ । १७ वर्षको अन्तरालमा ७२ पटक सम्झौता गरिए ।कोल्पुखोला किनारमा रहेको खाल्टो फोहोरले भरिएर करिब २ सय मिटर अग्लो पहाडकै रूपमा खडा भयो । फोहोरकै पहाडमाथि फोहोर बोक्ने गाडीहरू कुद्न थाले । गत जेठमा काठमाडौं महानगरका मेयर बालेन्द्र शाहले स्थानीयसँग गरेको सम्झौतासँगै ल्यान्डफिल साइट तयार पारिएपछि उक्त समस्या समाधान हुने अपेक्षा गरिएको थियो । तर यस पटकको वर्षा सुरु भएसँगै दुर्गन्ध फैलिएर विकराल रूप लिने देखिएको छ । काठमाडौं महानगरले फोहोर फाल्ने ठाउँ खोजिरहँदा बन्चरेडाँडा आसपासका बासिन्दा भने राजधानीको दुर्गन्धको विकल्प खोजिरहेका छन् । हिउँदका महिनामा धूलो खाइरहेका उनीहरू वर्षामा हिलो र दुर्गन्धबाट मुक्ति पाउने उपाय खोजिरहेका छन् ।"
खुकुलो नीति बनाउन लघुवित्तले थाले 'लबिइङ',"(काठमाडौं) एउटै व्यक्तिलाई एकभन्दा बढी संस्थाले कर्जा दिन पाउने नीतिगत व्यवस्थाका लागि लघुवित्त वित्तीय संस्थाले फेरि लबिइङ सुरु गरेका छन् । अनियन्त्रित रूपमा ऋण प्रवाह गरेकै कारण लघुवित्त वित्तीय संस्थामा चरम विकृति आएको निष्कर्षका आधारमा राष्ट्र बैंकले एउटा व्यक्तिलाई एकभन्दा बढी संस्थाले कर्जा प्रवाह गर्न नपाउने नीतिगत व्यवस्था गरेको थियो । उक्त व्यवस्था गरेको एक महिना पनि नबित्दै लघुवित्त वित्तीय संस्थाहरूले एउटा व्यक्तिलाई एकभन्दा बढी संस्थाले ऋण दिन पाउनुपर्ने, धितोमा १५ लाखसम्म ऋण प्रवाह गर्न पाइने पुरानो व्यवस्थाको निरन्तरता, सेवा शुल्कको सन्दर्भमा राष्ट्र बैंकले स्पष्ट व्यवस्था गर्नुपर्नेलगायत नीतिगत व्यवस्थाका लागि माग गरेका छन् । गत फागुन १० मा नेपाल राष्ट्र बैंकले साविकको नीतिगत व्यवस्था परिमार्जन गरी एउटा व्यक्तिलाई एकभन्दा बढी संस्थाले कर्जा प्रवाह गर्न नपाउने, कर्जा प्रवाहको सीमामा कमी, लाभांश वितरणमा कडाइलगायत व्यवस्था गरेको थियो । उक्त व्यवस्थाकै कारण हाल लघुवित्त वित्तीय संस्थाहरूको स्थायित्वमै समस्या देखिएको भन्दै निश्चित समयसम्मका लागि खुकुलो व्यवस्था गर्न लघुवित्त संस्थाको आग्रह छ । लघुवित्त वित्तीय संस्थाहरूको छातासंगठन लघुवित्त बैंकर्स संघले औपचारिक रूपमै खुकुलो नीतिगत व्यवस्थाका लागि राष्ट्र बैंकलाई आग्रह गर्ने तयारी भएको स्रोतले बताएको छ । केके कुरामा खुकुलो व्यवस्था गर्ने भन्ने सम्बन्धमा कार्यकारी समितिमा छलफलसमेत भइसकेको छ । राष्ट्र बैंकको पछिल्लो नीतिगत व्यवस्थाले लघुवित्तलाई टिक्नै नसक्ने अवस्था भयो, स्रोतले भन्यो, नयाँ कर्जाको माग धेरैले घटेको छ भने पुरानो कर्जा असुलीमा समस्या छ । कर्जा असुली नभएपछि खराब कर्जा उच्च दरले बढेको छ । लघुवित्तमा विकृति धेरै भएकाले तिनमा सुधार जरुरी भए पनि एकै पटक कडाइ गर्दा यस क्षेत्रमा समस्या सुरु भएको जानकारहरूको भनाइ छ । यसअनुसार परिस्थितिजन्य कारणले अप्ठ्यारोमा परेका ऋणीहरूको एक पटकका लागि कर्जा नवीकरण र पुनर्तालिकीकरण गर्न पाउनुपर्ने, केही समयका लागि एक व्यक्तिले तीन संस्थाबाट ऋण लिन पाउने व्यवस्था गर्ने, धितोमा १५ लाख रुपैयाँसम्म कर्जा दिन पाउनुपर्ने, सेवा शुल्क सम्बन्धमा राष्ट्र बैंकको निर्देशन स्पष्ट हुनुपर्ने, लघुवित्तले पनि बैंकहरूबाट ओभरड्राफ्ट कर्जा लिन पाउनुपर्ने, बैंकले पनि लघुवित्तका ऋणीलाई कर्जा प्रवाह गर्न नपाउनेलगायत व्यवस्था गर्न लघुवित्त वित्तीय संस्थाको माग छ । राष्ट्र बैंकले एकै पटक नीतिगत कडाइ गर्दा लघुवित्त वित्तीय संस्थाहरूमा ऋण असुली र थप कर्जा प्रवाहमा समस्या देखिएकाले तत्कालका लागि केही नीतिगत खुकुलो बनाउन आवश्यक भएको लघुवित्त बैंकर्स संघका अध्यक्ष प्रकाशराज शर्माको भनाइ छ । एक जनाले एकभन्दा बढी संस्थाबाट ऋण लिन नपाउने व्यवस्थाले ग्रामीण भेगमा लघु ऋणीहरूको नगद प्रवाह नै प्रभावित बनेको छ, उनले भने, हिजोसम्म ऋणीले एक संस्थाबाट लिएर अर्को संस्थाको ऋण तिर्दै आएका थिए । अहिले एउटाभन्दा धेरै संस्थाबाट ऋण नपाउँदा उनीहरूको नगद प्रवाहको स्रोत नै ठप्प भएको छ । यही कारण निश्चित समयका लागि एउटा व्यक्तिले एकभन्दा बढी संस्थाबाट ऋण लिन सक्ने व्यवस्थाका लागि नेपाल राष्ट्र बैंकमा औपचारिक आग्रह गर्नेबारे लघुवित्त बैंकर्स संघले निर्णय नै गरेको हो । हाम्रा मागबारे अन्तिम ड्राफ्ट तयार भइसकेको छ । सम्भवतः आइतबार र सोमबार राष्ट्र बैंकसमक्ष पठाउँछौं, उनले भने, सधैंका लागि सहज व्यवस्था माग गरिएको होइन । लघुवित्त संस्थालाई टिकाउन पनि सहज व्यवस्था गर्नुपरेको हो । परिस्थितिजन्य कारणले ऋण तिर्ने क्षमता नभएका र गत असोजसम्म सक्रिय वर्गमा रहेका ऋणीलाई आर्थिक सहयोग गरेर राहत दिन सकिन्छ कि भन्नेबारे सरकार र राष्ट्र बैंकसँग आग्रह गरिने पनि उनले बताए । खासगरी कोभिड संक्रमण, आर्थिक मन्दीका कारण आपूर्ति शृंखलामा समस्या, कर्जा असुलीमा व्यवधानलगायत कारण लघुवित्त संस्थामा खराब कर्जा ह्वात्तै बढेको छ, शर्माले थपे, उनीहरूलाई कसरी राहत दिन सकिन्छ भन्नेबारे छलफल भएको छ । संस्थाहरूले दैनिकी चलाउन पनि अप्ठ्यारो भएका ग्राहकलाई ग्राहक संरक्षण कोषबाट आर्थिक सहयोग दिइरहेको पनि उनले जनाए । यति बेला ग्राहकलाई परेको आर्थिक अप्ठ्यारोलाई सहजीकरण गरिदिने काम पनि संस्थाकै हो, उनले भने, यसकारण सबै संस्थाले आर्थिक रूपमा अप्ठ्यारोमा परेका ग्राहक छनोट गरी आर्थिक सहयोग गरेका छन् । राष्ट्र बैंकको नीतिगत व्यवस्थाकै कारण अहिले लघुवित्त वित्तीय संस्थाको कर्जा संकुचन भएको छ, नयाँ कर्जा माग न्यून छ भने कर्जा असुलीमा पनि समस्या रहेको उनले बताए ।विगतमा केही लघुवित्त संस्थाले गल्ती गरेकै कारण विपन्न वर्गका नागरिकको बिचल्ली भएको छ । त्यस्ता विकृति रोक्न भन्दै राष्ट्र बैंकले नीतिगत व्यवस्थामा कठाइ गरेको छ । विगतमा कर्जा प्रदान गर्ने अधिकतम सीमा राष्ट्र बैंकले तोके पनि धेरै लघुवित्तले सीमाभन्दा बढी ऋण प्रदान गर्दै आएका थिए । सुरुमा विभिन्न प्रलोभन देखाएर ऋण दिने र पछि असुलीमा जबर्जस्ती गर्ने लघुवित्त संस्थाको बेथितिका कारण साना ऋणी मर्कामा परेका छन् । एउटै ऋणीलाई १३ लघुवित्तले ऋण लगानी गरेको समाचार कान्तिपुरले प्रकाशन गरेको थियो । पछिल्ला महिनामा लघुवित्तको ऋण तिर्न नसकेर धेरैले थातथलो छाड्नुपरेका घटना सार्वजनिक भइरहेका छन् । यसअघि एकभन्दा बढी लघुवित्तबाट ऋण लिएकालाई भुक्तानी तालिकाअनुसार चुक्ता गर्न छुट दिइएको छ । साविकमा कर्जा प्रवाहको सीमा (बिनाधितो ७ लाख र धितोमा १५ लाखसम्म) नाघ्ने गरी कर्जा प्रदान गरिएको अवस्थामा कर्जा प्रवाह गर्ने पछिल्लो लघुवित्तले सीमाभन्दा बढी प्रवाह भएको कर्जा रकममा शतप्रतिशत कर्जा नोक्सानी व्यवस्था कायम गर्नुपर्ने व्यवस्था पनि राष्ट्र बैंकले गरेको छ । यस्तै क, ख र ग वर्गका बैंक तथा वित्तीय संस्थाबाट कर्जा लिएका ऋणीले लघुवित्तबाट कर्जा लिन नपाउने व्यवस्था गरिएको छ । यसअघि अरू बैंक तथा वित्तीय संस्थाबाट ऋण लिएका ऋणीले पनि लघुवित्तबाट ऋण लिन पाउँथे । नयाँ व्यवस्थाअनुसार लघुवित्तबाट ऋण लिँदा अन्य बैंक तथा वित्तीय संस्थाबाट कर्जा लिएनलिएको सम्बन्धमा स्वघोषणा गर्नुपर्नेछ । लघुवित्त संस्थाले पनि कर्जा सूचना केन्द्रबाट सूचना लिएर सम्बन्धित ऋणीले अन्य बैंक तथा वित्तीय संस्थाबाट (लघुवित्त वित्तीय संस्थासमेत) कर्जा लिएनलिएको यकिन गर्नुपर्ने व्यवस्था राष्ट्र बैंकले गरेको छ । राष्ट्र बैंकले लघुवित्त वित्तीय संस्थाको लाभांशमा पनि कडाइ गरेको छ । वित्तीय पहुँच नपुगेका ग्रामीण, दुर्गम तथा अति दुर्गम क्षेत्रमा विपन्न गरिब घरपरिवारमा बिनाधितो वित्तीय सेवा पुर्याउनु लघुवित्तहरूको मुख्य उद्देश्य हो तर केहीका गतिविधि सामन्ती, साहु महाजनको जस्तो भएको पछिल्ला घटनाक्रमले पुष्टि गरेका छन् । लघुवित्त संस्थाका गतिविधि हेर्दा विपन्न वर्गसम्म आर्थिक पहुँच पुर्याएर जीवनस्तर उकास्नेभन्दा पनि ऋण असुलीका नाममा अनावश्यक दबाब र डरत्रासमार्फत थातथलोबाट उठिबास गराउने देखिएको छ । चर्को ब्याजदर, महँगो सेवाशुल्क, झन्झटिलो किस्ता भुक्तानी प्रक्रिया र कर्जा असुलीमा ज्यादतीले पीडित समस्यामा छन् । लघुवित्त वित्तीय संस्थाले कर्जा प्रवाह गर्दा वार्षिक अधिकतम १५ प्रतिशतभन्दा बढी ब्याजदर र वार्षिक १५ प्रतिशतभन्दा बढी सेवा शुल्क लिन नपाउने व्यवस्था राष्ट्र बैंकले गरेको छ । केही लघुवित्तले भने मासिक वा त्रैमासिक रूपमा कर्जा प्रवाह गर्ने, हरेक पटक सेवा शुल्क लिने, भाखा नाघ्दा वित्तीयकै ब्याजलाई पनि साँवामा परिणत गर्ने, थप ३४ प्रतिशत हर्जाना ब्याज लगाउने, कर्जाका लागि स्वीकृत रकमको २० देखि २५ प्रतिशतसम्म रकम ग्राहककै खातामा राखिदिनेलगायत प्रक्रियामार्फत ग्राहकबाट बढी ब्याज असुलिरहेका थिए ।गत पुससम्म लघुवित्त वित्तीय संस्थाहरूको कुल निष्क्रिय (खराब) कर्जा १८ अर्ब ३४ करोड रुपैयाँ रहेको राष्ट्र बैंकको प्रतिवेदनले देखाएको छ । यो सोही अवधिमा लगानीमा रहेको कुल कर्जाको ४६८ प्रतिशत हो । ०७९ असार मसान्तमा निष्क्रिय कर्जाको अनुपात २५६ प्रतिशत थियो । समीक्षा अवधिमा निष्क्रिय कर्जाको वृद्धिदर ८२६२ प्रतिशत छ, जुन गत आर्थिक वर्षको सोही अवधिमा १७०३ प्रतिशतले बढेको थियो, प्रतिवेदनमा भनिएको छ । चालु आर्थिक वर्षको दोस्रो त्रैमासको लघुवित्त वित्तीय संस्थाहरूको गैरस्थलगत सुपरिवेक्षण प्रतिवेदनले ०७९ पुस मसान्तसम्ममा खुद्रा कर्जा प्रदायक लघुवित्त वित्तीय संस्थाहरूको निष्क्रिय कर्जा रकममा उल्लेखनीय वृद्धि भएको प्रतिवेदनले देखाएको छ ।"
राष्ट्रिय प्रसारणमा जोडियो ४४ मेगावाटको सुपर मादी,"(गण्डकी)कास्कीको मादी गाउँपालिकामा निर्मित सुपर मादी जलविद्युत् आयोजनाको ४४ मेगावाट विद्युत् शनिबारदेखि राष्ट्रिय प्रसारण लाइनमा जोडिएको छ । बाँधदेखि विद्युत्गृहसम्म जडित उपकरणलगायत सम्पूर्ण पक्ष (ड्राई अर्थात् पानी नहाली र वेट अर्थात् पानी हालेर) को परीक्षण सफल भएपछि शनिबारदेखि आयोजनाले विद्युत्को परीक्षण उत्पादन थालेको हो । उत्पादित बिजुली १९ किमि टाढा रहेको लेखनाथ सबस्टेसनमा लगेर जोडिएको छ । बिजुली १५ दिन परीक्षणस्वरूप नेपाल विद्युत् प्राधिकरणलाई निःशुल्क उपलब्ध हुनेछ । त्यसपछि भने आयोजनाले व्यावसायिक उत्पादन गर्नेछ । आयोजना निजी क्षेत्रबाट निर्मित दोस्रो ठूलो रहेको सञ्चालकको दाबी छ । यसअघि सोलुखुम्बुमा ८६ मेगावाटको दूधकोशी आयोजना बनिसकेको छ । मादी गाउँपालिका१ र २ सीमास्थित मादी नदीको पानी मादी२ सोंधास्थित विद्युत्गृहमा पुर्याइएको छ । ०७५ मंसिरबाट आयोजना निर्माणको काम सुरु भएको थियो । आयोजना ८ अर्ब ७० करोड रुपैयाँ लागतमा निर्माण सकिएको सुपर मादी हाइड्रोपावर लिमिटेडका सञ्चालक पुष्पज्योति ढुंगानाले जनाए । २ अर्ब १० करोड इक्विटी पुँजी र बाँकी सानिमा बैंकको अगुवाइमा राष्ट्रिय वाणिज्य बैंक, कुमारी बैंक, कृषि विकास बैंक, एभरेस्ट बैंकलगायतले व्यवस्थापन गरेका छन् । संस्थापक सेयर १४ करोड र स्थानीयको आईपीओसहित गरी २५ करोड सेयर रहेको ढुंगानाले जनाए । एक हजार ३ सय जनाभन्दा बढी स्थानीयको आईपीओ छ । आयोजनाको सिभिलतर्फको निर्माणको ठेक्का फेवा कन्स्ट्रक्सनले पाएको थियो । मेकानिकल ठेक्का भने माछापुच्छ्रे मेटल एन्ड मेसिनरी प्रालि पोखराले हेरेको थियो । मुख्य उपकरण भने चीनबाट ल्याइएको हो । आयोजनाको मुख्य सुरुङको लम्बाइ ६ किमि छ । इन्टेक र पेनस्टक पाइप रहेको स्थान झन्डै एक किमि छ । विद्युत्गृहमा तीन वटा टर्बाइन जोडिएको छ । भौगोलिक अवस्था कमजोर भएपछि ८ सय मिटरको पेनस्टक पाइप सुरुङभित्र जडान गरिएको छ । पेनस्टक पाइप राख्दा २५ करोडको लागत बढेको सञ्चालक ढुंगानाले बताए । आयोजनाबाट वार्षिक २४२६५ गिगावाट घण्टा विद्युत् उत्पादन हुनेछ । ठेक्का सम्झौताअनुसार ०७८ चैतभित्र विद्युत् उत्पादन गर्ने तालिका रहे पनि आयोजना निर्माण सकाउन एक वर्षभन्दा बढी समय लागेको हो । कोरोना महामारी र रुसयुक्रेन युद्धका कारण पनि समय र लगानी केही बढी लाग्यो, ढुंगानाले भने । ०७८ असार १ मा मादी नदीमा आएको बाढीले आयोजनामा क्षति पुर्याएको थियो । बाढीले आयोजना निर्माणका उपकरण बगाउनुका साथै निर्मित संरचनामा क्षति पुर्याएपछि आयोजना निर्माणको लागत बढेको हो । बाढीबाट त्यस बेला १ अर्ब रुपैयाँभन्दा बढीको क्षति पुगेको थियो । उत्पादित बिजुली १९ किमि टाढाको लेखनाथ सबस्टेसनमा जोडिएको छ । यसका लागि आयोजनाले एकल रूपमा १९ र यसअघि बनिसकेको अपरमादी जलविद्युत् आयोजनासँग मिलेर बनाइएका ३१ गरी ५० वटा टावरमार्फत लेखनाथ पुर्याइएको छ । हाइड्रोले वार्षिक १ अर्ब ३० करोड रुपैयाँ बराबरको व्यापार गर्ने ढुंगानाले जनाए । हाइड्रो निर्माणमा प्रतिदिन ७ सयभन्दा बढी जनशक्ति लगातार काममा थिए । अब भने ३५ जनाले नियमित रोजगारी पाउनेछन् । हाइड्रो निर्माणका बेला गरिएको पीपीए सम्झौताअनुसार चैतमा १३ मेगावाट बिजुली उत्पादन गर्ने भनिए पनि हाल १५ मेगावाट उत्पादन गरी प्राधिकरणलाई दिइएको छ ।"
मर्स्याङ्दीका दुई सबस्टेसन निर्माण अन्तिम चरणमा,"काठमाडौं (कास) मर्स्याङ्दी करिडोर २२० केभी प्रसारण लाइन आयोजनाअन्तर्गत चितवनमा नयाँ भरतपुर र लमजुङमा उदीपुर २२० केभी सबस्टेसन निर्माण अन्तिम चरणमा पुगेका छन् । भरतपुर सबस्टेसनको काम करिब ९५ प्रतिशत सकिएको र एक महिनाभित्र चार्ज गरी सञ्चालनमा आउने प्राधिकरणका आयोजना प्रमुख नारायण रेग्मीले जानकारी दिए । लमजुङको उदीपुर सबस्टेसनको काम पनि करिब ९० प्रतिशत सकिएको र चार महिनाभित्र सञ्चालनमा आइसक्ने उनको भनाइ छ । मनाङको धारापानी सबस्टेसन निर्माण भने भौगोलिक जटिलताका कारण समस्या भएको उनले बताए । भरतपुर र उदीपुरमा भने कुनै पनि समस्या नरहेकाले ४ महिनामा दुवै सबस्टेसन चार्ज भइसक्ने उनको दाबी छ । प्राधिकरणका कार्यकारी निर्देशक कुलमान घिसिङले निर्माणाधीन सबस्टेसनको स्थलगत अनुगमन गरेका छन् । अनुगमनमा क्रममा निर्माण प्रगति, बेहोरिएका समस्या, काम सकिने तालिकालगायत विषयमा आयोजना व्यवस्थापन, परामर्शदाता र निर्माण व्यवसायीहरूसँग विस्तृत छलफल गरी सबस्टेसन तोकिएकै समयमा सक्न निर्माणमा संलग्न सबैलाई उनले आग्रह गरे । भरतपुर सबस्टेसन आगामी वैशाख र उदीपुर सबस्टेसन असारभित्र निर्माण सक्ने गरी अन्तिम चरणका काम भइरहेको प्राधिकरणले जनाएको छ । आयोजनाअन्तर्गत नै लमजुङको खुदी र मनाङको धरापानीमा २२० केभीका सबस्टेसन निर्माणाधीन छन् । खुदी सबस्टेसन ६ महिनाभित्र निर्माण सक्ने लक्ष्य छ । धारापानी सबस्टेसन निर्माणमा भने समय बढ्ने प्राधिकरणको भनाइ छ । भौगोलिक रूपमा विकट र सबस्टेसन निर्माणस्थलमा उपकरण लैजान पहुँच सडकको समस्या रहेकाले धारापानी सबस्टेसन निर्माणमा केही समय लाग्नेछ । पहुँच सडक निर्माणका लागि आवश्यक जग्गा अधिग्रहण प्रक्रिया सुरु गरिएको पनि बताइएको छ । नयाँ भरतपुर सबस्टेसनमा सञ्चालनपूर्व गर्नुपर्ने परीक्षणका काम भइरहेका छन् । उदीपुर सबस्टेसनका अधिकांश सिभिल संरचनाको निर्माण सकिएको छ । सबस्टेसनमा रहने उपकरण निर्माण स्थलमा ढुवानी भइसकेका छन् । उपकरण जडान जारी छ । नयाँ भरतपुर र उदीपुर सबस्टेसनमा क्रमशः २२०१३२ केभी, ३२० एमभीए र २२०१३२ केभी, १६० एमभीए तथा १३२३३ केभी, ५० एमभीए क्षमताका पावर टान्सफर्मर रहनेछन् । खुदी र धारापानी सबस्टेसनमा क्रमशः २२०१३२ केभी, १६० एमभीए तथा १३२३३ केभी, ५० एमभीए र २२०१३२ केभी, १०० एमभीए तथा १३२३३ केभी, ३० एमभीए क्षमताका पावर ट्रान्सफर्मर रहनेछन् । खुदी सबस्टेसनमा रहने पावर ट्रान्सफर्मर राखिने स्थान, नियन्त्रण कक्षलगायतका सिभिल संरचना निर्माण सकिएको छ । ट्रान्सफर्मरलगायत उपकरण निर्माणस्थलमा ढुवानी सुरु भएको बताइएको छ । मर्स्याङ्दी र यसका सहायक नदीबाट उत्पादन हुने बिजुली राष्ट्रिय प्रसारण प्रणालीमा प्रवाहका लागि मर्स्याङ्दी करिडोर २२० केभी प्रसारण लाइन आयोजना सुरु गरिएको हो । प्रसारण लाइनबाट करिब एक हजार ६ सय मेगावाट विद्युत् प्रवाह गर्न सकिनेछ । आयोजनाअन्तर्गत चितवनको भरतपुरदेखि मनाङको धारापानीसम्मको ११३ किमि डबल सर्किट प्रसारण लाइन निर्माणाधीन छ । आयोजनालाई तीन प्याकेजमा विभाजन गरी काम भइरहेको छ । पहिलो प्याकेजअन्तर्गत उदीपुरबाट नयाँ भरतपुर सबस्टेसनसम्मको करिब ६७ किमि प्रसारण लाइन निर्माण भइरहेको छ ।"
'सरकारले चाहिए जति सुनचाँदी ल्याइदिएन',"काठमाडौं (कास) काठमाडौं सुनचाँदी व्यवसायी संघका अध्यक्ष सुरेश शाक्यले सरकारले बजार मागअनुसार पर्याप्त सुनचाँदी आपूर्ति गर्न नसक्दा कालोबजारी मौलाइरहेको बताएका छन् । राज्यले १५ वर्षदेखि सुनमा लगाएको कोटा प्रणाली र बैंकहरूले मात्र आयात गर्न पाउने नियन्त्रित बजारबाट व्यवसायी ठूलो पीडामा परिरहेको उनको भनाइ छ । मुलुकमा प्रतिदिन ३० किलो सुन आवश्यक रहे पनि नेपाल राष्ट्र बैंकले १० किलो मात्र उपलब्ध गराउँदै आएको छ । आपूर्ति कम र माग बढी भएका कारण यस क्षेत्रमा कालोबजारी मौलाइरहेको छ, काठमाडौं सुनचाँदी व्यवसायी संघले राजधानीमा आयोजना गरेको कार्यक्रममा अध्यक्ष शाक्यले भने, यसले सम्पूर्ण व्यवसायीको बदनाम भइरहेको छ । बैंक र व्यवसायीमार्फत सिजनमा दिनको ३० किलो र अफसिजनमा २० किलो सुन आपूर्ति गर्ने व्यवस्था मिलाउन सरकारसमक्ष उनले माग गरे । विदेशबाट आफ्नो सुविधामा ल्याउने सुनलाई उनीहरूको आवश्यकताअनुसार खरिदविक्रीका लागि मान्यता दिन पनि संघले आग्रह गरेको छ । स्थानीय बजारमा पुराना गरगहना फिर्ता एवं बिक्री हुन आउने खरिदलाई पनि आधिकारिक मान्यता दिनुपर्ने संघको माग छ । कार्यक्रममा व्यवसायीका माग सम्बोधन गर्न आफूले सक्दो पहल गर्ने वाग्मती प्रदेश सांसद हरिप्रभा खड्गी (श्रेष्ठ)ले प्रतिबद्धता जनाइन् । पहिला गरगहना निर्यात हुन्थ्यो । अहिले त्यो अवस्था छैन, उनले भनिन्, सुनचाँदी व्यवसाय प्रवर्द्धन गर्न आवश्यक भूमिका खेल्नेछु ।"
उद्यमशीलता प्रवर्द्धन गर्न उद्यमीबीच सहकार्य,"काठमाडौं (कास) युवा उद्यमशीलता प्रवर्द्धन गर्न नेपालका युवा उद्यमी र भारतीय युवा उद्यमी मञ्चबीच सहकार्य गर्ने समझदारी भएको छ । नेपाल उद्योग परिसंघको युवा उद्यमी मञ्च र फेडेरेसन अफ इन्डियन चेम्बर्स अफ कमर्स एन्ड इन्डस्ट्रीको युवा नेतृत्व मञ्चबीच युवा उद्यमीका नवीन सोच प्रवर्द्धन, प्रोत्साहन एवम् उद्यमशीलता विकासमा सहकार्य गर्ने समझदारी भएको हो । समझदारीपत्रमा परिसंघका युवा उद्यमी मञ्च अध्यक्ष प्राची अग्रवाल र फेडेरेसन अफ इन्डियन चेम्बर्स अफ कमर्स एन्ड इन्डस्ट्रीका शाश्वत गोयन्काले हस्ताक्षर गरे । हालै भारतको नयाँदिल्लीमा भएको फिकी ग्लोबल लिडर समिटमा नेपाल उद्योग परिसंघ, युवा उद्यमी मञ्च र फेडेरेसन अफ इन्डियन चेम्बर्स युवा नेतृत्व मञ्चबीच उक्त समझदारी भएको हो । समझादारीअनुसार दुई देशका युवा नेतृत्व र उद्यमीबीच विभिन्न समयमा छलफल, अन्तर्क्रिया, भ्रमण, युवा उद्यमीलाई प्रोत्साहनलगायत कार्यक्रम गरिने परिसंघले जनाएको छ ।"
कोशीका आन्दोलनकारीसँग वार्ता गर्न समिति,"काठमाडौं (कास) कोशी प्रदेशको नामकरणको विरोध गर्दै आन्दोलनरत पक्षसँग वार्ताका लागि सरकारले समिति गठन गरेको छ । गृह मन्त्रालयले सहसचिव रामबन्धु सुवेदीको नेतृत्वमा ६ सदस्यीय समिति गठन गरेको हो । प्रधानमन्त्री निवास बालुवाटारमा आन्दोलनरत पक्षसहित शनिबार बसेको बैठकपछि गृह मन्त्रालयले वार्ता समिति गठन गरेको हो ।छलफलमा प्रधानमन्त्री पुष्पकमल दाहालले कोशी प्रदेशको नामकरणको विषयलाई लिएर भइरहेको आन्दोलन र आन्दोलनका क्रममा पदम लिम्बूको निधन भएकामा दुःख व्यक्त गर्दै वार्ताबाटै समस्या समाधानका लागि आग्रह गरेका थिए ।एक नम्बर प्रदेश नामांकन संयुक्त संघर्ष समितिको ब्यानरमा आन्दोलनको नेतृत्व गरिरहेका नेपाल आदिवासी जनजाति महासंघ, किरात राई यायोक्खा, किरात याक्थुम चुम्लुङ, नेपाल शेर्पा संघ, संघीय लोकतान्त्रिक राष्ट्रिय मञ्च, किरात धर्म तथा साहित्य उत्थान मञ्चलगायत सरोकारवाला संघसंस्थाका प्रतिनिधिबीचको छलफलमा प्रधानमन्त्रीले आन्दोलनका कार्यक्रम फिर्ता लिई वार्ताबाट समस्या समाधान गर्न आग्रह गरेका थिए ।भेटमा सूचना तथा सञ्चार प्रविधिमन्त्री रेखा शर्मा, प्रधानमन्त्रीका मुख्य सल्लाहकार हरिबोल गजुरेल, नेपाल सरकारका मुख्यसचिव शंकरदास वैरागी र गृह सचिव विनोद सिंह सहभागी थिए ।"
सगरमाथाद्वारा उपाधि रक्षा,"(सुनसरी)मोरङको सगरमाथा युथ क्लबले तेह्रौं संस्करणको कन्ट्रोल इटहरी गोल्डकपको उपाधि जितेको छ । इटहरी रंगशालामा शनिबार फाइनलमा ए डिभिजनको नवप्रवेशी क्लब चर्च व्बाइज युनाइटेडलाई पेनाल्टी सुटआउटमा ६५ ले हराउँदै सगरमाथाले उपाधि रक्षा गरेको हो । निर्धारित समयमा दुवैले गोल गर्न असफल भएपछि खेलको निर्णय सिधै पेनाल्टी सुटआउटबाट लिइएको थियो । चर्च ब्वाइजका मनोज राईको प्रहार बाहिरिएपछि सगरमाथाको लगातार दोस्रो पटक उपाधि जित्ने धोको पूरा भएको हो । फ्रेकलिङ तल्ला, रन्जित पाण्डे, मिलन राई, विदेशी खेलाडी बेम्पा र गोलकिपर प्रिसोको प्रहार गोलमा परिणत भए पनि मनोजको प्रहार आकासिएको थियो । सगरमाथाका अभिषेक लिम्बू, मेसुके ओलामोउ, स्टेफिन बिनोङ, राजीव लोप्चन, महिन्द्र कार्की र विवेक बर्माको पेनाल्टी गोलमा परिणत भएपछि सगरमाथाको भाग्य चम्केको हो । नवप्रवेशी ए डिभिजन क्लब खुमलटारका अधिकांश खेलाडी लिएर मैदानमा उत्रेको सगरमाथाले उपाधिसँगै १० लाख र उपविजेता चर्च ब्वाइजले ५ लाख रुपैयाँ पुरस्कार पाए । उत्कृष्ट खेलाडी सगरमाथाका कप्तान महिन्द्र कार्की भए । उनले १ लाख जिते । सर्वाधिक गोल गरेका मछिन्द्रका अफिज ओलावालेले ३० हजार पाए । उनले ५ गोल गरेका थिए । सगरमाथाका देव लिम्बू बेस्ट गोलकिपर, विशाल बस्नेत बेस्ट डिफेन्डर, स्टेफिन बिनोङ बेस्ट फरवार्ड र याम गुरुङ बेस्ट प्रशिक्षक घोषित भए । चर्च ब्वाइजका मौसम लिम्बू बेस्ट मिडफिल्डर र म्यान अफ द फाइनल घोषित भए । उनीहरूले जनही २० हजार प्राप्त गरे । विजेतालाई एन्फाका मानार्थ वरिष्ठ उपाध्यक्ष किशोर राई र इटहरी उपमहानगरका जनप्रतिनिधिले पुरस्कार प्रदान गरे । इटहरी उपमहानगरपालिकाले संयोजन गरेको प्रतियोगितामा प्रत्येक टिमलाई प्रतिम्याच २० हजार तयारी खर्च र सहभागी प्रत्येक खेलाडीलाई दैनिक १ हजार ५ सयको दरले भत्ता उपलब्ध गराइएको आयोजकले जनाएको छ । गोल्डकपलाई उपमहानगरपालिकाले ११ लाख रुपैयाँ, खेलकुद विकास बोर्ड कोशी प्रदेशले १४ लाख र राष्ट्रिय खेलकुद परिषद्ले १० लाख रुपैयाँ सहयोग गरेका छन् । प्रतियोगितालाई कन्ट्रोल लुब्रिकेन्टले प्रायोजन गरेको हो ।"
मनाङ तिलोत्तमा च्याम्पियन,"(लुम्बिनी)मनाङ मर्स्याङ्दी क्लबले शनिबार २२ औं तिलोत्तमा गोल्डकप फुटबल प्रतियोगिताको उपाधि जितेको छ । बुटवलको देवीनगरस्थित एन्फा टेक्निकल सेन्टरको मैदानमा भएको फाइनलमा मनाङले सुदूरपश्चिम११ लाई पेनाल्टी सुटआउटमा पराजित गर्दै उपाधि उचाल्यो । निर्धारित समयको खेल ११ को बराबरी भएपछि निर्णय पेनाल्टी सुटआउटबाट लिइएको हो । मनाङले ८७ को नतिजा निकालेको थियो । खेलको पहिलो हाफ गोलरहित रह्यो । मनाङले विदेशी खेलाडी कोफी टिमोथी कौडोको गोलबाट ५९ औं मिनेटमा अग्रता लिएको थियो । गोल भएको १२ मिनेटपछि सुदूरपश्चिमका फागुराम थारुले गोल गर्दै खेल ११ को बराबरीमा ल्याए । जतिबेला खेल ७१ औं मिनेटमा चलिरहेको थियो । सुदूरपश्चिम सुरुदेखि नै आक्रामक खेल प्रस्तुत गरेको थियो । जसले गर्दा मनाङका खेलाडी दबाबमा रहेर खेलेको टोलीका म्यानेजर शिव लामाले पनि स्वीकारे । उनले काउन्टर अट्याकमा खेल्दै सुदूरपश्चिमले पेनाल्टी सुटआउटसम्म खेल तन्काउनु उत्कृष्ट भएको सुनाए । सुदूरको दबाबले हाम्रा खेलाडी थाकिसकेका थिए, उनले भने, म लक्की म्यानेजर हुँ भनिरहेको थिएँ, टाइब्रेकरले साख जोगियो । आफ्ना खेलाडीको कमजोरीले नै मनाङ खेल अवधिभर दबाबमा देखिएको लामाले बताए ।मनाङलाई दबाबमा राखे पनि पाएका अवसर सदुपयोगमा भने सुदूरपश्चिम चुकिरह्यो । ए डिभिजनका टोलीसँग आफ्ना खेलाडीको प्रदर्शन एउटा राम्रो सिकाइ भएको सुदूरका म्यानेजर अनिल कठायतले बताए । उनले भने, उदीयमान र स्थानीय खेलाडी मात्रैको सहभागितामा हामीले उत्कृष्ट खेलेका हौं, मैदानमा उपस्थित खेलप्रेमीको राम्रो साथ पाएका थियौं, यसले पनि खेलाडीमा हौसला थपेको थियो । विदेशी खेलाडीसहित आएको मनाङले ट्राइबेकरमा हरायो, त्यो भाग्यमा भरपर्ने स्थिति थियो, हार स्वीकार्य छ । म्यानेजर कठायतले आफ्नो टिममा रहेका हरेक खेलाडीको अथक मिहिनेत र लगाव फाइनलमा देखिएको बताए । फ्रेन्ड्स क्लबलाई सेमिफाइनलमा पराजित गर्दै मनाङले सुदूरपश्चिमसँगको उपाधि भिडन्त पक्का गरेको थियो भने थ्रीस्टार क्लबलाई १० ले हराएर सुदूरपश्चिमले फाइनल यात्रा तय गरेको हो ।मनाङले ११ लाख ११ हजार १ सय ११ रुपैयाँ र उपविजेता सुदूरपश्चिम११ ले ५ लाख ५५ हजार ५ सय ५५ रुपैयाँ पुरस्कार पाए । सर्वोत्कृष्ट खेलाडी सुदूरपश्चिमका फागुराम थारुले एक लाख रुपैयाँसहित स्कुटर प्राप्त गरे । उनी नै उत्कृष्ट फरवार्ड भए । त्यसवापत उनले थप ३० हजार पाए । मनाङका गोलकिपर जियानाथ शेख, मिडफिल्डर विसन गुरुङ, र कप्तान तथा डिफेन्डर आशिष गुरुङ आफ्नो विधा उत्कृष्ट भए । मनाङकै प्रशिक्षक किरण श्रेष्ठ उत्कृष्ट प्रशिक्षक भए । सबैले जनही ३० हजार रुपैयाँ पाए ।"
पटिहानीमा करातेको महाधिवेशन,चितवन (कास) नेपाल कराते महासंघको केन्द्रीय महाधिवेशन शनिबारदेखि पर्यटकीय क्षेत्र पटिहानीमा सुरु भएको छ । पटिहानीको नवनिर्मित कभर्डहलमा प्रधानमन्त्री पुष्पकमल दाहालले भिडियो सन्देशमार्फत महाधिवेशन उद्घाटन गरे । तीनदिने महाधिवेशनले कराते महासंघको नयाँ नेतृत्व चयन गर्नेछ । महासंघको नेतृत्व १० वर्षपछि परिवर्तन हुन लागेको हो । राष्ट्रिय खेलकुद परिषद्का तत्कालीन सदस्यसचिव युवराज लामाले ०६९ सालको साउनमा दावा गुरुङको नेतृत्वमा महासंघ गठन गरेपछि विवाद बढेको थियो । परिषदले गत माघमा युवराज लामाकै नेतृत्वमा २१ सदस्यीय तदर्थ समिति बनाएर तीन महिनाभित्र महाधिवेशन गर्न भनेको थियो ।
खप्तडमा पुलिसको जित,"धनगढी (कास) छैटौं संस्करणको खप्तड गोल्डकप फुटबल प्रतियोगिताको शनिबार विभागीय टोली नेपाल पुलिस क्लबले पाहुना टोली जर्जियन क्लबलाई रोक्दै क्वाटरफाइनल तय गरेको छ । धनगढी रंगशालामा पुलिसले दार्जिलिङको जर्जियन फुटबल क्लबलाई पेनाल्टी सुटआउटमा ३० ले पराजित गर्यो । पुलिसका भोला सिलवाल, पृथ्वी चौधरी र सुमन सुवेदीले गोल गरे । पेनाल्टीमा जर्जियनका प्रवेश रोय, प्रणय मुखिया र सोनम लेप्चाको प्रहार असफल भयो । त्यसअघि दुवै टिम ११ गोलको बराबरीमा रहेपछि खेलको निर्णय पेनाल्टी सुटआउटबाट गरिएको हो ।"
टासी एम्बासडर गल्फ विजेता,काठमाडौं (कास) गल्फर टासी छिरिङ दोङले गोकर्ण गल्फ क्लबमा शनिबार इन्डियन एम्बासडर आमन्त्रण गल्फ प्रतियोगिताको उपाधि जितेका छन् । टासीले ४० स्टेबलफोर्ड अंक बटुल्दै उपाधि जिते । टासी छिरिङ ३७ अंकसाथ उपविजेता भए । सद्भाव आचार्यले ३७ ग्रस अंक जोडेर बेस्ट ग्रसको अवार्ड जिते । महिलातर्फ तारा कार्की चित्रकार ३८ अंकसहित विजेता र गीता गुरुङ ३३ अंकसहित उपविजेता भए । सिनियरतर्फ मेजर विजय मोक्तान विजयी भए । सिनियर मोस्ट गल्फरको अवार्ड पूर्वप्रधानसेनापति प्रज्वलशमशेर राणाले पाए ।
मुकेश र राजपुरा च्याम्पियन,"काठमाडौं (कास) आर्मीका धावक मुकेश पाल र पुलिसकी धाविका राजपुरा पछाईंले चौथो वीर गणेशमान सिंह १० किमि रोड रेसको उपाधि जितेका छन् । शनिबार काठमाडौंको दरबारमार्गमा आयोजित प्रतियोगितामा राजपुराले कोर्स रेकर्डसहित ३६ मिनेट ४३२ सेकेन्डमा दौड पूरा गरिन् । उनले आफ्नै नामको ३७ मिनेट १०५ सेकेन्डको कीर्तिमान तोडेकी हुन् । मुकेशले ३१ मिनेट २१७६ सेकेन्डमा दूरी पार गरे । डिफेन्डिङ च्याम्पियन एपीएफका गोपीचन्द्र पार्की दोस्रो भए । उनले ३१ मिनेट ३८६८ सेकेन्ड लगाए । आर्मीका दीपक अधिकारी ३१ मिनेट ४७४२ सेकेन्डबाट तेस्रो भए । महिलामा पुलिसकै राममाया बुढा (३७ मिनेट ५४१५ सेकेन्ड) दोस्रो र एपीएफकी पुष्पा भण्डारी (३८ मिनेट २६०३ सेकेन्ड) तेस्रो स्थान हासिल गरे । दुवैका विजेताले समान ६० हजार, उपविजेताले ३० हजार र तेस्रोले १५ हजार पुरस्कार पाए ।"

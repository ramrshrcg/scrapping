शीर्षक,विवरण
प्रतिनिधिसभाबाट पारित विधेयक राष्ट्रिय सभामा रोकियो,"यी उजुरीकर्ता साहुबीच १ अर्ब ८ करोड ८८ लाख ९० हजार कारोबार भए पनि साहुले १ अर्ब ९७ करोड ३७ लाख माग भएको आयोगले जनाएको छ । दुवै पक्षलाई राखेर छलफल गराएपछि ७२ करोड ७ लाख ९ हजार रुपैयाँमा सहमति गराएको आयोगले जनाएको छ । आयोगले ५५ बिघा ८ कट्ठा ९ धुर जग्गासमेत साहुबाट पीडितलाई फिर्ता गराएको छ । अध्यादेश हुँदा छलफलबाट मिलापत्र गराउन जति सजिलो थियो । अहिले सहज छैन, कार्कीले भने ।मुलुकी संहितासम्बन्धी केही नेपाल ऐनलाई संशोधन गर्नु बनेको अध्यादेशमा कसैले अनुचित लेनदेन गर्नु वा गराएमा कसुर हुने उल्लेख थियो । अध्यादेशले लेनदेन नभएको वा नगरेको रकम दिएको भनी लिखत तयार गरेमा, वास्तविक रकमभन्दा बढीको लिखत तयार गर्ने, ब्याजलाई समेत साँवामा जोडेमा, बुझाएको रकमको भर्पाई नदिने वा लिखत नबनाएमा, ऋणको साँवाभन्दा बढी ब्याज लिएमा कसुरका रूपमा व्याख्या गरेको थियो ।त्यस्तै ऋण असुलीका लागि कुनै प्रकारको धम्की दिने, हिंसा वा शोषण गरेमा, ऋणीको सम्पत्ति हक हस्तान्तरण गर्नु नपाउने व्यवस्था अध्यादेशमा समेटिएको थियो । अध्यादेश सक्रिय रहँदै संघीय संसद्बाट कानुन निर्माण नहँॅदा साहुले पीडितलाई थप पीडा दिन थालेको आयोगले जनाएको छ । अध्यादेशमा भएको व्यवस्था उल्लंघन भएमा सात वर्षसम्म कैद र ७० हजारसम्म जरिवानाको प्रावधान थियो । आयोगले ९ जनामाथि कारबाहीको सिफारिस गरेपछि मुद्दासमेत चलेको थियो ।अध्यादेशमा भएको व्यवस्था जस्ताको तस्तै राष्ट्रिय सभाले पारित गरेर प्रतिनिधिसभामा पठाएको थियो । राष्ट्रिय सभाले अध्यादेशको प्रतिस्थापन विधेयकका रूपमा पारित गरेकोमा प्रतिनिधिसभाले सामान्य विधेयकको हैसियतमा पारित गरेपछि राष्ट्रिय सभाले स्वीकार गर्नुपर्ने हुन्छ । राष्ट्रिय सभाले प्रतिनिधिसभाले संशोधनसहित पारित गरेको सन्देश सुनाएर प्रमाणीकरणका लागि राष्ट्रपति कार्यालय पठाउनुपर्ने हुन्छ । राष्ट्रिय सभाका अध्यक्ष गणेशप्रसाद तिमिल्सिनाले यसअघिको बैठकमा प्रतिनिधिसभाबाट पारित विधेयकको संशोधन स्वीकारको प्रक्रिया अघि नबढाएपछि कानुनी शून्यताको अवधि झन् बढेको लम्बिएको हो । कानुन नभएपछि मिटरब्याजमा लगाउने साहुहरूले जाँचबुझ आयोगको जिल्लास्थित कार्यालयलाई नै निस्तेज पार्नु लागिपरेका छन्, जाँचबुझ आयोगका अध्यक्ष कार्कीले भने, पीडितलाई दुःख दिएपछि हामीले साहुलाई बोलाएर छानबिन गर्नु थालेपछि पक्राउ नगर्नू, थुनामा नराख्नू कानुनबमोजिम गर्नू भनेर अदालतबाट निषेधाज्ञा ल्याउने गरेको छ । कानुनबमोजिम गर्नु कानुन छैन । यदि राष्ट्रिय सभाले बेलैमा विधेयक पारित गरेको भए मोरङमा आत्महत्या गर्नु बाध्य पार्नेलाई कारबाहीको दायरामा ल्याउन सहज हुन्थ्यो । राष्ट्रिय सभाले संशोधन स्वीकार गर्नु बाँकी विधेयकमा ऋण असुलीका लागि कुनै प्रकारको धम्की दिने वा हिंसा वा शोषण गर्ने, ऋणीलाई हैरान पुर्याउनेलाई सात वर्षसम्म कैद हुन सक्थ्यो । मिटरब्याजमा लगाउनेले पीडितसँग चेक लिने र बाउन्स गरेर हैरानी दिने गरेका छन् । मोरङमा सोनारलाई चेक बाउन्सको मुद्दा अघि बढाउन खोज्दा प्रहरीकै अगाडि आत्महत्याको प्रयास गरेका हुन् । विराटनगर ७ मा चिया पसल खोल्न सोनारले डा नितेश तिवारीसँग चार वर्ष अगाडि ७ लाख रुपैयाँ ऋण लिएर १५ लाख बुझाउँदा पनि अझै १२ लाख तिर्नु बाँकी रहेको भन्दै दबाब दिने गरेको भन्दै सोनारकी श्रीमती रिताले जिल्ला प्रशासन मोरङमा उजुरी दिएकी थिइन् । बेलैमा कानुन नबन्ने हो भने मोरङको जस्तो घटना अन्यत्र पनि हुन सक्ने आयोगले जनाएको छ । सरकार र संसद् यस विषयमा गम्भीर हुनु आवश्यक छ, आयोगका अध्यक्ष कार्कीले भने । पीडितको समस्यालाई नजिकबाट नियालेकै कारण दलहरूले सर्वसम्मत विधेयक पारित गरिसकेको राष्ट्रिय सभाका कांग्रेस सचेतक अनिता देवकोटाले बताइन् । पीडितको समस्यामा हामी गम्भीर छौं । दुवै सदनबाट विधेयक पारित भइसकेको छ । अब चाँडै प्रमाणीकरणसमेत हुन्छ, उनले भनिन् । राष्ट्रिय सभाबाट पारित भएको प्रतिस्थापन विधेयक असार १७ मा प्रतिनिधिसभामा पेस भएको थियो । असार २० मा प्रतिनिधिसभाबाट अध्यादेशको प्रतिस्थापन विधेयक पारित हुन सकेन । अध्यादेश निष्क्रिय भए पनि विधेयक निष्क्रिय नहुने भन्दै सत्तापक्ष र प्रतिपक्षबीच सहमति गरेर असार ३१ मा विधेयक पारित भयो । राष्ट्रिय सभाबाट पारित गर्दा अध्यादेश प्रतिस्थापन विधेयक शब्द राखे पनि प्रतिनिधिसभाबाट विधेयक मात्रै राखिएको थियो । राष्ट्रिय सभाले अध्यादेशको प्रतिस्थापन विधेयकका रूपमा पठाएकामा अरू विधेयक जस्तै पारित भएर सन्देश आएपछि अध्यक्ष तिमिल्सिनाले संशोधनलाई स्वीकार गरेर प्रमाणीकरण गर्नुअघि कानुनी परामर्श गरेका हुन् ।राष्ट्रिय सभाको कार्यव्यवस्था परामर्श समितिले महान्यायाधिवक्तासँग समेत परामर्श गरेको छ । महान्यायाधिवक्ताले प्रतिनिधिसभाले सर्वसम्मत पारित गरेको विधेयक संविधान र कानुन उल्लंघन नभएको राय दिएका छन् । संविधान र कानुन उल्लंघन नभएकाले राष्ट्रिय सभाले पनि यसलाई अगाडि बढाउन हुन्छ, राय आएको छ, कार्यव्यवस्था समितिका एक सदस्यले भने, यसअनुसार दलहरूमा सहमतिको प्रयास जारी छ । कांग्रेस सचेतक देवकोटाले तल्लो सदनबाट विधेयकको उद्देश्य र कारणसमेत संशोधन भएकाले कसरी पारित गर्ने भन्ने कानुनी परामर्शसमेत सकिएपछि दलहरूबीच सहमतिको प्रयास भइरहेको बताइन् । तल्लो सदनबाट सर्वसम्मति पारित भएर आएपछि राष्ट्रिय सभाले कसरी स्वीकार गर्ने भन्ने बाटो खोजिरहेका छौं, उनले भनिन्, पीडितको पक्षमा कानुन बनाउनुपर्ने भएकाले तल्लो र माथिल्लो सदनको विवाद नहुने गरी सहमति खोजिरहेका छौं । अब हुने कार्यव्यवस्था समितिको बैठकका सहज बाटो खोज्छौं ।राष्ट्रिय सभामा सत्तारूढ दलले यो विधेयक पारित गर्नु चाहे पनि एमालेले कानुनमन्त्रीको जवाफ खोजेको छ । राष्ट्रिय सभाबाट अध्यादेशको प्रतिस्थापन विधेयक भनेर पारित भएको थियो । प्रतिनिधिसभाबाट त्यसको उद्देश्य र कारणसहित संशोधन भएर आएको छ । प्रक्रियागत त्रुटि भएको छ, राष्ट्रिय सभा एमाले संसदीय दलका नेता देवेन्द्र दाहालले भने, सरकारले अब यस्तो नदोहोरिने र नजिर नबन्ने प्रतिबद्धता गरेर पारित गरिदिन अनुरोध गरेमा पुनर्विचार हुन सक्छ ।राष्ट्रिय सभाको अर्को बैठक बिहीबार बस्दै छ । यदि सरकारले दलहरूको मागअनुसार संसद्को बैठकमा प्रतिबद्धता जनाएमा आउँदो बैठकमा प्रतिनिधिसभाबाट पारित भएको मिटरब्याजसम्बन्धी विधेयकको संशोधन स्वीकार गर्ने कार्यसूचीमा चढ्नेछ । जनताको समस्या समाधान गर्नु दलहरूले सदनमा खोजेको प्रतिबद्धता पूरा गर्नु सरकार तयार छ, कानुनमन्त्री धनराज गुरुङले भने ।"
चिनियाँ नेता युआन भ्रमणका ४ सन्देश,"जनस्तरको सम्बन्धमा विस्तार चिनियाँ नेता युआनले आफ्नो यो भ्रमणमा जनस्तरको सम्बन्धलाई महत्त्वपूर्ण पाटोका रूपमा प्रस्तुत गरेका छन् । उनले गरिबी निवारण, कृषि क्षेत्रमा सहयोग, पर्यटन विस्तार, सांस्कृतिक पक्ष लगायतमा जोड दिँदै नेपाल र चीनबीचको सम्बन्धलाई बलियो बनाउनुपर्ने सन्देश दिए । युआन नेपाल आएकै अवसर पारेर सीपीसीका नेताहरू माओवादी उपाध्यक्ष अग्निप्रसाद सापकोटाको क्षेत्र सिन्धुपाल्चोकमा पुगेर जनस्तरको सम्बन्ध बढाउन नयाँ कार्यक्रमको सुरुआत गरे । उक्त क्षेत्रमा चीनदक्षिण एसियाली मुलुकहरू गरिबी निवारण तथा विकास सहयोग केन्द्रको जीवन्त गाउँ नमुना परियोजना सोमबार सुरुआत भयो । चिनियाँ प्रतिनिधिहरूले सिन्धुपाल्चोकको साँगागढी नगरपालिकाको कुभिन्डे गाउँमा जीवन्त गाउँ नमुना परियोजना सुरु गरेका हुन् । हाललाई उक्त गाउँमा मात्र परियोजना थालनी गरे पनि भविष्यमा नेपालका अन्य क्षेत्रमा पनि अघि बढाउने चिनियाँ प्रतिनिधिले जनाएका छन् । चीनले दक्षिण एसियाका अन्य मुलुकमा पनि उक्त कार्यक्रम गर्नु लागेको छ । नेता युआनले करिब १४ करोड रुपैयाँ सहयोग पनि घोषणा गरेका छन् । उनले सोमबार दिउँसो भक्तपुर दरबार स्क्वायर र पाँचतले मन्दिर भ्रमण गरे भने साँझ वसन्तपुर दरबार स्क्वायरमा पुगे । फ्रेन्ड्स अफ सिल्क रोड क्लब नेपालका महासचिव कल्याणराज शर्माले चामत्कारिक रूपमा गरिबी निवारण गरेको चीनले छिमेकी मुलुकसहित अन्य क्षेत्रमा समेत सहयोग गर्नु चाहेको बताए । चीनले छोटो समयमा १४ करोडभन्दा बढी जनसंख्यालाई गरिबीबाट मुक्त गरिसकेको छ । गरिबी निवारणका लागि कुन क्षेत्रमा के गर्दा ठीक हुन्छ, त्यो गर्नुपर्छ भन्ने सल्लाह चीनले दिन्छ, उनले भने, चीनले नेपालमा पनि सम्भावना रहेका लगानी र सहयोग गर्नु चाहेको छ ।"
५५ वर्षपछि घर,"५५ वर्षपछि गाउँ फर्किएको खुसियालीमा घुमाङका पौड्याल समुदायले उनकै दाजुको घरमा सोमबार स्वागत कार्यक्रम राखेका थिए । शिवप्रसादलाई भेट्न र सम्मान गर्नु आउनेको लर्को थियो, दोसल्ला र हातमा थालीमा फलफूल लिएर बसेका दाजुसहित आफन्त परिवार, छिमेकी कसैका आँखा हर्षले ओभाना थिएनन् । बाह्रबिसे८ मानेश्वाराका अध्यक्ष विमल पौड्यालका अनुसार उनका कान्छा बुबा अर्थात् शिवप्रसाद २०२५ सालमा कामको खोजीमा भारत गएर उतै हराएका थिए । हामी कान्छो बुबालाई परिवारसहित यसरी स्वागत गर्नु पाउँदा हर्षित छौं, वडाध्यक्ष पौड्यालले भने, हाम्रो नाता, सद्भाव साटासाट गरेका छौं । भारतमा हराएका शिवप्रसादलाई त्यतिबेला धेरै खोजी गर्दा पनि पत्तो नपाएपछि परिवारजन निराश भएका थिए । शिवप्रसादले ५५ वर्षपछि सामाजिक सञ्जालमा मानेश्वारा घुमाङसम्बन्धी भिडियो देखेर भारतबाट वडाध्यक्षसहित अन्यसँग सम्पर्क गरेका थिए । घर छाडेपछि शिवप्रसादले सहपाठी स्थानीय देवीदत्त तिवारी र जीवनाथ तिमिल्सिनासँग काम खोज्न भारतको मेघालय क्षेत्रमा यात्रा गरे । कारणवश तिवारी र तिमिल्सिनासँगको साथ छुटेर उनी एक्लै परे । उता शिवप्रसाद नभेटिएपछि तिमिल्सिना र तिवारी निराश भएर घर फर्किए । त्यतिखेर म २० वर्षे लक्का जवान थिएँ, उनीहरू नभेटिएपछि के गर्ने नगर्ने अन्योलमा परेर आत्तिएँ । साथीहरू पनि काममा होलान् भन्ने सोचेर काम खोज्न थालें, विगत सम्झँदै शिवप्रसाद भन्छन्, सडक, कोइलाखानी, गल्लीदेखि बजारमा अनेक काम गरेर मेरा तीन वर्ष बिते । केही पैसा जम्मा गरेर नेपाल फर्कने सोचेका उनले २०२८ सालमा भुटानमा सडकसम्बन्धी काम गरेर डेढ वर्ष बिताए । भुटानमा दिक्क लागेपछि उनी आफ्नो केही कमाइ बोकेर काम खोज्ने चटारोबीच भारतको मेघालय प्रदेशको सुनपहाडमा छिरे । त्यहाँ उनले नयाँ काम पाए झारपात फँडानी गरेर खेतीपाती गर्नुपर्ने । खेतीपातीसहित सडकमा काम गर्नु पनि भ्याउँथे । जतिखेर पनि उनलाई गाउँकै याद आउँथ्यो । तर केही गरेर मात्रै जाउँ भन्ने अठोटले बारम्बार रोकिन्थे उनी । एक पटक आफ्नै गाउँ फर्कने योजना बनाए तर दुर्भाग्यवश त्यस दिनदेखि मिर्गौला र लिभरको समस्याले सिकिस्त बिरामी भएर थलिएँ, शिवप्रसादले भने, लामो समयपछि बल्ल तंग्रिँदा गाउँ फर्किने योजना तुहियो ।बाटोमा पाल टाँगेर सडकको काममा व्यस्त भइरहँदा माथिल्लो इलाका नौरंगीबाट तरकारी बेच्नका लागि बजार झर्ने सिलिना खेन्सीसँग उनको प्रेम बस्यो । दुवै जना विवाह बन्धनमा बाँधिए । सिलिना अहिले ७५ वर्ष लागिन् । त्यसयता मेरो जीवन उनीसँगै बाँधियो । घरजम बलियो बन्यो । परिवार भए । नातागोताको समूह फराकिलो बन्दै गएपछि गाउँघर लगभग बिर्सिए, उनले भने । उनका अनुसार मेघालयमा अहिले छोराबुहारी, छोरीज्वाइँ, नातिनातिना गरी ६४ जना परिवारका सदस्य पुगिसकेका छन् । छोरा र ज्वाइँ भारतीय सरकारी सेवामा काम गर्छन् । सामाजिक सञ्जालमा भिडियो देखेपछि गाउँ फर्किने इच्छा बढेर सामाजिक सञ्जालबाटै सम्पर्कमा जोडिँदै परिवारसहित आइपुगेको उनले बताए ।"
दाहालमाथि दबाब बढाउँदै तीन उपमहासचिव,"चन्द नजिकिँदै, भट्टराई टाढिँदै२०६९ असारमा माओवादी छाडेर अर्को पार्टी गठन गरेका नेत्रविक्रम चन्द माओवादीसँग नजिकिएका छन् भने गत आमनिर्वाचनदेखि दाहालसँग नजिकिएका बाबुराम भट्टराई फेरि टाढिएका छन् । चन्दले एकीकृत क्रान्तिको नारासहित अर्धसशस्त्र आन्दोलन सुरु गरेका थिए । त्यसलाई छाडेर शान्तिपूर्ण राजनीतिमा आएका उनी हाल समाजवादी मोर्चामा सहभागी भएका छन् । युद्धकालीन मुद्दा ब्युँताउने सन्दर्भ आएपछि चन्दले खरो प्रतिवाद गरेका थिए । उनी पूर्वमाओवादीहरू एक ठाउँमा आएर समाजवादी क्रान्ति गर्नुपर्ने पक्षमा छन् । पार्टीभित्र पुन, शर्मा र बस्नेतको सक्रियता बढ्दा दाहालले चन्दलाई भित्र्याउन खोजेका छन् । असार २० मा अखिल क्रान्तिकारीबाट स्ववियुमा निर्वाचित कार्यकर्ताको भेलामा दाहालले चन्दसँग पार्टी एकताको संकेत गरेका थिए । हामी आफूलाई रैथाने माओवादी ठान्छौं पार्टीलाई डिफेन्स गर्न, नेतृत्वको पक्षमा कस्सिएर बोल्न अलि डराएका जस्तो छौं हामी रैथाने, उनले भनेका थिए, तर विप्लवजीहरू आजभोलि कस्सिएर बोल्न थाल्नुभएको छ । पार्टी एकता संयोजन समिति बनाएर एकता सँगसँगै अघि बढाइँदै छ । त्यसको अर्को दिन उपमहासचिवत्रय पुन, शर्मा र बस्नेतले त्यही भेलामा सम्बोधन गरेका थिए । उनीहरूको भनाइको सार थियो, हामी मिलेर पार्टीको पुनःसंचना गरी अघि बढ्न चाहन्छौं । २५३० वर्षदेखि हामी पार्टी र नेतृत्व सफल बनाउन लागेका छौं । रैथाने माओवादीले आफ्नो प्रतिवाद नगरेको भन्ने दाहालको भनाइको पनि उनीहरूले खण्डन गरे । युद्ध, शान्ति प्रक्रिया, सरकार, सडक र सदनमा प्रचण्डको रक्षा कसले गर्यो ? रैथानेले कि गैररैथानेले ? उनीहरूको प्रश्न छ । दाहालनिकट स्थायी समिति सदस्य नारायण दाहालले पार्टीभित्र असन्तुष्टि भए पनि खासै समस्या नभएको बताए । पार्टीभित्र असन्तुष्टिहरू छन्, त्यस्तो अर्थपूर्ण कुरा केही छैन, उनले भने, नेतृत्व र विचारमा केन्द्रीकरण गरेर अघि जानु अहिलेको पार्टी नीति हो । सचिव गणेश शाहले पार्टीमा गुट, उपगुट भएकाले उकुसमुकुस देखिएको बताए । पार्टीभित्र उकुसमुकुस हुनु स्वाभाविक हो, उनले भने, केन्द्रीय समिति बैठकपछि पार्टीले गति लिने अपेक्षा गर्न सकिन्छ ।माओवादीमा चन्दको प्रवेश हुने चर्चा चलिरहेका बेला बाबुराम भट्टराई भने टाढिएका छन् । आमनिर्वाचनमा माओवादीको चुनाव चिह्न लिएर उनको पार्टी चुनावी मैदानमा होमिएको थियो । भट्टराईले आफ्नो क्षेत्र गोरखा२ दाहाललाई छाडेका थिए भने चुनावको परिणामपछि पार्टी एकता गर्ने समझदारीसमेत भएको थियो । पार्टीको नाम नेकपा समाजवादी राख्ने छलफल पनि भएको थियो । तर, दाहालले समाजवादी मोर्चामा समेत नसमेटेपछि भट्टराई टाढिएका छन् । समाजवादी मोर्चामा सत्ता साझेदार जसपा अध्यक्ष उपेन्द्र यादवको असन्तुष्टिका कारण समावेश गर्न नसकेको तर्क दाहालले गरेको भट्टराईनिकट नेताले सुनाए । भट्टराईले सत्ता गणितका लागि समाजवादी मोर्चा बनाएको सार्वजनिक रूपमा बताइसकेका छन् । भट्टराईले नेतृत्व गरेको नेपाल समाजवादी र माओवादीबीच एकता नहुनुको कारण भने अर्कै छ । हाल माओवादीमा दाहालविरुद्ध आवाज उठाउन सक्ने नेता छैनन् । दाहाल र भट्टराई एउटै पार्टीमा रहे मुख्यगरी दुई शक्ति केन्द्र हुने दाहालको बुझाइ छ । आफूप्रति असन्तुष्ट नेताहरू भट्टराईको पक्षमा लाग्ने आकलन गर्दै दाहालले पार्टी एकताका लागि पहल नगरेको ती नेताको भनाइ छ । अर्कोतिर नारायणकाजी श्रेष्ठ हाल माओवादीका वरिष्ठ उपाध्यक्ष छन् । भट्टराई मिसिएपछि दोस्रो वरीयताको विवाद बल्झिने भएकाले श्रेष्ठ पनि उनलाई भित्र्याउन चाहँदैनन् ।"
'हेभिवेटले नै बुझाएनन् चुनाव खर्च विवरण,"(काठमाडौं)प्रतिनिधिसभा र प्रदेशसभाको निर्वाचनमा सुशासन र कानुन पालनादेखि समग्र विकृति सुधारको प्रतिबद्धता गरेका नेताहरूले विजयी भइसकेपछि भने आफ्नै प्रतिबद्धता बिर्सेका छन् । यसको उदाहरण हो निर्वाचन आयोगले मंगलबार सार्वजनिक गरेको चुनावी खर्च विवरण समयमै सार्वजनिक नगर्ने उम्मेदवारहरूको सूची ।आयोगले प्रतिनिधिसभा र प्रदेशसभा निर्वाचनमा भएको खर्च विवरण सार्वजनिक नगरेका २ हजार ४ सय ३५ उम्मेदवारको सूची सार्वजनिक गरेको छ, जसमा चुनाव जितेका र मन्त्री भएका नेताहरू समेत छन् । उनीहरू सबैलाई आयोगले १५१५ हजार रुपैयाँ जरिवाना तोकेको छ । आयोगले सात दिनभित्र खर्च विवरण सार्वजनिक गरी जानकारी गराउन पनि उम्मेदवारहरूलाई निर्देशन दिएको छ । खर्च विवरण नबुझाउनेको सूचीमा कञ्चनपुर२ बाट चुनाव जितेर हाल परराष्ट्रमन्त्री रहेका कांग्रेसका एनपी साउद, लोसपाबाट महोत्तरी२ मा चुनाव जितेका श्रममन्त्री शरतसिंह भण्डारी र माओवादीबाट सर्लाही३ मा चुनाव जितेका खानेपानीमन्त्री महिन्द्रराय यादवसमेत छन् । कांग्रेस महामन्त्री रहेका काठमाडौं४ का सांसद गगन थापा, कञ्चनपुर३ का सांसदसमेत रहेका कांग्रेस प्रमुख सचेतक रमेश लेखक, महोत्तरी३ बाट निर्वाचित लोसपाका अध्यक्ष महन्थ ठाकुरले पनि खर्च विवरण सार्वजनिक नगरेको आयोगले जनाएको छ । नवलपरासी१ बाट चुनाव जितेका अर्बपति व्यापारीसमेत रहेका कांग्रेस सांसद विनोदकुमार चौधरीसमेत समयमा खर्च विवरण सार्वजनिक नगर्नेको सूचीमा छन् ।प्रतिनिधिसभा निर्वाचनमा पराजित भएका माओवादीको नेतासमेत रहेका पूर्वसभामुख ओनसरी घर्ती, माओवादीकै उपमहासचिव पूर्वमन्त्री पम्फा भुसाल, उपमहासचिव तथा पूर्वमन्त्री गिरिराजमणि पोखरेलले पनि खर्च विवरण सार्वजनिक गरेका छैनन् । काठमाडौं१ बाट चुनाव लडेका राप्रपाका रवीन्द्र मिश्र, एमालेका किरण पौडेल, काठमाडौं४ बाट चुनाव लडेका एमालेका राजन भट्टराईले पनि खर्च विवरण नबुझाएपछि १५ हजार रुपैयाँ जरिवानामा परेका छन् । कांग्रेसका विजयकुमार गच्छदार, उमाकान्त चौधरीदेखि पूर्वमन्त्री हृदयेश त्रिपाठीसम्म समयमा खर्च विवरण सार्वजनिक नगर्नेको सूचीमा छन् ।हालसम्म प्रतिनिधिसभाका २ हजार ३ सय ७३ जना र प्रदेशसभाका ५ हजार ५ सय ६१ जना उम्मेदवारले मात्रै खर्च विवरण बुझाएको आयोगले जनाएको छ । आयोगले प्रतिनिधिसभाका ३७ उम्मेदवार र प्रदेशसभाका ३७ उम्मेदवारलाई स्पष्टीकरण सोधेको छ । प्रमुख निर्वाचन आयुक्त दिनेशकुमार थपलियाले कुनै उम्मेदवारले निर्वाचन खर्च विवरण सार्वजनिक गरेको भए त्यसको प्रमाण लिएर आए अहिलेको सूची र जरिवाना पुनरावलोकन गर्न सकिने बताए । सार्वजनिक गरेको जानकारी अहिलेसम्म आयोगमा नआएकाहरूको हामीले जरिवानासहित सूची सार्वजनिक गरेका हौं, उनले भने ।"
लोक सेवालाई बेवास्ता गर्दै पदपूर्ति,"(मोरङ) पूर्वाञ्चल विश्वविद्यालय सेवा आयोगले लोक सेवा आयोगलाई बेवास्ता गरी पदपूर्ति प्रक्रिया सञ्चालन गरेको छ । सेवा आयोगले २२ वर्षपछि विज्ञापन गरी स्थायी कर्मचारी पदपूर्ति प्रक्रिया सुरु गरेकोप्रति लोक सेवाले आपति जनाएको छ । पूर्वाञ्चल विश्वविद्यालय ऐन २०५० तीन सदस्यीय सेवा आयोगमा लोक सेवाको प्रतिनिधि सदस्य रहने व्यवस्था छ । सेवा आयोगका अध्यक्ष महेश दाहालले पदपूर्ति प्रक्रिया अघि बढाएको सञ्चार माध्यममा समाचार प्रकाशित भएपछि लोक सेवाको ध्यानाकर्षण भएको छ । दाहालले लोक सेवा आयोगका प्रतिनिधिको उपस्थितिमा प्रक्रिया अघि बढाएका थिए ।लोक सेवा आयोगका सदस्य सचिव तथा प्रवक्ता तोयनारायण सुवेदीले विज्ञप्तिमार्फत विश्वविद्यालय कार्यकारी परिषद्को कार्यालयबाट प्राप्त विश्वविद्यालयको स्वीकृत संगठन संरचना र दरबन्दीमध्ये रिक्त पदको विज्ञापन प्रकाशन गर्नेसम्मको कार्यमा मात्रै लोक सेवाको प्रतिनिधित्व भएको जनाएका छन् । त्यसपछि जनशक्ति छनोटको कुनै पनि चरणमा भएको कामकारबाहीमा लोक सेवाको संलग्नता नभएको उनको भनाइ छ । पदपूर्ति प्रक्रियामा विश्वविद्यालय ऐनले लोक सेवा आयोगको प्रतिनिधित्व अनिवार्य गरेको छ । सेवा आयोगले अधिकृत २१, मुख्य सहायक ३१, सहायक ४० र श्रेणीविहीन ३४ गरी कुल १ सय २६ कर्मचारी भर्नाका लागि २०७८ चैत १५ मा विज्ञापन खुलाएको थियो । यसअघि २०५७ मा विज्ञापन खुलेको थियो । अनलाइन फाराम भराएर सबै प्रक्रिया पूरा भएपछि लोक सेवाका प्रतिनिधि राखेर पहिलो पत्रको परीक्षा २०७९ भदौ २६ देखि २८ सम्ममा लिएको अध्यक्ष दाहालले बताउँदै आएका छन् ।उनले पहिलो पत्रको परीक्षामा आवेदन गरेकामध्ये अधिकृतमा १८, प्रमुख सहायकमा ४९, सहायकमा २८९ जना उत्तीर्ण भएको परिणाम २०७९ असोज २४ मा सार्वजनिक गरेको बताएका थिए । श्रेणीविहीनको अन्तर्वार्ता लिएर पदपूर्ति गर्ने व्यवस्था रहेको उनको भनाइ छ । सेवा आयोगले सार्वजनिक गरेको पहिलो पत्रको परीक्षाको परिणामअनुसार विश्वविद्यालयका उपकुलपति यादव कोइरालाका स्वकीय सचिव सञ्जय बस्नेत, उनको खाना पकाउने बस्बिन वाग्लेको सहायक प्रशासनमा, डिन नवीन लामिछानेकी पत्नी सविता ओझाको सहायक प्रशासनमा नाम निस्केको छ । उनीहरू जस्तै, विश्वविद्यालयको आंगिक जनता आदर्श क्याम्पसका प्रमुख महेश निरौलाकी पत्नी विद्या सत्यालको सहायक प्रशासनमा नाम निस्केको छ । सहायक लेखामा नाम निकालेकी विमलाकुमारी बरालका श्रीमान् लेखा सेवामा कार्यरत छन् । यस्तै, सेवा आयोगका अध्यक्ष दाहालका नाति उत्सव ढकालको सहायक लेखामा, डिन नवीन लामिछानेका भतिजा विवेक लामिछानेको सहायक भण्डारमा, अधिकृतमा नाम निकालेका टिकेन्द्र भट्टराईकी पत्नी सेवा आयोगमा कार्यरत कर्मचारी छन् । सेवा आयोगमा विषय विज्ञसमेत रहेका वन विज्ञान तथा कृषि क्याम्पसका प्रमुखकी पत्नी रोशना पौड्यालको सहायक प्रशासनमा नाम निस्केको छ । विश्वविद्यालयमा कार्यरत अन्य कर्मचारी तथा पदाधिकारीका नाता, सम्बन्ध, आफन्तहरूको अनियमितता गरी नाम निकालेको भन्दै विद्यार्थी संगठनहरूले विरोध गर्दै आएका छन् ।सेवा आयोगले पहिलो पत्रको परीक्षामा उत्तीर्ण भएकाहरूका लागि सूचना जारी गरी असार २१ देखि साउन ३ सम्म दोस्रो पत्रको परीक्षा लोक सेवाका प्रतिनिधिबिना नै लिएको छ । सेवा आयोगले पहिलो पत्रको परीक्षाको परिणाम सार्वजनिक गरेपछि पुस ३ मा नेविसंघ, अखिल क्रान्तिकारी र अनेरास्ववियुले संयुक्त रूपमा विभिन्न माग राखेर विश्वविद्यालयमा तालाबन्दी गरेका थिए । विद्यार्थी संगठनहरूले निहित स्वार्थ राखेर सेवा आयोगले सुरु गरेको कर्मचारी भर्ना प्रक्रिया तत्काल खारेज गरी वैज्ञानिक एवं निष्पक्ष रूपमा कर्मचारी भर्ना प्रक्रिया सुरु गर्नुपर्ने माग गरेका थिए । तालाबन्दीले पदपूर्ति प्रक्रिया रोकिएपछि जेठ १४ मा विश्वविद्यालयले सुन्दरहरैंचा नगरस्तरीय सर्वपक्षीय भेला बोलाएको थियो । उक्त भेलामा स्थानीय नेताहरूले निर्णय गरेर सेवा आयोगमा लगाइएको ताला फुटाएका थिए । विश्वविद्यालयले आफूहरूसँग वार्ता, छलफल र प्रहरी प्रशासनमार्फत समस्याको कानुनी समाधान नखोजी स्थानीय नेताहरूलाई गुन्डाका रूपमा प्रयोग गरेको भन्दै विद्यार्थीहरूले आरोप लगाएका थिए । केही विद्यार्थीहरूले जेठ १३ मा सेवा आयोगका अध्यक्ष दाहाललाई निवासमा मोसो दलेका थिए । अध्यक्ष दाहाललाई अभद्र व्यवहार गरेको मुद्दामा पक्राउ परेका नेविसंघ मोरङ अध्यक्ष सरोज पोखरेल धरौटीमा छुटेका छन् । सेवा आयोगका अध्यक्ष दाहालले लोक सेवासँगको समन्वयमा नै पदपूर्तिका लागि परीक्षा सञ्चालन गरेको दाबी गरेका छन् । विश्वविद्यालयका कर्मचारी तथा पदाधिकारीहरूको नाता, सम्बन्ध, आफन्तहरू योग्य भएकाले नाम निकालेको पनि उनको दाबी छ ।"
पत्रिका वितरण अवरोधप्रति उपभोक्तासम्बद्ध संस्थाको ध्यानाकर्षण,"(काठमाडौं)कान्तिपुर दैनिक र काठमान्डु पोस्टको वितरणमा मंगलबार पनि अवरोध भएको छ । कान्तिपुर संघर्ष समिति ले गरेको अवरोधप्रति सञ्चारसम्बद्ध संस्थाहरू मात्रै नभएर उपभोक्ताकर्मी संस्थाहरूले समेत चासो र चिन्ता व्यक्त गरेका छन् । कान्तिपुर संघर्ष समिति ले कान्तिपुर पब्लिकेशन्स् लिमिटेडका दुई प्रकाशन कान्तिपुर दैनिक र द काठमान्डु पोस्टको वितरणमा गरेको अवरोधले उपभोक्ताको सूचनाको अधिकार हनन भएको उपभोक्ता हित संरक्षण मञ्च नेपालले जनाएको छ । विभिन्न राजनीतिक दल तथा समूहका नाउमा भएको यस्तो क्रियाकलाप कानुनी शासन र उपभोक्ताको मौलिक तथा कानुनी हकविपरीत भएको उल्लेख गर्दै मञ्चले यस्तो कार्य तत्काल रोक्न अनुरोध गरेको छ । हालै कान्तिपुर दैनिक र काठमान्डु पोस्टको वितरणमा अवरोध आएको सम्बन्धमा यस मञ्चको गम्भीर ध्यानाकर्षण भएको छ । कुनै पनि सञ्चार माध्यमको वितरणमा अवरोध गर्नु उपभोक्ताको सूचनाको अधिकार हनन गर्नु हो, मञ्चका अध्यक्ष ज्योति बानियाँले जारी गरेको विज्ञप्तिमा भनिएको छ, पत्रिका वितरण बन्द गर्नु संविधानको धारा ४४ र उपभोक्ता संरक्षण ऐन, २०७४ को दफा ३ बाट प्रदत्त मौलिक तथा कानुनी हक हनन गर्नु हो, सो कार्य दण्डनीय पनि हो ।म्यादी कामदार कटौती गरिएकै कारणले मूल प्रवाहमा रहेका पत्रिका वितरणमा अवरोध गर्ने कार्य अत्यन्तै निन्दनीय रहेको मञ्चको भनाइ छ । कानुनबमोजिम सम्मानित प्रकाशनको उत्पादन वितरणमा अवरोध गर्नु उपभोक्ता हक तथा अधिकार हनन गर्नु नै हो, अध्यक्ष बानियाँले भने, सो कार्य तत्काल बन्द गर्नगराउनसमेत र अदालतको आदेशले निषेध गरेको कार्य नगर्ननगराउन सबैमा पुनः अनुरोध छ ।यसअघि सञ्चारसम्बद्ध संस्थाले पनि चासो र चिन्ता व्यक्त गर्दै समस्या समाधानका लागि सरोकारवाला पक्षलाई अनुरोध गरेका थिए । नेपाल मिडिया सोसाइटी र नेपाल विज्ञापन संघले संयुक्त प्रेस विज्ञप्ति जारी गर्दै पब्लिकेशन्स्मा कार्यरत कामदार तथा कर्मचारीले आफ्ना माग राख्ने क्रममा प्रकाशनको बिक्री वितरणमा अवरोध गरिएको विषयले सिंगो सञ्चार क्षेत्र दुखित भएको जनाएका थिए । नेपाल पत्रकार महासंघले पनि आन्दोलनका क्रममा पत्रिका वितरणसमेत प्रभावित भइरहेकाले वार्ता र संवादको प्रक्रियाबाट तत्काल समस्या समाधानका लागि पब्लिकेशन्स्को ध्यानाकर्षण गराएको छ ।"
सुटिङ गर्दा गम्भीर दुर्घटनामा अमिताभ,"सन् १९८२ मा आजकै दिन (जुलाई २६) मा बलिउड अभिनेता अमिताभ बच्चन फिल्म सुटिङका क्रममा भयानक दुर्घटनामा परेका थिए । मनमोहन देशाई निर्देशनको फिल्म कुली को भारतको मुम्बईमा गरिएको छायांकनका क्रममा दुर्घटना भएको थियो । फिल्मको एक दृश्यमा कोस्टार पुनित इस्सरले अमिताभलाई मुक्का हान्नु थियो । अमिताभले उफ्रेर छल्नुपर्नेमा दुर्घटनावश उनको पेटमा गहिरो चोट लागेको थियो । अमिताभको करङ भाँचिनुका साथै आन्द्रासमेत फुटेको बताइएको थियो । दुर्घटनालगत्तै अमिताभलाई उपचारका लागि मुम्बईस्थित एक अस्पताल भर्ना गरिएको थियो । लामो समयको उपचारसँगै उनी निको भएपछि मात्र कुली को सुटिङ सकाइएको थियो । तर उक्त दुर्घटनापछि फिल्मको क्लाइमेक्स भने परिवर्तन गरिएको थियो । अमिताभ बच्चन मर्ने भूमिकामा रहेको क्लाइमेक्स परिवर्तन गरी निर्माण पूरा गरिएको फिल्म कुली १९८३ को डिसेम्बर ३ मा रिलिज भएको थियो । ऋषि कपुर, राति अग्निहोत्री, कादर खान, वाहिदा रेहमानलगायतका कलाकारको अभिनय रहेको फिल्म सुपरहिट भएको थियो ।"
सिसडोलको ज्यादती बन्चरेडाँडामा नदोहोरियोस्,"नुवाकोटको सिसडोलपछि अहिले त्यहाँबाट तीन किलोमिटर टाढाको बन्चरेडाँडाले काठमाडौं उपत्यका र आसपासका २१ वटा पालिकालाई ठूलो गुन लगाइरहेको छ । यी पालिकामा निस्कने दैनिक करिब १५ सय टन फोहोर त्यहाँ लगेर विसर्जन गरिन्छ । तर, यस प्रक्रियाको न्यूनतम सर्त पनि पूरा नगरिँदा बन्चरेवासीले पनि हिजो सिसडोलकै जस्तो नियति भोग्नुपर्ने चिन्ता बढेको छ । नकुहिने तथा पुनर्प्रयोग गर्न नमिल्ने फोहोर मात्र ल्यान्डफिल साइट पुर्याउनुपर्ने वैज्ञानिक विधिको पालना गरिएको छैन । जथाभावी फोहोर थुपारिएपछि स्थानीय पर्यार्वरण नै दूषित बनिरहेको छ । यही कारण, एक सातायता स्थानीय बासिन्दा आन्दोलित छन्, उपत्यका लगायतको फोहोर उठाउने कार्य प्रभावित छ । सिसडोलमा १७ वर्षसम्म अव्यवस्थित ल्यान्डफिल साइट सञ्चालन गरेकै कारण स्थानीयवासी रोगव्याधिबाट ग्रस्त बनेको विदितै हुँदा पनि गत वर्षबाट फोहोर फाल्न सुरु बन्चरेडाँडामा समेत यही गल्ती दोहोर्याउनु विडम्बनापूर्ण छ । ल्यान्डफिल निर्देशिका अवज्ञा गर्दै वर्गीकरणबिनै फोहोर जथाभावी मिल्काउँदा साइट छिटै साँघुरिँदै छ । ५० वर्षसम्मका लागि उपत्यकाको फोहोर विसर्जन गर्न मिल्ने भनिए पनि एक वर्ष नपुग्दै आधा ठाउँ भरिएको छ । आसपासका गाउँबस्तीसम्म उत्तिकै दुर्गन्ध फैलिएको छ । कुहिने फोहोर छुट्याउन कडाइ नगर्दा पोखरी भरिएर लिचेट (फोहोरबाट निस्कने लेदो) कोल्पु खोलामा पुगेको छ । चौतर्फी पर्यावरण दूषित भएपछि जनस्वास्थ्यको चिन्ता बढेको छ । पानीप्राणीदेखि कृषि उत्पादनसम्ममा संकट आइपर्दै छ । स्वस्थ वातावरणमा बस्न पाउने नागरिकको संवैधानिक हक फोहोर व्यवस्थापकहरूको लापरबाहीका कारण खोसिँदै छ ।दैनिक करिब १८० देखि २ सयवटा टिपरले त्यहाँ पुर्याउने फोहोर राम्ररी वर्गीकरण गरी छानिएका त हुँदैनन् नै, विसर्जन प्रक्रिया पनि पूरा गरिन्न । फोहोरलाई २५ सेन्टिमिटरसम्म कम्प्याक्सन (थिच्ने) र त्यसमाथि १५ सेन्टिमिटर माटो हालेर क्यापिङ (छोप्ने) नगरिएकैले दुर्गन्ध फैलिएको हो । प्याक गरिएको कुहिने फोहोर अक्सिजनको अनुपस्थितिमा कुहिँदा हाइड्रोजन सल्फाइड ग्यास उत्पन्न भई गन्ध उत्पात हुने गरेको हो । जबकि, यस साइटको डिजाइन नै कुहिने फोहोर विसर्जनका लागि गरिएको होइन । सहरी विकास मन्त्रालयले सेनेटरी ल्यान्डफिलकै अवधारणामा बन्चरेडाँडा डिजाइन गरेको हो । सबै किसिमका फोहोर वर्गीकरण गरेपछि कामै नलाग्ने मात्रै यहाँ लगेर विसर्जन गर्नुपर्ने हुन्छ । तर कतिसम्म भने, अस्पतालजन्य र औद्योगिक फोहोरलाई पनि सँगै विसर्जन गरिएको छ । ३० प्रतिशत हिस्सा हानिकारक हुने अस्पतालबाट निस्कने फोहोर पनि त्यहीं विसर्जन गर्नु लापरबाही मात्रै होइन, त्यहाँका बासिन्दाप्रति ज्यादती पनि हो । उक्त साइट छिटै भरिनबाट जोगाउने र वातावरण पनि प्रदूषित हुन नदिने उपाय छन् । यसका निम्ति सम्भव भएसम्म स्रोतमै फोहोर छुट्याउनुपर्छ । त्यति गर्न नसके ट्रान्सफर स्टेसन मा लगेर अलगअलग गर्नुपर्छ । कामै नलाग्ने फोहोरलाई मात्रै बन्चरेडाँडा पुर्याउनुपर्छ । उत्पादित फोहोरमध्ये ६५ प्रतिशत कुहिने वर्गको हुन्छ । यसलाई मल बनाएर सहज रूपमा बिक्रीवितरण गर्ने व्यावसायिक वातावरण बनाउन सरकारले सघाउनुपर्छ । बाँकी फोहोरबाट पुनः प्रयोग गर्न मिल्ने वस्तु छुट्याएर थप आयआर्जन गर्न सकिन्छ । यो सबै व्यवस्था मिलाइएमा २५ प्रतिशत जति फोहोर मात्रै ल्यान्डफिल साइट लगे पुग्छ । यसका निम्ति ९० प्रतिशत फोहोर उठाउने निजी क्षेत्रलाई पनि सरकारले वर्गीरकणका निम्ति बाध्य पार्नुपर्छ । एउटै घरबाट मासिक न्यूनतम ४ सय रुपैयाँ शुल्क लिएर करोडौं उठाउने निजी क्षेत्रले आफ्नो दायित्व पूरा गर्नुपर्छ । कुहिने फोहोर घरमै व्यवस्थापन गर्नगराउन उपयुक्त नीति र उत्प्रेरणा पनि चाहिन्छ । महानगरले गत वर्ष स्रोतमै वर्गीकरण गर्ने योजना ल्याए पनि सफल हुन सकेन । त्यसबाट पाठ सिकी पर्याप्त गृहकार्यका साथ यो योजना पुनः लागू गर्नुपर्छ । ल्यान्डफिल साइट व्यवस्थापनको जिम्मा भएको काठमाडौं महानगर र लिचेट पोखरी व्यवस्थापनको जिम्मा लिएको सहरी विकास मन्त्रालय दुवै यस समस्याप्रति संवेदनशील हुनुपर्छ । महानगरका मेयर बालेन्द्र शाहले निर्वाचित भएपछि बन्चरेडाँडामा सिसडोलको जस्तो गल्ती नहुने प्रतिबद्धता गरे पनि त्यसको पालना नगरिनु दुःखद छ । सन् २००९ मै पारित वातावरण अध्ययन प्रतिवेदनमा औंल्याइएका समस्या समाधानका लागि गर्नुपर्ने कामसम्म अझै गरिएका छैनन् । गत वर्ष पुनः वातावरणीय अध्ययन गर्ने भनिए पनि अहिलेसम्म गरिएको छैन । यसरी वैज्ञानिक व्यवस्थापनबिनै सहरका आधा करोड मानिसले गरेको फोहोर कुनै कञ्चन गाउँ नजिक लगेर थुपार्नु त्यहाँका बासिन्दामाथि घोर अन्याय हो । तसर्थ, ल्यान्डफिल साइट व्यवस्थापन गर्न जारी निर्देशिकाको हुबहु पालना हुनुपर्छ । तत्काल गन्ध कम गर्ने उपाय अपनाउनुपर्छ । झिँगा नियन्त्रणका कीटनाशकहरू छर्नर्पुर्छ । आफ्ना प्रतिबद्धता र दायित्वप्रति महानगर इमानदार बन्नुपर्छ । फोहोर विसर्जनका सर्त, सम्झौता र समस्याप्रति समग्र सरकार प्रतिबद्ध र जवाफदेह बन्नुपर्छ । स्थानीयवासीका मुद्दाप्रति कोही पनि बेखबर बन्नु हुँदैन । फोहोर व्यवस्थापनका निम्ति जिम्मेवार निकायहरूलाई हेक्का होस् गुनले गुन खान्छ, तँलाई म खान्छु भन्ने नेपाली उखान बन्चरेवासीका हकमा चरितार्थ नहोस् । २१ पालिकालाई फोहोर विसर्जन गर्न दिनुको मूल्य त्यहाँको स्थानीय जनजीवनले चुकाउनु नपरोस् ।"
छिमेकको हस्तक्षेप कहिलेसम्म ?,भारतलाई के चासो हामी आफ्नो देशमा जेजे गरौं । जहाँबाट ल्याए नि पैसा तिरेर लिने हो । भारतले सित्तैमा दिने होइन । राजेन्द्र बिष्ट
गगन थापा नै विकल्प बनेका हुन् ?,"अर्को पटक सभापतिको उम्मेदवारी नदिने सार्वजनिक घोषणा गरेका र उमेरले पनि ८ दशक पुग्न लागेका कांग्रेस सभापति शेरबहादुर देउवाले विगतको परम्परामा फड्को मारेर केन्द्रीय समितिको बैठकको सीधा प्रसारण गराए । देउवा अभिव्यक्तिमा कमजोर रहे पनि राजनीतिक चातुर्यता र निर्णय क्षमतामा भने धनी नै रहेको घटनाक्रमले पुष्टि गरेको छ । अब सवाल उनले गर्ने नेतृत्व हस्तान्तरण कसरी अघि बढ्ला ? राजनीतिक नेतृत्वको उत्तरार्द्धमा पारिवारिक विरासत या आफ्नो स्वार्थ बोकेका समर्थकहरूले नै महत्त्व पाउने हुन् कि क्षमतावान्ले पाउने हुन् ? नेतृत्व चयनको मैदानमा निष्पक्ष रेफ्री बन्ने हुन् कि त्यसका लागि अझै कति वर्ष कुर्नुपर्ने हो यकिन छैन । देउवाले बालकृष्ण खाँणको विषयमा केपी ओलीले जस्तो हतार गरेर प्रतिक्रिया जनाएका छैनन् । सायद विगतमा अदालतले सजाय तोकेका कांग्रेसका अन्य नेताका बारेमा प्रकट गरेको अभिव्यक्ति सम्झेर सचेत भएका हुन् कि ? कांग्रेसको केन्द्रीय समिति बैठकमा मुलुकका जल्दाबल्दा सवाल र जनताका सवालमा खासै छलफल भएन । गजब के छ भने महामन्त्री गगन थापाले प्रस्तुत गरेका महत्त्वपूर्ण एजेन्डामाथि केन्द्रीय सदस्यहरूको चिन्तन खासै देखिएन । गगनले प्रस्तुत गरेको कार्यक्रम दस्तावेजलाई विश्लेषण नै नगरी एनजीओको संज्ञा दिनु तथा नेतृत्वका लागि गगनलाई नेतृत्व गर्न नहतारिन चुनौती दिनु पूर्वाग्रही सोच र डाहा प्रवृत्ति हो । गगनले पटकपटक नेतृत्व हस्तान्तरण गर्न चुनौती दिए । तर केन्द्रीय सदस्यहरूले पार्टी सभापतिकै गुणगान र प्रशंसालाई प्रमुख रूपमा प्राथमिकता दिए । देउवालाई विगतमा पनि तत्कालीन सभापति गिरिजाप्रसाद कोइरालालाई खुसी पार्न केन्द्रीय समिति एवम् महाधिवेशनमा कृष्णप्रसाद र आफ्नो आलोचना भएको सम्झना पक्कै होला । देउवाले मैदान खाली गरेपछि आफू वैकल्पिक नेतृत्व बन्न नसक्ने सोचमा केही केन्द्रीय सदस्य रहेको बुझिन्छ । गगन र विश्वका लागि सहज परिस्थिति बन्ने शंका देउवा निकटहरूलाई रहेको छ । २०३६ र २०४६ सालमा आन्दोलनमा लागेका कैयौं कांग्रेस नेताहरूमध्ये सीमितले मात्रै सत्ताको अवसर पाएका छन् । कैयौं नेताहरू त अझै शेरबहादुर देउवाकै राजनीतिक छत्रछायामा आफ्नो हित देख्छन् । नेकपा छिन्नभिन्न भएका बेला निर्वाचनमा कांग्रेसले पाएको मतका आधारमा पार्टीका नेताहरूले सन्तोष गर्ने ठाउँ छ त ? कांग्रेसले समानुपातिकमा न्यून मत पाउनु गगनविश्वको गल्ती हो त ? कसका कारणले मत घट्यो ? यथार्थ सबैलाई जानकारी हुँदाहुँदै गगनविश्वमाथि प्रहार हुनु उनीहरू भविष्यमा नेतृत्वमा आउने ईर्ष्याबाहेक केही हुन सक्दैन । उनीहरूमाथि भएको प्रहार हेर्दा अब गगन विश्वले धैर्य नगुमाएर गुट वा समूहभन्दा माथि उठेर मुलुक हाँक्ने जिम्मेवारी लिने संकेत देखिएको छ । डुण्डीराज पौडेल, कोहलपुर, बाँके"
वैकल्पिक राजनीतिको विमर्श,"राजनीतिक भाषाको प्रयोगघृणा, आक्रोश र बदला राजनीति होइन । घृणा गर्नेले असल राजनीति गर्न सक्दैन । सार्वजनिक असन्तुष्टिको गलत उपयोग र लोकवाद समाजलाई घातक हुन्छ । दलहरूका नेताले राजनीतिक भाषा प्रयोग गर्नुपर्छ । कम्युनिस्ट र कांग्रेसले फरक भाषा प्रयोग गर्छन् । कांग्रेसका गगन थापा र विश्वप्रकाश शर्माले राजनीतिक भाषा प्रयोग गरिरहेका देखिन्छन् । यद्यपि कांग्रेस समय अनुसार परिवर्तन हुन सकिरहेको छैन । भारतमा राजनीतिक भाषाको दुरुपयोग सत्ता र प्रतिपक्षमा रहेका व्यक्तिले गर्छन् । अमेरिकामा पूर्वराष्ट्रपति ट्रम्पले राजनीतिक भाषालाई ध्वस्त पारेका छन् । विशेषज्ञहरू भन्छन्, भाषा भनेको राजनीति र लोकतन्त्रको आधारशिला हो, जब भाषा बिग्रन्छ, हामीले धेरै गुमाउँछौं । ऐतिहासिक रूपमा रोमको पतनदेखि अधिनायकवादको उदयसम्म, सञ्चारको साझा विघटनले समग्र रूपमा समाजलाई विघटनमा पुर्याउँछ ।वैकल्पिक राजनीति भनेको सामाजिक न्याय र सहअस्तित्वका लागि साझा ठाउँ खोज्नु हो । यो विचारको विकल्प होइन तर पुरानो विचारलाई पुनः परिभाषित गर्नु पनि हो । नयाँ संस्कृति र नयाँ राजनीतिक सभ्यताको सुरुआत गर्नुजस्तै हो । चुनाव जित्नु आवश्यक हुन्छ तर पर्याप्त हुँदैन । हिंसात्मक क्रान्तिबाट परिवर्तन गर्ने सबै दल कानुनको शासन अन्तर्गत मुलुक सञ्चालन गर्न असफल भएका छन् । त्यसैले शान्तिपूर्ण वैकल्पिक राजनीतिक दलको विकास आवश्यक छ । त्यस्तो गुणस्तरका सभ्य, धैर्यवान् र ज्ञानी नेताहरू छन् कि छैनन्, योचाहिँ सबभन्दा महत्त्वपूर्ण प्रश्न हो ।"
बंगलादेशमा डेंगीले १८५ को मृत्यु,ढाका (रासससिन्ह्वा) बंगलादेशमा यस वर्ष डेंगीका कारण मृत्यु हुनेको संख्या १ सय ८५ पुगेको स्वास्थ्य सेवा महानिर्देशनालयले मंगलबार जनाएको छ । संक्रमितको संख्या ३५ हजार २ सय ७० पुगेको स्वास्थ्य मन्त्रालय अन्तर्गतको महानिर्देशनालयको तथ्यांकमा उल्लेख छ । गत सोमबारसम्मको तथ्यांकअनुसार यो महिनामा डेंगीबाट मृत्यु हुनेको संख्या १ सय ३८ पुगेको महानिर्देशनालयले पुष्टि गरेको छ । महानिर्देशनालयले सार्वजनिक गरेको तथ्यांकअनुसार गत महिना ५ हजार ९ सय ५६ जनामा डेंगीको संक्रमण देखिएको थियो । जुलाईको हालसम्म थप २७ हजार २ सय ९२ जनामा डेंगी देखिएको छ । यो अवधिमा ढाकामा १ हजार २ सय ३८ सहित दुई हजार २ सय ९३ जना नयाँ डेंगीका बिरामी फेला परेको बंगलादेशको स्वास्थ्य तथा जनसंख्या मन्त्रालयले जनाएको छ । यस वर्षको जनवरी १ देखि जुलाई २४ सम्म देशभरका विभिन्न अस्पतालबाट उपचार गराएर २७ हजार ६ सय २२ जना डेंगीका बिरामी घर फर्केका छन् । बंगलादेश सरकारले आधिकारिक रूपमा घोषणा नगरे पनि दक्षिण एसियाली स्वास्थ्य विज्ञहरूले त्यहाँ डेंगीले महामारीको रूप लिएको बताएका छन् । बंगलादेशमा यसअघिका वर्षमा अगस्ट र सेप्टेम्बरमा सबैभन्दा धेरै डेंगीका बिरामी अस्पताल भर्ना हुने गरेको तथ्यांक छ । पछिल्लो अवस्थाबारे पनि विज्ञहरूले चिन्ता व्यक्त गर्दै डेंगीले अझै जोखिम निम्त्याउन सक्ने भन्दै सचेत गराएका छन् ।यसैबीच स्वास्थ्यविद्हरूले संक्रमणलाई नियन्त्रणमा लिन सरकारले महामारी घोषणा गर्नुपर्ने र रोकथामका लागि तत्कालै कदम चाल्नुपर्ने सुझाव दिएका छन् । साथै वरिष्ठ चिकित्सकसहित बंगलादेश मेडिकल एसोसिएसनले देशमा स्वास्थ्य संकटकाल घोषणा गर्दै नयाँ कदम चाल्नका लागि सरकारलाई सुझाव दिएका छन् । डेंगीका कारण बंगलादेशका हजारौं बालबालिका प्रभावित भएको बताइएको छ । यससँगै आम समुदायमा रोगलाई लिएर त्रास फैलिएको छ । विशेषगरी राजधानी ढाकामा हरेक दिन मृत्युका खबरले सामाजिक सञ्जालमा महत्त्व पाएका छन् ।अन्तर्राष्ट्रिय सञ्चारमाध्यमका अनुसार सामाजिक सञ्जालमा मृत्युका खबर र तस्बिर तीव्र रूपमा आउनाले पनि आम समुदायमा रोगप्रति त्रास फैलिएको छ । विशेषगरी अभिभावकहरू बालबालिकाको सम्भावित अवस्थालाई लिएर चिन्तित बनेका छन् । सरकारी अधिकारीका अनुसार ७ हजार २ सय ४० जना १४ वर्षमुनिका बालबालिका डेंगीबाट संक्रमित भएका छन् । यसैबीच सहरी क्षेत्रमा ठूलो संख्यामा अभिभावकले आफ्ना बालबालिकालाई विद्यालय पठाउन रोकेका छन् ।
भारतमा ७४ रोहिंग्या शरणार्थी पक्राउ,"नयाँदिल्ली (एजेन्सी) भारतीय प्रहरीले उत्तर प्रदेशमा अवैध रूपमा बसोबास गरेका ७४ जना रोहिंग्या शरणार्थीलाई पक्राउ गरेको छ । पक्राउ पर्नेमा ५५ जना पुरुष र १४ महिला छन् । साथै पाँच जना बालबालिका पनि पक्राउ परेका छन् । उनीहरू उत्तर प्रदेशका विभिन्न ६ वटा सहरमा बसोबास गर्दै आएका थिए । प्रहरीले उनीहरू अवैध रूपमा सीमा पार गरी आएको जनाएको छ ।प्रहरीले एक जना गर्भवतीलाई पनि पक्राउ गरेको भारतीय सञ्चारमाध्यम स्क्रोल डट इनले जनाएको छ । अधिकारकर्मी समूहहरूका अनुसार म्यानमारको उत्पीडनबाट भागेर आएका उनीहरू १० वर्षदेखि यस क्षेत्रमा बसोबास गर्दै आएका थिए । साथै फोहोर संकलनलगायत शारीरिक श्रमका अनौपचारिक क्षेत्रमा काम गरी जीविकोपार्जन गर्दै आएका थिए । तर उनीहरूले भारतको भूमिमा शरणको माग गरिरहेको अधिकारकर्मीहरूको भनाइ छ । १० वर्षअघि म्यान्मारको सेनाले दर्जनौं गाउँमा आगजनी गरेर अल्पसंख्यक रोहिंग्या समुदायका हजारौंलाई लखेटेको थियो । त्यसबेला रोहिंग्याहरू म्यानमारबाट भागेर शरण खोज्दै भारत, बंगलादेश र नेपालमा समेत पुगेका थिए ।तिनै रोहिंग्यालाई हाल संयुक्त राष्ट्रसंघले अर्बन रिफ्युजी भन्ने गर्छ । यद्यपि उनीहरूको स्थायी बसोबासका लागि प्रयास गरिएको छैन । म्यान्मारका केही सैनिक जनरलहरू भने अन्तर्राष्ट्रिय अदालतमा म्यान्मारको नरसंहारकारी घटनाको मुद्दा खेपिरहेका छन् । १९५१ को संयुक्त राष्ट्रसंघीय शरणार्थी महासन्धिमा हस्ताक्षर नगर्ने देशका रूपमा भारतले उनीहरूलाई संरक्षण दिने कुनै कानुन ल्याएको छैन । तर अघिल्लो वर्षको तथ्यांकअनुसार भारतमा १८ हजार जति रोहिंग्या शरणार्थी बसोबास गर्छन् । पछिल्लो समय रोहिंग्या शरणार्थी अभियन्ताहरूले पक्राउ परेका शरणार्थीहरूको रिहाइको माग गरिरहेका छन् ।"
एक महिनादेखि गुमनाम चिनियाँ विदेशमन्त्री पदमुक्त,"बेइजिङ (एजेन्सी) चीनले आफ्ना विदेशमन्त्री छिन काङलाई पदमुक्त गरेको छ । एक महिनादेखि सार्वजनिक रूपमा देखा नपरेका उनलाई मंगलबार उक्त पदबाट हटाइएको हो । उनी सात महिनाअघि मात्र विदेशमन्त्री नियुक्त भएका थिए । यद्यपि, चीनले काङलाईहटाउनुको आधिकारिक कारण र उनको अवस्थाबारे केही खुलाएको छैन ।चिनियाँ सरकारी समाचार संस्था सिन्ह्वाका अनुसार उनको स्थानमा चिनियाँ कम्युनिस्ट पार्टीका विदेश मामिला प्रमुख वाङ यीलाई नियुक्त गरिएको छ । चीनका शीर्ष नीतिनिर्माताले उनलाई पदमुक्त गर्ने र वाङलाई विदेशमन्त्री बनाउने पक्षमा मतदान गरेका थिए, जसलाई राष्ट्रपति सीले पनि स्वीकृत गरेका छन् । काङको नियुक्तिअघि चीनको विदेशमन्त्री वाङ नै थिए । गत डिसेम्बरमा विदेशमन्त्री भएका ५७ वर्षीय काङ राष्ट्रपति सी चिनफिङको नजिकका सहयोगीको रूपमा परिचित थिए । विदेशमन्त्री हुनुअघि उनी अमेरिका लागि चिनियाँ राजदूतका रूपमा कार्यरत थिए । लामो समयदेखि सार्वजनिक रूपमा देखा नपरेपछि उनलाई पदमुक्त गर्न लागिएको अनुमान गरिएको थियो । श्रीलंका, भियतनाम र रुसका पदाधिकारीसँग गत जुन २५ मा बेइजिङमा भेट गरेपछि उनी सार्वजनिक रूपमा देखापरेका थिएनन् । अन्तिम पटक सार्वजनिक कार्यक्रममा उनी रुसी उपविदेशमन्त्री एन्ड्री रुदेन्कोको साथमा देखिएका थिए । त्यसपछि गत जुलाई ४ मा काङ र युरोपियन युनियनका विदेश नीति प्रमुख जोसेप बोरेलबीचको भेटवार्ता चीनले रद्द गरेको थियो । हालै चीन भ्रमण गरेका अमेरिकी उच्च अधिकारीहरूसँग पनि उनले भेट गरेका थिएनन् । यस्तै, इन्डोनेसियाको जकार्तामा भएको आसियान देशहरूको विदेशमन्त्रीको बैठकमा पनि उनी सहभागी भएनन् । स्वास्थ्यका कारण उनी उपस्थित हुन नसकेको चीनले बताएको थियो । उनका बारेमा चिनियाँ विदेश मन्त्रालयले पनि कुनै जानकारी दिएको थिएन । अनुभवी कूटनीतिज्ञका रूपमा काङलाई गत वर्ष विदेशमन्त्री नियुक्ति गरिँदा चिनियाँ राजनीतिक वर्गले आश्चर्य मानेको थियो । छोटो समयमा नै उनले विदेशमन्त्रीमा छलाङ मारेको टिप्पणी भएको थियो । राष्ट्रपति सीको विश्वासपात्र भएका कारण उनको नियुक्ति सम्भव भएको अनुमान गरिएको थियो । उनलाई चिनियाँ कम्युनिस्ट पार्टीको उदीयमान नेता मानिएको थियो । सन् १९८० को उत्तरार्द्धदेखि उनले विदेश मामिलासम्बन्धी विभिन्न भूमिकामा रहेर काम गर्दै आएका थिए । उनी चिनियाँ विदेश मन्त्रालयका प्रवक्ता पनि भएका थिए । छिनलाई राष्ट्रपति सी आफैंले अघि ल्याएका थिए । उनलाई केही समस्या छ भने त्यसको असर सीलाई पनि पर्छ । राष्ट्रपति सीले विदेशमन्त्रीमा सही व्यक्तिलाई छनोट गर्न नसकेको पनि सन्देश गएको छ, कम्युनिस्ट पार्टी पत्रिकाका पूर्वसम्पादक तथा हाल अमेरिकामा बस्दै आएका देङ युवेनले भने । पुनः विदेशमन्त्री भएका वाङ यसअघि सन् २०१३ देखि २०२२ सम्म सोही जिम्मेवारीमा थिए । यो साता दक्षिण अफ्रिकामा भएको तीव्र आर्थिक विकास गरिरहेका ब्रिक्स देशहरूको सुरक्षा मामिलासम्बन्धी बैठकमा पनि उनी सहभागी थिए । यो बैठक अर्को महिना ब्रिक्स देशका शीर्ष नेताहरूको सम्मेलनको तयारी स्वरूप भएको थियो ।"
दुरुपयोग बढेपछि सहुलियत कर्जा बन्द गरिँदै,"ब्याज अनुदानबापत बैंकहरूले पाउनुपर्ने रकमका लागि राष्ट्र बैंक र अर्थ मन्त्रालयसँग पटकपटक छलफल भइरहे पनि अझै प्राप्त नभएको बैंकर्स संघका अध्यक्ष सुनील केसीले जनाए । गत कात्तिकदेखि असारसम्मको ब्याज अनुदान रकम भुक्तानी पाउन बाँकी छ, उनले भने, उक्त रकम प्राप्तिका लागि राष्ट्र बैंकसँग निरन्तर छलफल भइरहेको र अर्थ मन्त्रालयलाई पनि ताकेता गर्नुपर्ने देखिएको छ । कर्जाको मागमा कमी, आर्थिक वर्षको अन्त्यलगायत कारणले पछिल्ला महिनामा ब्याज अनुदानको सहुलियत कर्जा प्रवाहमा कमी आएको अध्यक्ष केसीले स्विकारे । ब्याज अनुदानको कर्जामा सरकारले ती कर्जा बिमा गरेबापतको शुल्क बिमा कम्पनी र कर्जा सुरक्षण शुल्क निक्षेप तथा कर्जा सुरक्षण कोषलाई भुक्तानी दिनुपर्छ । गत असोजदेखि ती निकायले पनि सरकारबाट पाउनुपर्ने रकम नपाएको गुनासो गरेका छन् । गत आर्थिक वर्षका चार त्रैमासमध्ये तीन त्रैमासमा सरकारले ब्याज अनुदानको रकम भुक्तानी नदिएको राष्ट्र बैंक स्रोतले बताएको छ । यस शीर्षकमा सरकारले हरेक त्रैमासमा करिब ३ अर्ब रुपैयाँ भुक्तानी गर्नुपर्छ । गत असोजयता उक्त रकम भुक्तानी हुन बाँकी छ, जसअनुसार भुक्तानी गर्न बाँकी रकम ९ अर्ब रुपैयाँभन्दा बढी पुगेको छ, स्रोतले भन्यो, उक्त रकम भुक्तानीका लागि हामीले पनि अर्थ मन्त्रालयलाई आग्रह गरिरहेका छौं । नयाँ आर्थिक वर्ष सुरु भएकाले अब भुक्तानी होला ।ब्याज अनुदानको सहुलियत कर्जा कार्यक्रमअन्तर्गत बैंक तथा वित्तीय संस्थालाई सरकारले भुक्तानी दिन बाँकी रकमबारे आफूलाई जानकारी नरहेको अर्थ मन्त्रालयका प्रवक्ता धनीराम शर्माको भनाइ छ । खोइ त्यो रकम भुक्तानी गर्न बाँकी छ जस्तो मलाई लाग्दैन तापनि अवस्था के रहेछ बुझ्छु, उनले भने, भुक्तानी बाँकी रहेछ भने पनि सरकारसँग पैसा नभएर होला, अरू कुनै कारण छैन । चालु आर्थिक वर्षमा सहुलियत कर्जा उपयोग सम्बन्धमा अध्ययन गर्ने भनिएको र केही रकम विनियोजन भएको पनि उनले जनाए । मुलुकमा उत्पादन अभिवृद्धि, आन्तरिक रोजगारी प्रवर्द्धन, उद्यमशीलता विकासलगायत उद्देश्य राखी ०७५ सालदेखि औपचारिक रूपमा ब्याज अनुदानको सहुलियत कार्यक्रम सञ्चालनमा ल्याइएको हो । उक्त कार्यक्रममार्फत प्रवाह भएको कर्जा दुरुपयोग भएको, लक्षित वर्गको पहुँचमा नपुगेको, सरकारलाई व्ययभार मात्र थपिएको निष्कर्षका आधारमा बन्द गर्ने तयारी भएको अर्थ मन्त्रालय स्रोतले बताएको छ ।उत्पादनशील अर्थतन्त्र निर्माणका लागि उत्पादन अभिवृद्धि, रोजगारी सिर्जना र उद्यमशीलता विकास गर्न नेपाल सरकारले सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि ०७५ जारी गरेको थियो । सोही कार्यविधिअनुसार ०७५ कात्तिक २० मा राष्ट्र बैंकले सहुलियतपूर्ण कर्जासम्बन्धी कार्यविधि कार्यान्वयनका लागि बैंक तथा वित्तीय संस्थालाई निर्देशन जारी गरेको थियो । सुरुमा यो कर्जा स्वैच्छिक थियो । बैंक तथा वित्तीय संस्थाले प्रवाह गर्न नमानेपछि राष्ट्र बैंकले संख्या नै तोकिदिएर अनिवार्य रूपमा प्रवाह गर्नुपर्ने व्यवस्था गरेको थियो ।सुरुमा कृषि तथा पशुपन्छी, शिक्षित युवा स्वरोजगार, विदेशबाट फर्केका युवा परियोजना, महिला उद्यमशील, दलित समुदाय व्यवसाय विकास, उच्च र प्राविधिक तथा व्यावसायिक शिक्षा र भूकम्पपीडितको निजी आवास निर्माण कर्जासहित सात प्रकारका कर्जाका लागि ब्याज अनुदान दिँदै आइएको थियो । यसमध्ये कृषि कर्जा पुरानै हो । व्यावसायिक कृषि तथा पशुपन्छी कर्जामा सरकारले ०७३ देखि नै ब्याज अनुदान दिन थालेको थियो । सरकारले उक्त कर्जालाई पनि एकै ठाउँमा समेटेर ०७५ देखि एकीकृत कार्यक्रम बनाएको थियो । त्यति बेला सात शीर्षकमा ब्याज अनुदान प्रदान गरिए पनि पछि तीन वटा कर्जा थपेर १० बनाइएको थियो । यी कर्जामा सरकारले महिला उद्यमीका लागि ६ प्रतिशत र बाँकी ९ प्रकारका कर्जामा ५ प्रतिशत ब्याज अनुदान दिँदै आएको छ ।ब्याज अनुदानका लागि सरकारको २२ अर्ब ३९ करोड रुपैयाँ खर्च गरिरहेको छ । सोहीबापतको रकम पछिल्लो नौ महिनायता भुक्तानी नभएको हो । गत जेठसम्म कुल १ लाख ४७ हजार ५ सय १० ऋणीले लिएको २ खर्ब ३ अर्ब १० करोड रुपैयाँ सहुलियतपूर्ण कर्जा लगानीमा रहेको राष्ट्र बैंकको तथ्यांक छ । सोही अवधिमा स्वीकृत कर्जा २ खर्ब ५८ अर्ब ३४ करोड रुपैयाँ छ । यस कार्यक्रमअन्तर्गत सबैभन्दा धेरै महिला उद्यमी शीर्षकमा प्रवाह भएको छ । यस शीर्षकमा गत जेठसम्म ८३ हजार ४ सय ५५ ऋणीले लिएको ६० अर्ब ४५ करोड ६४ लाख रुपैयाँ पाएका छन् । यो शीर्षकमा वास्तविक महिला उद्यमीभन्दा सस्तो ब्याजको लोभमा महिलाको नाममा व्यवसाय दर्ता गर्ने प्रचलन बढेको जानकारहरू बताउँछन् । गत जेठसम्म व्यावसायिक कृषि तथा पशुपन्छी कर्जामा मात्र ६१ हजार २ सय ३५ ऋणीलाई १ खर्ब ३९ अर्ब ६८ करोड रुपैयाँ प्रवाह भएको छ । बाँकी रकम अरू ८ प्रकारको कर्जामा प्रवाह भएको राष्ट्र बैंकको तथ्यांक छ । सहुलियत कर्जा कार्यक्रममा आधार दरमा २ प्रतिशत मात्र थप गर्न पाइन्छ । त्यसबाहेक अन्य कुनै शुल्क लिन पाइँदैन । यसकारण बैंकपिच्छे सहुलियत कर्जाको ब्याजदर फरक हुन्छ । यसको अर्थ धेरै आधार दर हुने बैंकमा सहुलियत दरको कर्जाको ब्याज महँगो र कम आधार हुने बैंकमा सस्तो हुन्छ ।यस्तो कर्जाको भुक्तानी अवधि बढीमा ५ वर्षसम्मको हुन्छ । कर्जाको अवधि व्यवसायको प्रकृतिअनुसार बैंक तथा वित्तीय संस्थाले तोक्न सक्ने छुट दिइएको छ । यस्तो कर्जा अनिवार्य रूपमा बिमा (सुरक्षण) हुन्छ । कर्जाको सुरक्षणमा लाग्ने खर्च (शुल्क) मध्ये बैंकले २५ प्रतिशत र सरकारले ७५ प्रतिशत अनुदान दिन्छ । व्यावसायिक कर्जाको हकमा पनि सम्बन्धित उद्योग तथा व्यवसायको बिमा अनिवार्य रूपमा हुन्छ । यस्तो बिमामा पनि कुल प्रिमियम (बिमा शुल्क) को ७५ प्रतिशत सरकारले र २५ प्रतिशत मात्र सम्बन्धित व्यवसायीले भुक्तानी गर्नुपर्ने व्यवस्था छ ।"
सुन र नगद लिएर व्यवसायी फरार,सुनचाँदी धरौटीमा राखेर रकम लिएको र ब्याजमा नगद दिएको कागजी चिर्कटो लिएर उजुरी दिन आउनेको भीड छ । सर्वसाधारणको कति रकम र सुनचाँदी लिएर फरार भए भन्ने यकिन हुन नसकेको प्रहरीले जनाएको छ । अहिलेसम्म २ करोड ६५ लाखभन्दा बढी मूल्य बराबरको सुनचाँदी र नगद लिएर फरार भएको उजुरी परेको खड्काको भनाइ छ । सोनीले धेरैजसोलाई ब्यालेन्सबिनाको विभिन्न बैंकको चेकसमेत दिएर भागेको पाइएको उनले जनाए ।
कटहरीबथनाहा रेलमार्गमा साइट नदिए काम नगर्ने भारतको चेतावनी,"फेरि पछि एमआरयू सेवकले निर्माणको जिम्मा लियो । उसले ठेक्का लिएको लामो समय बित्दा पनि साइट नपाएपछि ठेक्का तोडेर हिँडेको छ । उसले निर्माणका लागि साइटमा लगेका मेसिनउपकरण अलपत्र छन् । मोरङको कटहरी१ मा निर्माण हुने भनिएको स्टेसनका लागि सरकारले जमिन उपलब्ध नगराउँदा ठेकेदार काम छाडेर भारत फर्किएको इरकनका प्रबन्धक दीपक कुमारले पनि पुष्टि गरे । स्टेसन यार्ड निर्माणका लागि सन् २०२१ मा एमआरयू सेवक, मुम्बईलाई भारु ३० करोडमा ठेक्का दिइएको थियो, उनले भने, ठेक्का पाएको करिब दुई वर्षसम्म पनि काम गर्न नपाएपछि ठेकदार ठेक्का तोडी हिँडेका छन् । निर्माणका लागि जग्गा उपलब्ध नभएसम्म पुन ठेक्का आह्वान नगरिने उनको भनाइ छ । भौतिक पूर्वाधार तथा यातायात मन्त्रालय स्रोतका अनुसार जनप्रतिनिधिले स्थानीयलाई उक्साइरहेका छन् । भारतले पूर्वाधार निर्माणको काम गरिरहेको छ, कार्गो रेल चले भोलि सुनसरीमोरङ करिडोर क्षेत्रका उद्योगहरूलाई फाइदा हुने हो, मन्त्रालयका एक उच्च तहका कर्मचारीले भने, तर मोरङकै सांसद, त्यही जिल्लाबाट निर्वाचित भएर मन्त्री भएकैहरू स्थानीयलाई जग्गा नछाड्न भन्दै निर्माणमा बाधक बनिरहेका छन् । दशकदेखि समस्या आउँदासमेत जनप्रतिनिधि, सांसद र मन्त्रीहरू समाधान गर्न लागिनपरेको ती कर्मचारीको आरोप छ । कानुनले मुआब्जा निर्धारण गर्ने जिम्मेवारी प्रमुख जिल्ला अधिकारीलाई दिएको छ । भारतले अब पनि काम गर्ने वातावरण नबने काम गर्दैनौं भनिसकेको छ, ती कर्मचारीले भने, स्थानीय, उद्योगी, जनप्रतिनिधि र सांसदहरूलाई विकास चाहिएको हो भने काम गर्न दिनुपर्छ, होइन भने फेरि त्यस ठाउँमा काम गर्न कठिन हुन्छ । प्रमुख जिल्ला अधिकारीले निर्धारण गरेको मुआब्जामा चित्त नबुझे गृह मन्त्रालयमा उजुरी गर्ने कानुनी प्रावधान छ । गृह मन्त्रालयमा उजुरी परे पनि गृहले प्रमुख जिल्ला अधिकारीकै निर्णयलाई सदर गरेको जनाइएको छ । त्यसपछि स्थानीय सर्वोच्च अदालत गएका हुन् । कटहरी १ का विश्वनाथ माझीसहित २१ जनाले मुआब्जामा चित्त नबुझेपछि ०७६ असार ९ मा सर्वोच्चमा रिट निवेदन दिएका थिए । अहिलेसम्म कुनै पनि अन्तरिम आदेश नआएको रेल विभागले जनाएको छ । अदालतको निर्णय नआउँदासम्म स्थानीयलाई काम गर्न दिनुस् भन्दा पनि नदिएको बिसुरालले बताए । अदालतबाट जे निर्णय आउँछ, त्यसअनुसार काम गर्न तयार छौं भन्दा पनि हाम्रो कुरा सुनिएन, उनले भने, अदालतमा जाँदा यो अन्तरिम आदेशमा राखिएको छैन, अन्तरिम आदेश नदिँदासम्म काम रोक्न पाइन्न, काम गर्नुस् भनिन्छ । तर काम गर्न पाइएन । भारतीय दूतावासमार्फत साइट उपलब्ध गराउन भन्दै महिनैपिच्छे जसो चिठी आइरहने गरेको उनको भनाइ छ । हामीले जुन आयोजना बनाइदिन लागिरहेका छौं, त्यहाँ यथाशीघ्र जग्गा उपलब्ध गराइदिनुस् भन्दै चिठी आउने गरेको छ, उनले भने, ६६ महिनामा दिल्ली र नेपालमा प्रोजेक्ट स्टेयरिङ कमिटीको बैठक बस्छ, त्यहाँ सधैं यही विषय उठ्ने गरेको छ । नेपाल र भारत सरकारबीच सन् २०१० मा पाँच नाकामा रेलवे पूर्वाधार निर्माण गर्ने भन्दै समझदारीपत्र (एमओयू) मा हस्ताक्षर भएको थियो । अहिले पाँच नाकामध्ये जयनगरविजलपुराको ५२ किमि दूरीमा रेल चले पनि अन्य खण्डको काम यही रेलमार्गले गर्दा ढिलाइ भइरहेको जनाइएको छ । कटहरी गाउँपालिकाका अध्यक्ष देवराज चौधरीले गाउँपालिकाबाट काम गराउन कुनै बाधाअवरोध नरहेको प्रस्ट्याए । लामो समयदेखि साइट उपलब्ध नभएपछि सबै पक्षलाई राखेर छलफल गराई गत वैशाखमा काम सुरु गरिएको थियो, उनले भने, त्यसमा जग्गा पर्ने स्थानीय अदालतले जे फैसला गर्छ, त्यो मन्जुर हुने भन्दै काम गर्न दिन सहमत थिए, पछि फेरि काम थालेको दुई दिनपछि काम रोकेका हुन् । आफ्नो तहबाट निर्माणको काम अघि बढाउन भरपूर लागिपरे पनि मन्त्री तहबाटै निर्माणको काम रोक्ने प्रयास भइरहेको उनको आरोप छ ।"
धुलिखेलमा दुसित थानी हिमालय रिसोर्ट,"काठमाडौं (कास) विश्वप्रसिद्ध हस्पिटालिटी कम्पनी दुसित इन्टरनेसनलको व्यवस्थापनमा काभ्रेको धुलिखेलमा दुसित थानी हिमालयन रिसोर्ट सञ्चालनमा आएको छ । उक्त रिसोर्टको सोमबार सफ्ट ओपनिङ गरियो । धुलिखेल वरपरको प्राकृतिक सौन्दर्य देख्न सकिने रिसोर्ट ६३ रोपनी क्षेत्रफलमा फैलिएको छ । करिब दुई अर्ब ५० करोड लगानी भएको रिसोर्ट सन् २०२१ मै सञ्चालनको तयारी थियो । तर कोभिडले दुई वर्ष ढिला भएको कम्पनी ओमस्टोन क्यापिटल नेपालले जनाएको छ । बौद्ध तीर्थस्थल नमोबुद्ध नजिक रहेको रिसोर्ट काठमाडौंबाट करिब डेढ घण्टाको दूरीमा छ । थाइल्यान्डको होटल तथा भवन निर्माणमा कम्पनी दुसित इन्टरनेसनलले पूर्ण व्यवस्थापन गरेको रिसोर्टमा थाई अतिथि संस्कारलाई स्थानीय संस्कृति परम्परासँग मिश्रण गरिएको छ । थाई भाषामा दुसितको अर्थ स्वर्गमा सहर टाउन इन हेवन भन्ने हुन्छ ।हाल २८ कोठा सञ्चालनमा रहेको र सन् २०२३ को अन्त्यसम्म ४४ कोठा थप हुने कम्पनीले जनाएको छ । रिसोर्टमा, सुइट रुम, फेमिली सुइट भिल्ला तथा ३ सय जना क्षमताको हलसमेत छ । रिसोर्टमा ८५ प्रतिशत दुसित इन्टरनेसनलको लगानी र १५ प्रतिशत ओमस्टोन एसियाको लगानी छ । गैरआवासीय नेपाली संघ, थाइल्यान्डका पूर्वअध्यक्षसमेत रहेका रमेश हमालको पहलमा दुसित थानी नेपाल भित्रिएको हो । हमाल नेपाल धितोपत्र बोर्डका अध्यक्षसमेत हुन् । यसको डिजाइन दुसित इन्टरनेसनलका इन्जिनियरले गरेको हमालको भनाइ छ । कोठाको सुरुवाती फेयर ३ सय डलर रहेको रिसोर्टमा स्वदेशीलाई समेटेर नयाँ प्याकेज सार्वजनिक गर्ने हमालले जानकारी दिए । रिसोर्ट विवाह, व्रतबन्ध तथा इभेन्टका लागि समेत उपयुक्त हुने गरी निर्माण गरिएको छ ।"
अर्थ संक्षेप,"नेपाल इन्भेस्टमेन्ट मेगा बैंकलाई सम्मान काठमाडौं (कास) नेपाल इन्भेस्टमेन्ट मेगा बैंक लिमिटेड युरोमनी अवार्ड्स फर एक्सिलेन्स२०२३ बाट सम्मानित भएको छ । बैंकिङ क्षेत्रमा गरेको उदाहरणीय सेवा र व्यवसायका लागि उक्त अवार्ड मिलेको बैंकले जारी गरेको विज्ञप्तिमा उल्लेख छ । युरोमनी बेलायतमा सम्मानित अन्तर्राष्ट्रिय वित्तीय प्रकाशन हो । बैंके यस प्रतिष्ठित अवार्ड प्राप्त गरेको योसहित तेस्रो पटक हो । यसअघि दुई पटक सन् २०१८ र २०२१ मा पनि बैंकले यही अवार्ड हासिल गरेको थियो, विज्ञप्तिमा भनिएको छ । कार्यसम्पादन, रणनीतिक वृद्धि तथा आफ्ना ग्राहकलाई उपयुक्त सेवा र शाखारहित बैंकिङ सेवा उपलब्ध गराएकै कारण बैंकलाई युरोमनीले वित्तीय समावेशीकरणको श्रेय दिएको विज्ञप्तिमा उल्लेख छ ।होन्डा नेपालले ल्यायो सिटी ईएचईभी गाडीकाठमाडौं (कास) होन्डाले हालै बजारमा सिटी ईएचईभी गाडी सार्वजनिक गरेको छ । होन्डा सिटी यसपालि नयाँ हाइब्रिड भेरियन्टमा बजारमा आएको छ । द्रुत एक्सिलेरेसन, उत्कृष्ट फ्युल इकोनोमीका साथ नेपालमा दिगो र पर्यावरणमैत्री सवारीका लागि नयाँ मापदण्ड यस गाडीमा सेट गरिएको छ, होन्डाले जारी गरेको विज्ञप्तिमा भनिएको छ । कम्पनीका अनुसार यसको विशेषतामध्ये एक हो एडभान्स्ड सेनसिङ स्विट । सवारी चालक तथा पैदलयात्री दुवैलाई दृष्टिगत गरी यो अत्याधुनिक सेफ्टी टेक्नोलोजी तयार गरिएको कम्पनीले जनाएको छ । यस प्रविधिअन्तर्गत गाडीमा जोडिएको वाइडएंगल फ्रन्ट क्यामेराले दूरीमा रहेका सम्भावित खतराबारे चालकलाई सचेत गराई दुर्घटनाको जोखिम कम गर्न मद्दत गर्छ, होन्डाले भनेको छ, प्याकेजमा भएको लेनकिपिङ असिस्ट र अटोनोमस इमर्जेन्सी ब्रेकिङले गाडीमा सवार तथा पैदल यात्री दुवैको सुरक्षा सुनिश्चित गर्दछ । गाडीमा एडभान्स्ड ड्राइभर असिस्टेन्स सिस्टमका साथै अड्याप्टिभ क्रुज कन्ट्रोल सुविधा समावेश गरिएको छ । गाडीले समग्र ड्राइभिङ अनुभवलाई आरामदायी बनाउनुका साथै थप सुरक्षित बनाउने कम्पनीको दाबी छ । आँखाको हेरचाहमा स्ट्यान्डर्ड चार्टर्ड बैंकको १ करोड काठमाडौं (कास) स्ट्यान्डर्ड चार्टर्ड बैंकले आँखा हेरचाह परियोजनाका लागि १ करोड रुपैयाँ बराबर आर्थिक सहयोग प्रदान गरेको छ । बैंकले तिलगंगास्थित आँखा प्रतिष्ठानको आँखा कार्यक्रम र मित्र समाजसँग आँखा हेरचाह परियोजनाका लागि सहकार्य गरेको हो । देशका सबै प्रदेशमा अन्धोपन, मोतियाबिन्दु रोगीको पहिचान गरी उपचार गर्न सहयोग गर्ने उद्देश्यले परियोजनाका लागि सहयोग प्रदान गरिएको बैंकले जनाएको छ । आँखा कार्यक्रमलाई ४७ लाख ९० हजार रुपैयाँ प्रदान गरिएको छ, जुन रकम पर्साको निचुटामा सामुदायिक आँखा केन्द्र स्थापना गरी आसपासका क्षेत्रका जनतामा बृहत् आँखा सेवा प्रदान गर्न सहयोग पुग्ने बताइएको छ । यसैगरी मित्र समाजलाई ६७ लाख २५ हजार रुपैयाँ प्रदान गरिने बैंकले जनाएको छ । यो रकम विशेषतः मोतियाबिन्दु तथा दृष्टिविहीन हुन सक्ने रोगको पहिचान गर्ने उद्देश्यले प्रदान गरिएको बैंकले जनाएको छ । टाटा जेन्युइन स्पेयर पार्ट्सको मूल्य घट्योकाठमाडौं (कास) टाटा मोटर्सको नेपालका लागि एक मात्र आधिकारिक वितरक सिप्रदी कम्पनिज्ले टाटाका जेन्युइन पार्ट्सको मूल्य समायोजन गरेको छ । विद्यमान प्रतिकूल परिस्थितिका कारण ग्राहकमा पर्न गएको असरलाई कम गर्ने उद्देश्यले टाटा कमर्सियल गाडीको जेन्युइन पार्ट्सको मूल्य समायोजन गरिएको सिप्रदीले जनाएको छ । पहिलेको तुलनामा कम मूल्यमै टाटा जेन्युइन पार्ट्स ग्राहकले पाउने कम्पनीको भनाइ छ । अब टाटा कमर्सियल गाडीका ग्राहकले सिप्रदीका वर्कसपमा गाडीका लागि टाटा जेन्युइन पार्ट्स प्रयोग गर्दा सस्तो मूल्यमा लाभ लिन सक्नेछन्, कम्पनीले जारी गरेको विज्ञप्तिमा भनिएको छ, समायोजित मूल्य साउनबाट नेपालभर रहेका सिप्रदीका सर्भिस सेन्टर, आधिकारिक सर्भिस सेन्टर, टाटा जेन्युइन पार्ट्सका डिलर नेटवर्क, च्याम्पियन जोन, सर्टिफाइड ग्यारेज र आकस्मिक मर्मत सेवा केन्द्रमा लागू भएको छ । सिप्रदी सर्भिस सेन्टरमा फेरिएका टाटा जेन्युइन पार्ट्समा ६ महिना वा ५० हजार किलोमिटरसम्मको वारेन्टी सुविधा पनि रहेको कम्पनीले जनाएको छ । नेपालभर सिप्रदीका २७ वटा बिक्री कार्यालय र ५३ वटा सर्भिस सेन्टर सञ्चालनमा छन् ।"
फिलिपिन्सको ऐतिहासिक जित,"वेलिङ्टन (एएफपी) फिलिपिन्सले सहआयोजक न्युजिल्यान्डलाई पन्छाउँदै मंगलबार महिला विश्वकप फुटबलमा पहिलो जित हात पारेको छ । पूर्वविजेता नर्वेको भने जित्न नसकेपछि अगाडि बढ्ने सम्भावना नै संकटमा पर्यो ।फिलिपिन्सका प्रशिक्षक एलेन स्टेसिचले न्युजिल्यान्डविरुद्धको खेलमा उत्सव मनाउने अघिल्लो दिनको चाहना वेलिङ्टनमा ३१,३५७ दर्शकसामु हात पारेको १० को जितले पूरा गरेको बताए । खेलको एकमात्र गोल सरिना बोल्देनले पहिलो हाफमा गरिन्, जसले फिलिपिन्सलाई चर्चित जित दिलायो । पुरुष वा महिलाको विश्वकपमा फिलिपिन्सले हात पारेको पहिलो जित हो ।स्विट्जरल्यान्ड र सन् १९९५ को च्याम्पियन नर्वेले खेलअघि नै स्टार स्ट्राइकर एडा हेजरबर्गलाई चोटका कारण गुमाएको थियो । ह्यामिल्टनमा वर्षात्बीच भएको खेल गोलरहित टुंगिएको थियो । यस नतिजाले स्विस टिमलाई समूह ए को शीर्षस्थानमा पुर्याएको छ । टोलीले ४ अंक जोडेको छ । न्युजिल्यान्ड र फिलिपन्सको ३३ अंक भएको छ । नर्वेले गोल गर्न सकेको छैन । एक अंकमै खुम्चिनुपरेको छ ।स्विट्जरल्यान्डलाई अन्तिम १६ मा स्थान बनाउन आइतबार न्युजिल्यान्डविरुद्ध हार टारे पनि पर्याप्त हुनेछ । फिलिपिन्सले पनि अविश्वसनीय यात्रा तय गर्दै नकआउटमा स्थान बनाउन सक्छ । अर्को साता नर्वेविरुद्ध के हुन्छ थाह छैन तर जे भए पनि टोलीले न्युजिल्यान्डलाई पराजित गरेर विश्वकप यात्रा कालजयी बनाइसकेको छ ।हामीले हात पारेको उपलब्धिमा विश्वास लागिरहेको छैन, फिलिपन्सका मिडफिल्डर सारा एजेस्भिकले आँसु बगाउँदै भनिन् । अर्कोतर्फ न्युजिल्यान्डका खेलाडीहरू रुँदै बाहिरिए । टिमका सबैका लागि यो दुःखदायी बन्यो, चेक प्रशिक्षक जित्का किलिम्कोभाले भनिन्, हामीले अन्त्यसम्म संघर्ष गरेका थियौं तर त्यो पर्याप्त भएन । उनको टिमले प्रतियोगिताको उद्घाटन खेलमा नर्वेलाई १० ले हराएर विश्वकपमा पहिलो जित हासिल गरेको थियो ।पहिलो खेलमा कोलम्बिया निकै नै बलियो साबित भयो । टोलीले दक्षिण कोरियालाई २० ले हरायो । १८ वर्षीया स्ट्राइकर लिन्डा काइसेडोले विपक्षीबाट घेरिएको अवस्थामा प्रहार गरेको बल गोलमा परिणत भयो । क्यान्सरबाट तीन वर्षअघि फर्किएकी उनलाई कोरियन गोलकिपर युन योङगुलको गल्तीको फाइदा पनि भयो । युनले हाफ्नै हातबाट फुत्काएको बलले जाली चुम्न पुगेको थियो ।त्यसअघि क्याटलिना युसमेले पेनाल्टीमार्फत् गोल गर्दै खेलले आधा घण्टा छुँदा दक्षिण अमेरिकी टिमलाई अग्रता दिलाएकी थिइन् । घमाइलो सिड्नीमा त्यसको ९ मिनेटपछि नै काइसेडोले गोल गरेकी हुन् । दक्षिण कोरियाका प्रशिक्षक कोलिन बेलले अमेरिकीमा जन्मिएकी आक्रामक खेलाडी केसी फेरलाई दोस्रो हाफमा मैदान उतारेका थिए । १६ वर्ष २६ दिनकी उनले महिला विश्वकपको इतिहासमै सबैभन्दा कम उमेरमा खेल्ने खेलाडीको कीर्तिमान बनाइन् ।तर, खेलको सबै कथा काइसेडोमा केन्द्रित रह्यो । विश्व फुटबलकै एक उत्कृष्ट आक्रामक खेलाडी मानिएकी उनी यू१७ विश्वकप, यू२० विश्वकप र सबै तहको प्रतियोगिताको सबैभन्दा ठूलो स्तरमै गोल गर्ने खेलाडी भएकी छन् ।मुख्य प्रशिक्षक नेल्सन अबाडिया निलम्बनमा परेपछि मैदाननजिक उभिएकी सहायक एन्जेलो मारसिग्लियाले काइसेडोलाई असाधारण भनेका छन् । उनी बल चाहन्छिन्, कहिल्यै लुकादिनन्, उनी अर्कै ग्रहबाट आएकी हुन्, समग्रमै भिन्न, एन्जेलोले भने ।कोलम्बियाले समूह एच मा जर्मनीसमान ३ अंक बनाएको छ । सोमबार मोरक्कोलाई ६० ले हराएको जर्मनीले अर्को खेलमा कोलम्बोविरुद्ध प्रतिस्पर्धा गनर् ेछ ।"
एमबाप्पेबिना फितलो पीएसजी,"ओसाका (एएफपी) लियोनल मेसी, केलियन एमबाप्पे र नेयमर । यो गत वर्ष जापान आउदा पेरिस सेन्ट जर्मेन (पीएसजी) को अग्रपंक्तिको लाइनअप थियो । तर यसपटक यी तीनै खेलाडी पीएसजीको टोलीमा थिएनन् । नतिजा पीएसजीले जापान भ्रमणको पहिलो खेलमा मंगलबार ओसाकामा क्रिस्टियानो रोनाल्डोसम्मिलित अल नासरसँग गोलरहित बराबरी नतिजामात्र निकाल्न सकेको छ । यसले स्थानीय प्रशंसकलाई पनि निरास बनाएको छ । पीएसजी र अल नासरको खेल हेर्न २५ हजार ४ सय ३२ दर्शक थिए, जुन मध्यम उपस्थितिमात्र हो । उनीहरूलाई पहिलो हाफमा रोनाल्डोको खेलले मात्र केही मनोरञ्जन दिएको थियो, नत्र खेल फिक्का थियो । उनको एक प्रहारलाई पीएसजीका गोलरक्षक जियानलुइजी डोनारुमाले रोकेका थिए भने अर्को एउटा एक्रोब्याटिक प्रहार पोस्टको केही छेउबाट बाहिरियो । मेसी पीएसजीबाट अमेरिकाको इन्टर मियामी लागिसकेका छन् । विवादपछि पीएसजीले जापान र दक्षिण कोरिया प्रिसिजन भ्रमणमा जाने सूचीबाट एमबाप्पेलाई हटाएको थियो । घुँडामा लागेको चोटका कारण फेब्रुअरीदेखि मैदानबाहिर रहेका नेयमर हालैमात्र प्रशिक्षणमा फर्किएका छन् । फ्रान्सका स्ट्राइकर एमबाप्पेलाई भित्र्याउन साउदी अरेबियाको क्लब अल हिलालले पीएसजीसामु ३० करोड युरो प्रस्ताव राखेको स्रोतले सोमबार एएफपीलाई जनाएको थियो । पेरिसमा खुसी हुन नसकेका २४ वर्षे एमबाप्पेलाई भित्र्याउन रियल म्याड्रिडसहित अन्य क्लबहरूले नजर लगाइरहेका थिए । तर स्रोतका अनुसार अल हिलालले एमबाप्पेलाई भित्र्याउन औपचारिक रूपमा प्रस्ताव गरेको छ । यस्तो सम्झौतामा खेलाडीको सहमति मुख्य हुन्छ । तीव्र गतिमा अगाडि बढिरहेको साउदी लिगमा खेल्न एमबाप्पे आफैंले भने अहिलेसम्म कुनै इच्छा देखाएका छैनन् । पिएसजी स्रोतका अनुसार औपचारिक प्रस्ताव आएपछि क्लबले अल हिलाललाई एमबाप्पेसँग सम्झौताका लागि छलफल गर्न अनुमति दिएको छ । रियादमा अवस्थित अल हिलाल साउदी अरेबियाको पब्लिक इन्भेस्टमेन्ट फन्ड (पीआईएफ) को स्वामित्वमा छ । यो टोलीले यसै सिजनमा चेल्सीबाट कालिडोउ कौलीबाली र उल्भसका रुबेन नाभासलाई भित्र्याइसकेको छ । एमबाप्पे र पीएसजीबीच कचकच चलिरहेको छ । एमबाप्पेको पीएसजीसँगको सम्झौतामा एक वर्ष बाँकी छ । उनी अर्को सिजनमा अर्को क्लब लागे पीएसजीले कुनै सम्झौता रकम पाउने छैन । एमबाप्पेले सम्झौता नवीकरण गर्नुपर्ने नभए यस सिजन सरुवा हुनुपर्ने पीएसजीको भनाइ छ । तर एमबाप्पेले पीएसजीसँगको सम्झौता नवीकरण गर्न मानिरहेका छैनन् । अर्को सिजनमा विना सरुवा रकम उनले रिएलसँग सम्झौता गरिएको जनाइएको छ । म्यानचेस्टर युनाइटेड, इन्टर मिलान, बार्सिलोना, टोटनहम, साउदी क्लब र रियल म्याड्रिड एम्बाप्पेलाई भित्र्याउन चाहिरहेको छ, स्रोतले भन्यो । १३ पटकको युरोपियन च्याम्पियन रिएलले गत वर्ष नै एमबाप्पेलाई भित्र्याउन प्रयास गरेको थियो । तर अन्तिममा उनी नेयमर र लियोनल मेसीसँगै बसेर पीएसजीमा खेल्न राजी भएका थिए । एमबाप्पेले पीएसजीबाट २ सय ६० खेलमा क्लबबाट सर्वाधिक २ सय १२ गोल गरेका छन् । उनी पीएसजीकै नेयमरपछिका सबैभन्दा महँगा खेलाडी हुन् । उनी टिनएजमै २०१७ मा मोनाकोबाट एक सिजनका लागि लोनमा आएका थिए । त्यसको अर्को वर्ष उनलाई पीएसजीले १८ करोड युरोमा किनेको थियो । नेयमर २०१७ मै बार्सिलोनाबाट २२ करोड २० लाखमा पीएसजी आएका थिए ।"
भलाद्मीको खेलमा कौरको आक्रोश,"दिल्ली (एएफपी) बंगलादेशविरुद्ध आईसीसी वुमेन्स च्याम्पियनसिपअन्तर्गतको एकदिवसीय अन्तर्राष्ट्रिय खेलमा आउट दिएको झोंकमा स्टम्पमा ब्याट प्रहार गर्ने र अम्पायरको आलोचना गर्दै खराब उदाहरण प्रस्तुत गरेकामा भारतीय महिला क्रिकेट टोलीका कप्तान हरमनप्रित कौरको चौतर्फी आलोचना भएको छ । बंगलादेश र भारतबीच शनिबार सम्पन्न तेस्रो तथा अन्तिम एकदिवसीय खेल टाइ मा टुंगिएको थियो । शृंखला पनि ११ को बराबरीमा सकिएको थियो । तर, आफूलाई १४ रनमा आउट दिएपछि उनले ब्याटले स्टम्पमा प्रहार गरेकी थिइन् भने अम्पायरलाई दयनीय बताएकी थिइन् । ढाकाको मीरपुरमा उनको आक्रोश यतिमै सीमित रहेन । शृंखला बराबरीमा टुंगिएकाले ट्रफीका लागि दुवै टोली पोडियममा संयुक्त फोटो सेसनका लागि पुगेका थिए । तर, कौरले बंगलादेशका कप्तान निगार सुल्तानालाई पोस्टम्याचमा अम्पायरलाई पनि बोलाउनु भनेर गिज्याएकी थिइन्, जसका कारण बंगलादेशका खेलाडीहरूले पोस्टम्याच कन्फ्रेन्स छाडेर गएका थिए । कौरले आफ्नो मन्तव्यका क्रममा अम्पायरको खुलेर आलोचना गरेकी थिइन् । खेलमा अभद्र स्वभाव देखाएको, अन्तर्राष्ट्रिय खेलका क्रममा अम्पायरको सार्वजनिक आलोचना गरिएको आरोप कौरमाथि लगाइएको थियो । कौरले आफूले खेलभावना विपरीत कार्य गरिएको भनी लागेको आरोप सबै स्वीकारेकी छन् । कौरले आरोप स्वीकारेकाले औपचारिक सुनुवाइ आवश्यक नपरेको आईसीसीका म्याच रेफ्री अख्तर अहमदले जनाएका छन् । अन्तर्राष्ट्रिय क्रिकेट परिषद् (आईसीसी) ले यस घटनाका लागि भारतीय कप्तान कौरलाई दुई खेलमा निलम्बन गरेको छ । कौरलाई लेभल २ को कसुरमा म्याच फीको ५० प्रतिशत जरिवाना तोकिएको छ भने तीन डिमेरिट अंक काटिएको छ । आईसीसीले सन् २०१६ मा आचारसंहिता जारी गरेयता लेभल २ को कसुरमा सजाय पाउने हरमनप्रित पहिलो महिला क्रिकेटर बनेकी छन् । विश्व क्रिकेटको सर्वोच्च संस्थाको यस कारबाहीपछि कौरले सेप्टेम्बरमा हुने एसियाली खेलकुदको पहिलो दुई खेल गुमाउने छन् । आईसीसीको नियमानुसार २४ महिनाको अन्तरमा ४ डिमेरिट अंक पाउने खेलाडी आगामी खेलका लागि स्वतः निलम्बनमा जान्छन् । ४ देखि ७ डिमेरिट अंक पाउने खेलाडीले २ निलम्बन अंक गुमाउने प्रावधान छ । त्यसतोमा एक टेस्ट, दुई एकदिवसीय अन्तर्राष्ट्रिय र दुई ट्वान्टी२० अन्तर्राष्ट्रियमध्ये जुन अगाडि आएको खेल छ त्यो एक गुमाउनुपर्नेछ । भारतको आगामी खेल एसियाली खेलकुदमा रहेकाले उनले चीनमा हुने प्रतियोगिताका दुई खेल गुमाउने भएकी हुन् । कौरको यस्तो हर्कत यो पहिलो भने होइन । सन् २०१७ को विश्वकपमा अस्ट्रेलियाविरुद्ध उनी आफ्नै टोलीका सहकर्मीमाथि जाइलागेकी थिइन् । लेग स्पिनर क्रिस्टेन बिम्सको बललाई मिडविकेटमा प्रहार गरेपछि दुई रन दौडिएर शतक पूरा गर्न चाहन्थिन् । तर नन स्ट्राइकमा रहेकी जोडी दिप्ती शर्मा ढिलो गरी दौडिँदा कौर रनआउट हुनबाट थोरैले जोगिएकी थिइन् । त्यही २ रनमा कौरको शतक पूरा भएको थियो । तर, उनले शतक खुसी मनाउनुभन्दा पनि हेलमेट फुकालेर भुइँमा बजार्नुका साथै दिप्तीलाई गाली गरेकी थिइन्, जसका कारण उनलाई त्यतिखेर लेभल १ को कसुरमा राखिएको थियो । मैले लामो समयदेखि क्रिकेट हेर्दै आएको छु, तर भारतीय कप्तान हरमनप्रित कौरले खेलपछि गरेको जस्तो व्यवहार यसअघि कसैले गरेको देखेको थिइनँ, भारतका पूर्व कप्तान डायना इडुल्जीले मंगलबार इन्डियन एक्सप्रेसको आफ्नो स्तम्भमा लेखेकी छन्, उनले आफ्नै टिमकै खेलाडीमा खराब उदाहरण प्रस्तुत गरिन् । यो किन भने जुनियर खेलाडीले सिनियर खेलाडीलाई पछ्याइरहेका रहेका हुन्छन् । यसले भोलिका दिनमा टिमको संस्कारमै पनि असर गर्छ ।उनले स्तम्भमा अगाडि लेखेकी छन्, हरमनप्रितले बंगलादेश टिमसँगै अम्पायरहरूलाई फोटो सेसनका लागि बोलाएको देख्नु दुःखद थियो । उनले अम्पायरलाई बंगलादेशी टोलीको एक हिस्सा रहेको र त्यही टोलीबाट खेलिरहेको जस्तो व्यवहार गरेकी थिइन् ।भारतीय पुरुष विश्वकप विजेता खेलाडी मदन लालले पनि कौरको आलोचना गरेका छन् । बंगलादेश महिला टोलीविरुद्ध हरमनप्रितको व्यवहार दयनीय थियो, लालले ट्वीट गर्दै भनेका छन्, उनी खेलभन्दा ठूलो होइनन् । भारतीय क्रिकेट उनका कारणले निकै बद्नाम भयो । उनीमाथि भारतीय क्रिकेट बोर्डले कडा अनुशासनात्मक कारबाही गर्नुपर्छ ।उक्त खेलपछि भारतकी उपकप्तान स्मृति मन्धनाले हरमनप्रितको कदमको समर्थन गरेकी थिइन् । अम्पायरको निर्णयका कारण उनी आक्रोशित हुन पुगेकी जनाउँदै भारतको आगामी बंगलादेश भ्रमणमा तटस्थ अम्पायर आवश्यक रहेको बताएकी थिइन् । बंगलादेशकी कप्तान सुल्तानाले यो विषय भारतीय टोलीको भए पनि कौरले असल व्यवहार देखाउन नसकेको जनाएकी थिइन् ।"
जाहा टर्कीमा,"इस्तानबुल (एएफपी) गालातासरेले विल्फ्रिड जाहालाई १ करोड ७० लाख डलरमा प्रिमियर लिगका क्लब क्रिस्टिल प्यालेसबाट भित्र्याएको छ । टर्किस च्याम्पियन टोलीबाट ३० वर्षे उनले वार्षिक ४३ लाख ५० हजार डलर पारिश्रमिक पाउनेछन् । लन्डनको क्लबले भने टर्की जानुअगाडि उनलाई साताको २ लाख पाउन्ड प्रस्ताव गरेको जनाइएको छ ।१२ वर्षको उमेरमा उनी प्यालेसमा अनुबन्ध भएका थिए । सन् २०१० मा व्यावसायिक डेब्यु गरेका उनले प्यालेसबाट ४ सय ५८ खेलमा ९० गोल गरेका थिए । सन् २०१३ मा म्यानचेस्टर युनाइटेडले १ करोड पाउन्डमा अनुबन्ध गरेपछि उनी चर्चामा आएका थिए । तर, ओल्ड ट्राफोर्डमा उनी खुसी हुन सकेनन् र अर्को वर्ष नै लोनमा कार्डिफ सिटी पुगेका थिए । सन् २०१५ देखि आइभोरी कोस्टका उनले पुनः प्यालेससँग स्थायी अनुबन्धन गरेका थिए । जाहाले क्लब छाडेर जानु प्यालेसका लागि ठूलो घाटा भएको व्यवस्थापक रोय हडसनले जनाएका थिए । हडसन इंग्ल्यान्डको व्यवस्थापक हुँदा जाहाले दुईपटक खेलेका थिए, पछि उनी आफ्नो जन्मिएको देशको राष्ट्रिय टोलीबाट खेल्ने भन्दै आइभोरी कोस्ट पुगेका थिए ।गालातासरेको सहरी प्रतिद्वन्द्वी फेनरवाचले पनि जाहालाई अनुबन्ध गर्न खोजेको थियो । अब उनले अर्जेन्टिनाका फरवार्ड माउरो इकार्डीसँगै खेल्ने छन् । पेरिस सेन्ट जर्मेनबाट उनी लोनमा गालातासरे आइपुगेका छन् । गालातासरेले आइतबारमात्र कंगोका अन्तर्राष्ट्रिय स्ट्राइकर सेड्रिक बाकम्बुलाई भित्र्याएको थियो ।"

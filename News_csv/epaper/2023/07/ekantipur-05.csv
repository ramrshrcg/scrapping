शीर्षक,विवरण
सर्वोच्चमा ६ र उच्चमा ४२ न्यायाधीश नियुक्ति कहिले ?,"भागबन्डा भए एमालेले पूर्वमहान्यायाधिवक्ता रमेश बडाललाई अघि सारेको छ भने नेकपा समाजवादीले सर्वोच्च बारका पूर्वमहासचिव बालकृष्ण ढकाललाई सर्वोच्च अदालतको न्यायाधीश बनाउनुपर्ने अडान राखेको स्रोतले बतायो । त्यस्तै, कांग्रेसका तर्फबाट नेपाल बारका पूर्वमहासचिव विजय मिश्र तथा हालका अध्यक्ष गोपालकृष्ण घिमिरेको नाममा प्रयास भइरहेको छ ।अहिले वकिलहरूबाट न्यायाधीश नियुक्त गर्न हुन्न भन्ने कुरा आयो । त्यसमा हाम्रो सरोकार हो । भारतमा ८० प्रतिशतसम्म वकिलहरूबाट नियुक्ति हुन्छ । हामीले विगतको परम्परा हेरेर सम्मानजनक नियुक्ति हुनुपर्छ भनेका छौं, नेपाल बारका अध्यक्ष गोपालकृष्ण घिमिरेले भने, वकिलहरूबाट नियुक्ति गर्दा अयोग्यलाई पठाउने होइन, सक्षम र योग्यलाई पठाउने हो । न्यायाधीश नियुक्तिमा अब ढिलाइ गर्नुहुन्न । न्यायालयमा भने बाहिरबाट न्यायाधीश नियुक्ति गर्न हुन्न भन्ने तीव्र दबाब छ । तर, त्यहाँभित्र पनि न्याय, सरकारी वकिल र कानुन समूहबाट कतिकति नियुक्ति गर्ने भन्नेमा विवाद देखिन्छ ।नेपाल बारका पूर्वमहासचिव सुनील पोखरेलका अनुसार परिषद्ले निष्ठावान र योग्य उम्मेदवार खोज्ने प्रक्रियामा लामो समय बिताइसकेपछि पनि कहिले कानुनमन्त्री नहुने, कहिले प्रधानन्यायाधीशकै नियुक्ति नहुने त कहिले संसद् नहुने कारणले अदालतमा खाँचै परिसक्दा पनि न्यायाधीश नियुक्ति हुन नसकेको हो । त्यसमाथि भागबन्डा र चलखेलजस्ता संयन्त्र तथा कानुनले नचिन्ने अरू तत्त्व पनि छन्, जसले नियुक्तिमा सधैं विवाद र ढिलाइ हुने गर्छ, उनी भन्छन्, यसले हाम्रो न्यायालयको काम गर्ने शक्ति र जोसमै असर पुर्याएको छ ।प्रधानन्यायाधीशले आफ्नो कार्यकालमा न्यायाधीश नियुक्त गर्न सक्नुलाई पनि उपलब्धि मान्नुपर्ने कमजोर अवस्थामा न्यायालय पुग्नु दुःखद् भएको उनको भनाइ छ । न्यायाधीशको खाँचो परिसक्दा पनि नियुक्ति नै गर्न नसक्ने अवस्था आउनु विधिको शासनका लागि राम्रो होइन, उनले भने, न्यायाधीश नियुक्त गर्ने संयन्त्रमै खोट भएकाले यो अवस्था आएको हो ।न्यायपरिषद्ले गत वर्ष भदौमा उच्चमा रिक्त २७ न्यायाधीशका लागि योग्यता पुगेकाहरूबाट खुला दरखास्त आह्वान गरेको थियो । कार्यविधि नै बनाएर गरिएको दरखास्त आह्वानमा परेका निवेदनमध्ये परिषद्ले तीन महिना लगाएर ८१ उम्मेदवारको सूची तय गरेको छ तर नियुक्त हुने बेलामा तत्कालीन कानुनमन्त्री गोविन्द शर्मा बन्दी पदबाट हटेका थिए । जसका कारण नियुक्ति अहिलेसम्म हुन सकेको छैन । उच्च अदालतमा यसबीचमा थप १५ न्यायाधीशले अवकाश पाएका छन् । जसका कारण कुल ४२ पद रिक्त छ । तर, आवेदन २७ का लागि मात्रै मागिएको हुनाले बाँकी १५ मा भने नियुक्ति तत्काल हुन नसक्ने परिषद्ले जनाएको छ । बाँकी १५ पदका लागि हामी अर्को आवेदन खुलाउँदै छौं, ती सदस्यले भने, तर त्यसका लागि पनि परिषद्को बैठक बस्नुपर्छ, बैठक भने सरेको सर्यै भएर हैरान पार्यो ।सर्वोच्चमा हाल २८ हजार २ सय मुद्दा छन् । न्यायाधीश संख्या भने कम हुँदा मुद्दाको छिनोफानो सुस्त छ । प्रधानन्यायाधीश कार्की बिदामा बसेपछि सर्वोच्चमा मुद्दा हेर्ने न्यायाधीशको संख्या १४ मा झर्नेछ । नियुक्ति प्रक्रिया लम्बिँदै गयो भने केही महिनापछि त्यो संख्या १२ मा झर्नेछ किनभने कात्तिकमा अनिलकुमार सिन्हा र फागुनमा ईश्वर खतिवडाले पनि अवकाश पाउँदै छन् ।"
'प्रधानमन्त्री नपाए दिल्ली जानू,"उहाँलाई प्रधानमन्त्री हुन कसले के गुण लगाएको छ, अझै खुलाउँदै जानुहोला, उनले भने, सार्वभौम जनताबाट निर्वाचित सांसदले चुनेको प्रधानमन्त्रीबाट यस्तो अभिव्यक्ति आउनु नैतिक र संवैधानिक हिसाबले गम्भीर विषय हो । माओवादीकै एक पदाधिकारीले पनि प्रधानमन्त्री दाहालको भनाइ गलत भएको बताए । राष्ट्रिय स्वाधीनताको प्रश्न उठिरहेका बेला आफूलाई प्रधानमन्त्री बनाउन एक व्यवसायी भारत गएको अभिव्यक्ति दिनु ठीक भएन, उनले भने, प्रधानमन्त्रीले कतिबेला के बोल्ने भनेर तयारी गर्नुपर्थ्यो, यसो हुन नसक्नु दुःखद हो । प्रधानमन्त्रीका स्वकीय सचिव रमेश मल्लले भने उहाँ (दाहाल) प्रधानमन्त्री हुनुपर्छ भनेर (प्रितम सिंह) ले धेरैसँग कुरा गरेको विषय उद्धरण मात्र गरिएको बताए । प्रधानमन्त्रीज्यूले प्रितम सिंहको भनाइ सुनाउनुभएको मात्र हो, उनले भने, कोही व्यक्ति दिल्ली दौडेर कसैलाई प्रधानमन्त्री बनाउन सक्ने हो र ?"
रेडक्रसमा दलीय भागबन्डा रोक्न रिट,"रेडक्रसको दर्ता नवीकरण म्याद ०७६ असार मसान्तमा समाप्त भएको थियो । ०७६ र ०७७ सालमा लगातार तीन पटक संस्था दर्ता नवीकरण गर्न रेडक्रसलाई पठाइएका पत्र र ताकेता कार्यान्वयन नभईकनै जिल्ला प्रशासनले गत साता अधिवेशन गर्न पत्र पठाएको हो । पराजुलीले जिल्ला प्रशासन कार्यालय काठमाडौं, महिला, बालबालिका तथा ज्येष्ठ नागरिक मन्त्रालय, समाज कल्याण परिषद्लगायत ११ निकायविरुद्ध रिट दायर गरेका हुन् । उक्त रिटमा बुधबारका लागि पेसी तोकिएको छ । यसैबीच, नेपाल रेडक्रस सोसाइटीका कार्यकारी निर्देशक उमेशप्रसाद ढकाल र उनलाई पदमा बहाल गराएका काठमाडौंका तत्कालीन प्रमुख जिल्ला अधिकारी गोविन्द रिजालविरुद्ध अख्तियार दुरुपयोग अनुसन्धान आयोगमा उजुरी परेको छ । रेडक्रसको कर्मचारी नियमावलीअनुसार २०७८ मंसिर २३ मा अनिवार्य अवकाश पाएका कार्यकारी निर्देशक ढकाललाई २०७८ माघ २६ मा पुनः सोही पदमा बहाल गराइएको र ढकालले रेडक्रसलाई आफू मातहत ल्याई गैरकानुनी रूपमा सञ्चालन गरिरहेको उजुरीमा उल्लेख छ । पानीबत्तीको बिल तिर्न र दैनिक प्रशासनिक काम गर्नका लागि हरेक १५ दिनमा प्रतिवेदन बुझाउने सर्तमा जिल्ला प्रशासन कार्यालयले ढकाललाई पुनर्बहाली गरेको थियो । संस्थाको आर्थिक कारोबारमा सन्तुलन र नियन्त्रणको सिद्धान्तअनुसार अध्यक्ष, कोषाध्यक्ष र महामन्त्रीलाई जिम्मेवारी तोकी उत्तरदायी बनाएकामा काठमाडौंका प्रमुख जिल्ला अधिकारीको ठाडो पत्रका बलमा काम गरिरहेका उमेशप्रसाद ढकाल एकै जनाले लागत अनुमान स्वीकृत गर्ने, कामको जाँच गर्ने तथा भुक्तानी आदेश दिने र भुक्तानीका चेकहरूमा हस्ताक्षेपसमेत गर्ने गरेका छन्, नेपाल रेडक्रस रूपान्तरण समूहका नाममा दिइएको उजुरीमा लेखिएको छ, काठमाडौंका प्रमुख जिल्ला अधिकारीको संरक्षण तथा सहभागितामा रक्तसञ्चार केन्द्र भवनको रकम लामा कन्स्ट्रक्सनका नाममा भुक्तानी दिँदा अख्तियारी बाहिर गई बैंकिङ कारोबार कानुनसमेतको बर्खिलाप हुने गरी एकैदिन १५ वटा एकै दरका चेक काटी भुक्तानी दिइएको छ । सो भुक्तानी सम्झौतामा उल्लेख भएभन्दा २ करोड ५० लाखभन्दा बढी भुक्तानी दिई ढकाल र काठमाडौंका प्रमुख जिल्ला अधिकारीले अनियमितता गरेको उजुरीमा दाबी गरिएको छ । तत्कालीन अध्यक्ष सञ्जीव थापाले विधानअनुरूप २०७५ चैतभित्र अधिवेशन नगराएपछि रेडक्रसको कार्यसमिति चयन राजनीतिक स्वार्थको विषय बनेको छ । रेडक्रसमा अनियमितता भएको सार्वजनिक भएपछि थापा नेतृत्वको कार्यसमिति २०७७ साउन १२ मा भंग गरी केपी शर्मा ओली नेतृत्वको सरकारले नेत्रप्रसाद तिम्सिनाको नेतृत्वमा तदर्थ कार्यसमिति गठन गरेको थियो । अधिवेशन गर्ने म्यान्डेट पाएको तिम्सिना नेतृत्वको समितिले १३ महिनासम्ममा पनि कार्यसमितिलाई पूर्णता दिन सकेन । शेरबहादुर देउवा नेतृत्वको सरकारले २०७८ पुस १४ मा तिम्सिना नेतृत्वको तदर्थ समिति विघटन गरी पूर्वउपाध्यक्ष सुदर्शनप्रसाद नेपालको नेतृत्वमा तदर्थ समिति गठन गर्यो । नेपाल नेतृत्वलाई पनि तीन महिनाभित्र अधिवेशन गराउने म्यान्डेट दिइएको थियो तर अधिवेशन भएन । सञ्जीव थापा नेतृत्वमा छँदै जिल्ला तहका कार्यसमितिमा अलिखित रूपमा भागबन्डा हुँदै आएकामा यस पटक सत्तारूढ दलहरूले लिखित रूपमै भागबन्डाको सहमति गरेको पनि सार्वजनिक भइसकेको छ ।"
सिर्जनशील व्यवसाय,"भक्तपुरको चाँगुनारायण मन्दिरनजिक मुकुन्डो बनाउँदै कालिगड । यस क्षेत्रमा करिब एक दर्जन हस्तकला सामग्री बिक्रीका पसल छन्, जहाँ पसले आफैं यसरी कारिगरी गरेर काठका मास्क बनाउँछन् र बिक्रीमा राख्छन् । तस्बिर : दीपक केसीकान्तिपुर"
ललिता निवास : संगठित अपराध अनुसन्धानको बाटो खुला,"(काठमाडौं)बालुवाटारस्थित ललिता निवास र त्यसले चर्चेको सरकारी जग्गा हिनामिना प्रकरणलाई संगठित अपराधसम्बन्धी कसुरमा अनुसन्धान गर्न अदालतले प्रहरीलाई अनुमति दिएको छ । मुलुकी ऐन २०२० अनुसार किर्तेसम्बन्धी कसुरमा अनुसन्धान गरिरहेको प्रहरीको केन्द्रीय अनुसन्धान ब्युरो (सीआईबी) लाई आइतबार काठमाडौं जिल्ला अदालतले संगठित अपराधमा समेत अनुसन्धान अघि बढाउन बाटो खोलिदिएको हो ।पञ्चायतकालमै मुआब्जा दिएर अधिग्रहण गरिएको ललिता निवासको जग्गा हडप्ने प्रपञ्चमा संलग्नमाथि अनुसन्धान गर्न अदालतको अनुमतिले सीआईबीलाई थप सहज भएको छ । किर्तेमा मात्रै अनुसन्धान गर्दा २५ दिनभित्र मुद्दाको अनुसन्धान टुंग्याएर अदालतमा बुझाइसक्नुपर्छ । तर संगठित अपराध निवारण ऐनबमोजिम अनुसन्धान गर्न अधिकतम ६० दिन समय हुन्छ । सीआईबीका एसएसपी दिनेश आचार्यले किर्ते र संगठित अपराधमा अनुसन्धान गर्न अदालतबाट ७ दिनको अनुमति पाएको उल्लेख गर्दै भने, अब अनुसन्धानको दायरा फराकिलो भएको छ । तोकिएको समयभित्र तथ्य र प्रमाणबमोजिम अनुसन्धान टुंगोमा पुर्याएर रायसहितको प्रतिवेदन सरकारी वकिलको कार्यालयमा पेस गर्छौं । ललिता निवास प्रकरणमा संलग्न रहेको आरोपमा भाटभटेनी सुपरमार्केटका सञ्चालक मीनबहादुर गुरुङ र पूर्वनिर्वाचन आयुक्त सुधीरकुमार शाहसहित ७ जनालाई सीआईबीले २०८० असार १२ मा पक्राउ गरेको थियो । त्यसमध्येका तीन आरोपित सर्वोच्च अदालतको एक वर्षअघिको अन्तरिम आदेश देखाएर छुटेका थिए । बाँकी चार जनालाई ७ दिन हिरासतमा राखेर प्रहरीले किर्तेमा अनुसन्धान गरिरहेको थियो । यसबीचमा यही प्रकरणमा संलग्न आरोपमा थप ५ जना पक्राउ परेका छन् । हिरासतमा रहेका सबैलाई किर्तेका अलावा संगठित अपराध निवारण ऐन २०७० बमोजिम पनि अनुसन्धान गर्नका लागि प्रहरीले जिल्ला सरकारी वकिल कार्यालय काठमाडौंमार्फत अदालतसँग अनुमति मागेको थियो । पञ्चायतकालमा तत्कालीन भोगाधिकारी सुवर्णशमशेर राणा र उनका आफन्तका नाममा रहेको ललिता निवासको २ सय ९९ रोपनीभन्दा बढी जग्गा सरकारले मुआब्जा दिएर अधिग्रहण गरेको थियो । अधिग्रहण गरिएको जग्गामा सरकारले प्रधानमन्त्री, तत्कालीन राजपरिषद् स्थायी समिति सभापति (हाल राष्ट्रिय सभा अध्यक्ष) र प्रधानन्यायाधीशको सरकारी निवास तथा नेपाल राष्ट्र बैंकको कार्यालय राखेको थियो । बाँकी रहेको जग्गा गृह मन्त्रालयअन्तर्गतको समरजंग कम्पनीका नाममा दर्ता गरेर राखिएको थियो । २०४६ सालको राजनीतिक परिवर्तनपछि कृष्णप्रसाद भट्टराई नेतृत्वको अन्तरिम मन्त्रिपरिषद्ले पञ्चायतकालमा जफत गरिएका घरजग्गा कानुनबमोजिम फिर्ता गर्ने निर्णय गरेको थियो । उक्त निर्णयलाई अपव्याख्या गरेर पहिलेका भोगाधिकारीले २०४७ सालमा १ सय १२ रोपनी ४ आना जग्गा हडपेका थिए । जग्गा हडप्न सघाएबापत कर्मचारी र बिचौलियाले २२ रोपनीभन्दा बढी जग्गा राणा परिवारबाट घूसबापत लिएका थिए ।त्यसपछि २०६२ मा राणा परिवारले समरजंग कम्पनीकै नाममा रहेको थप १२ आना जग्गा हत्याएका थिए । २०६६६७ र २०६९ मा थप ३० रोपनीभन्दा बढी जग्गा सरकारबाट व्यक्तिका नाममा पुगेको थियो । संगठित रूपमा जग्गा हडप्ने अपराधमा भूमाफिया, व्यापारीदेखि मालपोतका कार्यालय सहयोगी, सचिव, मुख्यसचिव, मन्त्री हुँदै प्रधानमन्त्री (माधवकुमार नेपाल, बाबुराम भट्टराई) सम्म कुनै न कुनै रूपमा जोडिएका थिए । ब्युरोले ५ वर्षदेखि गरिरहेको अनुसन्धानअनुसार पछिल्लो ३१३२ वर्षमा सरकारी कागजात किर्तेजालसाजी, मन्त्रिपरिषद् निर्णयको अपव्याख्या, मन्त्रिपरिषद्बाटै गैरकानुनी निर्णय, सक्कली कागजात नष्ट, नक्कली मोही खडालगायत अपराध संगठित रूपमा भएको देखिन्छ । केपी शर्मा ओली नेतृत्वको सरकारले छानबिन समिति गठन गरी जग्गा हिनामिनामा संलग्नको प्रारम्भिक पहिचान गरेको थियो । त्यसपछि ओली नेतृत्वकै मन्त्रिपरिषद्ले ललिता निवास हिनामिना प्रकरणमा भ्रष्टाचारबारे अनुसन्धान गर्न अख्तियार दुरुपयोग अनुसन्धान आयोग तथा किर्ते र ठगीको छानबिन गर्न सीआईबीलाई जिम्मा दिएको थियो । अख्तियारले करिब १ वर्ष लामो अनुसन्धान टुंग्याएर २०७६ माघ २२ मा पूर्वउपप्रधानमन्त्री विजयकुमार गच्छदार, पूर्वसचिव तथा अख्तियारकै पूर्वप्रमुख आयुक्त दीपबहादुर बस्न्यात, सचिवद्वय छविराज पन्त र दिनेशहरि अधिकारी, भूमाफियाद्वय शोभाकान्त ढकाल र रामकुमार सुवेदी, व्यापारी मीनबहादुर गुरुङसहित १ सय १० जनालाई बिगो, कैद र जरिवाना तथा हडपिएको जग्गा फिर्ताको मागदाबी गरेर विशेष अदालतमा मुद्दा दायर गरेको थियो । यही प्रकरणमा ६५ जनालाई जग्गा फिर्ता प्रयोजनका लागि प्रतिवादी बनाइएको थियो । सीआईबीले किर्ते र ठगीको अनुसन्धान जारी राखेकामा ओली नेतृत्वको सरकारकै पालामा २०७७ मा महान्यायाधिवक्ता कार्यालयले ठगीमा मुद्दा नचलाउने निर्णय गर्यो । सीआईबीले २०७८ पुस २२ मा किर्तेमा मुद्दा चलाउनुपर्ने रायसहितको प्रतिवेदन बुझाएकामा सरकारी वकिल कार्यालय काठमाडौंले ४ दिनपछि पुस २२ मा थप अनुसन्धान आवश्यक देखिएको भन्दै ६५ बुँदे निर्देशनसहित फिर्ता पठाइदियो । मुद्दा नचलाई प्रतिवेदन फिर्ता पठाउन त्यस बेलाका महान्यायाधिवक्ता खम्मबहादुर खातीको विशेष रुचि देखिएको महान्यायाधिवक्ता कार्यालयका एक अधिकारीले जानकारी दिए । करिब डेढ वर्षपछि असार १२ मा सीआईबीले पूर्वसहसचिव एवं पूर्वनिर्वाचन आयुक्त शाह र व्यापारी गुरुङ, डिल्लीबजार मालपोतका तत्कालीन प्रमुख (सहसचिव) कलाधर देउजा, उपसचिव हुपेन्द्रमणि केसीसहित ७ जना पक्राउ गरेर अनुसन्धान अघि बढायो । अदालतले संगठित अपराधमा अनुसन्धान गर्न अनुमति दिएपछि यो प्रकरणमा जोडिएका सबै तहका कर्मचारी तथा पदाधिकारी एवं बिचौलियाव्यापारीलाई कारबाहीको दायरामा तान्न थप सहज बनेको सीआईबीले जनाएको छ । ब्युरोको अनुसन्धान कुन तहसम्म पुग्छ भन्नेचाहिँ अनुसन्धान टुंगोमा पुगेपछि मात्रै निर्क्योल हुने देखिन्छ । अन्तरिम आदेशविरुद्ध सर्वोच्चमा निवेदनललिता निवास प्रकरणमा अनुसन्धान गर्दा थुनामा राख्नु नपर्ने भनी सर्वोच्च अदालतले केही आरोपितका नाममा गत वर्ष जारी गरेको अन्तरिम आदेश खारेजीको माग गर्दै सीआईबी भ्याकेट मा गएको छ । महान्यायाधिवक्ता कार्यालयमार्फत अन्तरिम आदेश खारेजीको मागसहित सर्वोच्च अदालतमा निवेदन दिइएको सीआईबीका एसएसपी दिनेश आचार्यले जानकारी दिए । सीआईबीको निवेदनमा आरोपितलाई थुनामा नराखी बाहिर छाड्दा प्रमाण नष्ट हुन सक्ने र अनुसन्धानलाई प्रभाव पार्न बाहिरी चलखेल गर्न सक्ने देखिएकाले उनीहरूलाई थुनामै राखेर अनुसन्धान गर्नुपर्ने माग छ । ललिता निवासको जग्गा व्यक्तिको बनाउने भूमिकामा संलग्न मालपोत कार्यालय डिल्लीबजार, भूमिसुधार तथा व्यवस्था विभाग, नापीलगायत कार्यालयका १७ कर्मचारीले हदम्याद नाघेको मुद्दामा प्रहरीले आफूहरूलाई पक्राउ गर्न सक्ने भन्दै गत वर्ष सर्वोच्चमा रिट हालेका थिए । सर्वोच्चका न्यायाधीश ईश्वर खतिवडाको इजलासले २०७९ साउन १९ मा आरोपितले मागेबमोजिम नै पक्राउ नगर्न अन्तरिम आदेश जारी गरेको थियो । त्यसपछि सरकार अन्तरिम आदेशविरुद्ध भ्याकेटमा पनि गएन । गत असार १२ मा पक्राउ परेका ७ मध्येका कलाधर देउजा, हुपेन्द्रमणि केसी र सुरेन्द्रमान कपाली गत वर्ष रिट दिनेमध्येका थिए । सोही अन्तरिम आदेशलाई देखाएर उनीहरू पक्राउको केही घण्टामै छुटेका थिए । अरू तीन आरोपितका तर्फबाट बन्दीप्रत्यक्षीकरणको रिट दायर भएकामा सर्वोच्चले कारण देखाउ आदेश मात्रै जारी गरेको छ । मंगलबार त्यसको पेसी तोकिएकामा अदालतले हेर्न नभ्याउने सूचीमा राख्यो ।"
परीक्षाको दुई महिनाभित्र नतिजा !,"(काठमाडौं)विश्वविद्यालय अनुदान आयोगले परीक्षा सकिएको ६० दिनभित्र विद्यार्थीको नतिजा सार्वजनिक गर्नुपर्ने व्यवस्थासहितको एकीकृत शैक्षिक क्यालेन्डर लागू गर्ने भएको छ । भर्ना, पठनपाठन, परीक्षा र नतिजा प्रकाशनको कार्यतालिका विश्वविद्यालयपिच्छे फरकफरक भएर उच्च शिक्षामा भद्रगोल देखिएपछि आयोगले एकीकृत शैक्षिक क्यालेन्डर प्रस्ताव गरेको हो । आयोगका अध्यक्ष देवराज अधिकारी नेतृत्वको कार्यदलले तयार गरेको प्रस्तावित क्यालेन्डर वार्षिक र सेमेस्टर प्रणालीमा कक्षा सञ्चालन हुने सबै विश्वविद्यालय र उच्च शिक्षण संस्थाका लागि हो । विद्यालय तहको छुट्टै क्यालेन्डर लागू गरिसकेको राष्ट्रिय परीक्षा बोर्डले साउन अन्त्यसम्म कक्षा १२ को नतिजा सार्वजनिक हुने जनाएको छ । कक्षा १२ को नतिजा साउनमा प्रकाशन भएपछि क्याम्पसहरूले असोजभित्र विद्यार्थीको प्रवेश परीक्षा र भर्ना सक्नुपर्ने विश्वविद्यालयको प्रस्तावित क्यालेन्डरमा उल्लेख छ । यस्तै कात्तिकमा विद्यार्थीको रजिस्ट्रेसन दर्ता गराएर मंसिर पहिलो सातादेखि पठनपाठन गराउनुपर्नेछ । सेमेस्टर प्रणालीको कक्षा अन्त्य फागुनसम्म गरेर चैतमा अन्तिम परीक्षा सञ्चालन गर्नुपर्ने प्रस्ताव छ । परीक्षा सकिएको ६० दिन अर्थात् जेठभित्र नतिजा प्रकाशन गरिसक्नुपर्नेछ । प्रस्तावित क्यालेन्डरमा वार्षिक प्रणालीमा तोकिएको समयावधि नबढ्ने गरी विश्वविद्यालयले आन्तरिक क्यालेन्डर लागू गर्न सक्ने उल्लेख छ । वार्षिक प्रणालीका हकमा भने ढिलोमा मंसिर १ मा पठनपाठन थालेर भदौसम्म कोर्स पूरा गरी असोज १५ भित्र परीक्षा सक्नुपर्ने समय प्रस्ताव गरिएको छ । यस प्रणालीमा पनि नतिजा दुई महिनाभित्रै सार्वजनिक हुनुपर्नेछ ।प्रस्तावित क्यालेन्डरमाथि सोमबार विश्वविद्यालयका पदाधिकारीसहित सरोकारवालासँग छलफल गरिएको र छलफल सकारात्मक रहेको आयोगका अध्यक्ष अधिकारीले जानकारी दिए । उनले यही शैक्षिक सत्रदेखि क्यालेन्डर लागू गर्ने तयारी अघि बढेको बताए । छलफलमा विश्वविद्यालयका पदाधिकारीले चिकित्सा शिक्षा आयोगका कारण मेडिकल शिक्षाको शैक्षिक सत्रमा ढिलाइ हुँदै आएको बताए । आयोगले प्रवेश परीक्षा, नतिजा प्रकाशन, म्याचिङमा धेरै समय लगाउने गरेको विद्यार्थी एवं अभिभावकको पनि गुनासो छ । प्रस्तावित क्यालेन्डरमा नतिजा सार्वजनिक हुनु पहिल्यै भर्ना गर्न नपाइने प्रावधान राखिएको छ । विश्वविद्यालयले कक्षा १२ को नतिजाअघि नै विद्यार्थी भर्ना गराउने, फागुनचैतसम्म पनि विद्यार्थी भर्ना गरिराख्ने, पढाइ सकिएको महिनौं बितिसक्दा पनि परीक्षा सञ्चालन नगर्ने प्रवृत्ति छ । त्रिभुवन विश्वविद्यालयमा परीक्षा सकिएको १८ महिनापछि मात्रै स्नातक तहको नतिजा सार्वजनिक गरिएको थियो । त्रिविका उपकुलपति धर्मकान्त बाँस्कोटाले चैतयता सकिएको परीक्षाको नतिजा एक सय दिनभित्र सार्वजनिक गरिसक्ने प्रतिबद्धता जनाएका छन् । अन्य विश्वविद्यालयमा पनि नतिजा सार्वजनिक गर्न ६ महिनादेखि वर्ष दिनसम्म लाग्ने गरेको छ । सरकारको आगामी वर्षको बजेटमा समेत आयोगबाट कडाइका साथ अनुगमन गरी विश्वविद्यालयमा वार्षिक शैक्षिक क्यालेन्डर लागू गरिने उल्लेख छ । आयोगका अध्यक्ष अधिकारीले उच्च शिक्षाको विश्वसनीयता गुम्दै गएकाले शैक्षिक क्यालेन्डर जरुरी रहेको बताए । चारवर्षे कोर्स चार वर्षभित्रै, दुईवर्षे कार्यक्रम दुई वर्षभित्रै सकिनुपर्छ । एक दिन पनि बढी हुन हुँदैन, उनले भने, विद्यार्थी भर्ना गरेपछि कहिले पढाइ सकिन्छ, कहिले परीक्षा हुन्छ, कहिले सर्टिफिकेट पाइन्छ, ग्यारेन्टी हुनुपर्छ । क्यालेन्डरमा तोकिएको समय सीमा पालना नगर्ने विश्वविद्यालयलाई सरकारले दिने अनुदानमा समेत रोक लगाउन सकिने प्रावधान राख्ने तयारी छ । उपकुलपतिसहित विश्वविद्यालयका पदाधिकारीले पनि एकीकृत क्यालेन्डरको आवश्यकता औंल्याउँदै आएका थिए ।आयोगका उपाध्यक्ष श्रीकृष्ण गिरीले शैक्षिक सत्रलाई एकीकृत क्यालेन्डरअनुसार अघि बढाउन प्रयास गरिने बताए । क्यालेन्डर तयारी कार्यदलमा परीक्षा बोर्ड, विभिन्न विश्वविद्यालयका पदाधिकारी र शिक्षा मन्त्रालयका सहसचिव सदस्य थिए । उनीहरूले विद्यार्थीको प्रवेश परीक्षा, भर्ना समय र अन्तिम परीक्षामा एकरूपता नहुँदा अन्योल र निराशा बढेको निष्कर्ष निकालेका थिए । समयमा भर्ना, परीक्षा, परीक्षाफल प्रकाशन हुन नसक्दा विद्यार्थीको महत्त्वपूर्ण समय खेर गएको, शैक्षिक गुणस्तरमा ह्रास आएको र अन्तर्राष्ट्रियस्तरमा विश्वसनीयतामा कमी आएको औंल्याएका छन् । त्यही कारण हरेक वर्ष हजारौं विद्यार्थी अध्ययनका लागि विदेश जाने गरेको उनीहरूको निचोड छ ।प्रधानमन्त्री तथा राष्ट्रिय विकास समस्या समाधान समितिका अध्यक्ष पुष्पकमल दाहालले समेत गत चैत १३ मा क्यालेन्डर लागू गर्न निर्देशन दिएका थिए । राष्ट्रिय सभाको दिगो विकास तथा सुशासन समितिले समेत विश्वविद्यालयहरूमा समयमै पढाइ, परीक्षा र नतिजा प्रकाशन गर्न निर्देशन दिएको थियो । एउटै विश्वविद्यालयको एउटै कार्यक्रम पनि वार्षिक र सेमेस्टर प्रणालीमा सञ्चालन भएका कारण पनि शैक्षिक गतिविधिमा एकरूपता आउन नसकेको प्राध्यापकहरूको भनाइ छ । परीक्षा र नतिजा प्रकाशनको तयारीमा पनि प्रविधिभन्दा परम्परागत प्रणाली नै लागू गरिएकाले विलम्ब हुने गरेको उनीहरूको तर्क छ । मुलुकभर ११ संघीय विश्वविद्यालय, तिनले सम्बन्धन दिएका क्याम्पसहरूसहित प्रादेशिक विश्वविद्यालय र स्वास्थ्य विज्ञान प्रतिष्ठान गरी करिब १५ सय उच्च शिक्षा प्रदायक शिक्षण संस्था सञ्चालनमा छन्, जहाँ ५ लाखभन्दा बढी विद्यार्थी पढ्छन् ।"
संसदीय समितिमा भागबन्डा बाधक,"काठमाडौं (कास) सत्तारूढ दलले संसदीय समितिमा भागबन्डा मिलाएपछि मात्रै नेतृत्व चयन प्रक्रिया अघि बढ्ने भएको छ । दलहरूले नेतृत्व चयनमा चासो नलिएपछि आफ्नो अधिकार प्रयोग गर्नुअघि सभामुख देवराज घिमिरेले मंगलबार कांग्रेस, एमाले र माओवादीका शीर्ष नेतृत्वलाई बोलाएर समिति गठनको पहल गरेका छन् । छलफलमा कांग्रेस सभापति शेरबहादुर देउवा, एमाले अध्यक्ष केपी शर्मा ओली र माओवादी अध्यक्ष एवं प्रधानमन्त्री पुष्पकमल दाहाल समितिको नेतृत्व चयनलाई पहिलो प्राथमिकतामा राख्न सहमत भएका छन् । संसदीय समितिको नेतृत्व चाँडोभन्दा चाँडो चयन गर्ने सहमति भयो, प्रमुख सचेतकहरूलाई राखेर निर्वाचन प्रक्रिया सभामुखले सुरु गर्नुहुन्छ, बैठकमा सहभागी कानुन, न्याय तथा संसदीय मामिलामन्त्री धनराज गुरुङले भने, राजनीतिक रूपमा केही विकृति देखिएका छन् । तिनीहरूको समाधान गर्दै लैजाने र अहिलेको शासन व्यवस्थालाई बलियो बनाउने विषयमा पनि कुराकानी भयो । दलहरूले समितिको नेतृत्व चयनमा पहल नगरे प्रतिनिधिसभा नियमावलीअनुसार प्रक्रिया अघि बढाउने सभामुख घिमिरेले दलहरूलाई चेतावनी दिएका छन् । चुनाव गर भन्नुहुन्छ कि मिलाउनुहुन्छ कि के गर्नुहुन्छ ? तुरुन्त गरौं । तपाईंहरूले केही गर्नुभएन भने मैले आफ्नो स्टेप चाल्नुपर्ने हुन्छ भनें, घिमिरेले भने, संसदीय गतिविधिलाई प्रभावकारी पार्न भएको छलफलमा उहाँहरू गम्भीर हुनुभएको छ । वैशाख १५ मा समिति गठन भए पनि सभापति चयन हुन सकेको छैन । दलहरूले समितिको सभापति चयन नगर्दा १० वटा विषयगत समिति ज्येष्ठ सदस्यले राख्दै आएका छन् । सभापति चयन नभएकै कारण सदनले पठाएको विधेयकमाथि समेत छलफल हुन सकेको छैन । प्रतिनिधिसभामा १० र संयुक्त २ वटा समितिमा दलहरूले भागबन्डा गर्न नसकेका हुन् । प्रमुख प्रतिपक्षी एमालेलाई सार्वजनिक लेखा समिति र राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांकन समिति (संयुक्त) र अर्को एक समिति दिन सत्तारूढ दल सहमत छन् । सत्तारूढ दलमा भने कुन समिति कसले लिने भन्ने सहमति हुन सकेको छैन । सत्तारूढ दलमा कुन समिति कसले लिने भन्ने निर्क्योल भएपछि मात्रै निर्वाचन प्रक्रिया अघि बढाउन दलहरूले सहमति जनाएका छन्, सभामुख सचिवालय स्रोतले भन्यो । नियमावलीको नियम १७६ को १ मा सभामुखले तोकेको दिन समितिको सभापतिको निर्वाचन हुने व्यवस्था छ । सभापतिको निर्वाचनका लागि तोकिएको दिनको अघिल्लो दिन अपराह्न ४ बजेसम्म कुनै सदस्यले अर्को कुनै सदस्यलाई सभापति पदमा निर्वाचित गरियोस् भन्ने प्रस्ताव गर्नुपर्ने हुन्छ । प्रस्तावको एकमात्र सूचना प्राप्त भएमा निर्विरोध निर्वाचित भएको मानिन्छ । एकभन्दा बढी प्राप्त भएमा सामान्य छलफल हुनेछ । त्यसपछि तत्काल सभापतित्व गर्ने सदस्यले प्रस्तावलाई क्रमशः समितिसमक्ष निर्णयार्थ प्रस्तुत गर्नुपर्ने हुन्छ । निर्वाचन गर्नुपरेमा प्रस्तावितको पक्षमा हुन्छ र विपक्षमा हुने सदस्यलाई हुन्न भन्ने शब्द उच्चारण गर्न लगाई बहुमत प्राप्त गर्ने सदस्य सभापति पदमा निर्वाचित भएको घोषणा गरिने नियमावलीमा व्यवस्था छ । यी सबै प्रक्रिया पूरा गर्न सभामुखज्यूले दलहरूको सहमति कुर्नुभएको हो, सचिवालयका एक कर्मचारीले भने ।"
परोपकारी संस्था रेडक्रसमाथि ज्यादती नगर,"राज्यका हरेक निकायमा दलीय भागबन्डा गर्दै आएका दलहरूले पराकाष्ठा नाघेर नेपाल रेडक्रस सोसाइटीमा समेत बेथिति चुलाइदिएका छन् । तटस्थ परोपकारमा संसारभर प्रतिष्ठा कमाएको संस्थाको नेपाल कार्यसमितिमा सत्तारूढ दलले अंशबन्डा को सहमति गर्नु आफैंमा धेरैलाई स्तब्ध बनाउने घटना हो । मानवता, निष्पक्षता, तटस्थता, स्वाधीनता, ऐच्छिक सेवा, एकता र विश्वव्यापकताजस्ता ७ आदर्शलाई अनुसरण गर्ने संस्थामा कुनै पनि बहानामा दलीय हस्तक्षेप स्वीकार्य हुन सक्दैन । अहिले भएको दलीय बन्डालाई औपचारिकता दिन चुनाव मञ्चन गर्ने तयारीलाई राज्य प्रशासनले पनि साथ दिएको छ । साँच्चै, यही योजना सफल भएमा नेपाल रेडक्रस सोसाइटीको साख धूलिसात् हुनेछ । रेडक्रसको केन्द्रीय कार्यसमिति हत्याउन कांग्रेस, माओवादी र एकीकृत समाजवादीले पद छुट्याएरै माइन्युट गरेका छन् । कांग्रेसले अध्यक्ष, उपाध्यक्ष (खुला), उपमहामन्त्रीसहित १५, माओवादीले उपाध्यक्ष (महिला), कोषाध्यक्षसहित ८ र एकीकृत समाजवादीले महामन्त्री, उपकोषाध्यक्षसहित ६ जना पाउने लिखित सहमति भएको छ । अन्य दलका लागि ४ जना राख्ने तर उनीहरू सहमति मा नआए यी पद पनि सत्तारूढ दलले समानुपातिक रूपमा बाँड्ने सहमति छ । सत्तारूढ दलहरूबीच यो सहमति भइसकेकाले यसलाई औपचारिकता दिन काठमाडौं जिल्ला प्रशासन कार्यालयले प्रक्रिया थालिसकेको छ । प्रशासनकै निर्देशनअनुसार रेडक्रसका कर्मचारीले असार २७ र २८ मा केन्द्रीय अधिवेशन गराउँदै छन् । जबकि रेडक्रसको विधान र निर्वाचन नियमावलीअनुसार केन्द्रीय, प्रदेश र जिल्ला कार्यसमितिको निर्वाचनमा निर्वाचन अधिकारी तोक्ने अधिकार केन्द्रीय कार्यसमितिलाई मात्र छ । हाम्रो कानुनको बिजोग कस्तो छ भने जसको लट्ठी उसैको भैंसी भन्ने मान्यता स्थापित नै छ । त्यसैले त जिल्ला प्रशासनले सत्तारूढ दलहरूको प्रपञ्च अनुमोदन गराउन खोजेको छ । कुनै पनि संस्थाको नेतृत्व चयन र परिचालन कसरी हुन्छ भन्ने जिल्ला प्रशासनलाई थाहा नहुने होइन, जबकि विधानको फाइल अध्ययन गरेर अनुमति दिने नै प्रशासनले हो । तर, रेडक्रसको स्थापित विधानविपरीत जिल्ला प्रशासनले अधिवेशन गर्न पत्राचार गर्नु आपत्तिजनक छ, यो कदम विधिको शासनको विरुद्धमा छ । विश्वव्यापी रूपमा भने तटस्थ, स्वायत्त र स्वयंसेवी सहायता संस्था का रूपमा ख्याति कमाएको रेडक्रसको नेपाल संयन्त्र आर्थिक भ्रष्टाचारले अस्तव्यस्त बनेको छ । भ्रष्टाचारकै कारण तत्कालीन अध्यक्ष सञ्जीव थापा नेतृत्वको कार्यसमिति २०७७ साउनमा भंग भएको हो । रेडक्रसले २०६५६६ देखि २०७५७६ सम्म १५ अर्ब ९५ करोड ६ लाख २६ हजार रुपैयाँ वैदेशिक सहायता लिँदा समाज कल्याण परिषद्बाट स्वीकृत नलिई खर्चेको ठूलो काण्ड छ । सरकारलाई जानकारी नदिई ल्याइएको रकम खर्च पनि कसरी गरियो भन्ने वैधानिक जवाफ कतैबाट मिलेको छैन । यसबारे अख्तियार दुरुपयोग अनुसन्धान आयोग, गृह मन्त्रालय, काठमाडौं जिल्ला प्रशासन, नेपाल प्रहरीको केन्द्रीय अनुसन्धान ब्युरो, समाज कल्याण परिषद् र राष्ट्रिय योजना आयोगले छानबिन तथा अनुसन्धान गरिरहेका छन् । यस्तोमा सत्तारूढ दल भने संस्था ध्वस्तै गर्नतर्फ उन्मुख हुनु दुर्भाग्यपूर्ण छ । रेडक्रसमा बेथितिका अनेक चाङ छन् । आर्थिक अनियमितता त छँदै छ, २०७७ साउनयता कार्यसमिति पनि तदर्थमा चलेको छ । अझ केपी शर्मा ओली प्रधानमन्त्री हुँदा उनीनिकटको तदर्थ समिति बनाउने र शेरबहादुर देउवा प्रधानमन्त्री हुँदा उनीनिकटको तदर्थ समिति बनाउने विडम्बना छँदै छ, तदर्थमाथि तदर्थको लडाइँ भइरहेका बेला वर्तमान प्रधानमन्त्री पुष्पकमल दाहालको पाला रेडक्रसका पदमा दलीय चक्लाबन्दी भएको छ । राजनीतिक उद्देश्यका आधारमा जिल्ला प्रशासनले गैरकानुनी आदेश दिएकाले रेडक्रस अनुशासनको बाटोमा फर्किनुको सट्टा झन् विशृंखलित हुने भएको छ । यही तानातानले संस्था दर्ताको नवीकरणसमेत रोकिएको छ । यसमा चिन्तित भएर सरकार र सत्तारूढ दलले विवेकपूर्ण बाटो देखाउनुपर्छ । संस्थाको साख र प्रभावकारिता घट्दा यसको सेवा समाप्त हुने मात्र होइन, देशको अन्तर्राष्ट्रिय प्रतिष्ठा पनि धूमिल हुने अवस्था छ । अनेक आदेश र अन्योलबीच तदर्थ समितिका भरमा चलेको संस्थाको अधिवेशन भई नयाँ कार्यसमिति चयन हुनुपर्नेमा द्विविधा छैन । यसमा खालि दुई सर्त पूरा भएको हुनुपर्छ । पहिलो, अधिवेशन संस्थाको विधान र निर्वाचन नियमअनुसार हुनुपर्छ, कसैको तोकआदेशमा होइन । दोस्रो, अधिवेशन पूर्ण रूपमा दलीय छायाबाट मुक्त हुनुपर्छ । बुझ्न मुस्किल छैन, सत्तारूढ दलले नेतृत्व भागबन्डा गरेको संस्था शुद्धीकरणका लागि हुँदै होइन, सिर्फ यसको स्रोतमाथि दाइँ गर्ने उद्देश्यबाट प्रभावित छ । त्यसैले राजनीतिक, जातीय, धार्मिक अथवा वैचारिक विवादमा कसैको पक्ष लिँदैन भन्ने रेडक्रसको तटस्थतासम्बन्धी सिद्धान्तको सम्मानका खातिर पनि सत्तारूढ दलले यो पनि खेलबाट आफूलाई अलग गर्नुपर्छ । ताज्जुबलाग्दो त, रेडक्रसबारे डेढ दर्जनभन्दा बढी अध्ययन समिति बने पनि तिनका प्रतिवेदन अलपत्र छन् । सरकारबाट धेरै सहुलियत र धेरैतिर विभिन्न स्वरूपमा सरकारी सम्पत्ति उपहार पाएको संस्थाका विकृति रोक्न त्यस्ता प्रतिवेदनका सुझाव कार्यान्वयन जरुरी छ । द्वन्द्व, विपत्ति र भैपरी आउने अरू आपत्मा लोकलाई सरकार मात्र भएर पुग्दैन । रेडक्रसजस्तो विश्वसनीय संस्था पनि चाहिन्छ । तसर्थ, देशभर रक्त संकलन र व्यवस्थापनको अधिकारसमेत पाएको यस परोपकारी संस्थाको नैतिक धरातल सरकारले जोगाउनुपर्छ । आर्जन होइन, सेवा लाई मूल मान्यता बनाएको संस्थालाई आर्थिक दोहनको दलदलबाट मुक्त गर्नुपर्छ ।"
नेपाली महिलाको साहसबाट सिक्ने कि ?,"शैली बस्नेतका बारेमा सोमबार कान्तिपुरमा प्रकाशित हिमाल चुचुरा हुँदै कमेडी स्टेजसम्म भन्ने लेखले हाम्रा नेपाली दिदीबहिनीमा पक्कै प्रेरणाको सञ्चार गर्नेछ । काठमाडौंमा जन्मेर सगरमाथा चढ्ने अदम्य साहस जुटाएका शैली बस्नेत भन्छिन्, द क्लाइम्बर्स र पर्वतारोहण संघले सगरमाथा आरोहण गर्न इच्छुक नेपाली महिलाका लागि आवेदन मागेको थियो । त्यसका लागि तालिमसमेत दिने जनाएपछि शैलीमा सगरमाथा चढ्ने भूत चढेको रहेछ । शैलीलाई आफू काठमाडौंमा जन्मे हुर्केकाले यो अवसर बहुलठ्ठीपन पो हो कि जस्तो पनि लागेको रहेछ । आफ्नो शारीरिक अवस्था पाँच फिटभन्दा कम उचाइ, तौल मुस्किलले ४१ किलोग्राम । आरोही हुने सम्भावना कम, तर आँट भने थियो । त्यसैले मैले पनि आवेदन दिएँ र तालिम लिएँ, उनको प्रतिक्रिया छ । २५ वर्षको उमेरमा आँट र हिम्मत जुटाएर सगरमाथातर्फ पाइला बढाएका शैलीसहितको समावेशी महिला टिमका सात सदस्यले २०६५ जेठमा सगरमाथामा झन्डा फहराउन सफल भए । सात सदस्यमा उनीसहित पुजन आचार्य, चुनु श्रेष्ठ, पेमा डिकी शेर्पा, निम्डोमा शेर्पा, आशाकुमारी सिंह र माया गुरुङ थिए । शैलीकै जोडबलमा पहिलो समावेशी नेपाली महिला टोलीले सगरमाथाझैं बाँकी ६ महादेशका सबैभन्दा अग्ला हिमाल चढ्ने (सेभन समिट) । गरे । शैली भन्छिन्, हामीले आँट गर्नुअघि कुनै पनि महिला टोलीले सेभन समिट गरेकै थिएन । यो कठिन सपना पूरा गर्न भने सात वर्ष लागेछ । अस्ट्रेलियाबाट सुरु भएको आरोहण क्रमशः युरोप, अफ्रिका, उत्तर अमेरिका, दक्षिण, अमेरिका हुँदै अन्टार्टिकामा पुगेर टुँगिएको रहेछ । सन् २००९ मा सगरमाथा आरोहण गरेको उनको टोलीले सन् २०१८ मा विश्वका सातै महादेशका अग्ला हिमालको सफल आराहण गरेर विश्व कीर्तिमान कायम गर्न सफल हुनु चानचुने कुरा होइन । पर्वतारोहणमा रेकर्ड होल्डर शैलीलेको जीवन भने वर्तमानमा नयाँ परिचयका साथ स्ट्यान्ड अप कमेडी मा रमाइरहेका छ । हाल अमेरिकाका विभिन्न स्थानमा आयोजित कार्यक्रममा स्टेज चढेर दर्शक हँसाउन थालेको पनि १२ वर्ष पुगिसकेकी शैली गरे के हुँदैनर भन्ने उदाहरण भइसकी छन् । शैलीलाई भेट्ने जो कसैको पनि एउटा जिज्ञासा हुन सक्छ कि तपाईं कसरी यहाँसम्म आइपुग्नुभयो ? हजारौं माइलाको यात्रा पनि एक पाइलाबाट सुरु हुन्छ चिनियाँ दार्शनिक लाओ त्सुको भनाइबाट प्रभावित शैलीको जवाफ प्रायः एउटै हुँदो रहेछ पर्वतारोहणले आँट सिकायो अनि दार्शनिक लाओ त्सुको प्रेरणादायी वाणीले मिहिनेत गर्न । धन्य शैली, उनीबाट हामीले पनि केही सिक्नैपर्छ । वीरेन्द्र सुवाल, ब्यासी, भक्तपुर"
'रेडक्रसमा समेत सत्तारूढ दलको भागबन्डा समाचारमा  बाट लिइएका टिप्पणी :,"खाऊ, खाऊ बाँडीचुँडी खाऊ । निष्पक्ष स्वतन्त्र मानवीय सेवामा समर्पित संस्थामा पनि गठबन्धन ? यो जत्तिको घीनलाग्दो के हुन सक्छ ? छिःछिः । सिजेन लेकाली"
"विद्यार्थी विदेशतिर, थप विश्वविद्यालय स्वदेशमा ?","१ नेपालमा कतिवटा विश्वविद्यालय आवश्यक छ ? न अनुसन्धान छ न सरकारी आँकडा ।अनि राजीतिक दलका लहडमा नयाँनयाँ विश्वविद्यालयको प्रस्ताव र गठन, वाह नेपाल सरकार !२ भएका विश्वविद्यालयमा विद्यार्थी संख्या घटेको घट्यै छ । शिक्षा मन्त्रालयबाट नो अब्जेक्सन सर्टिफिकेट लिएर उच्च शिक्षाका लागि विदेश उड्ने विद्यार्थी एकै वर्षमा एक लाखभन्दा बढी पुगिसकेका छन् । अझै नयाँ विश्वविद्यालय किन ?३ उच्चस्तरीय राष्ट्रिय शिक्षा आयोगमा भत्ता खाएर नेपालमा थप विश्वविद्यालय आवश्यक छैन भन्नेहरू अहिले दलीय पोल्टामा लुटपुट गर्दै नयाँ विश्वविद्यालयको पक्षमा बहस पैरवी गरिरहेछन् । ४ जुनसुकै नाममा होस् नेपालका लागि भएकै विश्वविद्यालय घाँडो भैसकेको छ । चरम राजनीतिले गर्दा अब पनि विश्वविद्यालय थप गर्नु भनेको दलीय कार्यकर्ता पोस्ने र जनताले तिरेको कर र विद्यार्थीले तिरेको शुल्कको दुरुपयोगबाहेक केही हुने छैन । ५ प्रादेशिक रूपमा विश्वविद्यालय खुल्ने होडबाजी नै चलेको छ । तर उद्देश्य के ? देश विकासको कुन क्षेत्रमा तिनका उत्पादन योग्य हुन्छन् ? छ कुनै योजना र जवाफ ? अनि उत्पादित जनस्रोतलाई बेरोजगार बनाउने कारखाना हो विश्वविद्यालय भनेको ?६ नेपाल विश्वविद्यालय विधेयक राष्ट्रिय सभाबाट पारित गराइएको छ, सरोकारवालाको छलफलविना नै । त्यसै गरी प्रादेशिक रूपमा मदन भण्डारी विज्ञान तथा प्रविधि विश्वविद्यालय कसैको लहडमा स्थापना भैसकेको छ । ७ भर्खरै प्रधानमन्त्री प्रचण्डले गिरिजाप्रसाद कोइराला विश्वविद्यालय स्थापना गर्ने घोषणा गरेका छन् । थप्दै जाऊ नेपालका सबै प्रधानमन्त्रीका नाममा विश्वविद्यालय । लगानीको योजना के ? अहिले जम्मा राष्ट्रिय बजेटको एक प्रतिशत पनि उच्च शिक्षामा लगानी छैन । कसरी चल्छन् विश्वविद्यालय ?८ लगानी नगर्ने, विश्वविद्यालय थप गर्दै जाने, नेपाली जनता झुक्याउने र गुणस्तरहीन उत्पादन गर्ने सरकारी अकर्मण्यताकै कारण नेपाली विद्यार्थीले आफ्नै देशको उच्च शिक्षामा विश्वास गर्न सक्दैनन्, गर्दैनन् र गर्ने आधार पनि छैन । ९ सक्छौ भने मापदण्ड तयार पार । गुणस्तरहीन विश्वविद्यालय बन्द गर्दै जाने नीति बनाऊ । उच्च शिक्षाका प्रत्येक उत्पादित जनस्रोतलाई देशका उद्योगधन्दामा आबद्ध गर । आजको आवश्यकता भनेको कक्षा १२ पछि पेसागत व्यावसायिक शिक्षाको हो । स्नातक तहपछि बजारमा उपलब्ध कामका लागि तयार पार्ने सेतु शिक्षाको हो, न कि थप विश्वविद्यालय । १० गफ गरेको भरमा र सत्ता हात पारेको उपलक्षमा मैमत्त भएर यो देशका युवालाई धोखा दिने गरी नयाँ विश्वविद्यालयको स्थापना नगर । विश्वविद्यालय जाने उमेरका जम्मा १५ प्रतिशत मात्रै छन् नेपालमा उच्च शिक्षा पढ्ने भन्ने तथ्यांक मिथ्या हो र ? मनप्रसाद वाग्ले, मीनभवन, काठमाडौं"
नबरालियोस् प्रहरी अनुसन्धान,"सार्वजनिक महत्त्वका घटनाको प्रारम्भिक अनुसन्धान प्रहरीबाटै गराउने किर्ते, जालसाजी, सरकारी लिखतको मस्योट, ठगी, झुटा विवरणको प्रयोग नगरी ठूलठूला भ्रष्टाचारजन्य घटना भएका हुँदैनन् । यी घटनाको अनुसन्धान गर्न नेपाल प्रहरीको कानुनी हैसियतसमेत हुने भएकाले विगतमा भएका ठूला माछा संलग्न संगठित प्रकृतिका भ्रष्टाचारजन्य अपराधको प्रारम्भिक अनुसन्धान पनि प्रहरीबाटै भए बिचौलियाले अनुसन्धानमा सघाउने वातावरण बन्नेछ । सधैं अनुकूल वातावरणमा हुर्केका बिचौलिया र गोजीवालाहरू प्रभावशाली देखिए पनि कमजोर मनोबलका हुन्छन् र प्रतिकूल वातावरणमा सहजै आत्मसमर्पण गरिहाल्ने प्रवृत्तिका हुन्छन् । प्रहरी अनुसन्धानको घेरामा पर्नेबित्तिकै पनि यिनीहरूले सहजै घटना सम्बद्ध थुप्रै तथ्य प्रकट गर्न सक्छन् । तसर्थ प्रहरीको सीमित कानुनी अधिकारको प्वालबाट छिरेर मूलढोका खोल्ने रणनिति अवलम्बन गर्न यिनीहरूलाई सूचना संकलनको महत्त्वपूर्ण कडीका रूपमा उपयोग गर्नुपर्छ । यसका साथै अनुसन्धानको दायरामा आउनेहरूका हकमा प्रहरीले निजहरूको धनमालको जाँच गर्ने सम्पत्ति शुद्धीकरण ऐनको अधिकारलाई प्रत्यायोजन गर्ने रणनीति अवलम्बन गर्नुपर्छ ।अन्तमा, अपराधमा संलग्न जोसुकैलाई पनि तथ्य प्रमाणले ठहर्याए बमोजिमको कारबाही गरिछाड्ने बरु परिआएको बेहोर्ने भन्ने गृहमन्त्रीको सकारात्मक हठ, कि त सच्चिने हैन भने सकिने भन्दै मूलधारका दलहरूमा परेको दबाब, सुशासनका लागि अब पनि केही नगर्ने हो भने त सरोकारवालाले सिध्याउनै लागिसके भन्ने सरकारको मनोविज्ञानका कारण भ्रष्टाचार र भ्रष्टाचारीविरुद्ध कारबाही गर्नैपर्ने पिरलो आइलागेको छ । त्यसैले कारबाहीलाई काख हुँदै कोखसम्मै लैजान अनुसन्धानको रीति, रणनीति, थिति र परिस्थितिबीच तादात्म्य मिलाउनुपर्छ । सबै खाले चाँजोपाँजो मिलाएर राज्य नै लागेर गरेको संगठित अपराधको अनुसन्धानलाई गृहमन्त्रीको तत्परताले मात्र तार्किक निष्कर्षमा पुर्याउन सकिँदैन । तसर्थ रणनीतिक चातुर्यको जगमा अनुसन्धानको कार्ययोजना तयार गर्ने र त्यसलाई कार्यान्वयन गर्ने विज्ञ समूहको सहयोग लिने वातावरण बनाउन आवश्यक छ ।"
महिला उपप्रमुख र उपाध्यक्षलाई बाधैबाधा,"स्थानीय तहका महिला उपाध्यक्ष वा उपप्रमुखमध्ये अधिकांशले योजना तर्जुमा प्रक्रियामा आफ्ना कुरा राख्न पाउने गरेका छैनन् । महिला कमजोर हुन्छन् भन्ने मानसिकताले उनीहरूलाई आफ्नो अधिकार कार्यान्वयन गर्न नदिइएको हुन सक्छ । योजना तर्जुमा प्रक्रियाबारे उनीहरूसँग परामर्शसमेत गरिएको पाइँदैन । कतिपय स्थानीय तहमा नीति तथा कार्यक्रम र बजेट पढ्ने कामसमेत उपप्रमुख वा उपाध्यक्षलाई नदिएर प्रमुख वा अध्यक्ष आफैंले गर्छन् । स्थानीय तहमा सचेत र सक्रिय उपप्रमुख र उपाध्यक्ष भए पनि महिला भएकाले उनीहरूलाई महिला, बालबालिका र सीमान्तीकृत वर्गका क्षेत्रमा के कार्यक्रम राख्ने भन्ने मात्रै सोध्ने गरिएको छ । यसबाहेकका सामाजिक र भौतिक विकासका योजना अरुकै चंगुलमा हुने गर्छन् । उपप्रमुख वा उपाध्यक्षलाई न्यायिक समितिको संयोजक भएर मुद्दा हेर्ने र फैसला दिनेसम्मको अधिकार हुन्छ । देवानी मुद्दा र एक वर्षसम्म कैद हुने फौजदारी मुद्दासहित व्यक्तिगत तथा सार्वजनिक जग्गाको साँधकिला मिचेको, घरायसी विवाद, गाली बेइज्जती, अंगभंगबाहेकको कुटपिट लगायतका मुद्दा हेर्ने अधिकार पनि उनीहरूलाई हुन्छ । १३ प्रकारका विवाद निरूपण गर्न र ११ प्रकारका विवादमा मेलमिलाप गराउन सक्ने अधिकार छ ।मेलमिलापलाई प्राथमिकतामा राखेर न्याय दिन उपप्रमुख वा उपाध्यक्षको संयोजकत्वमा एक महिलासहित ३ जनाको न्यायिक समिति हुन्छ । सजिलै र छिटै न्याय पाइने आसमा धेरै पीडित प्रहरी र अदालतको सट्टा स्थानीय तहमा पुग्ने गरेका छन् । यो भूमिका निर्वाहमा मात्र उपाध्यक्ष वा उपप्रमुखहरू दत्तचित्त भएर लाग्ने हो भने समाजमा झैझगडा घट्नेछ । मुद्दामामिला र मेलमिलापका लागि प्रहरी र अदालतसम्म धाइरहन पर्नेछैन । तर, धेरैमा अझै पनि आवश्यक भौतिक स्रोतसाधन र जनशक्ति छैन । धेरैजसो गाउँपालिकामा त न्यायिक समिति संयोजक बस्ने छुट्टै कोठासम्म छैन । छुट्टै कर्मचारी राखिएका छैनन् । यसले न्यायसम्पादन प्रभावित भएको उपाध्यक्ष वा उपप्रमुखहरूको गुनासो छ । नेपालमा घरभित्रको उजुरी हेर्न पारिवारिक अदालत छैन । यस्तोमा घरदेखि नजिक न्याय पाउने सजिला ठाउँ स्थानीय तहहरू हुन सक्छन् । यसैले स्थानीय तहको न्यायिक समितिलाई प्रभावकारी बनाउन उपप्रमुख वा उपाध्यक्षलाई निर्धक्क र स्रोतसहित काम गर्न दिनुपर्छ ।स्थानीय तहको राजस्व परामर्श समितिको संयोजकको जिम्मासमेत उपाध्यक्ष वा उपप्रमुखलाई छ । राजस्व परामर्श समितिको संयोजक हुनु भनेको स्थानीय तहको आय बढाउनमा मुख्य भूमिका खेल्नु हो । उनीहरूकै संयोजकत्वमा रहेको उक्त समितिले स्थानीय तहको राजस्व सम्बन्धी नीति तथा कानुनको तर्जुमा, संशोधन, परिमार्जन र परिपालना गर्नर् आवश्यक परामर्श गर्छ । राजस्वको स्रोत, दायरा र दर समेतको विश्लेषण गरी आगामी आर्थिक वर्षमा प्राप्त हुन सक्ने राजस्वको अनुमान गर्छ । राजस्वको दर र क्षेत्र अनुमान गर्ने, स्थानीय कर नीति, राजस्व, गैरकर राजस्व, सेवाशुल्क र दस्तुर, राजस्व प्रशासन सुधारका लागि राय दिने गर्छ । यस्ता धेरै काममा रायसुझाव लिने नै नगरिएको उपप्रमुख वा उपाध्यक्षहरूको गुनासो छ । उपभोक्ता हकहित सम्बन्धी काममा नियमनकारी भूमिका खेल्ने, योजना अनुगमनको संयोजक बन्ने उपाध्यक्ष वा उपप्रमुख नै हुन् । गैरसरकारी संस्था र समितिको कामकारबाहीमा समन्वयकारी भूमिका दिइएको छ । उनीहरू नै युवा, बालबालिका, दलित, जनजाति लगायत लक्षित समुदायका संरक्षण तथा विकास समिति संयोजक बन्छन् । यसैले होला, स्थानीय तह निर्वाचन ऐन२०७३ ले राजनीतिक दलले प्रमुखउपप्रमुख वा अध्यक्षउपाध्यक्ष उम्मेदवार बनाउँदा अनिवार्य रूपमा एक महिला र एक पुरुष हुनुपर्ने प्रावधान राख्यो । स्थानीय तहका नीति र योजनालाई लैंगिकमैत्री बनाउन प्रमुख वा उपप्रमुखमध्ये एक महिलाको व्यवस्था भएको हो । यही व्यवस्था अनुसार २०७४ को चुनावमा ७५३ स्थानीय तहमध्ये ७०० मा महिला उपप्रमुख वा उपाध्यक्ष बने । तर, दलहरूले गठबन्धन गरेर चुनाव लड्दा २०७९ मा पहिलो कार्यकालको उपलब्धिसमेत गुम्यो । अहिले जम्मा ५३४ स्थानीय तहमा मात्रै उपप्रमुख वा उपाध्यक्ष महिला छन् । उपप्रमुख वा उपाध्यक्ष महिलाहरूले ऐनले दिएको पूर्ण अधिकार प्रयोग गर्न पाएका छैनन् । उनीहरूको काममा हस्तक्षेप छ । अध्यक्ष वा प्रमुख, प्रमुख प्रशासकीय अधिकृत वा अन्य कार्यपालिका सदस्यले आफ्नो भूमिका संकुचित बनाएको उनीहरूको दुखेसो छ । स्थानीय तह नागरिकको घरछेउको सरकार हो, जहाँं नागरिक सहजै पुग्न र आफ्ना समस्या राख्न सक्छन् । उपाध्यक्ष वा उपप्रमुख महिलाबाट नागरिकहरूले आफ्ना दैनिकी सहज बनाउन न्यायÙ सुशासनÙ विकासमा पहुँचको सुनिश्चितता एवं शिक्षा, स्वास्थ्य, न्याय लगायतका सामाजिक विकासमा परिवर्तन खोजेका छन् । त्यसैले उपप्रमुख वा उपाध्यक्षलाई निर्धक्क काम गर्ने वातावरण बनाइदिनुपर्छ । जनप्रतिनिधिमा भएको पुरुषप्रधान सोच हटाउनुपर्छ । राजनीतिक दल, जनप्रतिनिधि, कर्मचारी र नागरिक अगुवाले काममा सघाउनुपर्छ । महिला उपाध्यक्ष वा उपप्रमुखले पनि कमजोर छु भन्ने मानसिकता त्याग्नुपर्छ । काममा निखार ल्याई कानुनी ज्ञान, निर्णय क्षमता बढाउनुपर्छ । नागरिक अधिकारको संरक्षण गर्ने जिम्मा पाएका व्यक्तिहरू आफ्नै अधिकार खोसिँदा चुप लाग्ने होइन, जसरी पनि लिनुपर्छ ।"
झन् गहिरिँदै जातीय विभेद,"जुम्लाको तातोपानी४ गिडीखोलाका मुकुन्द नेपालीले गैरदलित थरकी युवतीसँग प्रेम विवाह गरेकै कारण केटी पक्षबाट उनको घरै जलाइयो । दाङमा दलित भनेर थाहा पाएपछि देउता रिसाएर बिरामी परेको भन्दै कोठाबाट दलित युवाहरूलाई अपमानित ढंगबाट निकालियो । गैरदलित किशोरीसँग विवाह गरेकै कारण सप्तरीका मनोजकुमार राम कारागारमा पुर्याइए ।  कास्कीको माछापुच्छ्रे५ मा सन्तोष परियारको कार्जेमा गैरदलितका लागि व्यवस्था गरिएको भान्सा दलितले छोएको भन्दै वडा सदस्य रामजी लामिछाने र सरिता लामिछानेले भतेर नै घोप्टाइदिए ।  महोत्तरीको सोनाम४ का भिखारी महतोलाई दलित (चमार) का घरमा भोज खाएको भन्दै समाजले बहिष्करणमा पार्यो । सार्वजनिक रूपमा माफी नमागेसम्म आफ्नो जातमा समावेश नगर्ने भन्दै जातीय विभेद गरियो । उपर्युक्त घटनाहरूले जंगबहादुर राणाले बनाएको विक्रम संवत् १९१० को मुलुकी ऐनलाई ब्युँताउने दुष्प्रयास भइरहेको देखाउँछन् । जातीय विभेदको यस्तो पराकाष्ठा छ तर राजनीतिक दलका शीर्ष नेतृत्वहरू तथा सांसदहरू बेखबरझैं छन् । विभेदजन्य घटनाहरूविरुद्ध दलित सांसदहरूकै आवाज पनि सुनिएको छैन । पार्टी रिसाउँछ भनेर दलित सांसदहरू विभेदविरुद्ध एउटै आवाजमा समेटिन नसकेका होलान् । जातीय विभेदका घटनामा निर्मम कारबाही हुनुपर्ने हो, तर ऐनकानुनकै अनदेखा भइरहेको छ । पीडितहरू न्यायको पहुँचमा छैनन्, अर्कातिर पीडकलाई उन्मुक्ति दिने अभ्यासहरू यथावत् छ । दलितका लागि न समाज न राज्य अभिभावक बनेका छन् । राज्य भन्छ दलितमाथि हिंसा बन्देज छ । समाज भन्छ सामाजिक विभेद खोइ कहाँ छ ? समुदाय भन्छ दलितगैरदलित हामी एउटै हौंÙ एउटै रगत, एउटै चाल, एउटै चलन । दलितमाथि हिंसा, दलन, अत्याचार जानेर भएको छÙ नजानेर भएको छ । बुझेर भएको छ, नबुझेर भएको छ । समाजको पीँधमा परेकापारिएका दलित समुदाय मृत्युपछि पनि दलनमै हुनु समाजको डरलाग्दो रूप हो । तराई मधेशमा दलितहरूको अवस्था अन्यत्रभन्दा दयनीय छ । दलित र गैरदलितका बालबालिकाहरू आपसमा खेल्दा छोइछिटो हुने भन्दै तिनलाई खेल्न नदिने संस्कार समाजमा जीवितै छ । मुसहर दलितहरूको मृत्यु हुँदा खोलाकिनारमा जलाउन नपाइने, जलाउन लाँदा गैरदलित जग्गाधनीहरूले अवरोध गर्ने गरिएको छ । गाउँमा अझै दलितले गैरदलितसँग एउटै बेन्चमा बसेर चिया खान नहुने कटु अनुभव पंक्तिकार स्वयंको छ । दलित समुदायलाई समाजले सुरुदेखि नै कुनामा पार्दै आएको छ । दलितहरूको स्वाभिमानलाई पलपल निमोठ्ने काम भइरहेको छ । दलितका घरमा खाना खाएको निहुँमा सामाजिक बहिष्कार गरिन्छ, जसलाई गाउँगाउँमा पुगेको भनिएको सिंहदरबारले अनदेखा गर्छ । समाजमा गहिरो जरा गाडेको जातीय विभेद अन्त्य गर्ने ठोस कदम न सरकारले चाल्छ न त अभियन्ता भनाउँदाहरूले चाल्छन् । हिंसा जोख्ने तराजु हुँदैन । हिंसालाई जोखेर धेरै वा थोरै भन्न मिल्दैन । हिंसा जस्तो भए पनि त्यो पीडादायी हुन्छ । त्यसैले गाउँगाउँमा पुगेको सिंहदरबारले दलितमाथि हुने हिंसालाई मात्राका आधारमा हैन, कानुनका आधारमा न्यायको दैलासम्म पुर्याउन सुरु गरिहाल्नुपर्छ । सिनो बहिष्कार आन्दोलन, मन्दिर प्रवेश आन्दोलन, सहभोज आन्दोलन, भूमि अधिकार आन्दोलन, ज्यालादारी आन्दोलन, सुडेनी आन्दोलनजस्ता थुप्रै आन्दोलन दलित समुदायले चलाएका छन्Ù परिवर्तनकै लागि भएका आन्दोलनहरूमा पनि दलितले महत्त्वपूर्ण भूमिका खेलेका छन् तर आज परिवर्तित समाजमा तिनै दलित दलनको पीडा भोग्न बाध्य छन् । राज्यको नियतमै खोट भएकाले दलितहरूको यस्तो दुरवस्था भएको हो । चरम जातीय विभेदमा परेकाहरूको आर्थिक अवस्था पनि दयनीय रहँदै आएको छ । पहाडमा ७७ प्रतिशत र तराईमा ९० प्रतिशत दलित अझै भूमिहीन छन् । संविधानको धारा ४०(५) मा राज्यले भूमिहीन दलितलाई कानुन बमोजिम एक पटक जमिन उपलब्ध गराउने ग्यारेन्टी गरेको छ । उपधारा ६ मा दलितलाई आवास उपलब्ध गराउने व्यवस्था छ । संवैधानिक व्यवस्थालाई कार्यान्वयन गराउने मुख्य दायित्व राज्यको हो तर राज्य आफ्नो दायित्वबाट सधैं पन्छिरहेको छ । लोकतान्त्रिक गणतन्त्रमा पनि आत्मसम्मानका लागि संघर्ष गरिरहेको दलित समुदायप्रति राज्य संवेदनशील नदेखिनु निकै दुःखद पक्ष हो । पिछडिएको समुदायलाई राज्यको मूलधारमा सशक्त रूपमा सहभागी गराउनु लोकतन्त्रको सुन्दर पक्ष हो । समावेशिता लोकतन्त्रको आधार हो । लोकतन्त्रमा कसैले पनि हेपिएको, पेलिएको, थिचिएको अनुभव गर्नु राम्रो मानिँदैन । जातीय विभेदमुक्त समाजको सपना बोकेर न्यायको परिकल्पना गरिरहेको पुस्तालाई राज्यको आड खोइ ? समाजमा समान पहिचानका लागि जातीय हिंसाविरुद्धको आन्दोलनमा दौडिरहेको पुस्तालाई राज्यको भरोसा खोइ ? दलितमाथिको दलनमा टेकेर समृद्धि र विकासका सपना देखाउनेहरूबाट दलितको भावना लुटिनेभन्दा अरू कुनै अपेक्षा नराखे हुन्छ । जबसम्म राज्य नै दलितमैत्री बन्दैन, जातिवादी अन्धताको पर्दा च्यात्ने हिम्मत गर्दैन, दलितमाथि विभेद भइरहनेमा द्विविधा छैन । जात व्यवस्थाको पर्खाल भत्काउन चाहे स्थानीय तहहरूले सहजै सक्छन् । स्थानीय सरकार सञ्चालन ऐन२०७४ को दफा १२(ग ३०) मा वडा समितिलाई आर्थिकसामाजिक रूपमा पछाडि परेकापारिएका समुदायको उत्थान र विकास गर्ने जिम्मा दिइएको छ । दफा १२(ग ३२) मा जातीय छुवाछुत, हिंसा, कुरीति, अन्धविश्वासको अन्त्य गर्नेगराउने काम वडा समितिको हो भनिएको छ । ऐनले दिएको अधिकार प्रयोग गरी स्थानीय तहहरूले विभेदविरुद्ध सशक्त कदम चाल्न सक्छन् । आफ्नो पालिकाभित्र जातीय विभेद गर्नेहरूका लागि पालिकाका सेवासुविधा कटौती गर्नेÙ दलित सेलमा निर्धक्क भएर उजुरी गर्ने माहोल बनाइदिने गर्न सकिन्छ । पालिकाभित्रका सामुदायिक प्रहरी, विभिन्न संघसंस्था, नागरिक समाज, सरकारी गैरसरकारी निकायहरूलाई सचेतना कार्यक्रम चलाउन प्रोत्साहन गर्न सकिन्छ । जातीय विभेद तथा छुवाछुतजन्य अभ्यासहरूलाई ब्रेक गर्न चौतर्फी दबाबका कार्यक्रमहरू एकै पटक सबै तह र तप्काबाट चलाउन आवश्यक छ ।"
अफगानिस्तानमा ब्युटिपार्लरमाथि प्रतिबन्ध,"काबुल (एजेन्सी) अफगानिस्तानको तालिवान सरकारले ब्युटिपार्लरमाथि प्रतिबन्ध लगाएको छ । सामाजिक सञ्जालमा यसबारे पत्र सार्वजनिक भएपछि मंगलबार प्रतिबन्धको पुष्टि गर्दै सदाचारसम्बन्धी मन्त्रालयले १ महिनाभित्र हेयर सैलुन तथा ब्युटिपार्लर बन्द गरिसक्नुपर्ने जनाएको छ । आफ्नो सर्वोच्च नेता हैबतुल्लाह अखुनजादाको मौखिक आदेशअनुसार प्रतिबन्ध लगाइएको मन्त्रालयका प्रवक्ता मोहम्मद सिद्दिकले जनाए । यद्यपि, ब्युटिपार्लरमाथि प्रतिबन्ध लगाउनुको कारणबारे मन्त्रालयले कुनै जानकारी दिएको छैन । सन् २०२१ अगस्टमा तालिवान सरकारमा आएपछि अफगान महिलाको स्वतन्त्रता तथा अधिकारमाथि लगाइएको यो अर्को प्रतिबन्ध हो । यसअघि उसले शिक्षा, सार्वजनिक स्थान तथा विभिन्न प्रकारका रोजगारीमा महिलालाई प्रतिबन्ध लगाएको थियो । महिलाहरूको विरोध र अन्तर्राष्ट्रिय संघसंस्थाको आलोचनाबीच पनि अफगानिस्तानले प्रतिबन्ध लगाउन छोडेको छैन । सन् १९९६ देखि २००१ मा तालिवान सरकारमा रहँदा पनि उसले ब्युटिपार्लर बन्द गर्न लगाएको थियो ।"
मस्कोमा युक्रेनको ड्रोन आक्रमण : रुस,"मस्को (एजेन्सी) रुसले युक्रेनमाथि मस्कोमा ड्रोन आक्रमण गरेको आरोप लगाएको छ । मंगलबार गरिएको आक्रमणमा ५ वटा ड्रोन प्रयोग गरिएको रुसी रक्षा मन्त्रालयले जनाएको छ । तर, ती ड्रोन आक्रमणलाई निस्तेज पारिएको उसले बताएको छ । रुसका अनुसार आक्रमणका कारण केही हवाईजहाज भ्नुकोभो अन्तर्राष्ट्रिय विमानस्थलबाट डाइभर्ट गर्नुपरेको थियो । यद्यपि, युक्रेनले आफूले आक्रमण नगरेको जनाएको छ ।"
सदस्य देशको विवादले एससीओ सम्मेलन भर्चुअल,"(नयाँदिल्ली) संघाई कर्पोरेसन अर्गनाइजेसन (एससीओ) को शिखर सम्मेलन मंगलबार भर्चुअली भएको छ । भारतमा हुनुपर्ने एससीओको सम्मेलन सदस्य देशबीचको विवाद र अन्य कारणले भौतिक उपस्थितिमा हुन नसकेको हो । भारत अध्यक्ष रहेको एससीओमा चीन, रुस र पाकिस्तानलगायत देश सदस्य छन् । केही अगाडि नै अध्यक्ष राष्ट्र भारतले एससीओ सम्मेलन भर्चुअली हुने जानकारी दिएको थियो । भर्चुअली हुनुको प्रस्ट कारण नबताइए पनि पाकिस्तानसँग भारतको बिग्रेको सम्बन्ध, चीनसँग पनि पछिल्लो समय चलिरहेको तनावलगायत कारण बैठक भौतिक उपस्थितिका साथ नगराइएको विश्लेषण छ । रुसका राष्ट्रपति भ्लादिमिर पुटिनको यात्रालाई लिएर पनि संशय थियो । मे महिनाको पहिलो साता गोवामा एससीओ सदस्य राष्ट्रका विदेशमन्त्रीहरूको बैठक भने भौतिक उपस्थितिमै भएको थियो । त्यहाँ पाकिस्तानका विदेशमन्त्री पनि सहभागी भएका थिए । शिखर सम्मेलनपछि आयोजित विशेष पत्रकार सम्मेलनमा विदेशमन्त्री विनयमोहन क्वात्राले धेरै कारणले सम्मेलन भर्चुअली भएको बताएका छन् । तर, यसले शिखर सम्मेलनको उद्देश्यमा कुनै पनि प्रभाव नपार्ने उनले दाबी गरे । एससीओ बैठकले उग्रवाद र आतंकवाद जस्ता चुनौतीको सामना गर्न सहकार्य गर्ने र डिजिटल परिवर्तनको क्षेत्रमा सहयोग आदानप्रदान गर्ने विषयलाई स्विकारेको क्वात्राले जानकारी दिए । उनले यी दुई विषयसहित विभिन्न १० वटा बुँदामा निर्णय भएको बताएका छन् । ती निर्णयको उद्देश्य एससीओ देशका बीचमा सहयोग र सहकार्य बढाउने रहेको क्वात्राले उल्लेख गरेका छन् ।सम्मेलनमा चीनका राष्ट्रपति सी चिनफिङ, रुसका राष्ट्रपति भ्लादिमिर पुटिन र पाकिस्तानका प्रधानमन्त्री शहवाज सरिफसहित ८ देशका सरकार प्रमुख सहभागी भएका थिए । एससीओमा ताजकिस्तान, किर्गिस्तान, कजाकस्तान र उज्वेकिस्तान पनि सदस्य राष्ट्र हुन् । भारतका प्रधानमन्त्री नरेन्द्र मोदीले बैठकमा आतंकवादी गतिविधि नियन्त्रणको विषय उठाएका थिए । उनले आतंकवादविरुद्ध सबै देश एकजुट भएर लड्नुपर्ने उल्लेख गरे । उनले सीमापार आतंकवादलाई संरक्षण दिने र त्यसलाई देशकै नीति बनाउने कार्यको सबैले आलोचना गर्नुपर्ने धारणा राखेका थिए । भारतले पाकिस्तानमाथि सीमापार आतंकवादलाई प्रश्रय दिएको आरोप लगाउँदै आएको छ । प्रधानमन्त्री मोदीले आफ्नो भाषणमा पाकिस्तानको नाम भने लिएका थिएनन् । एससीओको मञ्चलाई उपयोग गर्दै रुसी राष्ट्रपति पुटिनले पश्चिमा देशका तर्फबाट लगाइएको प्रतिबन्धको रुसले सामना गरिरहने उल्लेख गरे । उनले एससीओ सदस्य देशबीचमा सम्बन्ध राम्रो बनाउन लगातार काम गरिरहनुपर्नेमा पनि जोड दिएका थिए । चिनियाँ राष्ट्रपति सीले क्षेत्रीय शान्ति र आमनागरिकको सुरक्षा सुनिश्चितताको दिशामा सबैले काम गर्नुपर्नेमा जोड दिए । उनले पनि सदस्य राष्ट्रहरूमा एकता र विश्वास बढाउन आग्रह गरे । पाकिस्तानी प्रधानमन्त्री सरिफले आतंकवाद र अग्रवादविरुद्ध दृढता तथा विश्वासका साथ लड्नुपर्ने भनाइ राखेका थिए । एससीओको स्थापना सन् २००१ मा भएको हो । प्रारम्भमा यसमा ६ देशमात्रै सदस्य थिए । सन् २०१७ बाट भारत र पाकिस्तानले स्थायी सदस्यको मान्यता पाएका हुन् ।"
फिलाडेल्फिया गोली काण्डमा चार जनाको मृत्यु,वासिङ्टन डीसी (रासससिन्ह्वा) अमेरिकाको फिलाडेल्फियामा सोमबार राति भएको गोली काण्डमा चार जनाको मृत्यु भएको छ भने अन्य चार जना घाइते भएका छन् । फिलाडेल्फिया इन्क्वायररले प्रहरीलाई उद्धृत गर्दै जनाएअनुसार एक जना संदिग्ध आक्रमणकारीलाई हिरासतमा लिइएको छ । गोली चलेको जानकारी पाउनेबित्तिकै प्रहरीको एउटा टोली आक्रमणस्थलमा पुगेको थियो । एक थान राइफल र एउटा ह्यान्डगन पनि प्रहरीले बरामद गरेको छ । घाइतेको अवस्थाबारे कुनै जानकारी दिइएको छैन । गत आइतबार बाल्टिमोरमा भएको यस्तै प्रकृतिको घटनामा दुई जनाले ज्यान गुमाएका थिए भने २८ जना घाइते भएका थिए ।
लम्पी स्किनबाट आहत किसानलाई उपचार न राहत,"(काठमाडौं)०७९ चैतमा कोशीदेखि सुरु भएको लम्पी स्किन रोग महामारीका रूपमा फैलिएको छ । ७६ जिल्लामा फैलिएको यस रोगबाट साढे ३ महिनामै २५ हजार ४ सय ८ पशु मरेका छन् । ६ लाख ८२ हजार ८० पशुमा रोग फैलिएको छ । त्यसमध्ये २ लाख ४७ हजार ४ सय ९७ पशुमा सक्रिय संक्रमण रहेको पशु विभागले जनाएको छ । नेपाल पशु चिकित्सा परिषद्ले गरेको अध्ययनले लम्पीबाट ३३ अर्ब ५१ करोडको नोक्सानी हुने देखिएको छ । रोग तत्काल नियन्त्रणमा नभए थप अर्बौं रुपैयाँको नोक्सानी हुने विभागको भनाइ छ । रोगले पशुलाई आहत बनाइरहँदा किसान भने चिन्तित छन् । महामारीका रूपमा रोग फैलिरहँदा पर्याप्त उपचार हुन सकेको छैन । न त किसानले नै क्षतिपूर्तिराहत पाएका छन् । साना किसान धेरै पीडामा छन् । पूर्वदेखि पश्चिमसम्मका गाई सत्यानाश भएका छन् । साना किसानका दुहुना गाई मर्दा आयआर्जनको बाटो नै बन्द भएको छ, कृषक समूह महासंघ नेपालका संस्थापक अध्यक्ष उद्धव अधिकारीले भने, सरकारले थोरै भए पनि राहत दिएर अभिभावकत्व देखाउनुपर्थ्यो, तर किसानले अभिभावक रहेको महसुस गर्न पाएनन् ।महासंघका अनुसार कतिपय किसानका गोठ नै रित्तो भएको छ । आम्दानीको स्रोत र दैनिक गुजारा नै बन्द हुँदासमेत सरकारी निकायबाट चासो नदिइएको अधिकारीको भनाइ छ । महामारीका रूपमा फैलिएको लम्पी रोगले धेरैको गोठ रित्तो बनाएको छ । किसानले आफ्नो समस्या केन्द्रमा पुर्याउन सकेका छैनन्, उनीहरूको पक्षमा बोल्ने कोही भएन, उनले भने, लम्पीबाट पीडित किसान संगठित नहुँदा राहतमा समेत अन्योल देखियो ।किसानकै हकहितका लागि दर्जनभन्दा बढी संघसंस्था सक्रिय छन् । विभिन्न राजनीतिक संगठनले पनि छुट्टाछुट्टै संघसंस्था खोलेका छन् । तर, ती संघको आवाज लम्पी रोगबाट पीडित किसानको पक्षमा उठ्न सकेको छैन । कृषक समूह महासंघ नेपाल, अखिल किसान महांसघ, नेपाल किसान संघ, केन्द्रीय दुग्ध उत्पादक संघ, केन्द्रीय दुग्ध सहकारी संघ, पशुपालक संघलगायत दर्जनौं संस्था किसानको हितमा आवाज उठाउन भनी सञ्चालनमा छन् । सरकारकै तवरबाट अवाज उठाउन राष्ट्रिय किसान आयोग पनि छ । तर यी संस्थाबाट लम्पी रोगबाट पीडित किसानको पक्षमा आवाज उठेको छैन ।रोगकै कारण चौपाया सत्यानाश भएका छन् । दुग्ध उत्पादनमा समस्या हुने देखिएको छ, उत्पादन बढाउनकै लागि तत्काल राहत वितरण जरुरी छ, डेरी उद्योग संघका अध्यक्ष राजकुमार दाहालले भने, तर, विडम्बना, किसानको प्रतिनिधित्व गर्ने संस्थाले यसबारे केही आवाज उठाएनन् । संक्रमित पशुबाट ४८ दिनसम्म उत्पादन नआउने परिषद्ले जनाएको छ । रोगका कारण दूध र मासु उत्पादनमा ह्रास आउने, पशुमा प्रजनन समस्या देखिने (तुहिने, गर्भपतन हुने, बाली नजाने), छाला उत्पादनमा समेत समस्या आउने हुन्छ । निको भएको पशुलाई पूर्ववत् अवस्थामा ल्याउन थप पोषण खर्च बढ्न जान्छ । रोगका कारण करिब ६ महिनासम्म साँढे तथा राँगा प्रजननमा आउन नसक्ने जानकार बताउँछन् । लामो बेतान्तर भई गाईभैंसीको दूध उत्पादनमा ४० देखि ५० प्रतिशतसमेत कमी हुने परिषद्को भनाइ छ । लम्पी रोगले किसानलाई परेको समस्याबारे पशु विभागमा छलफल गरे पनि सम्बोधन नभएको केन्द्रीय दुग्ध सहकारी संघका अध्यक्ष बाबुराम अधिकारीले जनाए । रोगबाट धेरै किसान विस्थापित नै भएका छन्, राहत अनि क्षतिपूर्तिका लागि सरोकारवाला निकाय पशु सेवा विभाग जाँदा त्यहाँका उच्चपदस्थ कर्मचारी बजेट नभएको भन्दै पन्छिन्छन्, अध्यक्ष अधिकारीले भने, विभागका महानिर्देशक सम्झना काफ्लेसँग छलफल गर्ने भने पनि अहिलेसम्म टुंगो लागेको छैन । कार्यक्रम र रकम नभएको भन्दै राहतमा अनाकानी भएको छ । सरकारकै संस्थान किसान आयोग पनि यस विषयमा अनदेखा गरिरहेको उनको गुनासो छ । किसान आयोगका अध्यक्ष प्रेमप्रसाद दंगालले भने लम्पी स्किन रोग नियन्त्रण र किसानलाई राहत दिन कृषि तथा पशुपन्छी विकासमन्त्री बेदुराम भुसाललाई भेटेरै कुरा राखेको दाबी गरे । किसानलाई दिनुपर्ने राहत, रोग नियन्त्रणलगायत विषयमा प्याकेज नै ल्याउनुपर्नेलगायत सिफारिस गरेका थियौ ं। हामीले पनि सिफारिस मात्रै गर्ने हो, त्यसभन्दा बढी अधिकार हुँदैन, उनले भने, मन्त्रालय र विभागले कार्ययोजना बनाएको भने पनि रोग नियन्त्रण हुन सकेको छैन । विभागलाई बढी उत्तरदायी बनाउन सकिएन । विभागले भने रोगको महामारी नियन्त्रणका लागि पशुसेवा विभाग, प्रदेश सरकार मातहतका निकाय तथा स्थानीय तहमा कार्यरत पशु स्वास्थ्यकर्मी परिचान गरेको दाबी गरेको छ । रोग नियन्त्रणकै लागि खोप आयात गर्न निजी क्षेत्रलाई आयात अनुमति दिएको र हालसम्म ७ लाख ३७ हजार डोज खोप आइसकेको विभागको भनाइ छ । विभिन्न जिल्लाका १ लाख ७२ हजार १२८ पशुमा खोप कार्य सम्पन्न भइसकेको पनि जनाएको छ । ०८०८१ का लागि प्रत्येक पालिकामा महामारी नियन्त्रण गर्न संघीय ससर्त अनुदानअन्तर्गत १ लाखका दरले रकम विनियोजन गरिएको विभागले बताएको छ । पीडितलाई राहत बाँड्ने विषयमा भने विभाग मौन छ । बजेट अभावले तत्काल राहत दिन सक्ने विभागको क्षमता छैन, यस विषयमा मन्त्रालयबाटै निर्णय हुनुपर्छ, नाम उल्लेख गर्न नचाहने विभागका एक अधिकारीले भने, मन्त्रालयको निर्णय विभागले कार्यान्वयन गर्ने हो । यस विषयमा मन्त्रालयमै बुझ्नु उचित हुन्छ । यता पशुपन्छी विकास सचिव दीपककुमार खरालले भने पहिलो प्राथमिकता लम्पी रोग नियन्त्रण र खोपलाई दिइएको दाबी गरे । लम्पी रोगबाट पीडित किसानलाई राहत दिन बजेट विनियोजन भने नभएको उनले सुनाए । गत वर्ष बर्डफ्लुबाट पीडित किसानका लागि ५८ करोड र पछि (चैत, वैशाख र जेठ) मा ५ करोड वितरण भयो । त्यसपछि मन्त्रालयसँग बजेट नै भएन, सचिव खरालले भने, यसका लागि बाटो खोजिरहेका छौं, सहयोग प्राप्त भइरहेको छ । रोग नियन्त्रण र सहयोगका लागि विश्व बैंक, एसियाली विकास बैंक (एडीबी) लगायत संस्थासँग अनुरोध गरिएको उनले बताए । ती संघसंस्थाले सक्दो सहयोग गर्ने आश्वासन दिएको उनको भनाइ छ । पहिलो प्राथमिकता खोपलाई नै दिएका छौं, ज्वरोको औषधि, मल्हमलगायतमा जोड दिएका छौं । बजेट नभएपछि अर्थ मन्त्रालयलाई १० करोड रकमान्तरण गरी पालिकामा पठाउन आग्रह गरेका छौं, सचिव खरालले भने, सम्भवतः केही दिनमै पैसा जान्छ । केही प्रदेश र पालिकाले आफ्नै बजेटबाट पनि खोप अभियान चलाएका छन् । दीर्घकालीन रूपमा सिट भाइरस (स्रोत भाइरस) नेपालमै उत्पादन गर्न भारतसँग अनुरोध गरिएको खरालले जनाए । लम्पी रोग पहिलो पटक ०७७ असारमा मोरङको सुन्दरहरैचा नगरपालिकाका गाईहरूमा देखिएको थियो । रोग देखिएका सुरुका दुई वर्षमा १६ जिल्लाका २९ पालिकामा फैलियो । २ वर्षमा ३ हजार ३ सय १ पशु संक्रमित भई १३ वटा पशु मरे । त्यसपछि ०७९ चैतमा फेरि रोग संक्रमण देखिएको हो । अहिले यो महामारीकै रूपमा फैलिएको छ ।"
चौंरीखर्कमा पनि लम्पीको डर,"(ताप्लेजुङ)फुङलिङ नगरपालिका३ क्यानिमका नेत्रप्रसाद भट्टराईको गाई शरीरमा ठेउला आउने, खान नरुचाउने, ज्वरो आउने भएर मर्यो । सुरुमा सामान्य ठानेर घरेलु उपचार गरेका भट्टराईले गाई थलिएपछि स्थानीय एग्रोभेटबाट पशु स्वास्थ्यकर्मी लगेर हलगोरु, भैंसी र बाछोलाई खोप लगाए । यति बेला उनको गोठको गाई, एक हलगोरु मरिसके भने भैंसी थला परेको छ । भट्टराईको मात्रै नभएर फुङलिङ नगरपालिका२, ३ र ८ मा लम्पी स्किनको समस्या लगातार बढ्दै गएको छ । अहिलेसम्म जिल्लामा १ हजार ७७ चौपायामा लम्पी स्किन संक्रमण भएको र आठ वटा गाईगोरु मरेको भेटेरिनरी अस्पताल तथा पशु सेवाविज्ञ केन्द्र ताप्लेजुङले जनाएको छ । फुङलिङ नगरपालिकासहित मैवाखोला, आठराई त्रिवेणी र पाथीभरा याङवरक गाउँपालिकामा बढी समस्या देखिएको भेटेरेनरी अस्पतालका पशु स्वास्थ्य प्राविधिक अमित माझीले बताए । जिल्लाको औल क्षेत्रमा लम्पी स्किनले चौपाया मर्न थालेपछि हिमाली क्षेत्रका चौंरीपालक किसान र स्थानीय जनप्रतिनिधिमा चिन्ता बढेको छ । गोठमा संक्रमण पस्न नदिन उनीहरूले चौंरी उकालो लगाएका छन् । फक्ताङलुङ७ ओलाङचुङगोलाका निवर्तमान वडाध्यक्ष छेतेन लामा भोटेले चौंरी पालकले गोठसम्म संक्रमण आउन नदिन चराइरहेको ठाउँभन्दा उकालो लगाएको जनाए । मौवाटार र सिंजेमाताल आसपास गोठ पुर्याएका उनीहरू त्रासमुक्त हुन नसकेको छेतेनको भनाइ छ । लम्पी स्किन सरुवा रोग भएकाले एउटालाई भेटे खर्कभरि फैलने चिन्ता बढेको उनीहरू सुनाउँछन् । फक्ताङलुङको लेलेप, ओलाङचुङगोला, इखावु, सिरिजंगा गाउँपालिकाको याम्फुदिन, मामाङखे, खेवाङ, मिक्वाखोलाको पापुङ, साँवाका बासिन्दाले व्यावसायिक चौंरीपालन गर्दै आएका छन् । एकै जनाका गोठमा ५० भन्दा बढी चौंरी, याकलगायत चौपाया छन् । उनीहरूले एकअर्काका चौंरी मिसाएर पनि पाल्ने गरेका छन् । यतिबेला फक्ताङलुङको हिमाली क्षेत्रका एउटै खर्कमा हजारौंको संख्यामा चौपाया छन् । अघिल्ला वर्ष यतिबेला गोलाका चौंरी गोठ ओलाङचुङगोलाको जोङ्गिन, बस्ती आसपासका खर्क र लेलेपको फले, घुन्सालगायत क्षेत्रमा रहन्थे । मिक्वाखोलाको पापुङ आसपासमा हुन्थे । अहिले गोलाका गोठ मौवाटार, सिङजेमाताल आसपास पुर्याएका छन् । यहाँबाट नेपाल र चीनको सिमाना टिप्ताला आसपास क्षेत्रसम्म लगिन्छ । फक्ताङलुङको लेलेप र याम्फुदिनमा गरी २४ वटा गोठमा १७ सय बढी चौंरीयाक रहेको फक्ताङलुङ७ का वडाध्यक्ष छेतेन शेर्पा लामाले बताए । मिक्वखोलाको पापुङ, साँवालगायत क्षेत्रमा पनि यत्तिकै संख्यामा रहेको उनको अनुमान छ । हिमालतिर सार्दैमा चौंरी सुरक्षित नहुने भएकाले रोकथामका लागि खोपको व्यवस्था गर्न सदरमुकाम फुङलिङ झरिरहेको वडाध्यक्ष शेर्पाको भनाइ छ । अबको खर्क भनेको ओलाङचुङगोला र पापुङको सिद्धिखर्कतिर हो । सरुवा रोग भएकाले एउटालाई भेटे गोठै सोतर होला । हाम्रो त अस्तित्व र जीविकोपार्जनको मेलो नै सिद्धिन्छ, छेतेनले भने, बचाउन सुरक्षित ठाउँमा लाने र प्राविधिक लगेर रोकथामको विधि अपनाउनुपर्ने भएको छ । संखुवासभाको गुफापोखरी, ताप्लेजुङको पापुङका गोठ हिमालतिर लैजाने बेला भएको ओलाङचुङगोलाका चौंरीपालक नुपु शेर्पाले जनाए । पापुङबाट लुम्बासुम्बा हिमाल फेद हुँदै मौवाटार क्षेत्रमा पुर्याइन्छ । यताबाट लगिने चौंरीमा रोग आउने चिन्ता हिमाली क्षेत्रका गोठालालाई छ । उनीहरूलाई केही समय नल्याइदिनुहोस् भनेर अनुरोध गर्ने मनस्थितिमा पनि छौं, नुपुले भने । भेटेरिनरी अस्पतालका अनुसार ताप्लेजुङमा झापाको बिर्तामोड र सुनसरीको इटहरीबाट खोप ल्याउने गरिएको छ । एउटा खोपलाई १ सय ५० देखि २ सय रुपैयाँसम्म पर्ने प्राविधिक बताउँछन् । गाउँपालिकाका पशु स्वास्थ्य प्राविधिकलाई विपद् व्यवस्थापनबाट बजेटको व्यवस्था मिलाउन र भ्याक्सिनको व्यवस्था गर्न भनिएको भेटेरिनरी अस्पतालका प्राविधिक माझीको भनाइ छ । पशु सेवाविज्ञ केन्द्रबाट मैवाखोला, पाथीभरा याङवकर र आठराई त्रिवेणी गाउँपालिकामा एकएक सयका दरले भ्याक्सिन सहयोग गरेको माझीले जनाए । चौंरी गोठ भएको क्षेत्रबाट भने अहिलेसम्म सम्पर्कमा नआएको उनको दाबी छ ।"
'ट्रिपिङको समस्या र मौद्रिक नीतिका सुझावमा पूर्वका उद्योगीको डेलिगेसन,"(विराटनगरधनकुटा)उद्योग संगठन मोरङका अध्यक्ष राकेश सुरानाको नेतृत्वमा संघीय राजधानी पुगेका कोशीका उद्योगी व्यवसायीको टोलीले अर्थमन्त्री, राष्ट्र बैंकका गभर्नर र नेपाल विद्युत् प्राधिकरणका कार्यकारी निर्देशकलाई भेटेर उद्योगी व्यवसायीले भोगिरहेका समस्याबारे जानकारी गराएका छन् । मंगलबार बेग्लाबेग्लै भएको भेटमा तीनै जनाले उनीहरूलाई समस्या समाधान गर्ने भन्दै आश्वास्त पारेर फर्काए । अर्थमन्त्री प्रकाशशरण महतले उद्योग व्यवसाय सञ्चालनका लागि आधारभूत आवश्यकताका रूपमा रहेको वित्तीय व्यवस्थापन, विद्युत्को उपलब्धता र पूर्वाधार विकास जस्ता विषय सरकारको प्राथमिकता क्षेत्र रहेको बताए । निजी क्षेत्रलाई ढुक्क भएर लगानी विस्तार गर्न उनले आग्रहसमेत गरे । औद्योगिक क्षेत्रको विकास र विस्तारले मात्र मुलुक आत्मनिर्भर उन्मुख हुने उल्लेख गर्दै मन्त्री महतले औद्योगिक क्षेत्रको विकास र विस्तारका लागि आवश्यक आधारभूत आवश्यकता तयार गर्न सरकार प्रयत्नरत रहेको दाबी गरे । गभर्नर महाप्रसाद अधिकारीले उद्योगव्यवसाय क्षेत्रले व्यावहारिक रूपमा भोग्दै आएको चालु पुँजी कर्जा प्रवाहमा तय गरिएको मापदण्डबाट उत्पन्न समस्या समाधान गर्ने र निजी क्षेत्रका सुझावअनुसार सहजीकरण गर्ने गरी मुद्राको आपूर्ति र मागको व्यवस्थापन गर्ने नीति राष्ट्र बैंकको भएको र उद्योग व्यवसायको गुनासो सम्बोधन गर्ने गरी आगामी मौद्रिक नीति ल्याउने आश्वासन दिएको संगठनका वरिष्ठ उपाध्यक्ष नन्दकिशोर राठीले बताए । विद्युत् प्राधिकरणका कार्यकारी निर्देशक कुलमान घिसिङलाई भेटेर उद्योगीहरूले औद्योगिक क्षेत्रले विद्युत्बाट भोग्नुपरेको समस्या सुनाए । त्यसक्रममा उद्योगीले घिसिङसमक्ष कोशीका उद्योगहरूले सुक्खायाममा भोग्नुपरेको अघोषित लोडसेडिङ, ट्रिपिङ, भोल्टेज फ्लक्चुएसनको समस्याबाट उद्योग व्यवसाय आजित भएर ६ महिनादेखि उत्पादन आधा कटौती गर्न बाध्य भएको गुनासो राखे । उक्त अवसरमा घिसिङले विद्युत् पर्याप्त मात्रामा उपलब्ध भए पनि ट्रान्समिसन लाइन निर्माणमा भएको समन्वयको अभाव र ढिलाइका कारण बिजुली अनियमित आपूर्ति भएको उल्लेख गरे । ढल्केवरइनरुवा चार सय केभीए प्रसारण लाइन केही महिनाभित्र सम्पन्न हुने र बर्जुलगायत स्थानमा सबस्टेसन निर्माणका क्रममा रहेकाले आगामी वर्षदेखि विद्युत् थप सहज हुँदै जाने आश्वासन दिएको राठीले बताए । विद्युत्को ट्रिपिङ, लो भोल्टेज, फ्लक्चुएसन जस्ता समस्या समाधानका लागि भार सम्प्रेषण केन्द्र र विद्युत् वितरण केन्द्रका प्रमुखसँग छलफल गरेर चाँडै समस्या समाधानका उपायको खोजी गर्ने घिसिङले आश्वासन दिएको राठीले जनाए । ब्याज घटाउन र लिलामी रोक्न उद्यमीको माग बैंक तथा वित्तीय संस्थाले ब्याज घटाउन र व्यवसायीलाई कालोसूचीबाट हटाएर धितो लिलाम प्रक्रिया अविलम्ब रोक्न उद्योग वाणिज्य संघ धनकुटाले माग गरेको छ । संघले जिल्लास्थित वाणिज्य बैक तथा वित्तीय संस्थाका प्रमुखलाई मंगलबार ज्ञापन बुझाउँदै यस्तो माग गरेको हो । कोरोना महामारीबाट जुर्मुराउन थालेको व्यवसाय रुसयुक्रेन युद्धका कारण थप संटकमा परेको र यस्तो बेला व्यवसायीमाथि वित्तीय संस्थाले थप सास्ती दिएको ज्ञापनपत्रमा उल्लेख छ । ऋणको ब्याज घटाउन, कालोसूचीमा राख्ने र लिलाम गर्ने प्रक्रिया तत्काल बन्द गर्न माग गरिएको संघका अध्यक्ष विजय सन्तोषी राईले बताए । ऋणको किस्ता नबुझाएको भन्दै व्यवसायीलाई समस्यामा पार्ने गरिएकाले कतिपयले आत्महत्यासमेत गरेका घटनाले आफूहरू गम्भीर भएको राईको भनाइ छ । व्यवसायीहरूले व्यापार व्यवसाय पुनः सुरु हुन थालेपछि ऋणको किस्ता बुझाउने प्रतिबद्धता जनाएका छन् । ऋणको ब्याज नघटाए र कालोसूचीमा राख्ने तथा लिलाम प्रक्रियामा लैजाने प्रक्रिया नरोकिए व्यवसायीले बैंक तथा वित्तीय संस्थामा बचत नगर्ने, तालबन्दी, धर्ना जुलुसलगायत आन्दोलन गर्ने चेतावनीसमेत दिएका छन् ।"
अर्थ संक्षेप,"सिटिजन्स बैंकका पाँच शाखा विस्तार काठमाडौं (कास) सिटिजन्स बैंकले देशका विभिन्न ठाउँमा थप ५ शाखा विस्तार गरेको छ । बैंकले कोशीको संखुवासभास्थित खाँदबारीमा, गण्डकीको तनहुँस्थित दमौलीमा, लुम्बिनीको बर्दियास्थित गुलरियामा कर्णालीको सल्यानस्थित श्रीनगर र सुदूरपश्चिमको बैतडी पाटनमा एकसाथ सञ्चालनमा ल्याएको छ । यीसहित बैंकका देशभर १८८ शाखा कार्यालय सञ्चालनमा आएका छन् । प्रदेशगत रूपमा बैंकका कोशीमा २७, मधेशमा २९, वाग्मतीमा ५०, गण्डकीमा १३, लुम्बिनीमा ५१, कर्णालीमा १० र सुदूरपश्चिममा ८ शाखा पुगेका छन् । बैंकमा आयोजित एक समारोहबीच प्रमुख कार्यकारी अधिकृत गणेशराज पोखरेलले नयाँ शाखाका सम्पूर्ण कर्मचारीलाई बधाई दिँदै ग्राहकलाई उत्कृष्ट सेवासुविधा उपलब्ध गराउन निर्देशन दिए । ३३ लाख रुपैयाँमै विद्युतीय गाडी सिट्रोन ईसीथ्री काठमाडौं (कास) विद्युतीय गाडी सिट्रोन ईसीथ्री ३३ लाख रुपैयाँमै नेपाली बजारमा उपलब्ध भएको छ । २९२ किलोवाट आवर्स ब्याट्री प्याकद्वारा सञ्चालित ईसीथ्री ५७ हर्सपावर र १४३ एनएमको उच्चतम टर्कका साथ प्रदर्शन गर्ने कम्पनीले जनाएको छ । नेपाली बजारमा लाइभ र फिल गरी दुई भेरियन्टमा यो गाडी उपलब्ध छ । यसमा लाइभ भेरियन्टको मूल्य ३२ लाख ९९ हजार रुपैयाँ र फिल भेरियन्टको मूल्य ३४ लाख ९९ हजार रुपैयाँ छ । भारतमा बनेको विद्युतीय गाडीमध्ये यसको मूल्य सबैभन्दा कम रहेको कम्पनीको दाबी छ । आधुनिक प्रविधि र कनेक्टिभिटी सुविधासहितको ईसीथ्रीमा टचस्क्रिन इन्फोटेनमेन्ट प्रणाली, स्मार्टफोन इन्टिग्रेसन र ड्राइभरअसिस्ट सिस्टम समाहित गाडीले सुविधा, मनोरन्जन र सुरक्षा प्रदान गर्दै समग्र ड्राइभिङ अनुभव निखार्दछ, कम्पनीले जारी गरेको विज्ञप्तिमा भनिएको छ । सिट्रोन ईसीथ्रीका दुवै भेरियन्ट एक लाखमा प्रिबुकिङ गर्न सकिनेछ बताइएको छ ।"
राष्ट्रपतिको उपचार खर्च सरकारले व्यहोर्ने,"(काठमाडौं)राष्ट्रपति रामचन्द्र पौडेलले भारतमा गराएको उपचार खर्च सरकारले नै तिर्ने भएको छ । उपचार क्रममा खर्च भएको ५५ लाख रुपैयाँ निकासाका लागि मंगलबार परराष्ट्र मन्त्रालयले अर्थ मन्त्रालयमा पत्राचार गरेको छ । वैशाख ६ मा श्री एयरलाइन्सको चार्टर एयर एम्बुलेन्सको उडानबाट नयाँदिल्ली प्रस्थान गरेको दिनदेखि नेपाल वायुसेवा निगमको नियमित उडानबाट वैशाख १७ गते फर्केको अवधिसम्मको सम्पूर्ण खर्चको बिल भुक्तानीका लागि ५५ लाख ४ हजार ६ सय ५४ रुपैयाँको सहमति प्राप्त भएको परराष्ट्रले उल्लेख गरेको छ ।राष्ट्रपति कार्यालयले भने यस विषयमा कुनै प्रतिक्रिया दिएको छैन । राष्ट्रपतिका सहयोगीहरू भने राष्ट्रपतिले स्वघोषणा गरेको रकम अस्पतालमा भएको खर्चको विवरण मात्रै भएको बताउँछन् । एयर एम्बुलेन्समा लगेर भारतमा उपचार गराउने कुरा राष्ट्रपतिको निजी चाहनाभन्दा पनि सरकारको कुरा हो, सरकारले लगेको हो । राष्ट्रपतिले घोषणा गर्नुभएको रकम एयर एम्बुलेन्सको नभएर अस्पतालमा लागेको खर्चको हो, राष्ट्रपतिका एक सहयोगीले भने, अहिलेसम्म के कति खर्च भएको भन्नेबारेमा जानकारी आएको थिएन । परराष्ट्र मन्त्रालयले पत्राचार गरेको जानकारी गरेपछि राष्ट्रपतिज्यूले निर्णय लिनुहोला ।साधारण विमानबाट जान सक्ने अवस्था हुँदाहुँदै एयर एम्बुलेन्सबाट भारतमा उपचार गर्न गएको भनेर चौतर्फी आलोचना भएपछि राष्ट्रपतिले आफ्नो उपचार खर्च आफैंले व्यहोर्न चाहेको घोषणा गरेका थिए । सम्माननीय राष्ट्रपति रामचन्द्र पौडेलज्यूको स्वास्थ्यमा समस्या देखिएपछि त्रिभुवन विश्वविद्यालय शिक्षण अस्पतालमा उपचारका क्रममा सुधार हुन नसकेपछि चिकित्सकहरूको सुझावअनुसार भारतको नयाँदिल्लीस्थित अखिल भारतीय आयुर्विज्ञान संस्थान (एम्स) मा उपचार भएको सम्पूर्ण नेपाली दिदिबहिनी दाजुभाइहरूमा विदितै छ, राष्ट्रपति कार्यालयले वैशाख १९ गते विज्ञप्ति जारी गर्दै भनेको थियो, उपचारका क्रममा भएको खर्च सम्माननीय राष्ट्रपतिज्यू स्वयंले व्यहोर्न चाहेको कुरा जानकारीका लागि अवगत गराइन्छ ।"
तातोपानी जोड्ने सडक क्षतविक्षत,"(तातोपानी, सिन्धुपाल्चोक)बाह्रबिसे नगरपालिका७ का चालक सुरेश थापा बोलेरोमा यात्रु लिएर बाह्रबिसे बजार फर्कंदै थिए । कोदारी राजमार्गको चाकु बजारभन्दा केही पर रहेको झ्याले भीर आइपुग्दा माथिबाट पहिरो झर्यो । उनले चलाइरहेको बा१४च ३६०० नम्बरको बोलेरोको ढाला कचाककुच्चुक भयो । ठोक्किएर उनीहरूलाई चोटपटक पनि लाग्यो । उनीसहित यात्रु दाङका झपेन्द्र सुनुवारले फटाफट सवारीबाट भागेर ज्यान जोगाए । दुई घाइतेको अवस्था अहिले सामान्य रहेको इलाका प्रहरी बाह्रबिसेले जनाएको छ ।महिना दिनअघि ठाडो खोलाले ध्वस्त बनाएको साँधी खोल्सा खण्डमा उत्तरी नाका जीर्ण छ । काठमाडौं फर्किरहेको एक कन्टेनर जीर्ण सडकबाट पार हुनै लाग्दा दुर्घटना भएर सडकमुनि पुगेर उत्तानो पर्यो । समयमै कन्टेनरबाट उम्किएकाले चालक र सडकमा रहेका स्थानीय जोगिए । तल उर्लिरहेको भोटेकोशीमा पुग्ने त्रासमा व्यवसायीले कन्टेनरलाई जसोतसो सुरक्षित निकाल्न भ्याए । साता दिनअघि यही राजमार्गको जुरे र सुनकोशी क्षेत्रमा पहिरोले लेदोमय बनाएपछि सडक घण्टौ अवरुद्ध रह्यो । सवारी लेदोमा फसेपछि माथिबाट पहिरो पानीसँगै बगेको देखेपछि स्थानीय भागभाग चल्यो । सिन्धुपाल्चोकबाट चिनियाँ नाका तातोपानी जोड्ने सीमावर्ती सडक कोदारी राजमार्ग (२६ किलोमिटर) मा बर्खायाममा घटेका डरलाग्दा दृश्य हुन् यी । नेपाल ट्रक कन्टेनर ढुवानी सेवा लिमिटेडका अध्यक्ष अर्जुन सापकोटका अनुसार अहिले जुरेलिपिङ क्षेत्र (२७ किलोमिटर) मा ठाउँठाउँमा पुराना पहिरो खस्न थालेपछि स्थानीय र सवारी चालक आजित छन् ।बोलेरो र कन्टेनरकै अवस्था होला भन्ने त्रासले अधिकांशले भाडामा सवारी लैजान हिचकिचाउने गरेको उनले बताए । बर्खाभर दर्जनौं कन्टेनर र अन्य सवारी, यात्रु यहाँ पहिरो खसेपछि यतै सडकमै अलपत्र पर्छन्, सडक जीर्ण भएकाले यात्रु र सवारीलाई धरापझैं भएको छ, सापकोटाले भने । अविरल वर्षात्सँगै भोटेकोशी बाढीको कटान र झ्याले, बसेरी, चाकु, झिर्पु, महभीर, सिरिसे, जम्बु, दसकिलो, दुगुना, लिपिङ क्षेत्रजस्ता आधा दर्जन स्थानमा पुराना पहिरो धमाधम खस्न थालेका छन् । चरिकोट सडक डिभिजन कार्यालयका अनुसार राजमार्गको बसेरीलिपिङ खण्ड कोदारी राजगमार्गको हरेक बर्खायामसँगै क्षतविक्षत हुँदै आएको छ । चाइना रेलवे (फोर्थ) कन्स्ट्रक्सन ब्युरो ग्रुप कम्पनी लिमिटेड (सीआरसीसी) ले चार वर्षअघि एक अर्ब ३६ करोड बराबर खर्चिएर सडक फराकिलो बनाएको थियो । सीआरसीसीले सेकेन्ड फेज कन्ट्र्याक्ट अन्तर्गत यही राजमार्गमा विभिन्न १७ स्थानमा पहिरो नियन्त्रण गर्दै मर्मतसम्भारको काम सकेको थियो । भूकम्प र परकम्पनको चार वर्षपछि मालवाहक रूपमा नाका खोल्नुअघि झन्डै अर्बकै बजेटमा फस्ट फेज कन्ट्र्याक्ट बाह्रबिसेतातोपानी सडकखण्डको २६ किलोमिटर कालोपत्रे गरेर यही सीआरसीसीले नेपाललाई सुम्पिएको थियो । सीमा जोड्ने सडक र तातोपानी नाकाबारेमा गुहारेको वर्षौं भयो, यसको गुनासो संघ र प्रदेशमा फाइल टेबुलमै सीमित नहोस् भनेर अनुरोध गरेका छौं, हेरौं के हुन्छ, भोटेकोशी२ का अध्यक्ष कुमार श्रेष्ठले भने । चिनियाँ कम्पनीबाट सडक वर्षैपिच्छे कालोपत्रे, मर्मतसम्भार गरिए पनि कमसल कामकै कारणले सडकको अवस्था फेरिन नसकेकाले यस्तो भएको यसअघिदेखि सीमा क्षेत्रका जनप्रतिनिधिले आरोप लगाउँदै आएका छन् । बर्खापिच्छे सीमा जोड्ने राजमार्गको अवस्था सुधार्न सडक विभागदेखि मन्त्रालय र सम्बन्धित निकायमा गुहारेर माग्दै जनप्रतिनिधि हैरानी व्यहोर्दै आएको बताउँछन् ।"
धन्सार भत्किँदा २ जनाको मृत्यु,"गोरखा (कास) गण्डकी गाउँपालिका४ ढावेमा निर्माणाधीन धन्सार भत्कँदा मंगलबार दुई जनाको मृृत्यु भएको छ । धन्सारले च्यापेर ४१ वर्षीया मीना बरामको घटनास्थलमै र ६५ वर्षीय रामकृष्ण बरामको उपचारका क्रममा काठमाडौंस्थित ट्रमा सेन्टरमा मृत्यु भएको जिल्ला प्रहरीका डीएसपी रमेशकुमार श्रेष्ठले बताए । जंगबहादुर बरामले बनाउँदै गरेको धन्सार भत्किएको हो । घटनामा ४५ वर्षीय जंगबहादुर र २१ वर्षीय सुजन बराम सामान्य घाइते छन् । ताङ्लीचोकबाट पुगेको प्रहरी टोली र स्थानीयले घाइतेको उद्धार गरेका थिए । निर्माणाधीन धन्सार माटो बिछ्याउने क्रममा भत्किएको गण्डकी गाउँपालिका४ का वडाध्यक्ष राजु भण्डारीले बताए । धन्सारमा १५ वटा खाँबो रहेछ, माटो बिछ्याउँदै जाँदा रातभर पानीले गलेको एउटा खाँबो लोडले दबिएर भत्किएछ, उनले भने, माटो मुछ्ने, पुग्न दिने र माटो बिछ्याउनेलाई लागेर घटना भयो ।यस्तै, पूर्वी नवलपरासीका बुलिङटार, बौदीकाली र हुप्सेकोट गाउँपालिका जोड्ने सडक पहिरोका कारण ५ दिनदेखि अवरुद्ध बनेको छ । लगातारको झरीका कारण पहिरो पन्छाउन नसक्दा यातायात सञ्चालन हुन सकेको छैन । प्रहरीका अनुसार गैंडाकोटदेखि डेढगाउँ जोड्ने कालीगण्डकी सडक र दल्दले हुँदै नरम, रुचांग र बुलिङटार जाने सडक अवरुद्ध छ । पहाडी सडक अवरुद्ध हुँदा खाद्यान्न समस्या सुरु भएको छ । पुल बन्दै गरेको स्थानमा खोलाबाट नै गाडी आउजाउ गर्ने गरेकामा हाल बाढीले ग्राभेल थुपारेका कारण आउजाउमा समस्या भएको बुलिङटारका नरबहादुर ठाडाले बताए । पहाडी भेगबाट जिल्ला सदरमुकाम कावासोती आउनेहरू तनहुँको भिमाददमौलीमुग्लिङनारायणगढगैंडाकोट हुँदै आउने गरेका छन् । कावासोती आउने भित्री सडक कच्ची भएका कारण पैदल आउनसमेत समस्या छ ।"
एसीसी यू१६ मा उपाधि ह्याट्रिक,(काठमाडौं)उमेर समूहमा नेपालले आफ्नो दबदबा कायम राख्दै एसीसी यू१६ इस्ट जोन क्रिकेटको उपाधि जितेको छ । मंगलबार फाइनलमा घरेलु टोली मलेसियालाई २ सय २१ रनले पराजित गर्दै नेपालले पहिलो पटक यो नाममा आयोजित प्रतियोगिता जितेको हो ।नेपालले यसअघि एसीसी यू१६ इस्टर्न रिजनको नाममा २०१७ र २०१९ मा आयोजित प्रतियोगिता जितेको थियो । त्यस हिसाबमा मलेसियामा यसपालि पाएको सफलता नेपालले एसियाली क्रिकेट परिषद् (एसीसी) को यू१६ क्रिकेटको उपाधि ह्याट्रिक हो । उमेर समूहकै अर्को प्रतियोगिता एसीसी यू१९ जित्दै नेपाल आईसीसी यू१९ विश्वकपमा छानिएको थियो । यो फेब्रुअरीमा यूएईमा भएको थियो ।मंगलबार २ सय ५३ रनको विशाल लक्ष्य पाएको मलेसिया १४५ ओभरमा ३१ रनमै अलआउट भयो । कप्तान अभिषेक तिवारी र सन्तोष यादवले प्रभावशाली बलिङ गरे । अभिषेकले ६ ओभरमा १ मेडन राख्दै ७ रनमात्र खर्चेर ५ र सन्तोषले ३ ओभरमा २ मेडन राख्दै ९ रन खर्चेर ३ विकेट लिएका थिए । सागर गैरे र अशोक धामीले समानएक विकेट लिए । मलेसियाबाट मोहम्मद अक्रम (१०) बाहेक अन्यले दोहोरो स्कोरमा रन बनाउन सकेनन् ।यसअघि नरेन भट्टले सानदार शतक बनाएपछि नेपालले फाइनलमा मलेसियाविरुद्ध बलियो स्कोर खडा गरेको थियो । नरेनले ८२ बलमै १ सय रन पूरा गरेपछि टस जितेर ब्याटिङ गरेको नेपालले निर्धारित ३५ ओभरमा ८ विकेट गुमाई २ सय ५२ रन जोडेको हो ।नरेन १ सय १२ रन बनाई अविजित रहे । उनले ८९ बल खेल्दा १० चौका र २ छक्का प्रहार गरे । नरेन र सन्तोष यादवले पाँचौं विकेटमा शतकीय साझेदारी गरेपछि नेपाल विशाल स्कोर बनाउन सफल भयो । सन्तोष २६ रनमा आउट भएपछि १ सय ४ रनको यो साझेदारी टुटेको थियो । सन्तोषले २९ बल खेल्दै २ चौका प्रहार गरे ।नेपालले समूह चरणमै पनि मलेसियालाई ८४ रनले हराएको थियो । तल्लोक्रममा अशोक धामीले ३६ बल खेल्दै ३ चौका र ५ छक्का प्रहार गरेपछि नेपाल ३३४ ओभरमा १ सय ८३ रनमा अलआउट भएको थियो । त्यतिबेला मलेसियालाई नेपालले ३०५ ओभरमा ९९ रनमा अलआउट गरेको थियो ।बायुमास ओभल मैदानमा नेपालले उच्च प्रदर्शनलाई निरन्तरता दिएको थियो । यसअघि नीरज यादव र सूर्यांशु कोइरालाले पुनः एकपटक नेपाललाई राम्रो सुरुआत दिलाए । यी दुईले आठौं ओभरमा ४१ रन जोडेका थिए । सूर्यांशु दुई चौका प्रहार गर्दै २३ बलमा १८ रन बनाएर आउट भए । नरेनसँग दोस्रो विकेटमा ५५ रन जोडेका नीरज अर्धशतक बनाउन चुके । नीरजले ४९ बल खेल्दै ६ चौकासहित ४७ रन बनाए ।दीप भुजेल ५ र प्रतीक भट्टराई १ रनमा रनआउट भएपछि नेपाली टिम केही समय दबाबमा परेको थियो । यहीबाट नरेन र सन्तोषले नेपाली इनिङ्स उकासेका थिए । आफूले सामना गरेको पहिलो बलमै चौका प्रहार गरेका अभिषेक तिवारी अर्को बलमा बोल्ड भए । अशोक धामी एक छक्का प्रहार गर्दै ७ बलमा ११ रन बनाई आउट भए । आशिष लुहार २ रनमा बोल्ड भए ।प्रतियोगितामा नेपालले समूह चरणमा मलेसियासहित थाइल्यान्ड र सेमिफाइनलमा सिंगापुरलाई हराएको थियो ।
आयरल्यान्डसँग नेपाल पराजित,जिम्बावे विश्वकपबाहिरएसोसिएट राष्ट्रको प्रतिनिधित्व गरिरहेको स्कटल्यान्ड र नेदरल्यान्ड्समध्ये एक टोली विश्वकपमा पुग्ने भएका छन् । १० राष्ट्र सहभागी प्रतियोगिताबाट शीर्ष दुई टोली विश्वकपमा छनोट हुने प्रावधानमा ८ अंकसहित शीर्षस्थानमा रहेको श्रीलंका यसअघि नै छानिइसकेको छ । विश्वकप भारतमा यसै वर्ष हुनेछ ।स्कटल्यान्डले मंगलबार जिम्बावेमाथि ३१ रनको सनसनीपूर्ण विजय हात पार्दै विश्वकपमा छनोट हुने सम्भावना बलियो बनाएको छ । बुलावायोमा स्कटल्यान्डलाई २३४८ को स्कोरमा रोकेको जिम्बावे जवाफमा ४११ ओभरमा २ सय ३ रनमा अलआउट भयो । स्कटल्यान्डले यस प्रतियोगितामा यसअघि दुई टेस्ट टोली आयरल्यान्ड र वेस्ट इन्डिजलाई हराएको थियो । यो हारसँगै जिम्बावे विश्वकपमा पुग्ने दौडबाट बाहिरिएको छ । सबै खेल खेलिसकेको जिम्बावेको ६ अंक छ । तर अहिले नै टोली समान ६ अंक भएको स्कटल्यान्डभन्दा नेट रनरेटमा पछाडि छ । स्कटल्यान्डले आफ्नो अन्तिम खेलमा नेदरल्यान्ड्सको सामना गर्नेछ र विजय हात पारेमा विश्वकपमा पुग्नेछ । नेदरल्यान्ड्सलाई विश्वकपमा पुग्न स्कटल्यान्डमाथि ठूलो अन्तरको जित आवश्यक हुन्छ ।
भारत नवौंपल्ट च्याम्पियन,"(काठमाडौं)भारतले सडनडेथमा मंगलबार कुवेतलाई पराजित गर्दै नवौंपल्ट साफ च्याम्पियनसिप फुटबल जितेको छ । कुवेती कप्तान खालेद हाजिहको पेनाल्टी प्रहारलाई भारतीय गोलरक्षक गुरप्रित सिंहले बचाउ गरे र यससँगै डिफेन्डिङ च्याम्पियन भारत टाइब्रेकरमा ५४ ले विजयी रह्यो । भारतका लागि पेनाल्टी सुटआउटमा कप्तान सुनील क्षत्री, सन्देश झिंगन, लालिनजुला, शुभाशिष बोस र महेश सिंहले गोल गरे भने उदान्त सिंह गोल गर्न चुकेका थिए । कुवेतका लागि मोहम्मद अब्दुल्लाह सुरुमै गोल असफल रहे । आमन्त्रित टिमका लागि फवाज अलाताबी, अहमद अलधेरी, अल्दुल अजिज र साबिब अल खाल्दीले मात्र गोल गरे । बेंग्लोरस्थित श्री कान्तिरभा स्टेडियममा भएको खेलमा निर्धारित ९० र अतिरिक्त ३० मिनेटको स्थिति ११ को बराबरीमा रहेको थियो । यससँगै खेलको निर्णयका लागि टाइब्रेकर आवश्यक परेको थियो । निर्धारित समयको खेलको १४ औं मिनेटमा कुवेतले सुरुआती अग्रता लिएको थियो । अब्दुल्ला अल बलोसीले निकालेको क्रसमा साबिब अल खाल्दीले गोल गरे । कुवेतको यो अग्रता भने लामो समय टिकेन र भारतले ३८ औं मिनेटमा बराबरी गोल फर्कायो । साहल अब्दुल समादको पासमा लालिनजुलाले बललाई पोस्टको दिशा दिए । त्यसपछि निर्धारित र अतिरिक्त समयको बाँकी खेलमा दुवै टिम थुप्रै अवसरमा चुके । सुरुआती चरणको लिग खेलमा दुवै टिम एकै समयमा थिए । त्यसक्रममा भएको खेलमा दुवै टिमले बराबरी खेलेका थिए । सेमिफाइनलमा कुवेतले बंगलादेशलाई १० ले र भारतले दोस्रो आमन्त्रित टिम लेवनानलाई टाइब्रेकरमा ४२ ले हराएका थिए । भारतले यसअघि पछिल्लो महिना मात्रै इन्टरकन्टिनेन्टल कपको उपाधि पनि जितेको थियो । २५ हजारभन्दा बढी उपस्थित फाइनल खेल नेपालका फिफा रेफ्री प्रज्वल क्षत्रीले खेलाएका थिए ।नेपाललाई फेयरप्ले ट्रफीनेपालले प्रतियोगितामा फेयर प्लेको ट्रफी जितेको छ । भारत र कुवेतसहितको समूहमा रहेको नेपाल समूह चरणबाटै बाहिरिएको थियो । भारतीय कप्तान सुनील क्षत्रीले गोल्डेन बुट र गोल्डेन बल दुवै जिते भने बंगलादेशका अनिसुर रहमान उत्कृष्ट गोलरक्षक चुनिए ।"
बडीबिल्डर ललितले माल्दिभ्समा खेल्ने,"काठमाडौं (कास) बडीबिल्डर ललित धिमालले माल्दिभ्सको मालेमा हुने दुई अन्तर्राष्ट्रिय शारीरिक सुगठन प्रतियोगितामा प्रतिस्पर्धा गर्ने भएका छन् । दुवै प्रतियोगिता असार २० देखि २४ सम्म हुनेछ ।ललितले १३ औं दक्षिण एसियाली शारीरिक सुगठन र प्रथम माल्दिभ्स अन्तर्राष्ट्रिय आमन्त्रण शारीरिक सुगठन प्रतियोगितामा भाग लिने भएका छन् । गत साता सम्पन्न आठौं मिस्टर हिमालय शारीरिक सुगठनका ओभरअल च्याम्पियन ललितले ७५ केजी तौल समूहमा प्रतिस्पर्धा गर्ने छन् । शीर्ष पाँच स्थान हात पार्ने खेलाडीले क्रमशः ५ हजार, ३ हजार, २ हजार, १ हजार र ५ सय अमेरिकी डलर पुरस्कार प्राप्त गर्नेछन् । उनीसँगै बुधबार अफिसियल वकिलमान तुलाधर उदास र निर्णायक दिनेश श्रेष्ठ माल्दिभ्स जानेछन् ।"
जेरार्ड पनि साउदी लागे,"रियाद (एएफपी) अल इत्तिफाकका मुख्य प्रशिक्षकको रूपमा हस्ताक्षर गरेपछि लिभरपुलका पूर्वकप्तान स्टेभेन जेरार्ड साउदी अरेबिया जाने पछिल्लो स्टार बनेका छन् । ४३ वर्षीय जेरार्ड गत अक्टोबरमा एस्टोन भिल्लाबाट बर्खास्त भएपछि खेलभन्दा बाहिरै थिए । यसअघि उनले खाडी मुलुकबाट आएको प्रस्ताव अस्वीकार गरेको बताएका छन् । यसपालिको प्रस्ताव भने सफल भएको छ ।जहाँ लिजेन्ड पाइन्छ । हामी स्टेभेन जेरार्डलाई नयाँ मुख्य प्रशिक्षकको रूपमा घोषणा गर्न पाउँदा रोमाञ्चित छौं, क्लबले ट्वीट गरेको छ । अल इत्तिफाक गत सिजनको साउदी प्रो लिगमा १६ टिममध्ये सातौं भएको थियो ।राज्यको धनाढ्य कोषले साथ दिएपछि साउदी प्रो लिगले अत्यधिक तलब दिने सहमतिमा मुख्य युरोपेली लिगबाट खेलाडी भित्र्याइरहेको छ । क्रोएसियाका विश्वकप खेलेका खेलाडी मार्सर्लोे ब्रोजोभिच पनि क्लब परिवर्तन गर्दै साउदी अरेबिया पुगेका छन् । उनलाई आबद्ध गरेको अल नासरले सोमबार घोषणा गरेको थियो । ३० वर्षीय यी मिडफिल्डरले गत जुन महिनामा म्यानचेस्टर सिटीविरुद्ध च्याम्पियन्स लिगको फाइनल हारेको खेलमा इन्टर मिलानको कप्तानी गरेका थिए । उनले क्रोएसियाका लािग ८७ खेल खेलेका छन् ।क्रिस्टियानो रोनाल्डो गत जनवरीमा अल नासर पुगेपछि यो क्रम सुरु भएको थियो । रियल म्याड्रिडमा उनका पूर्वसहकर्मी करिम बेन्जेमा र फ्रान्सका विश्वकप विजेता एन्गोलो कान्टे (चेल्सी) हालै अल इत्तिहादमा अनुबन्धित भएका छन् । टोटेनहमका पूर्वव्यवस्थापक नुनो एस्प्रितो सान्तो र बेन्फिकाका पूर्वप्रशिक्षक जोर्गे जेसस पनि साउदी क्लबका मुख्य प्रशिक्षक भइसकेका छन् । आकर्षक करिअर अन्त्य गरेपछि जेरार्डले प्रशिक्षकको रूपमा स्कटिस महारथी रेन्जर्समा पनि सफलता हात पारेका थिए । उनले क्लबलाई लिगमा १२ वर्षको एकमात्र उपाधि २०२०२१ मा दिलाएका थिए ।"

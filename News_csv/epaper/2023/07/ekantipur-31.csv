शीर्षक,विवरण
कान्तिपुर र द काठमान्डु पोस्ट वितरण आजदेखि निर्बाध,"काठमाडौं (कास) कान्तिपुर व्यवस्थापन र आन्दोलनरत ट्रेड युनियनबीचको सहमतिसँगै कान्तिपुर र द काठमान्डु पोस्ट दैनिक सोमबारबाट नियमित वितरण हुने भएको छ । ट्रेड युनियनहरूको आन्दोलनका कारण दुवै दैनिकको नियमित वितरणमा एक सातादेखि अवरोध उत्पन्न भएको थियो ।व्यवस्थापन र ट्रेड युनियनका प्रतिनिधिहरूबीच आइतबार कान्तिपुर पब्लिकेशन्स्को कार्यालय थापाथलीमा भएको वार्तामा सहमति भएको हो । हाल आन्दोलनका कारण सिर्जित असहज परिस्थितिका कारण अवरुद्ध भएको नियमित पत्रिका वितरण साउन १५ गते सोमबारका दिनदेखि नियमित रूपमा गर्ने सहमति गरियो, सहमतिपत्रमा उल्लेख छ । कान्तिपुर व्यवस्थापनले हाल आन्दोलनका दौरान विभागीय कारबाही लागि प्रक्रिया सुरु गरिएका वितरक वाहक र प्वाइन्ट इन्चार्जहरूका सम्बन्धमा उक्त प्रक्रिया फिर्ता गर्ने सहमति गरेको छ । कर्मचारी व्यवस्थापनका विषयमा पब्लिकेशन्स् व्यवस्थापन र ट्रेड युनियनका प्रतिनिधि सम्मिलित एक समितिमार्फत ७ दिनभित्र टुंगो लगाउने सहमति पनि भएको छ ।सहमतिपत्रमा कान्तिपुर पब्लिकेशन्स्का प्रमुख कार्यकारी अधिकृत महेश स्वाँर, रेडियो कान्तिपुर तथा कान्तिपुर टेलिभिजनका प्रमुख कार्यकारी अधिकृत शिशिर पछाई, बिक्रीवितरण विभाग प्रमुख मनोज बस्नेत, मानव संसाधन विभाग प्रमुख परमानन्द खनाल, सामान्य प्रशासन विभागका सुशील रावल, अखिल नेपाल सञ्चार छापाखाना र प्रकाशन मजदुर संघ कान्तिपुर पब्लिकेशन्स् मूल इकाई कमिटीका अध्यक्ष कुमार लामा र प्रतिनिधि रुद्र पौडेल, कान्तिपुर पब्लिकेशन्स् कर्मचारी युनियनका अध्यक्ष ढकप्रसाद खतिवडा र प्रतिनिधि राजन कार्की, कान्तिपुर पब्लिकेशन्स् कर्मचारी मजदुर संघका अध्यक्ष हरि बस्नेत र प्रतिनिधि राजेन्द्र पाण्डे, अखिल नेपाल क्रान्तिकारी सञ्चार, छापाखाना र प्रकाशन मजदुर संघ कान्तिपुर मूल इकाई कमिटीका अध्यक्ष श्रीराम वाग्ले र प्रतिनिधि अच्युत खड्काले हस्ताक्षर गरेका छन् ।"
घरैपिच्छे अरिंगाल खेती,"त्यो वर्ष प्रतिमाना ५ सय रुपैयाँका दरले लार्भा बेच्दा झन्डै तीन लाख कमाएँ, उत्तमले भन्छन् । यसवर्ष भने उनले एक दर्जन गोला मात्र पालेका छन् । तैपनि लार्भा बेचेर आएको रकमले ६ वटा बाख्रा किनेको उनले सुनाए । अचेल एक माना लार्भाको हजार रुपैयाँमा हानाथाप हुने उत्तम सुनाउँछन् । अरिंगाल पाल्न थालेपछि पैसो छैन भन्नुपरेको छैन, उनले भने, घर खर्च मज्जाले चलेको छ । गोरखा, तनहुँको आबुखैरेनीलगायतका होटलले लार्भाका लागि अग्रिम अर्डर दिने गरेको उनले सुनाए । यो निकै तागतिलो जिनिस हो, उनले भने, जहाँ पायो त्यहाँ नपाइने, जसले पायो त्यसले पाल्न नसक्ने भएर पनि होला, यसको माग बढ्दो छ । बिक्री नहोला की भन्ने कुनै पिरलो छैन । अचेल एउटा गोलाबाट १६ मानासम्म लार्भा निकाल्ने गरेकी कमला भन्छिन्, अहिलेसम्म बजारको पिरलो छैन ।वडा ५ कै ताक्लुङस्थित बरालथोक, रानागाउँ, रिन्जेलीलगायत गाउँमा पनि अधिकांश घरमा अरिंगाल पाल्न थालिएको छ । जेठको महिना यहाँका घरमा कोही भेटिन्नन्, कसैलाई भेट्नु परे जंगल छिर्नुपर्छ, उत्तमले थपे, यो भनेको अरिंगालको शिकार गर्ने उपयुक्त बेला हो । प्रायः सबै जंगलतिरै अरिंगालका गोला खोजिरहेका भेटिन्छन् । अरिंगाल कालो र रातो दुईखाले हुने तर काला अरिंगाल पाल्न गाह्रो हुने यहाँका स्थानीय बताउँछन् । रातमा अरिंगाल बसेपछि गोलाको मुखमा कपास कोचेर गोला झुन्डिएको रूखको हाँगासहित घर ल्याएर घोचामा बाँधिन्छ । अरिंगाल घरमा ल्याएर पाल्नु सजिलो काम भने होइन् । मध्यरातमा अरिंगालाका गोला जंगलबाट सार्दा निकै जोखिम हुने उनले सुनाइन्, अरिंगाल रिसाए त बित्यासै पार्छ । यसले टोक्यो भने ज्यानै जान पनि सक्छ । रातभरमा जसरी पनि गोला सारिसक्नु पर्छ । जेठबाट गोला बनाउन सुरु गर्ने अरिंगालका लार्भा असोजदेखि कात्तिकसम्म खान उपयुक्त हुने उनले बताइन् । सहिद लखन४ का गेमबहादुर थापाले गाउँका युवाले साझेदारीमा अरिंगाल पालन सुरु गरेको सुनाए । समूहमै जंगल जाने, गोला ल्याउने र पाल्ने अनि बेचेपछि पैसा पनि दामासाहीले भाग लगाउने गरिन्छ, उनले भने, अरिंगाल पाल्नेको संख्या वर्षेनी बढिरहेको छ । एक दशकअघिसम्म एउटै गोलाबाट ४२ मानासम्म लार्भा निकाल्ने गरेको उनले सम्झिए । अरिंगाल पाल्नेमा मगर, चेपाङ समुदायलगायतका बढि रहेको सहिद लखन गाउँपालिका६ घैरुङकी माया थापा मगरले सुनाइन् । हाम्रो समुदायमा दसैंमा पितृ पूजनका लागि अरिंगाल नभई हुँदैन, उनले भनिन्, पितृ पूजाका दिन अन्डा, माछा, केरा, अदुवासँगै अरिंगाल अनिवार्य हुनैपर्छ । पूजामा चाहिने भएकाले आफूले पनि अरिंगाल पाल्न थालेको उनले सुनाइन् । सहिद लखन४ वडाध्यक्ष अरुण थापाले बाँदरले खेती बाली नष्ट गरेर दुःख दिइरहेकाबेला किसानले वैकल्पिक रूपमा अरिंगाल पालन सुरु गरेको बताए । उनले भने, यसलाई बाँदरले दुःख दिँदैन, व्यावसायिक पालनबारे के गर्न सकिन्छ भन्नेबारे थप बुझ्दै छु ।"
'कर बढेसँगै बढ्यो पाइरेसी,"सरकारले आर्थिक वर्ष २०७६७७ मा पुस्तक आयातमा १० प्रतिशत कर लगाउने निर्णय गरेसँगै नेपालमा पाइरेसी गरिएका पुस्तक भित्रिने क्रम बढेको बिक्रेताहरूको आरोप छ । सरकारको उक्त निर्णयपछि पुराना बिक्रेताले आयातमा कटौती गर्न थाले । बजारमा पाइरेटेड किताबका नयाँ कारोबारी भित्रिएको काठमाडौंका एक बिक्रेताले बताए । तर, किताबमा करको चौतर्फी विरोध भएपछि उक्त व्यवस्था विष्णु पौडेल अर्थमन्त्री हुँदा हटाइयो ।सरकारले किताब आयातमा कर लगाउन थालेपछि केही समय हामीले मगाउन छाड्यौं । करिब डेढदुई वर्ष किताबको आयात निकै कम भयो । त्यसपछि पाइरेसी गरिएका सस्ता किताब बजारमा आउन थाले, एजुकेसन बुक्सका सञ्चालक अञ्जन श्रेष्ठ भन्छन् । त्यसै बेला हो, नेपाली बजारमा माग भएका बाराक ओबामा, मिसेल ओबामा, जय सेट्ठीलगायतका किताबको अनधिकृत छपाइका संस्करण छ्यापछ्याप्ती भएको । त्यति मात्र होइन, रोल्ड ड्ह्याल र जेके रोलिङका बालसाहित्यका पाइरेटेड किताबले पनि बजार ढाके । विदेशी पुस्तकमा कर नलाग्ने भएकाले भन्सारले नक्कलीसक्कली छुट्याउन चासो नदिँदा पाइरेसी गरिएका किताब सहजै बजारमा आइरहेका छन् । सरकारले विदेशी प्रकाशकद्वारा विदेशमै प्रकाशित पुस्तक तथा पत्रिका आयातमा भन्सार महसुलमा छुट दिएको छ । आयातकर्ताले भन्सारबिन्दुमा ५६५ रुपैयाँ मात्र दस्तुर बुझाए पुग्छ । तर नेपाली प्रकाशन गृहले भारतमा छपाएर भित्र्याउने पुस्तकमा भने १० प्रतिशत कर तिर्नुपर्छ । पाइरेसी नियन्त्रणका लागि सरकार, प्रकाशकलेखक र पाठकबीच सहकार्य हुनुपर्ने अन्तर्राष्ट्रिय प्रकाशक संघ (आईपीए) का सञ्चार निर्देशक जेम्स टेलर बताउँछन् । भन्छन्, सरकारहरूले प्रकाशकलाई प्रतिलिपि अधिकार उनीहरूमै सीमित छ भनेर मात्रै हुँदैन । पुस्तक प्रकाशन र पठन संस्कृतिको राष्ट्रिय अर्थतन्त्रमा समेत योगदान छ भनेर बुझ्नुपर्छ । पाइरेसी गरिएका पुस्तक तत्काल जफत गर्ने र ईपुस्तक भेटिए वेबसाइट नै बन्द गरिदिने हो भने यसमा कमी हुने उनी बताउँछन् । पेन्गुइन र्यान्डम हाउस इन्डियाका बिक्री विभागका कार्यकारी उपाध्यक्ष नन्दन झा भन्छन्, पाइरेसी गरिएका पुस्तक बजारका लागि चुनौती बनेको छ । लेखक, प्रकाशक, प्रेस, वितरक र पाठकलगायत सरोकारवालाको समय, पैसा र मिहिनेत खेर गइरहेको छ । संवाददातासँगको इमेल कुराकानीमा उनले भनेका छन्, सबै सरोकारवालाको प्रयत्नमा विशेष अभियान चलाउनुपर्छ ।पुस्तक प्रकाशन जस्तो काममा नेपालमा कति बेथिति छ भने पाइरेटेड र नक्कली अनुवाद छाप्नेहरूले आईएसबीएन (अन्तर्राष्ट्रिय पुस्तक क्रमांक नम्बर) समेत आफूखुसी राखेका छन् र कतैबाट रोकटोक छैन । आईएसबीएनले उक्त किताब कसले के बारेमा लेखेको, मूल्य इत्यादि जानकारी दिन्छ । नम्बर स्क्यान वा इन्टरनेटमा सर्च गर्दा उक्त पुस्तकका सबै विवरण देखिन्छ । प्लाटा प्रकाशनका नाममा रिच ड्याड, पुअर ड्याड को अनधिकृत अनुवाद गर्ने प्रकाशन गृहले मूल स्वरूपकै आईएसबीएन नम्बर (९७८१६१२६८११३९) राखेको छ । पाँचपोखरीबाट छापिएको पुस्तकमा राखिएको आईएसबीएन ९७८९९३७८७६२४७ चाहिँ यसअघि नै कृष्ण अधिकारीले लेखेको अधिकारी वंशावली (आगम प्रकाशन) लाई दिइएको त्रिभुवन विश्वविद्यालय, केन्द्रीय पुस्तकालयको आईएसबीएन शाखाकी अधिकृत उषा पुनले बताइन । त्यस्तै बुक फर अल ले पनि धनी बुबा, गरिब बुबा पुस्तकमा राखेको आईएसबीएन (९७८९९३७८८२९२७) यसअघि पाठशाला पब्लिकेसनबाट प्रकाशित एक्सपान्डिङ होराइजन इन इंग्लिस को हो । त्रिवि पुस्तकालयका सूचना अधिकृत विजय शर्मा भन्छन्, आफूखुसी आईएसबीएन राख्ने काम गैरकानुनी हो । उजुरी परेमा हामी कारबाही गर्न सक्छौं ।"
जापानमा गुञ्जिँदै नेपथ्य,"काठमाडौं (कास) लोकप्रिय ब्यान्ड नेपथ्यले जापानका तीन सहरमा कन्सर्ट गर्ने भएको छ । टोकियो, फुकुओका र ओसाका सहरमा कन्सर्ट गर्नका लागि १४ जनाको टोली अगस्ट पहिलो साता जापान जाने भएको हो । नेपथ्यले टोकियोस्थित तोयोसु पिटमा अगस्ट ८, फुकुओकास्थित सिभिल हलमा अगस्ट १२ र ओसाकास्थित नाम्बा ह्याचमा अगस्ट १७ मा प्रस्तुति दिने जनाइएको छ । जापानको कन्सर्टका लागि टिकट बुकिङ खुला भइसकेको जनाइएको छ । जापानको कार्यक्रममा गायक अमृत गुरुङलाई ध्रुव लामाले ड्रमसेटमा, सुरज थापाले किबोर्डमा, सुविन शाक्यले बेस गितारमा, नीरज गुरुङले गितारमा र शान्ति रायमाझीले मादलमा सघाउनेछन् ।जापानमा पहिलो पटक १९९८ मा प्रस्तुति दिएको नेपथ्यले पछिल्लो पटक २०१८ मा कार्यक्रम गरेको थियो । गायक गुरुङले जापानसँग नेपथ्यका धेरै सम्झनाहरू जोडिएको बताउँदै पुनः कार्यक्रमका लागि जान पाउँदा खुसी लागेको बताएका छन् । यसैबीच, क्यानडाको टोरन्टोमा अक्टोबर ८ मा हुने नेपथ्यको कन्सर्टका लागि सबै टिकट बिक्री भइसकेको जनाइएको छ । बुकिङ खुला गरेको १० घण्टामा नै अनलाइनबाट सबै पाँच सय टिकट बिक्री भएको हो ।"
थाई एयरवेजको विमान दुर्घटना,"सन् १९९२ मा आजकै दिन (जुलाई ३१) मा थाई एयरवेजको विमान नेपालमा दुर्घटना भएको थियो । नुवाकोटको घ्याङफेदीमा भएको एयरबस ए३२० दुर्घटनामा एक सय १३ जनाको ज्यान गएको थियो । मृत्यु हुनेमा ९९ यात्रु र १४ जना चालक दलका सदस्य थिए । मानवीय क्षतिका आधारमा यो नेपाली आकाशमा भएको दोस्रो ठूलो दुर्घटना हो । १९९२ सेप्टेम्बर २८ मा पाकिस्तान एयरलाइन्सको जहाज ललितपुरको भट्टेडाँडामा ठोक्किँदा एक सय ६७ जनाको मृत्यु भएको थियो । मानवीय क्षति हुने गरी नेपालमा एक सयभन्दा बढी हवाई दुर्घटना भइसकेका छन् । यी दुर्घटनामा अहिलेसम्म ९ सयभन्दा बढी मानिसको मृत्यु भइसकेको छ । आन्तरिकतर्फका दुर्घटनामा ज्यान गुमाउनेको संख्या करिब साढे ४ सय छ । त्यस्तै, अन्तर्राष्ट्रिय उडान दुर्घटनामा ज्यान गुमाउनको संख्या पनि चार सयभन्दा बढी छ । आन्तरिकतर्फ यती समूहले सञ्चालन गरेका यती एयरलाइन्स र तारा एयरका सबैभन्दा बढी जहाज दुर्घटनामा परेका छन् । अधिकांश दुर्घटनाको कारण प्राविधिक भएको बताउने गरिएको छ ।"
विद्यार्थीको स्मार्ट सिटी,"(काठमाडौं) कम्प्युटर इन्जिनियरिङ अध्ययनरत विश्वास अधिकारी र श्रीति रञ्जितले एक महिना लगाएर एउटा व्यवस्थित सहरको प्रोटोटाइप बनाए । एउटा व्यवस्थित सहरमा मोबाइल एप र प्रविधिमार्फत सबै किमिसका सूचना र सेवा सुविधा दिन सकिने हिसाबले बनाएको उनीहरूको यो प्रोटोटाइपले राजधानीको सफ्टवेरिका कलेजले सञ्चालन गरेको टेकएक्स २०२३ मा धेरैको ध्यान खिच्यो । कृत्रिम स्मार्ट सिटी बनाएका उनीहरूको यो प्रोजेक्ट धेरैले मन पराए । उनीहरूले बनाएको यो सहरमा ट्राफिक व्यवस्थापनलाई पनि उत्तिकै महत्त्व दिएका छन् । जसमा हरेक गाडीलाई प्रत्यक्ष रूपमा निगरानी गर्ने मात्रै होइन, कुन समयमा कहाँ थियो, कहाँ गयो र कहाँ छ भन्ने सबै थाहा हुन्छ । सहरको कुन ठाउँमा कति बेला र कहाँ बाढी जाने, कुन स्थानमा पानीको प्रदूषण बढेको लगायतका विषयमा जानकारी दिने किसिमको एउटा सिस्टम पनि छ यो सहरमा । त्यसका साथै, हरेक कृषकलाई कुन बेला कस्तो किसिमको बाली लगाउने र माटोको गुणस्तर क्षणभरमै थाहा हुन्छ । कुनै स्थानमा आगो लाग्न थालेको वा लाग्नेबित्तिकै तुरुन्तै दमकल आइपुग्छ । कुनै स्थानमा रहेका पेट्रोल पम्पबाट चुहावट (लिकेज) भयो भने एकै स्थानबाट थाहा हुन्छ । स्नातक तेस्रो वर्षमा अध्ययनरत अधिकारी र रञ्जितले बनाएको प्रोटोटाइपमा सहरी क्षेत्रमा हाल भइरहेका धेरै विषयबारे जानकारी मात्रै छैन, अस्पतालमा कुनकुन चिकित्सक उपलब्ध छन् भन्ने विषयको पनि जानकारी हुन्छ । इमेज प्रोसेसिङ गरेर गाडीको लाइभ ट्रयाकिङसँगै सहरी क्षेत्रमा प्रत्यक्ष गतिविधि सहरका हरेक नागरिकले घरमै बसेर हेर्न पाउँछन्, अधिकारी भन्छन् । उच्च सुरक्षा हुने भएकाले सहरमा अपराधका घटना कम हुने उनले बताए । विद्यार्थीले बनाएको कृत्रिम सहरमा बस्ने हरेक नागरिकलाई एउटा एप डाउनलोड गर्न दिइएको छ । जसमा केही निश्चित अंक (रकम) भरिएको हुन्छ । त्यही एपमार्फत् सम्पूर्ण जानकारी थाहा हुने निर्माणकर्ता श्रीति रञ्जितले बताइन् । अधिकारी भन्छन्, हामीलाई अन्य साथीहरूले बनाएको परियोजनाजस्तै सबैलाई एकीकृत रूपमा देखाउन सकिने परियोजना बनाउने रहर भयो । त्यही भएर स्मार्ट सिटीको कन्सेप्ट तयार भयो । अधिकारीका अनुसार यो कृत्रिम स्मार्ट सिटी बनाउनका लागि करिब तीन लाख खर्च भएको उनले बताए । यसमा स्मार्ट पार्किङ, स्वाइल मोइस्चर एनालाइसिस, डिजास्टर एनालाइसिस, स्मार्ट अस्पताललगायतका सिस्टम जडान गरिएको छ । उनीहरूले बनाएको यो स्मार्ट सहरमा फोहोर व्यवस्थापन पनि राम्रोसँग गरिन्छ । एउटा स्मार्ट डस्टिबन भरिएपछि फोहोर उठाएर त्यसलाई प्रशोधन गर्ने सम्पूर्ण प्रबन्ध छ । कलेजका प्राचार्य प्रमोद पौडेलले प्रविधिमा स्नातक तह अध्ययनरत गर्ने विद्यार्थीहरूले निर्माण गरिएका अन्य विभिन्न किसिमका परियोजनाहरू बहुउपयोगी र लागू गर्ने किसिममा छन् । आइतबारसम्म चलेको टेकएक्स २०२३ मा विद्यार्थीहरूले रोबोटिक्स, एआई, साइबर सुरक्षासम्बन्धी विभिन्न परियोजना समावेश गरेका थिए । धेरैजसो परियोजना उद्योगसँग जोडेर फाइदा लिने किसिमका भएको पौडेलले बताए । नेपालमा सञ्चालित कलेजका विद्यार्थीले उत्कृष्ट प्रोजेक्ट सफलतापूर्वक सम्पन्न गर्न सक्छन् भन्ने एक्सपोले सन्देश दिएको छ । उनका अनुसार प्रर्दशनीमा दस हजारभन्दा बढी विद्यार्थीले अवलोकन गरेका थिए । चौथो सेमेस्टरमा अध्ययनरत सोफ्निल विष्टले वन डढेलोको पूर्वसूचना प्रणालीसम्बन्धीको प्रविधिलाई देखाउँदै भने, हामीले बनाएको फरेस्ट फायर सिस्टम अलर्ट ले जंगलमा आगलागी हुनुभन्दा अगाडिको अवस्थाबारे जानकारी दिन्छ । जसका आधारमा पूर्वतयारी गर्न सकिन्छ । माटो तथा पानीको गुणस्तरलगायत विपद्सम्बन्धी पूर्वतयारीका धेरै परियोजना प्रदर्शनीमा राखिएको थियो । कलेजका सिनियर लेक्चरर रोबर्ट भानवे भन्छन्, प्रदर्शनीमा हामीले साइबर सुरक्षा, डिजिटल फरेन्सिङसम्बन्धी प्रदर्शनी पनि गर्यौं । त्यसका साथै विद्यार्थीलाई इथिकल ह्याकिङसम्बन्धी जानकारी पनि प्रदान गर्यौं । एक्सपोमा फोहोरमैला व्यवस्थापनबारे सेन्सरजडित डस्टबिन राखेर टिपरले बोकेको फोहोर विसर्जन गर्ने तरिका देखाइएको थियो । त्यस्तै, एउटा पोलमा स्वचालित बत्ती बल्नेदेखि लिएर, ट्राफिक लाइट व्यवस्थापन, तापक्रम, आर्द्रता (ह्युमिडिटी) र प्रदूषणको मात्रा पनि मापनको तरिका पनि एक्सपोमा प्रस्तुत गरिएको थियो । भानवे भन्छन्, विद्यार्थीहरूले साइबर सेक्युरिटीसँग सम्बन्धित नौवटा परियोजना देखाए ।यसैबीच, प्रदर्शनीका क्रममा आयोजित रोबोवार मा टिम भाइपर स्ट्राइकर प्रथम र काजाडोर दोस्रो भएका छन् । विजयी टिमले क्रमशः ७५ हजार र २५ हजार रुपैयाँ प्राप्त गरे । विद्यार्थीहरूले मंगलग्रहमा हाल गुडिरहेको पर्सिभरेन्स रोभरको प्रोटोटाइपसमेत बनाएर देखाएका थिए । यस्तै, उनीहरूले प्रविधिमा आधरित बहुउपयोगी सामग्री प्रस्तुत गरेका थिए ।"
मेगाटेकका विद्युतीय रिक्सा,"मोरङ (कास) सूचना प्रविधिको क्षेत्रमा सक्रिय मेगाटेकले नेपालमै पहिलो पटक च्याचिस नम्बरसहितको विद्युतीय रिक्सा निर्माण गरेको छ । मेगाटेक प्रालिले सामुराई ब्रान्डका विद्युतीय रिक्सा शनिबार बजारमा ल्याएको हो । सामुराई प्लस, सुपर प्लस, सामुराई भेजी ओपन, सामुराई भेजी क्लोज, सामुराई फुडिज र सामुराई पावर लोडर नाम दिइएका मोडलको बिक्री थालिएको मेगाटेकका प्रबन्ध निर्देशक सुजन थापाले बताए । सामुराई प्लस र सुपर प्लस भने यात्रुवाहक विद्युतीय रिक्सा हुन् । अरू मोडललाई दैनिक रूपमा तरकारी बेच्न, बेकरी क्याफेका रूपमा प्रयोग गर्न, फास्टफुड बिक्रीका लागि उपयोगी बनाइएको कम्पनीका बजार व्यवस्थापक विकास उप्रेतीले जानकारी दिए । चिया, नास्ता पसल, तरकारी पसल सञ्चालन गर्ने गरी तयार पारिएको रिक्साले स्वरोजगारीका लागि उपयोगी भएको उनको भनाइ थियो । एसियन ब्याट्री उत्पादन गर्दै आएका मेगाटेकले यसअघि अन्य विद्युतीय रिक्सा उत्पादक कम्पनीलाई ब्याट्री आपूर्ति गर्दै आएको थियो । रिक्सा बिग्रिँदा विद्युतीय रिक्सा उत्पादक कम्पनीले आफ्नो कमजोरी लुकाई ब्याट्रीमा नै समस्या भएको भनेर हैरान पार्दै आएकाले आफैंले उत्पादन सुरु गरेको प्रबन्ध निर्देशक थापाले बताए । उनले बजारमा उपलब्ध रहेका विद्युतीय रिक्सामा जस्तो रंग नउड्ने र उच्च गुणस्तरको फलाम प्रयोग गरेर निर्माण गरिएको बताए । चारवटा ब्याट्री लाग्ने रिक्साले एक पटकको चार्जमा १५० किलोमिटर गुड्ने क्षमता रहेको थापाले बताए ।"
अवैध 'कल बाइपास का नाइके सुन प्रकरणमा पक्राउ,"सुन तस्करी प्रकरणमा चार तहको अनुसन्धानसिनामंगल सडकमा दुई साताअघि बरामद एक क्विन्टल सुनको कारोबार सञ्चालन पहिचान गर्न राजस्व अनुसन्धान विभागले चार तहमा अनुसन्धान अघि बढाएको छ । हङकङबाट सुन भित्रिएको त्रिभुवन अन्तर्राष्ट्रिय विमानस्थल भन्सार कार्यालयको आन्तरिक व्यवस्थापन, भन्सार जाँचपासपछि गोदामसम्म, गोदामबाट बिक्री योग्य बनाउन गरिने प्रयत्न र मुख्य कारोबार सञ्जाल (बिजनेस च्यानल) मा केन्द्रित रहेर विभागले अनुसन्धान गरिरहेको हो । विभागका महानिर्देशक नवराज ढुंगानाले तस्करहरूले एउटा तहमा काम लगाएको मान्छेलाई अर्को तहमा संलग्न नगराउने भएकाले फरकफरक तहमा अनुसन्धान गरिरहेको जानकारी दिए । जुन मान्छेको भूमिका जहाँसम्म हुन्छ, त्यसलाई त्यहींसम्म अनुसन्धान गरेर अर्को च्यानलमा प्रवेश गर्नुपर्छ, उनले भने, सुन हङकङबाट एयरपोर्ट र एयरपोर्टबाट गेट बाहिरसम्म कसरी आयो, त्यसको खोजीमा अनुसन्धान केन्द्रित गरेका छौं । विभिन्न तहमा अनुसन्धान गर्ने क्रममा एयरपोर्टको गेटदेखि ठमेलको भियाना होटलसम्म पुगेको पनि ढुंगानाले जानकारी दिए । विभागले पहिलो तहमा हङकङबाट सामान लोड गरेदेखि भन्सार गेटबाहिर पुर्याउनुअघिसम्म सुनको जाँचपासमा संलग्न आशंका गरिएका कार्गो व्यवसायी, भन्सार कर्मचारी, एजेन्ट र आयात फर्मलाई अनुसन्धान गरिरहेको छ । यस्तै सुन गेट बाहिर निकालेपछि ट्याक्सीमा राख्ने क्रममा सिनामंगल सडकबाट गोदामको व्यवस्थापनसम्मलाई एउटा तह मानेर ट्याक्सी चालक, गोदाम व्यवस्थापकलाई केन्द्रमा राखेर अनुसन्धान हुँदै छ । व्यवस्थापन गर्ने व्यक्तिको खोजीका क्रममा भारतीय, चिनियाँ र बेल्जियमका नागरिक पक्राउ परेका हुन् । तेस्रो तहमा ब्रेक सुमा रहेको सुनलाई बजारमा बिक्रीयोग्य बनाउने भूमिका रहेका व्यक्तिको खोजी भइरहेको विभागले जनाएको छ । सुनलाई ब्रेक सुबाट छुट्याउने, बजारले मागेको साइजमा लैजाने, गुणस्तर जाँच गर्ने जस्ता काममा यो तहको अनुसन्धान केन्द्रित छ । चौथो तहमा सुन नेपालमा बिक्री हुन्छ कि भारत वा अन्य मुलुकमा लगिन्छ भनेर अनुसन्धान अघि बढाइएको विभागका एक अधिकारीले जानकारी दिए । उनका अनुसार व्यापारी राकेशकुमार अडुकियाको भूमिका चौथो तहमा खोज्ने रणनीति छ । सुन बिक्री हुने स्थान पत्ता लागेपछि खास व्यक्तिसम्म पुग्ने आधार फेला पर्नेछ, ती अधिकारीले भने । सुन तस्करीको कनेक्सन खोज्ने क्रममा तीन विदेशीसहित १८ जना पक्राउ परिसकेका छन् । पहिले पक्राउ परेका केहीको बयान र फोन सम्पर्कका आधारमा अरू पक्राउ पर्दै गएका हुन् । पछिल्लो पटक शनिबार राति ठमेलको भियाना होटलबाट तिब्बती मूलका बेल्जियम नागरिक दावा छिरिङलाई पक्राउ गरिएको छ । नेपाली राम्रोसँग बोल्ने दावा लामो समयदेखि ठमेलमा घर भाडमा लिएर होटल सञ्चालन गर्दै आएका थिए । दावाले सुन तस्करीमा व्यवस्थापकीय भूमिका निर्वाह गरेको अनुमान राजस्वले गरेको छ । पक्राउ परेका तिब्बती मूलका भारतीय नागरिक थुप्तेन छिरिङ र चिनियाँ नागरिक जेक्युयाङ लीनबीच पारिवारिक सम्बन्ध रहेको देखिएको छ । थुप्तेन लामो समयदेखि नेपाल बस्दै आएका थिए । विभागले केही नेपाली व्यापारीमाथि पनि निगरानी गरिरहेको जनाएको छ ।महानिर्देशक ढुंगानाका अनुसार अहिले पक्राउ परेकामध्ये केही आपसमा कतै न कतै जोडिएको देखिन्छ । हामीले प्रमाण र तथ्यका आधारमा मान्छे पक्राउ गरेका हौं, उनले भने, अहिले पक्राउ गरिएका मान्छेबाट धेरै विषय खुल्ने अपेक्षा छ । उनले सुन तस्करीसम्बन्धी प्रतिवेदन रहस्यमा नै रहने खालको नहुने दाबी गरे । महानिर्देशक ढुंगानाका अनुसार यसमा अनुसन्धान गर्ने समय ९० दिनसम्म हुन्छ । उनले नेपालमा भित्रेको सुन कहाँ जान्छ र असली रूपमा कसले परिचालन गरेको छ भन्ने पत्ता लगाउन अनुसन्धान भइरहेको जानकारी दिए । विभागका अधिकारीहरू गिरोहले अन्य व्यापारसँगै सुन तस्करी गरेको अनुमान गर्छन् । सुन मात्रै तस्करी गरेको हो भने नेपालीले यति ठूलो काम गर्ने हैसियत राख्दैनन्, नेपाली मध्यस्थकर्ता मात्र बन्न सक्छन्, विभागका अर्का एक अधिकारीले भने, अरू पनि बिजिनेश जोडिएको भए आर्थिक क्षेत्रमा सोचेभन्दा ठूलै नकारात्मक परिणाम निस्कन सक्छ । नेपालीले तस्करी गरेको देखियो भने मुलुकको आर्थिक अवस्थालाई नै असर पार्न सक्छ ।विभागले साउन २ मा बरामद गरेको करिब एक क्विन्टल सुन राष्ट्र बैंकलाई बुझाएको छ । त्यति बेला सुनसहितको १ सय ५५ किलो ब्रेक सु विमानस्थल भन्सारबाट जाँचपास भएको थियो । बरामद ब्रेक सु रेडी ट्रेडका नाममा असार २९ मा हङकङबाट ल्याइएको थियो ।"
राजीनामा नदिने अडानमा कोशीका सभामुख,"(मोरङ)कोशी प्रदेशसभाका सभामुख बाबुराम गौतमले नयाँ बन्ने सरकारले विश्वासको मत पाउने निश्चित नभएसम्म पदबाट राजीनामा नदिने अडान लिएका छन् ।प्रधानमन्त्री निवास बालुवाटारमा आइतबार भएको छलफलमा सभामुख गौतमले विश्वासको मत पाउने निश्चित नभएसम्म ३० दिने सरकार गठनका लागि राजीनामा नदिने बताएको छलफलमा सहभागी एक प्रदेश सांसदले बताए । माओवादीका प्रदेश सांसद दुर्गाप्रसाद चापागाईंले सरकार गठनका लागि सभामुख गौतमको राजीनामा गराउनु एउटा विकल्प भए पनि यो उचित नभएको समाजिक सञ्जाल (फेसबुक) मा लेखेका छन् । सभामुख गौतमको राजीनामाले प्रदेशसभालाई थप संवैधानिक संकटतर्फ लैजाने उनले लेखेका छन् । सभामुख गौतम माओवादीबाट निर्वाचित भएका हुन् ।चौतर्फी दबाब आउन थालेपछि सभामुख गौतम मोबाइल बन्द गरेर सम्पर्कविहीन बनेका छन् । गौतमका स्वकीय सचिव नवीन पौडेलले स्वास्थ्यमा समस्या भएर आराम गरिरहेकाले मोबाइल बन्द रहेको बताए । सभामुखज्यूले राजीनामा दिएर निकास हुने भए राजीनामा दिनु उपयुक्त हुने थियो तर त्यसले निकास नदिने भएकाले राजीनामा नदिने भन्नुभएको छ, पौडेलले भने, सभामुखजस्तो गरिमामय पदलाई विवादमा पार्न नहुने पक्षमा सभामुखज्यू हुनुहुन्छ, त्यसैले पदबाट राजीनामा दिनुहुन्न ।सभामुख गौतमले राजीनामा नदिने अडान लिएसँगै गठबन्धन दलले प्रदेश प्रमुख परशुराम खापुङसमक्ष मुख्यमन्त्रीमा नियुक्तिका लागि दाबी पेस गर्न बहुमत नपुग्ने देखिएको छ । गठबन्धन दललाई दाबी पेस गर्न बहुमत नपुगेपछि संविधानको धारा १६८ को उपधारा (३) अनुसार प्रदेश प्रमुखले प्रदेशसभामा सबैभन्दा धेरै सदस्य भएको दलका नेतालाई मुख्यमन्त्री नियुक्त गर्ने अवस्था सिर्जना हुने देखिन्छ । सभामुख गौतमले पदबाट राजीनामा दिएर गठबन्धन दलले मुख्यमन्त्री नियुक्तिका लागि दाबी पेस गरे पनि संवैधानिक व्यवस्थाअनुसार ३० दिनभित्र विश्वासको मतका लागि बहुमत पुर्याउने अवस्था नभएकाले राजीनामा दिन नहुने माओवादीका प्रदेश सांसदको सुझाव छ । सभामुखको राजीनामापछि गठबन्धन दलको सरकार बनेको ३० दिनभित्र प्रदेशसभा बैठक बस्न नसक्ने अवस्था आउने, यसले सभामुख पद र गठबन्धन दलसमेत पुनः बदनाम मात्रै हुने उनीहरूको भनाइ छ ।प्रतिनिधिसभा सदस्य तथा कांग्रेस नेता शेखर कोइरालाले कोशी प्रदेशमा संविधानको धारा १६८ को उपधारा (५) सम्म पुगेर कांग्रेसको नेतृत्वमा स्थिर सरकार बन्ने बताएका छन् । उनले अहिले संविधानको धारा १६८ को उपधारा (२) अनुसार सरकार गठन प्रक्रिया अघि बढेको, त्यसपछि सोही धाराको उपधारा (३) मा र त्यसपछि उपधारा (५) सम्म गएर स्थिर सरकार बन्ने निश्चित रहेको दाबी गरे । त्यसैले प्रदेश मध्यावधि चुनावमा नजाने उनले बताए । सरकार गठनका लागि सभामुख गौतमको राजीनामा दिलाएर अघि बढे ४६ को खेल भइरहने उनको भनाइ छ । गठबन्धन दलले सभामुख गौतमलाई राजीनामा दिलाएर ४७ सांसदको समर्थनमा मुख्यमन्त्री नियुक्त भए पनि विश्वासको मत लिने समयमा पुनः ४६ सांसदमै झर्ने उनले बताए । उनले विश्वासको मत लिन बस्ने प्रदेशसभा बैठकमा एमालेले गठबन्धन दललाई नै अध्यक्षता गर्ने परिस्थिति निर्माण गर्ने भएकाले सभामुखको राजीनामा दिलाएर पनि पुनः गठबन्धन दलसँग ४६ सांसद मात्रै रहने अवस्था रहेको बताए । अहिलेको अंकगणित ४६४६ को छ, स्थिर सरकारका लागि एक सिट नपुगेको हो र राप्रपा मेन फ्याक्टर भएर आएको छ, उनले भने, राप्रपालाई गठबन्धनका सबैले कोशी प्रदेशमा साथ दिन भनिरहेको तर राप्रपाले कोशी प्रदेशमा मात्रै नभई ७ वटै प्रदेशमा कसरी सँगै जाने र केन्द्रमा के गर्ने भनिरहेको छ । गठबन्धनमा भएका सबै दलले राप्रपालाई स्विकार्नुपर्ने भएकाले कांग्रेसले मात्रै निर्णय लिएर नहुने कोइरालाले बताए ।एमालेले कांग्रेससँग आधाआधा कार्यकाल बाँडेर सरकार बनाउने कुरा पनि ल्याएको कोइरालाले बताए । राजनीति भनेको सम्भावनाको खेल हो, त्यसैले जे पनि हुन सक्छ तर अहिले नै कांग्रेस र एमालेको सरकार बन्ने सम्भावना देखिँदैन, उनले भने, अहिले कांग्रेस गठबन्धनमा भएकाले त्यो तोडेर एमालेसँग सरकार बनाउने सम्भावना तत्काल देख्दिनँ । उपधारा (५) मा गएपछि जे पनि हुन सक्छ । प्रदेशमा स्थिर सरकार बनेर सुशासन देओस् भन्ने आफूहरूको चाहना रहेको कोइरालाले बताए । प्रदेशको राजनीति अस्थिर भइरह्यो भने सुशासन हुँदैन र यसरी नै अस्थिर राजनीति रहिरह्यो भने अप्ठ्यारो हुन्छ, उनले भने ।कांग्रेसका प्रमुख सचेतक भूपेन्द्र राईले सभामुखले राजीनामा दिने हालसम्म निर्णय हुन नसकेको स्विकारे । माओवादीले राजीनामा गर्ने विषय माओवादी र सभामुख आफैंले निर्णय गर्नुपर्छ, उनले भने, गठबन्धनभित्रका अन्य दलले राजीनामाको निर्णय गरिदिने कुरो हुँदैन, उहाँको राजीनामाको विषयमा माओवादी पार्टीले निर्णय गर्छ । गठबन्धन दलले बहुमत सिद्ध गरेर कांग्रेस नेता उद्धव थापाको नेतृत्वमा सरकार गठनका लागि मुख्यमन्त्रीमा दाबी पेस गर्ने राईको भनाइ छ । कांग्रेस सांसदहरू भने सभामुखको राजीनामा आउने ढुक्क देखिएका छन् । प्रदेश सरकार एमालेको हातमा जान नदिन र गठबन्धन भत्किन नदिन भए पनि सभामुखले राजीनामा दिनुको विकल्प नभएको उनीहरू बताउँछन् ।माओवादीका नेता इन्द्रबहादुर आङ्बोले बहुमत जुटाउन अन्य कोसिस भइरहेको तर अन्तिम विकल्पका रूपमा सभामुखको राजीनामा नै रहेको बताए । सभामुखज्यूको राजीनामाको विषयमा निष्कर्षमा पुगिसकेका छैनौं, गठबन्धनको सरकार गठनका लागि अन्तिम विकल्प भने उहाँको राजीनामा नै हो, उनले भने, राप्रपासँग कुरा गरेर बहुमत जुटाउन प्रयास भइरहेको छ । त्यसका लागि शीर्ष नेताहरू छलफल गरिरहनुभएको छ । सभामुखले राजीनामा दिएपछि ४७ सांसदको बहुमत रहने भएकाले गठबन्धन दलले पुनः सभामुखमा रोजेका व्यक्तिलाई निर्वाचित गराइहाल्ने आङ्बोको भनाइ थियो । गठबन्धन दलले बहुमतको सरकार गठन गर्न र विश्वासको मत लिने समयसम्म राप्रपाको समर्थन जुटाउने विश्वासका साथ मुख्यमन्त्रीमा दाबी पेस गर्ने आङ्बोको भनाइ छ ।स्रोतका अनुसार राप्रपाले संघीय सरकारमा सम्मानजनक उपस्थितिका साथै आउँदो निर्वाचनको पनि सुनिश्चितता खोजिरहेको छ । अहिले त गठबन्धन दलसँग सरकारमा जाने कुनै नीति छैन, पछि परिस्थिति आयो भने सम्मानजनक ढंगले मात्रै जान सकिन्छ, राप्रपा स्रोतले भन्यो, कोशी सरकारको नेतृत्वका लागि मुख्यमन्त्रीका साथै अन्य प्रदेश सरकारमा पनि राप्रपाको उपस्थिति हुनुपर्छ र नीति तथा कार्यक्रममा पनि प्रदेश र संघमा पार्टीको उपस्थिति राख्नुपर्छ । तर, राप्रपाका प्रमुख सचेतक अमरबहादुर विष्टले निर्वाचनदेखि नै राप्रपा एमालेसँग गठजोडमा रहेको र एमालेले पनि सरकार गठनका लागि प्रयत्न गरिरहेकाले सम्भावना भएसम्म एमाले नेतृत्वकै सरकारमा जाने बताए । राप्रपाले समर्थन नदिने र सभामुखले राजीनामा पनि नदिएको अवस्थामा गठबन्धन दलले मुख्यमन्त्री नियुक्तिका लागि दाबी पेस गर्न सक्दैन । त्यसपछि संविधानको धारा १६८ को उपधारा (३) अनुसार प्रदेश प्रमुखले प्रदेशसभाको ठूलो दल एमालेका नेता हिक्मतकुमार कार्कीलाई मुख्यमन्त्री नियुक्त गर्नुपर्नेछ । बालुवाटारमा प्रधानमन्त्री पुष्पकमल दाहालसहित सत्ता गठबन्धनका शीर्ष नेताहरूले प्रदेशसभा संसदीय दलका नेताहरूसँग कोशी सरकार गठनका विषयमा छलफल गरेका थिए । सरकार गठनका लागि ९३ सदस्यीय प्रदेशसभामा ४७ सांसदको समर्थन आवश्यक छ । गठबन्धनमा कांग्रेसका २९, माओवादीका सभामुखबाहेक १२, एकीकृत समाजवादीका ४ र जसपाका १ गरी ४६, एमालेका ४० र राप्रपाका ६ सांसद छन् । सर्वोच्च अदालतले तटस्थ भूमिकामा रहेका सभामुख बाबुराम गौतमको समर्थनमा प्रदेश प्रमुख खापुङले गठबन्धन दल कांग्रेसका नेता उद्धव थापालाई मुख्यमन्त्रीमा नियुक्त गरेको निर्णय बदर गर्दै परमादेश जारी गरेपछि खापुङले सरकार गठनका लागि आह्वान गरेका छन् । उनले संविधानको धारा १६८ को उपधारा (२) अनुसार दुई वा दुईभन्दा बढी दलको समर्थन बहुमत प्राप्त गर्न सक्ने प्रदेशसभा सदस्यलाई मुख्यमन्त्रीमा नियुक्तिका लागि मंगलबार अपराह्न ५ बजेभित्र दाबी पेस गर्न शुक्रबार आह्वान गरेका हुन् ।"
नेटवर्किङ धन्दाको प्रवर्द्धन नगरियोस्,"वाणिज्य आपूर्ति तथा उपभोक्ता संरक्षण विभागले २०७९ माघमा एक निर्देशनमार्फत वस्तुको प्रत्यक्ष बिक्री वा नेटवर्किङमा विदेशी कम्पनीको प्रत्यक्ष वा अप्रत्यक्ष शाखा वा सञ्जालमा पूर्ण बन्देज लगायो । तर अहिले आफ्नै निर्देशनविपरीत विदेशी कम्पनीका एजेन्टलाई धमाधम इजाजत दिइरहेको छ । विदेशी सामान बेच्न एजेन्टका रूपमा खडा गरिएका यी कम्पनीले नेपाली रकम अपचलन गरेर विदेश पुर्याउने गरेको आशंका छ । पिरामिड शैलीका नेटवर्किङ धन्दाबाट जनता ठगिने र अनौपचारिक तवरबाट मुलुकको पुँजीसमेत पलायन हुने अवस्थाप्रति सरकार चिन्तित हुनुपर्छ । निश्चय पनि मुलुकमा विदेशी लगानीको खाँचो छ, बढीभन्दा बढी विदेशी लगानीकर्ता भित्र्याउन जरुरी छ । तर यसको अर्थ, जुनसुकै कम्पनीलाई जे गर्न पनि आँखा चिम्लेर छुट दिइनुपर्छ भन्ने पक्कै होइन । विदेशी कम्पनीविशेषले कुन उद्देश्यका निम्ति के काम गर्ने र त्यसले हाम्रो राष्ट्रिय हितमा कस्तो टेवा पुर्याउँछ भन्ने प्रश्न हमेसा विचारणीय छ । विदेशी लगानी तथा प्रविधि हस्तान्तरण ऐन२०७५ र लगानी बोर्डमार्फत वैदेशिक लगानी ल्याउन अवश्य सकिन्छ । तर व्यापारका निम्ति विदेशी लगानीलाई स्वीकृति दिइन्न, वस्तुको प्रत्यक्ष बिक्री गर्ने कम्पनी उद्योग विभागमा दर्ता हुन्नन् । वाणिज्य आपूर्ति तथा उपभोक्ता संरक्षण विभागले मान्यता दिएका यस्ता कम्पनी पनि उद्योग विभागमा दर्ता भएका छैनन् । र, विदेशी लगानी तथा प्रविधि हस्तान्तरण ऐन अनुसार यिनमा लगानी पनि आएको छैन । विडम्बनापूर्ण त, वस्तुको प्रत्यक्ष बिक्री ऐन२०७४ र वस्तुको प्रत्यक्ष बिक्री नियमावली२०७६ को आडमा पर्याप्त अध्ययनबिनै वाणिज्यले विदेशी कम्पनीका एजेन्टलाई शाखाका रूपमा इजाजत दिएको छ । विभागले २०७७ असार १६ यता १७ कम्पनीलाई इजाजत दिएकामा आधाजति विदेशी नेटवर्किङ कम्पनीका एजेन्ट छन् । तिनले पिरामिड शैलीमा नेटवर्किङ धन्दा चलाइरहेका छन् । कागज किर्ते गरेको विदेशी कम्पनीको एजेन्टलाई समेत स्वदेशी मान्यता दिइएको छ । यसबाट सहजै के अनुमान गर्न सकिन्छ भने, स्वार्थ समूहको प्रभावका कारण विभागले अध्ययनबिनै मनपरी इजाजत बाँडेको छ । विभागका अनुसार वस्तुको प्रत्यक्ष बिक्रीको इजाजत पाएकामध्ये न्यु विवेक इन्टरप्राइजेज प्रालि विदेशी डीएक्सएन कम्पनी हो, जसको मुख्य कार्यालय मलेसियामा छ । हेल्दी लिभिङ नेपाल प्रालि भारतमा मुख्यालय रहेको भेस्टिज मार्केटिङ प्रालिको एजेन्ट हो । गोल्डेन नेपाल भारतीय कम्पनी प्रोभिडा मार्केटिङ प्रालिको एजेन्ट हो भने, ग्लोबल ओरियन्स नेपाल प्रालि भारतीय कम्पनी ओरियन्स ग्लोबल मार्केटिङ प्रालिको । यसै गरी क्युनेट मलेसियाले अवर्जन ट्रेडिङ प्रालिका रूपमा इजाजत पाएको छ भने भारतीय कम्पनी आर्ट्स युनिसाइन्स प्रालिको शाखाका रूपमा प्राइम आर्ट्स प्रालिले इजाजत पाएको छ । इलाइट म्याग्नेसा प्रालि भारतमा रहेको म्याग्नेसा इन्टरप्राइजेज प्रालिको शाखा हो भने, अपी लाइफ इन्टरनेसनल भारतकै समी डाइरेक्ट मार्केटिङ प्रालिको एजेन्ट हो । यस्तै कम्पनी नेचर हर्ब्स इन्टरनेसनल प्रालिले त ७ वटा देशको लोगो राखेर आफ्ना गतिविधिको प्रचार गर्दै आएको छ । दुबईमा प्रधान कार्यालय भएको यस कार्यालयका गतिविधिमाथि प्रश्न छन् । इजाजत पाएका यी कम्पनीले धमाधम नेटवर्किङको काम गरिरहेका छन् । जुम मिटिङ गर्दै अनेक प्रलोभन देखाएर आफ्नो व्यापार बढाइरहेका छन् । जबकि, वस्तुको प्रत्यक्ष बिक्री ऐन विशुद्ध नेपाली कम्पनीका लागि हो । तर कागजी रूपमा नेपाली कम्पनी बनाएर विदेशी कम्पनीले सामान बेचिरहेका छन् । यस्तो प्रवृत्तिलाई निरुत्साहित गर्न विभागले गर्ने प्रयत्न पनि देखावटीमा सीमित छ । अतः इजाजतप्राप्त कम्पनीका कार्यव्यापारबारे सूक्ष्म अध्ययनअनुसन्धान पनि गर्नुपर्छ । कर्मचारी र प्राविधिक नभएको बहाना देखाएर नियमनकारी निकाय पन्छिन मिल्दैन । केही सांसद र राजनीतिज्ञको पनि अप्रत्यक्ष लगानी र साथसहयोग पाएका कम्पनीहरूको नियमन गर्दा आउन सक्ने दबाब झेल्न विभाग तयार रहनुपर्छ । स्मरणीय छ, आठ वर्षअघि मात्रै सर्वसाधारणको करिब ५ करोड रुपैयाँ ठगी गरेपछि सरकारले नै बन्द गराएको नेटवर्किङ धन्दा तीन वर्षयता फेरि ब्युँतिएको हो । यसबीचमा सरकारी अधिकारीकै मिलेमतोमा पहिल्यै ठगीमा संलग्न भएका कम्पनीलाई पनि इजाजत दिइएको छ । यसै क्रममा विदेशी कम्पनीका एजेन्टलाई नै नेपाली मान्यता दिइपछि भने यो मामिला थप जटिल बनेको हो । छानबिन तथा कारबाहीको दायरामा ल्याउनुपर्ने नेटवर्किङ ठगीधन्दालाई कुनै पनि सरकारी निकायबाट प्रोत्साहन मिल्नु हुँदैन ।पहिलो त, विभागको मूल्यांकन समितिले राम्ररी अध्ययन गरेर मात्र इजाजत दिन थाल्नुपर्छ । दोस्रो, झुटा विवरण पेस गरेका कम्पनीको कानुनासार इजाजत रद्द गर्नुपर्छ । तेस्रो, तल्लो तहका जनता ठगिने पिरामिड शैलीको व्यापार गर्न कुनै पनि कम्पनीलाई दिइनु हुन्न । नेटवर्किङ ठगीबाट नागरिकलाई जोगाउन अख्तियार दुरुपयोग अनुसन्धान आयोग, राष्ट्रिय सतर्कता केन्द्र, सम्पत्ति शुद्धीकरण अनुसन्धान विभाग, राजस्व अनुसन्धान विभाग, प्रहरी प्रशासन र संसदीय समिति सबै सतर्क रहनुपर्छ । र, ठगीको प्रकृति अनुसार आवश्यक अनुसन्धान गरी कारबाही प्रक्रिया अघि बढाउनुपर्छ । चौथो, वस्तुको प्रत्यक्ष बिक्री (व्यवस्थापन तथा नियमन गर्ने) ऐन२०७४ र नियमावली२०७६ मा उल्लिखित नेटवर्किङ व्यवसाय ब्युँताउन मिल्ने व्यवस्थाकै पनि संशोधन गर्नुपर्छ । पाँचौं, नेटवर्किङ व्यवसायमा लाग्नेहरूले विदेशी कम्पनीसँग साझेदारी गरिरहेकाले अनौपचारिक माध्यमबाट पुँजी पलायन भइरहेको बुझ्न मुस्किल छैन । यसबारे कर सम्बन्धी स्पष्टतासमेत नभएकाले पनि यथोचित अनुसन्धान गर्नुपर्छ । सरोकारवाला निकायको यथोचित प्रयत्नबाट राज्य र नागरिक दुवैलाई ठगिनबाट जोगाउनुपर्छ ।"
दाइजो : रहर कि बाध्यता,"हेर्दा सामान्य लाग्ने दाइजो प्रथा अहिले विकृतिको रूपमा देखिएको छ । आफूले मागेजति दाइजो नदिँदा बुहारीलाई यातना दिने काम तराईमा हुन्थ्यो र भइरहेको छ । तर अहिले यस्ता घटना राजधानीमै हुन थालेका छन् । दाइजोमा महँगा गहना मात्र होइन पैसाको माग्ने चलन पनि बढ्दै गएको छ । छोरीको खुसीका लागि बाबुआमाले जसरी भए पनि दाइजोको व्यवस्था मिलाउनु उनीहरूको बाध्यताजस्तै भएको छ । यसलाई नियन्त्रण गर्न सरकार गम्भीर भएको पाइँदैन । आफूलाई परिवर्तनकारी भन्नेहरू नै दाइजोको पक्षमा देखिँदा समस्या बढेको हो । अहिलेको अवस्थामा छोरीको विवाह सामान्य रूपमा गर्न पनि २० देखि ३० लाख रुपैयाँ लाग्छ । यो नेपालीको आम हैसियतका तुलनामा महँगो हो । विवाहमा अधिक रकम खर्च गर्नु अभिभावकको रहर नभई बाध्यता बनेको छ । मध्यम परिवारका सदस्यलाई झन् ठूलो समस्या छ । उनीहरूले इज्जत बचाउनकै लागि ऋण लिएर दाइजो दिनुपरेको छ । ऋणमा डुबेर छोरीको विवाह गरेका अभिभावकलाई कस्तो असर पर्ला ? विवाहपछि दैनिक जीवन कसरी सञ्चालन गर्लान् ? यो सोचनीय विषय हो । हिजो तराईका कतिपय भागमा विकृतिका रूपमा देखिएको दाइजो प्रथा अहिले राजधानी लगायत मुलुकभर समस्याको रूपमा फैलिएको छ । सरकारले दाइजो प्रथाको विरोध गरे पनि यो रोकिएको छैन । दिनैपिच्छे झन्झन् झाँगिएको छ । दाइजो नदिई छोरीको विवाह गर्न कठिन हुनु दुर्भाग्य हो । तराईमा दाइजोलाई तिलक माग्ने पनि भनिन्थ्यो । अहिले राजधानीमै तिलक माग्न थालिएको छ । विवाह भोजमा त्यतिकै खर्च हुन्छ । यस्तो भड्किलो विवाहले समाज कता लाँदै छ ? हुनेखानेले दाइजो दिन सक्लान्, नहुनेले के गर्ने ? त्यसैले दाइजो प्रथाको मारमा परेका छन् मध्यमवर्गीय परिवार ।हुनेखानेहरूलाई त समस्यै भएन । तर नहुनेले छोरीको विवाह गर्न साहु वा बैंक नै गुहार्नुपर्छ । बोलीचालीमा विवाह गरे पनि केटाकेटीको दुई घरको एक घर भन्ने गरिन्छ । तर दाइजो नदिए बुहारी नभित्र्याउने हाम्रो समाजमा परिवर्तन कहिले आउला ? पुरुषोत्तम घिमिरे, जोरपाटी, काठमाडौं"
विकास भनेको अङ्क बढ्नु हो ?,"डेंगीको प्रकोप बढ्ने भय बर्खाको सुरुसँगै ६९ जिल्लामा डेंगी फैलिएको छ । जनवरीयता ६ महिनामा चार हजार दुई सय ८९ जना डेंगीबाट संक्रमित भएका छन् । डेंगीले ७ जनाको त मृत्यु भएको छ । इपिडिमियोलोजी तथा रोग नियन्त्रण महाशाखाको तथ्यांक अनुसार यसपालि बर्खायामको सुरुआतमै डेंगी संक्रमण बढेको छ । वर्षाको सुरुवातमै डेंगी बढ्नाले आगामी दिनहरूमा यसले भयावह रूप लिने संकेतको रूपमा बुझ्न सकिन्छ । तसर्थ देशभर डेंगीको नियन्त्रणतर्फ व्यापक पहल गर्नु आवश्यक छ । अन्यथा यसले फेरि यस पटक पनि महामारीको रूप लिन सक्छ । त्यस्तै देशभरका स्थानीय तहले आआफ्नो वडाका टोलटोलमा डेंगी नियन्त्रणबारे जनचेतनामूलक कार्यक्रम सञ्चालन गर्नुपर्छ । सार्वजनिक स्थलहरू तथा घरवरपरका सबै ठाउँमा फोहोरको उचित व्यवस्थापन गर्नुपर्छ भने पानी जम्ने खाडलहरू पूर्ण रूपमा नै पुर्नुपर्छ । त्यस्तै लामखुट्टे मार्ने कीटनाषक औषधि छर्ने कामलाई तीव्रता दिनु जरुरी छ । लामखुट्टेको टोकाइबाट जोगिन झुल लगाएर सुत्ने गरौं । हामीले थालनी आफ्नै घरबाट नै सुरु गरौं । अच्युतमानसिंह प्रधान ॅउत्सुक, बालुवाटार, काठमाडौं"
भारतीय राहदानीमा अडुकिया काठमाडौंहङकङ १४ पटक आउजाउ समाचारमा  बाट लिइएका केही टिप्पणी :,छापा मार्न ढिलो किन गरियो ? हिक्मत मोक्तान
"दंग देउवा, दबाबमा गगन","शेखरको समर्पणकांग्रेसको आन्तरिक शक्ति सन्तुलनको चर्चा गरिरहँदा शेखर कोइरालाको भूमिका छुटाइयो भने त्यो अपुरो हुन जान्छ । शेखर चौधौं महाधिवेशनमा देउवालाई चुनौती दिने नेता हुन् । उनले सभापति पदमा देउवासँग सम्मानजनक पराजय भोगेका थिए । शेखर कांग्रेसको संस्थापनइतर समूहका नेताका रूपमा चिनिन्छन् । उनलाई लाग्छ, उनी संगठनमा चालीस प्रतिशत कार्यकर्ता पंक्तिको नेतृत्व गर्छन् । यद्यपि, यो बैठकमा उनी पार्टीभित्र कमजोर भूमिकामा देखिए । उनको त्यही कमजोर उपस्थितिले गगनलाई देउवासँग सीधै भिड्ने अवसर दियो । कतिपयलाई लाग्छ, बैठक सभापति र महामन्त्रीकेन्द्रित हुँदा त्यसको लाभ शेखरलाई भयो । तर, यथार्थमा यो बैठकले शेखरलाई छायामा पारिदिएको छ । संस्थापन पक्षका कतिपय नेताले देउवाले शेखरको व्यवस्थापन गरेको भन्नु र बैठकमा उनको धीमा स्वर सुनिनुले प्रश्न उठ्छ कतै उनी पनि कृष्ण सिटौला, प्रकाशमान सिंह, विमलेन्द्र निधिजस्तै देउवासँग समर्पणको बाटोमा त छैनन् ? शान्ति प्रक्रियाका बेला गिरिजाप्रसाद कोइरालाको समीपमा रहेर काम गरेका शेखर केही वर्षदेखि निरन्तर कार्यकर्तामाझ भिज्दै आएका छन् । उनको छवि शालीन र व्यक्तित्व बौद्धिक छ । सभापतिको प्रत्याशी हुँदा धेरैले उनलाई संगठनमा नयाँ, छोटो राजनीतिक क्रियाशीलता भएको र शासकीय अनुभव नभएको भन्दै कम आँकेका थिए । कोइराला परिवारकै शशांक, सुजाता आदिको पनि उनलाई साथसहयोग थिएन । त्यसका बावजुद सम्मानजनक मत ल्याएर देउवालाई चुनौती दिएका शेखर अब समर्पणको बाटोमा अग्रसर देखिन्छन् । पार्टी नेतृत्वमा पुग्न वा शासकीय अनुभव बटुल्न देउवाको साथसहयोग अनिवार्य छ भन्ने बुझाइमा उनी पुगेको देखिन्छ ।देउवासँगको मुलाहिजा मा शेखर कति सफल होलान्, त्यो ढिलोचाँडो देखिने नै छÙ तर एउटा कुरा चाहिँ प्रस्ट छ, महामन्त्रीद्वय गगनविश्वलाई किनारा पार्न खोजिएको, महामन्त्रीलाई नोट अफ डिसेन्ट लेख्न बाध्य पारिएको यो बैठकपछि कांग्रेस तीव्र ध्रुवीकरणको बाटोमा जानेछ । तत्काललाई चाहिँ निर्विकल्प देखिएका देउवा दंग छन् । दबाबमा गगन नै छन्, जसलाई देउवाको भारदारी सभा भत्काउने चुनौती जो छ । विद्यार्थी राजनीतिदेखि नै प्रतिकूलतालाई आफूअनुकूल बनाउने चातुर्य देखाउँदै आएका गगनले अर्का महामन्त्री विश्वप्रकाश लगायतको सानो समूहको साथसहयोगमा देउवाको गुटतन्त्र भत्काउन सक्लान् ?"
बिर्सिइएका सूर्यप्रसाद !,"नेपाली कांग्रेसको इतिहासको गणना कृष्णप्रसाद कोइरालाको सामाजिक सुधार र राजनीतिक जागरणको प्रस्थानविन्दुबाट हुन्छ । यी पंक्ति लेख्दै गर्दा यो इतिहासले एक शताब्दी पार गरिसकेको छ । कोइरालाले विक्रम संवत् १९७४ सालमा राणा प्रधानमन्त्री चन्द्रशमशेरलाई एक पत्रमार्फत जनसाधारणले भोग्नुपरेका समस्याहरूको सुधारका लागि स्मरण गराएकै कारण सपरिवार देशनिकाला हुनुपरेको थियो । स्मरणीय छ, यही समयताका कोइराला परिवारका महिला सदस्यहरू योगमायादेवी, दिव्यादेवी लगायतको नेतृत्वमा महिला समिति गठन गरेर नेपालमा सामाजिक सुधार र राजनीतिक जागरणको संगठित आन्दोलन पनि सुरु गरिएको थियो । त्यही जागरणको दियोले आज नेपाली कांग्रेसलाई यहाँसम्म ल्याइपुराएको हो । अर्को तथ्य यो पनि हो राणा शासनविरुद्ध टंकप्रसाद आचार्यको नेतृत्वमा गठन भएको नेपाली राष्ट्रिय कांग्रेस र सुवर्णशमशेरको नेतृत्वमा गठन भएको नेपाली प्रजातन्त्र कांग्रेस दुई राजनीतिक पार्टीहरू एकीकरण भएर नेपाली कांग्रेस बनेको हो । आचार्यको नेतृत्वमा रहेको पार्टीमा डिल्लिरमण रेग्मी, विश्वेश्वरप्रसाद कोइराला लगायत थिए भने सुवर्णशमशेरको नेतृत्वमा सूर्यप्रसाद उपाध्याय, थिरबम मल्ल, सुरेन्द्रराज चालिसे, महावीर प्रसाद, महेन्द्र विक्रम आदि । यो नेपाली कांग्रेसको पृष्ठभूमिको सामान्य संकेत मात्र हो । अहिलेको सन्दर्भ नेपाली कांग्रेसका संस्थापक सदस्य र यही पार्टीका एक समयका महामन्त्री सूर्यप्रसाद उपाध्यायको हो । सूर्यप्रसाद करिब चार दशक लामो समय नेपालको राजनीतिको केन्द्रमा रहेर विभिन्न सन्दर्भमा निर्णायक भूमिका निर्वाह गरेका बौद्धिक व्यक्तित्व हुन् । ती दुइटै पार्टीलाई एकीकरण गराउन भूमिका खेलेका सूर्यप्रसाद नेपाली कांग्रेसमा औपचारिक सम्झना र सम्मानमा ओझेलमा परेका छन् । नेपाली कांग्रेसका महामन्त्री गगन थापाले पार्टीको पछिल्लो केन्द्रीय समितिको बैठकमा प्रस्तुत गरेको एक दर्जनभन्दा बढी नेताहरूको स्मृति दिवस मनाउने सांगठनिक कार्यतालिकामा पार्टीका चार महान् भनिएकाहरूमा सूर्यप्रसादको भने नाम छैन । नेपाली कांग्रेसका केन्द्रीय सदस्य अर्जुननरसिंह केसीले महामन्त्रीको कार्यतालिकालाई संशोधनसहित पूर्णता दिनुपर्ने माग गर्दै बैठकमा लिखित धारणा राखेका छन् । केसीका अनुसार, २००३ सालमा स्थापित नेपाली राष्ट्रिय कांग्रेस र २००५ मा स्थापित प्रजातन्त्र कांग्रेस एकीकरण भएको २००६ सालको स्मृतिलाई २०८०८१ भरि हीरक जयन्तीका रूपमा मनाइनुपर्छ एवं नेपाली कांग्रेसका स्थापनाकालीन बिगफोर मध्येका संस्थापक नेता सूर्यप्रसादलाई पार्टीमा पुनःस्थापित गर्ने प्रतिबद्धता कार्यान्वयन गरिनुपर्छ ।काठमाडौंमा जन्मेका सूर्यप्रसादको ७१ वर्षको उमेरमा २०४१ साउन १५ गते उपचारका क्रममा भारतको नयाँ दिल्लीमा निधन भएको थियो । काठमाडौंस्थित पशुपति आर्यघाटमा सूर्यप्रसादको पार्थिव शरीरमा नेपाली कांग्रेसका नेतात्रय गणेशमान सिंह, कृष्णप्रसाद भट्टराई र गिरिजाप्रसाद कोइरालाले तत्कालीन अवस्थामा प्रहरीलाई झुक्याएर प्रतिबन्धित पार्टीको झन्डा ओढाई श्रद्धाञ्जली प्रकट गरेका थिए । नेपाली कांग्रेसका परिचित नीतिकार हुँदाहुँदै पनि प्रचारमुखी र सस्तो लोकप्रियताका लागि लोकरिझ्याइँको बाटो नहिँडेका सूर्यप्रसाद नेपालको प्रशासनिक र कूटनीतिक क्षेत्रका पनि ज्ञाता थिए । नेपालका सबै राजनीतिक विचारधाराका साझा व्यक्तित्व मानिन्थे उनी । राजनीतिक विश्लेषक डा सुरेन्द्रराज देवकोटाका अनुसार, तथ्यलाई नबुझी नेपाली कांग्रेसभित्र सूर्यप्रसादविरुद्ध गलत धारणा बनाइएको हो र त्यो भ्रम नेपाली कांग्रेसका चार महान् मानिएका बीपी कोइरालाका २०५४५५ सालमा प्रकाशित दुई कृति जेल जर्नल र आत्म वृत्तान्त का कारण फैलिएको हो । देवकोटाले लेखेका छन्, दुवै व्यक्तित्वहरूको निधनको डेढ दशकपछि प्रकाशित यी कृतिमा सार्वजनिक भ्रमको तथ्य बुझ्ने काम कसैले गरेनन् भने विश्वेश्वरप्रसाद र सूर्यप्रसादलाई नजिकबाट बुझ्नेहरूले पनि तथ्यलाई उजागर गर्न सकेका छैनन् । नेपालको राणाविरोधी आन्दोलनमा बीपी कोइराला, गणेशमान सिंह, सुवर्णशमशेर र सूर्यप्रसाद उपाध्याय एउटै धुरीमा गणना हुने व्यक्तित्व हुन् । त्यसमा नेपाली कांग्रेसमा पद र पहुँचले अरू केही नाम थपिएकै भए पनि यो उचाइको सम्मान अरूलाई प्राप्त छैन । पूर्वप्रधानमन्त्री कृष्णप्रसाद भट्टराईले यी चार व्यक्तित्वलाई नेपाली कांग्रेसका चार महान् (कान्तिपुर दैनिक, २०५४ फागुन २३) को सज्ञा दिँदै सूर्यप्रसाद अतुलनीय विद्वत्ता र दानशीलताका नमुना भएको बताएका छन् । नेपालको प्रजातान्त्रिक इतिहास र नेपाली कांग्रेस (भाग १९) का लेखक तथा इतिहासकार प्राध्यापक राजेश गौतमका अनुसार, नेपालको राजनीतिक इतिहासमा सम्झनुपर्ने र नेपाली कांग्रेसले त बिर्सनै नहुने राजनीतिक व्यक्तित्व हुन् सूर्यप्रसाद । व्यक्तिगत सम्बन्धमा सूर्यप्रसाद र बीपीमा घनिष्ठता नै देखिन्थ्यो । बीपीले २०१७ सालको राजा महेन्द्रको कू को योजनाकार नै सूर्यप्रसादलाई भनेका पनि छन् । तर सूर्यप्रसादले नेपाली कांग्रेसका नेताहरू र पार्टीप्रति घात गरेको कुनै कुरा पुष्टि भने हुँदैन । जनमतसंग्रहपछि सूर्यप्रसादलाई नेपाली कांग्रेसमा पूर्ववत् हैसियतमा राख्ने प्रयास पनि त्यहाँभित्रको अन्य वरिष्ठ व्यक्तित्वको व्यवस्थापन कसरी गर्ने भन्ने प्रश्नका कारण निष्कर्षमा पुग्न सकेन । विद्वत्ताका लागि नेपालका चाणक्यका रूपमा गणना गरिने सूर्यप्रसादको पुस्तक अध्ययन अनुपम थियो । भारतका धेरै पुस्तक प्रकाशकले नयाँ कृतिहरू उनलाई अर्डर नगरे पनि बजारमा जानुभन्दा पहिले नै उपलब्ध गराउँथे । साहित्यकार तारानाथ शर्माले बीपीले आफूलाई सूर्यप्रसादसँग गराएको चिनजानको सन्दर्भमा लेखेका छन्, एक दिन विश्वेश्वरले अंग्रेजीमा लेखिएको पुस्तक नेपालमा सबभन्दा पहिले कसले पढ्छ भनेर सोधे । मैले तपाईंले भनेर जवाफ दिएँ तर उनले होइन, सूर्यप्रसादले पढ्छन्, सबभन्दा पहिले पुस्तक उनैकहाँ आउँछन् भने । त्यसपछि विश्वेश्वरले पढ्नका लागि आफ्नो समय नभएको जनाउँदै सूर्यप्रसादसँग भएका र अरू पुस्तक पनि पढेर सारमा सुनाउने जिम्मेवारी दिए । त्यो चिनजानले विश्वसाहित्यमा मलाई अद्यावधिक हुन मद्दत मिल्यो ।सूर्यप्रसाद नेपाली कांग्रेसको नीतिप्रति इमानदार पनि थिए । संवैधानिक राजतन्त्रसहितको प्रजातन्त्र नेपाली कांग्रेसको नीति थियो । त्यही कारण देशभित्रै बसेर प्रजातन्त्रका लागि दबाब सृजना गर्न र जेलमा रहेका नेपाली कांग्रेसका नेताकार्यकर्ताको रिहाइमा सहयोगी भूमिका खेल्नका लागि उनले किसान संगठनको सदस्यता चाहिँ लिएका थिए । सूर्यप्रसादले त्यसरी पञ्चायत समर्थक जनवर्गीय संगठनको सदस्यता त लिएका थिए तर त्यो उनको नेपाली कांग्रेसको नीति अनुसारकै राजनीतिक रणनीति रहेको कुरा पूर्वप्रधानमन्त्री सूर्यबहादुर थापाले पनि आफ्नो संस्मरणमा उल्लेख गरेका छन् । पदीय पहुँचमा पछाडि तर प्रभावमा अगाडि रहेका नेपाली कांग्रेसका नेता तथा विचारक हुन् प्रदीप गिरि । गिरिले सूर्यप्रसाद नेपाली आन्दोलनका अग्रगण्य नेता भएको उल्लेख गर्दै लेखेका छन्, २००७ सालको क्रन्तिको मुहानमा हाम्रो इतिहासमा एकसाथ अनेकौं प्रतिभावान् तन्नेरी देखिन्छन् । ती नाममध्ये पनि स्व सूर्यप्रसाद उपाध्यायको आफ्नै बिछट्टको आभा थियो । उहाँको जीवनका अनेकन् महत्त्वपूर्ण अध्याय आज पनि अलिखित एवं अज्ञात छन् । आफ्ना निर्वासित साथीहरूलाई मुलुक भित्र्याउन एवं थुनिएकाहरूलाई छुटाउन सूर्यबाबुले केकस्ता काम गर्नुभयो, केकस्ता प्रलोभनलाई ठुकराउनुभयो, त्यसको पूर्ण विवरण आज आम नेपालीलाई थाहा छैन । आत्मविज्ञप्तिप्रतिको वितृष्णाका कारण आफ्नो आत्मकथा टुंग्याउने उत्साह पनि उहाँमा भएन । गिरिको यो टिप्पणीबाट पूर्वप्रधानमन्त्रीको कथन र सूर्यप्रसादले किसान संगठनको चौवन्नी सदस्य लिनुको उद्देश्यलाई पुष्टि गर्छ । नेपालको राजनीतिमा र त्यसमा पनि नेपाली कांग्रेसको आन्तरिक जीवनमा महत्त्वपूर्ण भूमिका निर्वाह गरेका सूर्यप्रसादजस्ता गुमनाम व्यक्तित्वहरू धेरै छन् । त्यस्ता व्यक्तित्वहरूका सम्बन्धमा, नेपाली कांग्रेसको युवा नेताको छवि बनाउँदाबनाउँदै किनारमा धकेलिएका पूर्वमन्त्री जयप्रकाश आनन्दले लेखेका छन्, बीपीको चयन प्रायशः गलत हुने गरेको थियो र उनले धेरै पत्यार गरेका मानिसहरू उनैलाई फाप्दैनथे । डा तुलसी गिरी, विश्वबन्धु थापा, डा नागेश्वरप्रसाद सिंह, बखानसिंह गुङ, सूर्यप्रसाद उपाध्याय, श्रीभद्र शर्मा, चैतुलाल चौधरी लगायतÙ केही पछिको पुस्तामा प्रदीप गिरि तथा दुर्गा सुवेदी यस्ता मानिसहरूको सूची लामै थियो, जो एक समय बीपीको बडो नजिक रहेका थिए । नेपाली राजनीतिमा खोलो तर्यो लौरो बिर्स्यो धेरै पटक भएको छ । कसैलाई आफ्नो स्वार्थ मिल्दा देवत्वकरण नै गरिन्छ र स्वार्थ नमिल्दा भने सास पनि गन्हाउँछ । राणा शासनविरुद्ध संघर्ष गर्दादेखि २०१७ सालको राजा महेन्द्रको कू सम्म नेपाली कांग्रेसका चार महान्मा खासै ठूलो मतभिन्नता थिएन । तर २०१७ सालमा बीपीसँगै पक्राउ परेका सूर्यप्रसाद केही महिनामै छुटे । बीपी भने ८ वर्षको काराबासपछि भारत निर्वासनमा गए । बीपीलाई यसभन्दा पहिलेदेखि नै राणा, दरबार र भारतीय सत्ता (नेहरू) सँगको सम्बन्ध रहेका सूर्यप्रसादप्रति केही आशंका भने रहेकै थियो । २०१५ सालको निर्वाचनमा पराजित हुँदाहुँदै पनि बीपीले आफ्नो नेतृत्वमा गठन भएको सरकारमा सूर्यप्रसादलाई गृहमन्त्रीजस्तो महत्त्वपूर्ण जिम्मेवारी भने दिएका थिए । जेल जीवनपछि सूर्यप्रसाद नेपालमै बसे । उनले जेलमा रहेका बीपी लगायतका नेपाली कांग्रेसका नेता र कार्यकर्ताहरूको रिहाइ र निर्वासनमा गएकाहरूको स्वदेशफिर्तीका लागि प्रयास गरिरहे । भारतमा बीपीको निकटता जयप्रकाश नारायणहरूसँग थियो । नेपालमा दरबार र राणासँग निकट मानिएका सूर्यप्रसाद भारतीय सत्तापक्ष (नेहरू परिवार) सँग निकट थिए । नेहरू परिवार र जयप्रकाश नारायणहरू विरोधी समूहका हुनु पनि बीपीसूर्यप्रसाद सम्बन्धमा तुसको कारक रहेको अनुमान गरिन्छ ।"
आर्थिक अभावमा विश्वभर सहयोग कटौती गर्दै डब्लूएफपी,"जेनेभा (एपी) संयुक्त राष्ट्रसंघको विश्व खाद्य कार्यक्रम (डब्लूएफपी) ले पर्याप्त सहायता रकम नपाउँदा विश्वभर खाद्यान्न, रकम र अन्य सहयोग कटौती गर्न बाध्य भएको जनाएको छ । विगतको तुलनामा डब्लूएफपीले दुई वर्षयता आधा मात्र सहायता रकम पाउँदै आएको छ । यसले भोकमरीको समस्या भएका थुप्रै देशका करोडौं मानिस प्रभावित भएका हुन् । डब्लूएफपीका कार्यकारी उपनिर्देशक कार्ल स्काउले हालै एक कार्यक्रममा ८६ देशमध्ये ३८ वटामा विभिन्न सहायता कटौती भएको बताए । केही देशमा सहयोग घटाउने क्रम जारी छ । सहयोग कटौती हुने देशहरूमा अफगानिस्तान, सिरिया, यमन र पश्चिम अफ्रिकाका देश छन् । उनका अनुसार डब्लूएफपीको कार्यक्रम सञ्चालनका लागि हाल २० अर्ब डलरको आवश्यकता पर्छ । तर, पछिल्ला वर्षमा प्राप्त सहायताअनुसार उसले यस वर्ष पनि १० देखि १४ अर्ब डलरसम्म सहायता पाउने अपेक्षा गरेको छ । तर हालसम्म त्यसको आधा अर्थात् ५ अर्ब डलरको हाराहारीमा पाएका छौं, उनले भने । सन् २०२१ यता कोभिड१९ को महामारी र रुसयुक्रेन युद्धका कारण विश्वभर मानवीय सहायताको आवश्यकता बढेको छ । यस्तो अवस्था झनै बढ्दो छ, उनले भने, तर, डब्लूएफपीलाई सहायता रकम भने घट्दो छ । त्यसैले आगामी वर्ष अवस्था झनै भयावह हुन सक्छ । मानव इतिहासकै ठूलो खाद्यान्न र पोषणको संकट हाल पनि रहेको स्काउको भनाइ छ । यो वर्ष ३४ करोड ५० लाख व्यक्ति खाद्य असुरक्षाको वर्गमा परेका छन्, जब कि करोडौं मानिस भोकमरीको खतरामा छन् । उनका अनुसार वैश्विक अर्थव्यवस्थामा मन्दी, वातावरणीय परिवर्तन, निरन्तर प्राकृतिक विपत्ति, बढ्दो मुद्रास्फीति, मूल्यवृद्धि, बढ्दो ऋणको तनावले पनि खाद्य संकटको समस्यालाई बढावा दिएको छ । डब्लूएफपीले अफगानिस्तामा गत मार्चमा भोकमरीको चपेटामा रहेका समुदायको खाद्यान्नमा ७५ देखि ५० प्रतिशतसम्म कटौती गर्न बाध्य भएको स्काउले बताए । यस्तै, गत मेमा ८० लाख व्यक्तिको सहायतामा पनि कटौती गर्नुपरेको उनले जानकारी दिए । हाल अफगानिस्तानमा केवल ५० लाखलाई मात्र सहयोग गरिरहेको स्काउले बताए । यस्तै, सिरियामा डब्लूएफपीको कार्यक्रमअनुसार ५५ लाख व्यक्तिलाई सहयोग गरिँदै आएको थियो । तर, गत जुलाईमा सहयोग प्राप्त गर्ने व्यक्तिको संख्या २५ लाखमा झरेको छ । यस्तै, प्यालेस्टाइन क्षेत्रमा डब्लूएफपीले दिँदै आएको नगद सहयता गत मे र जुनमा २० प्रतिशतले कटौती गरिएको छ भने ६० प्रतिशत अर्थात् २ लाख व्यक्तिको सहायतामा पनि कटौती गरेको छ । यमनमा आगामी अगस्टमा करिब ७० लाख व्यक्तिलाई गरिँदै आएको सहायतामा कटौती गर्नुपर्ने स्काउले बताए । पश्चिम अफ्रिकामा भोकमरीको समस्या डरलाग्दो रूपमा छन् । तर, त्यहाँका धेरै देशहरू खाद्यान्न कटौतीको मारमा छन्, उनले भने, विशेषगरी साता देशहरू बुर्किना फासो, माली, चाड, सेन्ट्रल अफ्रिकन रिपब्लिक, नाइजेरिया, नाइजर र क्यामरुनमा यस्तो संकट छ । डब्लूएफपीले आफ्ना सहायताको आधारलाई विविधता दिन खोजिरहेको छ । साथै, यस्तो संकटको समयमा अगाडि आएर सहायता गर्न पनि आफ्ना दाताहरूलाई आग्रह गरेको छ । सहायतामा कमीको विषयमा दाताहरूसँग प्रश्न गर्नुपर्ने स्काउले बताए । उनका अनुसार युरोप तथा अमेरिकाबाट पहिलो जसरी गत दुई वर्षमा सहायता र मानवीयता बजेट प्राप्त हुन सकेको छैन । खाद्य असुरक्षामा मात्र परेका व्यक्तिहरूको सहयोग घटाएर वास्तविक भोकमरी वा खाद्यान्न संकट परेकालाई सहयोग गर्न सकिने स्काउले बताए । तर, यसले खाद्य असुरक्षामा परेको वर्ग तीव्र रूपमा खाद्यान्न संकटको तहमा आइपुग्ने उनको भनाइ छ । यसले मानवीय सहायता आवश्यक पर्ने झनै बढ्नेछ, उनले भने । त्यसैले खाद्यान्न कटौती मात्र हालको समस्याको दीर्घकालीन समाधान नभएको स्काउले बताए । उनले विश्वका प्रमुख नेताहरूलाई सहायता बढाउन आग्रह गरे ।"
छोटकरी,"पाकिस्तानमा बम विस्फोट हुँदा ३९ को मृत्युइस्लामाबाद (एजेन्सी) पाकिस्तानको उत्तरपश्चिम प्रान्त खैबर पख्तूनख्वास्थित बाजुर जिल्लामा कट्टरपन्थी राजनीतिक तथा मुस्लिम नेताका समर्थकहरूको प्रदर्शनमा शक्तिशाली बम विस्फोट हुँदा आइतबार रातिसम्म ३९ जनाको मृत्यु भएको छ । साथै १ सय २० जनाभन्दा धेरै घाइते भएको पाकिस्तानी सञ्चारमाध्यम डनन्युजले जनाएको छ । अफगानिस्तानसँग सीमा जोडिएको बाजुरमा आइतबार विस्फोट भएको हो । अन्तर्राष्ट्रिय सञ्चारमाध्यमका अनुसार जमियत उलेमा इस्लामफजल (जेयूआईएफ) का कार्यकर्ताहरूको र्यालीको क्रममा विस्फोट भएको थियो । विस्फोटमा मौलाना जमियत उलेमा इस्लामफजलका एक प्रभावशाली नेता मौलाना जिउल्लाह जानको मृत्यु भएको डनन्युजले जनाएको छ । विस्फोटमा घाइते भएकालाई उपचारका लागि नजिकका अस्पतालमा लगिएको छ । बम विस्फोटमा संलग्नको पहिचान हुन सकेको छैन । मस्कोमा युक्रेनको ड्रोन आक्रमण : रुसमस्को (एजेन्सी) युक्रेनले मस्कोमा ड्रोन आक्रमण गरेको रुसले आरोप लगाएको छ । आक्रमणका कारण सहरका दुई भवनमा क्षति पुगेको र विमानस्थल पनि केही समयका लागि बन्द गर्नुपरेको रुसको भनाइ छ । रुसी अधिकारीका अनुसार ओदिन्त्सोभो जिल्लाका भवनमा आक्रमण भएको हो । घटनामा एक जना घाइते भएका छन् । रुसी राष्ट्रपति भ्लादिमिर पुटिनले युक्रेनसँग शान्ति वार्ता हुन सक्ने बताएको केही घण्टापछि नै यस्तो आक्रमण भएको थियो । रुसअफ्रिका सम्मेलनमा उनले युक्रेनसँग शान्ति वार्ता हुन सक्ने भए पनि यसका लागि युक्रेनले आक्रमण रोक्नुपर्ने बताएका थिए ।अमेरिकाले ताइवानलाई सैन्य सहायता गर्ने वासिङ्टन (एजेन्सी) अमेरिकाले ताइवानलाई ३४ करोड ५० लाख डलरको सैन्य सहायता घोषणा गरेको छ । अमेरिकी राष्ट्रपति प्रशासनले शुक्रबार रक्षा सामग्री, सैन्य शिक्षा र प्रशिक्षण सहायता हुने जनाएको हो । यद्यपि, उसले दिने हतियार वा उपकरणको बारेमा विस्तृत जानकारी खुलाएको छैन । तर, अमेरिकी सञ्चारमाध्यमले ती उपकरणहरूमा वायु रक्षा प्रणाली, साना हतियार, युद्ध सामग्री हुने उल्लेख गरेका छन् । अमेरिकाको उक्त घोषणाको चीनले विरोध गरेको छ । ताइवानलाई चीनले आफ्नो स्वशासित क्षेत्र दाबी गर्दै आएको छ । तर, ताइवानले भने आफूलाई स्वतन्त्र राज्य रहेको बताउने गरेको छ । चीनले आवश्यकता परेमा बलपूर्वक ताइवानलाई आफ्नो भूमिमा एकीकृत गर्ने चेतावनी दिएको छ । वासिङ्टनस्थित चिनियाँ दूतावासका प्रवक्ता लियु पेंग्युले एक विज्ञप्ति जारी गर्दै अमेरिकाले ताइवानलाई हतियार बेच्न बन्द गर्नुपर्ने उल्लेख गरेका छन् ।"
"कर्जा विस्तार एकातिर, आर्थिक वृद्धि अर्कोतिर","सन् २००२ देखि मौद्रिक नीति ल्याइरहँदा उद्योगलाई कति प्राथमिकता दिइयो त ? प्रत्यक्ष रूपमा कर्जा प्रवाह गर्ने नीति ल्याइयो, ग्रामीण अर्थतन्त्रलाई प्रोत्साहन गर्न भन्दै लघुवित्तको लाइसेन्स वितरण गरियो । अहिले त्यसमै समस्या आयो । क्षेत्रगत मूल्यांकन नगरी जलविद्युत्मा कर्जा दिन भनियो, त्यहाँ समस्या आयो । कहिले यता त कहिले उता गर्दागर्दै दीर्घकालीन नीति बनाउनै नसकेकाले अहिले समस्या देखिएको भट्टराईको भनाइ छ । दीर्घकालीन नीति बनाउनुभन्दा हामी राजस्व केन्द्रित भयौं । सबैभन्दा बढी राजस्व भन्सारबाट आउँथ्यो, यही कारण आयात प्रवर्द्धन भयो, उनले भने, हरेक वर्ष २० प्रतिशत राजस्व वृद्धि भएकै थियो छ । यसपालि कर्जा गएन, आयात घट्यो । यसको प्रत्यक्ष असर राजस्वमा पर्यो । यसरी राज्यको नीति नै उद्योगलगायत उत्पादनशील क्षेत्रलाई प्रोत्साहन गर्नुको साटो राजस्व केन्द्रित भएकाले समस्या देखिएको उनको भनाइ छ । यस्तो अवस्थाबाट सुधार ल्याउन अब बृहत् रूपमा नीति र नीति निर्माताको सोचमा परिवर्तन ल्याउनुपर्ने उनको सुझाव छ । जीडीपीको आकारभन्दा वित्तीय क्षेत्र (निक्षेप तथा कर्जा) आकार ठूलो हुनुले अर्थतन्त्रमा वित्तीय क्षेत्रको प्रभुत्व धेरै रहेको देखाउने विज्ञहरू बताउँछन् । यसले नागरिकको आयआर्जन हुने आर्थिक गतिविधि, रोजगारी सिर्जना, उत्पादनलगायत वास्तविक क्षेत्र छायामा पर्छन् । वित्तीय क्षेत्रमा रहेको पुँजी उत्पादनमूलक क्षेत्रमा उपयोग हुन नसक्दा यस्तो अवस्था आउने उनीहरूको विश्लेषण छ । विकास निर्माणमा रकम उपयोग हुन सकेन, विकास निर्माण पछि पर्यो भनेर यसलाई बुझ्न सकिन्छ, एक विज्ञले भने, यस्तो अवस्थामा सेयर बजार घरजग्गालगायत क्षेत्रमा पुँजी प्रवाह धेरै हुन्छ । मौद्रिक नीतिमार्फत कर्जा प्रवाहलाई उत्पादनमूलक क्षेत्रमा केन्द्रित गर्न खोजेकाले सजगतापूर्वक लचिलो मौद्रिक नीति जारी गरिएको राष्ट्र बैकका गभर्नर महाप्रसाद अधिकारीले बताए । कर्जाको वृद्धिभन्दा यसको उत्पादनशील उपयोग बढाउने, साना तथा मझौला उत्पादनशील कर्जामा जोड दिने र कर्जाको अधिकेन्द्रीकरण घटाउने नीति राष्ट्र बैंकको रहेको उनको भनाइ छ । मौद्रिक नीतिमार्फत कर्जा प्रवाहको वर्तमान अवस्था समेतको विश्लेषणको आधारमा तोकिएका क्षेत्रमा कर्जा लगानी गर्नुपर्नेसम्बन्धी विद्यमान व्यवस्थामा परिमार्जन गर्ने घोषणा राष्ट्र बैंकले गरेको छ । पछिल्लो १० वर्षमा आर्थिक वृद्धि, कर्जा विस्तार र निक्षेप संकलनको तथ्यांक हेर्दा धेरैजसो वर्ष निक्षेप संकलनभन्दा कर्जा विस्तारको गति धेरै छ । आर्थिक वर्ष ०७६७७ मा कर्जा विस्तारभन्दा निक्षेप संकलन वृद्धिदर धेरै छ । यस्तो प्रवृत्ति गत आर्थिक वर्षमा पनि देखिएको छ । गत आर्थिक वर्षमा १२ प्रतिशतले निक्षेप संकलन हुँदा ३४३ प्रतिशतले मात्र कर्जा विस्तार भएको छ । उक्त अवधिमा सबैभन्दा धेरै निक्षेप संकलन वृद्धिदर आर्थिक वर्ष ०७१७२ मा २१४३ र सबैभन्दा कम आर्थिक वर्ष ०७८७९ मा ८०९ प्रतिशत थियो । आर्थिक वर्ष ०७७७८ मा सबैभन्दा धेरै २८१८ प्रतिशतले कर्जा विस्तार भयो भने सबैभन्दा कम आर्थिक वर्ष ०७९८० मा ३४३ प्रतिशतले कर्जा विस्तार भएको छ । पछिल्लो १० वर्षमा सबैभन्दा उच्च आर्थिक वृद्धिदर आर्थिक वर्ष ०७३७४ मा ८९८ र सबैभन्दा न्यून आर्थिक वर्ष २०७६७७ मा २३७ प्रतिशत ऋणात्मक थियो ।"
अमेरिकाले औंल्यायो नेपालमा वैदेशिकलगानी निरुत्साहनका चार कारण,"(काठमाडौं)अमेरिकाले नेपालमा सम्भावित वैदेशिक लगानीको वातावरण नाजुक रहेको टिप्पणी गरेको छ । अमेरिकी विदेश मन्त्रालयले तयार गरेको लगानीको वातावरण सम्बन्धी प्रतिवेदन मा नेपालमा लगानीको वातावरण निरुत्साहित हुनुका चार कारण औंल्याइएको छ, जसमा राजनीतिक अस्थिरता, व्यापक भ्रष्टाचार, झन्झटिलो कर्मचारीतन्त्र र ऐननियमका कार्यान्वयनमा एकरुपता अभाव उल्लेख छन् । अमेरिकी प्रतिवेदनको नेपालसम्बन्धी अंशमा नेपाल सरकारले विदेशी लगानीलाई आकर्षित गर्न तत्पर रहेको सार्वजनिक जानकारी गराए पनि त्यसको व्यावहारिक र अर्थपूर्ण कार्यान्वयन अझै नभएको जनाएको छ । कोरोना महामारीमा थपिएको राजनीतिक अस्थिरताका बीच नेपालले विदेश लगानीको आकर्षक गन्तव्य हुन सक्थ्यो, प्रतिवेदनमा उल्लेख छ, तर चुनौतीहरूका बाबजुद पनि नेपालमा पछिल्ला वर्षहरूमा प्रत्यक्ष लगानीमा वृद्धि भएको छ । प्रतिवेदनमा केही अमेरिकी कम्पनीले नेपालमा ऐतिहासिक रूपमा लगानी गरेको पनि उल्लेख छ । अमेरिका नेपालमा वैदेशिक लगानी गर्ने शीर्ष १० मुलुकमा पर्छ । अमेरिकाले नेपालको वैदेशिक लगानीको २९ प्रतिशत ओगटेको छ । प्रतिवेदनको सारांशमा उल्लेख भएअनुसार नेपालको वार्षिक कुल गार्हस्थ्य उत्पादन (जीडीपी) करिब ३६३ अर्ब अमेरिकी डलर छ । यस्तै कुल व्यापार १५९ अर्ब अमेरिकी डलर छ । नेपालमा विशेष गरी ऊर्जा, पर्यटन, सूचना र सञ्चार प्रविधि, पूर्वाधार र कृषिका लगानी गर्न पर्याप्त सम्भावना छन् । प्रतिवेदनमा सन् २०१७ मा मिलेनियम च्यालेन्ज कर्पोरेसन (एमसीसी) ले नेपाल सरकारसँग ५ सय मिलियन अमेरिकी डलरको सम्झौता गरेको पनि उल्लेख छ । एमसीसी बिजुली प्रसारणलाई निर्माण र सडक मर्मतमा केन्द्रित हुनेछ । सम्झौतामा नेपाल सरकारबाट १३० मिलियन अमेरिकी डलरको अतिरिक्त योगदान पनि समावेश छ, प्रतिवेदनमा भनिएको छ, वर्षौंको ढिलाइपछि नेपालको संघीय संसद्बाट सन् २०२२ फेब्रुअरी २७ मा एमसीसी सम्झौता अनुमोदन भयो । र, अब कार्यान्वयनतर्फ केन्द्रित भएको छ । प्रतिवेदनमा ढिलाइका बाबजुद एमसीसी सम्झौता संसद्बाट अनुमोदन गराएर नेपाल सरकारले आफ्ना अन्तर्राष्ट्रिय प्रतिबद्धताहरू सम्मान गर्न प्रतिबद्ध रहेको देखाएको उल्लेख छ । एमसीसी परियोजनाको कार्यान्वयन सन् २०२३ अगस्टमा सुरु हुने अपेक्षा प्रतिवेदनमा छ । अमेरिकाका सहायक विदेशमन्त्री डोनाल्ड लुले दुई साताअघि नेपाल भ्रमण गर्दा एमसीसी परियोजना कार्यान्वयनका विषयमा नेपाल सरकारसँग छलफल गरेका थिए । भारत र चीनका बीचमा रहेको नेपालले विदेशी लगानीकर्ताका लागि अवसर प्रदान गर्न सक्ने प्रतिवेदनमा भनिएको छ । जलविद्युत्, कृषि, पर्यटन, सञ्चार तथा प्रविधि र पूर्वाधार नेपालका लागि सम्भावित लगानीका क्षेत्र रहेको जनाइएको छ । नेपालसँग प्राकृतिक स्रोतहरू पनि छन्, जुन महत्त्वपूर्ण व्यावसायिक सम्भावनाहरू हुन्, प्रतिवेदनमा उल्लेख छ, नेपालमा अनुमानित ४० हजार मेगावाट जलविद्युत् व्यावसायिक रूपमा उत्पादन गर्न सक्ने क्षमता छ । त्यो बिजुली निर्यात नेपालको आम्दानीको प्रमुख स्रोत बन्न सक्छ । नेपालको पर्यटन क्षेत्र महामारीको मन्दीबाट ब्युँतिँदै गरेको पनि अमेरिकी विदेश मन्त्रालयले उल्लेख गरेको छ । नेपालले इच्छुक लगानीकर्तालाई दीर्घकालीन सोचका साथ लचिलोपना अपनाई अवसर प्रदान गर्नुपर्ने प्रतिवेदनले भनेको छ । नेपालले हालैका वर्षहरूमा केही लगानीमैत्री कानुन र नियम बनाएको पनि जनाइएको छ । भ्रष्टाचार, विदेशी बैंकहरू सञ्चालन सीमित गर्ने कानुन, नाफा फिर्ता ल्याउने चुनौती, नियन्त्रित मुद्रा विनिमय, निश्चित क्षेत्रमा विदेशी प्रत्यक्ष लगानीलाई प्रतिबन्ध लगाइएको बारे पनि प्रतिवेदनमा उल्लेख छ । साथै, एक सय ५४ मिलियन अमेरिकी डलरको न्यूनतम विदेशी लगानीको थ्रेसहोल्ड र अर्थतन्त्रका केही क्षेत्र (जस्तै विद्युत् प्रसारण र पेट्रोलियम वितरण) मा सरकारको एकाधिकारले नेपालमा वैदेशिक लगानीलाई कमजोर बनाउने प्रतिवेदनमा जनाइएको छ । प्रतिवेदनले विदेशी (साथै स्वदेशी) लगानीकर्ताका लागि राजनीतिक अनिश्चितता निरन्तर चुनौती रहेको औंल्याएको छ । नेपालका सत्ताधारी दलहरूले विगतमा सुशासनको सट्टा आन्तरिक राजनीतिक शक्ति संघर्षमा धेरै समय खर्च गरेका छन्, प्रतिवेदनमा भनिएको छ, सन् २०२२ को नोभेम्बरको पछिल्लो निर्वाचन र नयाँ सरकारले राजनीतिक स्थायित्वको आशा जगाएको छ, तर यो ग्यारेन्टी छैन । राजनीतिक अस्थिरताले प्रायः नीतिगत स्थिरता र अनिश्चितताको झन्झट निम्त्याएको छ । राजनीति र कर्मचारीतन्त्रका बीचमा अन्तर्राष्ट्रिय व्यापार मापदण्ड र अभ्यासहरूको बुझाइमा कमी तथा अन्तर्राष्ट्रिय अभ्यासहरूसँग पूर्ण रूपमा मिल्दोजुल्दो नभएको कानुनी र नियामक व्यवस्थाले पनि विदेशी लगानीकर्तालाई व्यवधान खडा गरेको प्रतिवेदनमा उल्लेख छ । नेपालको कर व्यवस्थाका पक्षहरू विशेष गरी अन्तर्राष्ट्रिय अभ्यासहरूसँग असंगत हुन सक्छन्, प्रतिवेदनमा भनिएको छ । विदेशी कामदारका लागि अध्यागमन कानुन र भिसा नीतिहरू झन्झटिलो रहेको प्रतिवेदनमा उल्लेख छ । कमजोर कर्मचारीतन्त्रको प्रक्रिया र भ्रष्टाचारले नेपालमा काम गर्न खोज्ने विदेशीलाई कठिन बनाएको पनि त्यसमा औंल्याइएको छ । नेपालको भूगोलले पनि चुनौती प्रस्तुत गरेको छ । पहाडी भूभाग, भूपरिवेष्टित भूगोल र कमजोर यातायात पूर्वाधारले कच्चा पदार्थ र तयार वस्तुको निर्यातमा लागत बढाउँछ, प्रतिवेदनमा छ । ट्रेड युनियनहरू राजनीतिक दलभित्रका गुटहरूसँग सम्बद्ध हुने र अप्रत्याशित हडतालले व्यापार जोखिम सिर्जना गर्न सक्ने पनि अमेरिकाले औंल्याएको छ । तर यो समस्या हालका वर्षहरूमा कम भएको छ, प्रतिवेदनमा उल्लेख छ । घरेलु राजनीतिक दलका नेता, सरकारी निकाय र व्यवसायलाई लक्ष्य गरी विद्रोही समूहले विस्फोटक यन्त्र प्रयोग गरी तर्साउने, जबर्जस्ती असुली गर्ने समस्या पछिल्लो समय कम भएको पनि उल्लेख छ । उदाहरणका लागि, नेत्रविक्रम चन्दको नेतृत्वमा रहेको प्रमुख विद्रोही समूह सन् २०२१ मार्चमा शान्तिपूर्ण राजनीतिमा प्रवेश गर्न सहमत भयो, प्रतिवेदनमा भनिएको छ ।"
लम्पी स्किनबारे प्रधानमन्त्री कार्यालयको चासो,"काठमाडौं (कास) महामारीका रूपमा फैलिएको लम्पी स्किन रोगबारे प्रधानमन्त्री तथा मन्त्रिपरिषद्को कार्यालयले चासो दिएको छ । लम्पी रोगबारे मर्ने पशुको संख्या ५० हजार नाघेपछि कार्यालयले चासो दिएको हो । मुख्यसचिव वैकुण्ठ अर्यालको संयोजकत्वमा आइतबार बसेको केन्द्रीय अनुगमन तथा मूल्यांकन समितिले लम्पीबारे चासो राख्दै खोप कार्यान्वयनमा ल्याउन निर्देशन दिएको छ ।संघीय सरकार, स्थानीय सरकार र निजी क्षेत्रको सहकार्यमा छिटोभन्दा छिटो सेवा दिन सक्ने कार्यायोजना बनाउन समितिले कृषि तथा पशुपन्छी विकास मन्त्रालयलाई भनेको हो । छिटो सेवा दिन सक्ने गरी ३ दिनभित्र कार्ययोजना बनाई लम्पीविरुद्धको खोप व्यवस्थापन कार्यलाई उच्च प्राथमिकतामा राख्न कृषि तथा पशुपन्छी विकास मन्त्रालयलाई कार्यान्वयन गर्नगराउन निर्देशन दिइएको छ, कार्यालयले जारी गरेको विज्ञप्तिमा भनिएको छ । लम्पी स्किनबाट साउन १२ सम्म मुलुकभर ५० हजार ८ सय २६ पशु मरेको पशुसेवा विभागको तथ्यांक छ । ०७९ चैतमा कोशीबाट फैलिएको लम्पी स्किन रोगबाट साउन १२ सम्म १० लाख ८८ हजार ७ सय ४९ पशु संक्रमित भएका छन् । त्यसमध्ये ५० हजारभन्दा पशु मरेका छन् । २ लाख ४८ हजार ३ सय ५ पशु अझै सक्रिय संक्रमणमै रहेको विभागले जनाएको छ । सरकारी लापरबाहीले रोग भयावह बनिरहेको आलोचना भएपछि केन्द्रीय अनुगमन तथा मूल्यांकन समितिको ६६औं बैठकले तीन दिनभित्र कार्ययोजना बनाएर खोप व्यवस्थापन गर्न निर्देशन दिएको हो । समितिको बैठकले खाद्यान्न आपूर्तिको सहज व्यवस्थापन र डेंगी फैलिन नदिन जनचेतनामूलक सन्देश प्रवाह गर्नसमेत निर्देशन दिएको छ ।"
ऐन बनेको ६ वर्षसम्म पनि सञ्चालन भएन वस्तु बजार,"(काठमाडौं)ऐन जारी भएको करिब ६ वर्षसम्म पनि वस्तु विनियम (कमोडिटी) बजार सञ्चालन हुन सकेको छैन । नेपाल धितोपत्र बोर्डले कमोडिटी एक्सचेन्जको लाइसेन्स वितरण गर्न नसक्दा ०७४ भदौदेखि कानुनी रूपमा कुनै पनि एक्सचेन्ज कम्पनी सञ्चालनमा छैनन् । यद्यपि बोर्डले चालु आर्थिक वर्षमा पनि वस्तु विनिमय बजार सञ्चालनमा ल्याउने दोहोर्याएको छ । ०७४ पछिका हरेक नीति तथा कार्यक्रममा उक्त वाक्यांश दोहोरिँदै आएको छ । बोर्डले आइतबार सार्वजनिक गरेको चालु आर्थिक वर्षको नीति तथा कार्यक्रममा पनि यही वाक्यांश समेटिएको छ । कमोडिटी एक्सचेन्ज कम्पनीका लागि धितोपत्र बोर्डले तीन पटकसम्म आवेदन मागिसकेको छ । पहिलो पटक ५ वटा कम्पनीको आवेदन परेको थियो । त्यसपछि दोस्रोमा ६ र तेस्रो पटकमा ४ कम्पनीको आवेदन परेको छ । अघिल्ला दुई पटकको आवेदन खारेज गरेको बोर्डले तेस्रो पटक पेस भएका चारमध्ये दुई वटालाई आवेदन दिने बताएको छ । तर आइतबारसम्म कुनै कम्पनीलाई लाइसेन्स दिएको छैन । वस्तु विनिमय बजारसम्बन्धी वस्तु कारोबार व्यवसाय, राफसाफ तथा फर्छ्योट व्यवसाय, वेयरहाउसलगायत सम्बन्धमा नीति नियम तथा निर्देशिका तर्जुमा गरिनेछ, नीति तथा कार्यक्रममा भनिएको छ ।पुँजी बजारलाई लाइसेन्स वितरण कार्य निरन्तर खुला गरिने नीति पनि बोर्डले अघि सारेको छ । धितोपत्र बजार तथा वस्तु विनिमय बजारमा अनुमतिपत्र प्रदान गर्ने प्रणालीलाई थप प्रभावकारी, व्यवस्थित एवं पारदर्शी बनाए तोकिएको मापदण्ड पूरा गरेका संस्थालाई निश्चित समयावधिभित्र खुला प्रणालीमार्फत अनुमति प्रदान गर्ने, बोर्डले नीति तथा कार्यक्रममा भनेको छ । नीति तथा कार्यक्रममा गैरआवासीय नेपालीलाई पुँजी बजारमा सहज प्रवेशका लागि आवश्यक कानुनी र संस्थागत पूर्वाधार निर्माण गर्ने लक्ष्य पनि बोर्डले तय गरेको छ । गैरआवासीय नेपालीलाई पुँजी बजारमा भित्र्याउन कानुन संशोधन र परिमार्जन गर्ने, बोर्डले भनेको छ । बोर्डले नवीनतम उद्यम व्यवसायको प्रवर्द्धन गर्न आवश्यक पुँजी परिचालनका लागि प्राइभेट इक्विटी, भेन्चर क्यापिटल जस्ता अर्थ प्रणालीको निर्माण गर्ने विशेष नीतिसमेत लिएको छ । हरित ऋणपत्रलगायत वित्तीय उपकरण जारी गर्न सक्ने गरी नीतिगत व्यवस्था गर्ने विषय पनि नीति तथा कार्यक्रममा उल्लेख छ । धितोपत्र व्यवसायीका लागि संस्थागत सुशासनसम्बन्धी निर्देशिका तर्जुमा गरी लागू गरिने पनि जनाइएको छ । साना तथा मझौला कम्पनीको धितोपत्र निष्कासन तथा कारोबारसम्बन्धी नियमावली तयार गरी कार्यान्वयनमा ल्याइने नीति पनि समेटिएको छ । धितोपत्र बजार तथा वस्तु विनिमय बजारसम्बन्धी महत्त्वपूर्ण मौजुदा तथ्यांक एवं जानकारीको समुचित अभिलेख व्यवस्थापन तथा बोर्डमा प्रयोग भइरहेका र भविष्यमा प्रयोग हुने प्रणालीको व्यवस्थापन गर्न बोर्डको आफ्नै डाटा सेन्टर स्थापना गरिने नीति तथा कार्यक्रममा उल्लेख छ । बोर्डले विकासमूलक ३० र नियमित ४४ कार्यक्रम सम्पन्न गर्ने लक्ष्य पनि राखेको छ ।"
सिबिफिनले माग्यो संस्थापक सेयरलाई साधारणमा रूपान्तरण सुविधा,"काठमाडौं (कास) बैंक तथा वित्तीय संस्थाका अध्यक्षहरूले संस्थापक सेयरलाई क्रमिक रूपमा साधारणमा रूपान्तरण गर्न पाउनुपर्ने माग राखेका छन् । संस्थापक सेयरलाई क्रमिक रूपमा सर्वसाधारण सेयरमा रूपान्तरण गर्दर् ैजाने बैंक तथा वित्तीय संस्था ऐन (बाफिया) को व्यवस्थालाई कार्यान्वयन गरिनुपर्नेमा उनीहरूको जोड छ । यसले पुँजी निर्माण र परिचालनमा मात्र होइन, बैंकर्स र व्यवसायी छुट्याउने नीतिलाई समेत सघाउँछ, चालु आर्थिक वर्षको मौद्रिक नीतिमा आफ्नो धारणा राख्दै अध्यक्षहरूको संस्था बैंक तथा वित्तीय संस्था परिसंघले जारी गरेको विज्ञप्तिमा भनिएको छ । चालु आर्थिक वर्षमा ११५ प्रतिशत कर्जा विस्तारका लागि केही क्षेत्रमा मौद्रिक नीति थप लचिलो हुनुपर्ने आवश्यकता पनि सिबिफिनले औंल्याएको छ । उक्त लक्ष्य प्राप्तिका लागि राष्ट्र बैंकले जोखिमभार, पुँजी पर्याप्ततालगायत विषयमा थप लचकता अपनाउनुपर्ने सुझाव पनि परिसंघको छ । आर्थिक वर्ष ०७९८० को कर्जा विस्तार केवल ३६ प्रतिशतमा सीमित भएको छ, यो अत्यन्तै न्यून हो, यसले बैंक तथा वित्तीय संस्थाहरूको बढ्दो कर्मचारी तथा सञ्चालन खर्च धान्न नसकिने हुँदा कर्जा विस्तार ११५ प्रतिशतको लक्ष्यअनुरूप हासिल गर्न पुँजी पर्याप्तता, जोखिम वहन र क्षेत्रगत सीमालगायत व्यवस्थामा थप लचिलो हुन अत्यन्तै जरुरी देखिन्छ, विज्ञप्तिमा भनिएको छ । साना कर्जामा जोखिमभार कम गरिएको विषय स्वागतयोग्य छ । यसले घरेलु, साना तथा मझौला उद्योगलाई कर्जा पहुँचमा सहजता प्रदान गरी आर्थिक गतिविधिलाई चलायमान बनाउन महत्त्वपूर्ण सहयोग पुग्नेछ, विज्ञप्तिमा भनिएको छ, तथापि ठूला किसिमका कर्जामा समेत क्षेत्रगत सीमा तोकिसकेको अवस्थामा थप जोखिमभार हटाइँदा उत्पादनमूलक क्षेत्रमा कर्जा विस्तार भई अर्थतन्त्रमा ठूलो टेवा पुग्ने देखिन्छ ।तीनमहिने छोटो अवधिका मुद्दती निक्षेपको व्यवस्थाले दीर्घकालीन कर्जा विस्तारमा अवरोध गरेकाले यो अवधि हटाइनुपर्ने परिसंघको सुझाव छ । बैंक तथा वित्तीय संस्थाहरूले नै डिजिटल सेवा दिइरहेको अवस्थामा थप डिजिटल बैंकिङको लाइसेन्स दिन आवश्यक नरहेको उसको ठम्याइ छ । तोकिएको समयमा ब्याज नबुझाउँदासमेत छुट दिनुपर्ने व्यवस्थाले ब्याज नतिर्ने प्रवृत्तिलाई आश्रय पुगिरहेको हुँदा त्यस्तो व्यवस्थामा तत्काल हटाउन सिबिफिनको माग छ ।"
सञ्चालकले सेयर बेच्न नपाउने व्यवस्था सच्याऔं,"काठमाडौं (कास) कम्पनी सञ्चालकहरूले आफ्नो स्वामित्वमा भएको सेयरलाई पदमा रहुन्जेल र पदबाट हटेको एक वर्षसम्म बिक्री गर्न नपाउने धितोपत्र बोर्डको व्यवस्थाप्रति नेपाल चेम्बर अफ कमर्सले आपत्ति जनाएको छ । चेम्बरले अर्थमन्त्री प्रकाशशरण महतलाई सिंहदरबारमा भेटवार्ता गर्दै यस्तो व्यवस्था अव्यावहारिक भएको र व्यवसायी मर्कामा पर्ने भएकाले सच्याउन पहल गर्न आग्रह गरेको छ । कुनै व्यक्ति सञ्चालकको पदमा बहाल रहुन्जेल र उक्त पदबाट हटेको एक वर्षसम्म सोही संस्थाको कुनै पनि प्रकारको सेयर खरिदबिक्री गर्न नपाउने व्यवस्था व्यवसाय अनुकूल छैन, चेम्बरद्वारा महतलाई बुझाइएको ध्यानाकर्षणपत्रमा भनिएको छ । कुनै पनि व्यवसायीले आफ्नो चल सम्पत्ति बिक्री गर्न नपाउने परिस्थितिमा उद्योग व्यवसायको विविधीकरण र विस्तारमा समेत असर गर्ने चेम्बरले जनाएको छ । धितोपत्र बोर्डको पछिल्लो निर्णयले कतिपय अवस्थामा घरायसी कार्यमा समेत अवरोध आउन सक्ने भएकाले सच्याउन पहल गर्न चेम्बर अध्यक्ष राजेन्द्र मल्लले अर्थमन्त्रीको ध्यानाकर्षण गराए । बोर्डको निर्णयले व्यवसायीलाई मर्कामा पार्ने उनको भनाइ छ ।सञ्चालकले आफ्नो स्वामित्वमा भएको सेयरलाई पदबाट हटेको एक वर्षसम्म पनि बिक्री गर्न नपाउने व्यवस्था संशोधन गरी जुनसुकै समय बिक्री गर्न पाउने व्यवस्था गर्न पनि चेम्बरको आग्रह छ । बोर्डले गरेको व्यवस्था भारतलगायत अन्य कुनै पनि राष्ट्रमा प्रचलनमा नरहेको अध्यक्ष मल्लको दाबी छ ।आफूसँग भएको सेयरको कम्तीमा ५० प्रतिशत हिस्सा बिक्री गर्ने व्यवस्था मिलाउन पहल गर्न चेम्बरले अर्थमन्त्रीको ध्यानाकर्षणसमेत गराएको छ । चेम्बरको ध्यानकर्षणपत्र बुझ्दै अर्थमन्त्री महतले चेम्बरको सुझावप्रति आफू सकारात्मक रहेको प्रतिक्रिया दिए ।"
अर्थ संक्षेप,"एनसेलले ल्यायो ॅबिन्दास डेटा प्याक काठमाडौं (कास) एनसेल आजियाटा लिमिटेडले प्रयोगको समयमा आधारित अफर बिन्दास डेटा प्याक ल्याएको छ । ग्राहकले जुनसुकै समय, ठाउँ र प्रयोजनका लागि ५ घण्टाको अनलिमिटेड डेटाको फाइदा पाउने गरी अफर ल्याइएको कम्पनीले जनाएको छ । ग्राहकले सजिलैसँग करसहित ७५ रुपैयाँमा यो प्याक लिन सक्छन्, एनसेलले जारी गरेको विज्ञप्तिमा भनिएको छ, प्याकको समयावधि तीन दिनको छ । ग्राहकले कुनै डेटा भोल्युम सीमाबिना तीन दिनसम्म ५ घण्टाका लागि अनलिमिटेड डेटा सेवा पाउँछन् । एस्ट्रिक्स १७१२३ एस्ट्रिक्स ३ ह्यास डायल गरी यो प्याक लिन सकिने कम्पनीको भनाइ छ । एनसेल एप, वेबसाइट र नजिकैको एनसेलको आधिकारिक खुद्रा बिक्रेताबाट पनि यो प्याक लिन सकिनेछ । हालै मात्र कम्पनीले बिन्दास भ्वाइस प्याक पनि ल्याएको छ, जसमा ग्राहकले करसहित २५ रुपैयाँमा १२ घण्टा कुनै पनि नेटवर्कमा कुराकानी गर्न मिल्ने टक टाइम लिन सक्नेछ ।बस्नेतलाई १ करोडको प्रभाकर एसजेबी राणा इन्डोमेन्ट फन्ड काठमाडौं (कास) एक करोड रुपैयाँ बराबरको प्रभाकर एसजेबी राणा इन्डोमेन्ट फन्ड पुष्पा बस्नेतलाई प्रदान गरिएको छ । बस्नेतको चिल्ड्रेन होम (बटरफ्लाई होम) को लागि यो रकम प्रदान गरिएको हो । सीएनएन हिरो २०१२ र सीएनएन सुपर हिरो २०१६ को अवार्ड पाएकी उनको बटरफ्लाई होममा थुप्रै बालबालिकाले आश्रय लिइरहेका छन् । बाबुआमा जेलमा बस्न बाध्य भएपछि उनीहरूका सन्तानलाई बटरफ्लाई होमले स्याहार गर्दै आएको छ । प्रभाकर एसजेबी राणा इन्डोमेन्ट फन्डको १ करोड रुपैयाँ रकम यिनै बालबालिकाको राम्रो पोषण, स्वास्थ्य, शिक्षामा प्रयोग गरिनेछ, फन्डद्वारा जारी विज्ञप्तिमा उल्लेख छ । आफ्ना बुबा स्व प्रभाकर एसजेबी राणाको सम्झनामा उनकी छोरी माया राणा तुफोले फन्ड स्थापना गरेकी हुन् । प्रभाकर एसजेबी राणाले देशको पर्यटन, जलविद्युत् तथा अटोमोबाइल क्षेत्रमा महत्त्वपूर्ण योगदान दिएका थिए ।नेपालगन्जमा सिनेरोयल काठमाडौं (कास) नेपालगन्जमा तीन स्क्रिनको आधुनिक लक्जरी सिनेमा हल सिनेरोयल सञ्चालनमा ल्याइएको छ । अत्याधुनिक प्रविधि, आलिसान बसाइ, इमर्सिभ साउन्ड र भव्य वातावरणका कारण सिनेरोयलले नेपालमा सिनेमा थिएटरका लागि अपूर्व बेन्चमार्क स्थापित गरेको कम्पनीले जारी गरेको विज्ञप्तिमा उल्लेख छ । तीन ओटा अडिटोरियममा ५६० सिटका साथ सिनेरोयल सञ्चालनमा आएको हो । सिनेरोयलले नेपाललाई आधुनिक सिनेमा थिएटरको लक्जरीपूर्ण अनुभव अन्तर्राष्ट्रिय मानचित्रमा ल्याएको छ, विज्ञप्तिमा भनिएको छ, यसको उद्देश्य भारतका चलचित्रप्रेमीहरूलाई पनि आकर्षित गर्नु हो । यसले निश्चित रूपमा पर्यटनमा योगदान पुर्याउनेछ, जहाँ सीमापार बस्ने चलचित्रप्रेमीहरू समेत यस असाधारण चलचित्र अवलोकन यात्राको एक हिस्सा हुने हाम्रो विश्वास छ ।"
मिटरब्याजी मालीविरुद्ध जाहेरी दर्ता,"(काठमाडौं)ललितपुरमा ऋणी महिलालाई लगातार बलात्कार गरी घरजग्गा हडपेको आरोपमा पक्राउ परेका मिटरब्याजी साहु सुर्जमान मालीविरुद्ध मानव बेचबिखनको जाहेरी दर्ता भएको छ । ललितपुर प्रहरीका प्रवक्ता प्रहरी उपरीक्षक नवराज कार्कीका अनुसार मालीविरुद्ध मानव बेचबिखनको जाहेरी दर्ता गरिएको हो ।मालीलाई शुक्रबार बेलुका ललितपुर प्रहरीले पक्राउ गरेको थियो । पक्राउ परेकै दिनदेखि लागू हुने गरी मानव बेचबिखनविरुद्धको मुद्दामा अनुसन्धान अघि बढेको छ, प्रवक्ता कार्कीले भने, आरोपितको बयानबाट खुल्यो भने अरू आरोपितहरूको पनि खोजी गरेर अनुसन्धानको दायरामा ल्याइन्छ । मदिराको कुलतमा फसेका श्रीमान्को उपचार गर्न ऋणी महिलाले आफन्त पर्ने मालीबाट ०७५ सालमा ५ लाख रुपैयाँ ऋण लिएकी थिइन् । उक्त ऋणको मासिक ब्याज ५० हजार थियो । आयआर्जन नभएकी ऋणी महिलाले ऋण सापट गरेर मासिक ५० हजारका दरले दुई पटक ब्याज तिरिन् ।साँवा घटाउने उद्देश्यले उनले स्वावलम्बन लघुवित्तबाट ऋण लिएर दुई लाख रुपैयाँ मालीको हातमा थमाइन् । मालीले साँवा कटाएनन्, ब्याजमात्रै कटाए । उनले साँवा र ब्याज एकमुष्ट मागेका थिए ।उक्त रकम दिन नसकेपछि माली र उनका साथीहरूले ब्याज घटाइदिने भन्दै चार पटक बलात्कार गरे । बलात्कारको विषय सबैलाई भनिदिने भन्दै मालीले तमसुक गराएर घरजग्गा कब्जा गरेका थिए ।महिलालाई डरत्रास, झुक्यानमा पारी ब्याजसहित ८० लाख ८२ हजार २ सय २७ रुपैयाँ मालीले आफूलाई भुक्तान हुनुपर्ने भनी ललितपुर अदालतलाई प्रभावमा पारी फैसला गराए । अनि, घर र जग्गा हडपेर ७९ लाख रुपैयाँ भुक्तान लिए । असुल हुन बाँकी भनेर एक लाख ८२ हजार २ सय २७ असुलउपर गरी प्रतिवादीबाट भराइपाऊँ भन्दै मालीले ०७८ मंसिर ९ मा निवेदन दिएका थिए ।"
चुनौतीपूर्ण बन्दै पोखराको फोहोर व्यवस्थापन,"पोखरा (कास) चराका गतिविधि कम गरेर पोखरा अन्तर्राष्ट्रिय विमानस्थल सञ्चालनमा ल्याउन अवरोधका रूपमा थियो, नजिकै बाच्छेबुडुवामा रहेको ल्यान्डफिल साइट । दुई दशकदेखि पोखराको फोहोर विसर्जन गरिँदै आएको ल्यान्डफिल साइट सार्न महानगरलाई टाउको दुखाइको विषय बन्यो । ल्यान्डफिल साइटको खोजी नगरी तत्कालीन महानगर प्रमुख मानबहादुर जीसीको कार्यकाल सकियो । धनराज आचार्य महानगर प्रमुख निर्वाचित भएपछि ल्यान्डफिल साइट सार्ने विषयलाई प्राथमिकतामा राखे । अंग्रेजी नयाँ वर्षबाट अन्तर्राष्ट्रिय विमानस्थल सञ्चालनमा ल्याउने गरी मिति घोषणा भयो । गत पुस १७ अगावै जसरी पनि ल्यान्डफिल साइट सार्नु थियो । महानगरले पोखराका सम्भावित ३ स्थानमा जग्गा हेर्यो । कतै पनि उपलब्ध हुने स्थिति बनेन ।पोखरा३२ लामेआहालमा प्रस्तावित प्रादेशिक बसपार्क नजिकै अव्यवस्थित नहरले भीर कटान गरेर सेती नदी नजिकै ठूलो भँगालो बनाएको थियो । भँगालो पनि पुरिने र बसपार्कका लागि छुट्याइएको जग्गा पनि संरक्षण हुने गरी फोहोर फाल्न महानगरले प्रस्ताव गर्यो । स्थानीयले पटकपटकको भेलापछि अन्ततः अस्थायी ल्यान्डफिल साइटका लागि जग्गा उपलब्ध गराउन राजी भए । अस्थायी रूपमा फोहोरमैला व्यवस्थापन गर्ने सन्दर्भमा महानगरपालिका र स्थानीय रूपमा गठित फोहोरमैला व्यवस्थापन समितिबीच ६ बुँदे सम्झौता भयो ।गत पुस १७ बाट विमानस्थल सञ्चालनमा आएपछि पोखरा१४ बाच्छेबुडुवामा रहेको ल्यान्डफिल साइट अस्थायी रूपमा लामेआहालमा सारियो । पोखरा३३ भरतपोखरीमा स्थायी रूपमा फोहोर प्रशोधन केन्द्र बनाउने गरी ६ महिनाका लागि लामेआहालमा फोहोर व्यवस्थापन गर्ने भनिएको थियो । फोहोरलाई दैनिक माटो ल्याएर पुर्ने सम्झौतामा उल्लेख थियो । महानगरले सम्झौताबमोजिम फोहोर नपुरेपछि स्थानीयले फोहोर विसर्जनमा रोक लगाएका छन् । स्थानीयको अवरोधले गत बुधबारदेखि पोखराको फोहोर उठ्न सकेको छैन । फोहोर बोक्ने गाडी नआउँदा पोखराका स्थानीयले न्युरोड, नयाँबजारलगायत क्षेत्रमा बाटोमा फोहोर थुपारेका छन् । सडकमा फोहोर थुप्रिँदा दुर्गन्ध बढेको छ ।सात महिना पुग्दासमेत ल्यान्डफिल साइट नसारिएको, सम्झौताबमोजिम दैनिक फोहोर नपुरिएको, फोहोरमा दुर्गन्ध कम गर्ने रसायन नछरिएको, बस्ती बीचबाट फोहोर खसाल्दै लगेको, ल्यान्डफिल साइटसम्म पुग्ने बाटो हिलाम्मे भएको भन्दै स्थानीयले फोहोर लैजान रोकेका हुन् । उक्त सम्झौताबमोजिम काम नभएपछि स्थानीयले पटकपटक महानगरलाई मौखिक र लिखित रूपमा ध्यानाकर्षण गराए । साउन १ मा स्थानीयले महानगर प्रमुख आचार्यलाई ६ बुँदे ध्यानाकर्षणपत्र बुझाउँदै १५ दिनभित्र सम्झौताबमोजिम काम नभए फोहोर फाल्न नदिने बताएका थिए । स्थानीयले आइतबार भेला गरी संघर्ष समिति गठन गर्दै फोहोर फाल्न नदिने निर्णय गरेका छन् । समितिका संयोजक इच्छाबहादुर गुरुङले घना बस्तीको बीचमा फोहोर फाल्दा दुर्गन्ध फैलिएको र रोगव्याधि देखिन थालेकाले अस्थायी ल्यान्डफिल साइटमा फोहोर फाल्न नदिने निर्णय भएको बताए । ल्यान्डफिल साइट वरपर घना बस्ती छ । नजिकै सेती नदी बगिरहेको छ । वरपर दुर्गन्ध फैलिएर खाना खान सक्ने अवस्था छैन, उनले भने, डेंगीको प्रकोप फैलिएको बेलामा फोहोर व्यवस्थापनमा महानगरले ध्यान नदिँदा स्थानीय आक्रोशित हुनु स्वाभाविक हो । समितिका सचिव भुवानीप्रसाद पौडेलले फोहोरको दुर्गन्धकै कारण वरपरका बस्तीका स्थानीयमा ज्वरो आउने, वाकवाकी लाग्ने समस्या देखिएको बताए । महानगर प्रमुख आचार्यले स्थानीयसँग संवाद चलिरहेकाले छिट्टै फोहोर उठ्ने भन्दै सडकमा नफालिदिन शनिबार सामाजिक सञ्जालमार्फत आह्वान गरेका थिए । सर्वसाधारणले सडकमै फोहोर थुपार्दा शनिबार राति परेको पानीले फोहोर बगाएर सडकभरि फिँजायो । महानगरले एकाबिहानै सडकको फोहोर सोहोरेर फोहोर बोक्ने गाडीमा राखेको थियो । आचार्यले पोखरा३३ भरतपोखरीमा टिकट काटेर हेर्ने किसिमको फोहोर प्रशोधन केन्द्र बन्ने दाबी गर्दै आएका छन् ।स्थायी रूपमा बन्ने फोहोर प्रशोधन केन्द्रका लागि महानगरले गत चैत २२ मा ग्लोबल टेन्डर आह्वान गरेको थियो । पाँच कम्पनीले आशयपत्र बुझाएकामा तीन वटा छनोट भए । तीनमध्ये चित्तबुझ्दो प्रस्ताव बुझाउने एक कम्पनी छनोटमा पर्नेछ । ती ३ कम्पनीले काम सुरु गरेको १५ देखि १८ महिनासम्ममा प्रशोधन केन्द्र निर्माण गरेर सञ्चालनमा ल्याउने गरी प्रस्ताव गरेका छन् । महानगरका प्रवक्ता मोतीलाल तिमिल्सिनाका अनुसार प्रशोधन केन्द्रका लागि जग्गा प्राप्तिको प्रक्रिया अगाडि बढेको छ । निजी र सार्वजनिक गरी झन्डै १ सय ५० रोपनी प्रशोधन केन्द्रका लागि आवश्यक पर्छ । निजी जग्गा रोक्का राखिएको छ । जग्गा प्राप्तिदेखि निर्माणसम्म जोड्दा प्रशोधन केन्द्र सम्पन्न भएर सञ्चालनमा आउन अझै दुई वर्ष लाग्ने देखिन्छ । अस्थायी ल्यान्डफिल साइटका स्थानीयसँग पनि संवाद गरिरहेकै छौं, प्रवक्ता तिमिल्सिनाले भने, प्रशोधन केन्द्र निर्माणको प्रक्रियालाई पनि सँगसँगै लगेका छौं । अस्थायी ल्यान्डफिल साइटमा बर्खाका कारण माटो लगेर फोहोर पुर्न समस्या भएको उनले बताए । पानी परिरहेकाले एक ठाउँबाट माटो लगेर ल्यान्डफिल साइटमा फोहोर पुर्न लैजाँदा हिलो भएर समस्या भयो, उनले भने, हामी स्थानीयसँग संवादमै छौं । छिट्टै फोहोर उठ्छ । पोखरामा हाल दैनिक २ सय टन फोहोर उत्पादन हुने गरेको छ ।"
नाटकीय नतिजाको शृंखला,"एएफपी (अकल्यान्ड) कोलम्बियाले ९७ औं मिनेटमा निर्णायक गोल गर्दै महिला विश्वकपमा आइतबार जर्मनीमाथि २१ को जित निकाल्यो । पूरा दिन नै नाटकीय रह्यो । नर्वे र स्विट्जरल्यान्डले जहाँ अन्तिम १६ को यात्रा तय गरे, त्यहीं सहआयोजक रहेको न्युजिल्यान्ड भने प्रतियोगिताबाट बाहिरिएको छ, पीडा बोक्दै । सुरुदेखि जर्मनीलाई उपाधिको बलियो दाबेदार मानिएको थियो, स्पेन, इंग्ल्यान्ड र दुईपल्टको डिफेन्डिङ च्याम्पियन अमेरिकासँगै । यो छविलाई सही सावित गर्दै जर्मनीले आफ्नो पहिलो खेलमा मोरक्कोलाई ६० ले पनि हराएको थियो । तर यही छविमा भने गम्भीर धक्का लागेको छ, कोलम्बियाको हातबाट । सिड्नीमा ४० हजार भरिभराउ दर्शक अगाडि कोलम्बियाले मिठो जित निकाल्यो र यसको नायिका रहिन्, १८ वर्षीय लिन्डा कासेडो । रियल म्याड्रिडकी स्ट्राइकरले ५८ औं मिनेटमा प्रतियोगिताको अहिलेसम्मकै उत्कृष्ट गोल गरिन् । यसका लागि उनले सुरुमा जर्मनीका दुई डिफेन्डरलाई छलाइन् । अनि बललाई घुमाउरो बाटो तय गराउँदै पोस्टको माथिल्लो भागको दिशा दिइन् । जर्मनीलाई लागेको थियो, एक अंक त पक्कै मिल्नेछ, जति बेला खेलको ८९ औं मिनेटमा कप्तान एलेक्जान्डर पपले पेनाल्टीबाट गोल गरिन् । तर रोमाञ्चक खेलको वास्तविक निर्णायक मोड अन्त्यतिर लेखिएको थियो, म्यानुएल भानेगसले नजिकबाट हेड गर्दै गोल गरिन् । यससँगै कोलम्बियाको अन्तिम १६ को सम्भावना बलियो मात्र भएको छैन, लगभग तय जस्तै भएको छ ।लिगको अन्तिम दिनको खेल अगाडि समूह एच मा कोलम्बियाको ६ अंक छ र शीर्षस्थानमा छ । उसको पछाडि जर्मनी र मोरक्को समान तीन अंकमा छन् । दक्षिण कोरियाको भने कुनै अंक छैन, दुई हारबाट शून्यको स्थितिमा अन्तिम स्थानमा छ । नकआउट चरण प्रवेशको सम्भावना भने अझै पनि जर्मनीकै हातमा छ । उसले अबको खेलमा दक्षिण कोरियाको सामना गर्नेछ । त्यही दिन कोलम्बिया र मोरक्को भिड्नेछन् । मोरक्कोले आइतबारको अर्को खेलमा दक्षिण कोरियालाई १० ले हरायो ।त्यसमा इबाटिसम जारडीले निर्णायक गोल गरिन् । खेलपछि तिनै जारडीले भनिन्, म यो जित मोरक्कोलाई समर्पित गर्न चाहन्छु, अनि सम्पूर्ण अरब जगत्लाई पनि । मोरक्कोको यो प्रतियोगितामै पहिलो जित रह्यो, त्यसैले यो ऐतिहासिक पनि रह्यो । इतिहास रच्ने काम यत्तिकैमा मात्र सीमित रहेन । टिमकी डिफेन्डर नोउहिला बेनजिमा महिला विश्वकपमा हिजाब लगाएर खेल्ने पहिलो खेलाडी बनिन् । फिफाले विश्वकपमा हिजाब लगाएर खेल्ने अनुमति दिएयता बेनजिमाले यो इतिहास बनाएकी हुन् ।अन्तिम दिनको खेलपछि समूह ए कसिकसाउ रह्यो र यसबाट नर्वे तथा स्विट्जरल्यान्ड अर्को चरण पुग्न सफल रहे । पूर्वच्याम्पियन नर्वेले फिलिपिन्सलाई अकल्यान्डमा सजिलै ६० ले हरायो । गोल अन्तरकै आधारमा नर्वे अन्तिम १६ मा पुगेको हो, न्युजिल्यान्डलाई उछिनेर । डुनेडिनमा आफ्ना समर्थक अगाडि न्युजिल्यान्डले स्विट्जरल्यान्डसँग गोलरहित बराबरीमा मात्र खेल्न सक्यो । यससँगै न्युजिल्यान्डका खेलाडीले आँसु झार्दै आफ्नो समर्थकमाझ बिदा मागे ।निश्चित जित आवश्यक रहेको स्थितिमा सन् १९९५ को च्याम्पियन नर्वेले विश्वकपमा डेब्यु गरिरहेको फिलिपिन्समाथि सानदार जित निकालेको हो । त्यस खेल अगाडि फिलिपिन्सको पनि अर्को चरण पुग्ने सम्भावना बाँकी थियो । नर्वेका लागि सोफिया रोमन हगले ह्याट्रिक गरिन् र त्यसै कारण फिलिपिन्सको विश्वकपमा स्वप्निल यात्रामा पूर्णविराम लाग्यो । नर्वेले सुरुमै अग्रता लिइसकेको स्थितिमा न्युजिल्यान्डले स्विस टिमलाई हराउनुपर्ने थियो ।तर त्यसलाई उसले आत्मसात् गर्न सकेन । पूरा खेल अवधिमा न्युजिल्यान्डको प्रदर्शन राम्रो रहे पनि त्यो निर्णायक हुन सकेन । खेलपछि न्युजिल्यान्डकी कप्तान अलि रिलेले भनिन्, पक्कै पनि हाम्रो यात्रा पीडादायी रह्यो, तर टिमको प्रदर्शनमा हामीलाई गर्व नै छ । अब सोमबार अर्को सहआयोजक अस्ट्रेलियाले आफ्नो छिमेकीको जस्तो नियति भोग्नु नपरोस् भनेर कडा मिहिनेत गर्नेछ । अस्ट्रेलियाले अन्तिम १६ प्रवेशका लागि क्यानडामाथि निश्चित जित निकाल्नुपर्नेछ ।कप्तान तथा जादुयी स्ट्राइकर साम केर त्यस खेलमा सुरुदेखि ओर्लिन चाहन्छिन् । उनले आफू चोटबाट मुक्त भएर खेल्न उपलब्ध भएको बताइसकेकी छन् । समूह बी मा नाइजेरिया आश्चर्यजनक रूपमा चार अंकमा शीर्ष स्थानमा छ । आयरल्यान्डविरुद्धको खेलमा हार टार्ने हो भने उसलाई यो नै अन्तिम १६ पुग्न पर्याप्त रहनेछ । प्रतियोगितामा आयरल्यान्डको चुनौती यसअघि नै समाप्त भइसकेको छ । क्यानडा पनि समान चार अंकमा दोस्रो स्थानमा छ ।"
बक्सर राईलाई स्कटल्यान्डमा उपाधि,"(लन्डन)नेपालका भेट्रान बक्सर पुरण राईले स्कटल्यान्डमा आयोजित प्रोफेसनल बक्सिङ प्रतियोगिता जितेका छन् । राईले शनिबार रम्बल इन द जंगल प्रतियोगितामा रायन कार्टरलाई तेस्रो चरणमा टेक्निकल नकआउट (टीकेओ) का आधारमा पराजित गरेका हुन् ।२०० एमेच्योर म्याच खेलिसकेका भेट्रान बक्सर राईले उपाधि जित्नुलाई महत्त्वपूर्ण उपलब्धि मानेका छन् । यसले नयाँ पुस्तामाझ अन्तर्राष्ट्रिय प्लेटफर्ममा पनि नेपाली फाइटरले खेल्न सक्छन् भन्ने सन्देश गएको छ, उनले भने । उनी युनिभर्सल बक्सिङ एलायन्स (यूबीए स्कटल्यान्ड) च्याम्पियन पनि बनेका छन् । १३ औं साफमा उनले कांस्य पदक जितेका थिए ।नेपालका अर्का खेलाडी जुनियर नेसनल च्याम्पियन आकाश डाँगी भने यूबीए, यूबीओ वर्ल्ड टाइटल म्याचमा एन्डी बेलसँग पराजित भएका छन् । नेपालबाटै आएका अर्का खेलाडी म्याक्स बस्नेतको खेल भने रद्द भएको छ । उनका प्रतिस्पर्धी बबी कार्टर घाइते भएकाले म्याच रद्द भएको म्याक्सले बताए । खेल रद्द भएकामा म्याक्स दुःखी छन् । चार महिनादेखि तयारी गरेको थिएँ, तर खेल्न पाइएन, उनले कान्तिपुरसँग भने, नेपालमा हाइअल्टिच्युड हुने भएकाले हामीलाई प्रशिक्षण अप्ठ्यारो हुन्छ । तर यहाँ भने खेल्न र प्रशिक्षण पनि सजिलो थियो । म पूर्ण तयारीमा थिएँ । प्रोफेसनल एउटा प्रतिस्पर्धी च्याम्पियनले अर्को प्रतिस्पर्धीसँग प्रायः नखेल्ने गरेको म्याक्सले जनाए । राज्यले खेलाडीका लागि केही गर्दैन । हामी आफ्नै प्रयासमा खेल्दै छौं, उनले बाध्यता सुनाए । म्याक्सले मुम्बई, अल इन्डिया इन्टर क्लब, जापान, स्पेन जीबीएफ वर्ल्ड कप क्वालिफायर२०२२ समेत खेलिसकेका छन् ।६ अगस्टमा नेपाल फर्कनुअघि नेपाल राष्ट्रिय तथा अन्तर्राष्ट्रिय खेलाडी संगठन यूके र यती नेपाली एसोसिएसन यूकेले संयुक्त रूपमा ती खेलाडीको सम्मान तथा बिदाइ गर्ने भएका छन् । आउँदो ५ अगस्ट दिउँसो लन्डन साउथ हयारोस्थित नेवा छेः माया रेस्टुरेन्टमा कार्यक्रम गर्न लागिएको संगठनका अध्यक्ष सिद्धार्थविक्रम क्षेत्रीले बताए ।"
एलेभल फुटसल हुने,"काठमाडौं (कास) अन्तरविद्यालय एलेभल आईबीडीपी फुटसल प्रतियोगिता हुने भएको छ । ग्लोबल रिच नेपालको आयोजनामा साउन २० गते ढुकु फुटसल हब बालुवाटारमा हुने प्रतियोगितामा १६ एलेभलआईबीडीपी विद्यालयले प्रतिस्पर्धा गर्ने ग्लोबल रिच नेपालले जनाएको छ । लिगकम नकआउटका आधारमा हुने प्रतियोगिताको पाँचौं संस्करणमा बूढानीलकण्ठ स्कुल, क्यापिओन एकेडेमी, चेल्सी इन्टरनेसनल एकेडेमी, जेम्स इन्स्टिच्युट अफ हाइयर एजुकेसन, ग्लोबल कलेज इन्टरनेसनल, काष्ठमण्डप एलेभल एकेडेमी, लिटिल एन्जल्स कलेज, मल्पी इन्स्टिच्युट, नामी कलेज, ओरियन्ट कलेज, प्रिमियर इन्टरनेसनल, रातो बंगला, रुपिज इन्टरनेसनल, सेन्ट जेभियर्स कलेज, द ब्रिटिस मोडेल कलेज र युलेन्स स्कुल छन् । यस्ता खाले प्रतियोगिताले विद्यार्थीलाई आफ्नो कौशलता प्रस्तुत गर्ने अवसर प्रदान गर्नुका साथै उनीहरूको स्वास्थ्य र मनोबलमा राम्रो प्रभाव पार्ने आयोजकले विश्वास लिएको छ ।"

शीर्षक,विवरण
नेपाल चिनाउँदै कर्णालीका अल्ट्राधावक,"चन्दननाथ नगरपालिका१ तलिचौरकी २४ वर्षीया सीता न्यौपानेले पहिलो पटक ०६८ चैतमा नेपाली सेनाले टुँडिखेलमा आयोजना गरेको राष्ट्रपति रनिङ सिल्डमा १ सय मिटर दौडमा भाग लिएकी थिइन् । १५ वर्षकी उनले उक्त दौड १५ सेकेन्डमा पार गरेर प्रथम भइन् । यही सफलता उनका लागि भविष्य कोर्ने खुडकिला बनिदियो । सन् २०१७ मा गोदावरी फेस्टिभल म्याराथनमा पनि ३० किलोमिटर दूरी ६ घण्टा ५६ मिनेटमा पूरा गरी पहिलो भइन् । अहिलेसम्म सीताले झन्डै दुई दर्जन बढी दौडका इभेन्टहरूमा भाग लिइसकेकी छन् । गोदावरीमा भएको म्याराथनअघि उनले सन् २०१४ मा जुम्ला रारा अल्ट्रा म्याराथनमा ८ घण्टा १५ मिनेटमा ४९ किलोमिटर पार गरेर तेस्रो भएकी थिइन् । सीताले सन् २०१७ मा धरान रनको १० किमि दूरीको दौडमा पहिलो पटक भाग लिँदै प्रथम भइन् । २०१८ मा पोखरामा भएको ५० किलोमिटर दूरीको अन्नपूर्ण ट्रेल रेसमा दोस्रो भइन् । ०७८ मा भारतको राजस्थानमा भएको २१ किलोमिटर माउन्ट हाफ म्याराथनमा उनले ५ औं स्थान हासिल गरिन् । लगत्तै स्विट्जरल्यान्डमा दौड्नका लागि अवसर मिले पनि पासपोर्ट नहुँदा जान पाइनन् । दौडिएर मलाई फाइदै भएको छ, जुम्लामा गरेको दौड अभ्यासले थप सफलता दिलाउँदै गएको छ, उनले भनिन्, अब जे गर्छु खेलकुदकै लागि गर्छु, दौडिएर कर्णालीलाई अन्तर्राष्ट्रियस्तरको पदक दिलाउने ठूलो धोको छ । उनले पढाइ र दौडलाई सँगसँगै अघि बढाएकी छन् । पढाइलाई पनि नबिगारी दैनिक दौड अभ्यास गरिरहेको छु, उनले भनिन्, हामी खेलाडीका लागि सबैभन्दा समस्या पोषणयुक्त खाना, पोसाक र जुत्ताको हुन्छ । अहिले सीताले कर्णाली स्पोर्ट्स एकेडेमीमा सहायक प्रशिक्षक भएर प्रशिक्षणसमेत दिइरहेकी छन् । उनले प्रशिक्षण दिइरहेका २६ जनाले अहिले जुम्लामै दौड अभ्यास गरिरहेका छन् । जुम्ला विश्व कीर्तिमानी धावक हरिबहादुर जन्माएको जिल्ला हो, तर यहाँका सरोकारवालाले खेलकुद बुझेकै छैनन्, उनले भनिन्, सरकारीस्तरबाट खेलाडी प्रोत्साहनका कार्यक्रम नहुँदा विभिन्न समस्या व्यहोरिरहेका छौं ।Ł भौगोलिक रूपमा विकट र अभावै अभावमा जेलिए पनि कर्णालीले क्रमशः गुणस्तरीय खेलाडीहरू जन्माइरहेको ओलम्पियन हरिबहादुर रोकाया बताउँछन् । उनले कर्णालीलाई काठमाडौंले हेर्ने नजर फरक भए पनि यथलेटिक्सबाट आफ्ना प्रशिक्षार्थीले कर्णालीलाई विश्वसामु चिनाइरहेको बताए । अभाव, अशिक्षा, पर्याप्त खानेकुराको अभावलगायत चुनौतीबीच पनि यिनीहरूले मलाई पनि दौडमा केही गर्न आँट दिइरहेका छन्, उनले भने, हिमपातको बेला होस् या झरी हाम्रा खेलाडीले कहिल्यै दौड रोकेनन्, जसका कारण सबैले राष्ट्रिय, अन्तर्राष्ट्रिय प्रतियोगितामा सफलता पाइरहेका छन् । उनले कर्णालीका खेलाडीलाई थप सक्षम बनाउन सरकारी निकायले कुनै वास्ता नगरेको गुनासो गरे । आगामी वर्ष कर्णालीमा १० औं राष्ट्रिय खेलकुद प्रतियोगिता आयोजना गरिएकाले एथलेटिक्समा कर्णालीका खेलाडीबाट राम्रो नतिजा आउने आशा गरेको कर्णाली प्रदेश खेलकुद परिषद्का सदस्यसचिव विश्वामित्र सञ्ज्यालले बताए । कर्णालीका खेलाडी भोकैप्यासै भए पनि हिउँ पानी केही नभनी दौडिरहेका छन्, भौगोलिक रूपमा विकट ठाउँमा दौडिएकाले यहाँका खेलाडीका लागि विश्वको जुनसुकै भूगोल पनि अनुकूल हुन्छ, उनले भने, आगामी राष्ट्रिय खेलकुदमा यहाँका खेलाडीले घरेलु मैदानको फाइदा उठाएर जतिसक्दो धेरै पदक दिलाउने अपेक्षा छ, त्यसका लागि सबै जिल्लामा कुन खेलकुदको के सम्भावना छ भनेर अध्ययन गरिरहेका छौं, त्यसपछि खेलाडीलाई बन्द प्रशिक्षणमा सहभागी गराइनेछ ।"
फेरिँदै नेपाली श्रमिकको गन्तव्य,"(काठमाडौं)नेपाली श्रमिकका लागि वैदेशिक रोजगारीको गन्तव्य फेरिन थालेको छ । दुई दशकदेखि खाडी क्षेत्रमा रहेको चाप बिस्तारै युरोप र पूर्वी एसियाली मुलुकतिर सर्न थालेको आँकडाले देखाएको छ । आर्थिक वर्ष २०७९८० मा अहिलेसम्मकै बढी ७ लाख ७१ हजार नेपाली श्रम स्वीकृति लिएर वैदेशिक रोजगारीमा गएका छन् । जसमध्ये खाडी क्षेत्र मुलुक जानेको संख्या ह्वात्तै घटेको छ भने युरोप र पूर्वी एसिया जाने बढेका छन् । वैदेशिक रोजगार विभागको अभिलेखअनुसार पहिलोपटक श्रम स्वीकृति लिएकामध्ये ३९१५ प्रतिशत मात्रै खाडी क्षेत्रमा गएका छन् ।कोभिड१९ महामारी अगाडिसम्म श्रम स्वीकृति लिएकामध्ये ६५ प्रतिशतको प्रमुख गन्तव्य खाडी क्षेत्र हुन्थ्यो । त्यतिखेर सबैभन्दा ठूलो हिस्सा कतार २९१, संयुक्त अरब इमिरेट्स १७, साउदी अरब ११६, कुवेत ५, बहराइन १५ र ओमान ०९ प्रतिशतले ओगेटका थिए । अहिले यो संख्यामा परिवर्तन आएको छ । परम्परागत श्रम गन्तव्यमा जानेको संख्या घटेको छ । अहिले कतार ८२, यूएई ११९७, साउदी ११२९, बहराइन ०७९ र ओमान ०५५ प्रतिशत घटेका छन् भने कुवेत जानेको संख्या केही बढेर ६ प्रतिशत पुगेको छ । नेपाल वैदेशिक रोजगार व्यवसायी संघका अध्यक्ष राजेन्द्र भण्डारीले एकैपटक दुई तस्बिर देखिएको बताए । हामीले वैदेशिक रोजगारीमा पठाउन थालेदेखि यो वर्ष सबैभन्दा बढी गएका छन् । यसले राम्रो अवसर पाउने जोकोहीले पनि वैदेशिक रोजगारीलाई विकल्प बनाएको देखाउँछ, उनले भने, अर्को तस्बिर भनेको अब परम्परागत गन्तव्य मुलुकको विकल्पका रूपमा अन्य मुलुक पनि देखा पर्न थालेका छन् ।गत आर्थिक वर्ष गएका ७ लाख ७१ हजार जनामध्ये नयाँ श्रम स्वीकृति लिनेको संख्या ४ लाख ९४ हजार (६४ प्रतिशत) छ । बिदामा आएर पहिलेकै गन्तव्य मुलुक फिर्नेको संख्या २ लाख ७७ हजार मात्रै छ । अघिल्लो आर्थिक वर्ष ६ लाख २८ हजार नेपाली वैदेशिक रोजगारीमा गएका थिए, जुन ५ वर्षपछिको धेरै थियो । त्यसलाई पनि गत वर्षको अभिलेखले उछिनेको छ ।खाडीमा रोजगारीको अवसर खुम्चिएका बेला मलेसिया पहिलो गन्तव्य बनेर उदाएको छ । गत वर्ष मलेसियाले २ लाख १९ हजार नेपालीलाई रोजगारी दिएको छ, जुन पहिलोपटक श्रम स्वीकृति लिएकाको ४४३९ प्रतिशत हो । कोभिड१९ पछि यति धेरै रोजगारी कुनै पनि गन्तव्य देशले दिएका थिएनन् । मलेसियाको न्यूनतम तलब खाडीका देशभन्दा उच्च छ । मलेसियामा महिनाको न्यूनतम तलब १५ सय रिंगेट (४२ हजार रुपैयाँ) तोकिएको छ ।युरोपमा हालसम्मकै उच्च ३८ हजार जना श्रम स्वीकृति लिएर गएका छन् । यो नयाँ श्रम स्वीकृति लिई जानेको ७६८ प्रतिशत हो । जापान, साइप्रस, अस्ट्रेलिया, क्यानडालगायत अन्य देश जानेको संख्या २१ हजार (४३६ प्रतिशत) छ । रोजगार अनुमति प्रणाली (ईपीएस) लागू भएयता गत वर्ष सबैभन्दा बढी २१ हजार ८ सय जना दक्षिण कोरिया गएका छन् । श्रम, रोजगार तथा सामाजिक सुरक्षा मन्त्रालयले नेपालमा वार्षिक आउने नयाँ श्रम शक्तिको संख्या बढेको अनुमान गरेको छ । हामीले प्रत्येक वर्ष श्रम बजारमा ५ लाख जना भित्रिने गरेको बताउँदै आएका थियौं, यो वर्षको श्रम स्वीकृति हेर्दा अर्को स्थिति देखिएको छ । एकै वर्ष नयाँ श्रम स्वीकृति लिनेको संख्या नै ५ लाख नजिक पुगेको छ, श्रम मन्त्रालयको रोजगार व्यवस्थापन महाशाखाका प्रमुख राजीव पोखरेलले भने, श्रम बजारमा नयाँ परिदृश्य देखिँदै छ ।व्यवसायीहरूका अनुसार खाडी क्षेत्र खुम्चिँदा मलेसिया र युरोपमा रोजगारीको अवसर थपिएकाले नेपालको आन्तरिक श्रम बजार सन्तुलनमा राख्न सहयोग गरेको छ । नेपालले पहिलेदेखि नै खाडीको विकल्प खोज्नुपर्छ भनिरहेको हो, एउटा क्षेत्रमा असर देखिनेबित्तिकैको परिणाम नेपालले भोग्नुपर्थ्यो, संघका अध्यक्ष भण्डारीले भने, अहिले मलेसियाले रोजगारी दिन नसकेको भए अर्को स्थिति हुन्थ्यो । नेपालमा बेरोजगार हुनेको संख्या थप बढ्थ्यो । रेमिट्यान्सको आकारमा असर गर्दथ्यो ।वरिष्ठ अर्थशास्त्री तथा श्रम बजारका विज्ञ डा समीर खतिवडाका अनुसार यो वर्ष वैदेशिक रोजगारीमा जाने नेपालीको वृद्धिले नेपालमा रोजगारीका अवसरहरूको दीर्घकालीन अभावलाई उजागर गरेको छ । खाडीका परम्परागत गन्तव्यहरूबाहेक नेपाली श्रमिक साइप्रस, माल्टा, पोल्यान्ड र रोमानियामा रोजगारीको खोजीमा गएका छन्, कम सीपको कामका लागि पनि श्रमिकले सजिलै प्रतिमहिना ५ सय डलर वा सोभन्दा बढी कमाउन सक्छन्, उनले भने, न्यून सीप भएका श्रमिक धेरै संख्यामा विदेशिने गरेका छन् । यो हाम्रो आर्थिक र श्रम बजार प्रदर्शनको एक दुःखद तस्बिर हो ।नेपालको पछिल्लो श्रम सर्वेक्षणअनुसार आन्तरिक श्रम बजारमा ७० लाख जना छन् । तीमध्ये औपचारिक क्षेत्रमा २६ लाख र अनौपचारिक क्षेत्रमा ४४ लाख छन् । सामाजिक सुरक्षाको अभाव र न्यून आम्दानी भएकाले अनौपचारिक क्षेत्रमा रहेकालाई वैदेशिक रोजगारीमा जानुपर्ने दबाब छ । अर्कोतर्फ आन्तरिक श्रम बजारको औपचारिक क्षेत्रमा काम गर्नेको आधारभूत तलब ९ हजार ३ सय ८५ रुपैयाँ मात्रै छ । त्यसमा महँगी भत्ता जोडेर १५ हजार पुर्याइएको छ । विकल्प भएसम्म नयाँ श्रमशक्ति यो तलबमा पर्खेर बस्न इच्छुक छैनन् । जबसम्म हाम्रो श्रम बजारले बाँच्न पुग्ने तलब दिँदैन, तबसम्म वैदेशिक रोजगारी विकल्प बनिराख्छ, राष्ट्रिय योजना आयोगका पूर्वअध्यक्ष विश्व पौडेलले भने, यहाँ ठूला लगानी आएर एउटै उद्योगमा हजारदुई हजार जनालाई रोजगारी दिने परिस्थिति छैन । सानातिना रोजगारीको कार्यक्रमले छुँदैन । मुलुकभित्र औद्योगिकीकरण हुनुपर्छ । उत्पादकत्व बढाउनुपर्छ ।रोजगारी सिर्जनाका लागि पुँजीगत खर्च हुनुपर्ने उनले बताए । गत आर्थिक वर्ष ६१४४ प्रतिशत पुँजीगत खर्च भएको थियो, जसले उल्लेख्य रोजगारी सिर्जना गर्न सघाएन । श्रमविज्ञ गणेश गुरुङले नेपालमा आधारभूत आवश्यकता पूरा गर्ने रोजगारी नभएसम्म वैदेशिक रोजगारीमा जाने नेपालीको संख्या बढ्नुलाई सकारात्मक रूपमा लिनुपर्ने बताए । उनका अनुसार विदेशमा कमाएको कमाइ (रेमिट्यान्स) कम्तीमा ६० प्रतिशत घरधुरीमा पुगेको छ । २०७८ को जनगणनाअनुसार नेपालमा ५६ लाख ६३ हजार घरधुरी छ । रेमिट्यान्सको मुख्य प्रभावले हाम्रो गरिबी ४२ प्रतिशतबाट क्रमशः झर्दै अहिले १८ प्रतिशतमा आइपुगेको छ, उनले भने, गरिबी घट्नुमा यातायात, दूरसञ्चार पनि कारण होलान् तर मुख्य भूमिका रेमिट्यान्सको हो । मलेसियाबाट सिधै दार्चुलाको घरमा पैसा पुगेको छ ।गत आर्थिक वर्षको ११ महिनामै ११ खर्ब १२ अर्ब रुपैयाँ रेमिट्यान्स भित्रिएको छ । यसले मुलुकको विदेशी मुद्रा सञ्चिति २९ महिनायताकै उच्च भयो । अहिले विदेशी मुद्रा सञ्चिति १४ खर्ब ८० अर्ब रुपैयाँ (११ अर्ब २९ करोड डलर) पुगेको छ । वरिष्ठ अर्थशास्त्री तथा श्रम बजारका विज्ञ खतिवडाले रेमिट्यान्स वृद्धिले पनि सरकारलाई कम प्रभावकारी बनाएको बताए । नागरिकले विदेशबाट आम्दानी गरेर आधारभूत आवश्यकता पूरा गरिरहेका छन्, सरकारका लागि रोजगारी सिर्जना र जनशक्तिको सीप अभिवृद्धिमा कुनै हतार छैन, उनले भने, बढ्दो रेमिट्यान्सका कारण गरिबीमा कमी र घरायसी आम्दानी बढे पनि नेपाल न्यून आर्थिक वृद्धिको जालमा फसेको छ ।"
जंगली रातो च्याउ खोज्दै बेच्दै,"(म्याग्दी)धुम्म बादल, सिमसिमे झरी । खेतीपातीमा व्यस्त हुने समय । रघुगंगा गाउँपालिका८ पात्लेखर्ककी भूमाया गर्बुजालाई यो बेला सधैं भ्याइनभ्याइ हुन्छ । बाक्लो घुम ओढेर उनी म्याग्दीको उपल्लो भेग १८ सय मिटरमाथिका बस्तीका गाउँलेसँगै झ्याम्म निगालाको झाडीले ढाकेको जंगल पुगिरहेकी हुन्छिन् । सुकेका ढलापडा रूखमा उम्रेको रातो च्याउ त्यहाँ भेटिन्छ । भूमाया र उनीजस्तै गाउँलेलाई थाहा छ, लेकाली जंगलका खस्रु, हिमाली सल्ला, फलाट, दबदबे जातका सुकेका रूखमा मात्र रातो च्याउ उम्रन्छ । सबै जातका रूख र काँचो रूखमा भने यो च्याउ उम्रिन्न ।गाउँघरमा परम्परागत तरिकाले उपभोग गरिँदै आएका लेकाली जंगलमा पाइने रातो च्याउ हिजोआज सदरमुकाम बेनी बजारका होटलहोटलमा पाइन्छन् । यो च्याउ व्यापारीहरूले पोखरादेखि विदेशसम्म पनि पठाइरहेका छन् । सदरमुकाम बेनीमा रैथाने अर्गानिक उत्पादन बेच्ने मितेरी लोकल मार्टकी कमलकुमारी पुनले रातो च्याउको माग बढ्दै गएको बताइन् । कोसेली घरहरूमा मात्र होइन बेनीका प्रायः सबै डिपार्टमेन्ट स्टोर, तरकारी तथा किराना पसलमा किन्न च्याउ पाइन्छ, उनी भन्छिन् । बेनीमा ताजा च्याउ प्रतिकेजी एक हजार रुपैयाँले किनबेच भइरहेको छ । यही रातो च्याउ सुकुटी बनाएको प्रतिकेजी ४५ हजारसम्म पर्छ । सबैभन्दा धेरै जंगली च्याउ टिपेर बजारमा बेच्ने गुर्जाका बासिन्दा हुन् । उनीहरूले च्याउबाट वर्षको ५ लाखसम्म आम्दानी गर्छन् । रातो च्याउका पारखी मासुभन्दा मिठो हुने बताउँछन् । नेपाल कृषि अनुसन्धान परिषद्को रातो च्याउ खेती प्रविधि पुस्तिका च्याउमा प्रोटिन, विभिन्न मिनरल्स तत्त्व पाइने उल्लेख छ । तर स्वादिलो रातो च्याउ टिप्ने संघर्षको कथा भने बेग्लै छ । भूमायाले रातो च्याउ टिप्दाको दुःख बताउँदै भनिन्, खान त स्वादिलो छ तर टिप्न भने उति नै सास्ती हुन्छ । घरबाट टाढा भालु र चितुवाको आक्रमणको जोखिम हुने जंगलमा पुग्नु, अक्सर सुकेका अग्ला रूखमा उम्रेको च्याउ टिप्न ज्यान जोखिममा राखेर चढ्नु सजिलो काम नभएको उनले बताइन् । सुकेका अग्ला रूखमा चढेर च्याउ टिप्न गाउँलेको आफ्नै सीप छ । उनीहरू बलियो काठका धेरै किल्ला सुकेका रूखमा ठोक्छन् र त्यसैमा टेकेर माथि उक्लँदै च्याउ टिप्छन् । यस्ता काठका किलालाई स्थानीयले डक ठोक्ने भन्छन् । च्याउ टिप्न गएकाहरू कहिलेकाहीं डक भाँच्चिँदा दुर्घटनामा पनि पर्छन् । जंगली च्याउ विषालु पनि हुने भएकाले नचिनी जथाभावी खान हुँदैन । धौलागिरि२ लुलाङका वडाध्यक्ष अककुमार विक गाउँलेले रातो च्याउ सजिलै चिन्ने भएकाले विषालु पर्ला कि भन्ने जोखिम भने नहुने बताउँछन् । यतिबेला गाउँलेहरू डोको बोकेर लेकतिर च्याउ टिप्न पुगेका छन् । रातो च्याउ टिप्न टाढा हिमालमुनिसम्मै पुग्नुपर्छ, उनले भने, यसरी टिपेको च्याउ किन्न व्यापारी हातहातमा पैसा बोकेर घरमै आइपुग्छन् । जंगलका मुढामा पैसा फलेको छ, जति टिप्न सक्यो उति राम्रो । धौलागिरि३ मुनाकी धनमाया विकले आफ्नो परिवारले मात्र रातो, सेतो च्याउ र जंगली ढकायो टिपेर बेचीवरी वार्षिक ८० हजारभन्दा बढी आम्दानी गर्ने गरेको बताइन् । खेती गर्न पर्दैन, गाईबाख्राले खाइदेला भन्ने पनि हुँदैन, भन्छिन्, खेतीपातीको काम भ्याएपछि झरीबादल नभनी जुकाको टोकाइ खप्ने जाँगर भए वनभरि पैसा फलेको हुन्छ । रातो जंगली च्याउ उम्रिन निश्चित तापक्रम र आर्द्रता चाहिन्छ । मध्यजेठदेखि मध्यअसारसम्म र मध्यभदौदेखि असोजसम्म मात्र च्याउ टिप्ने उपयुक्त मौसम भएको गाउँले बताउँछन् । जंगली रातो च्याउ पाइने क्षेत्र रघुगंगा८ कुइनेका ७६ वर्षीय बलवीर छन्त्यालले बढी झरीबादल हुने समयमा रूखमा च्याउ नउम्रिने बताए । म्याग्दीको गुर्जा, लुलाङ, मुदी, चिमखोला, कुइने, मंगले, घाँसीखर्क, राम्चे, घोडेपानीलगायत माथिल्लो भेगका बस्तीमा जंगलमा रातो च्याउ व्यापारिक रूपमा संकलन गर्ने गरिएको छ । जंगलबाट टिपेको च्याउ छिटै बिग्रने भएकाले संकलकहरू टुक्रा पारेर घाममा सुकाउँछन् । घाम नलागेका बेला भने अँगेनाको माथि भार बनाई भकारी राख्ने र त्यसैमाथि च्याउ राखेर ताप र धूवाँले सुकाउँछन् ।जिल्ला वन कार्यालयका अनुसार म्याग्दीका जंगलबाट वर्षको ३० क्विन्टल रातो च्याउ उत्पादन हुन सक्छ । जिल्लाबाहिर बिक्रीका लागि पठाउँदा च्याउमा वनले प्रतिकेजी १० रुपैयाँ राजस्व लिने गरेको छ । जिल्लाभित्र भने च्याउ संकलन र बिक्रीका लागि अनुमति चाहिँदैन । लेकाली तरकारीको स्वाद नबिर्सेका उपभोक्ताले गाउँबाट रातो किनेर लैजाने वा आफन्तमार्फत मगाउने गर्छन् । म्याग्दीका जंगलमा प्रशस्त उम्रने जैविक खाद्यान्नहरू, च्याउ मुलुकका विभिन्न सहरसँगै हङकङ, बेलायत, कोरिया, जापान, अमेरिका, बेल्जियमलगायत मुलुकमा पनि पुग्छ । डिभिजन वनका सहायक वन अधिकृत नरबहादुर क्षत्री रातो च्याउको माग बढेसँगै व्यापारीले राजस्व तिरेरै काठमाडौंसम्म र केहीकेहीले विदेशसमेत लैजाने गरेको बताउँछन् । योजना आयोग सदस्य रहेका च्याउविज्ञ जयकान्त राउतका अनुसार रातो च्याउको वैज्ञानिक नाम लिटिपोरस स्लसिरेस हो, यो दुई प्रजातिमा पाइन्छ । कटुस पाइने मुलुकका मध्यपहाडी वन क्षेत्रमा यस्तो च्याउ हुन्छ । कतैकतै त काँचै पनि खान्छन्, उनले भने, मासुभन्दा मिठो हुने भएकाले यो च्याउलाई चिकेन अफ वुड्स पनि भनिन्छ ।"
"कांग्रेसमा एजेन्डा एकातिर, बहस अर्कैतिर","(काठमाडौं)कांग्रेस केन्द्रीय कार्यसमिति बैठकमा पार्टीको एकवर्षे कार्ययोजनासहित १० वटा एजेन्डा छलफलका लागि प्रस्तुत भएका छन् तर अधिकांश सदस्यले सभापति र महामन्त्रीको कार्यशैलीलाई लिएर गुटगत पक्षपोषण र आरोपप्रत्यारोपमा समय खर्चिएका छन् । पाइलैपिच्छे नेतृत्वको कमजोरी औंल्याएका सदस्यहरूले समेत पार्टीको भावी रणनीति र कार्यदिशाबारे सिर्जनात्मक प्रस्ताव र सुझाव राखेका छैनन् ।बैठकको चौथो दिन शुक्रबार पनि अधिकांश केन्द्रीय सदस्यले सभापति शेरबहादुर देउवाको प्रशंसा तथा महामन्त्रीद्वय गगन थापा र विश्वप्रकाश शर्माको आलोचना गरेका छन् । प्रभावशाली सदस्यहरू नै नक्कली भुटानी शरणार्थी प्रकरणमा पुर्पक्षका लागि कारागार चलान भएका नेता बालकृष्ण खाणको बचाउमा उत्रिएका छन् ।केन्द्रीय समितिका १५७ सदस्यमध्ये शुक्रबार थप ३३ जनाले धारणा राखे । अधिकांशले सभापति देउवाको नेतृत्वमा स्थानीय तहदेखि केन्द्रसम्म पार्टी विजयी भएको, गुमिसकेको सत्ता फर्काएको र पार्टीमा सबैलाई समेटेर लैजान सकेको भन्दै प्रशंसा गरे । त्यस्तै महामन्त्रीद्वय थापा र शर्मासहित युवा नेताले सामाजिक सञ्जालमार्फत पार्टी सभापतिका विषयमा जथाभावी बोलेर सभापतिलाई कमजोर बनाउन भूमिका खेलेको आरोप लगाए ।पूर्वउपसभापति गोपालमान श्रेष्ठले खाणलाई भ्रष्टाचार मुद्दामा पक्राउ गर्नुपूर्व नै पार्टीले जोगाउन नसकेकामा प्रश्न गरे । आज एउटा साथी पुर्पक्षमा थुनिएको छ, उसलाई त्योभन्दा पहिल्यै मद्दत गर्न सकिन्थ्यो होला, त्यो किन गरिएन ? उनले भने, अब विषय अदालतमा पुगिसकेको छ, उसले गल्ती गरेको हो वा होइन भनेर अदालतले छुट्याउने हो । यसबारे हामीले धेरै बोल्न मिल्दैन । उनले पार्टीमा नेताकार्यकर्ताबीच वाक्युद्ध चलिरहेको भन्दै त्यसले पार्टीलाई लाभ नहुने बताए ।पूर्वमहामन्त्री प्रकाशमान सिंहले सत्तामा रहेको ठूलो दल कांग्रेसको बैठकले जनतालाई सुशासन र डेलिभेरी दिने विषयमा ठोस निर्णय दिनुपर्ने बताए । अहिले केन्द्रीय कार्यसमिति बैठक चलिरहेको छ, यो बैठकमा हामीले छलफल गरिरहेका छौं तर एउटा सत्तारूढ दलको बैठकपछि जनताले के पाउने भन्नेमा पार्टीले प्रस्ट निर्णय दिनुपर्छ, उनले भने, सत्तामा भएका बेला पनि पार्टीले डेलिभेरी नदिने हो भने घोषणापत्रमा यो गर्छु, त्यो गर्छु भनेर लेख्नुको के अर्थ ?नेता प्रदीप पौडेलले पार्टीले आगामी राजनीतिक कार्यदिशामा समेट्नुपर्ने विभिन्न सात सुझाव राखे । पार्टीको सभापतिलाई सबै क्रियाशील सदस्यले मत हाल्न पाउनुपर्ने, प्राइमरी इलेक्सनबाट मात्रै उम्मेदवार चयन गर्नुपर्ने, चार पटकभन्दा धेरै सांसदको उम्मेदवार बन्न र दुई पटकभन्दा धेरै मन्त्री, मुख्यमन्त्री वा प्रधानमन्त्री बन्न रोक्नुपर्ने, मिश्रित निर्वाचन प्रणाली खारेज गरी समावेशी प्रत्यक्ष निर्वाचन प्रणाली लागू गर्न नेतृत्व गर्नुपर्ने उनको प्रस्ताव थियो । अहिले पार्टीको स्वास्थ्यमा गम्भीर समस्या छ, यो सिटामोलबाट हल हुने रोग होइन, सर्जरीकै खाँचो छ, उनले भने, अहिले महामन्त्रीजीले ल्याउनुभएका योजनाले प्राथमिक रोकथाम हुन सक्छ तर त्यसबाट मात्रै उपचार सम्भव छैन । पौडेलले गणतन्त्र स्थापनापछिका सबै भ्रष्टाचारका काण्डमा कांग्रेसले नेतृत्व गरेर निष्पक्ष छानबिनका लागि पहल लिनुपर्ने प्रस्ताव गरे । कांग्रेस अहिले सत्तामा छ, काम गर्ने ठाउँमा छ, उनले भने, काम गर्ने बेला काम गर्ने हो । राम्रो गर्यो भने चार वर्षपछिको चुनावमा जनताले आफैं जानेर बहुमत दिन्छन्, अहिलेदेखि छलफल गर्नै पर्दैन ।केन्द्रीय सदस्य मीन विश्वकर्माले भ्रष्टाचार प्रकरणमा थुनामा रहेका खाण कांग्रेसको सदस्य भएको हिसाबले उनको पक्षमा वकालत र संरक्षण गर्नुपर्ने बताए । तपाईंको परिवारको सदस्यमाथि कुनै अभियोग लाग्यो भने संरक्षण दिनुहुन्छ कि घरबाट निकालेर लखेट्नुहुन्छ ? विश्वकर्माले भने, अहिले खाणको विषयमा कांग्रेसले गर्ने त्यही हो । कांग्रेस एउटा परिवार हो । अनि आफ्नो सदस्यलाई कुनै अभियोग लाग्यो भनेर छुटकारा दिलाउन सहयोग गर्ने कि गृहमन्त्रीकहाँ डेलिगेसन जाने ?केन्द्रीय सदस्य पुष्पा भुसालले सभापति देउवाले गठबन्धन गर्ने निर्णय गरेर पार्टीका पक्षमा राम्रो निर्णय गरेको भन्दै प्रशंसा गरिन् । हामी गठबन्धनको विरोध गरिरहेका छौं, अनि बहुमत ल्याउने कुरा पनि गरिरहेका छौं, मिश्रित निर्वाचन प्रणाली अपनाउने हो भने गठबन्धनमा जान डराउनुहुँदैन, त्यो बाध्यता हो, उनले भनिन् । केन्द्रीय सदस्य अजयकुमार चौरासियाले पार्टीमा एउटै लिंग, जाति र वर्गको वर्चस्व कायम रहेसम्म संगठन मजबुत नहुने दाबी गरे । पार्टीमा सबैलाई समान अवसर छैन, नेतृत्वलाई जे पायो त्यही बोल्न फुर्सद छैन तर तपाईंहरू मधेशी, दलित, महिला र सीमान्तकृतको पक्षमा केही बोल्नुहुन्न, उनले भने, अब पनि पार्टी मधेश, दलित, महिला र सीमान्तकृतका पक्षमा प्रस्ट धारणा र व्यवहार नबनाउने हो भने पार्टीको संगठन कसरी गर्नुहुन्छ ?केन्द्रीय सदस्य आरजु राणा देउवाले केन्द्रीय कार्यसमिति बैठकमा महामन्त्रीहरूले पेस गरेको प्रतिवेदन एनजीओको विसलिस्ट जस्तो रहेको टिप्पणी गरिन् । कांग्रेस भनेको यो देशमा एजेन्डा सेट गर्ने पार्टी हो, नेपालको अर्थतन्त्र कस्तो हुने, समाजलाई कता लैजाने, राजनीतिलाई कुन दिशातिर लैजाने भन्ने एजेन्डा सेटिङ गर्ने पार्टी हो, तर यस पटक महामन्त्रीहरूको प्रतिवेदनमा देशलाई दूरगामी असर राख्ने त्यस्तो एजेन्डा देखिएन, उनले भनिन्, महामन्त्रीहरूको प्रतिवेदनचाहिँ एउटा राजनीतिक दस्ताबेज हुन्छ होला भन्ने सोचेको थिएँ, तर उहाँहरूले ल्याउनुभएको प्रस्ताव राजनीतिक दस्ताबेजभन्दा पनि एउटा एनजीओको विसलिस्ट जस्तो लाग्यो । उनले मुलुकमा सुशासन कायम गर्ने विषयमा पार्टीका नेताहरूलाई प्रशिक्षित गर्नुपर्ने बताइन् । म प्रधानमन्त्रीको धर्मपत्नी भएर उहाँसँगै देशमा केके हुन्छ, देखेको छु, हाम्रा मन्त्रीहरू मन्त्री भएर जानुहुन्छ तर सिक्दासिक्दै ठिक्क हुन्छ । त्यसैले कुन मन्त्रालयको ड्युटी के हो ? के भइरहेको छ, के गर्नुपर्ने हो ? यसबारे हामीले पार्टीमै छलफल गरेर पूर्वतयार हुनु आवश्यक छ, उनले भनिन् ।केन्द्रीय सदस्य शंकर भण्डारीले आशा गरिएका महामन्त्रीहरूबाट पनि काम हुन नसकेको बताए । महामन्त्रीजीहरूबाट हामीलाई ठूलो आशा थियो तर आशा गरेजस्तो उहाँहरूबाट पनि काम हुन सकेन, पार्टीलाई कसरी अघि बढाउने ? जनताका अपेक्षा के छन् ? त्यसमा महामन्त्रीहरूले यति लामो समयपछि भएको बैठकमा प्रस्ट राजनीतिक कार्यदिशासमेत राख्न सक्नुभएन, उनले भने । केन्द्रीय सदस्य ज्ञानेन्द्र कार्कीले सभापतिको विरोध गरेर पार्टी बलियो बनाउन नसकिने बताए । अहिलेको आवश्यकता के हो, हामीले बुझ्न सक्नुपर्छ, उनले भने, यो पार्टीको संसदीय दलको नेता बदल्ने बेला होइन, सभापति बदल्ने बेला पनि होइन । यो सम्भव छैन । उचित पनि छैन । उनले कसैले त्यस्तो उद्देश्य राखेको भए तत्कालै त्यसलाई त्यागेर पार्टीलाई एकताबद्ध बनाएर अगाडि बढ्नुपर्ने बताए । कांग्रेसको सभापति भनेको व्यक्ति होइन, संस्था हो, कांग्रेसको सभापतिलाई कमजोर पारेर पार्टी बलियो हुन सक्दैन, उनले भने । केन्द्रीय सदस्य राजीव ढुंगानाले कांग्रेसले जनताका दुःख देखेको दिन जनताले आफैं कांग्रेसलाई बहुमत दिएर जिताउने बताए । अहिले हामी केन्द्रीय समिति बैठकबाट लाइभमा छौं, हामीलाई जनताले हेरिरहेका छन् । हामी यो बैठकमा पार्टीको मात्रै होइन, आजको दिनमा जनताले भोगिरहेका समस्याको समाधानका विषयमा पनि बोलौं, बैठक लम्ब्याऔं तर गम्भीर भएर छलफल गरौं, उनले भने, कांग्रेस ठूलो पार्टी होस् कि सानो होस्, जनतालाई चासो छैन । जनतालाई त कांग्रेसले हाम्रो समस्याबारे बोल्छ कि बोल्दैन ? कसले बोल्छ ? भन्ने चासो छ ।उनले कांग्रेस अहिले नयाँ उदय भएका पार्टीसँग डराइरहेको तर आफ्नो अकर्मण्यताले उनीहरूको उदय भएको कुरालाई अनदेखा गरिरहेको बताए । के नयाँ पार्टीहरूप्रतिको आकर्षण उनीहरूले दिएका एजेन्डा र नाराहरूले मात्रै हो कि हाम्रो अकर्मण्यता र कमीकमजोरी पहिल्याउनै नचाहने, सुधार्नै नचाहने प्रवृत्तिका कारणले भएको हो ? उनले भने, नेतालाई जति धेरै गाली गर्यो, त्यति धेरै पार्टी रू पान्तरण हुन्छ, भोट बढ्छ भन्ने चिन्तन लिएको अवस्थासम्म पार्टी बलियो हुँदैन, खाली खुइल्याउने प्रतिस्पर्धा मात्रै चलिरहन्छ ।केन्द्रीय सदस्य अञ्जनी श्रेष्ठले पार्टीमा खल्तीका मान्छेलाई अवसर दिलाउने प्रतिस्पर्धा रहेको टिप्पणी गरिन् । पार्टीमा योङ महामन्त्रीहरू आउनुभएको छ, केन्द्रीय सदस्यहरू पनि योङयोङ हुनुहुन्छ तर अवस्था उही छ, कार्यशैली उस्तै छ, उनले भनिन्, अहिले पार्टीको संगठन यस्तो भएको छ कि अवसर दिने, नियुक्ति दिने, मनोनयन गर्ने काम भइरहेकै छ तर कोही कसको खल्तीका, कोही कसको खल्तीका, कोही मन्त्रीका, यसरी सबै खल्तीका मान्छेमात्रै राखेर भ्रातृसंस्था कसरी चल्छन् ? पार्टीको संगठन कसरी बन्छ ? उनले गठबन्धनका कारण चितवनमा कांग्रेस मासिने अवस्थामा पुगेको बताइन् ।"
प्रदेशहरूको औसत पुँजीगत खर्च ६९७९ प्रतिशत,"(काठमाडौं)मुलुकका सात प्रदेशको औसत पुँजीगत खर्च ६९७९ प्रतिशत देखिएको छ । संघीय सरकारको पुँजीगत खर्च भने ६११७ प्रतिशत मात्रै छ । संघको तुलनामा प्रदेश सरकारको औसत खर्च केही बढी देखिए पनि सन्तोषजनक भने नरहेको जानकार बताउँछन् । सात प्रदेशमध्ये सबैभन्दा कम मधेसको पुँजीगत खर्च ६१७५ प्रतिशत छ । सबैभन्दा बढी कोशीको भने पुँजीगत खर्च ८४४३ प्रतिशत छ । कर्णालीको ६४५४ प्रतिशत छ भने वाग्मतीले ६७१९ प्रतिशत खर्चिएको छ । गण्डकीको ६८६९ प्रतिशत र सुदूरपश्चिमको पुँजीगत खर्च ६९२१ प्रतिशत छ । देशकै खर्च प्रवृत्ति यस्तै हो भन्दै पछिल्लो समय सरोकारवाला पन्छिन थालेको भान हुन्छ । ऐन नियमको अभाव, प्राविधिक कर्मचारीको संकट र राजनीतिक अस्थिरता नै पुँजीगत कम खर्च हुनुको मुख्य कारण रहेको प्रदेशका सरोकारावाला दाबी गर्छन् । मधेसले पुँजीगत शीर्षकमा २६ अर्ब २७ करोड ५३ लाख रुपैयाँ विनियोजन गर्दा १६ अर्ब २२ करोड ५६ लाख रुपैयाँ मात्रै खर्चिएको छ । चालुतर्फ २० अर्ब ७४ करोड ९६ लाख रुपैयाँ विनियोजन गरेकामा १० अर्ब ७७ करोड ७६ लाख रुपैयाँ खर्च गरेको मधेसको अर्थ मन्त्रालयका सचिव प्रेमप्रसाद भट्टराईले जनाए । संघका उच्च तहका निर्वाचनमा समेत प्रदेश सहभागी र उपनिर्वाचन हुँदा पर्याप्त मात्रामा विकास खर्च हुन नसकेको भट्टराईको भनाइ छ । मंसिरको चुनावपछि नयाँ सरकार आयो, त्यसपछि फेरि उपनिर्वाचन भए, उनले भने, स्थिर सरकारले र राजनीतिक अस्थिरताका कारण खर्च गर्न सकेन । कर्मचारीको क्षमता वृद्धि र ऐनकानुनको समस्याका कारण वर्षौंदेखि प्रदेशहरूले पर्याप्त मात्रामा खर्च गर्न नसकेको उनको बुझाइ छ । पुँजीगत शीर्षकमा १९ अर्ब ८६ करोड ३६ लाख विनियोजन गर्दा १२ अर्ब ८३ करोड ३ लाख रुपैयाँ खर्च भएको कर्णाली प्रदेश लेखा नियन्त्रक कार्यालयको असार २४ सम्मको तथ्यांक छ । सबै प्रदेशमा पुँजीगत खर्चको अवस्था उस्तै रहेको कर्णालीका आर्थिक मामिला तथा योजना मन्त्रालयका प्रदेश सचिव श्यामकृष्ण थापा बताउँछन् । यस वर्ष खर्च पनि कटौती भयो, सवारीसाधनमा विनियोजन भएको रकम पनि रोक्का गरियो, उनले भने, समयमै ठेक्का सम्झौता गर्न सकेनौं, सम्झौता भएकोमा पनि ठेकेदारले समयमै काम सम्पन्न गरेनन् । सरकार परिवर्तन भइरहनु र चुनावी आचारसंहिताका कारण पुँजीगत खर्च कम भएको उनको भनाइ छ । असार २५ सम्मको तथ्यांकअनुसार पुँजीगत शीर्षकअन्तर्गत सुदूरपश्चिमले २२ अर्ब ८४ करोड ५७ लाख विनियोजन गरेकामा १५ अर्ब ८१ करोड ३७ लाख रुपैयाँ खर्च भएको हो । चालुमा १२ अर्ब २३ करोड ४९ लाख रुपैयाँ विनियोजन गरेकामा ८ अर्ब ३३ करोड ३४ लाख रुपैयाँ खर्च भएको प्रदेश लेखा नियन्त्रक कार्यालयको तथ्यांक छ । निर्वाचन, उपनिर्वाचन र राजनीतिक अस्थिरताका कारण विकास खर्च हुन नसकेको प्रदेशका अधिकारीको दाबी छ ।अर्थविद् डिल्लीराज खनालले भने विकास खर्च कम गर्नुमा सम्बन्धित सरकारसहित संघीय सरकारको समेत भूमिका रहेको बताए । संघीयतामा गइसकेपछि पनि संविधानले तोकेको अधिकार प्रदेश र पालिकासम्म हस्तान्तरण हुन नसक्दा विकास खर्च गर्न सकेन, उनले भने, पालिका स्वयंले प्रशासनिक कर्मचारी नियुक्त गर्न सक्दैनन्, संघबाट गएका कर्मचारीले आफ्नो जिम्मेवारी पूरा गर्नुका साटो सरुवा लिएर जानै हतार भएको देखिन्छ । पालिका र प्रदेशको विकास खर्च कम हुनुमा संघीय सरकारको पनि भूमिका रहेको उनले प्रस्ट्याए । विकास खर्च गर्न नसक्नुमा सरोकारवाला राजनीतिक पार्टी, प्रदेशका मन्त्री, कर्मचारी सबै जिम्मेवार भएर लाग्नुपर्ने उनको भनाइ छ । संघले अधिकार बाँडफाँट नगरिदिँदा शिक्षा, स्वास्थ्य, प्रहरी, प्रशासनलगायतमा प्रदेश र पालिकालाई काम गर्न समस्या भइरहेको उनले बताए ।"
सातामै थपियो दुई लाख हेक्टरमा रोपाइँ,"(काठमाडौं)पछिल्लो एक सातामा मुलुकभर २ लाख ८ हजार ७ सय ५७ हेक्टरमा रोपाइँ थपिएको छ । असार २९ सम्म ५३ प्रतिशत रोपाइँ भएकामा साउन ५ सम्म १५ प्रतिशत बिन्दुले बढेको छ । कृषि तथा पशुपन्छी विकास मन्त्रालयका अनुसार मुलुकमा १३ लाख ५७ हजार ८ सय १६ हेक्टरमा बर्खे धान रोपाइँ हुन्छ । यसमध्ये असार २९ सम्म ७ लाख १८ हजार ४ सय ७६ हेक्टरमा रोपाइँ भएको थियो । साउन ५ सम्म रोपाइँको क्षेत्रफल १५ प्रतिशत बिन्दुले बढेर ९ लाख २७ हजार २ सय ३३ हेक्टर पुगेको हो । यो कुल रोपाइँ हुने क्षेत्रफलको ६८ प्रतिशत हो । गत वर्ष साउन ५ सम्मको तुलनामा भने रोपाइँ २० प्रतिशत बिन्दुले कमी भएको छ । ०७९ साउन ५ सम्म ८८ प्रतिशतमा रोपाइँ भएको मन्त्रालयले जनाएको छ । रोपाइँ कम हुनुमा मधेश, वाग्मती र गण्डकीमा मनसुन सुरु ढिलो हुनु मुख्य कारण हो, मन्त्रालयका प्रवक्ता प्रकाशकुमार सञ्जेलले भने, फैलिँदो लम्पी स्किन रोगले पनि रोपाइँमा प्रभावित पारेको छ । १० लाख ५४ हजार ५५ पशुमा संक्रमण देखिएको लम्पी रोगबाट ४८ हजार १ सय ३३ पशु मरेका छन् । २ लाख ३७ हजार पशु अझै रोगबाट संक्रमित रहेको पशु सेवा विभागको तथ्यांक छ ।कर्णाली प्रदेशमा गोरुको अभाव भई रोपाइँ प्रभावित भएको छ । सुदूरपश्चिममा भने रोपाइँ करिब सकिएको छ । बिस्तारै मनसुन सक्रिय भइरहँदा, रासायनिक मलको उपलब्धता सुनिश्चित हुँदा र लम्पी स्किन रोगको प्रभाव कम हुँदै जाँदा रोपाइँ क्रमशः बढ्ने अपेक्षा छ, सञ्जेलले भने, मध्य तराईमा साउन मसान्तसम्म नै रोपाइँ हुने हुँदा त्यति बेला ९० देखि ९५ प्रतिशतसम्म प्रगति पुग्ने अपेक्षा छ । रोगले सुदूरपश्चिम, कर्णाली र वाग्मतीमा तुलनात्मक रूपमा सबैभन्दा बढी पशु संक्रमित छन् । हालसम्म सुदूरपश्चिममा २५ हजार ६०१, कर्णालीमा ६ हजार ४७१, लुम्बिनीमा ४ हजार, गण्डकीमा १ हजार ८०१, वाग्मतीमा ३ हजार ४७६, मधेशमा १ हजार ७ सय र कोशीमा ४ हजार ८१४ पशु लम्पी स्किन रोगबाट मरेको जनाइएको छ । पहाडी भेगमा हल गोरु मर्दा त्यसको प्रत्यक्ष प्रभाव रोपाइँमा देखिएको हो । मन्त्रालयको विवरणअनुसार कर्णालीमा ७६ प्रतिशत (२९ हजार ४ सय ३३ हेक्टरमा) मात्रै रोपाइँ भएको छ । जब कि ०७९ साउन ५ सम्ममा ९४ प्रतिशत रोपाइँ भएको थियो । कर्णालीमा ३८ हजार ७ सय २७ हेक्टरमा रोपाइँ हुन्छ । लुम्बिनीमा ७४ प्रतिशत रोपाइँ सकिएको छ । यस प्रदेशमा ३ लाख ३ सय ९२ हेक्टरमा रोपाइँ हुन्छ । यसमध्ये २ लाख २२ हजार २ सय ९० हेक्टरमा रोपाइँ भएको हो । गत वर्षको सोही अवधिमा यस प्रदेशमा ९२ प्रतिशत रोपाइँ भएको थियो । यसैगरी गण्डकीमा ६७ प्रतिशत रोपाइँ भएको छ । यहाँ १ लाख ४ हजार ६ सय २२ हेक्टरमा रोपाइँ हुने गरेको छ । त्यसमध्ये ७० हजार ९७ हेक्टरमा रोपाइँ सकिएको छ । गत वर्षको सोही अवधिमा यस प्रदेशमा ८८ प्रतिशत रोपाइँ सकिएको थियो । वाग्मतीमा ६५ प्रतिशत रोपाइँ भएको छ । यस प्रदेशमा १ लाख १३ हजार ८३ हेक्टरमा रोपाइँ हुन्छ । त्यसमध्ये ७३ हजार ५ सय ४ हेक्टरमा रोपाइँ सकिएको छ । ०७९ साउन ५ सम्ममा ९० प्रतिशत रोपाइँ भएको थियो । सबैभन्दा बढी धान फल्ने मधेशमा भने ४६ प्रतिशत मात्रै रोपाइँ भएको छ । यस प्रदेशमा ३ लाख ५४ हजार ३ सय ८३ हेक्टरमा रोपाइँ हुने गरेको छ । त्यसमध्ये १ लाख ६३ हजार १६ हेक्टरमा रोपाइँ भएको छ । गत वर्षको सोही अवधिमा भने ८८ प्रतिशत रोपाइँ सकिएको थियो । तुलनात्मक रूपमा कोशीमा रोपाइँ घटेको छ । गत वर्ष साउन ५ सम्म ८० प्रतिशत रोपाइँ भएकामा अहिले ७३ प्रतिशत मात्रै सकिएको छ । यहाँ २ लाख ७५ हजार १ सय ३३ हेक्टरमा रोपाइँ हुन्छ । तुलनात्मक रूपमा रोपाइँ घट्दा धानचामल आयात बढ्ने जानकार बताउँछन् । नेपालमा मुख्यतः भारतबाट धानचामल आयात हुन्छ । चालु आर्थिक वर्षको ११ महिनामा १८ अर्ब १५ करोडको धान आयात भएको छ । ३२ अर्ब ८७ करोडको चामल आयात भएको छ । रोपाइँ कम हुँदा आयात थप बढ्न सक्नेछ । तर भारतले निर्यातमा प्रतिबन्ध लगाएको छ । भारतको विदेश व्यापार महानिर्देशनालयले बिहीबार एक सूचना जारी गर्दै सबै प्रकारका गैरबासमती सेतो चामल निर्यातमा प्रतिबन्ध लगाएको हो । भारतले चामल निर्यातमा प्रतिबन्ध गरेपछि खाद्य आपूर्ति शृंखलामा अवरोध हुन गई यसले नेपाललगायत मुलुकमा समेत मूल्य बढ्ने अनुमान गरिएको छ ।"
मुखै रसाउने पाल्पाली चुकाउनी,"(पाल्पा)घरको भान्सा होस् वा मेलापर्व, जतासुकै देखिन्छ चुकाउनी । यो विशेषगरी पाल्पाली डिस हो । पाल्पा र आसपासमा यसको महत्त्व बढी छ । बुटवलको उखरमाउलो गर्मीबाट उकालो लागेपछि केराबारी, जोरधारा, चर्चरे, नयाँ बजार, गौडे पुलमा गाडी रोकिनासाथ होटल र छाप्रामा पाइन्छ, चुकाउनी र बारा (बटुक) । यस भेगका जुनसुकै होटलमा चुकाउनी बनाउने चलन छ ।सिद्धार्थ राजमार्गको पाल्पा तिनाउ५ की होटल साहुनी नर्मती दर्लामी मगरका अनुसार गर्मीयाममा सबैभन्दा धेरै चुकाउनी बिक्छ । आज त बनाउँदिनँ भनेर बस्यो भने त्यही दिनमा खान खोज्छन्, उनले भनिन्, यसको स्वाद एक पटक लिएपछि फेरि आएर खाने धेरै भेटिन्छन् । एक प्लेट खाएपछि कतिपयले दुईतीन प्लेट नै खाने उनले सुनाइन् । पहिला युवा र अधबैंसेले खाने चुकाउनी पछिल्लो समय केटाकेटी, युवा, अधबैंसे, ज्येष्ठ नागरिकसम्म सबैले खान्छन् । यस भेगका होटलमा पुगेपछि चुकाउनी छैन भन्दै सोधिहाल्छन् । चुकाउनी विशेष परिकार नभई सामान्य हो । साधारणतया आलु र दहीमा मेथीले झानेर चुकाउनी बनाइन्छ । तर पनि पश्चिम पहाड र तराईका सबैको दिमागमा पाल्पाली चुकाउनी परिचित छ । यसलाई मन नपराउने को होला ? जोरधारामा चुकाउनी खाँदै गरेका तानसेन नगरपालिका९, दमकडाका नारायण अर्यालले भने, जाडोमा कम बिक्ला तर घाम लागेपछि त चुकाउनी नखाने कमै होलान् । चुकाउनी सबै खानेकुरासँग अचारका रूपमा समेत प्रयोग गर्ने प्रचलन बढेको छ । यो सबै जातजातिले खान्छन् । सबैका घरघरमा बन्ने परिकार हो । जुनसुकै समुदायमा यो लोकप्रिय छ । कतिपयले पुसमाघको जाडोमा समेत चुकाउनी खान्छन् । अचारका रूपमा प्रयोग हुने भएकाले जहिलेसुकै खान मिठो हुन्छ । चाडपर्वमा चुकाउनी नबनाई धरै पाइँदैन, तानसेन नगरपालिका४, बारुदखानकी माया कुँवरले भनिन्, यसको स्वादले गर्दा होला नबनाउने हो अन्य परिकार खाए जस्तो हुन्न भन्छन् । जेसँग खाए पनि मिल्ने भएकाले झन् लोकप्रिय बनेको छ । पछिल्ला वर्षमा अझ बढी लोकप्रिय बनेको छ । पाहुना आउँदा चुकाउनी नभई हुन्न । दिउँसो घाम चर्कियो भने चुकाउनी बनाएर खाने प्रचलन छ । चुकाउनी बनाउन खासै दुःख छैन । त्यही भएर पनि जोसुकैले बनाउने गर्छन् । युवामाझ अझ लोकप्रिय छ । आलु उसिनेर टुक्राटुक्रा बनाएर दही, प्याज, मटर मिसाउने प्रचलन छ । नुन, बेसारमा मेथीले झानेपछि यसको स्वाद धेरै मिठो हुने तानसेन बारुदखानकी गृहिणी सीता खनालले जनाइन् । दही अमिलो भएन भने थोरै अमिलो स्वाद बढाउन चुक पनि राख्ने गरिन्छ, उनले भनिन् । नत्र आलो दहीमा बाक्लो वा झोल बनाएर दुवै तरिकाले खाने प्रचलन रहेको उनले सुनाइन् । हल्का झोल बनाएर पाल्पालीले यसलाई खानासँग अचारका रूपमा प्रयोग गर्छन् । चुकाउनी नबनाउने को होला र ?, रामपुर नगरपालिका९ की जानकी अर्यालले भनिन्, हामीलाई मात्र होइन, पाहुना आउँदा सत्कार गर्ने राम्रो अचारका रूपमा चुकाउनीलाई लिइन्छ । पाल्पाबाट बाहिर बसाइँ सर्नेहरूमा पनि यो परिकार लोकप्रिय छ । तराई, काठमाडौं वा छिमेकी जिल्ला जतासुकै अहिले प्रख्यात छ । सिद्धार्थ राजमार्गमा यात्रा गर्नेहरूले खाने र कसरी बनाउने भन्ने सोधेर जाने गर्छन् । डुम्रेदेखि केराबारीसम्म यात्रा गर्नेहरूले चुकाउनीको स्वाद लिने र बनाउने तरिका सोध्ने भएकाले यो लुम्बिनी प्रदेशकै परिकार बनेको छ । यसको पछिल्लो समयमा लोकप्रियता बढ्दै गएको छ । भात, चिउरा, रोटीसँग चुकाउनी खाइन्छ । चुकाउनी शाकाहारी भोजन भएकाले भारतीयले पनि खुब मन पराउने तिनाउ५ का होटल व्यवसायी सुन्दर गाहाले बताए । चुकाउनी स्वादिलो र स्वस्थकर हुन्छ । बिहेभोज, पूजा, व्रतबन्ध वा अन्य मेला, पर्वमा यो अनिवार्य जस्तै भइसक्यो । होटलको मेनुमै समेटिएको छ । बुटवल, भैरहवा, पोखरा, स्याङ्जा मात्र होइन, अन्यत्रसमेत यसलाई मेनुमा राखेका छन् । पाल्पाली संगम काठमाडौंले चुकाउनी महोत्सव नै राख्यो । पाल्पाबाट काठमाडौंलगायत मुलुकका ठूला सहरमा होटल व्यवसाय गर्ने वा बसोबास गर्नेको डिस पनि चुकाउनी नै बनेको पाल्पाली संगम काठमाडौंका अध्यक्ष विष्णु खत्रीको भनाइ छ । पछिल्ला दिनमा आलु मात्र होइन, केरा, मेवा वा फर्सी प्रयोग गरेर पनि चुकाउनी बनाउन थालिएको छ । पाल्पामा एक प्लेट चुकाउनी २० रुपैयाँदेखि ५० रुपैयाँसम्ममा बिक्री हुने गर्छ । पाल्पाली चुकाउनी बनाउन दुःख पनि छैन । आवश्यकताअनुसार उसिनेको आलु, सादा दही, प्याज, हरियो धनियाँ, नुन, बेसार, धूलो खुर्सानी, पिसेको टिमुर, मेथीको दाना, लसुन र तेल भए पुग्छ । चुकाउनी बनाउन धेरै समय लाग्दैन । होटल व्यवसायीले आलु उसिनेर राख्ने र आवश्यकताअनुसार बनाउँछन् । १० मिनेट पनि नलाग्ने भएकाले पनि तत्काल बनाइदिने गरिन्छ । धेरै श्रम खर्चसमेत हुँदैन । हाम्रो भान्सामा दैनिक उपलब्ध हुने सामग्रीबाट सहजै चुकाउनी बनाउने गरिन्छ । एक पटक देखेपछि जोकोहीले आफैं तयार गर्न सक्छन् । आलुलाई धेरै नगल्ने ढंगले उसिन्नुपर्छ । त्यसलाई ससना टुक्रामा काटिन्छ । आलुमा नुन राख्ने, काटेर टुक्रा बनाएको प्याज मिसाउने, तोरीको तेल तताउने र त्यसमा केही मेथी फुराउने गरिन्छ । हरियो खुर्सानी र बेसार झानेर आलुमा खन्याइन्छ । अब आलुमा ती सबै कुरालाई मज्जाले घोलेर दही मिसाइदिएपछि चुकाउनी तयार हुन्छ । धनियाँको पातलाई माथिबाट छर्किदिनुपर्छ । इच्छाअनुसार त्यसै वा अन्य परिकारसँग खान मिल्छ ।"
कर्णाली चिनाएका धावक,"(सुर्खेत)चन्दननाथ नगरपालिका४ जुम्लाका हरिबहादुर रोकाय उमेरले ६२ वर्षका भए । बुढ्यौलीमा पनि उनी युवा अवस्थाजस्तै जोसिला छन् । ४० वर्ष खेलकुदमा सक्रिय भएर नेपालको नाम राखेका उनी अहिले पनि बिहान ५ बजे नै उठेर दौडिन थाल्छन् । सानोमा उनका बाबुआमाको इच्छा थियो, छोराले सरकारी जागिर खाओस् । तर उनी भने कक्षा ९ उतीर्ण भएपछि खेल्न थाले । तीनपल्टसम्म एसएलसीको फारम भरे । तर, परीक्षा दिने बेला कुनै न कुनै प्रतियोगितामा जानुपर्ने भएपछि एसएलसी उतीर्ण गर्न सकेनन् । राम्ररी पढ्न नपाए पनि खेलमा भने आफूले उत्कृष्ट काम गरेकामा सन्तुष्टि पोख्छन् । खेलबाटै अन्तर्राष्ट्रिय स्तरमा नेपाललाई चिनाउन पाएँ, त्योभन्दा ठूलो गौरव के छ र ?, उनी भन्छन्, जागिर खाएको भए नेपालकै कुनै कुनामा सीमित हुनुपर्थ्यो । रोकायले आफ्नो झन्डै आधा जीवन आफूले खेलेरै र अरूलाई खेलाएरै बिताए । अब उनको धोको छ, आफूजस्तै कम्तीमा ५० खेलाडी उत्पादन गर्ने । जेठो दाजुको सपना पूरा गर्न खेलक्षेत्र रोजेको उनी बताउँछन् । उनका दाजु कृष्णबहादुर रोकाय पनि धावक हुन् । आफू खेलक्षेत्रमा सफल हुन नसकेपछि कृष्णबहादुरले भाइलाई आफ्नो सीप सिकाएका थिए । रोकायको सबै परिवार काठमाडौं बस्छन् । तर, हरिबहादुर भने खेलक्षेत्र छोड्न नसक्दा जुम्लामा बस्दै आएका छन् । उनका जेठा छोरा पाइलट हुन् भने कान्छा डाक्टर । श्रीमती, बुहारी र नातिनातिनी काठमाडौंमै बस्छन् ।म परिवारसँग बसेपछि खेलाडीलाई कसले उत्प्रेरणा र प्रशिक्षण दिने हो भन्ने पीर लाग्छ, उनले भने, म चल्न र हिँड्न सक्ने बेलासम्म खेलाडीहरूलाई प्रशिक्षण दिनेछु । उनले प्रशिक्षण दिएका दर्जनौं खेलाडीले राष्ट्रिय तथा अर्न्तराष्ट्रियस्तरका प्रतियोगितामा सहभागिता जनाइसकेका छन् । सुनमाया बुढाले गत वर्ष थाइल्यान्डमा आयोजित बाई यूटीएमबी अल्ट्रा ट्रेल रनिङ प्रतियोगितामा महिलातर्फ स्वर्ण जितिन् भने समग्र प्रतियोगितामा तेस्रो स्थान प्राप्त गरिन् । सुनमायाले स्विट्जरल्यान्ड, हङकङ, चीन, फ्रान्स, इटालीमा भएका दौडमा प्रतिस्पर्धा गरिसकेकी छन् । हरिबहादुरले प्रशिक्षण दिएका दुर्गा बुढा, विश्वरुपा बुढा, लक्ष्मी न्यौपाने, राजन रोकाय, दलबहादुर कुँवर, रेजिना भण्डारी, लोकबहादुर भण्डारी, सीता न्यौपानेलगायत खेलाडीहरू राष्ट्रियस्तरका राम्रा खेलाडी हुन् । आफ्ना चेलाचेलीले गरेको मिहिनेतले आफूलाई ठूलो सम्मान दिएको उनी बताउँछन् । रोकायले २०४५ सालमा नेपालको सर्वोत्कृष्ट खेलाडीको रूपमा स्वर्ण पदक प्राप्त गरेका थिए । २०५२ सालयता उनी प्रशिक्षक छन् । उनले अहिले पनि दैनिक २१ खेलाडीलाई प्रशिक्षण दिन्छन् । सन् १९८७ को नोभेम्बर २७ मा भएको एभरेस्ट म्याराथनमा प्रथम भएर उनले विश्व कीर्तिमान कायम गरे । उनले २०४४ देखि ४६ सम्म लगातार तीन वर्ष पदक हात पारे । उनी ५ हजार र १० हजार मिटरमा दौडिएर कीर्तिमान बनाउँदैं वर्षको सर्वोत्कृष्ट खेलाडी घोषित भएका छन् । सन् १९८८ मा सोल ओलम्पिक (दक्षिण कोरिया) र १९९२ मा बार्सिलोना ओलम्पिक (स्पेन) खेलेका उनले १९९३ र १९९५ मा भएको विश्वव्यापी एभरेस्ट म्याराथनमा भाग लिएर दुवैमा दोस्रो भए । सन् १९९७ मा स्वर्ण पदक हात पारे भने १९९९ मा ३ घण्टा ५९ मिनेट ५६ सेकेन्डको विदेशी खेलाडीले राखेको कीर्तिमानी समय भंग गर्दै ३ घण्टा ५६ मिनेट ५६ सेकेन्डबाट विश्व कीर्तिमान कायम गरेका थिए । त्यसको अर्को वर्ष सन् २००० मा ३ घण्टा ५० मिनेट २३ सेकेन्डमा दुरी पूरा गर्दै एभरेस्ट म्याराथनमा आफ्नै नाममा रहेको कीर्तिमान सुधार गरे । दुई ओलम्पिक, ४ दुई दक्षिण एसियाली खेलकुद, १३ राष्ट्रिय र २९ अन्तर्राष्ट्रियस्तरको प्रतियोगितामा सहभागी जनाएपछि उनले आफ्नो खेलजीवन टुंग्याएका थिए । उनले झन्डै २७ वर्ष ट्र्याकमा दौडिए । राम्रो प्रशिक्षक, तालिम र अन्य सुविधा भए एथलेटिक्समा कर्णालीलाई कसैले जित्न नसक्ने उनको दाबी छ । उनले खेलाडीको रोजीरोटीको कुरा नमिल्दा खेलजीवन छोडेर रोजगारी गर्नुपर्ने बाध्यता भएको बताए । २०३९ सालमा जुनियर राष्ट्रिय च्याम्पियनसिपका लागि छनोट भएर खेल्न सुरु गरेका उनी खेलाडी जीवन धेरै कठिन हुने बताउँछन् । कर्णालीमा हिमाल, पहाड र समथर स्थान सबै भएकाले धावकका लागि अति उत्तम रहेको उनको बुझाइ छ । सबै तहका सरकारले खेलाडीका लागि लगानी बढाउन आवश्यक छ, उनले भने, स्थानीय सरकारले नियमित रूपमा ५० खेलाडीका लागि मात्रै खर्च व्यवस्थापन गर्नसके सबै खेलमा कर्णालीले नै अर्न्तराष्ट्रिय खेलाडी उत्पादन गर्न सक्छ ।"
सुवास सिंगापुर ओपनमा नवौं,"काठमाडौं (कास) नेपाल नम्बर एक एमेच्योर गल्फर सुवास तामाङले सिंगापुर ओपन एमेच्योर च्याम्पियनसिपमा संयुक्त रूपमा नवौं स्थान प्राप्त गरेका छन् । पार ७३ को अर्किड कन्ट्री क्लबमा भएको प्रतियोगिताको अन्तिम दिन २ अन्डर ७१ को कार्ड बनाउँदा समग्रमा ८ अन्डर २ सय ८४ सहित सुवासले अस्ट्रेलियाका अबेल एडवार्डसँग नवौं स्थान बाँडेका हुन् ।शुक्रबार सुवासले फ्रन्ट नाइन २ अन्डर ३४ र ब्याक नाइन इभन पार ३७ मा पूरा गरे । उनले कुल ६ बर्डी प्रहार गरे । तेस्रो, चौथो, सातौं, नवौं, १५ औं र १८ औं होलमा एकएक शट बचाए । सुवासले छैटौं, आठौं, ११ औं र १४ औं होलमा एकएक शट खेर फालेका थिए । अर्का नेपाली गल्फर सदभाव आचार्य कट बनाउन असफल भएका थिए ।प्रतियोगितामा अस्ट्रेलियाका लिंकन मोर्गान १८ अन्डर २ सय ७४ स्कोरसहित उपाधि जित्न सफल रहे । फिलिपिन्सका एड्रिक चान र कार्ल जानो कर्पस तथा अस्ट्रेलियाका मार्कस लिम समग्रमा १७ अन्डर २ सय ७५ सहित संयुक्त रूपमा दोस्रो भए ।चार दिने प्रतियोगितामा २२ राष्ट्रका ८६ गल्फरको सहभागिता थियो । सुवास र सदभाव सिंगापुरबाट एसियाली खेलकुदको विशेष प्रशिक्षणलाई भारतको बैंग्लोरस्थित तरुण सरदेशाई गल्फ एकेडमी फर्कनेछन् । मुख्य प्रशिक्षक तरुण सरदेसाईको नेतृत्वमा नेपाली राष्ट्रिय पुरुष र महिला गल्फ टोली एसियाडको तयारी गरिरहेको छ ।"
नेपालभारत मैत्री बक्सिङ,काठमाडौं (कास) नेपालका ए टिमका महिला तथा पुरुष बक्सिङ खेलाडी र भारत पन्जाबका खेलाडीबीच एकदिने मैत्रीपूर्ण खेल पोखरा रंगशालामा भएको छ । १२ तौल समूहमा भएका खेलमा पुरुष ५१ केजी तौल समूहका नेपालका रविन थापाले पन्जाबका शुभम पाण्डेलाई २ः१ अंकका आधारमा पराजित गरे । ५७ केजी तौलमा नेपालका भूपेन्द्र थापामगरले पन्जाबका विनय रौनियालाई ३ः० को आधारमा हराए । ७१ केजीमा पन्जाबका जसन प्रितले नेपालका दिपेश लामालाई ३ः० को युनानिमस डिसिजनमा हराए । त्यस्तै ८० केजी तौलमा दीपक श्रेष्ठले मुस्तफा हनितलाई ३ः० को आधारमा पराजित गरे भने ९२ केजीमा भारतका जगविन्दरले नेपालका रविन नेपाललाई आरएससीका आधारमा हराए । ९२ केजीभन्दा माथि नेपालका आशिष दुवाडीले भारतका केपी सिंहलाई ३ः० ले पराजित गरे ।महिलातर्फ ५० केजी तौल समूहमा सुष्मा तामाङले पन्जाबकी कोमल लाई ३ः० को युनानिमसको आधारमा हराइन् । ५४ केजीमा नेपालकी मीनु गुरुङले पन्जाबकी अरिवालाई २ः१ को स्पिलिट डिसिजनमा पराजित गरिन् । ५७ केजीमा नेपालकी चन्द्रकला थापाले पन्जाबकी मनित र ६० केजीमा पन्जाबकी मन्दीप कौरले नेपालकी संगीता सुनारलाई समान ३ः० ले पराजित गरे । ६६ केजी तौलमा पन्जाबकी कोमल प्रितले नेपालकी विनिता थापामगरलाई २ः१ ले पराजित गरिन् ।
कोस्टारिकाविरुद्ध स्पेनको सजिलो जित,"क्यानडानाइजेरिया गोलविहीनमेलबर्न महिला विश्वकपको शुक्रबारको पहिलो खेलमा क्यानडा र नाइजेरियाले गोलरहित बराबरी खेलेका छन् । यो नतिजापछि आयोजक अस्ट्रेलिया समूह बी को शीर्षस्थानमा कायम रह्यो । त्यसपछि क्यानडा र नाइजेरिया रहे । आयरल्यान्ड भने अन्तिम स्थानमा रह्यो । खेलको अन्त्यतिर नाइजेरिया १० खेलाडीमा सीमित रहेको थियो । डेबोरह एबिडुन रातो कार्ड खाएर मैदान छाड्न बाध्य रहिन् । समूहको दोस्रो खेलमा क्यानडा पेनाल्टीबाट गोल गर्न चुकेपछि बराबरीको नतिजा निस्केको हो । खेलको ५१ औं मिनेटमा क्रिस्टियन सिक्लियरको प्रहार नाइजेरियाली गोलरक्षक चमाका एन्जाडोजले रोकिन् । सिक्लियरको प्रहार निकै कमजोर थियो । यससँगै उनी ऐतिहासिक उपलब्धि हात पर्नबाट चुकिन् । सिक्लियरले गोल गरेकी भए उनी ६ संस्करणको विश्वकपमा गोल गर्ने पहिलो खेलाडी हुने थिइन् । बराबरीको नतिजा भने धेरै अर्थमा नाइजेरियाका लागि सुखद रहनेछ । टोलीको नकआउट चरण पुग्ने सम्भावना जीवन्त छ । खेलपछि क्यानडेली प्रशिक्षक बेभरली प्रिस्टमनले भने, यो बराबरीको नतिजा सुखद रहेन । हामी सकेसम्म चाँडै यसलाई बिर्सेर अगाडि बढ्नु छ । स्फष्ट ३ अंक बटुल्न नसकेकामा हामी वास्तवमै निराश छौं । तर कम्तीमा एक अंक बटुलेमा सन्तुष्ट रहेर अब राम्रो खेल्नुपर्ने हुन्छ । यो नै एकमात्र विकल्प हो ।"
बिच भलिबल टोलीको सम्मान,(काठमाडौं)नेपाल भलिबल संघले काभा बिच भलिबल च्याम्पियनसिपमा रजत पदक विजेता नेपाली भलिबल टोली सम्मानित गरेको छ ।बंगलादेशमा सम्पन्न च्याम्पियनसिपमा पदक जितेका महिला र पुरुष टोलीलाई सम्मान गरिएको हो । महिला टोलीका कोपिला उप्रेती र कमला पुन तथा पुरुष टोलीका दिलबहादुर सुनार र मानबहादुर श्रेष्ठ नगदसहित सम्मानित भए । उनीहरूलाई २५ हजार र सम्मानपत्रद्वारा प्रदान गरिएको हो । सोही अवसरमा टोलीका प्रशिक्षक भरत शाह र व्यवस्थापक जुनु पुनमगरलाई पनि २५ हजार रुपैयाँसहित सम्मान गरिएको थियो । सन् २०२२ को डिसेम्बर २८ देखि ३० तारिखसम्म बंगलादेशको कक्स बजारमा सम्पन्न प्रतियोगितामा नेपालका पुरुष र महिला दुवै टोलीले रजत जितेका थिए । च्याम्पियनसिपमा महिलामा ५ र पुरुषमा ८ टोलीले प्रतिस्पर्धा गरेका थिए । उनीहरूलाई राष्ट्रिय खेलकुद परिषद् (राखेप) का उपाध्यक्ष शिव कोइराला र संघका अध्यक्ष जितेन्द्रबहादुर चन्दले सम्मानित गरे । संघका महासचिव रोशनबहादुर श्रेष्ठले विभिन्न प्राविधिक कारणले पदक विजेता खेलाडीलाई पुरस्कार दिन ढिलाइ भएको बताए । टोलीकी व्यवस्थापक जुनु पुनमगरले आफूले पाएको पुरस्कार रकम १९ औं एसियाली खेलकुदको तयारीमा रहेका खेलाडीका लागि खर्च गर्ने घोषणा गरिन् । महिला र पुरुष दुवै टोलीले चीनको हाङझाउमा हुने एसियाडमा भाग लिनेछ । तयारीका लागि टोली प्रशिक्षणरत छ ।
छोटकरी,"जुडोलाई मन्सुरीले प्रशिक्षण दिनेकाठमाडौं (कास) चीनको हाङझाउमा हुने १९ औं एसियाली खेलकुदमा भाग लिने जुडो खेलाडीलाई प्रशिक्षण दिन जर्मनीका जुडो प्रशिक्षक मोहम्मद मन्सुरी नेपाल आएका छन् । इरानका पूर्व मुख्य प्रशिक्षक सातौं डान मन्सुरीलाई अन्तर्राष्ट्रिय जुडो महासंघ (आईजेएफ) ले पठाएको नेपाल जुडो संघका अध्यक्ष दीपकहर्ष वज्राचार्यले जनाएका छन् । तत्कालका लागि मन्सुरीलाई १९ औं एसियाली खेलकुदको तयारीमा केन्द्रित गराइने छ । एसियाडका लागि जुडोबाट ४४ पुरुषमहिला खेलाडी प्रशिक्षणमा छन् । उनीहरूले नयाँबजारको खुशिबुस्थित बहुउद्देश्यीय मार्सल केन्द्र (एमएमएसी) मा दिनको दुई चरणमा प्रशिक्षण गरिरहेका छन् । दुई दिनअघि नेपाल आएका मन्सुरी र राष्ट्रिय खेलकुद परिषद्का सदस्यसचिव टंकलाल घिसिङबारे शुक्रबार भेटघाट भयो । बास्केटबलमा ६४ टिम प्रतिस्पर्धीकाठमाडौं (कास) चन्द्रविन्दु बोर्डिङ (स्किब्स) को आयोजनामा शनिबार हुने सातौं स्किब्स कप थ्री बाइ थ्री बास्केटबल प्रतियोगितामा ६४ टिमले भाग लिने भएका छन् । स्किब्सका प्रिन्सिपल अरुणकुमार केसीले शुक्रबार आयोजित पत्रकार सम्मेलनमा विभिन्न ४ विधामा ६४ टिमले प्रतिस्पर्धा गर्ने जानकारी गराए । सिनियर ब्वाइजमा २४, जुनियर ब्वाइज र सिनियर गर्ल्समा१६१६ तथा स्टाफमा ८ टिमले भाग लिने छन् । खेल लिगकम नकआउट आधारमा हुने स्किब्सका बास्केटबल प्रशिक्षक सञ्जय प्रजापतिले जानकारी दिए । सिनियर ब्वाइजमा त्रिज्योति, जुनियर ब्वाइजमा बसुन्धरा नेसनल एकेडेमी (बीएनए), सिनियर गर्ल्समा निम्स तथा स्टाफमा महामन्जुश्री डिफेन्डिङ च्याम्पियन हुन् । दुईदिने प्रतियोगिताका खेल आयोजकको आफ्नै कोर्टमा हुनेछ ।वर्ल्ड स्कुललाई टोली मोरक्कोतिरकाठमाडौं (कास) आईएसएफ वर्ल्ड स्कुल फुटबल च्याम्पियनसिपमा भाग लिन १७ खेलाडीसहित २१ सदस्यीय नेपाली स्कुल फुटबल टोली शुक्रबार मोरक्को गएको गरेको छ । प्रतियोगिता जुलाई २२ देखि ३१ सम्म मोरोक्कोको राबाटमा हुनेछ । खेलाडीमा सक्षम भट्टराई, देवराज जर्घामगर, अधिराज कार्की, श्रेयश शर्मा, आर्गेन तुलाधर, जेसिस कार्की, पर्वत चौलागाईं, कर्तव्य तामाङ, कृष्णबहादुर आले, किशोरकुमार दनुवार, एकराज विश्वकर्मा, यशराज विश्वकर्मा, स्वर्णिम श्रेष्ठ, दिलेन लिम्बू, अनिश थापा मगर, निशान राना र स्वयं थापामगर छन् । रमेशबहादुर कटुवालको नेतृत्वमा जाने टोलीको व्यवस्थापकमा आशिषमान सिंह, प्रशिक्षकमा राजेश श्रेष्ठ र अफिसियलमा विवेक कटुवाल छन् ।"
"आमा त्यो फूल थियो, फुली थिएन","किन छेडिनँ नाक ? हामी लिम्बू समाजमा हुर्केका नेवार हौं । हाम्रोतिरका लिम्बुनी बोजुहरू चिउँडोभन्दा तलसम्म आइपुग्ने झुम्के बुलाकी लगाउँछन् । कानमा चेप्टे सुन, नाकमा ढुंग्री । उनीहरूको बुलाकीमा रातो, हरियो पत्थर पनि टल्किरहेका हुन्थे । बोजूहरू सेरी बटुकोमा जाँड पिउँदा देब्रे हातले बुलाकी अलिकति किनारातिर सार्थे । हाम्रो हजुरआमा, आमा कसैको पनि नाकमा ढुंग्री वा बुलाकी थिएन । नेवाः कन्याहरूले किन नाक छेड्न हुँदैन ? आध्यात्मिक विज्ञानका अध्येता बासव राजोपाध्याय भन्छन्, नेवाः संस्कृतिमा कुनै पनि शुभकार्य गर्नुअघि कुमारीको पूजा गर्ने प्रचलन छ । पूजा गरिने कुमारीको मुखमण्डलमा घाउ चोट नलागेको, दाँत नझरेको, रजस्वाला नभएको हुनुपर्छ । उसो भए इहिः गरिसकेपछि त कन्याको नाक छेडे पनि हुन्छ होला नि त ! प्रश्न आउँछ । इहिःपछि कन्यालाई महालक्ष्मीको प्रतीक मानिन्छ । समुदायमा लक्ष्मीपूजाको चौथो दिन विसर्जन पूजा गर्न विवाहित छोरी आउनैपर्ने प्रचलन छ । यसरी नेवाः संस्कृतिमा कन्यालाई कुमारीबाट महालक्ष्मी अर्थात् मान्छेबाट देवताका रूपमा पूजा गरिने हुनाले नाक छेड्न नहुने प्रचलन छ ।मार्क्सवादी अध्येता आहुति यो प्रचलनलाई हाम्रो सभ्यता विकास क्रमसँग जोडेर विश्लेषण गर्छन् । उनका अनुसार, नेपालको उत्तरी तिब्बत या चीन क्षेत्रबाट आएका प्रजातिमा नाक छेडेको पाइन्न । तर, दक्षिणतिर गंगा मैदानको सभ्यतामा गहनाको अत्यधिक प्रयोग हुने, त्यसमा पनि नाकमा फुली वा नथिया लगाउने प्रचलन छ । त्यताबाट आएका प्रजातिमा यो प्रचलन बढी पाइन्छ । तर, उत्तरतिरबाटै आएका अन्य थुप्रै प्रजाति कसरी नाक छेड्ने बने त ? उनीहरू भारत र त्यस आसपास क्षेत्रमा लाहुर जाने परम्परामा गए, पहिलो र दोस्रो युद्धताका त्यो संस्कृति लिएर आए भन्ने डा हर्क गुरुङको विचार आहुति सम्झन्छन् । नेवाः समुदायमा मिथिलातिरबाट मिसिएकाहरूले पनि नाक छेड्न छोडेको उनको तर्क छ । नाक छेड्नु र फुली, ढुंग्री, नथिया वा यस्तै प्रकारका आभूषण लगाउनु गहनाकै एक रूप हो । गहनाको प्रचलन आदिम मात्तृसत्तात्मक युगमै समूहको नाइके पहिचान गर्न, उमेर समूह छुट्ट्याउन वा जिम्मेवारी बाँडफाँडको सहजताका निम्ति सुरु भएको महिला अधिकारकर्मी नेतृ एभलिन रिडले सौन्दर्य प्रशाधन, फेसन र नारीजातिको शोषण लेखमा उल्लेख गरेकी छन् । पुँजीवादी बजारले गहना महिलाका लागि अत्यावश्यक वस्तुका रूपमा स्थापित गरिदिएको व्याख्या रिडको छ । अहिले गहना पुँजीवादी बजारको सोकेसमा सबैभन्दा अग्रहारमा सजाइने वस्तु हो । अचेल मलाई फुलीको इन्द्रेणी रङमा पनि बजार तिर्मिराएजस्तो लाग्छ ।"
रजश्वलाको नीलो रङ,"सेनेटरी प्याड र खतराहरूनयाँदिल्लीस्थित एनजीओको टक्सिक्स लिंक रिपोर्ट र्याप्ड इन सेक्रेसी ले बजारमा व्यापक रूपमा उपलब्ध अर्ग्यानिक र अजैविक दस प्रकारका सेनेटरी प्याडहरूमाथि परीक्षण गर्यो । परीक्षणपछि थाहा भयो भारतमा बेचिने लोकप्रिय सेनेटरी प्याडहरूमा धेरै हानिकारक रसायनहरू थिए, जसले स्त्रीमा गम्भीर स्वास्थ्य समस्याहरू निम्त्याउने गर्छन् ।संसारैभरि सेनेटरी उत्पादनहरूमा केमिकलको उपस्थिति नियमन गर्ने कानुन कमजोर छ । यी उत्पादनका लागि अमेरिकी खाद्य र औषधि प्रशासनका नियमहरू पनि अनिवार्य छैनन् । र्याप्ड इन सेक्रेसी का अनुसन्धानकर्ताहरूले प्याडमा दुई विशेष रसायन पत्ता लगाए, ती हुन् थैलेट (यो पदार्थ प्लास्टिकमा लचिलोपन, पारदर्शिता र टिकाउ बढाउन चलाइन्छ) र भीओसीएस अर्थात् वाष्पशील जैविक यौगिक (पेट्रोल तथा डिजलका सवारीबाट छाडिने कार्बनयुक्त रसायन) । थैलेट फ्थालेट्स सेनेटरी प्याडहरूमा विभिन्न तहहरू जोड्न र प्याडको लचिलोपन बढाउन प्रयोग गरिन्छ । यसले धेरै स्वास्थ्य खतराहरू निम्त्याउँछ, जस्तै एन्डोमेट्रिओसिस (एउटा रोग जहाँ पाठेघरको अस्तर जस्तै तन्तु पाठेघरबाहिर पनि बढ्छ, त्यसले बाँझोपन गराउन सक्छ), गर्भावस्थासम्बन्धि जटिलता, भ्रूण विकासमा समस्याहरू, इन्सुलिन प्रतिरोध, उच्च रक्तचापका असर । स्त्री योनिका तन्तुहरूमा बढी पारगम्य छाला भएकाले उसको शरीरमा थैलेट एक्सपोजर बढी हुन्छ । प्याडहरूको रसायन अझै खतरनाक हुन्छ । सेनेटरी प्याडमा पाइने अर्का चिन्ताजनक रसायन हो भोलाटाइल अर्ग्यानिक कम्पाउन्ड (भीओसीएस) । यो रसायन सजिलै हावामा वाष्पीकरण हुन्छ । यो रसायन प्रायः डिओडोरेन्ट, एयर फ्रेसनर, नेल पलिस, इन्सेक्ट रिपेलेन्ट, इन्धन र मोटर वाहन उत्पादनहरूमा प्रयोग हुने भएकाले यसले स्त्री स्वास्थ्यमा प्रतिकूल प्रभाव पार्छ । भीओसीएसले स्त्रीको मस्तिष्क कार्यमा असर पार्छ । यसले छालाको सुजन, एनिमिया, कलेजो र मृगौलाले गर्ने काममा पनि असर पार्छर् । मासिक धर्म प्याडमा अन्य रसायनहरू स्टाइरेन (कार्सिनोजेन), क्लोरोमेथेन (प्रजनन विषाक्त), क्लोरोथेन (कार्सिनोजेन), क्लोरोफर्म (कार्सिनोजेन, प्रजनन विषाक्त, न्युरोटोक्सिन), एसिटोन (उत्तेजक) का मात्राहरू पनि पाइएको छ, जुन स्वास्थ्यलाई हानिकारक छन् । वुमेन्स भ्वाइसेस फर द अर्थ, टक्सिक्स लिंक (नयाँदिल्लीको गैरसरकारी संस्था) र कैयौँ अनुसन्धानले पत्ता लगाएका छन् भारतीय सेनेटरी प्याडका विषाक्त रसायनहरूले ज्यादा मात्रामा स्त्रीमा हृदय र प्रजनन रोग, क्यान्सरजस्ता जटिल रोग पनि निम्त्याउने डर हुन्छ । यदि तपाईं महिनावारीमा ट्याम्पोन प्रयोग गर्नुहुन्छ भने तपाईंले यूएस फुड एन्ड ड्रग एडमिनिस्ट्रेसन (एफडीए) को महत्त्वपूर्ण जानकारीबारे विचार गर्दै ट्याम्पोनलाई पिरियडको समय योनिबाट प्रत्येक २३ घण्टामा फेर्नुपर्ने हुन्छ । लामो समयसम्म ट्याम्पोन योनिमा राखे त्यहाँ हानिकारक ब्याक्टेरियाको संख्या बढ्छ र योनिमा ब्याक्टेरियाको स्तर परिवर्तन हुन्छ । त्यसले स्त्रीमा टक्सिक शक सिन्ड्रोमको खतरा बढाउँछ । भारतका प्याड, ट्याम्पोनहरू उत्पादन गर्ने कम्पनीहरूले स्त्री रजश्वलामा हानिकारक रसायनको फासिस्ट तानाशाही कायम राख्दै कैयौँ गुणा मुनाफा त कमाउँछन्, तर स्त्री स्वास्थ्यको विषय बेवास्ता गरिन्छ । यसरी स्त्रीहरू प्रत्येक महिनावारीका दिनहरूमा भयंकर रोगसँग सामना गरिरहेका हुन्छन् ।यदि तपाईं सचेत हुनुहुन्छ भने जैविक प्याडहरू, प्राकृतिक उत्पादनहरू (हेम्प, काठको पल्प, बाँसको पल्प, कपासबाट बनेका सेनेटरी प्याड) महिनावारीमा प्रयोग गर्न सक्नुहुन्छ । महिनाको समय मा सेनेटरी प्याडको खतरनाक चयनभन्दा अरू पनि सुरक्षित विकल्प छन् । सबैभन्दा राम्रो विकल्प हो महिनावारी कप । यो ट्याम्पोनले गर्ने सङ्क्रमण वा विषाक्त शक सिन्ड्रोमको जोखिमबाट मुक्त छ । अर्को हो डायाफ्राम । डायाफ्राम एउटा गर्भनिरोधक उपकरण हो, तर यसलाई पनि महिनावारी कपजस्तै प्रयोग गर्न सकिन्छ ।स्त्री शरीर चमत्कारी छ, जसले नयाँ जीवन जन्माउँछ । त्यसैले प्रकृतिले पनि स्त्री शरीरलाई प्रत्येक महिना सफा गर्नेगर्छ र यो प्रक्रिया नै महिनावारी हो । अरू स्त्रीझैं प्रकृतिले हरेक महिना मलाई पनि महिनावारीको रगतमा लपेट्छ । त्यतिबेला म पहिलो महिनावारीझैं मर्छु कि भन्ने डरमा बस्दिन । म सोच्छु मेरो शरीरले सही रूपमा काम गरिरहेको छ ।"
"'फिल्म मन्दिर हो, मन्दिरमा खराबी हुँदैन","तपाईंले अभिनय गर्नुभएको फिल्म ॅबगान अहिले प्रदर्शनमा छ । अहिले र पहिलेको अभिनयमा के फरक छ ? अभिनय पहिले र अहिलेको भन्ने हुँदैन । अभिनय त युनिभर्सल ल्यांङ्वेज हो । बरु समय फरक हुन्छ । हो, पहिले म अभिनयमा अपरिपक्व थिएँ, अहिले अलि परिपक्व हिसाबले गर्छु, फरक त्यही होला । १४ वर्षको उमेरमा फिल्ममा प्रवेश गरें । फिल्म र अभिनय जिम्मेवार कर्म हो । म भाग्यमा विश्वास गर्छु, सायद फिल्ममा आउनु भाग्यकै खेल थियो । अभिनयमा करिअर बनाउँछु भनेरै अभिनय पढिनँ मैले । भाग्यले डोर्याएको बाटोमा आफूलाई हिँडाएको हुँ । त्यतिबेला म स्कुल गइरहेकी बच्चा थिएँ । मलाई फिल्म (सन्तान) को अफर आयो । वरिपरिका आफन्तले सकारात्मक सल्लाह दिए । निर्देशक पनि अभिभावकजस्तै हुनुहुन्थ्यो । उहाँहरूले सिकाउनुभएअनुसार अभिनय गरें । प्राविधिक पक्ष थाहा थिएन, बिस्तारै सिकें । खासमा त्यो स्कुलिङ थियो मेरा लागि । मैले फिल्म सिकें, फिल्मलाई पढें, फिल्ममा बाँचें, त्यहीँ हाँसेँ र उठेँ । म जे म छु, फिल्मकै कारण छु । महिलाका लागि उतिबेला फिल्म कति अप्ठ्यारो क्षेत्र थियो ? त्यो अवस्था फरक थियो । अहिले धेरै हिसाबले परिवर्तन आयो महिला अधिकार, बाल अधिकार, अल्पसंख्यक अधिकारका कुरा उठे । त्यतिबेला हामी राजसंस्थाको अभ्यासमा थियौं । २०४४ सालतिर फिल्म क्षेत्र कन्जरभेटिभ नै थियो । तर, म काठमाडौंमा हुर्कें । त्यतिबेला छोराका लागि समाज जति उदार थियो, छोरीका लागि थिएन । त्यो विभेद अहिले पनि छँदैछ । त्यतिबेला फिल्ममा काम गर्नुलाई यो कस्तो जब हो ? भन्ने प्रश्न उठाउँथे । शाही नेपाली चलचित्र संस्थानबाट केही फिल्म बन्थे, जहाँ मभन्दा अघिका केही कलाकार मात्रै सक्रिय थिए । म आउँदा चलचित्र क्षेत्र २५ वर्षको बूढो भइसकेको थियो । मिथिला शर्मा, बसुन्धरा भुसालहरूले अभिनय गरिरहनुभएको थियो । म आउँदा थोरै खुलापन आएको थियो । ४ पृष्ठको कामना फिल्म पत्रिका श्यामश्वेतमा छापिन्थ्यो । त्यो पत्रिका म्यागेजिनमा परिणत हुँदा पहिलो कभरको मोडेल मै थिएँ । काठमाडौंमा हुर्केकाले फेसनमा ओपन थिएँ । म हल्टरटप नै लगाउँथे । त्यो कुरा समाजलाई पचाउन गाह्रो थियो । तर, म टेर्दिनथें । त्यो खासमा सानोतिनो क्रान्ति नै थियो । यो फिल्ममा काम गर्ने केटी हो भन्ने नजरले हामीलाई हेर्थे । त्यसबेला तपाईंले ॅसुन्दर भएकै आधारमा फिल्म खेल्न पाउनुभयो हगि Û अहिले त सौन्दर्यको परिभाषा बदलिएको छ नि Û अभिनयभन्दा पनि ब्युटिफुल भएकै कारण मलाई फिल्ममा लिइएको साँचो हो । सन्तान मा परिवारको कथा हुने नै भयो । तर, मैले आधुनिकताले पारेको नकारात्मक असरको चरित्रमा अभिनय गरें । त्यो चरित्र मोर्डन छ र विवाहेत्तर सम्बन्ध राख्न चाहन्छ । रिलेसनसिपबारे थाहै नहुँदा मैले त्यस्तो भूमिकामा अभिनय गरें । हामी पितृसत्तात्मक समाजमा छौं । अहिले पनि बिहेपछि करिअर अघि बढाउन महिलालाई गाह्रै छ, शारीरिक रूपले आकर्षक नदेखेपछि फिल्ममा लिँदैनन् । तर, कलाकार शरीर मात्रै होइन नि, उसको अभिनय मुख्य हो । खासमा कोही राम्रोनराम्रो भन्ने नै हुँदैन, हेर्ने नजर सुन्दर हुनुपर्छ । सौन्दर्यको कुनै मापदण्ड हुँदैन भन्ने अब हामीले सबैलाई बताउनुपर्छ । बूढी भएपछि जमाना गयो रे, सौन्दर्य गयो रे ! त्यस्तो पनि हुन्छ ? हरेक उमेरको मान्छेको आफ्नै सौन्दर्य हुन्छ र हरेक महिला सुन्दर हुन्छन् । तपाईंले अभिनय गर्दाको समयमा अभिनेत्रीले दबिएको, हेपिएको, पुरुषमा निर्भर चरित्रमै खेल्नुपर्थ्यो । अहिलेको महिला चरित्र चित्रण केही फेरिएको छ ? फिल्ममा महिलाको चरित्र चित्रणमा अहिले पनि खासै ठूलो परिवर्तन देख्दिन । बन्धन मा मैले एकल महिलाको भूमिकामा अभिनय गरें । मेरो चरित्र भिलेनसँग लड्छ र अन्त्यमा आफैंले मृत्यु रोज्छ । अर्को फिल्ममा विधवा महिलाकै भूमिकामा देखिएकी छु, त्यो फिल्मको नाम बिर्सें । त्यसमा मेरो चरित्र बचाउन कुनै पुरुष पात्र आउँछ, ममाथि गुन लगाउँछ, स्विकार्छ अनि म खुसी हुन्छु । ती फिल्महरूमा महिलाका लागि अरू कसैले लडिदिनुपर्थ्यो । तर, बगान मा मेरो चरित्रले आफैंलाई सशक्त बनाउँछ । एउटी महिलालाई बचाउन अरू कुनै नायक नै आउनुपर्छ भन्ने चित्रणलाई बगान ले तोडेको छ । समाजमा भएकै विषय हामीले बगानमा उठाएका छौं । एउटी महिलाको डिभोर्स भयो वा उनी विधवा भइन् भने उनलाई करिअर अघि बढाउन गाह्रो हुन्छ । त्यतिबेला धेरै अप्ठ्यारो थियो । एकल महिलाले बिहे गर्नै नहुने, खुसी हुनै नपाउने भन्ने होइन । अहिले रविना देशराजले बिहे गर्नुभयो । उहाँजस्ता कति महिला हुनुहुन्छ, जो आफ्नो खुसीका लागि त्यस्तो आँट गर्न सक्नुहुन्छ ? यस्ता सीमालाई हामीले नै हो, ब्रेक गर्ने । बगान मा मेरो चरित्र त्यस्तै हो । ॅबगान को चरित्रजस्तै जीवन बाँच्नुभयो त ? म ५२ वर्षकी भएँ । जीवन एक उत्सव हो । मेरी आमा कम उमेरमै विधवा हुनुभयो, परिवारको जिम्मेवारी ममाथि आयो । सन्तान जन्माउँदाको अनुभव, बिहेपछिका भोगाइलाई मैले नियालेकी छु । कुनै पनि मुलुक समृद्ध हुन त्यहाँका महिला सक्षम हुनुपर्छ । महिला सक्षम हुने शिक्षाले नै हो । अहिले त बिहेपछि पनि अभिनयमा सक्रिय हुन्छन् अभिनेत्री । छोरी कविता जन्मिएपछि फिल्ममा काम गर्दाका ती दिन सम्झिनुस् न Û मेरी आमा २२ वर्षको उमेरमै विधवा हुनुभयो । उहाँले नै हुर्काउनुभयो मलाई । हजुरआमा पनि उस्तै बलियो, अञ्जली दिदी पनि त्यस्तै । मलाई तीन महिलाले हुर्काउनुभयो । १८ वर्षको उमेरमै विनोद मानन्धरसँग मेरो बिहे भयो । विनोदजी धेरै पहिले नै बेलायतमा सेटल्ड भइसक्नुभएको थियो । त्यसैले उदार हुन, स्वतन्त्र हुन मलाई रोकटोक भएन । मैले ती सबै परम्परागत पर्खाल भत्काएँ । त्यतिबेला बिहे गर्यो कि अभिनेत्रीको करिअर नै सकिन्छ भन्ने बुझाई थियो । सुनील अग्निहोत्रीसँग दंगा फसाद मा अभिनय गरिसकेपछि अर्को पनि बलिउड फिल्म खेल्ने कुरा थियो, तर, मैले बिहे गरेको थाहा पाएपछि उनले यु गट म्यारिड, ड्याम भनेर अर्को हिरोइन लिए । तर, नेपालमा त्यस्तो भएन । छोरी जन्मेपछि पनि मेरो करिअर उकालो चढ्यो । कविता ८ महिनाको छँदा प्रतीक्षा र आन्दोलन भन्ने दुई फिल्म एकै पटक गरें । एउटाको घान्द्रुकमा सुटिङ हुन्थ्यो अर्को नेपालगन्जमा । त्यतिबेला विनोदजीको साथ पाएँ । अहिलेझैं भैरहवाबाट पोखराको प्लेन उड्दैनथ्यो । नेपालगन्जदेखि बसबाटै पोखराको यात्रा गर्थें । त्यहाँबाट नौडाँडाको बस चढ्थें, मुख छोपेर हिँड्दै घान्द्रुक पुग्थें । महिला कलाकारका लागि त्यतिबेला कति गाह्रो थियो होला त ? तर, मैले बिहेपछि पनि महिलाले काम गर्न सक्छन् भन्ने देखाइदिएँ । त्यसपछि हरेक हिरोइनले बिहेपछि पनि फिल्म खेल्न थाले । अहिले त तपाईं विवाहित हो या अविवाहित, स्विकार्न थालिएको छ । ॅनिर्मातासँग बिहे गरेरै फिल्म पाएको आरोप तपाईंले कति खेप्नुभयो ? त्यस्तो आरोप लागेन । बरु श्रीमान्को नामले निर्माता बन्यो भने धेरैले । खासमा त्यो मेरो आफ्नै काम थियो । म निर्माता बन्दा फिल्म चल्थ्यो । मेरो नाममा वितरकले फिल्म किन्थ्यो । मेरो श्रीमान्ले मेरा लागि केही पनि किन्नुपरेन । मैले मेरो खर्च आफैं जुटाएँ । सबै जरुरी चीज आफैं किन्थें । महिलाहरू आर्थिक रूपले सक्षम हुनुपर्छ । केही वर्ष मात्रै भयो, उहाँले मेरा लागि पनि सरसामान किनिदिन थाल्नुभएको । त्यतिबेलाका अभिनेत्री र अहिलेका अभिनेत्रीमा के फरक छ ? नयाँ अभिनेत्रीका चुनौती के होलान् ? पहिले हामीले सबै कुरा फिल्ममै सिक्यौं । त्यसैले धेरै ध्यान दिएर सिक्थ्यौं । अहिले सिक्ने थुप्रै माध्यम छन् । अहिलेका अभिनेत्री सबल छन्, कन्फिडेन्ट्ली काम गर्छन् । हाम्रो अवस्था त्यस्तो थिएन । त्यसैले हामी गाह्रो भए पनि राम्रो गर्ने प्रयास गर्थ्यौं । अहिले एकसेएक अभिनेत्री छन् । त्यतिबेला कला क्षेत्रमै करिअर बनाउँछु भन्ने अवस्था थिएन, ४ वटा फिल्म बन्थ्यो वर्षमा, अहिले त एकै वर्ष सयौं बन्छन् । खासमा हामीले यो क्षेत्र बनायौं । अबका अभिनेत्रीहरूले त्यो क्षेत्रस्थान पाइसकेका छन्, मिहिनेतले दर्शकको मन जित्नुपर्यो, त्यही हो चुनौती । फिल्म क्षेत्रमा ॅकास्टिङ काउच को चर्चा सधैं चल्छ । तपाईंलाई के लाग्छ, अझै फिल्ममा कास्टिङ काउच हुन्छ ? अहिलेका मानिस फरक छन्, समय नै फरक छ । आजभन्दा २० वर्षअघि जस्ता मानिस भेटिन्थे, अहिले त्यस्ता मानिस भेट्दिनँ म । त्योबेला फिल्म क्षेत्र घरजस्तो थियो, निर्देशक हाम्रो अभिभावक । मेरा लागि फिल्म क्षेत्र मन्दिर हो, मन्दिरभित्र खराबी हुँदैन । तर, फिल्म क्षेत्रमा कास्टिङ काउच हुँदैन भन्दिनँ । भर्खरै म माइती नेपाल पुगेकी थिएँ, दुर्व्यवहारमा परेका महिलासँग भेटें । महिलामाथि हुने दुर्व्यवहार जताततै छ । कास्टिङ काउच अशिक्षाले, लोभ, लालचले हुन्छ भन्ने लाग्छ । पर्दाअघि कलाकारको चमकधमक बेग्लै हुन्छ । तर, पर्दा पछाडिका दुःख दर्शकले देखेकै हुँदैनन् । तपाईंले त बाल्यकालदेखि नै दुःख भोग्नुभयो है ? धेरै थियो दुःख । आमा विधवा हुँदा बहिनी २१२२ महिनाकी थिइन्, म ३ वर्षकी । आमाले हामीलाई मामाघरमा छोडिदिनुभएको थियो । आमा मामाघर आउँदा उहाँसँग सुत्न बहिनी र मेरो झगडा नै पर्थ्यो । आमा २६ महिनामा आउनुहुन्थ्यो । त्यो ससानो दुःख कसैले देख्यो ? छोडेर जाँदा हामी छटपटिएर रुन्थ्यौं । मनको त्यो बेदना कसैले देखेन । आमा गलैंचा बुन्नुहुन्थ्यो । त्यसपछि किराना पसल खोल्नुभयो । अंशबन्डाको विषयमा आमालाई हेपेको देखेर मेरो कत्ति चित्त दुख्थ्यो । १२१३ वर्षको उमेरमा मैले गार्मेन्टमा २ महिना काम गरें । घरमा घुम्टो बुन्थें, चक्लेट बनाउँथे । चिनी तताएर ललिपप बनाउँथे । आमालाई पसलमा सहयोग गर्न सक्दिनथें । फिल्म खेल्न थालेपछि सहयोग गरें । घर नै बनाएँ । हो, फिल्ममा काम थालेपछि पछाडि फर्केर हेर्नुपरेन । त्यसैले मेरो आजका दिनलाई हेरेर मलाई मूल्यांकन नगर्नुस् ! नाममाथिको तपाईंको झुकाव बेग्लै देखिन्छ बुनु केसीबाट करिश्मा, अहिले सूर्यकुमारी ! कस्तो झुकाव हो यो ? बुनु मेरो निक नेम । मेरो नाम त करिश्मा नै हो । फिल्मका लागि यो नाम राम्रो सुनियो । सूर्यकुमारी मेरो न्वारानको नाम हो । नाम सुन्दै शक्तिशाली सुनिनुपर्छ भन्ने लाग्छ । नाममा ऊर्जा हुन्छ । नयाँ शक्ति पार्टीबाट तपाईं एमालेमा प्रवेश गर्नुभयो । ॅराजनीति नै नबुझ्नेहरू यता आए भन्ने आरोप लागिरहन्छ । के भन्नुहुन्छ ?त्यो पूरै गलत बुझाइ हो । राजनीतिले हरेक क्षेत्रलाई सबल, विकसित र समृद्ध बनाउँछ । यदि कोही अभिनेताअभिनेत्री बुझेर, सचेत भएर राजनीतिमा लाग्छन् भने त्यसमा गलत के छ र ? समाज परिवर्तनका लागि पनि उनीहरू राजनीतिमा जोडिन्छन् । पार्टी त माध्यम मात्रै हो । म समाजवाद सोच्छु, एउटै धारातर्फ बगिरहेको छु । समावेशिता, सहभागितामूलक विषयमा सहमत छु । पार्टीको नाम परिवर्तन भयो होला, तर मेरो विचार परिवर्तन भएको छैन ।"
कोरोनाको तातो आँसु,"कोरोना शृंखला नामका यी कलाकृति मैले सन् २०२०२१ मा गरेका सृजना हुन् । यसले त्यो महामारीसमयको इतिहास बोकेको छ । कोरोनाका पदचाप हुन् यी कृति । कोरोनाले दिएको तातो आँसुका शृंखला पनि हुन् । जब प्रकृतिमा असुन्तलन हुन्छ, उनी आफ्नो प्रचण्ड रूप देखाउँछिन् । प्रकृति अर्थात् रूख, बिरुवा, वायु, आकाश अनि धरतीमा बस्ने सम्पूर्ण प्राणी Û हजारौं वर्षदेखि मानव जातिले प्रकृतिमाथि गरेको अन्याय, शोषणको परिणाम नै हो बेलाबेला आइरहने भयानक महामारी । र, महामारीको परिणाम हो मानवको विध्वंस । मेरा यी चित्रले कोरोनाकालमा मानव जातिले भोगेको असहनीय पीडा, क्रन्दन, वियोगको बयान गर्छ, सँगै कोरोनाकालमा अपनाउनुपर्ने सावधानीबारे पनि भन्छ । असलमा यी चित्र कोरोनाकालका त्रासदी इतिहास हुन् । त्यस समय ज्यान जोखिममा राखेर दिनरात खट्नुहुने सम्पूर्ण डाक्टर, नर्सलाई मेरो शतशत नमन छ, जसले लाखौंलाई बचाए । त्यही बेला हो संसारका सबै डाक्टर, नर्सभित्र मैले ईश्वरको रूप देखेको । ती ईश्वरका हातमा थिए चक्र, शंख, कमलको फूल । र, ती थिए कोरोना सुरक्षा औजार । बिरामी बचाउन लागिपरेका, तर ज्यान गुमाएका डाक्टरहरूलाई हार्दिक श्रद्धाले सम्झिन चाहन्छु यी चित्रमार्फत । कोरोना महामारीले मानवलाई आग्रह गरेको छ प्रकृतिसँग सन्तुलन बनाउन र प्रकृतिलाई सम्मान गर्न । मानवबिना पनि प्रकृति हमेसा बाँचिरहन्छ, तर प्रकृतिबिना समस्त मानवको अस्तित्व छैन । प्रकृतिलाई नमस्कार Û"

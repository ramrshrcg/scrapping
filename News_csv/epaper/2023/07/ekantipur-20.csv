शीर्षक,विवरण
भन्सारबाट उम्किसकेको क्विन्टल सुन बरामद,"(काठमाडौं)हङकङबाट ल्याएर अन्तर्राष्ट्रिय विमानस्थल भन्सारसमेत पार गरेर सिनामंगल सडकसम्म पुर्याइएको करिब एक क्विन्टल सुन बरामद भएको छ । राजस्व अनुसन्धान विभागको टोलीले सुन बरामद गरेको हो भने भन्सारका अधिकारीहरूमाथि प्रश्न उठेको छ ।मंगलबार राति १० बजे हङकङबाट आएको क्याथे प्यासेफिकको उडानमा स्कुटरको ब्रेक सु को आवरणमा सुन ल्याइएको थियो । नेपालमा एकै पटक यति धेरै सुन बरामद भएको सम्भवतः पहिलो घटना रहेको अधिकारीहरूको भनाइ छ । यसअघि ०७४ भदौमा चिनियाँ तस्करले भित्र्याएको ८८ केजी सुनसहित काठमाडौंको क्षेत्रपाटीबाट गाडी चालक पक्राउ परेका थिए ।राजस्व अनुसन्धान विभागका महानिर्देशक नवराज ढुंगानाले सुन बरामद भएको र केही व्यक्ति पक्राउ परेको पुष्टि गरे । थप अनुसन्धान भइरहेको छ, उनले भने, धेरै तथ्य खुल्न बाँकी नै भएकाले विस्तृतमा अहिल्यै भन्न सक्ने अवस्था छैन ।भन्सार कार्यालयले निर्वाध रूपमा सुन पास गरिदिएको थियो । आठवटा कार्टुन बक्सामा ल्याइएका स्कुटरका १ सय ६० वटा ब्रेक सुको जाँचपास भन्सार कार्यालयले गरेको थियो । जसको तौल १ सय ५४ केजी उल्लेख छ । यस आधारमा करिब एक क्विन्टल सुन हुनुपर्छ भन्ने अनुमान गरेका हौं, अनुसन्धानमा संलग्न एक अधिकारीले भने, सामान जाँच गर्ने स्क्यानरले कसरी पत्ता लगाएन ? सम्भावित सेटिङबारे अनुसन्धान हुँदै छ । बुढानीलकण्ठ ठेगाना उल्लेख गरिएको रेडी ट्रेडर्स प्रालिका नाममा विमानस्थल भन्सारले जाँचपास हुन लागेको सामान शंकास्पद रहेको सूचनाका आधारमा राजस्व अनुसन्धान विभागको टोली विमानस्थल पुगेको थियो । जाँचपासपछि सुन लिएर ट्याक्सीबाट बाहिरिएका दुई जना सिनामंगलमा समातिएका हुन्, पछि तीन जना पक्राउ परेका छन् । सुनको बिस्कुटको आकार बिगारी स्कुटरको ब्रेक सु भित्र कभर गरेर ल्याएको देखिन्छ । भन्सारमा भने स्कुटरको ब्रेक सु भन्ने घोषणा गरिएको छ, अनुसन्धानमा संलग्न अधिकारीले भने ।विभाग स्रोतका अनुसार विमानस्थल भन्सार कार्यालयबाट ठूलो मात्रामा सुन चोरीपैठारी हुन लागेको सूचना राजस्व अनुसन्धान विभागलाई १० दिनअघि नै प्राप्त भएको थियो । हामीले विशेष टोली बनाएर काम गरिरहेका थियौं, स्रोतले भन्यो, सुन समातिएको छ, प्रारम्भिक अनुसन्धानमा ५ जना पक्राउ परे पनि थप योजनाकारको खोजी गरिरहेका छौं । अनुसन्धानका लागि भन्सार जाँचपास गराउने कर्मचारी तानिने छन् । भन्सार जाँचपास गरेर विमानस्थलबाट बाहिर ल्याइएको सुन बरामद भएपछि मंगलबारै भन्सार एजेन्टसँग केरकार गर्दा अरू दुई जनाको नाम खुलेको थियो । त्यसपछि बुधबार बुढानीलकण्ठबाट एक जना र जोरपाटीबाट अर्का व्यक्तिलाई पक्राउ गरेको विभाग स्रोतले जनाएको छ । मंगलबार बरामद गरिएको सुन नक्कली फर्म खडा गरी त्यसकै नाममा प्रज्ञापनपत्र खोलेर ल्याएको प्रारम्भिक अनुसन्धानबाट खुलेको छ । रेडी ट्रेडर्स प्रालि का सञ्चालक दिलीप भुजेल, भन्सार एजेन्ट राजेन्द्र राई, सहयोगीको आशंकामा रामकुमार भुजेल, हर्क राई र ट्याक्सी चालक अशोक लामा पक्राउ परेका हुन् । पाँचै जनालाई विभागको हिरासतमा राखिएको छ ।तस्कर गिरोहले सुन, विदेशी मुद्रालगायत अवैध वस्तु ओसारपसार गर्दा चेकजाँचमा कडाइ हुन नसकेपछि विमानस्थल भन्सार क्षेत्रमा प्रहरी उपस्थिति पनि गराउनुपर्ने माग उठिरहेको छ । तर, भन्सारले प्रहरी खटाउन मानेको छैन । त्यसको लाभ गिरोह र कतिपय अवस्थामा भन्सारकै कर्मचारीले उठाइरहेका छन् । केही दिनअघि मात्रै उपप्रधान तथा गृहमन्त्री नारायणकाजी श्रेष्ठले भन्सारमा प्रहरीको समेत उपस्थिति बढाउनेबारे कुराकानी भइरहेको जनाएका थिए । यसअघि विमानस्थलबाटै भित्रिएको तस्करीको सुन कारोबारीसँग हालै माओवादी नेता कृष्णबहादुर महरा र उनका छोरा राहुलको समेत नाम मुछिएको छ । यस विषयमा अनुसन्धान भइरहेको प्रहरीले जनाएको छ । क्विन्टल सुन मंगलबार राति बरामद गरिए पनि यो प्रकरण बुधबार साँझ मात्र सार्वजनिक गरिएको थियो । किन यति लामो समय लाग्यो भन्नेमा अधिकारीले दुई तर्क गरेका छन् । पहिलो विषय बरामद गरिएको सामग्री सुन हो कि हैन भनेर छुट्याउनुपर्ने थियो, स्याम्पलमा टेस्ट गरेपछि सुन हो भन्ने पुष्टि भयो, पुष्टि नभई भन्न सकिँदैन थियो, अनुसन्धानमा संलग्न एक अधिकारीले भने, दोस्रो विषय तस्करीसँग सम्बन्धित व्यक्तिहरूलाई पक्राउ गर्नका लागि पनि घटना बाहिर ल्याउन नहुने थियो । दुवै विषय निश्चित भएपछि बुधबार अनौपचारिक रूपमा घटना सार्वजनिक गरेका हौं । औपचारिक रूपमा सार्वजनिक गर्न अझै केही दिन लाग्ने ती अधिकारीले बताए ।"
"आयोजना बन्ने टुंगो छैन, बोर्ड मात्रै फेरिन्छ","(गोरखा)तेस्रो पटक नाम फेरिएको बुढीगण्डकी जलविद्युत् आयोजनाको गण्डकी गाउँपालिका८ घ्याल्चोकस्थित सिउरेनटारमा बुधबार प्रधानमन्त्री पुष्पकमल दाहालले फिल्ड कार्यालय उद्घाटन गरेका छन् । उक्त कार्यक्रममा दाहालसँगै उपप्रधान तथा गृहमन्त्री नारायणकाजी श्रेष्ठ, पूर्वप्रधानमन्त्री बाबुराम भट्टराई, मुख्यसचिव बैकुण्ठ अर्यालसहितको टोली हेलिकोप्टरबाट पुगेको थियो । उनीहरूले हेलिकोप्टरबाटै आयोजना क्षेत्र अवलोकन गरे । बुढीगण्डकी नदीमा १२ सय मेगावाटको जलविद्युत् आयोजना बनाउन सरकारले २०६९ मंसिरमै बुढीगण्डकी जलविद्युत् आयोजना विकास समितिको कार्यालय स्थापना गरेको थियो । धादिङ र गोरखाका साविकका २७ गाविस प्रभावित हुने प्रस्तावित आयोजनाको कार्यालय खारेज गरी २०७३ मा बुढीगण्डकी वातावरण, मुआब्जा, पुनर्वास तथा पुनःस्थापना इकाई बनाइएको थियो । अहिले इकाई कार्यालयको साइनबोर्ड परिवर्तन गरी बुढीगण्डकी जलविद्युत् कम्पनी बनाइएको हो । प्रभावित क्षेत्रका बासिन्दाले भने नाम परिवर्तनले मात्र आयोजना निर्माण हुनेमा विश्वस्त नरहेको बताएका छन् । बुधबार प्रधानमन्त्रीलाई गुनासो राख्न पुगेका प्रभावित क्षेत्रमा तीन जना प्रतिनिधिले आफूहरूलाई प्रहरीले एक घण्टा बन्धक बनाएको आरोप लगाएका छन् । बुढीगण्डकी जलविद्युत् आयोजना राष्ट्रिय सरोकार समितिका संयोजक हरेराम ढकाल, बुढीगण्डकी जलाशययुक्त आयोजना सरोकार समितिका अध्यक्ष दिनेशकुमार ढकाल र बोर्लाङका विष्णुप्रसाद अम्गार्इंले आयोजनाअन्तर्गतको सिउरेनटारमा रहेको कार्यालयको बैठक कोठामा आफूहरूलाई बन्धक बनाएको गुनासो गरे । विगतदेखि नै बुढीगण्डकी आयोजनामाथि निरन्तर खेलबाड हुँदै आएको छ, कहिले चिनियाँ कम्पनीलाई दिने, फेरि स्वदेशी लगानीमै बनाउने भनी फिर्ता लिने, फेरि चिनियाँ कम्पनीलाई दिने र फेरि फिर्ता लिने शृंखला नै चलाइयो, सरोकार समितिका संयोजक हरेराम ढकालले भने, अहिले फेरि स्वदेशी कम्पनीमार्फत निर्माण गर्ने भनिएको छ तर हामीले आयोजना निर्माण हुने विश्वासिलो आधार भेट्न सकेका छैनौं । आयोजनालाई विद्युत् प्राधिकरणअन्तर्गत लैजान खोजिएको र बुढीगण्डकीभन्दा धेरै साना आयोजना पनि समयमा निर्माण गर्न नसकेको विद्युत् प्राधिकरणले आयोजना निर्माण गर्नेमा शंका लागेको भन्दै उनीहरू प्रधानमन्त्रीलाई आफ्ना समस्या सुनाउन सिउरेनटार पुगेका थिए । गोरखाका सीडीओ साबसँग ५ मिनेट समय दिन आग्रह गरेका थियौं, एकछिन एकछिन भन्दै उहाँहरूले समय दिनुभएन । इन्स्पेक्टरसहित चार प्रहरीले हामीलाई एक घण्टा बन्धक बनाएर राखे, ढकालले भने । प्रधानमन्त्री आउँदा पनि आफ्ना माग राख्न नपाएको ढकालले गुनासो गरे । मुआब्जा समितिले गरेको गल्ती सुधारेर आयोजना बनाउनुपर्छ भन्दै हिँडेका थियौं, उनले भने । बन्धक बनेका प्रभावितले पूर्वप्रधानमन्त्री भट्टराईलाई फोन गरेर आफूहरूलाई कार्यक्रमस्थलमा आउन नदिएको गुनासो सुनाएका थिए । भट्टराईले दाहाललाई प्रभावितसँगको फोनवार्ता सुनाएपछि बल्ल उनीहरूलाई ज्ञापनपत्र बुझाउन दिने सहमति बनेको थियो । बुढीगण्डकी जलविद्युत् कम्पनीको फिल्ड कार्यालय उद्घाटनमा प्रधानमन्त्री दाहाल आउने तय भएदेखि नै सुरक्षासँग सम्बन्धित विभिन्न व्यक्तिले टेलिफोन गरी आफूहरूका बारेमा चासो राखेको बुढीगण्डकी जलाशययुक्त अयोजना सरोकार समितिका अध्यक्ष दिनेशकुमार ढकालले गुनासो गरे । प्रभावितले प्रधानमन्त्रीलाई बुझाएको ज्ञापनपत्रमा जलविद्युत् उत्पादनसँगै व्यवस्थित सहरीकरण, पर्यटन विकास र वातावरण तथा जैविक विविधता संरक्षणको समग्र काम गर्ने गरी विद्युत् प्राधिकरणभन्दा शक्तिशाली र अधिकार सम्पन्न बुढीगण्डकी विकास प्राधिकरण स्थापनाको माग छ । स्थानीयको स्वामित्वमा हुने गरी अयोजनाको लगानी मोडालिटी बनाउन, व्यक्तिगत घरजग्गा, संरचना, बोटबिरुवा मुआब्जा पाउन बाँकी व्यक्ति, संघसंस्था र विद्यालयलाई तत्काल मुआब्जा दिन पनि उनीहरूले प्रधानमन्त्रीसमक्ष माग राखे । प्रमुख जिल्ला अधिकारी दिनेशसागर भुसालले भने कसैलाई बन्धक नबनाएको बताएका छन् । प्रधानमन्त्री दाहाल उपस्थित कार्यक्रमलाई लक्षित गरी बुधबार सिउरेनटार क्षेत्रको सुरक्षा व्यवस्था कडा पारिएको थियो ।कार्यक्रममा पूर्वप्रधानमन्त्री भट्टराईले बुढीगण्डकी निर्माणका लागि अधिकार सम्पन्न बुढीगण्डकी विकास प्राधिकरण बनाउन माग राखे । मैले बुझेसम्म जलविद्युत् योजना मात्र बनाएर खासै लाभ हुँदैन । बहुउद्देश्यीय बनाएको अर्थमा फेवातालभन्दा १५१६ गुणा ठूलो ताल हुन्छ, त्यसमुनि पनि सातआठ वटा अरू योजना बनाउन सकिन्छ, उनले भने, काठमाडौं, पोखरा, हेटौंडाको बीचमा भएकाले पर्यटनको विकास हुन्छ । वरिपरि रिङरोड हुने भएकाले जनताले प्रतिफल लिन्छन्, उद्योग खोलेर रोजगारी सिर्जना गर्न सकिन्छ । बुढीगण्डकीलाई सामान्य जलविद्युत् आयोजनाका रूपमा नलगिदिन उनले प्रधानमन्त्रीसँग आग्रह गरे । प्रधानमन्त्री दाहालले बुढीगण्डकी जलविद्युत् आयोजनाको छिट्टै निर्माण प्रक्रियामा जाने बताए । लागत महँगो भए पनि बहुउद्देश्यीय भएकाले अन्य उद्देश्यबाट नाफामूलक परियोजना बन्ने उनको भनाइ थियो । विद्युत् उत्पादनको कुरा मात्र होइन, मत्स्यपालन, पर्यटन, सिँचाइ तमाम कुरा जोड्दा बहुउद्देश्यीय र दीर्घकालीन महत्त्वको हुन सक्छ, उनले भने । ऊर्जा जलस्रोत तथा सिँचाइ मन्त्रालयले एक साताअघि मात्र कम्पनीको प्रमुख कार्यकारी अधिकृतमा जगतकुमार श्रेष्ठ नियुक्त गरेको थियो । श्रेष्ठ यसअघि बुढीगण्डकीको वातावरण मुआब्जा वितरण पुनर्वास तथा पुनःस्थापना इकाईको संयोजक थिए । सरकारले उक्त इकाई खारेज गर्दै चालु आर्थिक वर्षबाट बुढीगण्डकी जलविद्युत् कम्पनीबाट आयोजनाको काम सम्पादन गर्ने बजेटमै उल्लेख गरेको थियो ।"
१९५ देशका राष्ट्रगान नेपालीमा,"काठमाडौं (कास) विश्वका विभिन्न देशका राष्ट्रगान समेटिएको विश्वका राष्ट्रिय गान पुस्तक प्रकाशन भएको छ । नेपाल वाङ्मय फाउन्डेसनले प्रकाशन गरेको पुस्तकमा १९५ देशका राष्ट्रगान नेपाली भाषामा छन् । फाउन्डेसनका अध्यक्ष डा विप्लव ढकालले पुस्तकको सम्पादन र प्रदीप निरौलाले अनुवाद गरेका हुन् । पुस्तकमा राष्ट्रगानको रचनाकार, संगीत र आधिकारिक स्वीकृति उल्लेख गरिएको छ । सम्पादक ढकालका अनुसार पुस्तकमा संयुक्त राष्ट्रसंघका १९५ सदस्य र दुई पर्यवेक्षक राष्ट्रका गानहरू समेटिएका छन् । यो पुस्तक विश्व शान्ति, सद्भाव र भाइचाराको कामनासहित नेपाली पाठकहरूमा देशभक्ति र राष्ट्रियताको सन्देश प्रवाह गर्ने उद्देश्यका साथ प्रकाशित गरिएको हो, उनले भने ।"
सातुको ब्रान्डिङ,"(पोखरा) हाँडीमा भुटेको मकै र भटमास ढुंगाको जाँतोमा पिसेपछि सातु बनाएर खाजाका रूपमा खाने चलन गाउँघरतिर अझै छ । सहरबजारमा भने देख्नै मुस्किल । कोरोना महामारीमा रोग प्रतिरोधात्मक क्षमता बढाउने पोसिलो खान्कीको जताततै खोजी भयो । व्यापार तथा बजार व्यवस्थापनमा बीबीए सकाएर बसेका पोखराका पृथ्वीकल्याण पराजुलीले उपाय खोजे, परम्परागत खान्की सातुको ब्रान्डिङ गर्ने । एक वर्ष बजार अनुसन्धान गरे । ०७८ पुसमा पोसिलो फुड्स प्रालि खोलेर सातु उत्पादन सुरु गरे । एक करोड रुपैयाँ लगानीमा उनले पोखरा१८ पोखराबेंसीमा उद्योग स्थापना गरेका छन् । २३ वर्षको उमेरमै उद्योग खोलेर सातु उत्पादन गर्ने लगानी जुटाउन उनले सेयर बेचे । परिवारको सहयोग मागे । बैंकबाट ऋण लिए । सहरमा हराइसकेको सातुलाई पुनः युवामाझ परिचित गराउन व्यावसायिक रूपमै हाम फालें, उनले भने, सातु नेपालीको मौलिक पोसिलो खाजा पनि हो । सातु साँच्चिकै उच्च पोषणयुक्त उत्पादन हो ।मकै, भटमासका अलावा गहुँ, चना, हाडे बदाम, काजु, आलस, छोकडालगायत अन्न सातु बनाउन प्रयोग गरिएको छ । यीमध्ये मकै, भटमास, गहुँ नेपालकै उत्पादनले थेग्छ । डेढ वर्षको अवधिमा पोसिलोले चारथरी सातु उत्पादन गरेको छ । मल्टिग्रेन, नट्टी डिलाइट, प्रोटिन प्लस र न्यट्री प्लस सातु आधा किलोदेखि २ किलोसम्मको प्याकेटमा उपलब्ध रहेको उद्योगका प्रबन्ध निर्देशक पराजुलीले जनाए । उत्पादित सातु बच्चादेखि वयस्क र वृद्धासम्मका लागि उपयुक्त हुने गरी तयार गरिएको छ । शारीरिक व्यायाम गर्ने खेलाडी र गर्भवती महिलाका लागि पनि कम्पनीले पोसिलो सातु उत्पादन गर्दै आएको छ । पहिलो जुन गाउँमा जस्तो उत्पादन हुन्छ, त्यही अन्न प्रयोग गरेर सातु बनाइन्थ्यो । तर, अहिले समयक्रमसँगै आवश्यकता र पोषणतत्त्वको माग पनि फरक हुँदै गएको छ, उनले भने, त्यसैले परम्परागत तरिकाले भन्दा नेपाल मात्रै नभएर विदेशबाट ल्याइएका पनि अन्न मिसाएर हामीलाई चाहिने पोषण आहार बनाएर हामीले दिने गरेका छौं । सातुको राम्रो पक्ष भनेकै शतप्रतिशत प्राकृतिक हुनु र कुनै पनि कृत्रिम चिज प्रयोग नगर्नु रहेको उनी बताउँछन् । उद्योगमा दैनिक २ सयदेखि ३ सय किलो सातु उत्पादन हुन्छ । उत्पादनदेखि बजारीकरणसम्म १६ जनाले रोजगारी पाएका छन् । पोखराबाट सुरु भएको पोसिलो सातुका उत्पादन हाल विराटनगर, काठमाडौं, चितवन, बिर्तामोड, इटहरीलगायत सहरमा वितरकमार्फत पुगेका छन् । छिट्टै भारतलगायत अन्तर्राष्ट्रिय बजारमा सातु पुर्याउने लक्ष्य रहेको उनले सुनाए । भविष्यमा अझै धेरै नेपाली अन्नबालीलाई प्रयोग गरेर धेरै प्रकृतिका उत्पादन विकास गर्ने उनको योजना छ । हामी चेन डिपार्टमेन्ट स्टोरसँग प्रत्यक्ष हाम्रा उत्पादन बिक्रीवितरण गरिरहेका छौं । छिट्टै नेपालका अन्य क्षेत्रमा पनि जोडिनेछौं, पराजुलीले भने, नेपाली बजारमा मात्रै नभएर विदेशी बजारमा पनि नेपाली सातु पुर्याउने लक्ष्य राखेका छौं । भारतलगायत देशमा पनि हामी छिट्टै पुग्दै छौं । उद्योगले शारीरिक सुगठन खेलाडी सुकदेव कार्कीलाई कम्पनीको ब्रान्ड एम्बेस्डर बनाएको छ । कार्की फिटनेस इन्फ्लुएन्सर र ट्रेनर पनि हुन् । बीबीएपछि व्यापार तथा बजार व्यवस्थापनमा अन्तर्राष्ट्रिय कोर्स पूरा गरेर आएका पराजुलीलाई व्यवसायमा परिवारको पनि साथ छ । सातुलाई बजारमा पुर्याएपछि उपभोक्ताबाट पाएको सकारात्मक प्रतिक्रियाबाट उनी हौसिएका छन् । भन्छन्, नयाँ व्यवसायमा हात हालियो, के हुने हो भन्ने मनमा थियो । तर, अहिले उपभोक्ताले मन पराएको देख्दा ठिकै गरिएको छ भन्ने लागेको छ । कमाइ गर्न नसकिए पनि सन्तुष्ट छु ।"
चन्द्रमामा मानव पाइला,सन् १९६९ मा आजकै दिन (जुलाई २०) मा पहिलो पटक चन्द्रमामा मानव पाइला पुगेको थियो । अमेरिकी अन्तरिक्षयात्री नील आर्मस्ट्रङले उक्त रेकर्ड बनाएका हुन् । उनी अन्तरिक्ष अभियान अपोलो ११ को लुनर मोडेलबाट चन्द्रमा पुगेका थिए । उक्त यानका पाइलट बज एल्ड्रिन । मिसन कमान्डर आर्मस्ट्रङसँगै चन्द्रमामा पुगेका थिए । तर चन्द्रमाको सतहमा पहिले उत्रेका कारण आर्मस्ट्रङको नाम चन्द्रमामा पुग्ने पहिलो मानिसका रूपमा रहेको हो । आर्मस्ट्रङ र एल्ड्रिनले करिब साढे तीन घण्टासम्म विभिन्न प्रयोगहरू गर्नुका साथै तस्बिरहरू खिचेका थिए । त्यसका साथै उनीहरूले अमेरिकाको झन्डा गाडेका थिए । अपोलो ११ यान सन् १९६९ को जुलाई १६ मा क्यानडेली अन्तरिक्ष केन्द्रबाट प्रक्षेपण गरिएको थियो । पृथ्वीबाट पाँच दिनको यात्रापछि जुलाई २० मा यान चन्द्रमामा पुगेको हो । चन्द्रमामा पुग्नुअघि उनी अन्तरिक्ष प्रविधि परीक्षणबारेको १९६२ को गेमिनी मिसन र १९६६ को गेमिनी८ मिसनमा समेत सहभागी भएका थिए । जुलाई १९३० को अगस्ट ५ मा जन्मिएका आर्मस्ट्रङ अमेरिकी अन्तरिक्ष यात्री तथा एरोनटिकल इन्जिनियर थिए । अमेरिकी अन्तरिक्ष एजेन्सीबाट १९७१ मा अवकाश लिएपछि उनी अन्तरिक्षको शोध र अन्वेषणका क्षेत्रमा लामो समय क्रियाशील थिए । उनको २०१२ को अगस्ट २५ मा ८२ वर्षको उमेरमा निधन भएको थियो । अमेरिकी राष्ट्रपति जोन एफ केनेडीले १९६१ मे २५ मा एक दशकभित्र चन्द्रमामा मानिस पठाउने घोषणा गरेका थिए । तर चन्द्रमामा मानिस पुग्ने बेलासम्म उनको मृत्यु भइसकेको थियो ।
'हामी तीन भाइ मा जोडिइन् लक्ष्मी,"काठमाडौं (कास) मधुसूदन भट्टराईको निर्देशनमा बन्ने फिल्म हामी तीन भाइ मा अभिनेत्री लक्ष्मी बर्देवा अनुबन्धित भएकी छन् । उनीसँगै अर्की नायिका आश्मा गिरी र फिल्म निर्माण पक्षबीच सम्झौता भएको छ । निर्देशक स्वयंको कथामा बन्ने फिल्मको पटकथा तथा संवाद शिवम् अधिकारीको छ । फिल्ममा यसअघि नै अभिनेता विनोद न्यौपाने, कुशल विष्ट र अभिनेत्री जाहन्वी बस्नेत अनुबन्धित भइसकेका छन् । प्रसिद्ध सिने आर्टस्को ब्यानरमा बन्ने फिल्ममा राजाराम पौडेल, रवीन्द्र झा, विष्णु सापकोटा, दीपक बिडारी, फलित राई, तारा शर्मालगायत कलाकारले अभिनय गर्दै छन् । साजित महत प्रस्तुतकर्ता रहेको फिल्मका कार्यकारी निर्माता विक्रम तामाङ हुन् । शिव ढकालले छायांकन गर्ने फिल्मको सम्पादन बनिश शाहले गर्ने जनाइएको छ । फिल्मको छायांकन साउन १० गतेबाट सुरु गर्ने निर्माण पक्षको तयारी छ ।"
कांग्रेस बैठकमा नक्कली शरणार्थी र ललिता निवास प्रकरणमा छलफल भएन,"काठमाडौं (कास) कांग्रेस मुख्यालय सानेपामा जारी केन्द्रीय कार्यसमितिको बुधबारको बैठकमा पनि नक्कली भुटानी शरणार्थी र ललिता निवासको जग्गा प्रकरणबारे छलफल नै भएन । सरकारको मुख्य घटकसमेत रहेको कांग्रेसका वरिष्ठ नेता नै प्रकरणमा जोडिएकाले केन्द्रीय सदस्यहरू बोल्न हिचकिचाएका हुन् । नेपालीलाई नक्कली भुटानी शरणार्थी बनाएर अमेरिका पठाउन खोज्ने काण्डमा आरोपित पूर्वगृहमन्त्री बालकृष्ण खाण थुनामा छन् । उनलाई निलम्बन गर्ने कि नगर्ने भन्ने विषय केही समयदेखि चर्चाको विषय बनिरहेका बेला भ्रष्टाचार मुद्दामा आरोपित अर्का नेता विजयकुमार गच्छदारलाई भने सभापति देउवाले केही समयअघि मात्रै केन्द्रीय सदस्यमा मनोनयन गरेका थिए । ललिता निवास प्रकरणमा संलग्न रहेको आरोपमा भ्रष्टाचार मुद्दा खेपेका गच्छदारविशेष अदालतबाट धरौटीमा छुटेका छन् । यस्तै, मनाङबाट निर्वाचित सांसद टेकबहादुर गुरुङविरुद्ध अख्तियार दुरुपयोग अनुसन्धान आयोगले भ्रष्टाचार मुद्दा दर्ता गरेपछि उनको सांसद पद निलम्बनमा छन् । तर, पार्टीको केन्द्रीय सदस्यको हैसियत कायमै छ । जारी केन्द्रीय कार्यसमिति बैठकमा गच्छदार र गुरुङ भने सहभागी हुँदै आएका छन् । मंगलबार सुरु बैठकमा बुधबार ४५ भन्दा बढी केन्द्रीय सदस्यले बोल्दा भुटानी शरणार्थी र ललिता निवास जग्गा हिनामिना प्रकरणको विषयमा एक जनाले पनि कुरा निकालेनन् । आफ्नै पार्टीका नेता संलग्न रहेका र नेतृत्वको चाहनासमेत नभएकाले सदस्यहरू बोल्न डराएका हुन्, एक नेताले भने । बुधबार बोल्ने अधिकांश केन्द्रीय सदस्य सरकारका कामकारबाही र भ्रष्टाचारका विषयमा भन्दा महामन्त्रीद्वय गगन थापा र विश्वप्रकाश शर्माका सार्वजनिक अभिव्यक्तिप्रति लक्षित भएर आक्रामक देखिएका थिए । संस्थापनपक्षीय केन्द्रीय सदस्यले सार्वजनिक रूपमा सभापतिको विरोध गर्दा पार्टी कमजोर भएको भन्दै अधिकांश सदस्यले एउटै शैलीमा विरोध गरे । महामन्त्री थापाले नक्कली भुटानी शरणार्थी प्रकरणमा जोडिएका खाणलाई निलम्बन गर्नुपर्ने धारणादेखि पार्टीको संसदीय दलको नेता परिवर्तन गर्ने आफ्नो एजेन्डा रहेको बताउँदै आएका छन् । पार्टी कमजोर हुनुमा नेतृत्वको मात्रै दोष छैन । पदाधिकारीको पनि जिम्मेवारी छ, केन्द्रीय सदस्य जवेदा खातुनले भनिन्, नेतृत्वलाई बदनाम गरेर आफू स्थापित हुने कुराले पार्टी बलियो हुँदैन । केन्द्रीय सदस्य लक्ष्मी खतिवडाले नेतृत्वको विकल्प खोज्न लागेमा महामन्त्रीको पनि विकल्प खोज्न सकिने बताइन् । तपाईंहरू (महामन्त्री) पार्टीलाई सही मार्गचित्रमा लैजानुहोस्, अरू कसैको विकल्प खोज्छु भन्नुभयो भने हामीले पनि तपाईंहरूको विकल्प खोज्नुपर्छ, महामन्त्रीप्रति लक्षित गर्दै उनले भनिन् । केन्द्रीय सदस्य नागिना यादवले सामाजिक सञ्जाल र मिडियामा नेतृत्वको विरोधमा जथाभावी बोल्ने काम बन्द गर्नुपर्ने बताइन् । अनुशासनहीनता बढेको र पार्टीमा स्वतन्त्रताका नाममा अराजकता बढेको उनको भनाइ थियो । केन्द्रीय सदस्य गुरु बरालले सुशासन दिन नसक्दा नै ठूला पार्टीप्रति जनतामा वितृष्णा बढेको बताउँदै नेताहरूले आत्मालोचना गरेर भ्रष्टाचार र बेथिति हटाउने संकल्प गर्नुपर्ने बताए । अर्का सदस्य केशवकुमार बुढाथोकीले कोशी प्रदेश सरकार निर्माणमा सभामुखले संविधानविपरीत काम गरेको भन्दै कांग्रेसले यस्तो काम गर्न कसरी दियो भनेर नेतृत्वमाथि प्रश्न उठाए । केन्द्रको सत्ता गठबन्धनले कोशीमा सभामुखको समेत हस्ताक्षर गर्न लगाएर सरकार निर्माण गरेको थियो । हाम्रा पार्टीका पूर्वमहामन्त्री कृष्ण सिटौला कहाँ हुनुहुन्छ ? संविधान बनाउँदा उहाँले नै अगुवा गर्नुभएको हो । संविधान उहाँको नेतृत्वमा प्रस्तुत भएको हो । अहिले सभामुख मैदानमा उत्रिएर गोल हान्न पाउँछ ? बुढाथोकीले प्रश्न गरे, सभामुखको हस्ताक्षर गरेर सरकार निर्माणमा बहुमत पुर्याउन मिल्छ ? कांग्रेसले टुलुटुलु हेर्ने ? छलफल नगर्ने । खोइ त्यो मुद्दा उठेको ?बैठकमा महामन्त्री थापाले मंगलबार प्रस्तुत गरेको सांगठनिक प्रस्तावअनुसार तोकिएको समयभित्र सभापतिबाट विभाग गठन हुने, दुईदुई महिनामा केन्द्रीय कार्यसमितिको बैठक बोलाउने, कोषाध्यक्ष मनोनयनसहित केन्द्रीय कार्यसमितिलाई भदौ १५ भित्र पूर्णता दिनेलगायतका समयबद्ध काम पूरा हुने आशंका प्रकट गरेका छन् । महाधिवेशन सकिएको ६ महिनाभित्र गरिसक्नुपर्ने यी काम सभापति दोस्रो कार्यकालका लागि निर्वाचित भएको डेढ वर्ष हुँदा पनि पूरा हुन सकेका छैनन् । कतिपय सदस्यले पार्टीको काम गर्ने भूमिकासमेत नपाएको भन्दै नेतृत्वलाई पार्टी विधिविधानअनुसार चलाएर सबैलाई जिम्मेवारी बनाउन आग्रह गरेका थिए । केन्द्रीय सदस्य मदन श्रेष्ठले केन्द्रीय कार्यसमितिको बैठक समयमा नबोल्दा नै सार्वजनिक रूपमा धेरै हलचल हुने गरेको बताउँदै विधानअनुसार कम्तीमा दुई महिनामा एक पटक बैठक राख्न सभापतिलाई आग्रह गरे । यसैबीच, प्रदेश सभापतिहरूले केन्द्रको भूमिका संघीयतामैत्री नभएको भन्दै प्रदेश संरचनाको आवश्यकता र औचित्वमाथि नै प्रश्न उठाएका छन् । पार्टीको सांगठनिक गतिविधिमा प्रदेशको भूमिका कहीँकतै नहुने गरेको अनुभव सुनाउँदै उनीहरूले कांग्रेसलाई संघीयता मन नपरेको हो भने नेतृत्व लिन नेताहरूलाई चेतावनी दिएका छन् । गण्डकी प्रदेशका सभापति शुक्रराज शर्माले प्रदेश सभापतिलाई केन्द्रीय कार्यसमितिको बैठकमा विधानतः उपस्थित हुने हैसियत नदिएर आमन्त्रित सदस्यका रूपमा राखिएको बताए । असार २१ र २२ गते काठमाडौंमा जिल्ला सभापतिको बैठक राख्दासमेत प्रदेशलाई जानकारी नभएको उनले बताए । केन्द्रबाट नेताहरू प्रदेशमा जानुहुन्छ तर प्रदेश कार्यसमितिलाई जानकारी हुन्न । प्रदेशलाई उपेक्षित गरेर संगठन बलियो हुन्न, उनले भने । लुम्बिनी प्रदेशका सभापति अमर पुनले केन्द्रीय नेताले संघीयताको मोडललाई कमजोर बनाउने भूमिका खेलिरहेको बताए । भ्रातृ संस्थाको गठनमा समेत प्रदेशलाई उपेक्षा गरिएको उनको गुनासो थियो । कांग्रेसलाई तहगत संगठन नचाहिने हो भने खारेज गरौं । सबै केन्द्रबाट चलाऔं । मन परेका व्यक्तिलाई पटकपटक लाभको पद दिऔं, पुनले भने, नत्र तहगत सिफारिसमा निर्णय गरौं ।वाग्मती प्रदेश सभापति इन्द्रबहादुर बानियाँले संविधानबमोजिम पार्टीको विधानमा प्रदेश संरचनालाई महत्त्व नदिइएको बताए । प्रदेश आवश्यक छैन भने स्थानीय तह अनि सिधै केन्द्रको संरचना मात्रै राखौं, संघीयता चाहिँदैन भन्ने नेतृत्व कांग्रेसले गरौं किनकि कांग्रेस नै प्रदेशप्रति खुसी देखिँदैन, उनले भने, महामन्त्रीले मंगलबार प्रस्तुत गर्नुभएको सांगठनिक प्रस्तावमा पनि प्रदेश कहीँकतै भेटिँदैन । बैठकमा मधेश प्रदेशका सभापति कृष्णप्रसाद यादवले प्रदेशलाई भूमिका दिन नसक्ने भए प्रदेश संरचना हुनुको औचित्वमाथि नै प्रश्न उठ्ने गरेको बताए । केन्द्रले जिल्लासँग र जिल्लाले केन्द्रसँग सिधै काम गर्छ । प्रदेशलाई जिम्मेवारी दिइँदैन, उनले भने, हामी न तल न माथि, बीचमा रह्यौं । सुदूरपश्चिम सभापति वीरबहादुर बलायर र कर्णाली सभापति ललितजंग शाहीले पार्टी अनुशासनमा नचलेको बताए । पार्टी विधानअनुसार स्वतः कारबाहीमा परेका व्यक्तिलाई अनुशासन समितिका अध्यक्ष आनन्द ढुंगानाको एकल निर्णयबाट उजुरी परेकै दिनमा फुकुवा गरिएको भन्दै उनीहरूले आपत्ति जनाए । संघ र प्रदेशमा हामी सरकारमा छौं तर सरकारमा भएको अनुभूति हुन सकेको छैन, बलायरलेभने, अनियमितता कुनै पनि हालतले सह्य हुँदैन । मन्त्रीहरूको काम पारदर्शी हुनुपर्छ । पार्टी नेतृत्वले पनि सरकारका गतिविधिलाई अनुगमन गर्ने र सच्याउने काममा जानुपर्छ । मन्त्रीहरूले आफ्नो ढंगले काम गर्ने र उनीहरूको कमजोरीको भारी कांग्रेसले बोक्ने हुन सक्दैन ।"
लालबहादुरलाई न्याय माग्दै प्रदर्शन,सुनसरी (कास) लालबहादुर विश्वकर्माको न्यायका लागि इटहरी उपमहानगर कार्यालयअगाडि प्रदर्शन गरिएको छ । सुनसरी जिल्ला अदालतबाट ठगी मुद्दामा १८ महिना जेल र ३ करोड १४ लाख ३३ हजार बिगो सजाय पाएका इटहरी१९ तरहराका लालबहादुर निर्दोष रहेको भन्दै रिहाइको माग गरिएको हो । इटहरीको सिंहदेवी ज्वेलर्समा ज्यालादारीमा काम गर्ने उनलाईलाई अदालतले जरिवानासहित कैद तोकेको थियो । उनी आठ महिनादेखि सुनसरीको झुम्का कारागारमा छन् ।
"'ग्रे लिस्टको म्याद उपलब्धि होइन, उत्सव नमनाऊ","सम्पत्ति शुद्धीकरण मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) को नकारात्मक सूची (ग्रे लिस्ट) मा पर्ने निश्चित जस्तो भए पनि नेपालले थप एक वर्षसम्मको समयसीमा पाएको छ । असार २४ देखि २९ सम्म क्यानडाको भ्यान्कोभरमा भएको एसिया प्यासिफिक ग्रुप (एपीजी) अन मनी लाउन्डरिङ को वार्षिक प्लेनरी बैठकमा प्रतिरक्षा गरेको नेपालले सुधारका लागि एक वर्ष पाएको छ । यसको अर्थ नेपालले उन्मुक्ति पाएको होइन, शंकाको सुविधा मात्र पाएको हो । त्यसैले यो उत्सव मनाउने उपलब्धि होइन, कठोर कदम लिनुपर्ने चुनौती हो । नेपाललाई नकारात्मक सूचीमा राख्ने सुझावसहित एपीजीले गत माघमै प्रतिवेदन बुझाएको थियो । सोही प्रतिवेदनमाथि वार्षिक प्लेनरी बैठकमा छलफल हुँदा नेपालले प्रतिरक्षा गर्ने मौका पाएको हो । कुनै पनि मुलुक प्रत्यक्ष निगरानीमा पर्नुअघि एफएटीएफले अब्जरभेसन (सूक्ष्म निगरानी) अवधि प्रदान गर्छ । उक्त अवधिका लागि निर्दिष्ट कार्यहरू हुने अपेक्षा राखिएको हुन्छ, अहिले नेपालले त्यही समय पाएको हो । यो अवधिमा सम्पत्ति शुद्धीकरणको मामिलामा कसरी सुधार गर्ने भन्नेतर्फ सरोकारवाला नीतिगत र कार्यात्मक प्रतिबद्धतामा जुट्न जरुरी छ । किनभने एक वर्षभित्रै अर्को एपीजीको बैठक बस्नेछ, त्यहाँ मौखिक जवाफ पर्याप्त हुनेछैन । विश्वव्यापी रूपमा सम्पत्ति शुद्धीकरण निवारणको काम गर्ने गरी सन् १९८९ मा एफएटीएफ र यसअन्तर्गतको निकाय एपीजी सन् १९९७ मा स्थापना भएका हुन्, जसले तय गरेका मापदण्ड मान्ने प्रतिबद्धताका साथ नेपाल सदस्य राष्ट्र भएको हो । यी निकायले खासगरी वित्तीय अपराध, आतंकवादी गतिविधिसम्बन्धी आर्थिक कारोबारका विषयमा निगरानी र अनुगमन तथा मूल्यांकन गर्छन् । गैरकानुनी कार्यबाट आर्जित रकमको कारोबार निरुत्साहित हुने गरी सम्बन्धित देशले कठोर कानुन तथा संस्थागत संरचना नबनाएको वा कार्यान्वयन नगरेको भेटिएमा सुरुमा नकारात्मक सूची र अर्को चरणमा कालोसूचीमै राख्ने निर्णय गर्छन् ।विदेशमा नेपालीहरूको गैरकानुनी लगानी र प्रत्यक्ष वैदेशिक लगानीका नाममा विदेशबाट स्रोत नखुलेको रकम ल्याउने, नेपालका उच्च अधिकारीहरू नै सम्पत्ति शुद्धीकरणमा मुछिएको अवस्था जगजाहेर छ । पछिल्ला महिनामा सहकारी संस्थाहरूमा रकम हिनामिनाका घटना दिनहुँ आउन थालेका छन्, घरजग्गा, बिमा र सेयर बजारमा लगानी गरेको देखाएर कालोधनलाई सेतो बनाउने प्रवृत्तिले पनि ग्रे लिस्टको जोखिम उच्च बनाएको छ । यस्तैयस्तै ससाना घटनापछि एफएटीएफले दक्षिण अफ्रिका र नाइजेरियालाई हालै नकारात्मक सूचीमा राखिसकेको छ । एपीजीको प्रतिवेदनअनुसार ६ कारणले नेपाललाई नकारात्मक सूचीमा राख्नुपर्ने अवस्था छ । कानुन निर्माण, कानुन कार्यान्वयन संस्था स्थापना, नीति कार्यान्वयन, सुपरिवेक्षण र अनुसन्धानसँग सम्बन्धित विषयमा नेपाल पछि परेको छ । गैरकानुनी रूपमा आर्जन भएको सम्पत्ति विभिन्न माध्यमबाट शुद्धीकरण गर्ने प्रवृत्तिलाई प्रशासनिक र राजनीतिक संरक्षण भएकाले यो स्थिति उत्पन्न भएको हो । यस विषयलाई राजनीतिक दल, सरकार र सिंगो संसद्ले अझै गम्भीरताका साथ लिएको देखिँदैन ।सुशासनमा सुधारका लागि नेपालमा प्रयास नै नभएको होइन, अन्तर्राष्ट्रिय प्रतिबद्धताअनुरूप कानुन बनाउन पनि खोजिएको थियो । गत फागुनमा सरकारले विभिन्न १९ वटा कानुन संशोधन गर्न केही ऐन संशोधन गर्न बनेको विधेयक ल्याएको थियो । तर, यसलाई रोक्न सरकार, संसद्देखि राष्ट्रपति कार्यालयसम्म चलखेल भएको प्रस्टै छ, फलस्वरूप उक्त विधेयक प्रतिनिधिसभाबाट पास भए पनि राष्ट्रिय सभाले पारित गरिदिएन । त्यसपछि ग्रे लिस्टबाट जोगिनकै लागि सरकारले अध्यादेशका रूपमा कानुन अघि बढायो, तर तत्कालीन राष्ट्रपति विद्यादेवी भण्डारीले प्रमाणीकरण नगरेर रोकिदिइन् । प्रधानमन्त्री पुष्पकमल दाहाल नेतृत्वको सरकारले फास्ट ट्र्याकमा अघि बढाउने निर्णय गरी फेरि उक्त विधेयक संसद्मा पेस गरेको छ, जसमाथि राजनीतिक खिचातानी जारी रहेकाले पास भने हुन सकेको छैन ।कानुन निर्माणको प्रक्रिया जारी रहेको पृष्ठभूमिसहित राष्ट्र बैंकका गभर्नर महाप्रसाद अधिकारी नेतृत्वको ३० सदस्यीय प्रतिनिधिमण्डलले क्यानडा पुगेर बैठकमा देशको प्रतिरक्षा गरेको छ, नेपालले यसको सुविधा पायो, तत्काल जोखिम ग्रे लिस्टको जोखिम टर्यो । तर, विद्यमान अवस्था कायम रहे एक वर्षपछि नेपाललाई झन् कठिन हुने र त्यसबाट उम्कन नसक्ने जोखिम छ । यो सामान्य अवस्था होइन । किनकि नकारात्मक सूचीमा परेको देशबाट अन्तर्राष्ट्रिय बैंकिङ कारोबारमा नियन्त्रण हुन्छ, प्रतीतपत्र कारोबारमा पनि कठिनाइ हुन्छ । यस्तो अवस्थामा विदेशी लगानी निरुत्साहित हुने र अन्तर्राष्ट्रिय जगत्मा देशको वित्तीय साख घट्ने जोखिम हुन्छ । वित्तीय अपराध नियन्त्रणका लागि समयमै कानुन नबनाएको र भैरहेको कानुनी व्यवस्थाको प्रभावकारी कार्यान्वयन पनि नगरेका कारण नेपाल ग्रे लिस्टमा पर्ने र विश्वजगत्मै साख खस्कने छ । जसलाई विश्व समुदायले मान्यता दिनेछन् । त्यसैले नेपालले प्रतिबद्धता जनाएअनुसार तोकिएको समयमा तालिकाबद्ध रूपमा दिनगन्ती गरेर सुधार गर्नुपर्छ । आउँदो असोजमा नेपालकै बारेमा एफएटीएफको बैठक हुँदै छ । त्यतिबेलासम्म संसद्मा विचाराधीन रहेको विधेयक पारित गर्नेदेखि कानुनी शासनको आभास नेपालले दिलाउन सक्नुपर्छ ।"
पार्टी जीवन्त बनाउने महत्त्वपूर्ण कदम,देउवा पदमा रहुन्जेलसम्म नेपाली कांग्रेस पार्टीमा केही हुनेवाला छैन । मनकुमार लिम्बू
भ्रष्टाचारको जरा उखेलिने विश्वास,"कुशासन र भ्रष्टाचारको दुर्गन्ध देश विदेशमा फैलिँदा हामी नेपालीको शिर झुकेको छ, देशविदेशमा बदनामी निरन्तर बढिरहेको छ । झन्डै ३४ वर्षदेखि बढेको शासकीय बेथिति, विसंगति, कुरीति, भ्रष्टाचार नियन्त्रण गर्न त्यतिबेलादेखि २७ वटा सरकार बने पनि सम्भव देखिएन । जति पटक सरकार फेरिए पनि अधिकांश सत्ताधारीले डाडुपन्यु चलाएर ब्रह्मलुट मच्चाउनेबाहेक विकासको काममा सिन्को भाँच्न सकेनन् । राजनीतिलाई उद्योग ठानेर देश र जनतालाई लुटिरहे । भ्रष्टाचारको जालो केन्द्रदेखि गाउँसम्म फैलँदा यसलाई रोक्न कुनै शासक अघि सरेनन् । मानव तस्करदेखि भूमाफियाको सक्रियतासम्म, सुनकाण्डदेखि अनेकथरी घोटाला, लुटपाटसम्मका खुराफाती गतिविधि व्यापक हुँदा ऐतिहासिक परिचय, गरिमा बोकेको हाम्रो देश एसियाकै भ्रष्ट मुलुकमा परिणत भएको छ । कूटनीति चकनाचुर हुँदा दाता राष्ट्र, पहिलेदेखि सुमधुर सम्बन्ध भएका मुलुकले हामीमाथि टेडो आँखा लगाउन थालेका छन् भने स्वाभिमानी नेपालीको विदेश यात्रा कठिन बन्दै गएको छ । तथापि यतिबेला एकपछि अर्को गर्दै सरकारले भ्रष्टहरूको कठालो समात्न थालेपछि जनतामा आशा पलाउन थालेको छ । विभिन्न काण्ड, अनियमितताका फाइलहरूले शासकको कार्यकक्ष भरिएको स्थितिमा नक्कली भुटानी शरणार्थी, ललिता निवास प्रकरणमा संलग्नलाई जेल चलान गरिएको विषयबाट जनता खुसी छन् । अख्तियारले अहिलेसम्म घूस खाने ससाना कर्मचारीमाथि कारबाही गर्दै आएको स्थितिमा भ्रष्टाचार निर्मूल पार्न यतिबेला केन्द्रीय अनुसन्धान ब्युरो (सीआईबी) ले देखाएको सक्रियता प्रशंसनीय छ । यता काठमाडौं महानगरले ललिता निवास क्षेत्रमा तारबार लगाउन थालेपछि भ्रष्टहरू उकुसमुकुस, छटपटीमा परेको अनुमान गर्न सकिन्छ । अहिलेसम्म शीर्षनेताले मुख नखोले पनि यो काण्डमा मुछिएका ५ पूर्वसचिवविरुद्ध प्रहरीले अदालतबाट पक्राउ अनुमति लिएर अनुसन्धान अघि बढाएपछि ललिता निवासको महामारी उजागर हुने निश्चित छ । भ्रष्टाचार नियन्त्रणमा शून्य सहनशीलता देखाउन कम्मर कसेका प्रधानमन्त्री र गृहमन्त्रीले पछि नहट्ने प्रतिबद्धता देखाएर जनताको मन जितिरहेको स्थितिमा विगतका जघन्य अपराध सम्बन्धी फाइल पनि छिटै खोलिने विश्वास बढेको छ । भुवनेश्वर शर्मा, चन्द्रागिरि२, काठमाडौं आयल निगमका कर्मचारीलाई बोनस किन π आयल निगमका कर्मचारीलाई बोनस चाहियो भनेको सुन्दा अचम्म लाग्छ । कर्मचारीलाई बोनस दिनुपर्ने के त्यस्तो उल्लेखनीय काम गरेका कारण बोनस दिनुपर्यो ? कर्मचारी सुविधा लिन अग्रसर भए पनि निगमको उन्नतिको सोच देखिएन । त्यसको विषयमा विचारविमर्श गरेको पाइँदैन । सस्तोमा तेल किनेर महँगोमा बेच्दा नाफा नभए के हुन्छ ? अनि त्यसरी भएको नाफा कर्मर्चारीलाई बोनस किन दिने ? कर्मचारी आफ्नो इथिक्समा बस्नुपर्छ । आन्दोलन गरेपछि पाइन्छ भन्ने सोच कर्मचारीमा देखिन्छ । सुविधाका लागि कर्मचारीहरू आन्दोलनको तयारीमा छन् । त्यसरी आन्दोलन गर्ने कर्मचारीलाई बर्खास्त गर्नुपर्छ । उनीहरूको स्थानमा देशमा हजारौं बेरोजगार युवालाई अवसर दिनुपर्छ । काम नगरी तलब, भत्ता खाने कर्मचारीको काम छैन । घाटा गए जनताले महँगोमा तेल हाल्नुपर्ने अनि नाफामा गए कर्मचारीलाई बोनस दिनुपर्ने कस्तो नीति हो ? समाजमा जे बोल्दा पनि हुने भएको छ । नैतिकता भन्ने चीज नै छैन । अहिले पनि भारतबाट ल्याएको तेलको मूल्यका विषयमा जानकारी छैन । सरकारले आयल निगमका कर्मचारीलाई तेल सुविधा दिने गरेको छ । अमेरिकी डलरमा किनेको तेल निःशुल्क पाएका छन् । त्यसले पनि नपुगेर फेरि बोनसको माग भएको छ । कर्मचारीलाई फाइदा हुँदा बोनस दिने हो भने घाटा हुँदा पनि त्यही कर्मचारीको तलबभत्ताबाट असुलउपुर गर्नुपर्छ । हिजो एक रुपैयाँ पेट्रोलको भाउ बढ्दा सहरबजार हल्लीखल्ली हुन्थ्यो । जुलुस र आन्दोलन पनि हुन्थ्यो । अहिले हप्ताको १० रुपैयाँ प्रतिलिटर बढ्दा पनि सुनसान छ । कर्मचारी र नेताको सेटिङमा देश चलेको छ । जनताको पक्षमा कोही देखिँदैनन् । पुरुषोत्तम घिमिरे, जोरपाटी, काठमाडौं"
आयल निगमका कर्मचारीलाई बोनस किन !,"आयल निगमका कर्मचारीलाई बोनस चाहियो भनेको सुन्दा अचम्म लाग्छ । कर्मचारीलाई बोनस दिनुपर्ने के त्यस्तो उल्लेखनीय काम गरेका कारण बोनस दिनुपर्यो ? कर्मचारी सुविधा लिन अग्रसर भए पनि निगमको उन्नतिको सोच देखिएन । त्यसको विषयमा विचारविमर्श गरेको पाइँदैन । सस्तोमा तेल किनेर महँगोमा बेच्दा नाफा नभए के हुन्छ ? अनि त्यसरी भएको नाफा कर्मर्चारीलाई बोनस किन दिने ? कर्मचारी आफ्नो इथिक्समा बस्नुपर्छ । आन्दोलन गरेपछि पाइन्छ भन्ने सोच कर्मचारीमा देखिन्छ । सुविधाका लागि कर्मचारीहरू आन्दोलनको तयारीमा छन् । त्यसरी आन्दोलन गर्ने कर्मचारीलाई बर्खास्त गर्नुपर्छ । उनीहरूको स्थानमा देशमा हजारौं बेरोजगार युवालाई अवसर दिनुपर्छ । काम नगरी तलब, भत्ता खाने कर्मचारीको काम छैन । घाटा गए जनताले महँगोमा तेल हाल्नुपर्ने अनि नाफामा गए कर्मचारीलाई बोनस दिनुपर्ने कस्तो नीति हो ? समाजमा जे बोल्दा पनि हुने भएको छ । नैतिकता भन्ने चीज नै छैन । अहिले पनि भारतबाट ल्याएको तेलको मूल्यका विषयमा जानकारी छैन । सरकारले आयल निगमका कर्मचारीलाई तेल सुविधा दिने गरेको छ । अमेरिकी डलरमा किनेको तेल निःशुल्क पाएका छन् । त्यसले पनि नपुगेर फेरि बोनसको माग भएको छ । कर्मचारीलाई फाइदा हुँदा बोनस दिने हो भने घाटा हुँदा पनि त्यही कर्मचारीको तलबभत्ताबाट असुलउपुर गर्नुपर्छ । हिजो एक रुपैयाँ पेट्रोलको भाउ बढ्दा सहरबजार हल्लीखल्ली हुन्थ्यो । जुलुस र आन्दोलन पनि हुन्थ्यो । अहिले हप्ताको १० रुपैयाँ प्रतिलिटर बढ्दा पनि सुनसान छ । कर्मचारी र नेताको सेटिङमा देश चलेको छ । जनताको पक्षमा कोही देखिँदैनन् । पुरुषोत्तम घिमिरे, जोरपाटी, काठमाडौं"
नयाँ शैलीको कांग्रेस बैठक र सम्भावना,"पछिल्ला दिनमा कांग्रेसका बारेमा दुई खाले चासो देख्न सकिन्थ्यो । कार्यकर्तास्तरमा कतै कांग्रेस नेतृत्व पनि आफ्ना कमजोर पक्ष ढाक्न निरंकुशताको हतियारमा रम्ने त होइन भन्ने थियो । बाहिर जनमानसमा भने कतै संघीय लोकतान्त्रिक गणतन्त्रको प्रारूपमा आफूलाई विकसित गर्दै गइरहेका नेपालका राजनीतिक दलहरूभित्रको लोकतन्त्र अरू कमजोर हुने शृंखलामा कांग्रेसले पनि साथ दिने त होइन भन्ने थियो । कांग्रेस पनि समग्र लोकतान्त्रिक आन्दोलनकै गतिमा विरोधाभास र अवरोध उत्पन्न गर्न चाहने शक्तिहरूकै मतियार वा सारथि बनिदिने त हैन भन्ने चिन्ता उनीहरूमा देखिन्थ्यो । यसबाहेक, कांग्रेस अरू कमजोर होला कि भनेर चिन्ता गर्नेहरूको मुख्य चासोचाहिँ पुराना भनिएका दल छाड्दै नयाँतर्फ झुकाव बढाउनेको संख्या बढिरहेको पृष्ठभूमिमा कांग्रेसको एक समूहले चलाएको रूपान्तरण अभियानका क्रियाकलाप र कताकता त्यसैलाई बल पुग्नेजस्तो गरी आउने महामन्त्रीद्वयको आवाजको सेरोफेरोमा बढी केन्द्रित देखिन्थ्यो । वास्तवमा, नेपालले अँगालेको राजनीतिक व्यवस्थाको मेरुदण्डका रूपमा रहेका दलहरूले आन्तरिक रूपमा गर्ने अभ्यासले देशको समग्र लोकतन्त्रको अवस्था आकलन गर्न सकिन्छ । त्यस मानेमा यस्ता छलफल र चिन्ताको आफ्नै महत्त्व छ, जसलाई अझ बढावा दिनुपर्छ । पुराना भनिएका दलहरू खारिने र नयाँ आउने प्रक्रिया आफैंमा सामान्यजस्तो देखिए पनि अन्तरदलीय र दलहरूभित्रको आन्तरिक जीवनमा लोकतान्त्रिक अभ्यास अरू क्षीण हुने त होइन भनेर लिइएको चिन्तालाई पनि यही रूपमा हेर्नुपर्छ । अहिले, एकातिर जनयुद्ध र जनवादी केन्द्रीयता को रटानमा जनतालाई संगठित गरिरहेको माओवादीले २०६४ सालपश्चात् पछ्याएको बहुलवाद र संविधानसभाजस्तो लोकतान्त्रिक प्रक्रियाको उपजका रूपमा आएको संविधानको बाटोले पलाएको आशा अद्यापि छ । अर्कातिर, झन्डै ३ दशकअघि नै बहुदलीय जनवादका नाममा संसदीय प्रणाली र बहुलवादको पथमा समाहित हुँदै दलभित्रको संरचनामा पनि लोकतान्त्रिक अभ्यासमा अभ्यस्त भैसकेको एमालेले गत महाधिवेशनवरिपरि गरेको निषेधात्मक अभ्यासले निराश बनाएको अवस्था छ । र यसैक्रममा तुलनात्मक रूपमा जन्मदेखि नै लोकतान्त्रिक अभ्यासमा अभ्यस्त देखिएको कांग्रेसको पनि केन्द्रीय समिति बैठक राख्नै हम्मेहम्मे भएको, बैठक बसौं भनेर नेतृत्वलाई प्रश्न गर्न नै निरुत्साहित गरिएको अवस्थाले अरू खिन्न बनाएको थियो । यसैबीच, झन्डै एक वर्ष लामो समयान्तरपश्चात् कांग्रेस केन्द्रीय समिति बैठक नयाँ ढंगले पारदर्शी रूपमा आएको छ । मंगलबार सुरु केन्द्रीय समिति बैठक फेसबुकमार्फत प्रत्यक्ष प्रसारण गरिएको छ, पदाधिकारीलाई जिम्मेवार र जवाफदेह बनाउने अपेक्षासहित । विधानबमोजिम हरेक दुई महिनामा बस्नुपर्ने बैठक नबसेका कारण कतै कांग्रेस नेतृत्व पनि निरंकुश मानसिकताका साथ अघि बढ्न खोजेको त होइन भन्ने जिज्ञासाको उत्तरका लागि पक्कै अरू केही समय पर्खनु पर्नेछ । अब यो दलको बैठक कसरी चल्दो रहेछ, मूल नेतृत्व र दोस्रोतेस्रो पुस्ताबीचको सम्बन्ध कस्तो हुने रहेछ, जनतामाझ दलभित्रको लोकतन्त्रको कुरा फलाकेर नथाक्नेहरू बैठकमा कसरी प्रस्तुत हुँदा रहेछन्, र उनीहरूले दलीय हिसाबमा अग्रज र अनुजसँग कस्तो व्यवहार गर्दा रहेछन् भन्ने विषयमा अब आम नागरिकले नै सूक्ष्म विश्लेषण गर्न सक्ने भएका छन् । यो सुरुआत आफैंमा एक सकारात्मक पहल हो । बैठक अनिश्चित भइरहँदा संस्थापनइतर देखिने खास गरी युवा महामन्त्रीका विरोधका आवाजलाई काँध बनाएर कतै कांग्रेसमाथि प्रहार हुने त होइन भनेर चिन्ता गर्नेहरू पनि थिए । यसलाई पहिलो दिनमा दुई महामन्त्रीका जिम्मेवार भनाइ र राम्रै तयारीसहित प्रस्तुत प्रस्तावले चिरिदिएको मात्रै छैन, उनीहरूका विगतका नत्र को अभिव्यक्ति दलभित्र नियमित फोरम उपलब्ध नहुँदाका आक्रोश र अभिव्यक्ति मात्र रहेछन् भन्ने सन्देश पनि प्रवाह भएको छ । नेताहरूलाई सृजनशील बनाउने हो भने दलभित्रका संरचनालाई स्वाभाविक रूपमा क्रियाशील नै तुल्याउनुपर्छ भन्ने यो अनुभव कांग्रेस मात्र होइन, अरू दलहरूका हकमा पनि उत्तिकै लागू हुन्छ ।सरसर्ती हेर्दा, महामन्त्री गगन थापाले आर्थिक वर्ष सुरु भएको दोस्रो दिन प्रस्तुत एकवर्षे कार्यक्रमका मुख्य तीन पाटा छन् । पहिलो, अब कांग्रेस हुँ या हुन्छु र सक्रिय भएर काम गर्छु भन्नेले सदस्यता र पदमा यथेष्ठ अवसर पाउने गरी संरचनागत पुनःसरचना हुन सक्नेछ । सबै भ्रातृ, शुभेच्छुक संगठन र विभागलाई पूर्णता दिने र २२ विभाग थप्ने उद्घोषले गरेको सकारात्मक संकेत हो यो । दोस्रो, यसरी कांग्रेस कार्यकर्ता बन्नेले काम पनि अरू पेसामा रहनेले सरह वर्षमा झन्डै ११ महिना खटेर गर्नुपर्नेछ, अर्थात् हरमहिना प्रत्येकजसो दिन दलले गर्ने कुनै न कुनै कार्यक्रम र अभियानमा संलग्न र क्रियाशील हुनुपर्नेछ । ग्लोबल ग्रिन मुभमेन्टको झल्को दिने गरी हरियाली महिनादेखि साहित्यिक महिना, उत्सवको महिना, संवादको महिना, एकतामेलमिलापको महिना, खेलकुद महिना आदिका घोषणा अर्थपूर्ण छन् । महिला हिंसा, छुवाछुतजस्ता अपराध निरुत्साहन गर्ने कार्यलाई महत्त्व दिएर पार्टीस्तरमै त्यसविरुद्ध अभियान छेड्ने कार्यक्रमलाई पनि महत्त्वपूर्ण नै मान्नुपर्छ । तेस्रो, आफ्ना कार्यकर्तालाई बलिदानी चरित्रको विगतसँग सुपरिचित गराइराख्ने अभियान स्वरूप कांग्रेसको इतिहास सृजनामा भूमिका खेल्ने दलित समुदायका प्रतिनिधिपात्र डीबी परियारदेखि जनजाति पृष्ठभूमिका दिवानसिंह राई, भीमबहादुर तामाङ, राधाकृष्ण थारूसम्म, र मधेशी मूलका दुर्गानन्द झा र मुस्लिम शेख इद्रिसदेखि महिला नेतृ मगंलादेवी सिंह र शैलजा आचार्यसम्मलाई समेटेर तयार गरिएको प्रस्ताव आफैंमा एक कदम अगाडि छ । यसले कांग्रेस गठन र विकासको इतिहास चिनाउन मात्र होइन, समग्र नेपाली लोकतान्त्रिक आन्दोलनमा समाजका हरेक तह र तप्काको योगदानलाई सम्झाउन, पहिचान र मनन गर्नगराउन, र मान्यता दिन अरू दललाई पनि झक्झकाउने छ । मानसिक स्वास्थ्य कार्यक्रम, पहिचान र विविधता सम्बन्धी कार्यक्रम, किसान सप्ताह जस्ता विषय पनि वार्षिक कार्यक्रममा समेटिइएका कारण अब यी एजेन्डामा कांग्रेस संवेदनहीन होइन, जिम्मेवार भएर अघि बढ्न खोजेको छ भन्ने देखिएको छ । तर यी प्रस्तावअनुरूप केके भएछन् भनेर मूल्यांकन गर्न भने अर्को असार मसान्त कुर्नुबाहेक कुनै विकल्प छैन । स्थानीय, प्रदेश र संघीय निर्वाचनसहित चितवन र तनहुँको उपनिर्वाचनहरूका अनुभवका आधारमा चरम निराशा र शंकाका बीचमा रहेका कांग्रेस कार्यकर्ताका लागि साउन २, २०८० का दिनले पक्कै एक सकारात्मक ऊर्जा दिएको हुनुपर्छ । यो उत्साहलाई भोलिका दिनमा पनि टिकाइराख्नु कांग्रेस नेतृत्वको चुनौती हुनेछ । शेरबहादुर देउवा दोस्रो कार्यकालका लागि सभापति भएर आएपश्चात् कांग्रेसका सार्वजनिक कार्यक्रममा दुई महामन्त्रीको प्रभाव महत्त्वपूर्ण देखिन्छ । सभापति भने उनीहरूलाई सहजीकरण गरिदिनेजस्तो भूमिकामा देखिन्छन् । प्रत्यक्ष प्रसारित कार्यसमिति बैठकको पहिलो दिनले पनि त्यही झझल्को दिएको छ । तर कांग्रेसभित्र यो इकोसिस्टम लाई सबैले आत्मसात् गर्न सकेको भने देखिन्न । संगठन वा समितिमा सभापतिका पक्षमा अत्यधिक बहुमत हुँदै गर्दा संस्थापनइतरलाई किन हावी हुन दिने भन्नेमा संस्थापन पक्षका एकथरीको मत छ । लामो समय बैठक नबस्नुको कारण पनि महामन्त्रीहरूलाई यथेष्ट स्पेस रहने यस्ता बैठक किन गरिरहनु भन्ने यही मानसिकताले काम गरेको थियो भनिन्छ । यो पृष्ठभूमिमा साउनको सुरुमा देखिएको यो उत्साह कति दिन टिक्ला ? राम्रो तयारी गरेर दलको आधिकारिक फोरम केन्द्रीय समितिमा छलफलका लागि प्रस्ताव दर्ज गरेर बनाएको सकारात्मक माहोलको जिम्मा सभापति र सम्पूर्ण कार्यसमितिले लिने वातावरण बन्यो भने मात्र यसको कार्यान्वयन सम्भव छ । महामन्त्री थापाले प्रस्तुत गरेको एकवर्षे कार्यक्रम उनको या दुई महामन्त्रीको मात्र नभएर केन्द्रीय कार्यालयले नै तयार गरेको प्रस्ताव हो भनेर बैठकमै भनिएको छ । तर पनि कांग्रेस कार्यकर्ताको मनोविज्ञान बुझ्नेहरू अनुमान गर्छन् यसलाई कालान्तरमा महामन्त्रीद्वयको प्रस्ताव भनेर धेरै नेता उम्कन खोज्नेदेखि असफल गराउनसम्म उद्यत हुनेछन् । यसलाई राम्ररी लागू नगरिए मात्र दलभित्र महामन्त्रीहरूलाई असफल देखाउन सकिन्छ भन्ने कतिपयको बुझाइ रहेको बताइन्छ । यस्तोमा, घरभित्रको चुलो तताउनेहरू सबै मरिदिए दिनभररातभर त्यहाँ आफू मात्र बस्न पाउने थिएँ नि भन्ने नमुना प्रकृतिको बिरालोसोच पार्टी नेतृत्वमा कमसेकम आजको कठिन घडीमा नआओस् र आउनु हुँदैन भन्ने कामना गर्ने जिम्मेवारी बहुसंख्यक कांग्रेसजन काँधमा आएको छ । र, स्वाभाविक रूपमा यो एकवर्षे योजना कार्यान्ययनको जिम्मा सृजना र संरचनाका हिसाबले महामन्त्रीद्वयको हो । यो किन पनि भने, थापाले वाचन गरेको एकवर्षे कार्यक्रमका कतिपय अवयव यति संवेदनशील छन् कि त्यसलाई समग्रमा बुझ्ने नै केन्द्रीय समितिमा औंलामा गन्न सकिने जति मात्र होलान् । र प्रस्ताव अनुसारका सभासम्मेलन, संगोष्ठी र प्रकाशनका निम्ति महामन्त्रीद्वयले तिनै औंलामा गन्न सकिने नेताको साथ लिनुपर्ने हुन्छ । साथै, स्वतन्त्र सार्वजनिक जीवनमा रहेर सम्बन्धित विषयमा दक्षता हासिल गरेकादेखि अन्य दलमा रहेका सरोकारवाला विज्ञ र अनुभवीलाई पनि समेटेर अघि बढ्नुपर्ने हुन्छ । कार्यक्रमका नाममा कार्यक्रम मात्र गर्ने पुरानो पाराले परिणाम दिन सक्दैन । दीपावलीको आह्वानसहित लागू संविधानका महत्त्वपूर्णर् मुद्दामा आज देखिएको चरम अविश्वास र आशंकालाई हेरेरै यसबारे पूर्वानुमान गर्न सकिन्छ । संविधानप्रतिको सुरुआती उत्साहलाई लयमा फर्काउन र अरू सुदृढ गर्न कांग्रेसको प्रशिक्षण विभागले जुन सकारात्मक भूमिका खेल्नु पर्थ्यो र सक्थ्यो, त्यसमा चुकेकै कारण अर्थात् प्रशिक्षणका नाममा विज्ञको प्रस्तुतिभन्दा नेताहरूको भाषणबाजीले प्रश्रय पाएकै कारण यस्तो अवस्था आएको यथार्थ एकवर्षे कार्यक्रमको सन्दर्भमा महामन्त्रीद्वयले सम्झनैपर्छ । के हेक्का राख्नुपर्छ भने, समकालीन नेपालको राजनीति र समाजका महत्त्वपूर्ण पक्ष समेटिएको आफैंमा महत्त्वपूर्ण कार्यक्रम कार्यान्वयनको डेटलाइन पनि प्रस्ताव पेस गर्दैगर्दा सुरु भइसकेको छ । बैठक सकिँदै गर्दा कार्यान्वयन अवधिको केही समय घर्किसकेको हुनेछ । सामान्य ढिलाइले पनि आगामी मसान्तभित्र गर्ने भनिएका काम सम्भव हुँदैनन् । त्यसो भएमा लोकतन्त्रप्रेमी जनस्तर र खास गरी कांग्रेसजनमा देखिएको आजको उस्साह अरू निराशामा परिणत हुनेछ, जसले महामन्त्रीद्वयको व्यक्तिगत राजनीतिक करिअर मात्र होइन, एउटा महत्त्वपूर्ण दल कांग्रेस र समग्रमा नेपाली लोकतन्त्रकै भविष्यमा फेरि चिन्ता पैदा गर्ने निश्चित छ ।"
नेपाली राजनीतिमा प्रदूषणको सिद्धान्त,"नयाँ शक्तिमा प्रदूषणप्रदूषण सर्वव्यापी र सर्वकालिक हुने भएकाले नयाँ जन्मिएका दलहरू यसबाट मुक्त हुनेछन् भन्नु विज्ञानसम्मत हुँदैन । नयाँ दलमा पनि प्रदूषण निश्चित छ र त्यही प्रदूषणले उनीहरूलाई पनि खान्छ । विगत अढाई सय वर्षदेखि नेपालको राजनीति यही नियमका आधारमा फन्को मारिरहेको छ । प्रजापरिषद्देखि विवेकशील साझा पार्टीसम्म आइपुग्दा कतिपय दल सत्तामा पुगेपछि त कतिपय सत्तारोहण नै नगरी प्रदूषित भएर खिएका दृष्टान्त छन् । राजनीतिक नेतृत्वको वैयक्तिक चरित्रका रूपमा देखा पर्ने अहम, नातावाद, भ्रष्टाचार र सत्तामोहले सिंगै समाज र देशलाई प्रदूषित बनाउँछ । यो प्रदूषणको अचूक उपचार हो निरन्तर सफाइ । उसोभए, दल र सत्तामा निरन्तर शुद्धीकरण कसरी गर्न सकिएला ? यसको वैज्ञानिक उपचारविधि पत्ता नलगाएसम्म वैकल्पिक राजनीतिक शक्ति को नारा टिकाउ हुँदैन । नेपालको राजनीतिक प्रणाली प्रदूषणको सिद्धान्त बाट निर्देशित छ भन्ने यथार्थलाई आत्मसात् गर्नु नै राजनीतिक शुद्धीकरणको पहिलो दार्शनिक प्रस्थानविन्दु हुन सक्छ । राजनीतिशास्त्रको इतिहास नै समाजलाई प्रदूषणमुक्त कसरी बनाउने भन्ने उपायहरूको खोजी हो ।"
रुसले खाद्य सम्झौता नगर्दा विश्वभर मूल्यवृद्धिको जोखिम,"किभ (एजेन्सी) रुसले ब्ल्याक सी हुँदै गरिने खाद्यान्न निर्यातसम्बन्धी सम्झौता नवीकरण गर्न अस्वीकार गरेपछि विश्वभर मूल्यवृद्धि र केही देशमा खाद्य संकट निम्तिने जोखिम बढेको छ । गत वर्ष रुसले खाद्यान्न निर्यातमा छुट दिने गरी युक्रेनसँग सम्झौता गरेको थियो । तर, आफूसँग सम्बन्धित सर्तहरूको पालना नगरिएको भन्दै उसले सम्झौता नवीकरण गर्न अस्वीकार गरेको हो । रुसले युक्रेनको खाद्यान्न राखिएको बन्दरगाहमा पनि आक्रमण थालेको छ । रुसी आक्रमणबाट ओडेसा बन्दरगाहमा ६० हजार टन खाद्यान्न नष्ट भएको कीभले दावी गरेको छ ।रुसले सन् २०२२ फेब्रुअरीमा युक्रेनमा आक्रमण गरेसँगै यसको सैन्य बलले ब्ल्याक सीमा रहेका बन्दरगाहलाई नियन्त्रणमा लिएको थियो । यस क्रममा ती बन्दरगाहमा निर्यात गर्न लागिएका दुई करोड टन खाद्यान्न रोकिँदा वैश्विक स्तरमा खाद्यान्नको मूल्य बढेको थियो । यही कारण युक्रेनको खाद्यान्नमा निर्भर रहेका मध्यपूर्व र अफ्रिकाका केही देशमा खाद्य संकट पनि देखापरेको थियो । लामो समयसम्मको प्रयासपछि टर्की र संयुक्त राष्ट्रसंघको मध्यस्थतामा गत वर्षको जुलाईमा रुस र युक्रेनबीच ब्ल्याक सी हुँदै खाद्यान्न निर्यातको सम्झौता भएको थियो । सम्झौतापछि खाद्यान्न ढुवानी सहज हुँदा विश्वभर खाद्य मूल्य २० प्रतिशतले घटेको संयुक्त राष्ट्रसंघको खाद्य तथा कृषि संगठनले जनाएको थियो । युक्रेन सूर्यमुखी तेल, मकै, गहुँ र जौ निर्यात गर्ने विश्वका प्रमुख देशमध्ये एक हो । राष्ट्रसंघको खाद्य तथा कृषि संगठनका अनुसार सन् २०२१२०२२ मा विश्वबजारमा सूर्यमुखीको तेल निर्यातमा युक्रेनको हिस्सा ४६ प्रतिशत छ । यस्तै, जौ निर्यातमा १७, मकैमा १२ र गहुँमा ९ प्रतिशत हिस्सा युक्रेनले ओगटेको छ । यदि सम्झौता नवीकरण गर्न रुस सहमत भएमा युक्रेनलाई विश्वबजारमा करिब ३ करोड २० लाख टन खाद्य सामग्री आपूर्तिका लागि बाटो खुल्ने थियो । तर, अब युक्रेनले निर्यातका लागि वैकल्पिक मार्ग खोज्नुपर्ने भएको छ । युक्रेनले यसअघि ब्ल्याक सीमा रहेका ओडेसा, चोर्नोमोर्स्क र युज्नी बन्दरगाहबाट खाद्यान्न निर्यात गर्दै आएको थियो । रुसले पश्चिमा देशको प्रतिबन्धका कारण सम्झौता नवीकरण नगरेको आरोप लगाएको छ । एक वर्षअघि सम्झौता हुँदा राष्ट्रसंघले रुसलाई कृषि उत्पादन र मल निर्यातमा सघाउने वचन दिएको थियो । तर, पश्चिमा देशले लगाएको प्रतिबन्धले सिपिङ फर्महरू, अन्तर्राष्ट्रिय बैंक र बिमाकर्ताहरूले आफूसँग कारोबार गर्न नचाहेको रुसको भनाइ छ । रुसले सरकारी स्वामित्वको कृषि बैंकलाई पुनः भुक्तानी प्रणाली स्विफ्ट मा जोड्न माग गरेको छ । विश्वभरका बैंकबीच कारोबारका लागि स्विफ्ट प्रणालीको प्रयोग गरिन्छ । राष्ट्रसंघले रुसलाई उक्त बैंकको सहायक कम्पनी स्थापना गरेर उक्त प्रणालीमा जोडिन अनुरोध गरे पनि रुसले मानेको छैन । टर्कीका राष्ट्रपति रेसेप तैय्यप इर्दोगानले आगामी अगस्टमा रुसी राष्ट्रपति भ्लादिमिर पुटिनलाई भेट्ने र सम्झौताका लागि मनाउने बताएका छन् । राष्ट्रसंघका अनुसार गत वर्ष युक्रेनले ४७ प्रतिशत खाद्यान्न स्पेन, इटाली र नेदरल्यान्ड्स जस्ता उच्च आय भएका देशहरूमा गरेको छ । यस्तै, २६ प्रतिशत टर्की, चीन जस्ता उच्चमध्यम आय भएका देशहरू, २७ प्रतिशत खाद्यान्न इजिप्ट, केन्या र सुडान जस्ता कम र निम्नमध्यम आय भएका देशहरूमा निर्यात गरेको छ । रुसले भने गरिब देशहरूमा युक्रेनले खाद्यान्न निर्यात गर्न नसकेकाले सम्झौताबाट बाहिरिएको दाबी गरेको छ । राष्ट्रसंघका अनुसार युक्रेनले गत वर्ष सम्झौताअनुसार अफगानिस्तान, इथियोपिया, केन्या, सोमालिया, सुडान र यमनमा मानवीय सहायताका रूपमा ६ लाख २५ हजार टन खाद्यान्न सहयोग गरेको छ । यस्तै, गत वर्ष राष्ट्रसंघको विश्व खाद्य कार्यक्रमका लागि आएको खाद्यान्नमध्ये आधा हिस्सा पनि युक्रेनको थियो ।युक्रेनका राष्ट्रपति भोलोदिमिर जेलेन्स्कीले खाद्यान्न निर्यात जारी राख्न चाहेको बताएका छन् । उनले जहाज सञ्चालन गर्ने सिपिङ कम्पनीहरू छलफल भइरहेको र ती कम्पनीहरू निर्यातका लागि तयार भएको जानकारी दिए । युक्रेनले खाद्यान्न निर्यातका क्रममा अन्तर्राष्ट्रिय सैन्य टोलीलाई गस्तीमा खटाउन सकिने जनाएको छ । तर, यस्तो सैन्य बलमा अन्य देशहरू सहभागी हुने सम्भावना न्यून छ । यस्तै, वैकल्पिक मार्गका रूपमा डैन्युब नदीस्थित बन्दरगाह पनि प्रयोग गर्न सकिने युक्रेनले जनाएको छ । तर, यो बन्दरगाहको क्षमता सीमित र ढुवानी महँगो पर्नेछ । अन्य वैकल्पिक मार्गमा रेलबाट पोल्यान्ड हुँदै रोमानियाबाट खाद्यान्न निर्यात गर्न सकिने युरोपेली संगठनले जनाएको छ । रुससँगको युद्ध सुरु भएयता युक्रेनले कुल गहुँको १० प्रतिशत हिस्सा यही मार्गबाट निर्यात गर्दै आएको छ । सम्झौता नवीकरण नगर्ने रुसको निर्णयको अमेरिका तथा पश्चिमा राष्ट्रले आलोचना गरेका छन् ।"
छोटकरी,"थाई सुधारवादी नेताको प्रधानमन्त्री बन्ने प्रयास असफल बैंकक (राससएएफपी) थाइल्यान्डका सुधारवादी नेता फिथा लिम्जारोएनरतको प्रधानमन्त्री बन्ने प्रयास बुधबार सकिएको छ । हालै सांसदबाट निलम्बित भएका उनलाई प्रधानमन्त्रीको चुनावमा सहभागी हुन नदिने थाई संसद्ले बहुमतबाट निर्णय गरेको हो । थाइल्यान्डमा प्रधानमन्त्री चयनका लागि दोस्रो पटक मतदान हुँदै छ । यसअघि पहिलो पटक भएको चुनावमा भने फिथा सांसदबाट निलम्बित भइसकेका थिएनन् । तर त्यतिबेला उनी आफ्नो पक्षमा बहुमत जुटाउन भने असफल भएका थिए ।थाइल्यान्डको संवैधानिक अदालतले ४२ वर्षीय फिथालाई सञ्चार कम्पनीमा सेयर भएको भन्दै संसद्बाट पूर्ण रूपमा अयोग्य ठहर्याउन सक्ने गरी मुद्दा अघि बढाउने फैसला गरेको थियो । त्यसपछि उनी सांसदबाट निलम्बित भएका हुन् । थाइल्यान्डको संविधानअनुसार सांसदहरूलाई सञ्चारमाध्यमको स्वामित्व लिन निषेध गरिएको छ । यद्यपि उनको सेयर रहेको भनिएको टेलिभिजनले सन् २००७ देखि प्रसारण सेवा बन्द गरेको थियो । फिथाको पार्टीले मेमा भएको चुनावमा सबैभन्दा बढी मत प्राप्त गरेको थियो । उनको मुभ फरवार्ड पार्टी (एमएफपी) ले लगभग एक दशकको सेना समर्थित शासनबाट निराश युवा र सहरी थाईहरूको समर्थनमा पहिलो स्थान हासिल गरेको छ । तर सरकार गठनका लागि उसका प्रयासहरू असफल भएका छन् ।पुटिन ब्रिक्स सम्मेलनमा सहभागी नहुनेजोहानेसवर्ग (राससएएफपी) रुसी राष्ट्रपति भ्लादिमिर पुटिन आगामी महिना दक्षिण अफ्रिकामा हुने ब्रिक्स शिखर सम्मेलनमा सहभागी नहुने भएका छन् । पुटिनको सम्भावित भ्रमण दक्षिण अफ्रिकाका लागि एउटा जटिल कूटनीतिक मुद्दा बनेको थियो । रूसी नेतालाई अन्तर्राष्ट्रिय फौजदारी अदालतको पक्राउ पुर्जी जारी गरिएको छ । अन्तर्राष्ट्रिय फौजदारी अदालत (आईसीसी) सदस्यको रूपमा प्रिटोरियाले पुटिनले देशमा पाइला टेकेको खण्डमा कार्यान्वयन गर्ने अपेक्षा गरिएको थियो । दक्षिण अफ्रिकाका राष्ट्रपति सिरिल रामाफोसाका प्रवक्ता भिन्सेन्ट माग्वेन्याका अनुसार आपसी सहमतिअनुसार पुटिन सम्मेलनमा सहभागी नहुने भएका हुन् । रुसको प्रतिनिधित्व विदेशमन्त्री सर्गेई लाभरोभले गर्नेछन् । दक्षिण अफ्रिका ब्रिक्स समूहको वर्तमान अध्यक्ष हो, जसमा ब्राजिल, रुस, भारत र चीन पनि सामेल छन् ।अमेरिकी सैनिक अनुमतिबिना उत्तर कोरिया प्रवेशसोल (एजेन्सी) दक्षिण कोरियामा रहेका एक अमेरिकी सैनिक बिनाअनुमति उत्तर कोरिया प्रवेश गरेका छन् । उनलाई त्यहाँ हिरासतमा लिइएको अन्तर्राष्ट्रिय सञ्चारमाध्यमले जनाएका छन् । संयुक्त राष्ट्रसंघमार्फत कार्यरत ट्राभिस किङ नामका अमेरिकी सैनिकलाई दक्षिण कोरियामा दुई महिनाको जेल सजाय भई देशनिकाला गरिएको थियो । उनलाई दक्षिण कोरियाको राजधानी सियोलको विमानस्थलबाट अमेरिका लैजाने प्रयास गरिएको थियो । उनले सुरक्षा जाँच प्रक्रिया पूरा गरेका पनि थिए तर विमानमा चढ्नुको सट्टा भागेका उनी उत्तर कोरिया प्रवेश गरेका हुन् । विमानस्थलबाट निस्किएपछि उनी दक्षिण कोरियासँगको सिमाना नजिकैको गाउँमा घुम्न गएका मानिसहरूको समूहमा सामेल भए र त्यसपछि सीमा पार गरेका थिए । उनको अवस्थाबारे उत्तर कोरियाले कुनै जानकारी दिएको छैन ।"
जनप्रतिनिधिको स्वार्थको लडाइँले ३८ स्थानीय तह बजेटविहीन,"मधेशसिम्रौनगढ नगरपालिका, बाराआदर्शकोटवाल गाउँपालिका, बाराकञ्चनरूप नगरपालिका, सप्तरीराजविराज नगरपालिका, सप्तरीहनुमाननगर कंकालिनी नपा, सप्तरीरूपनी गाउँपालिका, सप्तरीधनुषाधाम नगरपालिका, धनुषामिथिला नगरपालिका, धनुषाविदेह नगरपालिका, धनुषाऔरही गाउँपालिका, धनुषाकमला नगरपालिका, धनुषाधनौजी गाउँपालिका, धनुषासोनमा गाउँपालिका, महोत्तरीबलरा नगरपालिका, सर्लाहीहरिवन नगरपालिका, सर्लाहीहरिपुर्वा नगरपालिका, सर्लाहीचन्द्रनगर गाउँपालिका, सर्लाहीरामनगर गाउँपालिका, सर्लाहीबसबरीया गाउँपालिका, सर्लाहीगरुडा नगरपालिका, रौतहटगढीमाई नगरपालिका, रौतहटदुर्गाभगवती गाउँपालिका, रौतहटफतुवा विजयपुर नगरपालिका, रौतहटमाधवनारायण नगरपालिका, रौतहटयमुनामाई गाउँपालिका, रौतहटविन्दवासिनी गाउँपालिका, पर्सापकाहा मैनपुर गाउँपालिका, पर्साधोबिनी गाउँपालिका, पर्सानवराजपुर गाउँपालिका, सिराहा गण्डकीबुलिङटार गाउँपालिका, नवलपरासी पूर्वकुश्मा नगरपालिका, पर्वतफलेवास नगरपालिका, पर्वत लुम्बिनीसम्मरीमाई गाउँपालिका, रूपन्देहीशुद्धोधन गाउँपालिका, कपिलवस्तुमायादेवी गाउँपालिका, कपिलवस्तु वाग्मतीत्रिपुरासुन्दरी गाउँपालिका, धादिङ कर्णालीकुमाख गाउँपालिका, सल्यान सुदूरपश्चिममोहन्याल गाउँपालिका, कैलाली"
लगानी सहज गर्न ल्याउन लागिएको विधेयक झनै बाधक,"(काठमाडौं)ऐनले बाधक र झन्झटिलो रहेको जलविद्युत् निर्माणमा सरकारले ल्याउन लागेको संशोधन ऐनले झन् समस्या थप्ने देखिएको छ । लगानी गर्न झन्झट भयो भनेर संशोधनका लागि संसद्मा दर्ता भएको ऐनले लगानी वृद्धि तथा प्रसारण लाइन निर्माणमा बाधक देखिएको हो । सात मन्त्रालय र दुई दर्जन विभाग धाउनुपर्यो भन्दै लामो समयदेखि सरकारका ऐन तथा नियम सहज बनाउन पहल गरेका लगानीकर्ता संशोधनका लागि दर्ता गरेको ऐन पास हुन हुँदैन भन्दै लबिइङमा छन् । संसद्मा पेस गरेको केही नेपाल ऐनलाई संशोधन गर्न बनेको विधयेक मा संशोधनका लागि थपिएका केही बुँदाले जस्ताको त्यस्तै पास भएमा प्रसारण लाइन र जलविद्युत् आयोजना निर्माणको लागत निकै उच्च हुनेछ । विधेयकको संशोधन प्रावधानको दफा ४ उपदफा (१) मा योजना वा आयोजना सञ्चालनका लागि राष्ट्रिय वनको कुनै भाग प्रयोग गर्न दिँदा त्यस्तो योजना वा आयोजनाले वन विकासका लागि आवश्यक जग्गाको व्यवस्था गर्न र त्यसमा ५ वर्षसम्म रूख हुर्काउन आवश्यक पर्ने रकम वन विकास कोषमा जम्मा गर्नुपर्नेछ भनिएको छ । वन ऐनमा यसअघि रहेको जग्गाको सट्टा जग्गा उपलब्ध गराउन सकिने र सम्भव नभए मात्रै रकम उपलब्ध गराउन सकिने व्यवस्था रहेकामा संशोधन ऐनमा रकम उपलब्ध गराउन भनिएको छ । वन नियमावलीमा आयोजनाका वन क्षेत्रको जग्गा सट्टाभर्ना गर्न नसकेको अवस्थामा वनको प्रकृति हेरी प्रतिहेक्टर १० लाखदेखि साढे १७ लाख रुपैयाँसम्मको रकम वन विकास कोषमा जम्मा गर्ने प्रावधान रहेको थियो । संसद्मा पेस गरेको विधेयकमा यसलाई बढाएर २८ लाखदेखि ८० लाख रुपैयाँसम्म पुर्याइएको छ ।नयाँ व्यवस्थामा पहाडी र हिमाली क्षेत्रमा २० प्रतिशतभन्दा कम क्षेत्र घनत्व भएको झाडी, बुट्यान तथा खुल्ला वन क्षेत्रमा प्रतिहेक्टर २८ लाख र २० प्रतिशतभन्दा बढी घनत्व भएको वन क्षेत्रमा ३० लाख कायम गरिएको छ । प्रदेश राजधानी भएका नगरपालिकाको हकमा प्रतिहेक्टर २० प्रतिशतभन्दा कम घनत्व भएमा ६० लाख र बढी भएमा ८० लाख रुपैयाँ कायम गरिएको छ । वन क्षेत्रको प्रयोगसम्बन्धी संशोधनको दफा ५ मा नेपाल सरकार, प्रदेश वा स्थानीय तह वा तहको अनुदानमा सञ्चालन हुने योजना वा आयोजनाको हकमा उपदफाबमोजिम रकमको प्रतिशतले हुने रकम वन विकास कोषमा जम्मा गर्नुपर्ने उल्लेख छ । यसअघि यो आयोजना सञ्चालनका लागि राष्ट्रिय वनको कुनै भाग प्रयोग गर्न दिँदा कम्तीमा त्यस्तो योजना वा आयोजनाले स्थायी रूपमा प्रयोग गर्ने राष्ट्रिय वन क्षेत्रको जग्गा बराबरको निजी जग्गा वा जग्गा खरिद गर्ने रकम र त्यस्तो जग्गामा पाँच वर्षसम्म रूख हुर्काउन आवश्यक पर्ने रकम दफा ४५ बमोजिमको वन विकास कोषमा जम्मा गर्नुपर्ने र योजना वा आयोजना निर्माणको चरणमा अस्थायी रूपमा प्रयोग हुने राष्ट्रिय वनको जग्गा प्रयोग गरुञ्जेल अवधिको कबुलियत वनसरहको दस्तुर बुझाउनुपर्ने भन्ने व्यवस्था थियो । संशोधनमा ऐनमा जग्गाको स्थायी र अस्थायी भन्ने शब्द हटाइएको छ ।संशोधनका लागि दर्ता भएको नयाँ ऐनमा प्रसारण लाइनको (राइट अफ वे) को समेत पैसा तिर्नुपर्ने व्यवस्था छ । दर्ता भएको ऐनमा भनिएको छ, (६) उपदफा (५) मा जुनसुकै कुरा लेखिएको भएपनि नेपाल सरकार, प्रदेश सरकार वा स्थानीय तहको पूर्ण वा अधिकांश स्वामित्व भएका संस्थाबाट विद्युत् प्रसारण वा वितरण, सञ्चार सेवा वा यस्तै अन्य प्रयोजनका लागि राष्ट्रिय वनको कुनै भागमा टावर राख्नुपर्ने भएमा त्यस्तो टावरले ओगटेको क्षेत्र (टावर प्याड) का लागि उपदफा (४) बमोजिम निर्धारित रकमको दस प्रतिशत रकम तथा त्यस्तो प्रसारण लाइन वा विद्युत् मार्गको अधिकार (राइट अफ वे) मा रूख कटान भए बराबरको क्षेत्रमा वृक्षरोपणमा लाग्ने रकम दफा ४५ बमोजिमको कोषमा जम्मा गर्नुपर्नेछ । उसै त प्रसारण लाइन बनाउन निकै समस्या परेको र यसलाई सहज बनाउनुपर्ने अवस्थामा सरकारले संशोधनका लागि ल्याएको नयाँ ऐनले झन् समस्या पार्ने नेपाल विद्युत् प्राधिकरणका कार्यकारी निर्देशक कुलमान घिसिङ बताउँछन् । संशोधनका लागि ल्याइएको ऐन जस्ताको त्यस्तै पास भएको खण्डमा प्रसारण लाइन बनाउन समस्या हुन्छ । यसलाई संशोधन गरेर मात्रै पास गर्नुपर्छ, उनले भने, प्रसारण लाइनकै अभावमा कतिपय स्थानमा पर्याप्त विद्युत् दिन सकिएको छैन ।संशोधनका लागि ल्याएको ऐनमा वनका कारणले जलविद्युत् निर्माणमा बाधा र लागत उच्च हुने स्वतन्त्र ऊर्जा उत्पादकहरूको संस्था, नेपाल (इप्पान) का अध्यक्ष गणेश कार्की बताउँछन् । सहजताका लागि भनेर ल्याएको संशोधन ऐन नै विकासको बाधक छ । अहिले नै प्रसारण लाइन बनाउन महाभारत छ । राइट अफ वेको पनि पैसा तिर्नुपर्ने व्यवस्थाले प्रसारण लाइन नबनाऊ भनेको हो । यो ऐन पास भएमा कसरी बन्छ प्रसारण लाइन ?, उनले भने, सरकारले जलविद्युत् बनाऊ भन्ने अनि वनले नबनाऊ भन्ने देखिएको छ ।जग्गाको सट्टा नगद रकम दिने प्रावधान ले जलविद्युत् आयोजनाको लागत झन् महँगो हुने इप्पान उपमहासचिव प्रकाश दुलाल बताउँछन् । जग्गा नपाएको खण्डमा रकम दिने प्रावधान निकै ठीक छ, उनले भने, प्रसारण लाइन निर्माणको राइट अफ वे मा पनि रकम तिर्नुपर्ने नियम संशोधन ऐनमा राखिएको छ । यसले जलविद्युत् कसरी बन्छ ? वन मन्त्रालयका प्रवक्ता मेघनाथ काफ्ले संशोधनमा ऐनमा राखिएको व्यवस्था सहज प्रस्ताव रहेको बताउँछन् । हिजोकोभन्दा सहज हो । लगानीकर्ता डराउनै पर्दैन । संसद्मा पुगेको छ, थपघट वा संशोधन गर्नुपरेमा सांसदले गर्नुहोला, उनी भन्छन् ।"
सांसदलाई ५ करोडविरुद्ध सर्वोच्चमा रिट,"काठमाडौं (कास) सरकारले चालु आर्थिक वर्षको बजेटमार्फत प्रत्येक निर्वाचन क्षेत्रका सांसदको सिफारिसमा ५५ करोड खर्च गर्न पाउने गरी विनियोजन गरेपछि सांसद विकास कोषविरुद्ध सर्वोच्च अदालतमा रिट परेको छ । विधि निर्माता सांसदले बजेट बाँड्न नहुने भन्दै अधिवक्ताहरू अनिल आचार्य, नन्दराज उपाध्याय र राधिका खतिवडाले सर्वोच्चमा रिट निवेदन दायर गरेका हुन् । रिटको प्रारम्भिक सुनुवाइका लागि बिहीबार पेसी तोकिएको सर्वोच्चका प्रवक्ता विमल पौडेलले बताए । चर्को दबाबपछि तत्कालीन अर्थमन्त्री विष्णु पौडेलले हटाएको सांसद विकास कोष अर्थमन्त्री प्रकाशशरण महतले ब्युँताएका हुन् । संसद् विकास कोष संघीयताको मर्मविपरीत हुनुका साथै बजेटको दुरुपयोग भएको आलोचनापछि तत्कालीन अर्थमन्त्री पौडेलले सन्तुलित विकासको दृष्टिकोणले राष्ट्रिय हितअनुकूल नदेखिएको भन्दै २०७८७९ को बजेटमार्फत खारेज गरेका थिए । तर अर्थमन्त्री महतले त्यसको नाम फेरेर चालु आवको बजेटमार्फत जेठ १५ मा संघीय संसद्मा प्रस्तुत गरेका थिए। असार १४ मा संघीय संसद्बाट पारित भएको थियो । संसदीय क्षेत्र पूर्वाधार विकास कार्यक्रमका नाममा प्रतिसांसद ५ करोड रुपैयाँका दरले ८ अर्ब २५ करोड विनियोजन गरेकाले जनहितविपरीतको उक्त कार्यक्रममाथि परमादेश जारी गरी पाऊँ भन्दै रिट दायर भएको हो । सांसद विकास कोषको रकम सदुपयोग हुन नसकेको भन्दै संसदीय समितिले विगतमै औंल्याइसकेको छ । विवादित सांसद विकास कोष संघीयताको मर्मविपरीत हो । जनहितविपरीतको बहुसंख्यक सांसद र जनताबाट तिरस्कृत उक्त संसदीय क्षेत्र पूर्वाधार विकास कार्यक्रम कार्यान्वयन नगर्नु नगराउनु भनी सर्वोच्च अदालत नियमावली, २०७४ को नियम ४९ बमोजिम अन्तरिम आदेशसमेत जारी गर्नुपर्ने रिट निवेदनमा उल्लेख छ ।"
"'अर्थतन्त्र थप बिग्रिने ठाउँ छैन, अब आत्मविश्वास जगाऔं","असार मसान्तसम्म वित्तीय प्रणालीमा ६ खर्ब रुपैयाँभन्दा बढी तरलता छ, अब वर्षभरलाई बैंकमा तरलता संकट छैन, अर्थतन्त्रका बाह्य सूचक सकारात्मक छन्, यस्तो अवस्थामा उद्योगी व्यवसायीलाई के भन्नुहुन्छ ?मलाई लाग्छ, अर्थतन्त्रमा योभन्दा खराब अवस्था आउने छैन । पछिल्ला महिनामा सबै क्षेत्रमा सुधारका संकेत देखिएका छन् । यसकारण हरेक व्यवसायी आफ्नो क्षेत्रमा व्यवसाय निरन्तरता मात्र नभएर विस्तारका लागि लाग्नुपर्छ ।"
सांसदले बल्ल देखे विधेयकको कमजोरी,"काठमाडौं (कास) विद्युतीय व्यापार (ईकमर्स) विधेयकलाई विद्युत् व्यापारका रूपमा व्याख्या गरेका राष्ट्रिय सभाका सांसदहरूले विधेयकको परिभाषा बदल्न संशोधन हालेका छन् । उद्योग वाणिज्य तथा आपूर्ति मन्त्रालयले असार १२ मा संसद्मा दर्ता गरेको विधेयकमा ईकमर्सको परिभाषा अपुरो भएको भन्दै सांसदहरूले संशोधन दर्ता गरेका हुन् ।उद्योगमन्त्री रमेश रिजालले पेस गरेको विधेयकमाथि राष्ट्रिय सभामा छलफलका क्रममा सांसदहरूले बिजुलीको व्यापारमा जोड दिएका थिए । तुलसाकुमारी दाहाल, भगवती न्यौपाने, विमला घिमिरेलगायत सांसदले दर्ता गरेको संशोधनमा ईकमर्सको परिभाषा सच्याउन माग गरिएको छ । एमाले सांसदहरूले यसबाहेक आर्थिक कारोबारलाई सहयोग पुर्याउन गरिने विज्ञापन तथा जानकारीका लागि कुनै विद्युतीय प्लेटफर्म प्रयोग गरिएमा त्यसलाई ईकमर्स मान्नुपर्ने प्रस्ताव गरेका छन् । विधेयकमा १४ सांसदले संशोधन दर्ता गरेका छन् । ईकमर्ससम्बन्धी विधेयक पढ्दै नपढी विद्युत् व्यापार गर्ने कि नगर्ने भनेर व्याख्या गरेकामा चौतर्फी आलोचना भएपछि केही सांसदले आफ्नो बोली रेकर्डबाट हटाइदिन आग्रहसमेत गरेका छन् । विधेयक पढ्दै नपढी संसद् गएका मन्त्री रिजालले पनि सांसदले उठाएका विषयमा जवाफ दिने क्रममा विद्युत् व्यापारकै व्याख्या गरेका थिए । विद्युत् व्यापारको छलफल भएको ईकमर्स विधेयकमाथि विचार गरियोस् भन्ने प्रस्ताव सर्वसम्मत रूपमा स्वीकृत भएको थियो । विधेयकमाथि संशोधन हाल्ने ७२ घण्टाको समय सकिएको छ ।राष्ट्रिय सभामा बिहीबार मन्त्री रिजालले यो विधेयकलाई दफावार छलफलका लागि विधायन व्यवस्थापन समितिमा पठाइयोस् भन्ने प्रस्ताव प्रस्तुत गर्ने कार्यसूची छ ।"
कुशलको अलराउन्ड प्रदर्शन,"(काठमाडौं)कुशल भुर्तेल बल र ब्याट दुवैबाट चम्केपछि नेपालले एसीसी इमर्जिङ एसिया टिम्स कप क्रिकेटमा बुधबार यूएई ए माथि ३ विकेटको जित निकालेको छ । यद्यपि यो सान्त्वना जितभन्दा बढी केही रहेन । प्रतियोगिताको समूह बी मा लगातार दुई खेल गुमाएपछि नेपालले यो नतिजा आत्मसात् गरेको हो । यस खेलअगाडि नै प्रतियोगितामा नेपालको चुनौती समाप्त भइसकेको थियो । नेपालले जितका लागि १ सय ५८ रनको लक्ष्य पाएकोमा त्यसलाई २३ ओभरमा ७ विकेट गुमाएर पूरा गरेको थियो । त्यसमा ओपनर कुशलले ७१ रन बनाए । उनले ४३ बल सामना गर्दा ९ चौका र ४ छक्का प्रहार गरे । नेपालको सुरुआत भने राम्रो रहेन । अर्का ओपनर अर्जुन साउद शून्यमै आउट भए । त्यसपछि कुशलले देव खनालसँग दोस्रो विकेटका लागि ९८ रनको ठोस साझेदारी गरेका थिए । यो नै जितको आधार बन्यो । देवले २४ रनको योगदान दिए । उनले चार चौका प्रहार गरे । सन्दीप जोराले दुई छक्का र एक चौकासहित २४ रन नै जोडेका थिए ।यूएईका बलरमध्ये स्पिनर मोहम्मद फराजुद्दिन सर्वाधिक सफल रहे । उनले ३६ रनमात्र खर्चेर ५ विकेट लिए । त्यसअघि यूएई पहिले ब्याटिङ गर्दै ४४१ ओभर मात्रै टिक्यो । टोलीको खातामा १ सय ५७ रनमात्र चढेको थियो । कुशल यसमा भने बलबाट नायक रहे । उनले पूरा १० ओभर बलिङ गरे । त्यसमा ४० रन खर्चेर ६ विकेट लिए । उनी स्वाभाविक रूपमा खेलका प्लेयर अफ द म्याच रहे । मौसम ढकालले २, पवन सर्राफ र कुशल मल्लले समान एक विकेट लिए ।यूएईका लागि ब्याटबाट सर्वाधिक रन जोड्न खेलाडी रहे ओपनर लवप्रित सिंह । उनले ५२ रन बनाए । त्यसमा ६ चौका र १ छक्का सामेल थियो । नेपाल प्रतियोगिताको आफ्नो पहिलो खेलमा पाकिस्तान ए सँग ६ विकेटले पराजित भएको थियो । त्यसपछि भारतसँगको खेलमा नेपालको हारको अन्तर ९ विकेट रह्यो । नेपालकै समूहका रहेको अर्को खेलमा भारत ए ले पाकिस्तान ए लाई ८ विकेटले हराएको छ । पाकिस्तान २ सय ५ रनमा अलआउट भएको थियो । भारतले ३६४ ओभरमा २ विकेट गुमाई २ सय १० रन बनाएको थियो । भारत समूहमा शतप्रतिशत जितसाथ सेमिफाइनल पुग्यो । पाकिस्तान समूह उपविजेता भयो ।अर्को समूहबाट श्रीलंका ए र बंगलादेश ए सेमिफाइनल पुगेका छन् । अब शुक्रबार हुने सेमिफाइनलमा भारतले श्रीलंका र पाकिस्तानले बंगलादेशविरुद्ध खेल्नेछन् ।"
नेपालको खेल मुल्तान र क्यान्डीमा,"काठमाडौं पुरुष एकदिवसीय एसिया कप क्रिकेट २०२३ को बुधबार विस्तारित कार्यक्रम प्रकासित गरिएको छ । त्यसअनुसार नेपालले अगस्ट ३० मा पाकिस्तानको सामना मुल्तानमा गर्नेछ । नेपालको अर्को खेल भारतविरुद्ध छ । यो खेल सेप्टेम्बर ४ मा श्रीलंकाको क्यान्डीमा हुनेछ । एसियाली क्रिकेट परिषदले बुधबार जनाएअनुसार प्रतियोगितामा कुल ६ टिम छन् । तिनलाई दुई समूहमा विभाजन गरिएको छ । समूह ए मा नेपालसँगै पाकिस्तान र भारत छन् । समूह बी मा श्रीलंका, अफगानिस्तान र बंगलादेश छन् । पाकिस्तान र श्रीलंका आयोजक देश रहेका छन् । नेपाललाई छाडेर अन्य सबै पाँच टिम आईसीसीको पूर्णकालीन सदस्यका रूपमा चुनिएका हुन् । नेपाल भने एसीसी मेन्स प्रिमियर कप विजेताका रूपमा छनोट भएको हो । पाकिस्तान र भारतबीचको बहुप्रतीक्षित खेल पनि क्यान्डीमै हुनेछ । यो खेल सेप्टेम्बर २ मा छ । क्यान्डीमै बंगलादेश र श्रीलंका पनि भिड्नेछन् । यो खेल सेप्टेम्बर ३१ मा हुनेछ । बंगलादेश र अफगानिस्तानबीच सेप्टेम्बर ३ तथा श्रीलंका र अफगानिस्तानबीच सेप्टेम्बर ५ मा खेल हुनेछ । यी दुवै खेल पाकिस्तानको अर्को सहर लाहोरमा हुनेछ । लिग चरणको खेलपछि सुपरफोरका खेल हुनेछ । प्रत्येक समूहका शीर्ष दुई स्थानमा रहने टिमले यो चरणमा प्रवेश पाउनेछन् । यो चरणमा पनि राउन्ड रोबिनका आधारमा खेल हुनेछ । त्यसको पनि शीर्ष दुई स्थानमा रहने टिमले फाइनल खेल्नेछ । फाइनल लाहोरमा हुनेछ ।"
युरोपमा खेल्न सावित्राको बिदाइ,"(काठमाडौं)युरोपमा व्यावसायिक फुटबल खेल्ने सपना पूरा गर्ने क्रममा रहेकी सावित्रा भण्डारीले बुधबार मीठो बिदाइ पाएकी छन् । उनी इजरायल जाँदैछिन् । त्यहाँ सावित्राले महिला फुटबलको माथिल्लो डिभिजनको क्लब हापोइल रानानबाट खेल्नेछिन् । उनले उक्त क्लबसँग एक वर्षका लागि अनुबन्ध गरेकी छन् । नेपाली महिला राष्ट्रिय टोलीका प्रमुख खेलाडी सावित्रालाई बुधबार सिंहदरबारमा युवा तथा खेलकुदमन्त्री डिगबहादुर लिम्बू, अखिल नेपाल फुटबल संघका अध्यक्ष पंकजविक्रम नेम्वाङ र नेपालका लागि इजरायली राजदूत हानन गोदारले बिदाइ गरेका थिए । सावित्रा युरोपको शीर्ष लिगमा खेल्ने पहिलो नेपाली फुटबल खेलाडी हुनेक्रममा छन् । भौगोलिक रूपमा इजरायल एसियामै पर्दछ । तर फुटबलमा इजरायलको सदस्यता युरोपेली फुटबल महासंघमा रहेको छ । बिदाइ कार्यक्रममा सावित्राले युरोपमा खेल्ने सपना पूरा हुने क्रममा रहेको हुनाले आफू खुसी रहेको बताइन् । उनले दक्षिण एसियामा आफूलाई प्रमाणित गरिसकेको र युरोपमा हुने लिगमा पनि अन्तिमसम्म प्रमाणित गर्न लागिपर्ने बताइन् । घरेलु फुटबल एपीएफ क्लबबाट खेल्ने सावित्राले भारतीय महिला लिगमा दुई फरक क्लबबाट तीन उपाधि जितिसकेकी छन् । यसै सिजनमात्रै उनले गोकुलम केरलाका लागि लिग उपाधि जितेकी थिइन् । उनले त्यस लिगमा २९ गोल गरेकी थिइन् । जहाँ उनले सर्वाधिक गोलकर्ताको अवार्ड पनि हात पारिन् । यसअघि गोकुलमकै लागि लिग उपाधि जितेकी सावित्राले पहिलो सफलता भने सेतु एफसीबाट चुमेकी थिइन् । राजदूत गोदारले इजरायली क्लबमा नेपाली खेलाडी भित्र्याउनु ऐतिहासिक क्षण भएको र सावित्राको खेल हेर्न आतुर रहेको बताए । उनले खेलकुदबाट दुई देशबीचको सम्बन्ध थप प्रगाढ हुने विश्वास व्यक्त गरेका छन् ।"
फैलिएको महिला विश्वकप,"एएफपी (अकल्यान्ड)अस्ट्रेलिया र न्युजिल्यान्डमा बिहीबार महिला विश्वकप फुटबल सुरु हुँदैछ । यो नै यस्तो पहिलो संस्करण हो, जहाँ ३२ टिमको सहभागिता छ । अबको एक महिना महिला फुटबलकै लागि सबैभन्दा महत्त्वपूर्ण अवसर रहनेछ । फेरि एकपल्ट अमेरिका नै उपाधिका लागि सबैभन्दा बलियो प्रत्याशी रहेको छ । यो टिम लगातार तेस्रोपल्ट उपाधि जित्ने दुर्लभ संघारमा छ । सन् १९९१ देखि सुरु महिला विश्वकप प्रतियोगिताको आकार यसपल्ट निकै फैलिएको छ । सन् २०११ सम्म पनि महिला विश्वकपमा सहभागी टिम संख्या १६ थियो । चार वर्षअगाडि फ्रान्समा भएको प्रतियोगितामा भने सहभागीको संख्या २४ पुगेको थियो । त्यहाँ अमेरिकाले उपाधिको रक्षा गरेको थियो । पछिल्लो एक दशक महिला फुटबलले लोकप्रियतामा ठूलै फड्को मारेको छ । महिला फुटबलको मूल आधार रहेको अमेरिकामात्र नभएर युरोपतिर पनि यो लोकप्रिय हुन थालेको छ । तिनै युरोपेली देशमध्ये केही उपाधि जित्ने अभियानमा हुनेछन् । अस्ट्रेलियाको नेतृत्वमा छिन् चेल्सीका फरवार्ड साम केर । घरेलु टिमको भरपूर फाइदा लिने दाउमा हुनेछ यो टिम । अगस्ट २० मा सिड्नीमा हुन फाइनलमा अस्ट्रेलिया आफ्नो चुनौती कायम राख्ने प्रयासमा हुनेछ । यसपल्टको विश्वकप सहभागी टिमको आधारमा मात्र ठूलो होइन । फिफाले सन् २०१९ को तुलनामा पुरस्कार राशिमा पनि पर्याप्त वृद्धि गरेको छ । यसपल्ट विश्वकपका लागि खेलाडी छाडेका क्लबले क्षतिपूर्ति पनि पाउने छन् । यसअघि पुरस्कार राशि ५ करोड डलर बराबर थियो भने यसपल्ट यो बढेर १५ करोड २० लाख डलर पुगेको छ । सन् २०१५ मा भन्दा त यो निकै ठूलो हो । त्यही वर्षको विश्वकपदेखि महिला फुटबलको लोकप्रियताको ग्राफ बढेको मानिन्छ । अन्तर्राष्ट्रिय फुटबल मात्र नभएर क्लबका खेलमा पनि दर्शकको संख्या बढेको छ । यो नै महिला फुटबलको लोकप्रियता बढेको सबैभन्दा ठूलो प्रमाण रहेको छ । यद्यपि पुरुषको विश्वकपको तुलनामा महिला विश्वकप भने अझै धेरै पछाडि छ । त्यस विश्वकपमा ४४ करोड डलर पुरस्कार र अन्य विधामा खर्च गरिएको थियो । अमेरिकाकी राफिनो त्यस्ता खेलाडी हुन्, जसले फुटबलमा लैंगिक समानताका लागि लामो समयदेखि संघर्ष गर्दै आएकी छन् । त्यसैक्रममा अमेरिकाले गत वर्ष त्यस्तो नियम बनाएको थियो, जसअनुसार विश्वकपबाट आउने रकम पुरुष र महिला दुवैले समान रूपमा बाँड्ने गर्छन् । तर ओलम्पिक च्याम्पियन रहेको क्यानडेली टिम भने खेलाडीको पारिश्रमिकको विवादमै अल्झेको छ । यस्तै फ्रान्सेली खेलाडीले टिमलाई जुन स्थितिमा राखिएको थियो, त्यसलाई खराब मान्दै विद्रोहमा उत्रेका छन् । केही फ्रान्सेली खेलाडीले प्रतियोगिता नै बहिष्कार गर्ने धम्की दिइरहेका छन् । अर्कोतर्फ चोटकै कारण केही ठूला नाम यसपल्टको विश्वकपमा हुने छैन् । इंग्लिस कप्तान लेह विलियम्सन र बेथ मेड चोटकै कारण प्रतियोगितामा देखिने छैनन् । डच फरवार्ड भिनिने मिडेमा, फ्रान्सेली फरवार्ड डेलफी कास्कारिनो र मारिया एन्टोनेट र अमेरिकाका क्याटरिन माकारियो र मालोरी स्वान्सन पनि अनुपस्थित रहनेछन् । अमेरिकालाई लगातार तेस्रो उपाधि जित्नबाट रोक्ने प्रत्याशीका रूपमा अस्ट्रेलिया र केही युरोपेली टिम छन् । युरोपेली च्याम्पियन इंग्ल्यान्डसँगै स्पेन, जर्मनी, स्विडेन र सन् २०१९ को उपविजेता नेदरल्यान्ड्स बलिया टिम हुन् । प्रतियोगिताको सुरुआत न्युजिल्यान्ड र नर्वेबीच अकल्यान्डमा हुने खेलबाट हुनेछ । यही दिन अस्ट्रेलिया र आयरल्यान्ड भिड्ने छन् । सिड्नीमा हुने यस खेलका लागि ८० हजारभन्दा बढी टिकट बिक्री भइसकेको छ ।"
छोटकरी,"अवाले बक्सिङमा पुनः निर्वाचितपोखरा (कास) नेपाल बक्सिङ संघको छैटौं साधारणसभा तथा निर्वाचनले राम अवालेलाई पुनः अध्यक्षमा निर्विरोध निर्वाचित गरेको छ । बुधबार अवालेको अध्यक्षतामा २० सदस्यीय केन्द्रीय कार्यसमिति सर्वसम्मत चयन भएको छ । वरिष्ठ उपाध्यक्षमा अर्जुनबहादुर केसी, उपाध्यक्षमा भोजराज सिटौला, गणेशबहादुर भट्टराई, सविन भट्टाचार्य, ओमनारायण श्रेष्ठ र रामबहादुर गिरी, महासचिवमा मानबहादुर भण्डारी, सचिवमा पुष्करराज पन्त र कोषाध्यक्षमा गौतम सुजखु चुनिएका छन् । सदस्यहरूमा गोविन्द डंगोल, रेशम पुन, मिलनध्वज राना, बमबहादुर स्याङतान, रेखा थापा मगर, रमेश अधिकारी, दुर्गा गहतराज, लक्ष्मण कार्की, सञ्जयकुमार पासवान र समरजंग चन्द चुनिए । मनास्लु बास्केटबल च्याम्पियनकाठमाडौं (कास) आयोजक मनास्लु वर्ल्ड कलेजले तेस्रो मनास्लु एसईई कप थ्री बाइ थ्री बास्केटबल प्रतियोगिताको उपाधि जितेको छ । घरेलु कोर्टमा बुधबार सम्पन्न फाइनलमा मनास्लुले यूजेएलाई २११४ स्कोरले पराजित गर्यो । मनास्लुका पेम्बा बमजनले सर्वाधिक ११ स्कोर गरे । मनास्लुकै तुसार महर्जनले ६ र कोशिश भुजेलले ४ स्कोर जोडे । सेमिफाइनलमा मनास्लुले आईएसए नेपाल र यूजेएले आदिम कलेजलाई हराएर फाइनल तय गरेका थिए । मनास्लुले १५ हजार र यूजेएले ७ हजार रुपैयाँ पुरस्कार पाए । विजेता र उपविजेता टोलीका खेलाडीले नगदसहित छात्रवृत्ति पाउनेछन् । मनास्लुका तुसार महर्जन मोस्ट भ्यालुएबल प्लेयर घोषित भए ।वर्ल्ड एक्वाटिकमा चार खेलाडीकाठमाडौं (कास) जापानको फुकुओका सहरमा हुने वर्ल्ड एक्वाटिक च्याम्पियनसिपमा नेपालका चार खेलाडीले प्रतिस्पर्धा गर्नैछन् । ओलम्पिकको छनोट प्रतियोगिताको रूपमा रहेको च्याम्पियनसिपमा गौरिका सिंह, एलेक्जेन्डर शाह, डुवाना लामा र नासिर हुसेनले प्रतिस्पर्धा गर्नेछन् । नेपाल पौडी संघका अध्यक्ष अशोक वज्राचार्यको नेतृत्वमा बुधबार जापान गएको टोलीकी प्रशिक्षकमा ओलम्पियन नयना शाक्य, व्यवस्थापकमा नरेश वैद्य र अफिसियलमा सञ्जय शाह छन् । जुलाई २३ मा नासिरले ४०० मिटर फ्रिस्टायल, जुलाई २४ मा गौरिकाले १०० मिटर ब्याकस्ट्रोक र नासिरले २०० मिटर फ्रिस्टायल, जुलाई २५ मा डुवानाले २०० मिटर फ्रिस्टायल, जुलाई २६ मा गौरिकाले ५० मिटर ब्याकस्ट्रोक र एलेक्जेन्डरले १०० मिटर फ्रिस्टायलमा प्रतिस्पर्धा गर्नेछन् । जुलाई २७ मा डुवानाले १०० मिटर फ्रिस्टायल र जुलाई २८ मा एलेक्जेन्डरले ५० मिटर फ्रिस्टायलमा भाग लिनेछन् । प्रो बक्सिङमा तीन नेपालीकाठमाडौं (कास) नेपालका तीन बक्सर स्कटल्यान्डमा जुलाई २९ मा हुने प्रो बक्सिङमा भाग लिन बुधबार त्यसतर्फ गएका छन् । रम्बल इन दी जंगल नामको उक्त इभेन्टमा नेपालका म्याक्स बस्नेत, पूरन राई र आकाश डाँगीले प्रतिस्पर्धा गर्नेछन् । म्याक्सले यूबीए इन्टरनेसनल टाइटलका लागि ८५ केजीमा बबी कार्टरसँग प्रतिस्पर्धा गर्नेछन् । आकाश डाँगीले युनिभर्स बक्सिङ युनियन बेल्ट म्याचअन्तर्गत ५८ केजी सुपर फेदरवेटमा स्कटल्यान्ड च्याम्पियन एन्डी बेलसँग १० राउन्डको मुख्य इभेन्टमा प्रतिस्पर्धा गर्नेछन् । अनुभवी बक्सर पूरनले ५७ केजीमा विलियम कार्टरसँग प्रतिस्पर्धा गर्नेछन् । विजेताले नगद पुरस्कार र बेल्ट प्राप्त गर्नेछन् ।"

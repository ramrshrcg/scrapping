शीर्षक,विवरण
कोशीमा गठबन्धनलाई राप्रपा मनाउने चुनौती,"प्रदेशसभामा रहेका दलहरूलाई दबाबमा पारेर भरसक सरकारको नेतृत्व लिने गरी पहल थाल्ने निर्णय भएको छ, बैठकमा सहभागी एक सांसदले भने, तर यसका लागि केन्द्रीय सत्ता समीकरण पनि हेर्नुपर्ने भएकाले अध्यक्ष (लिङ्देन) लाई जिम्मेवारी दिइएको छ । अध्यक्ष लिङ्देनले कोशीको सत्ता राजनीतिबारे राप्रपाभित्र छलफल सुरु भए पनि अन्य दलसँग ठोस संवाद नभएको बताए । हामीले मुख्यमन्त्री दाबी गर्ने वा अन्य दललाई समर्थन गर्नेबारे कुनै ठोस धारणा बनाएका छैनौं, उस्तै पर्यो भने सरकारमा नजान पनि सकिन्छ, उनले कान्तिपुरसँग भने, अहिलेलाई योभन्दा बढी केही प्रगति भएको छैन ।केन्द्रदेखि प्रदेशसम्मको सत्ता राजनीतिमा राप्रपा एमालेसँग निकट रहेको छ । कार्की नेतृत्वको कोशी प्रदेश सरकारमा पनि राप्रपा संसदीय दलका नेता भक्तिप्रसाद सिटौला उद्योग, कृषि तथा सहकारीमन्त्री (हाल कामचलाउ) छन् । नेता सिटौलाले प्रदेशलाई अस्थिरताको भुमरीमा पर्न नदिनका लागि सर्तहरू पूरा हुने अवस्थामा मात्र सत्ता साझेदारीको सम्भावना रहेको बताए । एमालेसँग सहकार्यमै रहेकाले ऊसँग अघि बढ्नका लागि छुट्टै प्रस्तावको आवश्यकता भएन, कांग्रेसमाओवादीले भने कस्तो प्रस्ताव ल्याउँछन्, हेरेर मात्र निर्णय गर्नुपर्ने हुन्छ, उनले भने, हाम्रा लागि मुख्यमन्त्रीको दाबीभन्दा पनि प्रदेशको राजनीतिक स्थिरता, मुख्यमन्त्रीलाई पूर्णकालीन रूपमा काम गर्ने वातावरणको सुनिश्चितता र पार्टीका सिद्धान्त, आदर्श र एजेन्डालाई कसरी सम्बोधन गरिन्छ भन्ने कुरा महत्त्वपूर्ण हो ।कांग्रेस संसदीय दल नेता थापाको सन्दर्भमा झापाको आन्तरिक राजनीति पनि केही हदसम्म राप्रपाको समर्थनमा प्रतिकूल मान्ने गरिन्छ । थापा र राप्रपा संसदीय दलका नेता सिटौला झापाका हुन् । झापामा कांग्रेसको कृष्णप्रसाद सिटौला समूह र राप्रपाबीच तिक्ततापूर्ण सम्बन्ध छ । कांग्रेसका प्रदेश सभापतिसमेत रहेका थापा कांग्रेसको सिटौला समूहका हुन् । राप्रपा संसदीय दल नेता सिटौला भने १० वर्षअघि कांग्रेस छाडेर राप्रपा प्रवेश गरेका थिए । उनले कांग्रेस छाड्नुको प्रमुख कारण कृष्णप्रसाद सिटौलासँगको अन्तर्द्वन्द्व हो । त्यसैले तत्कालको अवस्थामा हाम्रो पार्टीले सिटौला समूहकै नेतालाई मुख्यमन्त्री बनाउन सहयोगी भूमिका खेल्ने अवस्था छैन, राप्रपाका एक सांसदले भने ।यही अवस्थालाई देखाएर सत्ता गठबन्धनमा रहेको माओवादी र कांग्रेसभित्रकै संस्थापनइतर समूहले थापाको विकल्प खोज्न लबिइङ गरिरहेका छन् । माओवादीले कांग्रेस संसदीय दल नेतालाई राप्रपाको समर्थन नहुने भएकाले आफ्नो नेतृत्वमा सरकार निर्माण गर्न शीर्ष नेतृत्वलाई दबाब दिएको छ । हाल काठमाडौंमा रहेका माओवादी संसदीय दलका नेता इन्द्रबहादुर आङ्बोले को मुख्यमन्त्री बन्ने भन्दा पनि कसको नेतृत्वमा बहुमत जुटाउन सहज हुन्छ भन्नेबारे सोच्नुपर्ने बताए । मैले हाम्रो पार्टी अध्यक्षसमेत रहनुभएका प्रधानमन्त्रीसँग कोशी प्रदेशको अवस्थाबारे कुरा राखेको छु, उनले भने, अहिले हामीले गठबन्धनकै नेतृत्वमा सरकार बनाउने हो, त्यसभन्दा बाहिरको विकल्प कल्पना गरेका छैनौं । कांग्रेसका संस्थापनइतर समूहका एक सांसदले थापालाई देखाएर राप्रपाले सहयोग गर्न नसक्ने अवस्था आए माओवादीलाई नेतृत्व दिनुभन्दा पनि कांग्रेसभित्रै विकल्प खोज्नुपर्ने बताए । हिजो गिरिजाप्रसाद कोइरालाले पार्टी सभापति रहेकै अवस्थामा किसुनजीलाई प्रधानमन्त्री बनाउनुभयो । झलनाथ खनालले पार्टी अध्यक्ष रहेकै अवस्थामा माधव नेपाललाई र पुष्पकमल दाहालले पनि पार्टी अध्यक्ष रहेकै अवस्थामा बाबुराम भट्टराईलाई प्रधानमन्त्री बनाउनुभयो, उनले भने, राजनीतिक स्थिरता, सर्वसहमति र सर्वस्वीकार्यताका लागि पात्रभन्दा पार्टी प्रधान हो भन्ने सोच्नुपर्छ ।राप्रपा र आफ्नो सम्बन्धलाई लिएर आफ्नै दलका प्रतिस्पर्धी र गठबन्धनको सहयात्री दलले चलखेल गर्न थालेपछि कांग्रेस संसदीय दलका नेता थापा त्यसलाई निस्तेज पार्ने गरी अघि बढेका छन् । यसका लागि कांग्रेसका शीर्ष नेता र केन्द्रीय सत्ता गठबन्धनलाई प्रयोग गर्ने उनको योजना छ । राप्रपा पनि प्रदेशलाई मध्यावधिमा लगेर अस्थिरता निम्त्याउन चाहँदैन भन्ने विश्वास छ, अर्को कुरा दलीय संस्कारमा व्यक्तिवादी राजनीति गर्ने कुरा पनि हुँदैन, उनले भने, सत्ता गठबन्धनले मुख्यमन्त्रीको उम्मेदवार बनाएको अवस्थामा सबैको साझा प्रयासमा बहुमतको सरकार बन्नेमा कुनै शंका छैन । राप्रपासँग प्रदेश र केन्द्रमा छलफल भइरहेकाले सहकार्यको सम्भावना बढ्दै गएको उनले बताए ।राप्रपा संसदीय दलका नेता सिटौलाले दलहरूबीच सहमति भए पात्रले जटिलता ननिम्त्याउने बताए । कांग्रेसको दलको नेता को बन्छ वा मुख्यमन्त्रीको उम्मेदवार को हुन्छ भन्ने हाम्रो चासोको विषय होइन, उनले भने, मुख्य कुरा हाम्रो दलसँग कस्तो सहमति हुन्छ भन्ने हुन्छ । कांग्रेसका प्रदेश सांसद केदार कार्कीले कतिपय निर्णय माथि (केन्द्र) बाट भए पनि प्रदेशमा सौहार्दता राख्नुपर्ने आवश्यकता औंल्याए । सरकार निर्माणका लागि गठबन्धनभित्र वा बाहिरका दलसँग सौहार्दता बढाउन हामीले प्रदेश नेतृत्व (पार्टी सभापतिसमेत रहेका संसदीय दलका नेता थापा) लाई जिम्मेवारी दिएका छौं, उनले भने, सौहार्दता नभई सरकार बनेको खण्डमा अप्ठेरो परिस्थिति सिर्जना हुन सक्छ । राप्रपाले सहयोग नगरे सभामुख बाबुराम गौतमलाई राजीनामा गराएर बहुमत सांसदको हस्ताक्षरसहित मुख्यमन्त्रीका लागि दाबी पेस गर्ने सत्ता गठबन्धनसँग विकल्प छ । तर यो विकल्पमा जाँदा माओवादीले आफ्नो नेतृत्वको सर्त अघि सार्नेछ । कांग्रेसको मुख्यमन्त्री बनाउनका लागि हामीले सभामुखलाई राजीनामा दिन लगाउने अवस्था हुँदैन, माओवादीका एक सांसदले भने, केन्द्रबाटै निर्णय भई निर्देशन आए पनि हामीलाई स्वीकार्न सहज हुने छैन ।विश्वासको मत पाउन नसकेपछि कामचलाउ अवस्थामा पुगेका मुख्यमन्त्री एवं एमाले संसदीय दल नेता कार्कीले तत्कालको अवस्थामा संसद्मा बहुमत पाउन नसके पनि आफ्नै नेतृत्वमा सरकार निर्माणको पहल गर्ने बताएका छन् । कोशीको विशिष्ट अवस्थालाई हेरेर सहमतीय सरकार निर्माणका लागि पनि दलहरूबीच छलफल हुनुपर्ने उनको भनाइ छ । राजनीति सम्भावनाको खेल हो, एकचोटि विश्वासको मत नपाउँदैमा सरकारको नेतृत्व दाबी नगर्ने भन्ने कुरा हुँदैन, उनले भने, साँच्चिकै प्रदेशको स्थिरता र समृद्धि चाहने हो भने राप्रपाकै नेतृत्वमा सहमतीय सरकार किन नबनाउने ?"
न्यायका नाममा धामीको इजलास,"तर, न्याय माग्न, मुद्दाको तारिख थाम्न र फैसला सुन्न भने कैलाशगोठीमै पुग्छन् । स्थानीयले चलनचल्तीको भाषामा कैलाशकोटी, कैलाशगुठी पनि भन्ने यो मन्दिरका मुख्य धामी हुन्, तेज रोकाया । यो कुनै अड्डा अदालत होइन, न त मुद्दा मामिला छिनोफानो गर्ने कुनै न्यायिक निकाय । तैपनि सर्वसाधारण उजुरबाजुर गर्न र धामीबाटै फैसला सुन्न यतै धाउँछन् । धामीकहाँ परेको मुद्दा रीतिअनुसार किनारा नलगाए अनिष्ट हुने अन्धविश्वास छ । तर, चार दशक बितिसक्दा पनि न्याय नपाएका लालुका आँखा अझै खुलेका छैनन् । भन्छन्, छोरानातिलाई केही नहोस् भनेर मर्नुअघि नै मुद्दा फैसला होस् भन्ने आस छ तर उजुरी दिने मानिस हाजिर नभएकाले ढिला भएको छ । लालुमाथि तलीगोठीस्थित कैलाशगोठीका मुख्य धामीकहाँ अनेकन मुद्दा परेको छ । अंश मुद्दादेखि गाली बेइज्जती, कुटपिटलगायत झन्डै आधा दर्जन मुद्दाको तारिख उनी वर्षौंदेखि खेपिरहेका छन् । उता, धामी तेज रोकायाले उनको मुद्दा फैसला हुन कात्तिकसम्म समय लाग्ने बताएका छन् ।एक साताअघि बुढीगंगा गाउँपालिका२ का ७० वर्षीय मानेन्द्र लुहार ताम्रादेखि २ हजार गाडी भाडा तिरेर कोल्टी पुगे । त्यहाँबाट ५ घण्टा हिँडेर उनी तलीगोठी पुगे । ४५ वर्षदेखि उनी जग्गा अंशबन्डासम्बन्धी मुद्दाको तारिख खेपिरहेका छन् । बाबुबाजेको पालाको जमिन अंशबन्डा विवादले गर्दा आफूले लामो समयदेखि मुद्दा खेपिरहेको उनले गुनासो गरे । छिटो फैसला भए हुन्थ्यो, उनले भने, हामीलाई अड्डाअदालतभन्दा देउताकै भर छ तर धेरै मुद्दा परेपछि धामीलाई पनि मुद्दा टुंग्याउन समस्या पर्यो, त्यसैले उहाँले दिएको म्यादमा तारिख थाम्न आइरहेको छु ।यो भेगमा धामी परम्परा दशकौंदेखि जारी छ । धामीको मृत्यु भएकाले उनकै छोराले धामीको विरासत सम्हाल्ने चलन छ । जस्तो कि तलीगोठीका मूल धामी रहेका ७४ वर्षीय मोती रोकायाको दुई वर्षअघि मृत्यु भयो । २३ वर्षसम्म अनवरत धामी रहेका मोतीको मृत्यु भएपछि ५२ वर्षीय तेजले पद सम्हालेका हुन् ।उनले धामीकहाँ पर्ने मुद्दा छिनोफानो नगरे बहुलाउने बताए । मानसिक सन्तुलन बिग्रन्छ । थिनकोटले कोड्याउँदो छ । सन्तानको नाश हुन्छ भन्ने छ । उनले भने, तीन वर्षअघि बाको मृत्यु भएपछि मैले यो न्यायालयको गद्दी समालेको हो । एक पटक आउने मानिस यहाँ पटकपटक आउने गरेका छन् ।तलीगोठी भुलेनाका ७५ वर्षीय धन बुढा आफूले थाहा पाउने भएदेखि नै केही समस्या परे गाउँलेका लस्कर धामीकहाँ पुग्ने गरेको बताउँछन् । तलीगोठीमा सरकारभन्दा धामीकै नीतिनियम छ । तेज भन्छन्, मेरा बाबुले सिकाएको न्याय सिद्धान्तका आधारमा मैले मुद्दाको फैसला गर्ने गरेको छु । मुद्दामामिलाका अलावा तलीगोठीमा विभिन्न विषयको भविष्यवाणी गराउन पनि मानिसहरू आउँछन् । ज्यानमारा, जग्गासम्बन्धी, कुटपिट, चोरी डकैती, जबर्जस्ती करणीलगायत मुद्दा पनि धामीकहाँ आइपुग्छन् । कतिपय सन्तान नभएकाहरू पनि पुग्छन् । उनले अड्डाअदालतमा समयमै फैसला नहुने, सरकारी न्यायिक निकायमा ढिलासुस्ती र झन्झट हुने भन्दै मानिसहरू आफूकहाँ आइरहेको बताए । अहिले झन्डै ५० मुद्दा हेरिरहेका उनले आफूकहाँ साविक सेती, महाकाली र कर्णाली अञ्चलका मानिसहरू मुद्दा लिएर र पूजाका लागि आइरहेको बताए । भुलेनाकी ७० वर्षीया लक्ष्मीदेवी रोकायाले कुनै झैझगडा मिलाउन प्रहरी गाउँमा नआएको बताइन् । हामीलाई त दुःखसुख र अन्यायमा कैलाश पुकारे हुन्छ, बाबुबाजे पनि न्यायका लागि कैलाशकै भर परे, उनले भनिन्, हाम्रा लागि सरकार भनेकै कैलाश देउता हुन् । हरेक वर्ष वैशाख, जेठ, माघ र असोजमा कैलाश मन्दिरका ढोका खुल्छन् । त्यतिबेला देशका विभिन्न जिल्लाबाट मानिसहरू आफ्नो भाग्य र कर्मबारे हेराउन आइपुग्छन् । कतिपयले भाकल पूरा भएको भन्दै बलिसमेत दिन्छन् । प्रत्येक पटक ढोका खुल्दा ५७ हजार तीर्थालुहरू आइपुग्छन् । कोल्टीस्थित इलाका प्रहरी कार्यालयका प्रहरी निरीक्षक सुरज सिंह कतिपय स्थानीय मुद्दामामिला लिएर प्रहरीकहाँ आए पनि पछि चित्त नबुझेको भन्दै मन्दिर धाउने बताउँछन् । सरकारी निकायहरू सदरमुकाममा मात्रै छन्, भौगोलिक दूरी टाढा भएकाले पनि प्रहरीको भन्दा देवताको विश्वास यो क्षेत्रमा बढी छ, उनले भने, हामीकहाँ उजुरी नआएपछि आफैं विभिन्न घटनाका पीडकलाई कारबाहीको दायरामा पनि ल्याउन सकेका छैनौं ।बुढीनन्दा नगरपालिका प्रमुख जनककुमार बोहराले स्थानीय तहमा न्यायिक समिति भए पनि तलीगोठीका बासिन्दा पालिका कार्यालय नआएको बताउँछन् । आफूलाई समस्या परे जो पनि मन्दिरमै जान्छन्, कैलाशगोठीलाई विश्वास गर्छन्, उनले भने ।"
आर्क ब्रिजको सज्जा,"बबरमहलनयाँ बानेश्वरबीचको बिजुलीबजार पुलमा काठमाडौं महानगरपालिकाले सोमबार राखेका फूलसहितका गमला । हरियाली प्रवर्द्धनका लागि महानगरले बोटबिरुवासहितका गमला बिजुलीबजार, पुतलीसडक र बागबजारलगायत क्षेत्रमा राखेको छ । तस्बिर : केशव थापाकान्तिपुर"
चरम गरिबीले अँध्यारो मैनटोल,"(महोत्तरी)उनी २७ वर्षकी भइन, ५ सन्तान छन् । महोत्तरीको सोनमा गाउँपालिका७ स्थित मैनटोलकी जैकलदेवी सदाको १४ वर्षको उमेरमा विवाह भएको हो । उनलाई सधैं एउटै पिरलो हुन्छ, लालाबालालाई कसरी पेटभरि खुवाउने ? ३ वर्षकी कान्छी छोरी दूध खान खोज्छिन् । तर पर्याप्त पोषण नपाएकी जैकलको दूध आउँदैन । भोकले बच्चाहरू झगडा गर्न थालेपछि उनी लाचार देखिन्छिन् । भोक लाग्यो भनेर दिनभर करकर गरिराख्छन्, घरमा अन्न छैन, म कसरी भात खुवाउँ ? उनले दुःख पोखिन् । कान्छी छोरीतिर टिठलाग्दो पाराले हेरिन् । कलिलैमा सुत्केरी भएकाले, बर्सेनि बच्चा जन्माउनु परेकाले, पर्याप्त पोषण र हेरचाह नपाएकाले जैकलदेवी अनेकन स्वास्थ्य समस्यासँग जुधिरहेकी छन् । गत फागुनदेखि उनको महिनावारी रोकियो । त्योभन्दाअघि दुई महिनासम्म निरन्तर रक्तस्राव भएर उनलाई मर्छु जस्तो भयो । तर किन यस्तो भयो ? उनी आफैंलाई थाहा छैन । सेतो र गन्हाउने पानी बगिरहेको पनि यही भएर हो कि भन्ने उनको अड्कल छ । उनले भनिन्, गाउँका सबै महिलालाई यस्तै हुन्छ । आफैं निको हुन्छ भनेर अहिलेसम्म स्वास्थ्य चौकीमा जाँच गर्न कोही गएको छैन । उनका श्रीमान् कमाउन भारतको चेन्नई गएका छन् । श्रीमान्को अंशमा परेको झुपडीको एकापट्टिको भागमा कुचुक्क परेको एउटा कोठामा बनाइएको मचानमाथि उनी चार सन्तानसँग कोच्चिएर सुत्छिन् । गरिबीले निम्त्याएको अभाव, शरीरमा देखापरेका अनेकन समस्याका बाबजुद जैकलदेवी एउटा कुरामा खुसी देखिन्छन् । छोरा नजन्माए श्रीमान्ले अर्को विवाह गर्छु भनेका थिए । तर चौथो सन्तान छोरा जन्मेपछि ढुक्क भएँ, उनले भनिन् ।मैनटोलमा ७० घरपरिवार मुसहर समुदायको बसोबास छ । अधिकांश घरमा महिला र बालबालिका मात्रै छन् । सबैको परिवारको संख्या ठूलो छ तर झुपडी ससाना । खरले छाएका झुपडीमा दिनभरि वृद्धवृद्धा र ससाना बालबच्चा भेटिन्छन् । तिनका आमाहरू परिवार धान्न दैनिक ज्यालादारीका काम गर्न हिँडेका भेटिन्छन् ।राष्ट्रिय जनगणना०७८ अनुसार सोनामा गाउँपालिकाको साक्षरता दर ५६१ प्रतिशत छ । जसमा महिलाको साक्षरता ४७ प्रतिशत देखिन्छ । मुसहर समुदायमा साक्षरता दर निकै कम छ । तथ्यांकले १८ देखि २० वर्ष उमेरमा ४८७ प्रतिशत किशोरीको विवाह भइसकेको औंल्याएको छ । ४०८ प्रतिशत बालिकाले १५ देखि १७ वर्षमै बिहे गर्छन् । जैकलदेवी यहाँ महिला प्रतिनिधि पात्र हुन्, जसको स्वास्थ्य कमजोर अवस्थामा छ । मैनटोलका अधिकांश बालबालिका विद्यालय जाँदैनन् । अलिक ठूला भएकाले आफूभन्दा साना भाइबहिनी हेर्ने जिम्मेवारीमा छन् । किनकि तिनका बा परदेशमा छन्, आमा ज्यालादारी काम गर्न जानुपर्छ । जसोतसो हुर्किएर १२१५ वर्ष पुगेका छोराहरू भारतको चेन्नई, पञ्जाबलगायत ठाउँमा मजदुरी गर्न जान्छन् । छोरीहरू किशोरावस्था पार नहुँदै बिहे गरेर गइहाल्छन् । सानै उमेरमा ठूलो परिवारको बोझले थिचिएका मैनटोलका धेरै आमाको स्वास्थ्य जोखिममा छ । कौशिलादेवी सदा पाँचौं सन्तानको आमा बन्न ७ महिनाको गर्भवती छिन् । तर यो बेला उनले पोसिलो खानेकुरा परैको कुरा, पेटभरि खान पाएकी छैनन् । यसअघि पनि गर्भवती हुँदा उनलाई पेटभरि खाएको खासै सम्झना छैन । श्रीमान् राजुकमार मजदुरीका निम्ति भारत पसेपछि उनी चार सन्तान स्याहारेर जोखिम मोल्दै गर्भ हुर्काइरहेकी छन् । उनका १० वर्षको जेठो छोरा, ९, ८ र ५ वर्षका छोरी छन् । छोरीकै शरणमा आएर बसेकी कौशिलाकी वृद्धा आमा भोक खपेर उनको मुख हेरिराख्छिन् । एकातिर घरको यस्तो अवस्था छ, अर्कोतिर उनको गर्भवती जीउ थाकेर फतक्क हुन्छ अनि भोक लागिरहन्छ । सातौं महिना पुग्दा उनी अहिलेसम्म स्वास्थ्य जाँच गर्न गएकी छैनन् । जबकि उनको घरबाट १५ मिनेटमा दूरीमा छ, सोनामा७ सुन्दरपुरमा आधारभूत स्वास्थ्य सेवा केन्द्र छ । पेट भर्ने अन्न छैन, अस्पताल जान कहाँ पैसा छ र जानु, उनले भनिन्, पैसा भए त चामल किन्थें बरु ।गर्भवती भएका बेला नियमित स्वास्थ्य जाँच गर्नु अनिवार्य छ भन्नेबारे उनलाई थाहा छैन । यसअघि चार सन्तान जन्माउँदा उनी एकै पटक पनि स्वास्थ्य संस्थामा पुगिनन् । उनले उल्टै भनिन्, पेटमा बच्चा चलिरहेकाले सबै ठीकठाक होला ।आधारभूत स्वास्थ्य सेवा केन्द्रका जनस्वास्थ्य निरीक्षक रामसंजोग महतोले केन्द्रमा जाँच र ४५ थरी औषधि निःशुल्क रहेका बताए । उनले भने, तर महिला स्वास्थ्यकर्मी नभएकाले केन्द्रमा गर्भवती र महिला आउन संकोच मान्छन् । केन्द्रमा आएका कतिपय महिलाको स्वास्थ्य समस्या जाँच्न आवश्यक उपकरण छैनन् । गर्भवती महिलाको रक्तचाप र तौल परीक्षण गरी आइरन चक्की दिएर पठाइने गरेको उनले बताए ।२६ वर्षकी तिलियादेवी चार बच्चाकी आमा हुन् । मानसिक सन्तुलन गुमाएका श्रीमान्, वृद्धा सासू र ४ सन्तान हुर्काउने दायित्व उनकै काँधमा छ । तर सानै उमेरमा बारम्बार सुत्केरी बन्नुपरेकाले तिलियाको स्वास्थ्य राम्रो छैन । शरीर कमजोर छ, काम गर्न सजिलो छैन, उनले भनिन्, काम नगरी खान पाइँदैन । तिलिया अहिले सेतो पानी बग्ने, महिनावारी समयमा नहुने, दिसापिसाब रोक्न नसक्ने, जीउ थरथर काम्नेजस्ता समस्यासँग जुधिरहेकी छन् । तर पनि उनी उपचार गर्न कतै गएकी छैनन् । अति विपन्न मुसहर समुदायमा सानै उमेर (१० देखि १६ वर्ष) मा बिहे गर्ने चलन कायमै छ । चार बच्चाकी आमा २५ वर्षीया अगमदेवी सदाले सुनाइन्, छातीको आकारसम्म नबस्दै हाम्रो विवाह भएको थियो । जन्मदर्ता, बिहे दर्ता र नागरिकता पनि नभएकी अगमदेवीलाई आफ्नो बिहे सानैमा भएको भन्ने थाहा छ तर ठ्याक्कै कति वर्षमा भयो भन्न सक्दिनन् । उनले भनिन्, सानैमा बिहे गर्ने मुसहर महिलालाई रोग, भोक र शोकले जीवनभर छोड्दैन । उपचार खर्च अभावमा उनको टोलका सबै महिलाले आफ्नो रोग लुकाउने गरेको उनले बताइन् । जीउ, हातखुट्टा दुख्ने, महिनावारी समयमा नहुने, पाठेघर खसेका, सेतो र गन्हाउने पानी बग्ने, जीउ थरथर काम्ने, कमजोरी, टाउको दुख्ने र पेट दुख्नेजस्ता समस्या टोलका धेरै महिलामा भएको बताइन् । भनिन्, कसैलाई सुनाएर पनि के नै हुने हो र πगरिब, दलित तथा विपन्न समुदायका अधिकांश महिला सानैमा बिहे गर्ने, सन्तान जन्माउने कारण शारीरिक समस्या बढी देखिने गरेको चिकित्सक बताउँछन् । जिल्ला अस्पताल जलेश्वरकी महिला रोग विशेषज्ञ डा मनीषा भारद्वाजले गरिब तथा विपन्न समुदायका प्रत्येक १० जना महिलाको स्वास्थ्य परीक्षण गर्दा ४ जनामा जटिल खालका स्वास्थ्य समस्या देखिएको बताइन् । सानै उमेरमा विवाह गर्ने र उमेर नपुगी बच्चा जन्माउने गरिब तथा विपन्न समुदायका ६० प्रतिशत महिला जटिल खालका स्वास्थ्य समस्यासँग जुझिरहेका छन् । डा भारद्वाजले १९ वर्षभन्दा कम र ३५ वर्षभन्दा माथिको उमेरमा सन्तान जन्माउनु आमा र बच्चा दुवैका लागि उच्च जोखिम हुने बताइन् । आफ्नो उचित स्याहार गर्न नसक्ने उमेरमै आमा बनेका छन्, उनले भनिन्, हरेक महिलाको यौनांगमा इन्फेक्सन भएर सेतो पानी बग्ने, चिलाउने, पोल्ने, रगत बगिरहने, पाठेघर खस्ने, शरीरका अंग विखण्डन हुने गर्छ । ख्याउटेपन आउने र समयमै सजग हुन नसक्दा क्यान्सरजस्ता जटिल समस्या देखिन सक्छ । सानो उमेरमा गर्भवती हुँदा आमालाई मात्र होइन, नवजात शिशुको स्वास्थ्यसमेत गम्भीर असर पर्छ । नवजात शिशुमा रक्तअल्पता हुने, बच्चाको तौल नबढ्ने, पोषण नपुग्ने, हड्डीको आवश्यक विकास हुन नसक्नेजस्ता समस्या देखा परेको डा भारद्वाज बताउँछिन् । जनगणनाको तथ्यांकअनुसार मधेश प्रदेशमा १५ देखि ४९ वर्षका विवाहित १२ लाख ६४ हजार ६१ महिलामध्ये ११५ प्रतिशतले कुनै पनि जीवित बच्चा जन्माएका छैनन् । मधेश प्रदेश स्वास्थ्य निर्देशनालयका अनुसार रक्तअल्पताका कारण ५० प्रतिशत महिला तथा बालबालिकामा कुपोषणको जोखिम छ । सानो उमेरमा हुने विवाहले कुपोषणको संख्या भयावह बन्दै गएको स्वास्थ्य निर्देशनालयका जनस्वास्थ्य निर्देशक विनोद यादवले बताए । शारीरिक रूपमा पूर्ण विकास हुन नसकेका, शरीरमा रगत कम भएका किशोरीको विवाह र बच्चा कम उमेरमै हुँदा गरिब, दलित र विपन्न समुदायका धेरै परिवारको जीवनचक्र कुपोषणमय बन्दै गएको यादवले बताए । सानो उमेरमा बच्चा जन्माउँदा महिलाको शारीरिक र मानसिक स्वास्थ्यमा समेत गम्भीर खालका असर देखापर्ने उनले बताए ।जिल्ला स्वास्थ्य कार्यालयको समन्वयमा सर्लाहीको वाग्मती सेवा समाज र आड्रा नेपालले हालसालै मधेश प्रदेशका ८ वटै जिल्लाका २ हजार १ सय २१ महिलाको पाठेघरको स्वास्थ्य परीक्षण गरेको थियो । जसमा ५९ जनामा पाठेघरको मुखको क्यान्सर भएको र ५ सय ६२ महिलाको पाठेघर उच्च जोखिममा रहेको वाग्मती सेवा समाजले जनाएको छ । वाग्मती सेवा समाजका कार्यकारी निर्देशक नीरज भण्डारीका अनुसार पाठेघरको उच्च जोखिममा मुस्लिम, मुसहर, गरिब र विपन्न समुदायका महिलामा देखिएको छ । उनीहरूले सानै उमेरमा विवाह गरेर धेरै बच्चा जन्माएका छन् । जन्मान्तर कम छ । गर्भावस्थामा धेरै श्रम गरेका छन् । महोत्तरीको ३ वटा पालिकामा ६ सय ४० महिलाको स्वास्थ्य परीक्षण गर्दा ९१ म्हिलाको पाठेघर खसेको २० जनालाई पाठेघरको मुखको क्यान्सर भएको र जोखिममा रहेका २ सय ६८ महिलालाई सचेत गराइएको स्वास्थ्य कार्यालय महोत्तरीकी फोकल पर्सन प्रतिभा सिंहले जानकारी दिइन् । बालविवाह हुनु, सानै उमेरमा गर्भवती र सुत्केरी हुनु, आमा र शिशुको हेरचाहसम्बन्धी ज्ञान नहुनु, सरसफाइ र चेतनाको कमीले मधेशमा महिला र बालबालिकाको स्वास्थ्यमा गम्भीरखाले असर देखिएको जनस्वास्थ्य निर्देशक यादवले बताएका छन् ।"
प्रदीपको गजल गर्जन,पछि रोएर धर कहाँ पाइन्छ र मायामापहिल्यै यी हातमा उपहारको रुमाल पर्दछ । सरकारलाई भेट्न पनि घूस दिनुपर्ने भो यहाँ दुई जना भेट्दा एक जना दलाल पर्दछ ।
'मुस्ताङी युवराज ले गरे विवाह,"(म्याग्दी)मुस्ताङको उपल्लो भेगमा पर्ने लोमन्थाङस्थित पूर्वमानार्थ मुस्ताङी युवराज झिक्मी धिन्डुप फुन्छोक परवल विष्टले सोमबार विवाह गरेका छन् । विष्टले ताप्लेजुङ पुर्ख्यौली घर भई हाल काठमाडौं निवासी छिरिङ यान्चेन उक्याबसँग बौद्ध परम्पराअनुसार विवाह गरेका हुन् । उपल्लो मुस्ताङको लोमन्थाङ र लोघेकर दामोदरकुण्ड गाउँपालिका क्षेत्रमा अहिले पनि झिक्मी धिन्डुप फुन्छोक परवल विष्टलाई सांस्कृतिक राजाका रूपमा मान्यता दिँदै आएका छन् । नातेदारका अनुसार लोघेकरदामोदरकुण्ड गाउँपालिका मुकाम रहेको चराङस्थित छामा डिकी विष्ट (दुलहीको आमाकी बैनी) को घरमा रहेकी बेहुली छिरिङ यान्चेन उक्याब लिन दुलाहा विष्ट २ सय ७० बढी घोडा सवार जन्तीसहित पुगेका थिए । विष्टले बेहुलीलाई दिउँसो २ बजे लोमन्थाङस्थित रोयल मुस्ताङ रिसोर्टमा भित्र्याएका थिए । रिसोर्ट प्राचीन मुस्ताङी दरबार क्षेत्र रहेको माटोको सहर लोमन्थाङ बस्तीभन्दा बाहिर छ ।दुलाहा विष्टका निकट नातेदार तथा लोघेकर दामोदरकुण्ड गाउँपालिका अध्यक्ष छोप्पेल लोप्चन विष्टका अनुसार दुलही यान्चेनले अस्ट्रेलियाबाट स्नातकोत्तर गरी हाल काठमाडौंमा आफ्नै व्यवसाय सञ्चालन गर्दै आएकी छन् । दुलाहा विष्ट लोमन्थाङमा रोयल मुस्ताङ रिसोर्ट सञ्चालन गर्छन् । आफन्त विष्टका अनुसार तीन दिनसम्म मान्यजन, लामाहरू, आफन्त, आमन्त्रित र सर्वसाधारणले नवविवाहित दम्पतीलाई खादा अर्पण गरी आशीर्वाद दिने कार्यक्रम छ । विश्व सम्पदा सूचीमा सूचीकृत कालीगण्डकीको उद्गमस्थल मुस्ताङको उपल्लो भेग लोमन्थाङ इतिहास, संस्कृति र कला वास्तुकलाको दृष्टिले महत्त्वपूर्ण छ । मुस्ताङ विसं १८४६ देखि बृहत् नेपाल राष्ट्रमा गाभिएको हो । मुस्ताङी अन्तिम राजा (पूर्वराजा) जिग्मे परवल विष्टले दाजुको छोरा जिग्मे सिङ्गे परवल विष्टलाई उत्तराधिकारी घोषणा गरेका थिए । ०४६ सालपछि मानार्थ राजाका रूपमा रहेका थिए । देशमा गणतन्त्र घोषणासँगै नेपाल सरकारका तत्कालीन गृहमन्त्री वामदेव गौतमले लोमन्थाङ दरबारमा पुगेर मानार्थ राजाको पगरी फिर्ता भएको जिग्मे परवल विष्टलाई जानकारी गराएका थिए । सरकारले औपचारिक रूपमा राज्य रजौटाहरू अन्त्य गरे पनि व्यावहारिक रूपमा उपल्लो मुस्ताङमा राजालाई मान्ने प्रचलन हटेको छैन ।"
'अदृश्य साउन १९ मा,"काठमाडौं (कास) प्रह्लाद काफ्लेको निर्देशनमा बनेको फिल्म अदृश्य साउन १९ बाट प्रदर्शनमा आउने भएको छ । निर्माण पक्षले सोमबार फिल्मको फस्टलुक सार्वजनिक गर्दै प्रदर्शन मिति घोषणा गरेको हो । फिल्मको पोस्टरमा अभिनेता प्रमोद अग्रहरी लामो कपाल र दाह्रीमा देखिएका छन् । त्यसका साथै पोस्टरमा सोहित मानन्धर र रिस्ता बस्नेत अटाएका छन् । फिल्ममा प्रमोद, सोहित र रिस्तासँगै प्रवीन खतिवडा, छुल्ठिम गुरुङ, रवि गिरी, सीएम भारद्वाज सुवेदी, विकेश प्रजापति, गीत बिष्ट, सुरज बिष्ट, जसिता घिमिरे, सन्दीप बाबु लोहनी, रूपेश दाहाल, सलिन बज्राचार्य, अजित रेग्मी, अभिमान सिंह बस्नेतलगायत कलाकारले अभिनय गरेका छन् । पीताम्बर फिल्मस्को प्रस्तुतिमा निर्माण भएको फिल्मको निर्माता मीना बस्नेत हुन् । फिल्मको कथा आकाश उखेडा लेखेका हुन् । उत्तम हुमागाईं र मोहनकुमार झिल्लुको छायांकन गरेको फिल्म बनिश शाहले सम्पादन गरेका हुन् । आरआर फिल्मस्ले अदृश्य को वितरणको जिम्मा लिएको छ ।"
थामी समुदायको सिलोके पालाखे,"दोलखा (कास) थामी समुदायको जन्मदेखि मृत्यु पर्यन्तसम्म संस्कार समेटिएको मुन्दुम पुस्तक थाङ्मी कर्मकाण्ड ः सिलोके पालाखे सार्वजनिक भएको छ । प्रतिनिधिसभा सदस्य गंगा कार्की, वाग्मती प्रदेशसभा सदस्यद्वय ठूला थामी र कुन्दनराज काफ्ले, नेपाल थामी समाजका अध्यक्ष होमबहादुर थामीले सोमबार सिंगटीमा पुस्तक सार्वजनिक गरेका हुन् ।किरात थामी समुदायको उत्पत्तिकालदेखि वर्तमान सामाजिक जनजीवनमा पालना गरिँदै आएको संस्कार, संस्कृति, परम्परालाई लिएर यो पुस्तक प्रकाशनमा ल्याइएको हो । पुस्तक प्रकाशन गर्नका लागि नेपाल थामी समाज दोलखाले बिगु गाउँपालिकाले आर्थिक सहयोग गरेको छ । करिब ७ सय पृष्ठको पुस्तकभित्र मानवजातिको उद्भव, थामी जातिको उत्पत्ति, विकास, विस्तारका विषयमा फलाक्ने मन्त्रलाई पनि पुस्तकमा समेटिएका छन् । धामी झाँक्री परम्परामा आधारित समुदायको कुलपूजा, भुमे, जन्म विवाह, मृत्यु संस्कार र मृत्युपछि गरिने अन्तिम संस्कारसमेत समेटिएको संकलक तथा सम्पादक लक्ष्मण थामीले बताए । थामी भाषामा प्रकाशित सामग्रीलाई नेपाली अनुवादसमेत गरिने जनाइएको छ ।"
फिलिपिन्स अमेरिकाबाट स्वतन्त्र,सन् १९४६ मा आजकै दिन (जुलाई ४) मा फिलिपिन्स अमेरिकाबाट स्वतन्त्र भएको थियो । स्वतन्त्रतासँगै मानुएल रोक्सस गणतन्त्र फिलिपिन्सको पहिलो राष्ट्रपति बनेका थिए । फिलिपिन्स १५६५ देखि स्पेनको उपनिवेश थियो । त्यसयता स्पेनी शासकलाई चुनौती दिन विभिन्न समयमा विद्रोहहरू भएका थिए । १८९६ को भीषण युद्धपछि फिलिपिन्स र स्पेनका नेताहरू शान्ति सम्झौता गर्न बाध्य भएका थिए । तर त्यसको दुई वर्षपछि स्पेन र अमेरिकाबीचको युद्धका कारण मनिला बे मा दुई देशबीच तनाव बढेको थियो । त्यही मौकामा फिलिपिन्सका जर्नेल एमिलियो अगुइनाल्डोले स्पेनलाई पराजित गर्दै क्रान्तिकारी सरकार स्थापित गरेका थिए । १८९८ को डिसेम्बरमा पेरिस सन्धिसँगै स्पेनअमेरिका युद्ध अन्त्य भएको थियो । सन्धिका क्रममा स्पेन फिलिपिन्स छाड्न तयार भएको थियो । तर फिलिपिन्स अमेरिकाको उपनिवेश रहनुपर्ने उसको सर्त थियो । दुई देशबीचको सहमतिमा फिलिपिन्सलाई बेवास्ता गरिएपछि फिलिपिन्समा स्वतन्त्रता युद्ध सुरु भएको थियो । दुई वर्षपछि अमेरिकाले अगुइनाल्डोलाई पक्राउ गर्दै फिलिपिन्समा शासन गरेको थियो । तर अमेरिकी राष्ट्रपति तथा फिलिपिन्सका नेतालगायतको सहमतिमा १९३४ मा ल्याइएको कानुनअनुसार फिलिपिन्स स्वतन्त्र राष्ट्र घोषित भएको हो ।
गिरिजाप्रसाद कोइराला विश्वविद्यालय स्थापनाको घोषणा,"(काठमाडौं)सरकारले कांग्रेसका दिंवगत नेता गिरिजाप्रसाद (जीपी) कोइरालाका नाममा विश्वविद्यालय स्थापना गर्ने घोषणा गरेको छ । प्रधानमन्त्री पुष्पकमल दाहालले कोइरालाको शतवार्षिकी समारोह तथा जीपी कोइराला मेमोरियल कलेजको १२ औं वार्षिकोत्सव समारोहलाई सोमबार सम्बोधन गर्दै सरकारले विश्वविद्यालय स्थापनाको प्रक्रिया अघि बढाउने घोषणा गरेका हुन् । कांग्रेस नेता तथा सांसद शेखर कोइरालाले विश्वविद्यालय स्थापनाका लागि गत माघमा प्रधानमन्त्री कार्यालयमा आवेदन दिएका थिए । जीपी कोइराला कलेजलाई नै विश्वविद्यालय बनाउने वा छुट्टै विश्वविद्यालय स्थापना गरेर कलेजलाई आंगिक बनाउने विषयमा छलफल चलिरहेको छ । कलेज सञ्चालक र जीपी कोइराला फाउन्डेसनले भने छुट्टै विश्वविद्यालय स्थापना गर्नुपर्ने प्रस्ताव गरेका छन् । गिरिजाप्रसादका नाममा बाटो, हस्पिटल, विश्वविद्यालय बन्दा प्रचण्डको पनि नाम जोडिन्छ, प्रधानमन्त्री दाहालले भने, अब विश्वविद्यालय स्थापना प्रक्रिया अघि बढ्छ । कलेजका अध्यक्ष भीमसेनदास प्रधानले अघिल्लो सरकारकै पालामा उक्त विश्वविद्यालय स्थापनाको प्रयास थालिएको जनाए । फाउन्डेसनकी अध्यक्ष गिरिजापुत्री सुजता कोइराला रहेकी छन्, उनी कलेजकी संरक्षकसमेत हुन् । गिरिजाप्रसाद कोइरालाले प्रधानमन्त्री हुँदा काठमाडौं, पोखरालगायतका विश्वविद्यालय स्थापना गर्नुभयो, प्रधानले भने, उहाँको नाममा पनि विश्वविद्यालय स्थापना गर्नुपर्छ भनेर पहल थालेका हौं, त्यसमा सरकार सकारात्मक रहेको छ, प्रधानमन्त्रीले विश्वविद्यालय स्थापना गर्ने वचन दिनुभएको छ । मन्त्रिपरिषद्ले काठमाडौंमा उक्त विश्वविद्यालय स्थापनाका लागि अध्ययन कार्यदल गठन गरेर प्रक्रिया बढाउने तयारी गरेको छ । विश्वविद्यालय स्थापना र सञ्चालनका लागि विज्ञहरूसँग रायसुझावसमेत लिइसकेको प्रधानले जनाए । शिक्षाविद् विद्यानाथ कोइरालाको नेतृत्वमा विश्वविद्यालयसम्बन्धी विधेयकको प्रारम्भिक मस्यौदा तयार भइसकेको छ । जीपी कोइराला कलेज त्रिभुवन विश्वविद्यालयबाट सम्बन्धन पाएर १२ वर्षदेखि सामुदायिक मोडलमा सञ्चालनमा छ । कलेजले सामुदायिक कलेजको मापदण्ड पूरा नगरेको त्रिविका पदाधिकारी बताउँछन् ।शिक्षाविद् कोइरालाले पश्चिमा, पूर्वीय चिन्तन, मौलिक परम्पराको समायोजनसहितको शिक्षा दिने गरी विश्वविद्यालय खोल्न लागिएको जनाए । मौलिक र वैज्ञानिक सोचसहितको शिक्षा नेपालका लागि आवश्वयक छ । पूर्वीय, पश्चिममा र रैथाने ज्ञानलाई जोडर लैजाने शिक्षा प्रणाली लागू गर्ने प्रयास विश्वविद्यालयले गर्नेछ, उनले भने । बन्द, खुला र यी दुवैको अर्ध मोडलमा प्रविधिसँग जोड्दै पठनपाठन गरिने उनले बताए । विश्वविद्यालयले इच्छुक क्याम्पसलाई पनि आंगिक बनाउँदै लैजाने नीति अघि सार्ने तयारी छ । पछिल्लो समय खुलेका विश्वविद्यालय सम्बन्धन नदिने मोडालिटीका भए पनि प्रस्तावित गिरिजाप्रसाद कोइराला विश्वविद्यालयको विधेयकमा सम्बन्धन दिने प्रस्ताव गरिएको छ । पहुँचका आधारमा जथाभावी सम्बन्धन बाँड्दा एक दशकमै क्याम्पसहरू विद्यार्थी अभावको अवस्थामा गुज्रेका छन् । फाउन्डेसनको काठमाडौं गोकर्णमा रहेको ४५ रोपनी र सिन्धुपाल्चोकमा गिरिजाप्रसाद विश्वविद्यालयका लागि आवश्यक जग्गा व्यवस्था गर्न सकिने प्रस्ताव गरिएको छ ।विद्यार्थी अभावमा त्रिविका करिब ५ सय सामुदायिक क्याम्पस संकटमा रहेको बेला सामुदायिक क्याम्पसलाई नै समेट्ने गरी नयाँ विश्वविद्यालयको प्रस्ताव गरिएको हो । त्रिविले क्याम्पस गाभ्ने कार्यक्रम लागू गरेको छ । शिक्षाविद्हरूले समेत जथाभावी विश्वविद्यालय थप्न नहुने सुझाव दिँदै आएका छन् । तर संघ र प्रदेश तहबाट विश्वविद्यालय स्थापनाको होडबाजी नै चलेको छ । प्रदेशपिच्छे प्रादेशिक विश्वविद्यालय स्थापना भइरहँदा शिक्षा मन्त्रालय र विश्वविद्यालय अनुदान आयोग बेखबरझै देखिन्छन् । उच्चस्तरीय शिक्षा अयोगको प्रतिवेदन २०७५ र नीति अनुसन्धान प्रतिष्ठानले हचुवामा विश्वविद्यालय स्थापना गर्न नहुने औंल्याएका थिए । त्यस यता नेकपा सरकारको पालामा मदन भण्डारी, योगमाया, राजर्षि जनक विश्वविद्यालय संघीय तहबाटै स्थापना भइसकेका छन् । शिक्षाविद् कोइरालाले कति वटा भन्दा पनि कस्तो विश्वविद्यालय सञ्चालन गर्ने प्रमुख कुरा रहेको जनाए । कांग्रेस नेता शेखर कोइरालाले मुलुकमा भिन्न प्रकृतिका विश्वविद्यालय खोल्नु जरुरी रहेको बताए । विषयगत, आवासीय, भिन्न जिम्मेवारीसहितका विश्वविद्यालय खोल्न लागिएको उनको भनाइ छ । हरेक विद्यार्थीलाई कुनै न कुनै गरिखाने सीप सुनिश्चित गर्ने, सीपमा ज्ञान, विज्ञान, तथा प्रविधि खोज्ने खोजाउने काम नयाँ विश्वविद्यालयले गर्नेछ, उनले सरकारलाई लेखेको प्रस्ताव पत्रमा भनिएको छ, ज्ञानमा सीप तथा प्रविधि जोडाउने विषयवस्तुहरूको पठन पाठन गराउने छ । समसामयिक विषयवस्तुका विभिन्न विधामा संवाद गरी विचार जन्माउने छ । विद्यार्थी, प्राध्यापक, तथा कर्मचारीमार्फत जनसेवालाईलाई संस्थागत रूपमा अनिवार्य गरिनेछ । सिद्धान्तलाई व्यवहार र व्यवहारलाई सिद्धान्तमा बदल्ने शैक्षणिक व्यवस्थापन अपनाउनेछ ।बोर्ड अफ ट्रस्टी मोडलमा विश्वविद्यालय स्थापना गर्ने तयारी छ, जसमा प्राज्ञ क्षेत्रकै कुलपतिले विश्वविद्यालय नेतृत्व र उपकुलपतिले उपप्रमुखको जिम्मेवारी लिन्छन् । ट्रस्टीका अध्यक्षले दुई कार्यकाल मात्र विश्वविद्यालयको नेतृत्व गर्न पाउने छन् । स्थापनामा सक्रिय कलेज सञ्चालक र फाउन्डेसनकै सदस्यहरू ट्रस्टीका स्थायी सदस्य रहने प्रस्ताव छ । तीमध्ये अधिकांश कांग्रेस नेताकार्यकर्ता हुन् । अहिलेजस्तो प्रधानमन्त्री कुलपति र शिक्षामन्त्री सहकुलपति रहने व्यवस्था हटाइने भएको हो । तीनै तहको सरकार र समुदायको लगानीमा विश्वविद्यालय स्थापना र सञ्चालन गर्ने मोडालिटी प्रस्ताव गरिएको छ । गैरआवासीय नेपाली, स्वेदशी विदेशी दाताबाट पनि लगानी भित्र्याउने नीति अघि सारिएको छ । विश्वविद्यालयले शिक्षण, अनुसन्धान, नवप्रवर्द्धनात्मक कामका लागि विधागत प्राज्ञिक, अनुसन्धान तथा अन्य संस्थाहरू र विधागत प्रतिष्ठान खोली तिनको विकास, संरक्षण, तथा सम्वर्द्धन गर्न गराउन सक्ने प्रस्ताव गरिएको छ । स्वदेशी तथा विदेशी शैक्षिक, औद्योगिक, व्यापारी, वैज्ञानिक, प्राविधिक संस्थाले विश्वविद्यालयसँग सहकार्य गरी कार्यक्रम सञ्चालन गर्न चाहे मापदण्ड तोकेर स्वीकृत दिन सक्ने प्रस्ताव पनि छ ।"
संगठित अपराधमा पनि अनुसन्धान,"थप २ आरोपित पक्राउललिता निवास जग्गा हिनामिना प्रकरणका थप दुई आरोपित पक्राउ परेका छन् । गृह मन्त्रालय मातहतको समरजंग कम्पनीका तत्कालीन प्रमुख रमेशकुमार पोखरेल र नक्कली मोही देवनारायण महर्जन सोमबार काठमाडौंबाट पक्राउ परेका हुन् ।सरकारी जग्गा व्यक्तिको नाममा लैजान कागज किर्ते गरेको कसुरमा पोखरेल र पशुपति टिकिन्छा गुठीमार्फत नक्कली मोही खडा गरिएका महर्जन पक्राउ परेका हुन् । पोखरेलले समरजंग कम्पनीका नाममा रहेको जग्गालाई सरकारी कागज किर्ते गरेर टिकिन्छा गुठीमा लैजान पृष्ठभूमि तयार पारेका थिए । त्यसक्रममा सक्कली कागजात नष्ट गरेर नक्कली फाइल खडा गरिएको थियो । समरजंगबाट करिब ५ रोपनी जग्गा गुठीमा लगेपछि भूमाफियाले नक्कली मोहीका रूपमा महर्जनलाई उपस्थित गराएका थिए । महर्जनले भूमाफियाबाट करिब ६ लाख रुपैयाँ घूस लिएर आफू मोहीका रूपमा प्रस्तुत भएका थिए । समरजंगको जग्गा टिकिन्छा गुठीमा लैजान तत्कालीन प्रधानमन्त्री बाबुराम भट्टराई नेतृत्वको मन्त्रिपरिषद् बैठकले २०६९ का विभिन्न मितिमा निर्णय गरेको थियो । सोही क्रममा नक्कली मोही खडा गर्ने गरी भूमिसुधार मन्त्रालयका तत्कालीन सचिव दिनेशहरि अधिकारीसहितका कर्मचारीले टिप्पणी उठाउनेदेखि मन्त्रिपरिषद्मा प्रस्ताव पेस गर्नेसम्मका काम गरेका थिए ।गुठीमा लगिएको जग्गा मोही हुँदै पछि भूमाफिया ढकाल र सुवेदीले आफ्ना नाममा लगेका थिए । मालपोत कार्यालयले २०७० वैशाख १७ मा द्वारिका महर्जनसमेत ५ जनाका नाममा ५ रोपनी २ पैसा कायम गरिदिएको थियो । यो प्रक्रिया पूरा भएको १० दिन (वैशाख २७) मा सुवेदीलगायत व्यक्तिका नाममा पुगेको थियो ।आइतबार मात्रै नक्कली मोही महर्जन, काठमाडौं महानगरका अधिकृत शिवजी भट्टराई र नापीका तत्कालीन कर्मचारी घमनकुमार कार्कीलाई काठमाडौंबाटै ब्युरोले पक्राउ गरेको थियो । महर्जन नक्कली मोही, भट्टराई २०६० सालमा कामनपा४ का तत्कालीन वडासचिव र कार्की २०६७ सालमा नापीका कर्मचारी थिए । तीनै जना सरकारी जग्गालाई व्यक्तिको बनाउन र त्यसमा मोही भएको जनिने किर्ते कागजात तयार पार्न सामेल रहेको खुलेको छ ।"
छोटकरी,"दलितको घर आगजनी आरोपमा तीनविरुद्ध मुद्दाजुम्ला (कास) दलित युवकको घरमा आगजनी गरेको आरोपमा प्रहरीले तीन जनाविरुद्ध मुद्दा चलाउने भएको छ । तातोपानी गाउँपालिका४ का मुकुन्द नेपाली (सार्की) ले छिमेकी १६ वर्षीया किशोरी भगाएका थिए । घटनापछि उनको घरमा आगजनी गरेको आरोपमा किशोरीका दाजु, बाबु र काकाका नाममा किटानी जाहेरी प्रहरीले दर्ता गरेको हो । अन्तरजातीय विवाह गरेकै कारण जातीय भेदभावपूर्ण बदला लिने उद्देश्यले घरमा आगजनी गरिएको भन्दै जिल्लाका दलित अधिकारकर्मी र संघसंस्थाले दबाब बढाएपछि प्रहरीले आगो लगाउनेविरुद्धको जाहेरी दर्ता गरेको हो । तातोपानी४ गिडीखोलास्थित मुकुन्दको घरमा आइतबार बिहान ४ बजे आगजनी गरिएको थियो । आरोपितमध्ये किशोरीका २१ वर्षीय दाजुलाई प्रहरीले आइतबारै नियन्त्रणमा लिएको थियो । उनलाई हिरासतमा राखेर मुद्दाको कारवाही अघि बढाउन प्रहरीले अदालतबाट चार दिनको म्याद लिएको छ । उनीसँगै बाबु र काकाविरुद्ध पनि जाहेरी दर्ता भएको प्रहरीले जनाएको हो । पक्राउ परेका युवकले आफूले रिसको झोंकमा आएर आगो लगाएको प्रहरीसमक्ष स्विकारेका छन् । उनीविरुद्ध आपराधिक उपद्रव र जातजातिका आधारमा छुवाछूत वा अन्य भेदभावपूर्ण व्यवहार कसुर मा मुद्दा चलाउन अनुसन्धान अघि बढाइएको जिल्ला प्रहरी कार्यालय जुम्लाका सई राजु सार्कीले बताए । भित्र कोही नभएका कारण मानवीय क्षति नभए पनि घर पूर्ण रूपमा जलेको छ । केटाको परिवारको सर्वस्व मास्ने र ज्यानसमेत जोखिममा पार्ने गरी घरमा आगो लगाएको भन्दै जुम्लाका दलित संघसंस्था र अधिकारकर्मीले दोषीलाई कडा कारबाहीको माग गरेका छन् । दलित सेवा संघ जुम्लाका अध्यक्ष भीमबहादुर सार्कीले अन्तरजातीय विवाह गरेकै कारण केटाको घरमा आगो लगाउनु जातीय भेदभाव र छुवाछूतको जघन्य कसुर भएको बताए । जिल्लाका दलितसम्बद्ध संस्थाहरूले गैरकानुनी विवाहमा कारबाही प्रक्रिया अगाडि बढाउनुपर्नेमा घर नै जलाइदिनु दुःखद भएको भन्दै दोषीलाई कडा कारबाहीको माग गरेका छन् । अन्तरजातीय विवाहको निहुँ बनाएर दलित परिवारको घर नै जलाइदिनुले कानुनको उपहास भएको छ, संघ अध्यक्ष सार्कीले भने, दलित समुदायमाथि विभिन्न बहानामा जातीय विभेद तथा मानवताविपरीतको निन्दनीय व्यवहारले मानवअधिकारको ठाडो उल्लंघन भएको छ । घर जलेको स्थानमा सोमबार गाउँपालिका अध्यक्ष नन्दप्रसाद चौलागाईंलगायतको टोली पुगेर भएको क्षतिबारे बुझेको छ । राष्ट्रिय मानवअधिकार आयोग कर्णाली प्रदेश कार्यालय जुम्लाका प्रमुख धनराज शाही नेतृत्वको टोली पनि घटनास्थलमा पुगेको छ । घटनास्थलमा पीडित पक्ष, स्थानीय, जनप्रतिनिधि र किशोरी आफन्तसँग भेटघाट गरेर फर्किएको छ । प्रमुख जिल्ला अधिकारी जयकुमार घिमिरेले घटनाको छानबिन अगाडि बढिसकेको बताए ।महानिर्देशक अधिकारीले बुझाएनन् स्पष्टीकरणकाठमाडौं (कास) आर्थिक नोक्सानी, गैरजिम्मेवार अभिव्यक्ति तथा क्रियाकलाप र जिम्मेवारी निर्वाहमा असफलताको आरोप लगाउँदै संस्कृति, पर्यटन तथा नागरिक उड्डयनमन्त्री सुदन किरातीले सोधेको स्पष्टीकरणमा नागरिक उड्डयन प्राधिकरणका महानिर्देशक प्रदीप अधिकारीले जवाफ दिएनन् । मन्त्री किरातीले असार ११ मा महानिर्देशक अधिकारीलाई एक साताभित्र जवाफ पेस गर्न भन्दै गत मंगलबार ९ बुँदे स्पष्टीकरण सोधेका थिए । पर्यटन मन्त्रालयका एक उच्च अधिकारीले प्राधिकरणका महानिर्देशकलाई स्पष्टीकरण बुझाउने समयसीमा सोमबारसम्म भएको तर, साँझसम्म मन्त्रालयमा स्पष्टीकरण विधिवत् दर्ता नभएको जानकारी दिए । महानिर्देशक अधिकारीले ट्वीट गर्दै नेपाल नागरिक उड्डयन प्राधिकरण ऐन २०५३ को दफा ४ अनुसार, प्राधिकरण एक स्वायत्त निकाय रहेको लेखेर प्रष्टीकरण नबुझाउन नमिल्ने संकेत दिएका छन् । उनले यसअघि स्पष्टीकरण सोधिएकै दिन प्राधिकरणको महानिर्देशकलाई मन्त्रिपरिषद्ले नियुक्त गर्ने भएकाले मन्त्रीस्तरीय निर्णयबाट स्पष्टीकरण सोध्ने अधिकार मन्त्रीमा नरहेको प्रतिक्रिया दिएका थिए । अधिकारीलाई प्राधिकरणलाई नियामक निकाय र सेवा प्रदायक निकायको रूपमा छुट्याउने नीतिको प्रतिकूल हुने गरी चुनौती दिएको, नेपालमा हवाई उडान सुरक्षाको प्रत्याभूति गर्ने प्रमुख जिम्मेवार अधिकारी भए पनि महानिर्देशक भएपछि नेपाली दर्ताका २ वटा यात्रु विमानहरू र ३ वटा हेलिकोप्टरहरू दुर्घटना भई धनजनको क्षति भएको आरोपमा जवाफ मागिएको थियो । मन्त्री किरातीले वायुयान घटना, दुर्घटना रोकथामका लागि अपनाउनुपर्ने निरोधात्मक उपायभन्दा अन्तर्राष्ट्रिय नागरिक उड्डयन संगठन (आइकाओ) को सिद्धान्तविपरीत घटना दुर्घटनापछि प्रतिक्रियामा जाने गरेको र आइकाओले २०२२ अप्रिल १३२५ मा गरेको नेपालको उड्डयन सुरक्षा परीक्षणमा भएको सिफारिसविपरीत कार्यात्मक विभाजन नै पर्याप्त छ भन्ने अभिव्यक्ति दिएको लगायतका आरोपमा स्पष्टीकरणमा सोधेका थिए । त्यस्तै विमानस्थलहरूको उडान सुरक्षा नियमन गर्न स्थापित एरोड्रम सेफ्टी स्ट्यान्डर्ड विभागको प्रमुख र राष्ट्रिय गौरवका आयोजनाको प्रमुखको जिम्मेवारी एउटै व्यक्तिलाई दिएर निजकै नेतृत्वमा पोखरा अन्तर्राष्ट्रिय विमानस्थलको प्रमाणीकरण गरेको, फ्लाइट क्यालिब्रेसनको अन्तिम प्रतिवेदन प्राप्त नभई तथा अन्तर्राष्ट्रिय विमानस्थल सञ्चालनका लागि उडान सुरक्षा मूल्यांकनलगायतका गर्नुपर्ने सबै पूर्वतयारी पूरा नगरी विमानस्थल सञ्चालनमा ल्याएको, परीक्षण उडान गराएर प्रतिवेदन प्राप्त नगरी पोखरा विमानस्थलमा एयर बस ३२० विमानलाई उडान गर्न दिई उडान सुरक्षामा चरम लापरबाही गराएको लगायतका विषय पनि स्पष्टीकरणमा थिए ।"
सांसदलाई दिने पैसाले लाइफ लाइन बनाऊ,"मनसुन सुरु भएलगत्तै पहाड र तराईसम्मका बासिन्दा बाढीपहिरोका कारण बर्सेनि भयभीत हुने गरेका छन् । बिनासर्वेक्षण हचुवामा बनेका सडकमा बर्सेनि हुने दुर्घटनाबाट अकाल मृत्यु हुनेको संख्या पनि बढ्दो छ । सांसदलाई बाँडेको रकमको ठूलो हिस्सा डोजरे विकासमा प्रयोग भएर बाढीपहिरोको जोखिम बढाएको पृष्ठभूमिबाट हामी अनभिज्ञ छैनौं । जीर्ण सडकका कारण दुर्घटनाको क्रम बढेका विषयमा न अनुगमन हुन्छ न त प्राकृतिक संरचना बिगार्नेमाथि रोक नै लगाइन्छ । यस्ता सडक, संरचनाका कारण मनसुनी वर्षाको सुरुआती चरणमै प्रदेश १, ३ र ५ मा ठूलो जनधनको क्षति भइसकेको दुःखद अवस्था छ । राजधानीको लाइफ लाइन भनिने नारायणगढमुग्लिङ सडक खण्डमा वर्षाले पुर्याएको क्षति, बाढी पहिरोले निम्त्याएको दुर्दशा र हजारौं यात्रुले भोग्नुपरेको दुःखपीडा शब्दमा वर्णन गर्न सकिँदैन । इच्छाकामना गाउँपालिका क्षेत्रमा खसिरहने पहिरो पन्छाउन धौधौ परिरहेको छ । २७ घण्टासम्म सडक अवरुद्ध हुँदा अनकन्टार ठाउँमा यात्रुलाई कति मर्का परेको होला अनुमान गर्दा नि कहाली लाग्छ । खास गरी रातको समयमा कतै भाग्ने ठाउँ नहुँदाको संकटमा सवारी साधन रोकेकै ठाउँमा पनि पहिरो नखस्ला भन्ने अवस्था देखिँदैन । लामो समयसम्म थुनिएर बस्नुपर्दा यात्रा गर्ने केटाकेटी, वृद्धवृद्धाको अवस्था कस्तो होला ? एम्बुलेन्समा ल्याइएका बिरामीको बिचल्ली, विदेश जान समय मिलाएर काठमाडौं आइरहेका यात्रुको छटपटी कस्तो होला ? यात्रुलाई लामखुट्टेले टोकेर डेंगु फैलन सक्ने खतरा पनि उत्तिकै छ । यसरी हजारौं सर्वसाधारणले दुःख पाउँदासमेत संसद्मा आवाज उठेको देखिँदैन । प्रत्येक वर्षको महामारी न्यून गर्ने सन्दर्भमा सांसदहरूले चासो राखेको पाइँदैन । सांसदहरूलाई अर्बौं रुपैयाँ बाँडेर विकासको झ्याली पिट्ने सरकारले त्यो रकमवाट राजधानी छिर्ने वैकल्पिक मार्ग निर्माण गर्न सक्दैनथ्यो ? दशकौंसम्म होहल्लामै रमाउने नेतृत्व एकजुट भएर भरपर्दो योजना बनाएर यथाशीघ्र नयाँ राजमार्ग बनाउन सकिँदैन ? भुवनेश्वर शर्मा, चन्द्रागिरि२, काठमाडौं"
बालेनको 'बुक फ्री फ्राइडे र दिल्लीको व्यवस्था,"किताबको भारी बोक्न नसक्दाको बालबालिकाको पीडा शब्दमा वर्णन गर्न सकिँदैन । बालबालिकाहरू आफैंले आवाज उठाउन सक्दैनन् । उनीहरूको दिमागले त्यो सोच्न पनि सक्दैन । स्कुलको डरत्रासले उनीहरू गधाझैं लुरुलुरु आफ्नो शरीरले थाम्न नसक्ने भार बोकिरहेका हुन्छन् । हामीले आवाजविहीन नानीहरूको आवाज बनेर प्रस्तुत हुन नचाहेको नमुना उदाहरण हो । स्कुल मात्र होइन जिल्ला शिक्षा एकाइ र सरकारलाई यस्तो अमानवीय काम रोक्न आवाज उठाइरहेका छैनौं । बढी किताबको भारी बोकाएमा कडा दण्ड सजाय हुने नियम बनाउन किन दबाब दिइरहेका छैनौं ? हालै भारतको राजधानीमा देखिएको एउटा दृश्यले भने चाहेमा यो कुरामा सुधार गर्न सकिन्छ भन्ने प्रमाणित भएको छ । त्यो दृश्यमा स्कुलबाट छुटेको एउटा गाडीलाई स्थानीय प्रशासन, अभिभावक मिलेर बाटैमा रोके । प्रत्येक विद्यार्थीको झोलाको वजन मापन गरे । जुनजुन झोलामा तोकिएको भन्दा बढी वजन देखियो, त्यसका आधारमा सम्बन्धित स्कुललाई दण्डजरिवाना गरियो । यस्तो नियम हामीले पनि लागू गर्न सके अनावश्यक भारी बोकाएर स्कुले नानीहरूमाथि भैरहेको अत्याचारलाई रोक्न सक्छौं । वैज्ञानिक कारणबाट किताबी भारीको मापदण्ड तोक्न सके सबै नानीहरूलाई न्याय हुन सक्छ । यसमा संघीय सरकार र विशेषतः स्थानीय तहले विशेष ध्यान दिनुपर्यो । हालै काठमाडौंका मेयर बालेन शाहले शुक्रबारलाई बुक फ्री डे बनाएर बालबालिकालाई १ दिन भए पनि राहत दिने कोसिस गरेका छन् । तर केवल १ दिनले मात्र होइन सबै दिन बालबालिकामैत्री बनाउन सक्नुपर्छ । गोपाल देवकोटा, गोकर्णेश्वर८, काठमाडौं"
दोषीलाई कारबाही नगरे वायुसेवा उभो लाग्दैन,"६५ औ वर्षगाँठ भर्खरै मनाएको राष्ट्रिय ध्वजावाहक वायुसेवा निगम आर्थिक रूपमा निरन्तर ओरालो लागिरहेको छ । यद्यपि निगम प्रमुख र तालुकदार मन्त्रालयका मन्त्री एकै स्वरमा निगम नाफामा गएको प्रचार गरिरहेका छन् । निगमका उच्च तहका कर्मचारीहरू पनि अर्बौ घाटामा गएको वायुसेवा निगम एकाएक नाफामा गएको कुरामा दंग रहेछन् । पछिल्लो २३ महिनामा निगमले केही राम्रो कमाइ गरेको रहेछ । निगममा कार्यकारी प्रमुख र तालुक पर्यटन मन्त्रालयमा मन्त्री जोजो भए पनि कमिसनकै लागि उनीहरूको पहिलो प्राथमिकता नयाँ जहाँज थप्ने गरेको पाइन्छ । अहिले निगम तीनवटा आन्तरिक उडानका लागि साना जहाजहरू किन्ने तयारीमा छ । खरिदका लागि सञ्चालक समितिबाट पारित भएर प्रक्रिया पनि अघि बढेको सुनिएको छ । इतिहास हेर्दा निगमले जति पटक नयाँ जहाँजहरू खरिद गरेको छ (अपवादबाहेक) सबैमा भ्रष्टाचारका काण्ड जोडिएका छन् । धमिजा, लाउडा, एयरबस आदि यसका उदाहरण हुन् । इन्जिन मर्मतमा भएका करोडौं घोटाला पनि सधैंजसो सुनिंदै आएको छ । अहिले न्यारोबडी जहाँजको इन्जिन मर्मतमा जानाजान ढिलासुस्ती गराई भाडाको इन्जिन प्रयोग गरी आर्थिक चलखेल गरिएको प्रसंग फेरि सतहमा आएको छ । निगममा जतिसुकै ठूला काण्ड मच्चिए पनि भ्रष्टाचार गर्नेहरूलाई कानुनी दायरामा नल्याएका कारण भ्रष्टाचारजन्य क्रियाकलापले प्रश्रय पाइरहेको छ । अहिले निगमलाई नाफामा गयो भनेर झुटो प्रचार गर्नुको कारण पनि नयाँ जहाँज खरिद गर्ने प्रयोजनका लागि हो । घाटा देखाउॅदा नयाँ जहाज किन्न मन्त्रिपरिषद्बाट स्वीकृत गराउन गाह्रो हुने भएकाले यस्तो प्रचार गरिएको हो । अर्को विषय के हो भने निगमले एयरबस किन्दाको कर्मचारी सञ्चयकोष र नागरिक लगानी कोषको साँवा र ब्याजसहित १० अर्बभन्दा बढी ऋण तिर्न बाँकी छ । नाफा कमाएको निगमले ऋण पनि त घटाउनेतर्फ ध्यान गएको देखिँदैन । यसको अर्थ अहिले जसरी जुनसुकै हालतमा निगम व्यवस्थापनको ध्यान जहाज किन्नमै केन्द्रित छ । तालुक पर्यटन मन्त्रालयका युवा मन्त्री सबैले आशा भरोसा गरेका सुदन किराती पनि यतिखेर निगम व्यवस्थापनकै पछाडि लहैलहैमा लागेको देखिनु दुःखद कुरा हो । पर्यटन मन्त्रालयको नेतृत्वमा किराती आएपछि अब निगम सुध्रिन्छ भनेर धेरैले गरेको भरोसामा तुषारपात हुने सम्भावना बढेको छ । नेपाली प्रचलित उखान जुन जोगी आए पनि कानै चिरेको भनेजस्तो भएपछि निगम जोगाउने अब कसले होला ? सरकारको ऋण जमानीमा आएका चिनियाँ जहाजलाई व्यवस्थापन गर्न नसकेर बसेको अवस्थामा यो वा त्यो बहानामा नयाँ जहाज किन्न खोज्नुको अर्थ कमिसनबाहेक अरू केही हो भन्ने आधार छैन । त्यस्तै निगममा कर्मचारीको बोझले थलिएको छ । निगम व्यवस्थापनले अनावश्यक कर्मचारी कटौती गर्नुपर्नेमा पुनः आफ्ना आसेपासे भर्ती गर्ने चलन कायम छ । निगममा क्रियाशील ट्रेड युनियनहरू यतिखेर हात बाँधेर रमिते भएका छन् । अब निगम जोगाउन सरकारले मन्त्रिपरिषद्बाटै ठोस निर्णय गरेर हस्तक्षेप गर्नुको विकल्प देखिँदैन । होइन भने निगम थप आर्थिक संकटमा पर्ने निश्चित छ । परिस्थिति के छ भने पर्यटन मन्त्रालयकै छानबिन समितिले अयोग्य ठहर गरेर मन्त्रिपरिषद्मा बर्खास्तीको प्रस्ताव लगेकोमा अदालतको स्टे अर्डरले पदमा फर्किएका युवराज अधिकारी अहिले पनि निगम कार्यकारी प्रमुख छन् । निर्देशक भएदेखि नै विवादित छवि बनाएका अधिकारीलाई पूर्वप्रधानमन्त्री झलनाथ खनालको सिफारिसमा प्रेम आले पर्यटनमन्त्री हुँदा कार्यकारी अध्यक्षमा नियुक्त गरिएको थियो । हिमाल शर्मा, न्युरोड२२, काठमाडौं"
'अन्तरजातीय बिहेको निहुँमा घर जलाइयो समाचारमा  बाट लिइएका टिप्पणी :,"अहिलेको समयमा जात हुन्छ र जात त एक महिला, एक पुरुष मात्र हुन्छ नि महोदय जात मानिले बनाउने हो सानो, ठूलो । इन्द्र गिरी"
लोकतान्त्रिक गणतन्त्रपछि नेपाल कमजोर भएकै हो ?,"निष्कर्ष उपर्युक्त तथ्य र तथ्यांकका आधारमा विश्लेषण गर्दा उतारचढावपूर्ण र विवादित भए पनि राजनीति सकारात्मक दिशातर्फ उन्मुख छ । संक्रमणकालीन अभ्यास र विकासका क्रममा हुने स्वाभाविक बहस र विवादलाई लिएर दक्षिणपन्थी कित्ताबाट जतिसुकै अतिरञ्जित प्रोपगान्डा गरिए पनि जनताले लोकतान्त्रिक गणतन्त्र र संविधानको विकल्प खोजेका छैनन् । रैती र प्रजाबाट सार्वभौमसत्ता सम्पन्न भएका नेपाली जनता यदि, किन्तु, परन्तु, तर नभनी बिनाद्विविधा लोकतान्त्रिक गणतन्त्र र संविधानका पक्षमा छन् । समस्या लोकतन्त्र, संविधान, गणतन्त्रले होइनÙ लोकतान्त्रिक, संवैधानिक, गणतान्त्रिक संस्कार र सुशासनको अभावका कारण सृजना भएको हो । लोकतान्त्रिक प्रणालीको अभ्यास र विकासका क्रममा सृजना भएका त्रुटि, कमजोरी र समस्या लोकतान्त्रिक प्रक्रियाबाटै समाधान हुन्छन् । लोकतान्त्रिक प्रणालीको सुन्दरता नै यही हो । यही लोकतान्त्रिक प्रणाली र संविधानको विकास, सुधार र सुदृढीकरण गर्दै जनताप्रति उत्तरदायी भएर राज्य सञ्चालन गरी सुशासन र डेलिभरीको प्रत्याभूति गर्ने सरकार, पार्टी र नेतृत्व नै आजको आवश्यकता होÙ नेपाली जनताको चाहना पनि यही हो ।"
यसरी घट्न सक्छ प्लास्टिक प्रदूषण,"एक दशक बढी भो, मैले प्लास्टिकका झोलाको साटो आफैंले सिलाएका कपडाका झोला बोक्न थालेको । तरकारी किन्दा होस् या फलफूल, पसलेलाई आफ्नै झोलामा राखिदिन भन्छु । यसबीच कतिपय पसलेले मलाई ए, प्लास्टिकको झोला नचाहिने दिदी भनेर चिन्छन् । बाह्र वर्षअघि सपरिवार दार्जिलिङ घुम्न गएका बेला मैले थाहा पाएकी थिएँ स्थानीय निकायले प्लास्टिकको झोला प्रतिबन्ध गरेको दुई वर्ष भइसकेको रहेछ । प्लास्टिक झोला बोक्ने तथा बिक्रीवितरण गर्नेहरूलाई जरिवाना गरिने भएकाले पनि तिनताक दार्जिलिङ प्लास्टिकमुक्त सहर बनेको थियो । तिनताक स्थानीय सरकारको यस्तो नियमले त्यहाँ कपडाका झोलाको बिक्रीवितरण ह्वात्तै बढेको रहेछ । फुटपाथ पसलेहरूले बिक्री गर्ने यस्ता कपडाका झोला मैले पनि पन्ध्रबीसवटा कोसेली दिन किनें । तिनताक विराटनगर महानगरका वातावरण शाखाका बहिनीहरूलाई पनि दिएँ । उनीहरूले केकति र कहिलेसम्म प्रयोग गरे ती झोलाहरू, थाहा छैन तर मैले उस बेलादेखि नै अन्य डिजाइनका समेत झोला सिलाएर बोक्न थालें ।परिवारका सदस्यका लागि पनि मैले भान्सामा दुईतीनवटा कपडाका सानाठूला झोला सधैं राख्ने गरेकी छु । नचाहँदानचाहँदै भित्रिने प्लास्टिकका अन्य सामान जस्तै खाने तेलको पाँच लिटरको बोतल, आँटाको पोकालाई गमलाका रूपमा प्रयोग गर्दै आएकी छु । दूधको प्लास्टिकमा बिरुवा उमार्ने गरेकी छु । सानाठूला प्लास्टिकका बोतलमा पुदिनाजस्ता बिरुवा लगाउने गरेकी छु । नचाहिने प्लास्टिकका बोतल र झोलाहरू जम्मा गरेर कबाडीलाई सित्तैंमा दिने गरेकी छु ।पछिल्लो समय मजस्ता नगण्यले प्लास्टिक झोलाको विकल्पस्वरूप कपडा झोला बोक्ने गरे पनि विराटनगर महानगरसहित देशका सानाठूला सहरहरूमा सञ्चालित ठूलठूला मल र अन्य पसलले प्लास्टिक झोलाको विकल्प देखेका छैनन् । सानाभन्दा पनि ठूलठूला मलले तरकारीदेखि किराना सामानहरू सबै प्लास्टिकका सानाठूला झोलामा प्याक गर्ने गरेको तथा अन्य सामग्री पनि प्लास्टिककै झोलामा दिने गरेको देखिन्छ । कतिपय मलले कपडा झोला राखे पनि ग्राहकले थप किन्नुपर्ने भएकाले सित्तैंमा पाइने प्लास्टिककै झोलामा सामान राख्ने गरेका छन् ।सानादेखि ठूला व्यवसायीसम्मले लाखौंकरोडौंको लगानीमा व्यापारव्यवसाय गरे पनि प्लास्टिक झोलाको विकल्पबारे सोचेको देखिँदैन । ठूलठूला मल सञ्चालकहरूले प्लास्टिक झोलाको विकल्प नखोजेकै कारण पनि प्लास्टिक न्यूनीकरणका सम्भावित घरेलु उपायहरूबारे बहस हुन सकेको छैन । त्यसमाथि स्थानीय निकायहरूमा प्लास्टिकजन्य फोहोर न्यूनीकरण गर्ने उपायहरू भए पनि निरीहजस्तै बनेका छन्, हाम्रा जनप्रतिनिधिहरू । स्थानीय निकायहरूको लाछीपनकै कारण पनि प्लास्टिक न्यूनीकरण लगायत समग्र फोहोर व्यवस्थापनका बारेमा आम मानिस कुहिरोको काग बन्न बाध्य छन् ।विकसित मुलुकहरूमा फोहोरको प्रकृति हेरी पुनर्प्रयोग र पुनर्चक्रण गरी व्यवस्थापन गर्न सरकारी निकायहरू लागिपरेका छन् । फिनल्यान्ड सरकारले सहकारी संस्थाहरूसँग सहकार्य र समन्वय गरी समग्र फोहोर व्यवस्थापनको स्थायी र वैज्ञानिक तौरतरिका अवलम्बन गर्दै आएको वर्षौं भयो । जापान सरकारले घरायसी लगायत अन्य क्षेत्रबाट निस्कने ३५ थरीका फोहोरलाई न्यूनीकरण गर्न स्रोतमै वर्गीकरण गरी पुनर्प्रयोग तथा पुनर्चक्रण गर्दै आएको छ । जापान सरकारले फोहोर न्यूनीकरण गर्न बालबालिकालाई प्राथमिक तहदेखि नै व्यावहारिक कक्षा अनिवार्य गरेको छ । यसरी विकसित मुलुकहरूले स्कुले शिक्षामै फोहोरलाई वर्गीकरण गरी पुनःप्रयोग तथा पुनःचक्रण सीपबारे अभिमुखीकरण तथा व्यावहारिक कक्षा चलाएकाले प्लास्टिक मात्र हैन, त्यहाँ समग्र फोहोरको वैज्ञानिक तथा स्थायी व्यवस्थापन हुन सकेको अध्ययनअनुसन्धानहरूले देखाएका छन् । नौ महिनादेखि राष्ट्रिय आविष्कार केन्द्रले प्लास्टिकजन्य फोहोर (जस्तै प्लास्टिक झोला, सानाठूला बोतल, दूध र तेलका पोका, स्याम्पु र हर्पिकका बोतल) बाट उच्च र आधुनिक प्रविधि अपनाई आकर्षक गमला, लामो खाले डेस्कबेन्च बनाउन थालेका श्रव्यदृश्य सामग्रीहरू सामाजिक सञ्जालमा भेटिन्छन् । पछिल्लो समय विश्वपरिवेशमै प्लास्टिकजन्य फोहोरका कारण वातावरण प्रदूषण बढ्दै गएको सर्वविदितै छ । यसबाट छुटकारा पाउन विकसित मुलुकमा जनस्तरबाटै विभिन्न समाधानका उपायहरू अवलम्बन गर्न थालिएका श्रव्यदृश्य सामग्रीहरू सामाजिक सञ्जालमा प्रशस्तै भेटिन्छन् । हाम्रा जनप्रतिनिधिहरूको चासो, चिन्ता र प्राथमिकतामा प्लास्टिकजन्य फोहोर मात्र हैन, समग्र फोहोरको व्यवस्थापन नपरेकै कारण यसको समाधान चुनौतीपूर्ण बन्दै गएको छ । विराटनगर महानगरसहित अधिकांश स्थानीय तह निजी कम्पनीलाई फोहोर व्यवस्थापनको जिम्मेवारी दिएर पन्छिएका छन् । यस्ता निजी कम्पनीहरूले कसरी र कुन विधि र प्रविधि अपनाई फोहोरको व्यवस्थापन गर्छन् भन्ने विषयमा हाम्रा जनप्रतिनिधिहरूले न अनुगमन गर्ने गरेका छन् न त थप विज्ञहरू नै नियुक्त गरेको देखिन्छ । यसो हुँदा पनि निजी कम्पनीहरूलाई हाइसन्चो छ ।ती निजी कम्पनीहरूले परम्परागत र अवैज्ञानिक तरिकाबाट फोहोर व्यवस्थापन गर्ने गरेकाले समस्याले विकराल रूप लिएको हो । जति फोहोर त्यति मोहर भन्ने मानसिकताबाट ग्रस्त यस्ता निजी कम्पनीहरूले फोहोरको मात्रा न्यूनीकरण गर्न सकिने धेरै उपाय अवलम्बन गरेको देखिँदैन । कम्तीमा यस्ता कम्पनीहरूले फोहोर वर्गीकरण गर्न सके मात्र पनि न्यूनीकरण हुने देखिन्छ । प्लास्टिकजन्य फोहोरको वैज्ञानिक तथा स्थायी व्यवस्थापनका लागि स्थानीय सरकारहरूले रणनीतिक योजना बनाउनु जरुरी छ । तत्कालका लागि राष्ट्रिय आविष्कार केन्द्रको शाखा विस्तार गरी स्थानीय तहहरूले समन्वय र सहकार्य गर्न सक्छन् । सम्भव भएसम्म सबै पालिकाले राष्ट्रिय आविष्कार केन्द्रले काठमाडौंमा गरेजस्तै प्लास्टिकजन्य फोहोर पुनर्चक्रण गरी उत्पादन थाल्न जरुरी छ ।औपचारिकता पूरा गर्न हरेक वर्ष तीनै तहका सरकारसहित गैरसरकारी संघसंस्थाले आकर्षक नारासहित धुमधामका साथ विश्व वातावरण दिवस मनाउन थालेको वर्षौं भयो । यस वर्ष पनि सबैजसो पालिकाहरूमा प्लास्टिक प्रदूषणको समाधान भन्ने नारासहित मनाइयो । यो वर्ष पनि अरू बेलाजस्तै हात्ती आयो हात्ती आयो फुस्सा हुने निश्चितप्रायः छ । किनभने विगतमा जस्तै यस वर्ष पनि स्थानीय निकायसहित वातावरणका क्षेत्रमा काम गर्दै आएका बहुसंख्यक संघसंस्थाले वातावरण दिवसपछि के गर्ने भन्ने रणनीतिक योजना जनसमक्ष ल्याएको देखिएन । सरोकारवालाहरूसहित नागरिक समाजले यस विषयमा पैरवीकर्ताको भूमिका निर्वाह गर्नुपर्ने हो ।काठमाडौं महानगरले गत वर्ष प्लास्टिकका झोला केही समयका लागि बन्देज गर्यो, तर त्यो सफल हुन नसकेका समाचारहरू केही समयपछि नै आउन थाले । काठमाडौं महानगरले यो वर्ष पुनः साउन १ देखि ४० माइक्रोनभन्दा कमको प्लास्टिक झोला बन्देज गर्ने, प्लास्टिकबाट बनेका फूलसमेत बेच्न नपाइने घोषणा गरेको छ । पालिकाहरू र राष्ट्रिय आविष्कार केन्द्रजस्ता संघसंस्थाबीच सहकार्य हुन सके एकातिर प्लास्टिकजन्य फोहोरको वैज्ञानिक र स्थायी व्यवस्थापन हुन सक्थ्यो भने अर्कातिर रोजगारी सृजना हुन्थ्यो । जनस्तरमा पनि सरकारले प्लास्टिकजन्य फोहोरको जथाभावी प्रयोगले वातावरण प्रदूषण हुन्छ भन्नेबारे सचेतना जगाउने कार्यक्रम गर्नुपर्छ ।"
अमेरिकी अर्थमन्त्रीले चीन भ्रमण गर्ने,"वासिङ्टन डीसी (राससएएफपी) विश्वका शीर्ष दुई अर्थतन्त्र अमेरिका र चीनबीचको सम्बन्धमा देखिँदै आएको तनाव कम गर्न अमेरिकी अर्थमन्त्री जेनेट येलेनले यसै साता बेइजिङको भ्रमण गर्ने भएकी छन् । येलेनले जुलाई ६ देखि ९ सम्म चीन भ्रमण गर्न लागेको अमेरिकी अर्थ मन्त्रालयले जनाएको छ । केही साताअघि विदेशमन्त्री एन्टोनी ब्लिन्कनले बेइजिङमा चिनियाँ राष्ट्रपति सी चिनफिङ र विदेशमन्त्री किन गाङसँग भेटवार्ता गरेका थिए । अमेरिकी अर्थ मन्त्रालयले जारी गरेको विज्ञप्तिमा भनिएको छ, येलेनले आफ्ना समकक्षीसँग सम्बन्धलाई जिम्मेवारीपूर्वक व्यवस्थापन, चासोका क्षेत्रहरूको बारेमा प्रत्यक्ष संवाद र विश्वव्यापी चुनौतीहरूको सामनाका लागि सँगै काम गर्न दुवै देशको महत्वबारे छलफल गर्ने अपेक्षा गरिएको छ । गत महिनाको भ्रमणपछि ब्लिन्कन करिब पाँच वर्षमा चीनको यात्रा गर्ने सबैभन्दा उच्चपदस्थ अमेरिकी अधिकारी बनेका थिए । उनको भ्रमण दुर्लभ भएको र यस क्रममा वासिङ्टन र बेइजिङबीचको तनावपूर्ण सम्बन्धमा आफूले प्रगति देखेको चिनियाँ राष्ट्रपति सीले बताएका थिए ।"
स्वास्थ्य सेवामा जनशक्ति बढाउँदै बेलायत,"(लन्डन) आफ्नो स्वास्थ्य सेवामा विद्यमान जनशक्ति संकट हटाउन बेलायतले चिकित्सक, नर्सलगायत जनशक्ति देशभित्रै उत्पादन गर्ने योजना ल्याएको छ । बेलायत सरकारले विश्वविद्यालयहरूमा चिकित्साशास्त्रमा सिट संख्या दोब्बर बनाउने र पाँच वर्षको सट्टा चार वर्ष पढाइ पूरा गरेका विद्यार्थीलाई अस्पताल पठाउनेलगायतका योजना ल्याएको हो । यो योजनाले सन् २०३७ सम्म बेलायतको राष्ट्रिय स्वास्थ्य सेवा (एनएचएस) मा ६० हजार चिकित्सक, एक लाख ७० हजार नर्स र ७१ हजार स्वास्थ्यकर्मी थप गर्ने सरकारको अनुमान छ । बेलायत सरकारले उक्त योजना कार्यान्वयन गर्न ५ वर्षमा २ अर्ब ४० करोड पाउन्ड खर्च गरिने जनाएको छ । बेलायती प्रधानमन्त्री ऋषि सुनकले यो कार्ययोजना ऐतिहासिक भएको बताएका छन् । कतिपय आलोचकहरूले चाहिँ आउँदो वर्ष बेलायतमा हुन लागेको आमचुनावलाई लक्षित गरी उक्त योजना ल्याइएको बताएका छन् । एनएचएसले सन् २०३७ सम्म अनुमानित तीन लाख ६० हजार श्रमशक्तिको अभाव सामना गर्ने अनुमान छ । एनएचएसमा झन्डै एक लाख १० हजार पद खाली छन्, जसले गर्दा हाल कार्यरत कर्मचारीले ठूलो दबाब व्यहोर्नु परिरहेको र बिरामीको सेवा प्रभावित भएको बताइएको छ । तलब तथा सुविधा बढाउने माग गर्दै डाक्टर तथा नर्सले यो वर्ष पटकपटक हडताल गरेका थिए । तर स्टाफहरूको तलब बढाउने विषय भने योजनामा उल्लेख गरिएको छैन । बीबीसीका अनुसार अहिले एनएचएसमा पूरा गरिने पदहरूमध्ये झन्डै आधा विदेशबाट पूर्ति गर्ने गरिएको छ । सन् १९४८ मा लेबर पार्टीले स्थापना गरेको एनएचएस ७० औं वार्षिकोत्सव मनाउने तर्खरमा छ । बेलायतमा निःशुल्क स्वास्थ्य सेवा प्राप्त हुने भएकाले जस्तोसुकै हैसियतका नागरिकले पनि उपचार नपाएर ज्यान गुमाउने अवस्था छैन । बेलायतको स्वास्थ्य सेवा, नयाँ उपचार प्रणाली र बिरामी निको हुने नतिजा संसारमै उत्कृष्टमध्येमा पर्छ । यद्यपि, शल्यचिकित्साका लागि बिरामीले महिनौं कुर्नुपर्ने हुन सक्छ । एनएचएसको उपचार कुरिरहेका बिरामी संख्याले रेकर्ड राखेको छ । झन्डै ७४ लाख बिरामीले उपचारको पालो पाउन १८ महिनाभन्दा बढी कुरेको एक तथ्यांकले देखाएको छ ।बेलायतको जेम्स प्यागेट युनिभर्सिटी हस्पिटलका कन्सल्टेन्ट सर्जन डा कमल अर्याल कोभिड महामारी, जुनियर डाक्टर, नर्सहरूको हडताल र उल्लेख्य जनशक्ति नहुँदा ब्याकलक धेरै भएको बताउँछन् । अर्याल क्यान्सरका बिरामीको अप्रेसन गर्छन् । यहाँको जनसंख्या बढिरहँदा बिरामी पनि बढेका छन् । दिनानुदिन इमर्जेन्सी बिरामीले बेड भरिँदा अप्रेसन गर्नुपर्ने बिरामीले धेरै समय कुर्नुपरेको छ,उनले कान्तिपुरसँग भने । इस्ट एङ्लिया युनिभर्सिटीमा एसोसिएट प्रोफेसरसमेत रहेका डा अर्यालले सरकारको नयाँ कार्ययोजना स्वागतयोग्य रहेको बताए ।लन्डन हयाम्सटेडस्थित रोयल फ्री अस्पतालमा विगत १० वर्षदेखि कार्यरत युरोलोजिस्ट डा पारस सिंहको व्यस्तता पनि यतिखेर अत्यधिक छ । उनले कोभिड समयभन्दा अहिले वेइटिङ टाइम घटे पनि इमर्जेन्सी बिरामीका कारण थ्रुपै ट्रस्टहरूले लक्ष्य पूरा गर्न नसकेको बताए । जनशक्ति उस्तै छ तर भोलुम झन्डै ३५ प्रतिशत बढ्यो, उनले भने, सरकारको योजना त आएको छ तर कार्यान्वयन कसरी गर्ने भन्नेबारे विस्तृत आइनसकेकाले अहिले नै केही भन्न सकिन्न ।लन्डन इलिङ अस्पतालको क्रिटिकल केयर युनिटमा कार्यरत नर्स स्पेसलिस्ट प्रसुना कँडेल कामअनुसार तलब नहुँदा धेरै नर्सले जागिर छाडिरहेको बताउँछिन् । अहिले महँगी बढेको छ तर तलब उल्लेख्य बढेको छैन, उनले भनिन्, यसकारण पेसा छाडेर नर्सहरू अन्यत्रतिर लाग्न थालेका छन् । बकिङहमसायर युनिभर्सिटीमा एसोसिएसट लेक्चररसमेत रहेकी उनले अस्पतालमा चाप भने सधैं भइरहने बताइन् । मानिसहरू बिरामी नहुने भन्ने हुँदैन । कोभिडमा अप्रत्याशित चाप बढ्यो तर अरूबेला पनि अस्पताल व्यस्त नै हुन्छन्, उनको भनाइ छ । बेलायतमा नर्सिङ पेसाको महत्त्व र सम्मान धेरै भएको उनको अनुभव छ ।यस्तै, अहिलेसम्म व्यक्तिगत रूपमा नेपाली नर्सहरू बेलायत आइरहेकामा अब भने नेपाल र बेलायत सरकारबीच भएको द्विपक्षीय श्रम सम्झौताअनुसार पनि स्वास्थ्यकर्मी आउने भएका छन् । श्रम, रोजगार तथा सामाजिक सुरक्षा मन्त्रालय स्रोतका अनुसार जुलाईभित्र पहिलो चरणका लागि आवेदन माग हुने अपेक्षा छ । पहिलो चरणमा १०० जना नर्स बेलायत आउने बताइएको छ । बेलायतमा रोजगारीमा आउन आईईएलटीएसमा न्यूनतम ७ स्कोर र कम्तीमा ३ वर्षको नर्सिङ कोर्स पूरा गरेको हुनुपर्नेछ । यस अलावा दुई वर्ष कामको अनुभव पनि अनिवार्य छ ।"
इजरायलको कारबाहीमा ८ को मृत्यु,"जेनिन (एजेन्सी) इजरायलले वेस्ट बैंक क्षेत्रको जेनिन शरणार्थी शिविरमा आक्रमण गर्दा ८ जनाको मृत्यु र ५० जनाभन्दा बढी घाइते भएका छन् । उक्त स्थानमा इजरायलले सोमबार रातिदेखि हवाई तथा स्थल सेनामार्फत कारबाही सुरु गरेको हो । इजरायल डिफेन्स फोर्स (आईडीएफ) ले जेनिन क्षेत्रमा रहेका आतंकवादीहरूको संरचनामा आक्रमण गरेको दाबी गरेको छ । वेस्ट बैंकको अन्यत्र सैन्य कारबाही गर्ने कुनै योजना हालसम्म नरहेको इजरायलको विदेश मन्त्रालयले जनाएको छ । आईडीएफका अनुसार शिविरमा लुकेर चरमपन्थीले सर्वसाधारणलाई नोक्सान पुर्याउने गतिविधि सञ्चालन गरिरहेकाले कारबाही गर्नुपरेको हो । उक्त शिविर चरमपन्थीको बलियो गढ भएको उसको दाबी छ । वेस्ट बैंक इजरायल नियन्त्रित क्षेत्र हो । प्यालेस्टाइनका कूटनीतिज्ञले भने इजरायलले सैन्य कारबाहीको बहानामा वेस्ट बैंकमा युद्ध नै थालेको आरोप लगाएका छन् । इजरायलले दशकयता प्यालेस्टाइनमा आक्रमण गर्न चाहिरहेको र अहिले सैन्य कारबाहीलाई बहाना बनाएको बेलायतका लागि प्यालेस्टाइन मिसनका प्रमुख हुसाम जोमलोटले बीबीसीलाई बताए ।इजरायलले आतंकवादको चुनौती रहेको बताउने गरेको छ तर त्यो चुनौती उसकै विस्तारवाद, उपनिवेशवाद र प्यालेस्टाइनमा कब्जा गर्ने चाहनाबाट छ, उनले भने । इजरायल प्यालेस्टाइनमा सैन्य कब्जालाई निरन्तरता दिन, उसले नियन्त्रणमा लिएको क्षेत्रमा अवैध रूपमा रहिरहन चाहेको पनि जोमलोटको आरोप छ । इजरायलले केवल उसलाई चुनौती रहेको क्षेत्रमा मात्र आक्रमण थालेको दाबीलाई पनि उनले अस्वीकार गरेका छन् । प्यालेस्टाइनमा इजरायलको आक्रमणलाई स्वीकृति दिएर गलत गरेको उनको आरोप छ ।जेनिन शरणार्थी क्याम्पमा १४ हजार जना बस्दै आएका छन् । इजरायली सेनाले महिनौंदेखि यो शिविरमा लक्षित गरेर अनुसन्धान गर्दै आएको थियो । इजरायलले १५० वटा सशस्त्र उपकरण, १ हजारभन्दा बढी सुरक्षाकर्मी प्रयोग गरेर आक्रमण थालेको हो । आक्रमणबाट जेनिन सहर र शरणार्थी शिविरको स्थिति कठिन बनेको स्थानीय वकिल तथा मानवअधिकारकर्मी मोहम्मद कामान्जीले बताएका छन् । सेनाको कारबाही तथा हवाई आक्रमण चलिरहेको छ । यसले सहरका भवन, सडक, नागरिक सम्पत्तिमा क्षति पुगेको छ, उनले भने । जेनिन नगरपालिकाले आक्रमणका कारण शिविरमा पानी तथा विद्युत् सेवा कटौती भएको जानकारी दिएको छ । इजरायलले वेस्ट बैंकमा गरेको आक्रमणको जोर्डन, इजिप्ट र कतारजस्ता देशले विरोध गरेका छन् । जोर्डनको विदेश मन्त्रालयले आक्रमणको निन्दा गर्दै इजरायलले अन्तर्राष्ट्रिय मानवअधिकारसम्बन्धी कानुन उल्लंघन गरेको आरोप लगाएको छ ।"
विद्युत् आयोजनाको मुहानकै गाउँ अन्धकारमा,"०७८ असार मसान्तमै विद्युतीकरणको काम सक्ने गर्ने गरी जयदुर्गे निर्माण सेवा र मासी कन्स्ट्रक्सनले ठेक्का लिए पनि अहिलेसम्म यी गाउँमा विद्युत् विस्तारको काम भएको छैन । केही गाउँमा विद्युत्का पोल गाड्ने काम सकिए पनि थप काम महिनौंदेखि अलपत्र छ । गौमुखी गाउँपालिकाका अध्यक्ष विष्णुकुमार गिरीले पनि दुर्गम गाउँ अहिले पनि अन्धकारमै रहेको स्विकारे । गौमुखीको केही जनसंख्या अहिले पनि अँध्यारोमै बस्न बाध्य भएको उनले बताए । विद्युत् विस्तारको कामका लागि पटकपटक पहल गर्न विद्युत् कार्यालयलाई आग्रह गरे पनि सुनुवाइ नभएको उनको भनाइ छ । अहिलेको समयमा पनि गाउँमा विद्युत् नपुग्नु विडम्बना नै हो, उनले भने, ठेकेदार सम्पर्कमै छैनन् भन्ने सुनेका छौं । विद्युत् नपुगेका स्थानमा छिटो विद्युत् पुर्याउन पहल गर्न थप प्रक्रियामा जाने तयारीमा रहेको उनले सुनाए । स्थानीयलाई विद्युत् आउँछ भन्न लागेको वर्षौं भइसक्यो, अहिले त जनप्रतिनिधिलाई गाउँ जानै समस्या होला जस्तो भएको उनले बताए ।"
पेट्रोलियम पदार्थको मूल्य ठाउँपिच्छे फरक,"(काठमाडौं) नेपाल आयल निगमले पेट्रोलियम पदार्थको मूल्य घटाएको छ । निगमले काठमाडौं, पोखरा र दिपायलमा पेट्रोल, डिजेल र मट्टीतेलमा प्रतिलिटर ५५ रुपैयाँ मूल्य घटाएको छ । तराई क्षेत्रमा भने प्रतिलिटर साढे ७ रुपैयाँ घटाएको छ । सुर्खेत र दाङमा प्रतिलिटर ६ रुपैयाँका दरले मूल्य घटाइएको निगमले जनाएको छ । सोमबार साँझ बसेको निगम सञ्चालक समिति बैठकले मूल्य घटाउने निर्णय गरेको हो । यस पटक भने निगमले वैज्ञानिक प्रणालीबाट मूल्य निर्धारण गरेको निगमका कार्यकारी निर्देशक उमेश थानीले बताए । यस पटक तराई (चारआली, विराटनगर, जनकपुर, वीरगन्ज, अमलेखगन्ज, भलबारी, नेपालगन्ज र धनगढी) लाई पहिलो वर्गमा राखिएको छ भने दोस्रो वर्गअन्तर्गत सुर्खेत र दाङ छन् । तेस्रो वर्गअन्तर्गत काठमाडौं, पोखरा र दिपायल छन् । अब काठमाडौं, पोखरा र दिपालयमा पेट्रोलको उपभोक्ता मूल्य प्रतिलिटर १७० रुपैयाँ पर्नेछ । डिजेल र मट्टीतेलको मूल्य प्रतिलिटर १५०१५० रुपैयाँ पर्नेछ । त्यस्तै तराईमा पेट्रोलको उपभोक्ता मूल्य प्रतिलिटर १६७५ रुपैयाँ पर्नेछ । डिजेल र मट्टीतेलको मूल्य प्रतिलिटर १४७५१४७५ रुपैयाँ पर्नेछ । सुर्खेत र दाङमा भने पेट्रोलको उपभोक्ता मूल्य प्रतिलिटर १६९ रुपैयाँ पर्नेछ । डिजेल र मट्टीतेलको मूल्य प्रतिलिटर १४९१४९ रुपैयाँ पर्नेछ । निगमले खाना पकाउने एलपी ग्यासको मूल्य भने हाललाई यथावत् राखेको छ ।हवाई इन्धनको मूल्य पनि घटेको छ । आन्तरिक हवाई इन्धनको मूल्य प्रतिलिटर १४ रुपैयाँ तथा बाह्य इन्धनको मूल्य १५ रुपैयाँले घटेको निगमले जनाएको छ । ०६५ देखि ०६८ सम्म पनि ठाउँपिच्छै नै फरक मूल्य निर्धारण हुने गरेको निगमका नायव कार्यकारी निर्देशक वीरेन्द्र गोइतले जनाए । ०७९ सालमा निगम घाटामा गएपछि सहज आपूर्तिका लागि सबै ठाउँमा एउटै मूल्य लागु गरिएको उनको भनाइ छ । अहिले फेरि सहज भएकाले क्षेत्रगत रूपमा मूल्य निर्धारण गरिएको उनले बताए । ढुवानी नलाग्ने जिल्लाका लागि अतिरिक्त भार पार्नुहुँदैन भन्ने हाम्रो उद्देश्य हो, विगतमा पनि यस्तै अभ्यास थियो । अहिले त्यसैलाई ब्युँताउन लागेका हौं, उनले भने ।अन्तर्राष्ट्रिय बजारमा कच्चापदार्थको मूल्य घटेपछि पछिल्लो समय निगम नाफामा छ । मूल्य समायोजन नहुँदा निगमको नाफा १५ दिनमै १ अर्ब ६० करोड थियो । अन्तर्राष्ट्रिय बजारमा मूल्य घटेपछि निगमले भारतीय आयल कर्पोरेसन (आईओसी) को सबै ऋण चुक्ता गरिसकेको छ । ९ महिनाअघिसम्म करिब २३ अर्ब ६० करोड बक्यौता रहेकामा निगमले नाफाबाट सबै चुक्ता गरेको हो ।आईओसीलाई ब्याजबापत करिब १८ करोड रुपैयाँ मात्रै तिर्नुपर्ने दायित्व रहेको निगमका प्रवक्ता मनोज ठाकुरले जनाए । उक्त रकम पनि केही समयपछि भुक्तानी हुने उनले बताए । निगमले नेपाल सरकारबाट लिएको ऋण रकम पनि किस्ताबन्दीमा चुक्ता गर्दै आएको छ । सरकारलाई तिर्नुपर्ने निगमको ऋण रकम हाल ६ अर्ब ३० करोड रुपैयाँ छ । सरकारको ऋण रकम किस्ता किस्तामा भुक्तानी गर्दै आएका छौं, ठाकुरले भने, ५ वर्षमा १० किस्तामा चुक्ता गर्ने गरी लिएका थियौं, त्यहीअनुसार तिर्दै जानेछौं ।"
'नीतिगत पैरवीलाई महासंघपरिसंघ सहकार्य,"काठमाडौं (कास) नेपाल उद्योग वाणिज्य महासंघ र नेपाल उद्योग परिसंघबीच निजी क्षेत्रको हकहित र आर्थिक विकासका लागि सहकार्य गर्नेबारे छलफल भएको छ । महासंघले सोमबार परिसंघका नवनिर्वाचित पदाधिकारी र कार्यकारी समितिलाई बधाई एवं शुभकामना प्रदान गर्न आयोजना गरेको कार्यक्रममा दुवै संस्थाका नेतृत्वले सहकार्यमा जोड दिएका हुन् । महासंघ अध्यक्ष चन्द्रप्रसाद ढकालले परिसंघका नवनिर्वाचित अध्यक्ष राजेशकुमार अग्रवाललाई बधाई दिँदै मुलुकको अर्थतन्त्र विषम परिस्थितिमा रहेकाले सहकार्य आवश्यक रहेको बताए । हामीले विगतमा पनि सहकार्य गरेर सुखद नतिजा ल्याउन सफल भएका थियौं, उनले भने, अब पनि यसलाई निरन्तरता दिनुपर्छ । महासंघ, परिसंघ र नेपाल चेम्बर अफ कमर्सले बिहीबार संयुक्त रूपमा आगामी आर्थिक वर्षको मौद्रिक नीतिमा सुझाव पेस गर्दै छन् । यसले सकारात्मक सन्देश दिने ढकालको भनाइ छ । नीतिगत पैरवीका लागि दुवै संस्थाका समितिबीच पनि सहकार्य आवश्यक रहेको परिसंघका अध्यक्ष अग्रवालले बताए । अर्थतन्त्र मन्दीमा रहेको हुँदा संयुक्त रूपमा सुधारका लागि पहल गर्नुपर्नेमा महासंघका वरिष्ठ उपाध्यक्ष अञ्जन श्रेष्ठले जोड दिए ।"
अर्थ संक्षेप,"गोदरेजको नयाँ एसी काठमाडौं (कास) भारतीय रेफ्रिजेरेटर ब्रान्ड गोदरेजले नयाँ इन्भर्टर एयर कन्डिसनर (एसी) नेपाली बजारमा ल्याएको छ । नयाँ इन्भर्टर आर ३२ एसीमा एन्टी भाइरल फिल्टरका साथै एन्टी डस्ट फिल्टर र एक्टिभ कार्बोन फिल्टर छ । यसले अनावश्यक प्रदूषण र किटाणु नष्ट गरी वातावरणलाई स्वच्छ पार्ने गोदरेजले जनाएको छ । एसी आर ३२ इको रेफ्रिजेरेन्ट भएको र ५२ डिग्रीसम्मको तापक्रममा पनि कुलिङ गर्न सक्ने क्षमतामा छ, कम्पनीले जारी गरेको विज्ञप्तिमा भनिएको छ, ट्वीन रोटरी इन्भर्टर टेक्नोलोजीमा आधारित यस एसीले बिजुली बचत गर्नुका साथै छिटो तातो र मौससअनुसार छिटो चिसो पार्ने क्षमता राख्छ । यस एयर कन्डिसनरमा १० वर्षको इन्भर्टर कम्प्रेसर वारेन्टी दिइएको कम्पनीले जनाएको छ । फ्री डेलिभरी, फ्री जडान तथा डेमो र शून्य प्रतिशतमा फाइनान्स सुविधा पनि प्रदान हुने कम्पनीको भनाइ छ । नेपालमा गोदरेजको आधिकारिक वितरक चौधरी ग्रुपको सीजी इलेक्ट्रोनिक्सअन्तर्गत सीजी ईओएल हो ।"
मलेसियासँग फाइनल खेल्दै नेपाल यू१६,"(काठमाडौं)नेपालले एसीसी यू१६ इस्ट जोन कप क्रिकेटको फाइनलमा घरेलु टोली मलेसियाको सामना गर्नेछ । मलेसियामै भइरहेको प्रतियोगितामा नेपालले सोमबार सिंगापुरलाई ९७ रन र मलेसियाले हङकङलाई ७८ रनले पराजित गरेपछि मंगलबार हुने उपाधि भेट पक्का गरेका हुन् ।यी दुई टोलीले समूह चरणमा पनि खेलेका थिए । नेपालले मलेसियालाई ८४ रनले हराएर समूह ए विजेता बनेको थियो । समूह चरणको पहिलो खेलमा नेपालले थाइल्यान्डलाई २ सय २५ रनले हराएको थियो । मलेसियाले पनि समूह चरणमा थाइल्यान्डमाथि जित पाएको थियो । सोमबार बायुमास ओभलमा टस जितेर ब्याटिङ गरेको नेपालले निर्धारित ३५ ओभरमा ९ विकेट गुमाई १ सय ८४ रन बनाएको थियो । जवाफमा सिंगापुरलाई नेपालले ३१३ ओभरमा ८७ रनमा अलआउट गर्यो । सिंगापुरले आक्रामक सुरुआत गरे पनि नेपाली स्पिनरले उनीहरूलाई अंकुश लगाए । पहिलो ५ ओभरमा नेपाली बलिङ अनियन्त्रित रह्यो र टोलीले १३ रन अतिरिक्त खर्चेको थियो । ओपनर रोशन रविचन्द्रनले सर्वाधिक २४ रन बनाए । उनले ३७ बल खेल्दै ३ चौका र १ छक्का प्रहार गरे । कविर बेरिला ११ रनमा आउट भए । प्रणव धानुका १४ रनमा अविजित रहे । उनले दुई चौका प्रहार गरे ।नेपालबाट कृतिक कामतले ३ विकेट लिए । उनले २३ ओभरमा ९ रन खर्चिएका थिए । उनी प्लेयर अफ द म्याच पनि भए । कप्तान अभिषेक तिवारी, प्रतीक पोखरेल, सन्तोष यादव, अशोक धामी र नरेन भट्टले ११ विकेट लिए ।यसअघि सूर्यांशु कोइराला र नीरज यादवले १२ ओभरभित्र ६३ रन जोडेर नेपाललाई राम्रो सुरुआत दिलाए । सूर्यांशु आउट भएपछि यो साझेदारी टुटेको थियो । उनले ४९ बल खेल्दै ६ चौका प्रहार गरेर सर्वाधिक ४३ रन बनाए । नीरजले ४२ रन जोड्नेक्रममा ४९ बल खेल्दै ३ चौका र १ छक्का प्रहार गरे ।आशिष लुहार ६, नरेन ३, प्रतीक १२ रनमै आउट भएपछि नेपाल दबाबमा पर्यो । सन्तोष यादवले २४ बल खेल्दै २ चौकासहित १८ रन बनाए । अशोक धामी शून्यमै आउट भएपछि कप्तान अभिषेक तिवारी र दीप भुजेलले आठौं विकेटमा ३९ रनको महत्त्वपूर्ण साझेदारी गरे । अभिषेकले २१ बल खेल्दै समान १ चौका र छक्का प्रहार गर्दै २५ रन बनाए ।दीप १५ बलमा १२ रन बनाई अविजित रहे । कृतिक कामत अन्तिम ओभरमा १० रन बनाई अविजित रहे । उनले ५ बल खेल्दै १ चौका प्रहार गरे । प्रतीक पोखरेल २ बल खेलेर ३ रन बनाई अविजित रहे । सिंगापुरबाट हरिहरणले ३ विकेट लिए । उनले ७ ओभरमा ३१ रन खर्चे । हर्ष बैंकटर्म र कविर बेरिलाले २२ विकेट लिए ।"
नेपाललाई टेस्ट राष्ट्रविरुद्ध अर्को अवसर,"काठमाडौं (कास) आयरल्यान्डसँग विश्वकप छनोट क्रिकेटमा प्रतिस्पर्धा गर्दा नेपालसामु एउटा अवसर हुनेछ । जिम्बावेमा जारी प्रतियोगितामा नेपाल र आयरल्यान्ड मंगलबार सातौं स्थानको प्लेअफमा भिड्दै छन् । यसै प्रतियोगिताको पहिलो खेलमा नेपालले जिम्बावेविरुद्ध खेलेको थियो । टेस्ट मान्यताप्राप्त राष्ट्रविरुद्ध नेपालको यो पहिलो एकदिवसीय अन्तर्राष्ट्रिय खेल थियो । समूह चरणमा वेस्ट इन्डिजसँगको प्रतिस्पर्धा नेपाली क्रिकेट इतिहासमा अर्को बहुप्रतीक्षित खेल रह्यो । आयरल्यान्डसँगको खेल टेस्ट मान्यता राष्ट्रसँग नेपालको तेस्रो खेल हुनेछ । आयरल्यान्डले सन् २०१७ मा टेस्ट मान्यता पाएको थियो । तर, पछिल्लो विश्वकप छनोटमा टोली पाँचौं मात्र हुन सकेपछि विश्वकपमा पुग्न असफल भयो । आयरल्यान्डविरुद्ध विजय हात पारेमा नेपालले आफ्नो विश्वकप छनोट यात्राकै सबैभन्दा ठूलो सफलता हात पार्नेछ । आसिफ शेख, कुशल मल्ल, ललित राजवंशीजस्ता अनुभवी खेलाडीलाई नेपालले यूएईविरुद्ध पछिल्लो खेलमा खेलाएन । विकेटकिपर एवं ओपनिङ ब्याटर आसिफको स्थानमा अर्जुन, कुशलको स्थानमा भेट्रान ज्ञानेन्द्र मल्ल र ललितको स्थानमा प्रतिश जिसीलाई खेलाइएको थियो । आसिफ, कुशल र ललित आयरल्यान्डविरुद्ध खेल्दा टोलीमा फर्कने सम्भावना छ । नेपालले विश्वकप छनोटमा चौथोपल्ट खेलिरहेको छ । आठौं स्थान यसअघिको उत्कृष्ट सफलता हो । सन् २०१८ मा जिम्बावेमै भएको पछिल्लो संस्करणमा आठौं स्थान हात पार्दै नेपालले एकदिवसीय अन्तर्राष्ट्रिय मान्यता पाएको थियो । आयरल्यान्डलाई पराजित गर्न सके नेपाल ५ वर्षअगाडिको नतिजाभन्दा एक स्थान माथि उक्लने छ । आयरल्यान्ड भने विश्वकप छनोटको आफ्नो इतिहासमै कमजोर प्रदर्शन गरेका कारण सातौं स्थानको प्लेअफ खेलमा खेल्न बाध्य भएको छ । सन् २००७, २०११ र २०१५ को विश्वकपमा खेलेको आयरल्यान्ड २०१९ को विश्वकपमा छनोट हुन असफल रह्यो । २००७ मा टोलीले पाकिस्तानलाई हराएको थियो भने २०११ मा इंग्ल्यान्डमाथि स्मरणीय विजय पाएको थियो । नेपालले अघिल्लो खेलमा सातौं स्थानको प्लेअफ सेमिफाइनलमा यूएईमाथि ३ विकेटको सानदार पाएको थियो । त्यसअघि समूह चरणको पहिलो खेलमा जिम्बावेसँग नेपाल ८ विकेटले पराजित भयो । अमेरिकालाई ६ विकेटले पराजित गरे पनि त्यसपछि वेस्ट इन्डिजसँग १ सय १ रन र नेदरल्यान्ड्सँग ७ विकेटले पराजित भएपछि नेपाल सुपर सिक्स पुग्न असफल भएको थियो ।आयरल्यान्ड भने पहिलो ३ खेलमा पराजित भएपछि समूह चरणबाटै बाहिरिएको हो । ओमानसँग पहिलो खेलमा ५ विकेटले पराजित भएपछि स्तब्ध आयरल्यान्ड त्यसपछि स्कटल्यान्डसँग १ विकेट र श्रीलंकासँग १ सय ३३ रनले पराजित भयो । समूह चरणको अन्तिम खेलमा यूएईलाई १ सय ३८ रनले पराजित गरेर सान्त्वना बटुलेको आयरल्यान्डले सातौं स्थानको प्लेअफ सेमिफाइनलमा अमेरिकालाई ६ विकेटले हराएको थियो ।"
भारतसँग कुवेती दाउ,"(काठमाडौं)कीर्तिमान आठपल्टको साफ च्याम्पियनसिप फुटबल विजेता भारतले थप एक अर्को उपाधिका लागि मंगलबार फाइनलमा भिड्दै छ । तर, सन् २०२३ को प्रतिद्वन्द्वी भने फरक रहेको छ । यो हो आमन्त्रित टिम कुवेत । भारतीय मिडियाकै भनाइ मान्ने हो भने दक्षिण एसियाली फुटबलको सबैभन्दा ठूलो प्रतियोगिताको यसपल्टको संस्करण सर्वाधिक प्रतिस्पर्धात्मकमात्र होइन, माथिल्लो स्तरको छ । सेमिफाइनलमा भारतले अर्को आमन्त्रित टिम लेबनानलाई टाइब्रेकरमा ४२ ले हराएको थियो । कुवेतले भने बंगलादेशलाई अतिरिक्त समयको खेलपछि १० ले पराजित गरेको थियो । लिग चरणमा दुवै टिम एकै समूहमा थिए । यो समूह ए लाई कडा मानिएको छ । यसै समूहमा कुवेत विजेता र भारत उपविजेता रहेर अगाडि बढे । दुवै अपराजित मात्र रहेनन्, समान ७ अंकमा रहे । दुवै टिमले सुरुमा पाकिस्तान र त्यसपछि नेपाललाई हराएका थिए । त्यसपछि दुईबीचको तनावपूर्ण प्रतिस्पर्धात्मक खेल ११ को बराबरीमा टुंगिएको थियो । कुवेतले गरेको बराबरी गोल दोस्रो हाफको इन्ज्युरी समयमा सम्भव भएको थियो, जुन आत्मघाती रह्यो । भारतीय टोलीका सहायक प्रशिक्षक महेश ग्वाली अबको फाइनल लिग चरणको खेलभन्दा फरक हुने मान्छन् । उनले सोमबार आयोजित प्रिम्याच कन्फ्रेन्समा भनेका छन्, कुवेतविरुद्धको पछिल्लो खेल वास्तवमै निकै तनावपूर्ण रह्यो । लेबनानविरुद्धको जित पनि उत्तिकै तनावपूर्ण थियो । त्यसैले मैले खेलाडीलाई शान्त रहेर खेल्न भनेको छु । उनीहरूको ध्यान पूर्णतः फाइनल जित्नेमा केन्द्रित हुनुपर्छ । फाइनल पूर्णतः फरक हुनेछ । हामी यो खेललाई लिएर सकारात्मक छौ । खेलाडीका रूपमा गवालीले सन् २००५ मा कराँची र सन् २०११ मा नयाँ दिल्लीमा भएको साफ च्याम्पियनसिप जितेका थिए । अब उनीसामु प्रशिक्षक भएर यही प्रतियोगिता जित्ने दुर्लभ अवसर छ । गवालीले भन्छन्, अबको खेल लिग चरणको तुलनामा अझ गाह्रो हुने निश्चित छ । कुवेत वास्तवमै कडा विपक्षी टिम हो । अहिलेसम्म हामीले फाइनलमा दक्षिण एसियाली टिमकै सामना गर्दै आएकामा यसपल्ट फरक टिम छ । कुवेत आफैं पनि उत्कृष्ट लयमा रहेको छ । टोलीले पछिल्ला ८ खेलमा अपराजित छ । फाइनल लिएर कुवेती प्रशिक्षक रुई बेन्टोले भनेका छन्, हाम्रो भारतविरुद्धको पछिल्लो खेल निकै तनावपूर्ण रह्यो । मैले अहिलेसम्म फुटबलमा बटुलेको अनुभव के हो भने फाइनल भनेको सधैं फरक खेल नै हुने गर्छ । हामीले उपाधि जित्नकै लागि खेल्ने हो । खेलाडी फाइनल जित्ने मनसायमै केन्द्रित हुनुपर्छ र यो निकै महत्त्वपूर्ण छ, उनी भन्छन् । गत वर्षदेखि पोर्चुगाली प्रशिक्षक बेन्टोले कुवेती टिम सम्हालेका हुन् । कुवेतले सन् २०१० मा अन्तिम पटक कुनै उपाधि जितेको थियो । त्यतिबेला कुवेतले अरेबियन गल्फ कप जितेको थियो । टोलीले फाइनलमा साउदी अरेबियालाई हराएको थियो । त्यसपछि पहिलो उपाधि जित्नका लागि कुवेत एकै खेलमात्र टाढा छ । बेन्टो थप्छन्, हामीले पछिल्ला २१ दिनमा सात खेल खेलेका छौं । अब फाइनलको पालो । यो खेलमा हाम्रा खेलाडी शतप्रतिशतभन्दा बढी खेल्नुपर्छ ।"

शीर्षक,विवरण
एसईई नतिजामा सामान्य सुधार,"सरकारले धेरै विद्यार्थी ननग्रेडिङमा पर्ने भयले पुरानै निर्देशिका २०७२ अनुसार नतिजा प्रकाशन गरेको हो । उक्त निर्देशिकाले न्यून ग्रेड ल्याएका विद्यार्थीलाई पनि कक्षा ११ मा भर्ना हुन ढोका खुल्छ । गत वर्ष कक्षा १२ को नतिजा नयाँ निर्देशिकाअनुसार प्रकाशन गर्दा करिब ५० प्रतिशत विद्यार्थी स्नातक तहमा भर्नाका लागि अयोग्य भएका थिए । नयाँ निर्देशिकामा सैद्धान्तिकतर्फ न्यूनतम ३५ प्रतिशत अंक नल्याए ननग्रेडिङमा पर्ने प्रावधान छ । पुरानो निर्देशिकामा भने दुवैतर्फको नम्बर जोडेर एकमुष्ट राख्ने व्यवस्था छ । प्रयोगात्मक अंक नदिएकै कारण गणितमा सबैभन्दा धेरै विद्यार्थीको न्यून ग्रेड आएको बोर्डका सदस्य सचिव अर्यालले बताए । गणितमा उत्कृष्ट ग्रेड ए प्लस प्राप्त गर्ने १९ हजार ३ सय ३० जना विद्यार्थी छन् । तर स्वास्थ्यजनसंख्यापछि ए प्लस ग्रेड ल्याउने विद्यार्थी गणितमा नै धेरै छन् । स्वास्थ्यजनसंख्यामा साढे २२ हजार जनाले ए प्लस ल्याएका छन् तर यसमा २५ पूर्णाङ्कको प्रयोगात्मक नम्बर पनि जोडिएको छ । २५ पूर्णाङ्कको प्रयोगात्मक नम्बर पाउने विषयतर्फ सबैभन्दा बढी विज्ञानमा न्यून ग्रेड प्राप्त विद्यार्थी छन् । विज्ञानमा ६३ हजार विद्यार्थीले डी भन्दा कम ग्रेड ल्याएका छन् । विज्ञानमा ए प्लस ल्याउने विद्यार्थी ९ हजार ५ सय ७३ जना मात्रै छन् । यसको अर्थ प्रयोगात्मकमा धेरै अंक पाउँदा पनि विज्ञानको लिखित परीक्षामा विद्यार्थी कमजोर देखिन्छन् । विषय शिक्षकले प्रयोगात्मक नम्बर नदिने अर्थशास्त्रमा ९७ हजार ८ सय ६० जना र ऐच्छिक गणितमा २७ हजार ४ सय ५१ जनाले डी र ई ग्रेड ल्याएका छन् । ऐच्छिक अर्थशास्त्रमा २ लाख ४२ हजार परीक्षार्थी थिए । अर्थशास्त्रमा ९३ जनाले मात्रै ए प्लस ल्याएका छन् । अनिवार्य विषयतर्फ गणितबाहेक अंग्रेजी, सामाजिक, नेपाली र विज्ञानमा २५ पूर्णाङ्कको प्रयोगात्मक परीक्षा हुने व्यवस्था छ । प्रयोगात्मक विषयको नम्बर शिक्षकले नै दिन्छन् । सैद्धान्तिक र प्रयोगात्मकतर्फको नम्बर जोडेर ग्रेड कायम गरिन्छ । शिक्षकहरूले प्रयोगात्मकमा २० भन्दा बढी नम्बर दिने गरेको बोर्डका कर्मचारी बताउँछन् । त्यही नम्बरका आधारमा धेरै विद्यार्थीले माथिल्लो ग्रेड प्राप्त गरेको देखिएको उनीहरूको भनाइ छ । अंग्रेजीमा २८ हजार ३ सय ५१, सामाजिकमा साढे २० हजार र नेपालीमा ७ हजार ६ सय २८ जनाले डी भन्दा तल्लो ग्रेड ल्याएका छन् । डी भन्दा तल्लो ग्रेड भनेको ३० भन्दा कम अंक हो । शिक्षकले अंक दिन पाउँदा मनोमानी गर्छन् भन्ने विगतको नतिजाले पनि पुष्टि गर्छ । कोरोना महामारीका बेला २०७६ र २०७७ मा विद्यालयले नै उत्तरपुस्तिका परीक्षण गरेका थिए । त्यति बेला क्रमशः ९ हजार ३ सय १९ र ८ हजार ४ सय ४४ जनाले ४ मा ४ जीपीए ल्याएका थिए । यसपालि ४ मा ४ ल्याउनेको संख्या एक सयभन्दा कम छ । गत वर्ष बोर्डले उत्तरपुस्तिका परीक्षण गर्दा ४२ जनाले मात्रै उक्त जीपीए प्राप्त गरे । २०७५ मा १ सय ६ र ०७४ मा ७४ जनाले मात्रै ४ मा ४ ल्याएका थिए । विद्यालयले प्रयोगात्मकको नम्बर दिने व्यवस्था २०७५ देखि नै छ तर कोरोना महामारीमा सैद्धान्तिकतर्फको नम्बर पनि विद्यालयबाटै दिइएको थियो । नयाँ निर्देशिकामा सैद्धान्तिक र प्रयोगात्मकको नम्बर नजोड्ने व्यवस्था राखिएको पाठ्यक्रम विकास केन्द्रले जनाएको छ तर यो निर्देशिका एसईईमा लागू भएको छैन । प्रदेशतर्फ ३६ देखि ४० जीपीए ल्याउने विद्यार्थीको संख्या वाग्मतीमा सबैभन्दा धेरै ११ हजार ४ सय ८१ छ अर्थात् उक्त जीपीए ल्याउने ५१ प्रतिशत वाग्मती प्रदेशका छन् । सबैभन्दा धेरै ९९ हजार परीक्षार्थी यही प्रदेशका थिए । लुम्बिनीका २ हजार ७ सय ९५, कोशीका २ हजार ७ सय ७ जना, मधेशका २ हजार १ सय ८५ जनाले ३६ देखि ४० जीपीए प्राप्त गरेका छन् । त्यस्तै गण्डकीका १ हजार ६ सय ४७ जना, सुदूरपश्चिमका ४ सय र कर्णालीका २ सय ४० विद्यार्थीको उक्त जीपीए छ । अनिवार्य विषयको प्रश्नपत्र प्रदेशअनुसार फरक हुन्छ ।"
५ पूर्वसचिवविरुद्ध पक्राउ पुर्जी,"२०७४ जेठ ८ देखि २०७४ माघ २९ सम्म अख्तियार प्रमुख रहेका बस्न्यात भौतिक योजना तथा निर्माणसहित विभिन्न मन्त्रालयमा सचिव भएका थिए । पन्त खिलराज रेग्मी नेतृत्वको चुनावी सरकारमा मन्त्री भएका थिए । २०६६ असार २८ देखि २०६७ माघ १४ सम्म उनी भूमिसुधार सचिव थिए । त्यहीं रहँदा सरकारी जग्गा व्यक्तिलाई दिलाउने गरी फाइल उठाएर मन्त्रिपरिषद्मा पठाएका थिए ।सरकारी जग्गा हिनामिना हुने गरी २०६२६३ ताका पशुपति टिकिन्छा गुठीका नाममा जग्गा लैजान गरिएका निर्णय तथा टिप्पणी आदेश सदर गरेको कसुरमा भुसाल तानिएका हुन् । सोही कसुरमा अनुसन्धान गर्न उनीहरूविरुद्ध पक्राउ पुर्जी जारी भएको प्रहरी स्रोत बताउँछ । दुवै जना पूर्वभूमिसुधार सचिव हुन् । प्रधानमन्त्री, प्रधानन्यायाधीश र सभामुखको सरकारी निवास विस्तार गर्ने नाममा २०६६६७ ताका भूमाफिया र नक्कली मोहीलाई जग्गा सट्टाभर्ना दिन खडा गरिएका फाइल सदर गर्नेदेखि टिप्पणी आदेश स्वीकृत अनि मन्त्रिपरिषद्मा प्रस्ताव पठाउने निर्णयमा बस्न्यात र पन्त संलग्न थिए । उनीहरू त्यसबेला क्रमशः भौतिक योजना र भूमिसुधार मन्त्रालयमा सचिवका रूपमा कार्यरत थिए ।त्यसबेला विवादित निर्णय मन्त्रिपरिषद्बाट गराउँदा माधवकुमार नेपाल प्रधानमन्त्री र विजयकुमार गच्छदार उपप्रधान तथा भौतिक योजनामन्त्री थिए । दुवैमाथि अनुसन्धान गर्नुपर्ने माग उठिरहेको छ । पूर्वसचिवद्वय अधिकारी र मलेगो सरकारी जग्गा टिकिन्छा गुठीमा लगेर व्यक्तिको बनाउने गरी तयार पारिएका फाइल सदर गर्नेदेखि टिप्पणी उठाउनेसम्मका कसुरमा जोडिएका छन् । मलेगो जग्गा हिनामिना प्रकरणको निर्णय हुँदा सहसचिव थिए । पछि सचिवमा बढुवा भएका उनी २०७२ मंसिर ६ देखि २०७३ भदौ १८ सम्म गृह सचिव बनेका थिए । उनले उपराष्ट्रपति कार्यालयबाट अवकाश पाएका थिए । अधिकारी २०६८ माघ २३ देखि २०६९ कात्तिक १४ सम्म भूमिसुधार मन्त्रालयको सचिव थिए । उनले नै टिकिन्छा गुठीमा जग्गा लैजान उठाइएको टिप्पणी आदेश सदर गरेका थिए । यस्तै, भुसाल २०६२ कात्तिक १३ देखि २०६३ वैशाख १२ सम्म भूमिसुधार मन्त्रालयमा सचिव थिए । केही समय कामु सचिव रहेका उनी पछि बढुवा भएका थिए । भुसालले आफू भूमिसुधारमै छँदा गृह मन्त्रालय मातहतको समरजंग कम्पनीका नाममा दर्ता कायम रहेको ललिता निवासको जग्गा हिनामिना गर्ने उद्देश्यले भूमाफियाको योजनामा खडा भएको पशुपति टिकिन्छा गुठी का नाममा दर्ता कायम गर्न मन्त्रालयबाट उठाइएका टिप्पणी आदेश सदर गरेका थिए । त्यसकै आधारमा यो फाइल मन्त्रिपरिषद्मा पुगेको थियो । भूमाफियाको योजनामा गुठी संस्थान र मालपोत कार्यालयबाट फाइल खडा गरेर मन्त्रालय पुगेकामा तलबाट आएको प्रस्तावबमोजिम गर्ने भनेर सदर गरिएको थियो । तर, टिप्पणी आदेश त्यसबेलाका भूमिसुधारमन्त्री जगतबहादुर बोगटीले स्वीकृत गरेनन् । त्यसपछि मन्त्रालयमै फाइल रोकिएको थियो । यही विषय भूमाफियाकै योजनामा २०६९ तिर फेरि अघि बढ्यो । त्यतिबेला बाबुराम भट्टराई प्रधानमन्त्री र चन्द्रदेव जोशी भूमिसुधारमन्त्री थिए भने अधिकारी भूमिसुधार सचिव र मलेगो सहसचिव थिए । २०६९ असोज १८ को मन्त्रिपरिषद् बैठक र बैठकको निर्णयअनुसार सामाजिक समितिबाट भएका निर्णयका आधारमा समरजंग कम्पनीका नाममा रहेको ५ रोपनी टिकिन्छा गुठीमा पुगेको थियो । त्यसको केही समयमै नक्कली मोही हुँदै भूमाफियाले उक्त जग्गा हडपेका थिए । २०६२६३ तिरै टिकिन्छा गुठीमा सरकारी जग्गा कायम गर्ने गरी गुठी संस्थान र डिल्लीबजार मालपोतबाट उठेको फाइल योजनाबद्ध रूपमा मन्त्रालयबाट अघि बढेको थियो, त्यसकै आधारमा सचिव र मन्त्रीबाट पनि स्वीकृत गरेर मन्त्रिपरिषद्मा पुगेपछि रोकिएको थियो, स्रोत भन्छ, त्यसको करिब ५ वर्षपछि बाबुराम भट्टराईको पालामा काम अघि बढाएर ५ रोपनी जग्गा टिकिन्छामा लगी भूमाफियाले नक्कली मोही हुँदै आफ्नो बनाएका थिए । पछिल्लो पटक ब्युरोले ०४९ देखि ०६९ को अवधिमा हडपिएको १ सय ४३ रोपनीभन्दा बढी जग्गा हिनामिना प्रकरणमा किर्ते र संगठित अपराधका दफा लगाएर अनुसन्धान गरिरहेको छ । जग्गा हडप्ने निर्णय प्रधानमन्त्री, मन्त्री, सचिव, सहसचिवदेखि मालपोत, नापी र गुठीका कर्मचारीसम्मको सेटिङमा भएको अनुसन्धानले देखाउँछ । त्यसक्रममा तत्कालीन भोगाधिकारी र भूमाफियासमेतको मिलेमतोमा सरकारी कागजात किर्ते गर्ने, हक नलाग्नेमा हक छ भनेर फर्जी फाइल खडा गर्नेदेखि कर्मचारीलाई जग्गा नै घूस दिनेसम्मका काम भएको देखिन्छ । यो प्रकरणमा २०७६ माघ २२ मा अख्तियारले पूर्वउपप्रधानमन्त्री गच्छदारसहित १ सय १० जनालाई बिगो, कैद र जरिवाना तथा ६५ जनालाई जग्गा फिर्ता प्रयोजनका लागि प्रतिवादी बनाएर मुद्दा दायर गरेको थियो । प्रहरीले यही प्रकरणमा किर्तेलगायतका कसुरको अनुसन्धान जारी राखेकामा गत असार १२ मा केही आरोपित पक्राउ परेका थिए । यही प्रकरणमा पूर्वसहसचिव तथा पूर्वनिर्वाचन आयुक्त सुधीर शाह र भाटभटेनी सुपरमार्केटका सञ्चालक मीनबहादुर गुरुङसहित चारवटा मिसिलमा ४ सयभन्दा बढीलाई आरोपित बनाएर अदालतबाट पक्राउ पुर्जी लिइसकेको जनाएको छ । आधाजति आरोपित चारवटै मिसिलमा जोडिएका कारण प्रतिवादीको संख्या बढेको देखिन्छ तर व्यक्तिगत रूपमा भने कम्तीमा २ सय ४० जना यो अपराधमा जोडिएका छन् ।"
स्वास्थ्य जाँच्दै घरघरमा महानगर,"आफैं शौचालयसमेत जान सक्नुहुन्न । अस्पताल लैजान पनि धेरै सास्ती छ । यस्तो अवस्थामा घरघरमै आएर महानगरको टोलीले जाँच गर्दा धेरै खुसी लागेको छ, शाक्यले भनिन् । ललितपुर५ लोकेश्वर टोलका ७९ वर्षीय मोतीलाल शिल्पकार उच्च रक्तचाप, मधुमेह, पिसाबसम्बन्धी समस्याबाट पीडित छन् । नियमित औषधि सेवन गरिरहेका उनको स्वास्थ्य समस्या बुझ्न तथा प्रेसर, सुगर जाँचका लागि महानगरका स्वास्थ्यकर्मी घरमै पुगे । स्वास्थ्यकर्मीले तपाईंलाई कस्तो छ भनेर सोधिदिँदा मात्र पनि आनन्द आउँदो रहेछ, उनले भने, प्रेसरसुगरको जाँच गर्ने बेलामै उहाँहरू आइदिनुभयो ।बुधबार बिहान सिमसिम पानीको बेवास्ता गर्दै स्वास्थ्य उपचार सामग्री बोकेर कार्यक्रम संयोजक डा छविन्द्र गैरे, जनस्वास्थ्य शाखा नर्सिङ विभागकी सानुमैया डंगोल र सिता श्रेष्ठ सेवाग्राहीको ढोका ढकढक्याउन पुगेका थिए । उनीहरूको सहजीकरणका लागि स्वास्थ्य स्वयम् सेविका रिना खड्का खटिएकी थिइन् । स्वयम् सेविकाको सहायतामा ज्येष्ठ नागरिक र अपांगता भएकाहरूको घर पहिचान गरी सेवा दिन्छौं, डा गैरेले भने, सेवाग्राहीको सुगर, प्रेसर, अक्सिजन लेभल, पिसाबको जाँच गरेर आवश्यक परामर्श दिन्छौं, अस्पताल लैजानुपरे निःशुल्क एम्बुलेन्सको व्यवस्था गरिदिन्छौं । ७० वर्षमाथिका ज्येष्ठ नागरिकको स्वास्थ्य अवस्था जाँच गरेर आवश्यकताका आधारमा सरकारले तोकेको ५८ किसिमको औषधि वितरण गर्ने, घाउ ड्रेसिङ गर्ने र बाँकी सेवाका लागि परामर्श गर्ने डा गैरेले बताए । महानगरका स्वास्थ्यकर्मीले हरेक दिन बिहान ८ः३० देखि ११ बजेसम्म र दिउँसो ३ः३० देखि ५ः३० बजेसम्म घरघर पुगेर स्वास्थ्य जाँच गर्छन् । बाँकी समय कार्यालयलाई दिने गरेको जनस्वास्थ्य शाखाकी नर्स सीता श्रेष्ठले बताइन् । उनीहरू दैनिक रूपमा ग्लुको मिटर, पल्स अक्सिमिटर, बीपी सेट, औषधिलगायत सामग्री बोकेर ज्येष्ठ नागरिक तथा अपांगा भएका व्यक्तिहरू खोज्दै घरदैलो चहार्छन् । महानगरले चालु आर्थिक वर्षको सुरुवातबाट नै सेवा प्रवाह गर्ने भने पनि गत साता मात्र कार्यक्रम सुरु भएको महानगरप्रमुख चिरीबाबु महर्जनले बताए । यो नयाँ कार्यक्रम हो, टिमवर्क र सहकार्य गरेर अघि बढ्छौं, उनले भने, विज्ञबाट सुझावको अपेक्षा गरेका छौं । महानगरले हाललाई ५, ६, ७, ८, ११, १२, १८, १९ र २० गरी नौ वटा वडामा सेवा दिने लक्ष्य लिएको छ । ती वडामा करिब ३ हजार ५ सय ज्येष्ठ नागरिक र ५ सय अपांगता भएका व्यक्तिको पहिचान भइसकेको छ । अन्य २० वटा वडामा स्वास्थ्य केन्द्र संचालित छन्, कुनै पनि सरकारी स्वास्थ्य केन्द्र नभएका नौ वटा वडामा हाललाई कार्यक्रम सुरु गरेका हौं, उनले भने, आगामी आर्थिक वर्षमा सेवा थप प्रभावकारी बनाउन १ करोड रुपैयाँ विनियोजन गरिसकेका छौं । महानगरमा बसोबास गर्ने ज्येष्ठ नागरिक र अपांगता भएकाहरूको मुट, मिर्गौला र आँखाको परीक्षण समेत गर्ने उद्देश्यले कार्यक्रम सुरु भएको हो ।"
जीर्ण बन्यो कर्णाली राजमार्ग,"(कालीकोट)कर्णाली विकासको मेरुदण्ड मानिएको कर्णाली राजमार्ग (सुर्खेतजुम्ला सडक) पिच भएको एक दशक नपुग्दै जीर्ण भएको छ । ३२ वर्षअघि निर्माण सुरु भएको सुर्खेतजुम्ला सडक खण्डको १८ वर्षअघि ट्र्याक खुलेको थियो । विश्व बैंकको सहयोगमा सडक विभागअन्तर्गतको रोड सेक्टर डेभलपमेन्ट प्रोजेक्टले दुई चरणमा झन्डै ३ खर्ब रुपैयाँ खर्चेर बनाएको ओटासिल प्रविधिको कालोपत्र उप्किएर जीर्ण बनेको हो ।सडक विभागले बर्सेनि करोडौंको ठेक्कामार्फत सडक मर्मत सुधारका नाममा टालटुल गर्दै आए पनि भरपर्दो छैन । बर्सेनि टेन्डर भएर काम गरेजस्तो गर्छन्, खाडाचक्र नगरपालिकाका पूर्वउपप्रमुख विजया विष्टले भनिन्, टालटुलमै करोडौं खर्च हुने गर्छ । उनले दैलेखको जाक्सी खोला र कालीकोटको टाकुल्ला खोला पुल १२ वर्षदेखि अलपत्र रहेको पनि बताइन् ।कर्णाली राजमार्गले सुर्खेत, दैलेख, कालीकोट, मुगु र जुम्लालाई प्रत्यक्ष रूपले जोडेको छ । अछाम र बाजुराका बासिन्दाको आवागमनसमेत सहज बनाएको छ । कर्णाली राजमार्गका कतिपय ठाउँको सडक ५ मिटर मात्र चौडा हुँदा सवारीसाधनको दोहोरो पासमा समस्या छ । साँघुरो र अक्करे भीर भएका ठाउँमा सवारी पास गर्न कठिनाइ भएको यो रुटका चालक पदम विश्वकर्माले बताए ।सुर्खेतबाट जुम्ला जान लागेको यात्रुवाहक एक बस कालीकोटको दैखोलाजिते खण्डको छहरा भीर नजिक जुम्लाबाट आएको ट्रकलाई साइड दिन नसक्दा लामो समय सवारी जाम परेको थिया । ३ घण्टापछि बल्लतल्ल सडक खुल्यो तर गाडी मान्ममै बास बस्नुपरेको थियो, जुम्ला सिञ्जाका जीवन बडुवालले गुनासो पोखे, साँघुरो बाटोले सास्ती पाइयो । राजमार्गको कालीकोट खण्डमा भीर बढी भएकाले एउटा गाडी रोकिए दिनभर जाममा फस्नुपर्ने बाध्यता छ ।जुम्ला, मुगु र कालीकोट गरी तीनै जिल्लाका राजनीतिक दलले कर्णाली राजमार्गको स्तरोन्नति गर्ने, दुई लेन बनाउने, कालोपत्र गर्ने भनेर चुनावी नारा बनाउन भुल्दैनन् । मंसिरको चुनावमा सत्ता गठबन्धनले कर्णाली राजमार्गको स्तरोन्नतिलाई प्राथमिकताका साथ चुनावी एजेन्डा बनाएको थियो । प्रतिपक्ष एमालेको नारा पनि राजमार्ग स्तरोन्नति गर्नेमा नै केन्द्रित थियो । तर, आर्थिक वर्ष २०८००८१ को बजेटमा भने कर्णाली राजमार्गको स्तरोन्नतिबारे कतै उल्लेख नहुँदा यहाँका स्थानीय निराश छन् ।दलहरूले भोटका लागि चुनावमा मात्र कर्णाली राजमार्ग सम्झिन्छन्, खाडाचक्र२ का स्थानीय अगुवा रमेश नेपालीले भने, चुनाव पनि सकियो, सत्तामा पुगेकाले आफ्नै घोषणापत्रमा उल्लेख गरेको कर्णाली राजमार्गलाई पनि बिर्सिए । कर्णालीका नाममा आउने विकास योजना पनि पारदर्शी नरहेको र रकम दुरुपयोग हुने गरेको स्थानीयको गुनासो छ । साविकको कर्णालीको जुम्लाबाहेकका जिल्लामा राष्ट्रियस्तरका योजनामा पर्न सकेका छैनन् ।पहिलो स्थानीय तहको चुनावदेखि नै यहाँका जनप्रतिनिधिले कर्णाली राजमार्गको स्तरोन्नति र पक्की पुल निर्माणलाई प्रमुखताका साथ उठाउँदै आए पनि अझसम्म सुनुवाइ नभएको शुभकालिका गाउँपालिकाका पूर्वअध्यक्ष खडानन्द चौलागार्इं बताउँछन् । राजमार्ग गतिलो हुने हो भने सहायक सडकले गाउँ जोड्न कठिनाइ हुँदैन, जनप्रतिनिधिले राजमार्गको बिजोग ठम्याउन नसकेको उल्लेख गर्दै उनले भने, पानी पर्दा हिलाम्मे र घाम लाग्दा धुलाम्मे हुन्छ । स्तरवृद्धि गर्न सके स्थानीयलाई दैनिक जीवनयापनमा सहज हुने थियो ।तत्कालीन प्रधानमन्त्री गिरिजाप्रसाद कोइरालाले २०४८ मा कर्णाली राजमार्गको शिलान्यास गरेका थिए । सडक निर्माण कार्य सशस्त्र द्वन्द्वको चपेटामा पर्यो । पटकपटक बजेटको अभाव खेप्यो । यति हुँदाहुँदै पनि सरकारले सडक निर्माणको जिम्मा नेपाली सेनालाई दिएपछि २०६३ चैत ३० मा सुर्खेतजुम्ला सडकमार्गको ट्र्याक खुल्यो ।ट्र्याक खुलेपछि पहिलो चरणमा सुर्खेतबाट खिड्कीज्युलासम्म १ सय २६ किलोमिटर सिंगल लेनमा ओटासिल प्रविधिमा कालोपत्र गरिएको थियो । दोस्रो चरणमा खिड्कीज्युलादेखि जुम्लासम्म १ सय ७ किमि ओटासिल पिच गरिएको थियो । पिच गरिएको ९० प्रतिशत सडकको कालोपत्र उप्किएको छ । सस्तो प्रविधिको ओटासिल पिच हालिएको ५ वर्षमै सबैजसो ठाउँमा उप्किएपछि सडक क्षतिग्रस्त अवस्थामा छ । त्यसो त करिब ७ किमि सडक पहिले नै पिच गर्न बाँकी थियो । सुर्खेतबाट जुम्लासम्म पुल निर्माण भएको छैन । ठाउँठाउँमा पहिरो गएको छ ।सडक पुग्दा खुसी भएका कर्णालीवासी यति बेला सरकारले राजमार्गको स्तरवृद्धिमा ध्यान नदिएको गुनासो गर्छन् । सडक सुविधा पाउँदा धेरै सजिलो त छ, जुम्ला तिला२ का नवराज नेपालीले भने, तर अचेल पहिलेकै जस्तो कच्ची र खाल्डाखुल्डी भइसके । कर्णालीमा पुग्ने एकमात्र राजमार्ग पुलसहित पक्की बन्न सके हामीलाई अरू विकास चाहिएको छैन । जीर्ण र साँघुरो सडकका कारण सुर्खेतबाट जुम्ला पुग्नै दुई दिन लाग्छ ।कर्णाली राजमार्गको सुर्खेतदेखि दैलेख दैखोला खण्डमा २१ करोड बजेट विनियोजन भएको सडक डिभिजन कार्यालय सुर्खेतका सूचना अधिकारी टोपनारायण पौडेलले बताए । जसमा राजमार्ग स्तरोन्नति र पुनःस्थापना कार्यक्रमअन्तर्गत ५ करोड, सडक बोर्डबाट १ करोड बजेट छुट्याइएको छ । यस्तै, असोज १९ पछिको अविरल वर्षाले क्षतविक्षत पारेको कर्णाली राजमार्ग मर्मत सुधारका लागि १५ करोड बजेट छुट्याएर टेन्डरमार्फत काम भइरहेको छ । बजेट नै थोरै छ, पौडेलले भने, दसैंका बेला पहिरोले क्षति गरेको सडकको फागुनमा टेन्डर भएर काम भइरहेको छ । बजेट थोरै भएकाले यो वर्ष भत्किएको ठाउँमा कालोपत्र गर्न नसकिने उनको भनाइ छ ।असोजको वर्षाले भत्किएको कालीकोटको सुनार खोला, पिली सेरावाडा, बाली, टाकुल्लालगायत ठाउँमा सडक निर्माणको काम भइरहेको सडक डिभिजन कार्यालय जुम्लाका प्रमुख दीपक विष्टले बताए । अप्ठेरो ठाउँमा मर्मत सुधारको काम भइरहेको छ । मान्मको सुनार खोलाको पहिरो सुधार हुँदै छ, १२ वर्षदेखि अलपत्र परेको तिलागुफा७ टाकुल्ला खोलामा बेलिब्रिज हाल्ने तयारी भइरहेको जनाउँदै उनले भने, बजेट कम भएकाले सडक चौडा गर्न सम्भव भएन ।तिलागुफा नगरपालिका१ नाग्मका व्यवसायी मायालाल महताराले जीर्ण र धुलाम्मे सडकले सास्ती भएको बताए । सडक स्तरोन्नति भएमा कर्णाली क्षेत्रमा उत्पादित फलफूल र खाद्यान्न सुर्खेत, नेपालगन्ज, बुटवल, काठमाडौंलगायत सहरमा पुर्याउन सहज हुने उनको भनाइ छ । सडक गतिलो नहुँदा स्याउ बाटोमै कुहिन्छ, उनले भने, सडक राम्रो नहुँदा ढुवानी भाडा महँगो तिर्नुपर्छ ।राजमार्ग निर्माणपछि कर्णालीमा दैनिक उपभोग्य वस्तुको आपूर्तिमा सहजता छ । बजार तथा गाउँगाउँमा आधुनिक भवन निर्माण भएका छन् । स्थानीय उत्पादन बजार पुर्याउन सहज भएपछि व्यावसायिक खेतीमा कृषक अग्रसर भएको सुनाए । सुर्खेतको बांगेसिमलबाट सुरु भएर जुम्ला सदरमुकाम खलंगा बजारसम्म फैलिएको राजमार्गमा पक्की पुल निर्माण भइरहेको सडक डिभिजन कार्यालय जुम्लाका सूचना अधिकारी चित्र चौलागाईंले बताए ।"
कोतपर्व मा सौगात,काठमाडौं (कास) अभिनेता सौगात मल्लले फिल्म कोतपर्व मा शीर्ष भूमिका निर्वाह गर्ने भएका छन् । उनी राजनीतिक तथा ऐतिहासिक घटना कोतपर्वमाथि निर्माण हुने फिल्मका लागि बिहीबार अनुबन्धित भएका हुन् । फिल्ममा मल्लको शीर्ष भूमिका हुने भए पनि उनको पात्रबारे केही उल्लेख गरिएको छैन । फिल्म निर्माण पक्षले मल्ल अनुबन्धित भएका र अन्य कलाकारबारे कुराकानी भइरहेको जनाएको छ । फिल्मले राणा प्रधानमन्त्री जंगबहादुरको उदयसँग जोडिएका राजनीतिक घटनाक्रम चित्रित गर्ने निर्माण पक्षको दाबी छ । विसं १९०३ असोज २ गतेको कोतपर्वपछि सुरु भएको राणा शासन १०४ वर्षसम्म चलेको थियो ।रिमेश अधिकारीको निर्देशनमा बन्ने फिल्मको निर्माण नियन्त्रक पुष्कर लामा हुन् । महेश दवाडीको पटकथामा बन्ने फिल्मका निर्माता आरसी शर्मा र शारदा खड्का अर्याल हुन् । कार्यकारी निर्माता शिव चन्द्र हुन् ।
भारतमा फिल्म प्रदर्शन,"सन् १८९६ मा आजकै दिन (जुलाई ७) मा भारतको मुम्बईस्थित वाट्सन होटलमा (तत्कालीन बम्बई) पहिलो पटक फिल्म प्रदर्शन गरिएको थियो । फ्रेन्च छायांकार लुमियर ब्रदर्सले आफूहरूले खिचेका छवटा भिडियो फुटेजलाई जोडेर तयार पारिएको फिल्मलाई प्रोजेक्टरको सहायताले फिल्म देखाएको सोही दिनलाई नै भारतीय सिनेमाको सुरुवात मानिन्छ । लुमियर ब्रदर्सले भारतमा फिल्म देखाउनु ६ महिनाअघि नै १८९५ डिसेम्बर २८ मा फ्रान्सको पेरिसस्थित ग्रान्ड क्याफेमा १० वटा फिल्मको व्यावसायिक रूपमा सार्वजनिक प्रदर्शन गर्दै विश्व फिल्म इतिहासको सुरुवात गरिदिएका थिए । उक्त समय प्रदर्शित फिल्म एक पटकमा एक जनाले मात्र हेर्न मिल्थ्यो । बम्बेमा भएको उक्त प्रदर्शनीमा केही व्यक्तिहरू भेला भएर पर्दामा चित्रहरू चलाई देखाइने विशेष खालको म्याजिकल ल्याटर्न्स मार्फत पालैपालो हेरेका थिए । लुमियरका ती फिल्महरू भारतमा ल्याउने काम भने एक फ्रान्सेली रसायनशास्त्रीले गरेका थिए, जो पछि गएर क्यामेरा अपरेटर नै भए । भारतीय पहिलो फिचर फिल्म प्रदर्शन भने सन् १९१२ मा मराठी भाषी फिल्म श्री पण्डालिक र सन् १९१३ को राजा हरिश्चन्द्र बाट भएको थियो । श्री पण्डालिक लाई दादासाहेब टोर्ने र राजा हरिश्चन्द्र लाई दादासाहेब फाल्केले निर्माण तथा निर्देशन गरेका थिए ।"
गीतकार खरेललाई दीर्घ साधना,उत्कृष्ट नवगायकगायिका सुरज पण्डित (रेलको बाटो) उत्कृष्ट रचनाकार हर्क साउद (घुमीघुमी)उत्कृष्ट संगीत निर्देशक हरि लम्साल (खर्पनमा बोकी) उत्कृष्ट लोकदोहोरी गायिका सम्झना भण्डारी (पीर) उत्कृष्ट लोकदोहोरी गायक प्रकाश सपुत (पीर) उत्कृष्ट पार्श्व गायिका अस्मिता अधिकारी (बाबरी रंग) उत्कृष्ट पार्श्व गायक रवि ओड (ए मेरो हजुर) उत्कृष्ट राष्ट्रिय गीत शान्तिराम भट्टराई (आज मलाई यही माटो) उत्कृष्ट पप गायिका सुवानी मोक्तान (माया हो कि) उत्कृष्ट पप गायक स्वप्न सुमन (वाचा भयो तिमीलाई) उत्कृष्ट सांगीतिक समूह अनुप्रस्थ (सम्झेर मलाई)उत्कृष्ट आधुनिक गायक राज सिग्देल (आफ्नो बाटो)उत्कृष्ट आधुनिक गायिका रचना रिमाल (अझै पनि)उत्कृष्ट युगल गीत महेश काफ्ले र अस्मिता अधिकारी (लजावती झार)
सभामुखको समर्थनमा कोशीमा मुख्यमन्त्री नियुक्त,विद्यार्थी राजनीतिदेखि मुख्यमन्त्रीसम्मविद्यार्थी राजनीतिबाट उदाएका अर्जुनधारा नगरपालिका७ का ६६ वर्षीय उद्धव थापा कोशी प्रदेशका पाँचौं मुख्यमन्त्री बनेका छन् । शंकरदेव क्याम्पसबाट व्यवस्थापन संकायमा स्नातक उत्तीर्ण थापाले नेविसंघको सदस्य भएर राजनीतिक यात्रा सुरु गरेका थिए । ०३७ सालको जनमत संग्रहमा बहुदलको प्रचार अभियानमा खटिएका उनी बीपी कोइरालाको सुरक्षा दस्तामा सामेल भएका थिए । उनी २०४७ सालबाट कांग्रेसको सदस्यता लिएर पार्टी राजनीतिमा सक्रिय भएका थिए ।थापाले कांग्रेसको १२ औं महाधिवेशनमा हालका महामन्त्री विश्वप्रकाश शर्मालाई झापाको जिल्ला सभापतिमा पराजित गरेका थिए । २०४८ सालमा पार्टीको आठौं र नवौं महाधिवेशनमा तत्कालीन झापा२ को क्षेत्रीय सभापतिमा दुई कार्यकाल निर्वाचित भएका उनी दसौं महाधिवेशनमा जिल्ला कार्यसमिति सचिव र एघारौंमा उपसभापति मनोनीत भएका थिए । उनी कांग्रेस नेता कृष्णप्रसाद सिटौलानिकट मानिन्छन् । १४ औं महाधिवेशनमा सिटौला र शेरबहादुर देउवा समूहको समर्थनमा उनी प्रदेश सभापति निर्वाचित भएका हुन् ।२०७० को संविधानसभा सदस्य निर्वाचनमा झापा ४ मा एमालेका प्रेम गिरी र २०७४ को प्रतिनिधिसभा सदस्य निर्वाचनमा झापा २ बाट एमालेकी पवित्रा निरौला खरेलसँग पराजित थापा यस पटकको प्रदेशसभा निर्वाचनमा खस आर्य कोटामा समानुपातिकबाट निर्वाचित भएका हुन् । उनी सभापति देउवा समूहको समर्थनमा संसदीय दलको नेता चुनिएका थिए ।
देउवाविरुद्ध महामन्त्रीद्वयको 'विद्रोह,"(काठमाडौं)कांग्रेस सभापति शेरबहादुर देउवाले सिर्जना गरेको पार्टीको संगठनात्मक गतिरोध अन्त्य गर्न महामन्त्रीद्वय गगन थापा र विश्वप्रकाश शर्मा सक्रिय बन्न थालेका छन् । नेतृत्वको कार्यशैलीप्रति सार्वजनिक असन्तुष्टि जनाउँदै आएका महामन्त्रीहरूले विधानले दिएको अधिकार प्रयोग गर्दै बिहीबार जिल्ला सभापतिहरूको बैठक बोलाएर नेतृत्वप्रति दबाब खडा गरेका छन् ।कतिपयले यसलाई पार्टीभित्र महामन्त्रीहरूको रचनात्मक विद्रोह को संज्ञा दिएका छन् । पार्टी सदस्यतालाई प्रविधिमैत्री बनाउनेदेखि संगठनका गतिविधि र गुनासो सुन्न आयोजना गरिएको बैठक शुक्रबारसम्म चल्नेछ । नेतृत्वले एक वर्षदेखि केन्द्रीय कार्यसमितिको बैठक नबोलाउँदा कांग्रेसमा अहिलेसम्म प्रदेश र प्रतिनिधिसभा निर्वाचनको समीक्षासमेत भएको छैन । त्यसयता घटित थुप्रै राजनीतिक घटनाक्रममा समेत केन्द्रीय कार्यसमितिको बैठक बोलाएर छलफल गरिएको छैन । सत्ता गठबन्धनको टुटफुट र राष्ट्रपति निर्वाचनलाई देखाएर बैठक टार्दै आएका सभापति देउवाले पछिल्लो समय भुटानी शरणार्थी प्रकरणमा मुछिएका पार्टीका प्रभावशाली नेता बालकृष्ण खाणलाई निलम्बन गर्ने कि नगर्ने भन्ने विवादित बहस पार्टीभित्र प्रवेश गराउन नचाहेकै कारण बैठक डाकेका थिएनन् ।महामन्त्रीहरूले आफ्नो जिम्मेवारी र अधिकार प्रयोग गरेर गतिविधि बढाउन थालेपछि दबाबमा परेका देउवाले असार २७ मा केन्द्रीय कार्यसमिति बैठक बोलाएका छन् । बैठक राख्न तथा विधि, विधान र पद्धतिअनुसार पार्टी सञ्चालन गर्न बारम्बार गरेको आग्रह र सुझावको सुनुवाइ नभएपछि महामन्त्रीहरूले सभापति देउवालाई नै क्रस गरेर अघि बढ्न खोजेको सन्देश दिएका छन् । जिल्ला सभापतिहरूको बैठक यसैको दोस्रो शृंखला हो । यसअघि उनीहरूले पार्टीका निर्वाचित स्थानीय तहका प्रमुखहरूसँग भर्चुअल अन्तर्क्रिया गरेका थिए । तत्काल केन्द्रीय कार्यसमिति बैठक नबोलाइएको भए तेस्रो चरणमा महामन्त्रीहरूले केन्द्रीय सदस्यहरूलाई संगठन परिचालनका लागि देशभर खटाउने तयारीसमेत गरिरहेका थिए ।संस्थापनपक्षीय एक पदाधिकारीका अनुसार महामन्त्रीहरूले जिल्ला सभापतिको बैठक बोलाउँदा पनि नेतृत्वलाई पूर्वजानकारी गराइएको थिएन । बैठक बोलाइसकेपछि मात्रै महामन्त्रीहरूले देउवालाई जानकारी गराउनुका साथै उपस्थितिका लागि आग्रह गरेका थिए । यी गतिविधिबाट सशंकित देउवा महामन्त्रीहरूले बोलाएको बैठकमा उपस्थित भएनन् । कांग्रेसका एक नेताले महामन्त्रीहरूले नेतृत्व गरेर जिल्ला सभापतिहरूको राष्ट्रिय बैठक सम्भवतः पहिलो पटक भएको बताए । महामन्त्री शर्माले भने सभापतिसँग परामर्श गरेरै बैठक राखिएको बताए । नेतृत्वसँग सल्लाह नगरी पार्टीको केन्द्रीय कार्यालयमा जिल्ला सभापतिको भेला गर्न असम्भव हुने बताउँदै उनले विधानले दिएको अधिकार र जिम्मेवारीअनुसारका काम गरिएको बताए ।केही सभापतिसँग हामी असन्तुष्ट छौं भनेर होटलमा भेला गरी फरक मत प्रकट गर्ने कुराभन्दा केन्द्रीय कार्यालयमै विधिवत् र संस्थागत छलफल गर्ने कुरा रचनात्मक हो, शर्माले भने, यो गर्नुपर्ने महामन्त्रीको जिम्मेवारीभित्रको काम पनि हो । बैठकमा ४२ जिल्लाका सभापति र १८ जिल्लाका प्रतिनिधि गरी ६० जिल्लाबाट प्रतिनिधित्व थियो । सभापतिलाई जानकारी नदिएको भन्दै संस्थापन पक्षका केही जिल्ला सभापति अनुपस्थित थिए भने उपस्थित केहीले यसबारेमा महामन्त्रीहरूसँग प्रश्न गरेका थिए । प्रश्न गर्नेमा स्याङ्जाका सभापति राजु थापा, रूपन्देहीका सभापति रामकृष्ण खाण र संखुवासभाका सभापति दीपक खड्का मुख्य थिए ।अर्कै उद्देश्यले बैठक बोलाइएको हो कि भनेर हामीलाई शंका लागेर प्रश्न गरेका हौं, महामन्त्रीहरूले पार्टी संगठनको हितका लागि बोलाइएको जानकारी दिएपछि चित्त बुझ्यो, खड्काले भने, पार्टीका केही गतिविधि नभएका बेलामा यति गर्नुलाई राम्रो मान्नुपर्छ । विधानले महामन्त्रीलाई पार्टीका निर्णय कार्यान्वयन गराउने, कार्यान्वयनका लागि सुपरिवेक्षण गर्नेगराउने, पार्टीका संरचनालाई क्रियाशील बनाउने र सदस्यता व्यवस्थापन तथा वितरणको जिम्मेवारी दिएको छ । सहमहामन्त्री जीवन परियार वर्ष दिनपछि पार्टीका साथीहरू ले कुरा राख्न पाउनु पनि ठूलो मान्नुपर्ने अवस्था रहेको बताउँछन् । बोल्ने, संगठनका कुरा राख्ने कुनै फोरम नै थिएन, यो बैठकमा सभापतिहरूले आफूलाई लागेका कुरा पनि राख्न पाउनुभएको छ, उनले भने ।पार्टीका प्रचार विभाग प्रमुख मीन विश्वकर्माले बैठक वैधानिक रहे पनि पार्टीको केन्द्रीय कार्यसमितिमा छलफल गरेर बोलाएको भए अझै राम्रो हुने बताए । महामन्त्रीहरूले विधानले दिएको जिम्मेवारीअनुसार नै बैठक बोलाउनुभएको छ, यसलाई अन्यथा मान्न हुन्न तर केन्द्रीय कार्यसमिति बोलाइसकिएको अवस्थामा सबैसँग छलफल गरेर केन्द्रीय समितिको अनुमोदनपछि बोलाइएको भए राम्रो हुन्थ्यो, उनले भने ।बैठकमा जिल्ला सभापतिहरूले पार्टी संगठन शिथिल भएको, चुनाव जितेर पनि पार्टीमा उत्साह नभएको, आफ्नै पार्टी संलग्न रहेको सरकारले प्रभावकारी काम देखाउन नसकेको, कांग्रेस गठबन्धनको सहयोगीजस्तो मात्रै देखिएको लगायतका मुद्दा उठाएका थिए । उनीहरूले पार्टीभित्र एकता हुनुपर्ने, पार्टी सञ्चालन विधि, विधानअनुसार फरक कार्यशैलीमा चल्नुपर्ने, नत्र ०८४ को निर्वाचनमा पार्टीले नराम्रो पराजय भोग्ने बताएका थिए । आमजनमतलाई उत्साही बनाउन भ्रष्टाचारका काण्डमा पार्टी निर्मम बन्नुपर्ने सुझावसमेत दिएका छन् । अधिकांश सदस्यले पार्टीको नीति महाधिवेशन अविलम्ब बोलाउन मागसमेत गरेका थिए ।बैठकमा दुई महामन्त्रीका अतिरिक्त सहमहामन्त्रीहरू भीष्मराज आङदम्बे, बद्री पाण्डे, जीवन परियार र प्रचार विभाग प्रमुख मीन विश्वकर्माको उपस्थिति थियो । सदस्यता वितरण र व्यवस्थापनको दिशामा महामन्त्रीले लिएको लक्ष्य पूरा हुन सकेमा पार्टी रूपान्तरणको दिशामा अघि बढ्ने गुल्मीका जिल्ला सभापति खिलध्वज पन्थीले बताए । कांग्रेसमा विवादको सबैभन्दा चुरो विषय क्रियाशील सदस्यता नवीकरण र वितरणसँग जोडिएको छ । केन्द्रको नेतृत्व चयनमा क्रियाशील सदस्यको ठूलो भूमिका हुने भएकाले पार्टीमा यसैलाई लिएर विवाद हुन्थ्यो । समयमै महाधिवेशन नहुनुमा पनि मुख्य कारण सदस्यताको विवाद रहने गरेको छ । सभापति पन्थी अहिले ल्याएको अवधारणा लागू भएमा क्रियाशील सदस्यताको विवाद समाधान हुने बताउँछन् । महामन्त्रीहरूले पार्टीको साधारण सदस्यता अनलाइनबाटै लिन सकिने व्यवस्था गरिसकेका छन् । साधारण सदस्यता लिएको एक वर्षपछि स्वतः क्रियाशील सदस्यतामा आवेदन दिन पाउने व्यवस्था विधानमा छ । त्यसैअनुसार क्रियाशील सदस्यतालाई पनि अनलाइनमार्फत नै नवीकरण र वितरणको व्यवस्था गर्ने तयारी छ । केही प्राविधिक कुरा मिलेपछि क्रियाशील सदस्यता पनि अनलाइनमा जानेछ । महाधिवेशन भएको वर्षमा रोकेर अहिल्यैदेखि क्रियाशील सदस्यता नवीकरण र वितरण गर्ने काम हुन सके कांग्रेसमा परिवर्तनको ठूलो फड्को हुनेछ, पन्थीले भने, यसले पार्टीलाई विधान र विधिसम्मत चलाउन र समयमै महाधिवेशन गराउन बल पुग्नेछ ।"
प्रधानमन्त्रीको विवादास्पद अभिव्यक्तिको चौतर्फी आलोचना,यो अनावश्यक काम । राम्रो भयो आपसेआप । रामनाथ दाहाल
जुन व्यवस्थामा पनि नकारात्मक सोच किन ?,"पञ्चायतको निरंकुशता, राणाहरूको तानाशाही र मण्डलेहरूको दबदबाले देश विकास भएन भन्ने कुरा हाम्रो मनमस्तिष्कमा घुमिरह्यो । आखिर त्यस्तो सिस्टम र प्रवृत्ति हटाएर प्रजातन्त्रलोकतन्त्र हुँदै गणतन्त्रको स्थापना भयो । तर पनि हाम्रो मानसपटलले अझै राम्रो देखेन वा देख्ने हिम्मत गरेन अथवा शासक वर्गले जनचाहना अनुसार काम गरेनन् । सिंहदरबारको अधिकार गाउँघरमा उपभोग गर्न पाउने स्वर्णिम अवसर दिलाउने संघीयताबाट शक्ति विकेन्द्रित गरेर जनप्रतिनिधिहरूको नेतृत्वमा शासन सञ्चालन गर्दा पनि सन्तुष्टि नमिल्नुको पछाडि कुन नकारात्मक तत्त्वले भूमिका खेलेको छ ? सोच्नुपर्ने भएको छ । संघीयता खारेजी, राजतन्त्रको पुनर्बहालीको आवाज पनि उठ्न थालेको पाउँछौं । यो कुन तत्त्वको खेल हो बुझ्नु जरुरी छ । नेताप्रति जनताको वितृष्णा सतहमा आउँदै छ । आफ्नै निर्वाचन क्षेत्रमा लखेटिनुपर्ने बाध्यता छ । राजनीतिक दलहरू नीति, सिद्धान्त र विचारबाट स्खलित हुँदै छन् । सरकार अस्थिरताको जड पनि यही हो । दलहरूबीच आज गठजोड भोलि पारपाचुके, समर्थन र विरोध बारम्बार भइरहेको छ । न्यायालय, अख्तियार, सरकार सबै निरीहजस्ता देखिएका छन् । निरीह देखिनु जनताको हेर्ने नजर नै दोषी हो कि खराब कार्यशैलीले गर्दा भएको हो ? आशा गरेको युवापंक्ति पनि निष्कलंक र निर्विवाद बन्न सकेको छैन । घूस, भ्रष्टाचार, कमिसन, व्यभिचारी बनेको उदाहरण बन्न थालेका छन् । निर्वाचितमनोनीत नेता, प्रतिनिधि, सरकारी उच्च कारिन्दादेखि तल्लो तहसम्मै सधैं चर्चा र आलोचनामा हुने गरेको छ । यसबाट नेतृत्व र संस्थाहरू जनताको नजरबाट बिस्तारै टाढा हुन थालेको छ । राजतन्त्र गयो । पशुपतिनाथको बदनाम भयो । संवैधानिक निकाय कमजोर बन्दै गएको छ । उद्योग कलकारखाना बन्द भएका छन् । अर्थतन्त्र दुरवस्थामा गुज्रिरहेको छ । राज्य सञ्चालन प्रक्रियामा विश्वस्त नभएको युवा लर्को बिदेसिन बाध्य छ । छिमेकीसँग शंकाको सम्बन्ध राखेर देशमा उन्नति गर्छु भन्नु उपहास सिवाय अरू हुनै सक्दैन । जीवित छउन्जेल निर्वाचनको दिनबाहेक सीधा नजरले नहेर्ने, सन्चोबिसन्चोसमेत नसोध्ने, नागरिक बिरामी हुँदा औषधि उपचारको व्यवस्था दिलाउन नचाहने नेताहरूको चरित्रप्रति जनता ज्यादै रुष्ट छन् । नेतृत्वले कृषिप्रधान देशमा सिँचाइ, मल, बीउ, कीटनाशक औषधि खरिदबिक्रीको प्रबन्ध मिलाउन सकेको छैन । तर नेताहरू तिघ्रा देखाएर रोपाइँजात्रामा मनोरञ्जन गर्न दौडिएका छन् । अनुत्पादक क्षेत्रमा बजेट खन्याउँछन् । जनसरोकारको विषय छायामा पर्छ । आम नागरिक जीवनयापन गर्न नसकेर थिलथिलो हुँदासम्म मूकदर्शक बन्ने गरिएको छ । उपभोक्ता हित संरक्षणको बेवास्ता गर्नेहरू नेतृत्वमा रहेसम्म विकास र उन्नतिको परिकल्पना दिवास्वप्न भएको छ । जनताको दुःखको पसिनाबाट सञ्चित गरेको रकम लिएर सहकारीवित्तीय संस्था भागिरहेका छन् । देश अनगिन्ती विकृत्तिले गुज्रिरहेको छ । सुशासन, समृद्धि, विकास, आर्थिक उन्नति, राजनीतिक दलहरूको गलत अभ्यास र सौदाबाजीले देशको उन्नतिमा बाधा पुगेकोप्रति सबैको ध्यान जानु जरुरी छ । मधुसूदन ओझा, विराटनगर३"
संसारमा सीमा हराए के हुन्छ ?,"कान्तिपुरमा शनिबारमा प्रकाशित सिमानाबिनाको लेख बडो राम्रो लाग्यो । मेरो मस्तिष्कमा पनि बेलाबेलामा उठिरहने विचारसँग ठ्याक्कै मिल्ने लेख पढ्न पाउँदा मैले ठीकै कुरा सोचेको रहेछु भन्ने लाग्यो । लेखले मेरो सोच र चिन्तनको प्रतिनिधित्व गरेजस्तो लाग्यो । सामाजिक सञ्जालमा पनि स्ट्याटस लेखे एक किसिमका स्लोगन । जस्तै ः एक विश्व, एक राष्ट्र । साँच्चै बिनाभौगोलिक सिमाना हुँदो हो त युद्धको आवश्यकता नै हुँदैनथ्यो । विश्वका हरेक सूचनामा पूर्ण रूपमा खुला र स्वतन्त्र नीति हुन्थ्यो । प्रशासनिक सीमा छुट्याउन पर्दैनथ्यो र विश्व एकै निकायजस्तो हुन्थ्यो । मेरो विचारमा अहिलेको संयुक्त राष्ट्रसंघजस्तो संस्थाबाट शासन होस् । यसले सम्पूर्ण मानवले सबै खालका मौलिक अधिकार उपभोग गर्न पाउँथे । पृथ्वी मान्छेले बनाएको होइन । त्यसैले पृथ्बीको भूभागलाई मानिसले तेरोमेरो छुट्याउने हो र ? पृथ्वीको सबै भूभाग खुला र स्वतन्त्र गर्नुपर्छ । सबैले प्रकृतिको सबै सृष्टिमा रमाउन पाउनुपर्छ । बसोबास, व्यापार, जुनुसुकै स्थानमा बिनाभिसा खुला आउजाउ पाउनुपर्छ । हामी विश्व एक गाउँ, एक ठाउँ भैसक्यो भनिरहेका छौं । देशको सीमाकै लागि महँगो लडाइँ लड्नुपरिरहेछ । तेरो र मेरो भनेर आखिर लडाइँ केका लागि ? विश्वका ठूलाठूला भनिएका देश र नेताहरूले यो सिद्धान्तलाई किन मनन नगरेका हालान् ? किरणज्योति शाक्य, ललितपुर मनपा१६"
स्थानीय तहको बजेट तर्जुमाको सवाल,"फोहोर व्यवस्थापन र अन्य पक्षदेशभरका नगरपालिकाहरूका लागि फोहोर व्यवस्थापन सबैभन्दा चुनौती बनिरहेको छ । काठमाडौं उपत्यकाका लागि त यो झन् टाउकोदुखाइ बनिरहेको छ । भक्तपुर नगरपालिकाले भने फोहोरलाई मोहोरमा रूपान्तरण गरेको र दैनिक उत्पादन हुने ३० टन फोहोर नगरभित्रै व्यवस्थापन गर्ने गरेको दाबी गर्दै आएको छ । कुहिने र नकुहिने फोहोर अलगअलग संकलन गर्ने नगरपालिकाले प्रतिघर मासिक ३० रुपैयाँ मात्र कर लिने गरेको छ । फोहोरबाट कम्पोस्ट मल बनाई किसानलाई सस्तो मूल्यमा बिक्रीवितरण गर्ने गरेको छ । नगरवासीहरूलाई घरमा जम्मा भएको फोहोर घरमै व्यवस्थापन गरी कम्पोस्ट बनाउन अभिप्रेरितसमेत गर्ने गरिएको छ । युवाहरूलाई स्वरोजगार बनाउन नगरपालिकाले ५ लाख रुपैयाँसम्म युवा उद्यमशीलता ऋणको व्यवस्था गरेको छ । किसानहरूलाई मौसम अनुसार कृषि बीउ वितरण गर्दै आएको छ । युवाहरूलाई आत्मनिर्भर र स्वरोजगार बनाउन सिलाइबुनाइÙ हेयर कटिङÙ कुक, फ्रिज, वासिङ मेसिन, मोबाइल, मोटर साइकल, पानी तान्ने पम्प लगायतका विद्युतीय मेसिनहरूको मर्मत एवं ड्राइभिङ लगायतका सीपमूलक तालिमहरू सञ्चालन गर्ने गरेको छ । डकर्मी, सिकर्मी, लोहकर्मीजस्ता अन्य रोजगारमूलक तालिमहरूसमेत दिने गरेको छ । नगरवासीलाई मेरो घरदैलोमै सरकार छ भन्ने अनुभूति दिलाउन सफल भक्तपुर नगरपालिकाको एक पटक भ्रमण गरेर सरोकारवाला जोकोहीले पनि शिक्षा लिन सक्छन्, सबैभन्दा बढी अन्य स्थानीय तहका पदाधिकारीहरूले ।"
योगमाया हिँडेको बाटो,"योगमाया नेपाली सामाजिक जागरण अभियानकी अगुवा विद्रोही र चेतनाको दियोको पर्याय हुन् । योगमायाका सन्दर्भमा अगुवा, विद्रोही, चेतना र दियो गरी चारै उपमाको सान्दर्भिकता छ । समयले उनी अगुवा हुन् भने कर्मले विद्रोही, उद्देश्यले चेतना र परिणामले दियो । यो शताब्दीको पूर्वार्द्धबाट नेपाली समाजको रूपान्तरणको प्रक्रिया सुरु भएको थियो । राजा पृथ्वीनारायण शाहको नेतृत्वमा एकीकृत नेपाल राज्य शताब्दिऔं पुराना मान्यता, अन्धविश्वास, धर्मान्धता र विभेदकारी सामाजिक व्यवस्थामा जकडिएको थियो । ती विभेदपूर्ण सामाजिक सम्बन्ध, तिनको सुधारका लागि भएका प्रयासहरू र योगमायाको भूमिकाका सम्बन्धमा मातृका तिम्सिनाकृत नेपाली सन्त परम्परामा योगमाया र सर्वार्थ योगवाणी (दोस्रो संस्करण, २०८०) मा क्रमबद्ध चर्चा गरिएको छ ।नेपालमा समाज सुधारका धेरै आन्दोलन भएका छन् । त्यस्ता कतिपय आन्दोलनको इतिहास अझै पनि ओझेलमा परेको छ वा तिनलाई इतिहासको मूल प्रवाहमा समेटिएको छैन । करिब एक शताब्दीपहिले भोजपुरको अरुण नदीकिनारमा योगमायाको नेतृत्वमा सामाजिक बेथितिविरुद्ध सरकारसमक्ष विभिन्न माग राख्दै जागरण आन्दोलनको सुरुआत भएको थियो । तत्कालीन राणा प्रधानमन्त्रीले ती माग पूरा गर्ने आश्वासन त दिए तर कार्यान्वयन भने गरेनन् । त्यसैको विरोधमा योगमायाको नेतृत्वमा १९९८ असार २२ गते शनिबार हरिशयनी एकादशीका दिन ६८ जनाले अरुण नदीमा हाम फालेर देहत्याग गरे ।योगमायाका बारेमा सामान्य जानकारी आधा शताब्दीभन्दा पहिलेदेखि नै बाहिरिँदै आएको भए पनि पर्याप्त आउन सकेको छैन । उनी सम्बन्धी धेरै पक्षको अध्ययनअनुसन्धान हुन र लेखिन बाँकी छ तर यसबारे अध्येताहरूको चासो बढेको छ । अहिलेसम्मको अध्ययन र लेखन भनेको केही व्यक्तिको स्वयंसेवी प्रयास मात्र हो । त्यसरी स्वयंसेवी प्रयास गर्ने एक अध्येताको नाम हो मातृका तिम्सिना ।जनकलाल शर्मा, ज्ञानमणि नेपाल, उत्तम पन्त, बारबरा निम्री अजिज, निनु चापागाईं आदि अन्वेषकहरूले सुरु गरेको योगमाया उत्खनन कर्ममा गहिराइसम्म पुगेर मोती खोज्दै गरेका अध्येता हुन् तिम्सिना । यसोभन्दा यस उत्खनन कर्ममा उनी अघि वा पछि हिँडेका अन्य अध्येताले अन्यथा मान्नुहुन्न ओझेलमा परेकी योगमायाको आन्दोलन, भूमिका र परिचयलाई राज्यको ढोकासम्म पुर्याउनमा उनको भूमिका महत्त्वपूर्ण छ । उनकै पछि लागेर यो पंक्तिकारले पनि योगमायाका बारेमा अध्ययन गर्ने अवसर पाएको हो ।इतिहासको चरित्रले निर्माण गरेको सत्य सबैका लागि सधैं एउटै नहुन सक्छ । हिजोको सत्य आज बदलिनु, आजको सत्य भोलि सच्चिनु र नयाँ खोजिनु नै इतिहासको चरित्र हो । आज आफूसँग जति छ, त्यो पनि इतिहास हो र भोलि जति आफूसँग हुँदैन, त्यो पनि इतिहास नै हो । यस्ता दृष्टान्त मानव सभ्यताका अनेक घटनाले प्रमाणित गरेका छन् । मानव जातिको यो लीलामय चरित्र योगमायाको घटनासँग पनि सम्बन्धित छ । त्यसैले हिजो सनातनी सामाजिक मान्यताका अनेक विभेदकारी लाञ्छना लगाएर इतिहासको मूल प्रवाहबाट पन्छाइएकी योगमाया र उनको आन्दोलन पनि अहिले नेपाली सामाजिक जागरणको उदाहरणीय राजमार्ग बनेको छ । समाज विकास यस्तै अनगिन्ती अदृश्य गोरेटाहरूबाट निर्मित एकीकृत राजमार्गको यात्रा हो ।लिखित इतिहास पनि पर्याप्त नलेखिएको र श्रुति इतिहासका स्रोतहरू पनि कमजोर हुँदै गएको समयमा यस कृतिका लेखक मातृका तिम्सिनाले योगमायाको आन्दोलनको अस्पष्ट गोरेटो फेला पारेका थिए । संयोग के भने, अरुण नदी किनारकी तपस्विनी थिइन् योगमाया भने तिम्सिना पनि अरुण नदीकै पानी पिएर अरुण उपत्यका आसपासमा हुर्केका हुन् । अरुण उपत्यकाको समाजसभ्यता, जनजीवन, संस्कृति, इतिहासको अध्ययनअनुसन्धान तथा यस भेकको पत्रकारिता, शिक्षा, राजनीति र विकासका अभियानमा पनि तिम्सिना बेयरफुट भोलन्टियर का रूपमा अग्रसर छन् ।योगमायाको धर्म राज्य मागको आन्दोलन, उनको नेतृत्वमा भएको सामूहिक जलसमाधि अर्थात् आत्मदाह र त्यसको उद्देश्य वा प्रभावका बारेमा अढाई दशकयता भने प्रशस्त चर्चा हुँदै आएको छ । अहिले आएर राज्यको ढोकाभित्र प्रवेश पाएकै भए पनि योगमायाको सामाजिक न्यायको अर्थात् धर्म राज्य मागको आन्दोलनले पूर्णता पाएको छैन । उनले उठाएका मुद्दाहरू आजका सामाजिक सुधारका आन्दोलनहरूमा पनि त्यत्तिकै ज्वलन्त समस्याका रूपमा उठ्ने गरेका छन् । योगमायाको समाजसुधारको आन्दोलनका पैरवीहरू सम्बन्धित सामाजिक अभियन्ताहरूको निजी प्रयास मात्र भएकाले योगमायाको आन्दोलन, उनको भूमिका र योगदानका बारेमा संगठित, व्यवस्थित वा विधिसम्मत अध्ययन तथा अभिलेखीकरण अझै हुन सकेको छैन । अहिले योगमायाका नाममा नेपाल सरकारले हुलाक टिकट पनि प्रकाशित गरेको छ । सरकारले नै योगमाया आयुर्वेद विश्वविद्यालय स्थापनाको औपचारिक प्रक्रिया सुरु गरिसकेको छ । उनका नाममा विभिन्न संस्था र पुरस्कारहरू स्थापना भएका छन् । अबका दिनमा अवश्य नै विश्वविद्यालयका तर्फबाट पनि प्राज्ञिक, वैज्ञानिक अध्ययन हुनेछ । यस्ता प्रयासहरू आपसी समन्वय तथा मित्रवत् वातावरणमा हुन सके योगमायाको सम्मान, मूल्यांकन र अपेक्षित परिणाम सहज हुन सक्छ । योगमायाको आन्दोलनको आधिकारिक दस्तावेज उनकै नाममा प्रकाशित सर्वार्थ योगवाणी हो । यो कृति पहिलो पटक कहिले छापियो, यकिन छैनÙ विक्रम संवत् १९९५ मै प्रकाशित भएको अनुमान चाहिँ छ । तर विक्रम संवत् २०१२१४ मा प्रकाशित कृतिहरू चाहिँ फेला परेका छन् । यसबाट तत्कालीन समाज, योगमायाको विद्रोहको उद्देश्य, त्यस बेलाका प्राथमिकता, भाषा, सामाजिक जीवन लगायतका विषयहरू अध्ययन गर्न सहयोग हुन्छ । इतिहासको एउटा कालखण्डमा सामाजिक जागरणका लागि भएको जीवन बलिदान, तत्कालीन समाज र आन्दोलनमा सहभागी भएकाहरूको सम्झना र सम्मानको दस्तावेजका रूपमा रहेको छ सर्वार्थ योगवाणी । उनले उठाएका सामाजिक जागरणका मुद्दाहरू हुन् जातपातको भेदभाव, धनी र गरिबबीचको असमानता, साहुमहाजनको थिचोमिचो, महिलाप्रतिको असमानता, राजामहाराजाहरूको लापरबाही, कर्मचारीहरूको ढिलासुस्ती, घूसखोरी आदिको अन्त्य र प्रकृतिवनस्पतिको संरक्षण ।सर्वार्थ योगवाणी लाई लिएर पहिले हाम्रा अग्रज अध्येताहरू र यस पंक्तिकारबाट पनि योगमायालाई कवि व्यक्तित्व का रूपमा गणना तथा मूल्यांकन गर्दै उनको काव्यकौशलको चर्चासमेत गरिएको थियो । तर अहिले आएर यसबारे पुनर्मूल्यांकन गरिनुपर्छ भन्ने लाग्छ । सर्वार्थ योगवाणी का आधारमा योगमायाको काव्यिक व्यक्तित्वको मूल्यांकन गर्न हुन्न । त्यस बेलाको विद्रोहको अर्थात् योगमायासँग सहकार्य गर्ने तत्कालीन समाज र अगुवा तथा अनुयायीहरू सबैको समान दायित्व रहेको संयुक्त दस्तावेज हो सर्वार्थ योगवाणी । यो तयार पार्ने क्रममा उनकी छोरीले वर्षौंपहिलेका कुरा कसरी सुनाइन् ? उनका सहयोगी दण्डी स्वामी प्रेमनारायण भण्डारीले कसरी लेखे वा कसरी सम्पादन गरे ? उनका अन्य अनुयायीहरूले पनि केकति संशोधन सुधार गरे ? यसलाई भाषाशैली सम्पादन गरी प्रेससम्म पुर्याएर ल्याउँदा कसरी पूर्णता दिइयो ? यी समग्र अवस्था र प्रक्रियाका आधारमा पनि कृतिको मूल्यांकन गरिनुपर्छ । यसमा संस्कृत र नेपालीमा भजन तथा नेपाली जनजीवनका परम्परागत लोकभाकामा आधारित शैलीमा धेरै प्रकारका सामाजिक विषयवस्तु समेटिएका छन् । तसर्थ सर्वार्थ योगवाणी लाई योगमायाकृत काव्यकृतिका रूपमा भन्दा पनि तत्कालीन समयमा समाजसुधारका लागि गरिएको आन्दोलन (विद्रोह) को सामूहिक दस्तावेज अर्थात् प्रतिबद्धतापत्रका रूपमा लिनुपर्छ ।यहाँ तिम्सिनाकृत नेपाली सन्त परम्परामा योगमाया र सर्वार्थ योगवाणी को शीर्षक र सन्देशका बारेमा चर्चा गर्नु पनि सान्दर्भिक हुन सक्छ । सन्त परम्परा र तपस्विनी मार्ग योगमायाको व्यक्तिगत जीवनको पाटो होÙ उनको उद्देश्य र गन्तव्य चाहिँ सामाजिक न्यायको आन्दोलन र समतामूलक समाज स्थापना नै हो । उनको व्यक्तिगत जीवन, उनका अनुयायी, तत्कालीन समाज आदिको स्वरूप आआफ्नै चरित्रको पनि हुन सक्छ । अहिले हामीले नाम लिन सक्ने एक उदाहरणीय सत्याग्रही अर्थात् सामाजिक अभियन्ता हुन् डाक्टर गोविन्द केसी । डाक्टर केसी स्वास्थ्य क्षेत्रको सुधारमा केन्द्रित सत्याग्रही हुन्Ù योगमाया समग्र समाजको सुधारमा केन्द्रित सत्याग्रही थिइन् । तर डाक्टर केसीको पेसा वा विज्ञता र उनको सत्याग्रहलाई सम्बन्ध जोडेर हेर्न मिल्दैन । योगमायाका सन्दर्भमा पनि व्यक्तिगत जीवनको सन्त वा तपस्विनी पाटो र सामाजिक सुधारको आन्दोलनका लागि गरेको सत्याग्रह र बलिदानलाई जोडेर हेर्दा अन्याय पो हुने हो कि ? सामाजिक न्यायका लागि तत्कालीन राज्यका नीति, बेथिति र निरंकुशताविरुद्ध भएका यस्ता आन्दोलनहरूको स्वामित्व ती आन्दोलनहरूबाट स्थापित राज्यले लिनु सम्बन्धित आन्दोलनको सफलता हो । तर त्यस्ता धेरै आन्दोलनको परिणामबाट स्थापित भएका राज्यसत्ताहरूले त्यस्ता आन्दोलनहरूको स्वामित्व ग्रहण गर्नुपहिले केही न्यूनतम आधारभूत पक्षहरूको ख्याल र तिनका मान्यताहरूको पालना गर्नुपर्छ । राज्य पक्षले त्यस आन्दोलनको आधिकारिक अध्ययन गर्नु र अभिलेख राख्नुका साथै तथा त्यस क्रममा भएका हिंसा, दमन र क्षतिका लागि सम्बन्धित पक्षहरूसँग सार्वजनिक रूपमा क्षमायाचना तथा दुःख प्रकट गर्नुपर्छ । मात्रा हेरी मापदण्ड बमोजिमको क्षतिपूर्ति वा संरक्षणका अन्य विकल्प सम्बन्धित पक्षलाई उपलब्ध गराउनुपर्छ । योगमायाको नेतृत्वमा भएको आन्दोलनमा उनका साथै ६८ जनाले एकैसाथ जलसमाधि लिएर जीवन बलिदान गरेका थिए । उनीसँग जेल परेका रत्नमानको कैद अवस्थामै निधन भएको थियो । यसमा सहभागीहरू सबैको सम्मान र सम्झनाका लागि उपयुक्त स्थानमा सार्वजनिक पार्कबगैंचा आदि निर्माण गर्नुपर्छ । आन्दोलन र तिनमा सहभागी हुनेहरू र जीवन उत्सर्ग गर्नेहरूको सम्मान र अपनत्व ग्रहणका लागि राज्यको यो एउटा प्राथमिक दायित्व हो ।योगमाया आफ्नो जीवनको मध्यकालमा भारतको असमस्थित फूलबारी गएर बसेकी, त्यहाँ घरबार गरेकी, छोरी जन्मिएकी र साधना आदि गरेर नेपाल फर्किएकी थिइन् । तर उनी असममै फूलबारी भनिएका चारपाँच स्थानमध्ये कहाँ चाहिँ गएकी थिइन्, त्यहाँ के गरिन्, उनको भूमिका र प्रभाव त्यहाँ कस्तो छ भन्ने अहिलेसम्म हामी कसैको जानकारीमा छैन । अबको शोध यता पनि केन्द्रित हुनुपर्छ । राज्यले उत्तेजना, आवेग वा अरूका लहैलहैमा लागेर होइन, आफ्नो स्रोतसाधनको उपलब्धताले भ्याएसम्म सबै प्रकारका अनुत्तरित प्रश्नहरूको उत्तर आफैंले खोज्न र आफ्नो मौलिक दस्तावेज बनाएर त्यसको पारदर्शी अभिलेखीकरण गर्न सक्नुपर्छ ।योगमायाको जीवनकालमा फोटो खिचिएको पाइएको छैन । उनलाई चिनेजानेकाहरूसँग सोधेरबुझेर बनाइएका फोटाहरू आआफ्ना तरिकाले परिमार्जन गर्दै प्रयोग गरिएको पाइन्छ । त्यसरी अलगअलग प्रयोग गर्नुभन्दा योगमायासँग सरोकार राख्ने संस्था र अध्येताहरूको समन्वयमा एकै प्रकारको फोटो प्रयोग गर्नु राम्रो हुन्छ । योगमायाले हिजो जुन उद्देश्यले जुन बाटो हिँडेकी थिइन्, ती बाटाहरू बन्द गरेर उनलाई राज्यले काखी च्याप्दैमा उनको उद्देश्यले पूर्णता पाउँदैन । उनको भूमिका र योगदान जुन पक्षलाई अगाडि बढाउने र जुन कुराको सुधार हुनुपर्नेमा थियो, तिनलाई किनारमा राखी एकोहोरो जयजयकार मात्र गर्दा पनि उनको आन्दोलनले सफलता पाएको भनेर खुसी मनाउन हुँदैन । योगमायाको आन्दोलन, उद्देश्य, योगदान र भूमिकाको सम्मानका लागि उनलाई खोपीकी देवी बनाएर पूजा गर्ने होइन, उनी हिँडेको बाटो हिँड्न सक्नुपर्छ ।"
अर्थतन्त्र सुधार्दै श्रीलंका,तस्बिर ः एएफपी
शरणार्थी शिविरमा इजरायलको धावा,"जेनिन (एजेन्सी) इजरायलले गत दुई दिन वेस्ट बैंकको उत्तरी क्षेत्रस्थित जेनिन शरणार्थी शिविरमा आक्रमण गर्न आफ्नो सुरक्षाकर्मी प्रयोग गर्यो । सैन्य कारबाहीको नाम दिइएको आक्रमण इजरायलले सन् २००२ मा वेस्ट बैंकमा गरेको ठूलो युद्धको झल्को दिनेखालको थियो । गत सोमबार रातिदेखि सुरु भएर बुधबारसम्म चलेको सैन्य कारबाहीबाट शिविरका ८० प्रतिशत भवनमा क्षति पुगेको छ । हजारौं स्थानीय प्रभावित भएका छन् । इजरायलको स्थल तथा हवाई कारबाहीको क्रममा १२ प्यालेस्टाइन र १ इजरायली सुरक्षाकर्मीको मृत्यु भएको बीबीसीले उल्लेख गरेको छ । मृत्यु हुनेमा ४ जना १८ वर्षमुनिका छन् । १६ देखि २३ वर्ष उमेर समूहका व्यक्ति मारिएको प्यालेस्टाइनको स्वास्थ्य मन्त्रालयले जनाएको छ । यद्यपि, इजरायलले मारिने व्यक्ति चरमपन्थी रहेको दाबी गरेको छ । मृत्यु भएकाको बुधबार गरिएको अन्त्येष्टि समारोहमा जेनिन सहरमा ठूलो जनसमुदाय सडकमा ओर्लिएको थियो ।के इजरायलको सैन्य कारबाही सफल भयो त ? इजरायली सेनाकै शब्दमा प्यालेस्टाइनको सबैभन्दा पुरानो र पछिल्लो समय आतंकवादको केन्द्र बनिरहेको शिविरमा फेरि फर्कने सम्भावना छ । तर, प्यालेस्टाइनका लागि भने उक्त शिविर प्रतिरोधको प्रतीक बनेको छ । यहाँका धेरै युवा आफ्नो समुदायका लागि भनेर इजरायली सेनाविरुद्ध हतियार उठाइरहेका छन् । विश्लेषकहरूले पनि इजरायलीको सैन्य कारबाहीले स्थानीयको भावनामा प्रतिरोध भावना बढाउने बताएका छन् । इजरायली डिफेन्स फोर्स (आईडीएफ) ले बुधबार आफ्नो सैन्य कारबाही सकिएको घोषणा गरेको थियो । उक्त शिविर प्यालेस्टाइन समर्थित चरमपन्थीको अखडा बनेकाले कारबाही थालेको इजरायलको दाबी छ । तर, प्यालेस्टाइनले भने सैन्य कारबाहीको बहानामा इजरायलले युद्ध अपराध गरेको आरोप लगाएको छ । स्थानीयले पनि इजरायलको आक्रमणको विरोध गरेका छन् ।सैन्य कारबाहीको विरोधमा मंगलबार इजरायलको तेल अभिभ सहरमा कार आक्रमण भएको थियो, जसमा ७ जना घाइते भएका थिए । आक्रमणकारी सर्वसाधारणमाथि कारमार्फत आक्रमण गरेको थियो । इजरायली प्रहरीका अनुसार आक्रमणकारीले कारबाट ओर्लेर छुरा प्रहारको प्रयाससमेत गरेको थियो । संयोगवश त्यहाँ हतियारयुक्त नागरिक थिए र उनले आक्रमणकारी मारेका छन्, प्रहरीले भनेको छ । आक्रमणमा प्यालेस्टाइनको अर्को सैन्य संगठन हमासले आफ्नो सदस्य संलग्न रहेको उसले दाबी गरेको थियो । आक्रमणकारी २० वर्षीय अब्दुल वहाब रहेको हमासले विज्ञप्तिमार्फत जनाएको थियो । इजरायली सैन्य कारबाहीविरुद्ध उसले प्रत्याक्रमण गरेको दाबी गरेको थियो । बुधबार नै इजरायलको क्षेत्रमा पाँचवटा रकेट प्रहार भएको र त्यसलाई निस्तेज पारिएको आईडीएफले जनाएको छ । त्यसको जवाफमा इजरायलले पनि गाजा क्षेत्रमा मिसाइल प्रहार गरेको थियो ।आईडीएफका अनुसार शिविरमा लुकेर चरमपन्थीले सर्वसाधारणलाई नोक्सान पुर्याउने गतिविधि सञ्चालन गरिरहेकाले कारबाही गर्नुपरेको हो । उक्त शिविर चरमपन्थीको बलियो गढ भएको उसको दाबी छ । जेनिन शरणार्थी क्याम्पमा १४ हजार जना बस्दै आएका थिए । इजरायली सेनाले महिनौंदेखि यो शिविरमा लक्षित गरेर अनुसन्धान गर्दै आएको थियो । आक्रमणबाट जेनिन सहर र शरणार्थी शिविरको स्थिति कठिन बनेको स्थानीय वकिल तथा मानवअधिकारकर्मी मोहम्मद कामान्जीले बताए । जेनिन शरणार्थी शिविरलाई इजरायलले दुई वर्षयता निसाना बनाइरहेको छ । यसको कारण हो, वेस्ट बैंकमा दशकयता इजरायलको सैन्य कब्जाविरुद्ध नयाँ पुस्ताका प्यालेस्टाइन विद्रोहीहरू तयार हुन थाल्नु । नयाँ समूहले सन् २०२१ मेमा बम विस्फोट गराएपछि इजरायल पक्षले चनाखो भएको थियो । इजरायलले अहिले यही पक्षलाई लक्ष्य गरेर सैन्य कारबाही चलाएको हो । यहाँ जेनिन ब्रिगेड नामको समूह फेला परेको इजरायलले जनाएको छ । यो समूहलाई विशेषगरी प्यालेस्टाइन इस्लामिक जिहादको सहयोग रहेको र हमास, फताह र पपुलर फ्रन्स फर द लिबरेसन अफ प्यालेस्टाइन (पीएफएलपी) सँग युवाहरू जोडिएको इजरायलको दाबी छ ।इजरायलले सैन्य कारबाहीबाट चरमपन्थीको अखडा नष्ट गर्न, हतियार बरामद र शंकास्पदहरूलाई नियन्त्रणमा लिन सफल भएको जनाएको छ । सैन्य कारबाहीको क्रममा इजरायलले ड्रोन, सशस्त्र बुल्डोजर र बन्दुकधारी सुरक्षाकर्मीको प्रयोग गरेको थियो । जेनिनमा सैन्य कारबाही सकिए पनि यस्तो कारबाही फेरि हुन सक्ने इजरायली प्रधानमन्त्री बेन्जामिन नेतान्याहुले जनाएका छन् ।"
बाल अस्पताल बनाउन बेलायतमा अभियान,"लन्डन (कास) बेलायती संसद्को तल्लो सदन हाउस अफ कमन्सका सभामुख सर लिन्ड्से होयलले नेपालमा विशिष्टीकृत बाल अस्पताल निर्माण परियोजनालाई सघाउन आग्रह गरेका छन् । आफ्नै कार्यालयमा मंगलबार आयोजित एक कार्यक्रममा सभामुख होयलले बेलायतमा कार्यरत चिकित्सक प्रा सत्येन राजभण्डारीले आफूलाई डा भगवान कोइरालाबारे बताएपछि निकै प्रभावित भएको प्रतिक्रिया दिए ।काठमाडौं इन्स्टिच्युट अफ चाइल्ड हेल्थ (कियोच) ले सातै प्रदेशमा निर्माण गर्ने लक्ष्य लिएको विशिष्टीकृत बाल अस्पताल परियोजनाका लागि सहयोग जुटाउन डा कोइराला सोमबार बेलायत आइपुगेका हुन् । कार्यक्रममा डा कोइरालाले नेपालमा गएको केही दशकयता स्वास्थ्य क्षेत्रमा उल्लेख्य सुधार आएको बताए । नेपालमा गत १५२० वर्षमा बाल स्वास्थ्य सेवा प्रवाहमा सुधार भए पनि त्यस्तो सेवा राजधानीमा मात्रै सीमित रहेकाले बालबालिकाको ज्यान जोगाउन देशभरि नै गुणस्तरीय सेवा प्रदान गर्न हामीले यो अभियान सुरु गरेका हौं, उनले भने । नेपालमा झन्डै ३२ हजार चिकित्सक दर्ता रहेको तर तीमध्ये बाल विशेषज्ञको संख्या केवल ७८१ रहेको उनले बताए । हामीले बाल विशेषज्ञ मात्रै होइन, पारामेडिक र नर्सहरूको उत्पादन पनि गर्नुपर्नेछ, उनीहरूलाई प्रशिक्षित गर्नुपर्नेछ । देशैभर सेवा विस्तार गरेपछि मात्रै हामीले बाल मृत्युदर घटाउन सक्छौं, उनले भने ।डा कोइरालाले पूर्वाञ्चलको दमकमा बाल अस्पताल निर्माण गरी सेवा पनि सुरु भइसकेको र काठमाडौंको हेपाली हाइटमा सबै नेपालीको पहुँच हुन सक्ने एउटा सुविधासम्पन्न बाल अस्पताल निर्माण गर्ने काम अगाडि बढिरहेको बताए । उनले अन्य प्रदेशहरूमा पनि बाल अस्पताल निर्माणका लागि कुराकानी भइरहेको जानकारी दिए । सरकारले मात्रै यो काम सम्पन्न गर्न सक्दैन । उसका अरू प्राथमिकताहरू पनि छन् । त्यसैले यो अभियानमा खासगरी बेलायतमा रहनुभएका नेपालीहरूलाई मन खोलेर सहयोग गर्न म हार्दिक आग्रह गर्दछु, उनले भने ।समारोहमा बेलायतका लागि नेपाली राजदूत ज्ञानचन्द्र आचार्यले नेपाली बालबालिकालाई गुणस्तरीय स्वास्थ्य सेवा पुर्याउन डा कोइरालाले सुरु गरेको अभियानको प्रशंसा गरे । नेपाल सरकार, निजी क्षेत्र तथा समुदायको सामूहिक सहयोग परिचालन गरेर अस्पताल सञ्चालन गरिने यो अभियानलाई सबैले सहयोग गर्नुपर्ने उनले बताए । बेलायतमा दर्ता भएको गैरसरकारी संस्था हेल्थ एक्सचेन्ज नेपालका संस्थापक प्रा सत्येन राजभण्डारीले अस्पताल निर्माण अभियानलाई सक्दो सहयोग गर्न अपिल गरे । कार्यक्रममा ब्रिटिस सांसद वीरेन्द्र शर्मा, बेलायतमा कार्यरत नेपाली चिकित्सक, व्यवसायी तथा उद्यमी उपस्थित थिए ।"
रुसको आक्रमणमा ५ युक्रेनीको मृत्यु,"किभ (एजेन्सी) युक्रेनको पश्चिम सहर ल्भिभस्थित एक अपार्टमेन्टमा रुसको आक्रमण गर्दा ५ जनाको मृत्यु भएको छ । रुसले अपार्टमेन्टमा मिसाइल आक्रमण गरेको हो । आक्रमणमा परी ३६ जना घाइते भएका छन् । ल्भिभका मेयरका अनुसार अपार्टमेन्टको माथिल्लो भागमा क्षति पुगेको छ । यस्तै, एउटा चारतले भवनमा धेरै क्षति भएको छ भने अन्य ५० वटा आवासीय भवनमा क्षति पुगेको नगरप्रमुख एन्ड्री सडोवीले बताए । उनका अनुसार भवनको भग्नावशेषमा धेरै मानिस फसेको आशंकामा खोजी जारी राखिएको छ ।"
स्याउले बदल्दै छ जुम्ला,"(जुम्ला)गुठिचौर गाउँपालिका५ का मीनबहादुर भण्डारीसहितले चार वर्षअघि २२ करोड रुपैयाँमा स्याउ बगैँचा स्थापना गरे । ०७६ सालमा स्थापित उनको बगैँचामा गत वर्ष ८० टन स्याउ फल्यो । पहिलोपटक १५ हजार स्याउका बिरुवा रोपेका उनको बारीमा अहिले झन्डै ४८ हजार पुगेका छन् । अहिले सबैजसो बिरुवाले फल दिएका छन् । पहिले स्याउले बजार पाउँदैनथ्यो, उनले भने, अहिले स्याउ किन्न व्यापारी बगैँचामै पुग्छन् ।१८ हेक्टरमा फैलिएको गुठिचौर एग्रो फार्ममा फुजी, गाला, गोल्डेनलगायत जातको स्याउ उत्पादन हुन्छ । फार्मले यस वर्ष दुई सय टन स्याउ उत्पादन गर्ने लक्ष्य छ । फार्मले कृषि वैज्ञानिकलाई कर्मचारीका रूपमा राखेको छ, जसले फार्मको अनुसन्धान गर्छन् र समस्या देखिए उपचार सुझाउँछन् । ०६३ चैत ३० मा कर्णाली राजमार्गको ट्र्याक खुलेपछि हुम्लामा व्यावसायिक स्याउ उत्पादनको ढोका खुलेको हो । कृषि कार्यालयका अनुसार जिल्लामा ०६४ सालेदेखि व्यावसायिक स्याउ खेती सुरु भयो । साविक जिल्ला विकास समितिको १४औं जिल्ला परिषद्ले ०५७ सालमा अर्गानिक जिल्ला घोषणा गर्दै एक घर, एक स्याउ बगैँचा को अवधारणा अघि सारेपछि जिल्लाभित्र स्याउ खेती व्यापक भएको हो । आर्थिक वर्ष ०७४७५ मा जिल्लाभित्र २९ सय ५० हेक्टरमा ११ टन स्याउ उत्पादन भएको थियो । आर्थिक वर्ष ०७८०७९ मा स्याउ उत्पादनको क्षेत्रफल ४२ सय ५० हेक्टरमा फैलियो भने उत्पादन वार्षिक १८ टनमा पुग्यो । अहिले जिल्लाभित्र साना किसान मात्रै आकर्षित भएका छैनन्, ठूलो लगानीमा व्यावसायिक स्याउ खेतीको लहर पनि सुरु भएको छ । जस्तो कि, दुई वर्षअघि गुठिचौर३ का टंक गिरीले झन्डै साढे ७ करोड लगानीमा २२ हेक्टरमा १४ हजार बिरुवा रोपे । स्याउको बिक्री मात्र नभएर पर्यटकलाई आकर्षित गर्न गिरीले स्याउ बगैँचालाई नेपाली झन्डाको आकार दिएका छन् । उनी स्याउबाट रोजगारी सिर्जना र जुम्लालाई एग्रो टुरिजम हबका रूपमा विकास गर्ने सोच रहेको बताउँछन् । पहिले सडक थिएन, बजारसम्म स्याउ पुर्याउन नसकिएपछि गाईबस्तुको दाना हुन्थ्यो, उनले भने, अहिले जुम्ली स्याउको माग अन्तर्राष्ट्रिय बजारसम्म छ । पछिल्लो समय जुम्लामा सामूहिक स्याउ खेतीमा किसानको आकर्षण बढेको छ । गुठिचौर५ मै सामुदायिक स्याउ उत्पादन समूहमार्फत ६५ हजार वर्गमिटर जग्गामा सामूहिक स्याउ खेती भएको छ । झन्डै १ करोड लगानीमा निर्माण भएको बगैँचामा २ हजार ८ सय बिरुवा रोपिएको सञ्चालक धर्म भण्डारीले जनाए । जिल्ला कृषि विकास कार्यालयले ७० प्रतिशत र प्रधानमन्त्री कृषि आधुनिकीकरण परियोजना इकाइ स्याउ सुपरजोनले ५० प्रतिशत अनुदानमा किसानलाई स्याउका बिरुवा दिएकाले पनि सानो आकारका स्याउ बगैँचा जिल्लामा फैलिएका छन् । समूहमा ४० किसान आबद्ध छन् । टंक गिरी, मिनबहादुर भण्डारी र सामुदायिक स्याउ उत्पादन समूहको बगैँचामा मात्रै ३० करोड रुपैयाँ लगानी भएको जिल्ला कृषि विकास कार्यालयको तथ्यांक छ । स्याउ खेतीले स्थानीय किसानको आर्थिक अवस्थामा गतिलो सुधार आएको छ । यसलाई बुझ्न तिला गाउँपालिका८ पुरु गाउॅका मानबहादुर बस्नेतलाई हेरे पुग्छ । कुनै समय उनी भारतमा मजदुरी गरेर परिवारको गुजारा चलाउँथे । अहिले उनी वार्षिक झण्डै ४० हजार स्याउका बिरुवा उत्पादन गर्ने नर्सरीका मालिक हुन् । उनको बगैँचामा अघिल्लो वर्ष एक सय स्याउका बिरुवाले फल दिन्थे । यस वर्षदेखि दुई सय स्याउका बिरुवाले फल दिँदै छन् । पहिले १० हजार रुपैयाँ कमाउन भारतका गल्लीगल्ली चहार्नुपर्ने बाध्यता थियो, उनले भने, अहिले आफ्नै गाउँको परिश्रमले जीवनकै सन्तुष्टि मिलेको छ ।चन्दननाथ नगरपालिका९ तलिउमका अमर रावललाई आफ्नो काममा भ्याइनभ्याइ छ । ३० हजार स्याउका बेर्ना उमारिरहेका उनलाई माघफागुनमा बिरुवा बेच्दैमा फुर्सद हुँदैन । उनले बाजुरा, रुकुम, हुम्ला, सोलुखुम्बुसम्म स्याउका बिरुवा बेच्छन् । ०५६ सालमा एक लाख लगानीमा नर्सरी स्थापना गरेका उनी पछिल्ला वर्षमा वार्षिक १२ लाख रुपैयाँसम्म आम्दानी गर्छन् । आर्थिक वर्ष ०७३७४ देखि जुम्लामा संघीय सरकारले स्याउ आत्मनिर्भर कार्यक्रम, कृषि प्रसार कार्यक्रम र स्याउ सुपरजोन कार्यक्रम लागू गरेको छ । जिल्ला कृषि विकास कार्यालयका अनुसार जुम्लामा १९ हजार घरधुरीमध्ये करिब १६ हजार घरका स्याउ बगैँचा छन् । ४ हजार २ सय ५० हेक्टरमा स्याउ खेती भइरहेको छ । यस वर्ष १४ सय हेक्टरमा लगाइएको स्याउले फल दिनेछन् ।जुम्लामा उत्पादित स्याउले औसतमा ८ प्रतिशत बजार थेग्ने गरेको कार्यालयको तथ्यांक छ । जुम्लाले १० हजार हेक्टरमा स्याउ उत्पादन गर्ने सामर्थ्य राख्ने जिल्ला कृषि विकास प्रमुख गणेशबहादुर अधिकारीले बताउँछन् । हामीले जति गुणस्तरिय स्याउ उत्पादन गर्न सक्यौं, उति नै अन्तर्राष्ट्रिय बजारमा यसको माग पूर्ति गर्न सकिन्छ, उनले भने । गत वर्ष स्याउबाट जिल्लाबाट झन्डै २० करोड रुपैयाँ आम्दानी भएको कार्यालयको तथ्यांक छ । ्भदौअसोजमा अर्गानिक स्याउ बोटमै ५० रुपैयाँ केजी बिक्री हुने स्याउ उत्पादक मानबहादुर बस्नेतले जनाए । अहिले व्यापारीहरू सिजनका बेला गाडी लिएरै बगैँचामा पुग्छन् । जब कि कर्णाली राजमार्गको ट्र्याक खुल्नुअघि सदरमुकाम खलंगामै एक केजी स्याउले २० रुपैयाँ मूल्य पाउन पनि मुस्किल थियो । कोल्ड स्टोरको अभाव स्याउ खेतीमा आकर्षण बढे पनि जिल्लाका किसानले राम्रो कोल्ड स्टोरको अभावमा पाउनुपर्ने जति फाइदा लिन सकेका छैनन् । बजारीकरण, भण्डारण र खेतीमा सरकारी निकायको पर्याप्त सहयोग भए स्याउबाट मात्रै जुम्ला आत्मनिर्भर बन्न सक्छ, स्थानीय किसान दलबहादुर बस्नेतले भने ।सिजनका बेला जुम्लामा किलोको ५० रुपैयाँ पर्ने स्याउ काठमाडौंमा २ सय ५० रुपैयाँसम्ममा बिक्री हुने गरेको स्थानीय व्यापारी कमल न्यौपानेले बताए । एकै किलोमा २ सय रुपैयाँको फरक हुन्छ, ढुवानी, प्याकेजिङ र ग्रेडिङमा बढीमा ५० देखि ७० रुपैयाँ खर्च हुन्छ, उनले भने, सबैभन्दा धेरै फाइदा त काठमाडौंका व्यापारी र बिचौलियाले खाइरहेका छन् । जुम्लाको स्याउ समयमै बजार पुर्याउन सडकले अझै साथ नदिएको किसानको दुखेसो छ । गत वर्ष पहिरोका कारण कर्णाली राजमार्ग झन्डै २ साता अवरुद्ध भयो । त्यतिबेला झन्डै १० टन स्याउ मालबाहक गाडीमै कुहिएको जिल्ला कृषि विकास कार्यालयले जनाएको छ । स्याउको बजारीकरणका लागि सडक गतिलो हुनुपर्नेमा किसान कालीबहादुर बुढाले जोड दिए । ढुवानी गर्ने साधन र सडक राम्रो भए मात्रै किसान मर्कामा पर्दैनन्, उनले भने । रासायनिक मल र विषादी प्रयोग नभएकोले जुम्ली स्याउ अर्गानिक भएको बागवानी अनुसन्धान केन्द्रका वैज्ञानिक राजकुमार गिरीको दाबी छ । पछिल्ला वर्षमा स्याउमा लाइकिरा, झुसिलकिरा र ढुसीजन्य रोगको संक्रमण देखिएको छ । तुसोरोले उत्पादन घटाउन सक्ने चिन्ता थपिएको उनको भनाइ छ ।"
पोखरामा पञ्चेश्वर बैठक,"(पोखरा)पञ्चेश्वर विकास प्राधिकरणको आठौं बैठक बिहीबारदेखि पोखरामा सुरु भएको छ । नेपालका ऊर्जा सचिव दिनेशकुमार घिमिरे र भारतको जलशक्ति मन्त्रालयका सचिव पंकज कुमारले प्राधिकरणको गभर्निङ बडी को दुईदिने बैठकमा संयुक्त अध्यक्षता गरेका छन् । बैठकमा भारतका तर्फबाट जलशक्ति मन्त्रालयअन्तर्गतको जलस्रोत, नदी विकास एवं गंगा संरक्षण विभागका सचिव पंकज कुमारको नेतृत्वमा १३ सदस्यीय टोली सहभागी छ । टोलीमा केन्द्रीय जल आयोगका अध्यक्ष कुशविन्दर भोल्भो, मन्त्रालयका सहसचिव रिचा मिश्र, विदेश मन्त्रालयका निर्देशक अमित शुक्ला, बाढी व्यवस्थापन आयोगका आयुक्त अतुल जैन, मन्त्रालयका सहसचिव सुबोध यादव छन् । मन्त्रालयका वरिष्ठ सहआयुक्त राकेश टोटेजा, ऊर्जा मन्त्रालयका सहसचिव महम्मद अफजाल, सल्लाहकार अभिनाश मिश्र, उत्तराखण्ड राज्यको सिँचाइ मन्त्रालयका सचिव हरिचन्द्र सेमवाल, प्राधिकरणका गिरिशकुमार अग्रवाल, एचएससेन्गार र समीरकुमार शुक्ला बैठकमा सहभागी छन् । नेपालका तर्फबाट ऊर्जा, जलस्रोत तथा सिँचाइ मन्त्रालयका सचिव दिनेशकुमार घिमिरे नेतृत्वमा २० सदस्यीय टोलीले सहभागिता जनाएको छ । पञ्चेश्वर बहुउद्देश्यीय परियोजनाको विस्तृत परियोजना प्रतिवेदन (डीपीआर) टुंगो लगाउने विषयमा बैठकमा दुई पक्षबीच छलफल चलेको मन्त्रालयका प्रवक्ता एवं पञ्चेश्वर विकास प्राधिकरणका प्रमुख कार्यकारी अधिकृत मधुप्रसाद भेटुवालले जनाए । गत जेठ १७ देखि २० सम्म भएको प्रधानमन्त्रीको भारत भ्रमणमा ३ महिनाभित्र डीपीआर टुंगो लगाउने सहमति भएको थियो, उनले भने, त्यही विषयमा ठोस निष्कर्ष निकालेर दुई महिनाभित्र कसरी काम अगाडि बढाउने भन्ने छलफल भइरहेको छ । विवाद समाधानका लागि कार्ययोजना स्वीकृत गर्ने, महेन्द्रनगरमा रहेको प्राधिकरणको कार्यालयमा दुवै देशका कर्मचारीको नियमित उपस्थिति गराएर दैनिक कार्यसञ्चालन प्रभावकारी बनाउने, गत मार्चमा सकिएको विज्ञ समूहको म्याद थप गर्नेबारे बैठकमा छलफल हुने उनले बताए । भने, शनिबार बेलुकासम्म एउटा निष्कर्षमा पुग्नेछौं । पञ्चेश्वर विकास प्राधिकरणको गभर्निङ बडीको बैठक ०७६ मंसिरमा दिल्लीमा बसेपछि बस्न सकेको थिएन । हरेकपल्ट प्रधानमन्त्री भारत जाँदा ठूलै चर्चा हुने आयोजना हो, पञ्चेश्वर । यसपल्ट पनि प्रधानमन्त्रीको भारत भ्रमणपछि चर्चा सुरु भएको थियो । सन् १९५६ मै भारतीय पक्षले पञ्चेश्वरको बाँधस्थल पहिचान गरेको थियो । सुरुमा सन् १९७१ को आयोजना प्रतिवेदनमा १ हजार मेगावाट क्षमता रहने भनिएको आयोजना सन् १९९१ मा यस आयोजनाको बाँध ३ सय १५ मिटरको बनाइँदा कुल उत्पादन ६४८० मेगावाट हुने देखिएको थियो ।सन् १९९५ मा यस आयोजनाको नेपालतर्फबाट डीपीआर बने पनि हालसम्म आयोजना अघि बढ्न सकेको छैन । ०५२ माघ २९ मा तत्कालीन प्रधानमन्त्री शेरबहादुर देउवा र भारतीय प्रधानमन्त्री पीभी नरसिंह रावले महाकाली सन्धिमा हस्ताक्षर गरेका थिए । ६ महिनाभित्र पञ्चेश्वर परियोजनाको डीपीआर टुंगो लगाउने सन्धिमा उल्लेख थियो । तत्कालीन संसद्ले ०५३ असोज ४ मा महाकाली सन्धि अनुमोदन गरी पञ्चेश्वरमा आयोजना बनाउने सम्झौता अनुमोदन गरेको थियो । उक्त आयोजनामा पानीको उपयोगका आधारमा दुवैले लगानी गर्ने सहमति भएको छ, जसअनुसार करिब ६५ प्रतिशत भारतीय र ३५ प्रतिशत नेपाली लगानी रहनेछ । त्यतिखेर ३ अर्ब अमेरिकी डलरमा आयोजना बन्ने अनुमान गरिएको थियो । सम्झौता भएको लामो समय बितिसकेकाले यसको वास्तविक लागत प्रचलित मूल्यमा निकालिएको छैन ।पञ्चेश्वर आयोजनामा कतिकति लगानी गर्ने भन्ने सवालमा पनि दुई देशबीच मतैक्य छैन । नेपालले सिँचाइ र बिजुलीबाट जुन देशलाई जति फाइदा पुग्छ, त्यहीअनुसार नेपाल र भारतले लगानी गर्नुपर्ने अडान राख्दै आएको छ । सिँचाइबाट भारतलाई बढी फाइदा हुने भएकाले उसले नै बढी लगानी गर्नुपर्ने नेपालको अडान छ । तर भारतले भने फाइदाको हिसाब नगरी आयोजनाको कुल लागतमा दुवै देशले सहमतिअनुसारको हिस्सा बेहोर्नुपर्ने अडान राख्दै आएको छ ।यसअघि गरिएको विस्तृत अध्ययनले यो आयोजना बन्दा २ हजार ९ सय २६ घरधुरीका २२ हजार ७ सय ६५ जनालाई पुनर्वासमा लैजानुपर्ने देखाएको थियो ।"
कार्यान्वयन नहुने वाचा,"(काठमाडौं)नेपाल र भारतका प्रधानमन्त्री एकअर्काको देश भ्रमणमा जाँदा हरेक पटक पञ्चेश्वरको विषय उठ्छ । तर परियोजनाबारे गरिएका वाचा, वाचामै सीमित हुने गरेका छन् । भारतीय प्रधानमन्त्री नरेन्द्र मोदी पहिलो पटक नेपाल भ्रमणमा आउँदा ०७१ सालमा संसद्मा पञ्चेश्वर ५ वर्षभित्र सम्पन्न हुने बताएका थिए । म वाचा गर्छु, एक वर्षभित्र ५ हजार ६ सय मेगावाट उत्पादन क्षमताको यो परियोजनाको काम सुरु भइसक्नेछ । यसबाट नेपालको कति ठूलो सेवा हुन्छ भनेर तपाईंहरूले कल्पना गर्न पनि सक्नुहुन्न । अहिले नेपालसँग जति बिजुली छ, त्यसको ६ गुणा बढी उत्पादन हुनेछ, उनले भनेका थिए । ऊर्जा, जलस्रोत तथा सिँचाइ मन्त्रालयका अनुसार नेपाल र भारतबीच पञ्चेश्वरको डीपीआरसहित १२६ विषयमा अझै विमति छ । महाकाली सन्धि गर्दा पञ्चेश्वरको डीपीआर ६ महिनाभित्र टुंग्याइसक्ने उल्लेख छ । तत्कालीन प्रधानमन्त्री शेरबहादुर देउवा र भारतका तत्कालीन प्रधानमन्त्री पीभी नरसिंह रावबीच ०५२ माघ २९ मा महाकाली नदीमा शारदा ब्यारेज, टनकपुर ब्यारेज र पञ्चेश्वरसम्बन्धमा सन्धि भएको थियो । महाकाली सन्धिसमेत भनिने उक्त सन्धिपछि पञ्चेश्वर बहुउद्देश्यीय परियोजनालाई द्विदेशीय लगानीमा संयुक्त रूपमा निर्माण गर्ने प्रक्रिया सुरु भयो । २८ वर्षसम्म टुंगिन नसकेको पञ्चेश्वरलाई फेरि गति दिन पछिल्लो पटक प्रधानमन्त्री पुष्पकमल दाहालको भ्रमणमा सहमति भएको थियो । दाहालको भारत भ्रमणमा दुई देशका प्रधानमन्त्रीबीच पञ्चेश्वरको डीपीआर तीन महिनामा सक्ने सहमति भएको थियो । ०७३ भदौमा प्रधानमन्त्री पुष्पकमल दाहालकै भारत भ्रमणका क्रममा मोदीसँगको भेटपछि जारी संयुक्त विज्ञप्तिको बुँदा नम्बर १९ मा पञ्चेश्वर जतिसक्दो चाँडो टुंग्याउने उल्लेख छ । नेपाल फर्किएपछि दाहालले जारी गरेको विज्ञप्तिमा पञ्चेश्वर बहुउद्देश्यीय परियोजनाको डीपीआर अध्ययन गरी अन्तिम रूप दिन दुवै पक्षबीच सहमति भएको जनाइएको छ । ०७१ साउनमा भारतीय प्रधानमन्त्री मोदी नेपाल भ्रमणमा आउँदा संसद्मा पञ्चेश्वरको डीपीआर १ वर्षभित्र र आयोजना ५ वर्षमा बनिसक्ने वाचा गरेका थिए । तत्कालीन प्रधानमन्त्री देउवाले ०७४ भदौमा भारत भ्रमणका क्रममा फेरि पञ्चेश्वरको विषय उठाएका थिए । देउवाको भ्रमणका क्रममा डीपीआर १ महिनाभित्र सक्ने सहमति भएको थियो ।तत्कालीन नेकपा नेतृत्वमा सरकार गठन भएलगत्तै प्रधानमन्त्री केपी शर्मा ओली पञ्चेश्वरलाई मुख्य एजेन्डा बनाएर ०७४ चैतमा भारत भ्रमणमा गए । सार्क सम्मेलनका क्रममा भारतीय प्रधानमन्त्री मोदी दोस्रो पटक नेपाल भ्रमणमा आउँदा अनौपचारिक रूपमा पञ्चेश्वरको विषय फेरि उठाइयो । भारतीय कम्पनी सतलज जलविद्युत् निगम (एसेजेभीएन)को लगानीमा बनिरहेको अरुण३ जलविद्युत् आयोजनाको शिलान्यास गर्न मोदी ०७५ वैशाखमा नेपाल आउँदा पनि पञ्चेश्वर एजेन्डामा थियो । तत्कालीन प्रधानमन्त्री ओलीले ०७५ वैशाख ३० मा संसद्मा पञ्चेश्वरअन्तर्गत टनकपुरमा १ हजार ३ सय मिटर लिंक रोड बनाउने, शारदा ब्यारेज र महाकालीमा तीनवटा पुल निर्माण गर्ने प्रस्ताव नेपालले राखेको र भारत त्यसमा सकारात्मक देखिएको बताएका थिए । ०७७ मंसिरमा भारतीय विदेश सचिव हर्षवर्द्धन शृंगला नेपाल भ्रमणमा आउँदा उनले पञ्चेश्वरका विमति टुंगाउन भारत राजी भएको जनाएका थिए । शृंगलाकै निम्तोपछि ऊर्जासचिव दिनेशकुमार घिमिरे ०७७ पुसमा भारत गए र २ महिनाभित्र डीपीआर टुंगाउने सहमति गरे । त्यसको ३ वर्षपछि उनै घिमिरे पञ्चेश्वरको डीपीआरलाई अन्तिम रूप दिन नेपालका तर्फबाट नेतृत्व गर्दै छन् । ०७८ चैतमा पनि तत्कालीन प्रधानमन्त्री देउवाको भारत भ्रमणमा पञ्चेश्वर अघि बढाउने सहमति भएको थियो ।"
ग्वार्को फ्लाइओभर निर्माण सुरु भएको ५ महिनापछि डिजाइन समस्या,"(काठमाडौं)ग्वार्को फ्लाइओभर निर्माण सुरु भएको ५ महिनापछि डिजाइजनमा समस्या देखिएपछि काम रोकिएको छ । इन्जिनियरिङ प्रोक्युरमेन्ट एन्ड कन्स्ट्रक्सन (ईपीसी) मोडलअन्तर्गत भएको ठेक्कामा निर्माणका क्रममा प्राविधिक समस्या देखिएपछि काम रोकिएको हो । मुख्य निर्माणको काम रोकेर डिजाइनमा पुनर्विचार (रिभाइज) गर्न निर्माण कम्पनीलाई भनिएको सडक विभागअन्तर्गत गुणस्तर, अनुसन्धान तथा विकास केन्द्रका सिनियर डिभिजनल इन्जिनियर राकेश महर्जनले बताए । ईपीसी ठेक्कामा निर्माण व्यवसायीले नै डिजाइन गरेर काम गर्ने हो, उनले भने, त्यहीअनुसार यसको ठेक्का भएको हो, अब फेरि डिजाइन रिभाइज गरेपछि मात्र मुख्य निर्माण अघि बढाइने छ ।यसको ठेक्का आशिषसमानान्तररेलिगेर जेभीले लिएको हो । सुरुमा उक्त निर्माण कम्पनीले डिजाइन तयार गरेर सडक विभागलाई पेस गरेको थियो । विभागबाट डिजाइन स्वीकृत भएसँगै निर्माणको काम अघि बढाइएको महर्जनले बताए । यसमा अन्य ठेक्काहरूभन्दा केही फरक छ, उनले भने, एमएसी वाल र पुल नजिकै पुग्दा साढे १० मिटर उचाइमा बन्ने बाटोमा माटो पुर्दा त्यसले कसरी लोड धान्छ भनेर निर्माण व्यवसायीलाई प्रश्न गर्दा जवाफ दिन नसकेपछि पुनः डिजाइनमा रिभाइज गर्न लागिएको हो । निर्माण व्यवसायीलाई डिजाइन रिभाइज गरेर पेस गर्न भनिसकिएको उनको भनाइ छ । यसमा राम्रो डिजाइन गरेर समयमै काम सक्ने जिम्मा निर्माण व्यवसायीको हो, उनले भने, तर यस्तो समस्या आएको दुई महिना भयो । निर्माण व्यवसायीले काममा ढिलाइ गरे म्याद थप गर्ने प्रावधान नभएको उनको भनाइ छ । निर्माणमा जति ढिला गर्यो, उति निर्माण व्यवसायीलाई घाटा छ, उनले भने, ठूलै प्राकृतिक विपत्ति आइपरे मात्र म्याद थप होला, नत्र डिजाइन, निर्माण सामग्री अभावलगायत अन्य केही समस्या देखाएर म्याद थप हुने छैन । ग्वार्को फ्लाइओभर निर्माणका क्रममा डिजाइनमा समस्या देखिएकाले त्यसबारे चेकजाँच गर्ने काम भइरहेको भौतिक पूर्वाधार तथा यातायात मन्त्रालयका सचिव केशवकुमार शर्माले बताए । काम गर्दै जाँदा यस्ता समस्या आउँछन्, त्यसैले यो दीर्घकालीन समस्या होइन, उनले भने, चाँडै नै यसलाई समाधान गरेर काम अघि बढाइने छ, धेरै समय रोकिने छैन । फ्लाईओभर निर्माणको ठेक्का २०७९ माघ २७ मा भएको हो । निर्माणका लागि भन्दै ८ लेन सडकमध्ये बीचको चार लेनमा माघ अन्तिमबाट सवारी आवागमन ठप्प पारिएको छ । सरकारले चालु आर्थिक वर्षको बजेटमा उपत्यकाको ग्वार्को, सातदोबाटो र एकान्तकुनामा फ्लाइओभर निर्माण गर्ने र कोटेश्वर तथा नयाँ बानेश्वरमा अन्डरपास निर्माण थाल्ने उल्लेख गरेको थियो ।"
अर्थ संक्षेप,"गठ्ठाघरमा खुल्यो सीजी डिजिटल शोरुमकाठमाडौं (कास) भक्तपुरको गठ्ठाघरमा सीजी डिजिटलको शोरुम सञ्चालनमा आएको छ । चौधरी ग्रुपले विद्युतीय सामग्रीको बिक्रीवितरण गर्न शोरुम सञ्चालनमा ल्याइएको हो । शोरुममा एलजी, सीजी, गोदरेज, सेन्साई, माइडिया, बेको, ब्ल्याकडेकर, केन्टलगायत ब्रान्डका घरायसी विद्युतीय उपकरण रहने सीजीले जनाएको छ । शोरुममा ती ब्रान्डका एलईडी टीभी, वासिङ मेसिन, रेफ्रिजेरेटर, ओभन, भ्याकुम क्लिनर, डिसवासर, एयर प्युरिफायर, म्युजिक सिस्टम, राइसकुकर, मिक्स्चर ग्राइन्डरलगायत होम अपलायन्सेस उपलब्ध छन् । बिहान १० देखि साँझ साढे ७ बजेसम्म सञ्चालन हुने शोरुमबाट शून्य प्रतिशत ब्याजदरमा फाइनान्सिङ सुविधा पनि रहेको सीजीले बताएको छ । ग्लोबल आईएमईको धितोबिना कर्जा काठमाडौं (कास) ग्लोबल आईएमई बैंकले वैदेशिक रोजगारीमा जाने श्रमिकलाई लक्ष्य गरी ग्लोबल वैदेशिक रोजगार टेवा कर्जा योजना सञ्चालनमा ल्याएको छ । वैदेशिक रोजगारीमा जाने श्रमिकका लागि बैंकले बिनाधितो ५० हजार रुपैयाँदेखि १ लाख ५० हजार रुपैयाँसम्म कर्जा प्रदान गर्ने जनाएको छ । यो कर्जा १२८० प्रतिशतको स्थिर ब्याजदरमा पाइनेछ, बैंकले जारी गरेको विज्ञप्तिमा भनिएको छ । २१ वर्ष वा त्यसभन्दा बढी उमेरका वैदेशिक रोजगारीमा जान लागेका तथा ग्लोबल आईएमई बैंकमा कुनै पनि प्रकारको बचत खाता भएका नागरिकले यस योजनाअन्तर्गत आईएमईपे वालेटबाट आवेदन दिई कर्जा प्राप्त गर्न सक्ने बैंकले बताएको छ । नेपाल, भारत र भुटानबाहेक मलेसिया, साउदी अरब, कतार, ओमान, यूएई, जापान, दक्षिण कोरिया र अन्य प्रचलित गन्तव्यमा वैदेशिक रोजगारीका लागि जानेहरूलाई प्राथमिकताका आधारमा कर्जा उपलब्ध गराइनेछ, विज्ञप्तिमा भनिएको छ । उक्त कर्जाको अवधि १८ महिनाको छ । बजाजका पल्सर एनएस २०० र एनएस १६० काठमाडौं (कास) नेपालका लागि बजाज मोटरसाइकलको एक मात्र आधिकारिक वितरक हंसराज हुलासचन्द एन्ड कम्पनी (गोल्छा ग्र्रुप) ले बजारमा नयाँ पल्सर एनएस २०० र एनएस १६० ल्याएको छ । यी दुई मोटरसाइकलले अत्याधुनिक राइडिङ अनुभव प्रदान गर्ने गोल्छा ग्र्रुपका निर्देशक अभिमन्यु गोल्छाको दाबी छ । पल्सर एनएस २०० मा १९९५ सीसीको लिक्विड कुल्ड तथा फ्युल इन्जेक्सन टेक्नोलोजी छ । अत्याधुनिक बीएसभीआई इन्जिनयुक्त यस मोटरसाइकलले ९७५० आरपीएममा २४५ पीएसको पावर आउटपुट र ८००० आरपीएममा १८७४ एनएमको टर्कका साथ उत्साहजनक पर्फर्मेन्स प्रदान गर्दछ, कम्पनीले जारी गरेको विज्ञप्तिमा भनिएको छ । आकर्षक र आक्रामक डिजाइनका साथमा नयाँ फिचर र कार्यक्षमता यसमा रहेको कम्पनीको दाबी छ । पल्सर एनएस १६० मा १६०३ सीसीको आयल कुल्ड तथा फ्युल इन्जेक्सन टेक्नोलोजीसहितको बीएसभीआई इन्जिन छ । यसले ९००० आरएमपीमा १७ पीएसको अधिकतम पावर र ७२५० आरएमपीमा १४६ एनएमको टर्क प्रदान गर्ने कम्पनीले जनाएको छ । पल्सर एनएस २०० को मूल्य ४ लाख २४ हजार ९ सय र एनएस १६० को ३ लाख ८४ हजार ९ सय रुपैयाँ तोकिएको कम्पनीले जनाएको छ । एनएमबीको ॅसिप मा इम्यान्डेटबाट भुक्तानी काठमाडौं (कास) एनएमबी क्यापिटलको सिस्टमेटी इन्भेस्टमेन्ट प्लान (सिप) अन्तर्गत इकाइधनीहरूले अब एक पटक सेटअप गरेका आधारमा भुक्तानी तालिका तय गरी लगानी गर्न सक्ने भएका छन् । क्यापिटल र एनसीएचएलबीच भएको सम्झौताअनुसार इकाइधनीहरूले सिपमा मासिक वा त्रैमासिक लगानी गर्दा लगानी गर्ने रकम एक पटक अनलाइन इम्यान्डेट भरी तोकिएको समय अन्तरालमा स्वचालित भुक्तानी गर्न सक्नेछन् । एनएमबी क्यापिटलको सिपअन्तर्गत खुलामुखी योजनाअनुसार मासिक वा त्रैमासिक रूपमा निश्चित रकम लगानी गर्न सकिन्छ । ससानो रकमको लगानीसमेतमा कम्पाउन्डिङ रिटर्नको लाभ लिन मिल्ने गरी सिपमा लगानी गर्न सकिन्छ । एनसीएचएलले सञ्चालन गर्दै आएको रिटेल पेमेन्ट स्विचअन्तर्गत डाइरेक्ट डेबिट भुक्तानी उपकरणको इम्यान्डेटमार्फत भुक्तानी तालिका सेटअप गरी सो आधारमा अटोमेटिक भुक्तानी गर्न सकिने बताइएको छ । नेपाल एसबीआई बैंकले ऋणपत्र निष्कासन गर्नेकाठमाडौं (कास) नेपाल एसबीआई बैंकले २ अर्ब बराबरको ऋणपत्र निष्कासन गर्न नियामक निकाय नेपाल धितोपत्र बोर्ड (सेबोन) मा अन्तिम स्वीकृतिका लागि आवेदन दिएको छ । कम्पनीले २० लाख कित्ता ऋणपत्र निष्कासन गर्न यही असार १७ मा सेबोनमा स्वीकृतिका लागि आवेदन पेस गरेको हो । ऋणपत्र निष्कासन गर्न बिक्री प्रबन्धकमा एनएमबी क्यापिटल लिमिटेड छ । कम्पनीले आगामी १० वर्षका लागि वार्षिक ९ प्रतिशत ब्याजदरमा ऋणपत्र निष्कासन गर्न लागेको हो । कम्पनीले कुल कित्तामध्ये ८ लाख कित्ता सर्वसाधारणका लागि र १२ लाख कित्ता ऋणपत्र व्यक्तिगत तवरबाट बिक्री गर्नेछ ।"
विश्वविद्यालय माग्दै डेढ महिनादेखि आन्दोलन,"(धनगढी)बहुप्रतीक्षित गेटा मेडिकल कलेजलाई बजेटमा प्रतिष्ठानका रूपमा राखेको विरोध र विश्वविद्यालय स्थापनाको माग गर्दै कैलालीमा डेढ महिनादेखि निरन्तर आन्दोलन भइरहेको छ । दशरथ चन्द स्वास्थ्य विज्ञान विश्वविद्यालय संघर्ष समिति गठन गरी चरणबद्ध आन्दोलनका क्रममा बिहीबार मेडिकल कलेज भवन प्रांगण बाहिर वैदिक परम्पराअनुसार पूजा र हवन गरिएको छ ।अविलम्ब विश्वविद्यालय विधेयक पारित गरी गेटामा ६ सय शय्याको अस्पताल सञ्चालन गर्न दबाब दिने उद्देश्यले आन्दोलन जारी रहेको संघर्ष समितिका संयोजक लोकराज पाण्डेयले जानकारी दिएका छन् । प्रधानमन्त्री प्रचण्डले गेटामै पुगेर सुदूरपश्चिमलाई सरकारले विश्वविद्यालय उपहार दिएको घोषणा गरेका थिए । प्रधानमन्त्रीको घोषणाविपरीत बजेटमा स्वास्थ्य विज्ञान प्रतिष्ठानका नाममा बजेट छुट्याएपछि स्थानीयले निरन्तर विश्वविद्यालयको माग गर्दै आन्दोलन गरिरहेका हुन् ।जेठ १६ गतेदेखि आन्दोलन सुरु भए पनि सरकारले आफ्ना मागप्रति बेवास्ता गरेको आरोप आन्दोलनकारीको छ । संघर्ष समितिका संयोजक पाण्डेय ६ सय शय्याको अस्पतालसहित विश्वविद्यालय स्थापना नहुँदासम्म आन्दोलन जारी रहने बताउँछन् । पाण्डेयले भने, कहिले मेडिकल कलेज, कहिले स्वास्थ्य विज्ञान प्रतिष्ठान त कहिले विश्वविद्यालय भन्दै सरकारले अन्योल सिर्जना गर्ने काम गरिरहेको छ । मेडिकल कलेजको घोषणा हुन २८ वर्ष कुरेका सुदूरपश्चिमवासीले सरकारको घोषणामा विश्वास नरहेको पनि उनले बताए ।यो निर्णायक आन्दोलन हो, संयोजक पाण्डेयले भने, यस पटक कुनै पनि घोषणामा विश्वास नगरी संसद्बाट विश्वविद्यालय विधेयक पारित हुनुपर्ने र ६ सय शय्याको अस्पताल स्थापना भएपछि आन्दोलन टुंगिनेछ ।आन्दोलनका क्रममा यसअघि प्रदेश राजधानी धनगढीमा प्रदर्शन, मुख्यमन्त्री कार्यालय अगाडि धर्ना, सुदूरपश्चिमभरि आमहडताल, अत्तरियामा डेउडा प्रतियोगिता, असार १५ मा मेडिकल कलेज भवन अगाडि रोपाइँ गरिएको थियो । आन्दोलनको सुरुमै बन्द र आमहडताल गरेको संघर्ष समितिले बन्द हडतालको आलोचना भएपछि सांकेतिक विरोधका कार्यक्रमलाई निरन्तरता दिँदै आएको हो ।गत माघ २९ मा मन्त्रिपरिषद्ले कैलालीको गेटामा स्वास्थ्य विज्ञान विश्वविद्यालय स्थापना गर्ने निर्णय गरेको थियो । सरकारको नीति तथा कार्यक्रममा पनि विश्वविद्यालय स्थापना गर्ने उल्लेख गरिएको थियो । तर अर्थमन्त्रीले बजेट प्रस्तुत गर्दा भने विश्वविद्यालय नभई स्वास्थ्य विज्ञान प्रतिष्ठान स्थापना गर्न बजेट छुट्याएपछि कैलालीमा यसविरुद्ध आन्दोलन सुरु भएको हो ।कैलालीको गेटामा मेडिकल कलेज स्थापना गर्न सरकारले ५ अर्बभन्दा बढी लागतमा सबै भौतिक पूर्वाधार निर्माण सम्पन्न गरिसकेको छ । भौतिक पूर्वाधार निर्माण भएको १ वर्ष बितिसक्दा पनि कुनै निर्णय भने अहिलेसम्म हुन सकेको छैन ।"
नाबालिक बलात्कार घटनामा दुई पक्राउ,"यौन दुर्व्यवहारको आरोपमा शिक्षक पक्राउललितपुर प्रहरीले १६ वर्षीया किशोरीलाई यौन दुर्व्यवहार गरेको आरोपमा एक शिक्षकलाई पक्राउ गरेको छ । प्रहरीका अनुसार पक्राउ पर्नेमा बागलुङ, बडिगाड गाउँपालिका६ घर भई ललितपुर महानगरपालिका१ कुपण्डोल बस्ने २२ वर्षीय अशोक परियार छन् । ललितपुर११ शंखमूलस्थित लिटिल फ्लावर्स पब्लिक स्कुलमा गणित विषय पढाउने शिक्षक परियारले सोही स्कुलको कक्षा ९ मा अध्ययनरत छात्रालाई यौन दुर्व्यवहार गरेको प्रारम्भिक अनुसन्धानमा खुलेको प्रहरीले जनाएको छ । शिक्षक परियारले छात्राको संवेदनशील अंगमा छोएको तस्बिर मोबाइलमा खिच्ने, अश्लील म्यासेज तथा तस्बिरहरू पठाउनेदेखाउने गरेको छात्राका अभिभावकले पत्ता लगाएपछि प्रहरीमा जाहेरी दिएका थिए । आरोपित शिक्षक परियारलाई प्रहरीले मंगलबार पक्राउ गरी जिल्ला अदालत ललितपुरबाट ५ दिनको म्याद थपको अनुमति लिई अनुसन्धान थालेको जनाएको छ ।"
अविश्वसनीय जितले नेदरल्यान्ड्स विश्वकपमा,"हरारे (एएफपी) स्कटल्यान्डमाथि अविश्वसनीय जित हात पार्दै नेदरल्यान्ड्स विश्वकप क्रिकेटका लागि छनोट भएको छ । नेदरल्यान्ड्सले बिहीबार जिम्बावेमा भइरहेको विश्वकप छनोटमा स्कटल्यान्डमाथि ४ विकेटको विजय हात पार्यो । नेदरल्यान्ड्स पाँचौं पटक विश्वकपमा छनोट भएको हो । विश्वकप यस वर्ष भारतमा हुँदै छ ।सन् २०११ यता भने नेदरल्यान्ड्स पहिलो पटक विश्वकपमा पुगेको हो । विश्वकपमा १० राष्ट्रमात्र खेलाउने निर्णय गरेयता नेदरल्यान्ड्स एसोसिएट राष्ट्रबाट क्रिकेटको सर्वोच्च प्रतियोगितामा छनोट हुने पहिलो राष्ट्र हो । पछिल्लो खेलमा जिम्बावेलाई पराजित गरेपछि स्कटल्यान्डको विश्वकपमा पुग्ने सम्भावना उच्च बनेको थियो । तर, निर्णायक खेलमा टोली पुनः एकपटक असफल रह्यो । सुपर सिक्सको निर्णायक खेलमा नेदरल्यान्ड्सले टस जितेपछि ब्याटिङ निम्तो पाएको स्कटल्यान्डले हरारेमा निर्धारित ५० ओभरमा ९ विकेट गुमाई २ सय ७७ रन बनायो । ब्रेन्डन म्याकमुलनले सानदार १ सय ६ रन बनाए । उनले ११० बल खेल्दै ११ चौका र ३ छक्का प्रहार गरे । कप्तान रिचर्ड बेरिङटनले ८४ बलमा ३ चौका र २ छक्कासहित ६४ तथा टोमस म्याकिन्टोसले २८ बलमा ३८ रन बनाए । नेदरल्यान्ड्सले विश्वकपमा पुग्न यो स्कोर ४४ ओभरभित्र पूरा गरिसक्नुपर्ने थियो । स्कटल्यान्डको हकमा विजय हात पारेमा मात्र पनि टोली विश्वकपमा पुग्ने थियो । बलिङमा ५ विकेट लिएका बास डे लिडले १ सय २३ रनको सानदार इनिङ्स खेलेपछि नेदरल्यान्ड्सले ४२५ ओभरमै लक्ष्य पूरा गर्यो । उनले ९२ बल खेल्दै ७ चौका र ५ छक्का प्रहार गरे । एकदिवसीय अन्तर्राष्ट्रियको एकै खेलमा ५ विकेट र शतक बनाउने उनी पाँचौं खेलाडी हुन् । नेदरल्यान्ड्सका भिभ रिचर्डसले सन् १९८७ मा न्युजिल्यान्डविरुद्ध, इंग्ल्यान्डका पाउल कोलिनउडले सन् २००५ मा बंगलादेशविरुद्ध, यूएईका रोहन मुस्तफाले सन् २०१७ मा पपुवा न्यु गिनीविरुद्ध र सोही वर्ष आयरल्यान्डका पाउल स्टर्लिङले अफगानिस्तानविरुद्ध एकै खेलमा ५ विकेट लिनुका साथै शतक पनि बनाएका थिए । ५ विकेट लिएर शतक बनाएको खेलमा डी लिडले बनाएको रन सबैभन्दा बढी हो । नेदरल्यान्ड्स, स्कटल्यान्ड र जिम्बावेको समान ६६ अंक भए पनि नेट रनरेटमा डच टोली अगाडि रह्यो । श्रीलंका यसअघि नै ८ अंक जोडेर शीर्षस्थानमा रहँदै विश्वकपमा पुगिसकेको छ । १० टोली सहभागी छनोट प्रतियोगिताको शीर्ष दुई टोलीले भारतमा अक्टोबरनोभेम्बरमा हुने विश्वकपमा छनोट हुने प्रावधान थियो । नेदरल्यान्ड्स र श्रीलंकाले आइतबार उपाधिका लागि खेल्नेछन् ।स्कटल्यान्डले जिम्बावेसहित आयरल्यान्ड र वेस्ट इन्डिज गरी तीन टेस्ट राष्ट्रलाई पराजित गरे पनि विश्वकपमा पुग्न त्यो पर्याप्त भएन । समूह चरणको अन्तिम खेलमा बाजी मार्नु नै नेदरल्यान्ड्सको विश्वकप प्रवेश गर्नुको प्रमुख कारण बन्यो । उक्त खेलमा वेस्ट इन्डिजले ३७४६ को स्कोर बनाएको थियो । नेदरल्यान्ड्सले पनि ३ सय ७४ रन नै बनाएपछि खेलमा सुपर ओभरमा गएको थियो । त्यसमा विजय हात पात पार्दै नेदरल्यान्ड्सले सुपर सिक्सका लागि महत्त्वपूर्ण २ अंक जोडेको थियो । श्रीलंकासँग २ सय १४ रनको लक्ष्य पूरा गर्न नसके पनि नेदरल्यान्ड्सले त्यसपछिका खेलमा क्रमशः ओमान र स्कटल्यान्डलाई पराजित गर्दै उत्कृष्ट पुनरागमन गरेको हो । सन् २०१४ को विश्वकप छनोटमा सुपर सिक्समै पुग्न नसकेपछि नेदरल्यान्ड्सको क्रिकेट संकटमा परेको थियो । यसपालि पनि काउन्टी क्रिकेटको प्रतिवद्धताका कारण प्रमुख ७ खेलाडीविनै नेदरल्यान्ड्स विश्वकप छनोट खेल्न जिम्बावे पुगेको थियो ।"
पहिलो दिन मार्सको शतक,लिड्स (एएफपी) मिचेल मार्सले चार वर्षयता आफ्नो पहिलो शतक बनाएपछि अस्ट्रेलियाले इंग्ल्यान्डविरुद्ध तेस्रो टेस्टको पहिलो दिन बिहीबार पहिलो इनिङ्समा अलआउट हुनुअगाडि २ सय ६३ रन बनाएको छ । इंग्ल्यान्डले शृंखलाबद्ध रूपमा क्याच छाडेको थियो । यसको मूल्य महँगो साबित हुन सक्नेछ । घरेलु टिमले चार क्याच ड्रप गरेको थियो । त्यसमा जो रुटले दुई तथा जोनी बेरिस्टोले दुई क्याच छाडे । स्टिभ स्मिथको विकेटसँगै पहिले ब्याटिङ गरेको अस्ट्रेलिया एक समय ४ विकेट गुमाएर ८५ रनको खराब स्थितिमा संघर्षरत थियो । तर चिया सत्रपछि पाहुना टिमले आफूलाई सम्हाल्न सफल रह्यो । टोलीले ५ विकेटमा २ सय ४० रन बनाएको थियो । त्यसयता अस्ट्रेलिया फेरि एकपल्ट पतनको सिकार भयो । इंग्ल्यान्डका मार्क उड सबैभन्दा सफल बलर रहे । उनले ३४ रनमात्र खर्चेर ५ विकेट लिए । उडले चिया सत्रपछि १६ बलमा ४ विकेट लिए । यसबीच ५ रनमात्रै खर्चे । उनलाई क्रिस वक्सले बलियो साथ दिए । उनले ७३ रन दिएर ३ विकेट लिए । मार्सले १ सय १८ रन बनाए । उनी वक्सकै सिकार भए । स्टुआर्ट ब्रोडले पनि २ विकेट हात पारे । ५ टेस्टको एसेज सिरिजमा आफ्नो चुनौती कायम राख्न इंग्ल्यान्डलाई यो खेलमा निश्चित जित निकाल्न आवश्यक छ । अस्ट्रेलियाले सुरुआती दुई टेस्ट जित्दै शृंखलामा २० को अग्रता लिएको छ ।
तमिमको संन्यास,"चटगाउँ (एएफपी) बंगलादेशका एकदिवसीय अन्तर्राष्ट्रिय टोलीका कप्तान तमिम इकवालले बिहीबार तत्काल लागू हुनेगरी सबै किसिमको क्रिकेटबाट सन्यांस घोषणा गरेका छन् । उनले अफगानिस्तानविरुद्धको शृंखला चलिरहँदा अस्वाभाविक रूपमा सन्यांस घोषणा गरेका हुन् ।अफगानिस्तानविरुद्ध हिजोको खेल मेरो अन्तिम अन्तर्राष्ट्रिय खेल हो । तत्कालै लागू हुनेगरी मैले सबै संरचनाको अन्तर्राष्ट्रिय क्रिकेटबाट संन्यास लिएको छु, तमिमले भने । संन्यास घोषणा गर्दा उनी पत्रकार सम्मेलनमै भावुक बनेका थिए, आँसु बगाउँदै रोइरहेका थिए । यसको पछाडि कुनै कारण छैन । यसबारे मैले केही समय शान्त भएरै सोचेको थिएँ, उनले भने, यसबारे मैले परिवारका सदस्यसँग केही दिन कुरा गरेको थिएँ । मलाई लाग्छ कि निर्णय गर्नका लािग यो नै सही समय हो ।शतप्रतिशत स्वस्थ नभएर पनि अफगानिस्तानविरुद्ध तीन खेलको एकदिवसीय सिरिजको पहिलो खेल खेल्ने निर्णय गरेपछि तमिमको खुबै आलोचना भएको थियो । त्यसको दुई दिनपछि नै उनले संन्यास घोषणा गरेका हुन् । बंगलादेश क्रिकेट बोर्डका अध्यक्ष नजमुल हसनले उनको आलोचनाको नेतृत्व गर्दै खेलाडीको व्यावसायिकतामाथि प्रश्न तेर्स्याएका थिए । बंगलादेशले जित्ने अपेक्षा गरिएको खेलमा २१ रनको हार बेहोरेको थियो, जहाँ तमिमले २१ बलमा १३ रन बनाएका थिए ।बंगलादेशका लागि ३४ वर्षीय ब्याटरले २४१ एकदिवसीयमा ८ हजार ३ सय १३ रन जोडेका थिए । त्यसक्रममा उनले १४ शतक बनाए । उनी सर्वाधिक रन बनाउने बंगलादेशका कीर्तिमानी ब्याटर हुन् । बायाँहाते यी खेलाडीले ७० टेस्टको १३४ इनिङ्समा ब्याटिङ गर्दै १० शतकसहित ५ हजार १ सय ३४ रन बनाएका छन् । उनले ट्वान्टी२० अन्तर्राष्ट्रियबाट सन् २०२२ मा संन्यास लिएका थिए ।"
दौडमा धर्म र कल्पना विजेता,"काठमाडौं (कास) भेट्रान ५ किलोमिटर शुभकामना दौडमा धर्म महर्जन र कल्पना महर्जन विजेता भएका छन् । अन्तर्राष्ट्रिय भेट्रान प्रतियोगिताका पदक विजेता एवं लन्डन, बोस्टन, बर्लिन, टोकियोलगायतका म्याराथन दौडिसकेका धर्मले निर्धारित दूरी १८ मिनेट ४८ सकेन्डमा पूरा गरेका थिए । भीमबहादुर गुरुङ दोस्रो र राजेश महर्जन तेस्रो भए । वैकुण्ठ मानन्धर खेलकुद नेपाल र प्रयास मञ्च नेपालद्वारा पूर्वधावक एवं गीतकार बुद्धवीर लामाको एकल सांगीतिक प्रस्तुतिको पूर्वसन्ध्यामा आयोजित दौडमा कल्पनाले २८ मिनेट ४० सेकेन्डमा दुरी तय गरिन् । याङ्दी लामा शेर्पा दोस्रो र सीता रिमाल तेस्रो स्थानमा रहे । प्रत्येक वर्ष गरिएको शुभकामना दौडमा ६७ प्रतिस्पर्धी थिए ।१२ औं संस्करणको सांगीतिक प्रस्तुति अगस्टमा इङल्यान्डको लन्डनमा हुँदै छ । १० औं अमेरिकामा भएको थियो । स्वास्थ्यका लागि दौड, राष्ट्रका लागि दौड नारा दिइएको दौडमा बुद्धवीर लामा आफैं पनि दौडेका थिए । त्रिपुरेश्वरस्थित राखेप हाताबाट सुरु दौड विभिन्न भागको परिक्रमा गरी सोही ठाउँमा टुंगिएको थियो । विजेतालाई एथलेटिक्सका पूर्व प्रशिक्षक मधुशम्शेर राणा, नेपाल भलिबल संघकी पूर्वसदस्य ज्योति केसीलगायतले पुरस्कृत गरे । दौडको दक्षिण एसियाली खेलकुदका कीर्तिमानी पूर्वधावक बैकुण्ठ मानन्धरले उद्घाटन गरेका थिए । तीनपटककी एभरेस्ट म्याराथन विजेता याङ्दी लामा शेर्पा, धावकद्वय पुष्पलाल महर्जन र लाक्पा शेर्पालाई सम्मान गरिएको थियो ।"
बाल मन्दिरमा ब्याडमिन्टन,"(काठमाडौं)बाल मन्दिरका बालिकाहरूले बुधबार पहिलोपल्ट र्याकेट समात्ने अवसर प्राप्त गरे । र्याकेटले सटल उफार्दै रमाइलो गरे । त्यसअघि नेट पार गर्ने गरी हातले सटल फ्याँक्दै रमाइलो पनि गरे । ब्याडमिन्टनका प्राविधिक शब्दहरूमाथि सोधिएको प्रश्नको सही जवाफ मिलाउनेले पुरस्कार पनि जिते । नाचगान गरे अनि रमाए ।विश्व ब्याडमिन्टन दिवस (५ जुलाई) को सन्दर्भमा काठमाडौं ब्याडमिन्टन एकेडेमी (केबीए) ले बाल मन्दिरमा रहेका अभिभावकविहीन बालिकालाई ब्याडमिन्टन सिकाउँदै रम्ने अवसर दिएको हो । नेपालका नम्बर एक महिला ब्याडमिन्टन खेलाडी रसिला महर्जनसहित केबीएका प्रतिनिधिले नक्सालमा रहेका बालिकाहरूलाई ब्याडमिन्टन खेल्न सिकाएका थिए । केबीएका सचिव दीपक थापाले भने, गत वर्षको ब्याडमिन्टन दिवस हामीले राष्ट्रपतिसँग शीतल निवासमा मनाएका थियौं । यसपालि भिन्न तबरले गरौं भनेर बाल मन्दिरमा आश्रित बालिकालाई ब्याडमिन्टन सिकाउँदै रमाइलो गरेर मनाएका हौं ।बाल मन्दिरकी अध्यक्ष विद्या उपाध्याय न्यौपानेका अनुसार नक्सालमा रहेका ७० भन्दा बढी बालिका कार्यक्रममा सहभागी भए । उनले भनिन्, बाल मन्दिरमा आश्रित बालिकालाई खेल्ने पाउने समान अवसर दिएकोमा काठमाडौं ब्याडमिन्टन एकेडेमीलाई धन्यवाद । आउने दिनमा हामी अरू खेलमा पनि अग्रसरता दिनेछौं । बाल मन्दिरकी महासचिव जीवनप्रभा लामा, केबीएकी अध्यक्ष रिता विष्टलगायत सहभागी थिए ।खेलाडी रसिलाले आश्रममा रहेका बालिकाहरूसँग खेल्न पाउँदा निकै खुसी लागेको बताइन् । हालै अन्नपूर्ण र प्रधानमन्त्री कपको उपाधि जितेकी उनले ती दुई प्रतियोगितासहित भविष्यमा जित्ने पुरस्कारको १० प्रतिशत रकम बाल मन्दिरका बालिकाहरूको पढाइमा दिने घोषणा गरिन् । केबीएले खेल सामग्री पनि बाल मन्दिरलाई हस्तान्तरण गरेको थियो ।"
दौड संस्कृतिको प्रवर्द्धन गरिने,"(काठमाडौं)एनआरएस स्पोर्ट्स फाउन्डेसनले इनड्राइभको सहकार्यमा नेपालमा दौड संस्कृति प्रवर्द्धन गर्न र लामो दूरीका धावकलाई अन्तर्राष्ट्रिय दौड प्रतियोगितामा सहभागिता जनाउने वातावरण तयार पार्न नयाँ कार्यक्रम ल्याउने घोषणा गरेको छ । १२ वर्षमुनिका खेलाडीलाई जुलाई १२ देखि प्रशिक्षण प्रदान गरिनेछ । प्रशिक्षण कार्यक्रम काठमाडौ उपत्यकानजिकका सहरमा हुनेछ । त्यसमा काठमाडौंसँगै पाटन, भक्तपुर, थिमि, कीर्तिपुर, हेटौंडा, बुटवल र पोखरा छन् । भविष्यमा यो क्षेत्रलाई अझ विस्तार गरिनेछ । एनआरएस स्पोर्टस फाउन्डेसन अध्यक्ष निलेन्द्रराज श्रेष्ठ भन्छन्, यो कार्यक्रम सञ्चालन गर्न पाउँदा हामी निकै उत्साही छौं र नेपालमा दौड संस्कृति प्रवद्धर्न गर्ने कार्यमा सहभागी हुन पाउँदा खुसी छौं ।प्रशिक्षण कार्यक्रम अनभुवी प्रशिक्षकबाट चलाइने छ । यी प्रशिक्षकसँग दौड, इन्डुरेन्स ट्रेनिङ र सम्भावित चोटबाट बचाउबारे पर्याप्त ज्ञान हुनेछ । युवा तथा सहज पहुँचबाट टाढा रहेका धावकलाई प्रवर्द्धन गर्न इनड्राइभले तीन सय धावकलाई काठमाडौं म्याराथनमा सहभागी हुन मदत गर्नेछ । काठमाडौं म्याराथन आउँदो अक्टोबरमा आयोजना हुँदै छ । यो कार्यक्रम विश्वस्तरमै रहेको असमानतालाई चुनौती दिन सामुदायिक रूपमै सशक्तीकरण गर्ने प्रयासको एक अंश रहेको छ । एनआरएस स्पोर्टस फाउन्डेसन प्रालि एक खेलकुदको इभेन्ट्स म्यानेजमेन्ट कम्पनीका रूपमा रहेको छ र यसले नेपालमा खेलकुदका विभिन्न गतिविधि आयोजना तथा व्यवस्थापन गर्दै आएको छ । नेपालमा खेलकुदको प्रवर्द्धन र प्रतिभाशाली खेलाडीको विकासमा टेवा पुर्याउनु संस्थाको उद्देश्य रहेको जनाएको छ । इनड्राइभ एक ग्लोबल मोबिलिटी र अर्बन सर्भिस प्लेटफर्म हो । यसको मुख्यालय अमेरिका क्यालिफोर्नियाको माउन्ट भ्युमा छ । यसको अहिलेसम्म १७ करोड ५० लाख पल्ट डाउनलोड भइसकेको छ ।"
छोटकरी,"विपन र अस्मितालाई स्वर्णकाठमाडौं (कास) निन्जा उसु क्वानका विपन थापा र कालभैरव उसु क्वानकी अस्मिता श्रेष्ठले तेस्रो अन्तर क्वान खुला राष्ट्रिय उसु प्रतियोगितामा स्वर्ण पदक जितेका छन् । छान छ्वानको पुरुषमा विपन र महिलातर्फ अस्मिताले स्वर्ण जिते ।विपनले ८५५ अंक बटुलेका थिए । बुलबुले उसु क्वानका सुरेश चौधरी ८४३ अंकसाथ दोस्रो र कैलाली उसु क्वानका आयुश चौधरी ८४० अंकसाथ तेस्रो भए । अस्मिताले ८३८ अंक जोडिन् । बुलबुलेकी आशा शाही ८२१ अंकसहित दोस्रो र शिअ उसु क्वानकी दीपिका चौधरी ६७० अंकसहित तेस्रो बने । सान्सौंतर्फ पुरुष ४८ केजीमा शिअका रोहित गाहा मगर र काठमाडौं उसु क्वानका मिलन राई फाइनल पुगेका छन् । ५६ केजीमा काठमाडौंका विशाल विष्ट र ड्रागन उसु क्वानका आशिष तामाङ फाइनल पुगे । बोर्न टु हुप फाइनलमाकाठमाडौं (कास) आईएसए नेपाल र आयोजक गोल्डेनगेट कलेजको बोर्न टु हुप बिहीबार गोल्डेनगेट एसईई कप बास्केटबल प्रतियोगिताको गर्ल्सतर्फ फाइनल पुगेका छन् । चार टिम सहभागी राउन्ड रोबिन लिगमा आईएसए नेपाल विजेता तथा बोर्न टु हुप उपविजेता हुँदै उपाधि भिडन्तमा पुगेका हुन् । आईएसएले बोर्न टु हुपलाई १३७, बलर्स एकेडेमीलाई ६२ र गोल्डेन बडलाई १३२ स्कोरले हरायो । बोर्न टु हुपले गोल्डेन बडलाई ७५ र बलर्सलाई ११८ ले हरायो । आईएसएसँग भने बोर्न टु हुप १३७ ले पछि पर्यो । ब्वाइजमा मनास्लु, युजीए, ग्रान्डी, बोर्न टु हुप, जीपीएचएस, बलर्स, भीएस ए र टिम कुमार क्वाटरफाइनल पुगेका छन् । ब्वाइजमा २२ टिम सहभागी छन् । दुवै समूहमा पहिलो हुनेले २० हजार र दोस्रोले १० हजार पुरस्कार हात पार्ने छन् । मोस्ट भ्यालुएबल प्लेयरलाई जनही ५ हजारबाट पुरस्कृत गरिने छ ।"

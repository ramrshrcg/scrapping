शीर्षक,विवरण
गोदामबाट बरामद धेरैजसो 'ब्रेक सु खोक्रा,"सामान भित्रिनुअघि भारत, दुबई र हङकङको यात्रा गरेका अडुकिया सुन बरामदपछि एकाएक फरार छन् । अनुसन्धानकै क्रममा अडुकियाको कमलपोखरीस्थित घरमा बुधबार छापा मारेर केही कागजात र ल्यापटपसहितका सामान अनुसन्धान टोलीले नियन्त्रणमा लिएको छ ।हङकङबाट कहिले के भित्रिएका थिए ?विमानस्थल भन्सारको अभिलेखअनुसार रेडी ट्रेडका नाममा मे १७ मा ६६ केजी, मे २१ मा ६६ केजी, मे २४ मा ६६ केजी, मे २६ मा ५२ केजी सेभर आएको थियो । त्यस्तै, जुन ६ मा १ सय ३२ केजी, जुन ७ मा ६६ केजी, जुन १२ मा ६६ केजी, जुन १६ मा १ सय २ केजी, जुन १९ मा ६६ केजी, जुन २२ मा ९९ केजी, जुलाई ९ मा ३३ केजी, जुलाई १८ मा ३२ केजी सेभर ल्याइएको थियो । ती सामान चीनको दोङगोन सुतु ट्रान्सपोर्टेसन कम्पनीले निर्यात गरेको हो ।मे ३१ मा ल्याइएको ६६ केजीको मेकानिकल मोटरको निर्यातकर्ता ताइवानको तालमड कम्पनी रहेको अभिलेख छ । यस्तै, रेडीकै नाममा मे २४ मा ३४ केजी, मे २८ मा ३८ केजी, मे ३१ मा ३८ केजी ब्रेक सु आएको थियो । जुन ६ मा ५७ केजी, जुन ७ मा ३९ केजी, जुन १२ मा ३८ केजी, जुन १४ मा ७८ केजी, जुन १८ मा ३८ केजी, जुन २३ मा ५८ केजी, जुन २६ मा १९ केजी, जुन २८ मा ७६ केजी ब्रेक सु भित्र्याइएको थियो । यस्तै, जुलाई ३ मा १ सय १४ केजी, जुलाई ६ मा ७६ केजी, जुलाई ९ मा १ सय १४ केजी, जुलाई १२ मा १ सय १६ केजी, जुलाई १८ मा १ सय ५२ केजी र जुलाई २४ मा ३४ केजी ब्रेक सु ल्याइएको थियो । ब्रेक सु चीनकै जियाङनेन फेङटोङ ट्रान्सपोर्टेसन कम्पनीबाट पठाइएको थियो । सामान पठाउने कम्पनीको आधिकारिकताबारे अनुसन्धान भइरहेको राजस्व अनुसन्धान विभागका एक अधिकारीले जानकारी दिए ।"
"सर्वोच्च आदेशले कोशी सरकार ढल्यो, लोकतन्त्रको साख बच्यो","प्रदेशसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम मुख्यमन्त्री नियुक्ति हुन सक्ने अवस्था नभएमा वा त्यसरी नियुक्त मुख्यमन्त्रीले उपधारा (४) बमोजिम विश्वासको मत प्राप्त गर्न नसकेमा संविधानको उक्त धारामा उल्लेख छ, प्रदेश प्रमुखले प्रदेशसभामा सबैभन्दा बढी सदस्य भएको संसदीय दलको नेतालाई मुख्यमन्त्री नियुक्त गर्नेछ । कोशी प्रदेश सरकारविरुद्ध सर्वोच्चले असार २७ मा अन्तरिम आदेश जारी गर्दै दीर्घकालीन महत्त्वका काम नगर्न भनेको थियो । न्यायाधीश सपना मल्ल प्रधानको इजलासले मुद्दाको अन्तिम किनारा नभएसम्म दीर्घकालीन असर पर्ने कुनै पनि निर्णय नगर्नँ, नगराउनू भन्दै सर्वोच्च अदालत नियमावली, २०७४ को नियम ४९ बमोजिम अन्तरिम आदेश जारी गरेको थियो ।सर्वोच्चले मुद्दाको प्रकृति तत्काल निरुपण गर्नुपर्ने किसिमको भएकाले साउन ३ गतेसम्म विपक्षी मुख्यमन्त्री तथा मन्त्रिपरिषद् कार्यालय कोशी प्रदेशलगायत नाममा कारण देखाऊ आदेश जारी गर्दै लिखित जवाफ आएको चार दिनपछि साउन ७ देखि निरन्तर सुनुवाइमा राखी टुंगो लगाउनू भनी आदेश गरेको थियो । त्यसै आदेशअनुसार लिखित जवाफ पेस भएपछि उक्त रिटमाथि निरन्तर सुनुवाइ गर्दै सर्वोच्चले कोशी सरकार विघटन गरेको हो ।सभामुखको समेत हस्ताक्षर जोडेर सरकार गठनका लागि आवश्यक ४७ प्रदेश सांसदको बहुमत देखाई मुख्यमन्त्रीमा गठबन्धन दलका नेता थापालाई नियुक्त गरेको निर्णयविरुद्ध एमाले संसदीय दलका नेता हिक्मतकुमार कार्कीका तर्फबाट असार २१ गते सर्वोच्च अदालतमा रिट दायर भएको थियो । निवर्तमान मुख्यमन्त्री कार्कीले प्रदेशसभामा असार १५ मा विश्वासको मत नपाएपछि प्रदेश प्रमुख खापुङले संविधानको धारा १६८ को उपधारा (२) बमोजिम दुई वा दुईभन्दा बढी दलको समर्थनमा असार १७ गते ५ दिनको समय दिएर सरकार गठनका लागि आह्वान गरेका थिए । गठबन्धन दल कांग्रेसका २९, माओवादीका १२, एकीकृत समाजवादीका ४, जनता समाजवादीका एक र सभामुख गौतमले प्रदेशसभा सदस्यको हैसियतमा गरी ४७ प्रदेश सांसदको समर्थनमा थापाको नेतृत्वमा असार २१ गते सकार गठनका लागि दाबी पेस गरिएको थियो । राप्रपाको समर्थन जुटाउने प्रयाससर्वोच्च अदालतले मुख्यमन्त्री उद्धव थापा नेतृत्वको सरकार खारेज गरिदिएपछि गठबन्धन दलले पुनः उनकै नेतृत्वमा राप्रपाको समर्थन लिएर सरकार गठनका लागि छलफल सुरु गरेको छ । गठबन्धन दल कांग्रेसका प्रमुख सचेतक भूपेन्द्र राईले सर्वोच्चले दिएको सात दिनको समयभित्र राप्रपाको समर्थनमा बुहमत पुर्याएर सरकार गठनका लागि छलफल थालिएको बताए । पहिले कांग्रेस संसदीय दलका नेता उद्धव थापाकै नेतृत्वमा सरकार बनाउन प्रयास गर्छौं, उनले भने, त्यसमा समस्या आएको अबस्थामा हरेक विकल्पमा छलफल गरेर गठबन्धनको सरकार गठन गर्छौं । निवर्तमान बिनाविभागीय मन्त्री तथा कांग्रेस केन्द्रीय सदस्य प्रदीपकुमार सुनुवारले सर्वोच्चको फैसलालाई स्वागत गर्दै सात दिनभित्रै पुनः दलका नेता थापाको नेतृत्वमा पूर्ण बहुमतको सरकार गठन गर्ने दाबी गरे । संसदीय दलको विधानअनुसार दलका नेता नै मुख्यमन्त्री बन्ने व्यवस्था रहेकाले उहाँकै नेतृत्वमा सरकार बन्छ, उनले भने, संविधानको धारा १६८ को उपधारा (५) मा गइसकेपछि मात्रै अन्य सदस्यको नेतृत्वमा सरकार बन्छ र त्योभन्दा अगाडि अन्य सदस्यको नेतृत्वमा सरकार गठन हुँदैन । सुनुवारले यसअघिको भन्दा अलिकति फरक दृष्टिको राजनीतिक समीकरण बन्ने सम्भावना रहेको बताए । कांग्रेस र एमाले मिलेरै सरकार गठन गर्ने अवस्थामा अहिले नै पुगिएको छैन, त्यसैले राप्रपाको समर्थनमा बहुमत पुर्याउन पहल हुन्छ, उनले भने, सरकार गठनका लागि समर्थन नदिएको अवस्थामा राप्रपा पनि राष्ट्रिय राजनीतिमा अप्ठ्यारोमा पर्न सक्छ नि ।गठबन्धन दल माओवादीका नेता इन्द्रबहादुर आङ्बोले सात दिनभित्र बहुमतसहित गठबन्धन दलको सरकार गठनका लागि दाबी पेस गर्न जाने बताए । बहुमत पुर्याउनका लागि राप्रपासँग छलफल हुन्छ, उनले भने । राप्रपा अध्यक्ष राजेन्द्र लिङ्देनले भने सरकारमा जाने विषय नै नभएको प्रतिक्रिया दिए । अहिले राप्रपाले हेर्ने काम मात्रै गर्छ, उनले भने, कांग्रेस र एमालेले आधाआधा कार्यकाल बाँडेर सरकार बनाए राम्रो हुने हाम्रो धारणा हो । सरकार गठनका लागि ९३ सदस्यीय प्रदेशसभामा ४७ सांसदको समर्थन आवश्यक छ । तर गठबन्धन दल कांग्रेसका २९, माओवादीका सभामुखबाहेक १२, एकीकृत समाजवादीका ४ र जनता समाजवादी पार्टीका एक गरी ४६ तथा एमालेका ४० र राप्रपाका ६ सांसद छन् । अहिलेको राजनीतिक समीकरणमा कसैको सरकार गठन हुने अवस्था देखिँदैन । गठबन्धन दलको सरकार गठनका लागि राप्रपाको समर्थन आवश्यक देखिएको छ भने एमालेको सरकार गठनका लागि राप्रपासँगै गठबन्धन दलका दुई प्रदेश सांसदको समर्थन चाहिन्छ । यसअघि माओवादी र जनता समाजवादी पार्टीले समर्थन फिर्ता लिएपछि एमाले नेता हिक्मतकुमार कार्की नेतृत्वको सरकार अल्पमतमा परेको थियो । संवैधानिक व्यवस्थाअनुसार विश्वासको मतका लागि असार १५ को प्रदेशसभा बैठकमा कार्कीले ४६ मत मात्रै पाएर विश्वास प्राप्त गर्न सकेनन् । त्यसपछि प्रदेश प्रमुख पर्शुराम खापुङले असार १७ गते ५ दिनको समय तोकेर संविधानको धारा १६८ को उपधारा (२) अनुसार दुई वा दुईभन्दा बढी दलको समर्थनमा सरकार गठनका लागि दाबी पेस गर्न आह्वान गरेका थिए । तर गठबन्धन दलले कांग्रेस नेता थापाको नेतृत्वमा बहुमत ४७ सांसदको समर्थन देखाउन सभामुख बाबुराम गौतमको हस्ताक्षरसहित असार २१ गते प्रदेश प्रमुखसमक्ष दाबी पेस गरेका थिए । प्रदेश प्रमुख खापुङले सोही दिन थापालाई मुख्यमन्त्री नियुक्त गरी असार २२ गते पद तथा गोपनीयताको शपथ ग्रहण गराएका थिए ।"
९२ दिनमै विश्वका १४ अग्ला हिमाल आरोहण,"चिनियाँ हिमाल सिसापाङपछि शेर्पा र हरिलाले वैशाख २० मा चीननेपालको सीमामा पर्ने चोयु हिमाल (८१८८ मिटर), वैशाख ३० मा मकालु (८४८५ मिटर), जेठ १४ मा कञ्चनजंघा (८५८६ मिटर), जेठ ९ मा सगरमाथा (८८४८८६ मिटर), ल्होत्से (८५१६ मिटर), जेठ १५ मा धौलागिरि (८१६७ मिटर), जेठ २२ मा अन्नपूर्ण प्रथम (८०९१ मिटर), जेठ २७ मा मनास्लु (८१६३ मिटर), असार ११ मा पाकिस्तानी नागा पर्वत (८१२५ मिटर), असार ३० मा ग्यासरब्रुम दोस्रो (८०३४ मिटर), साउन २ मा ग्यासरब्रुम पहिलो, (८०८० मिटर), ७ साउनमा ब्रोड पिक (८०५१ मिटर) र बिहीबार केटु (८६११ मिटर) को सफल आरोहण गरेका हुन् । विश्वका १४ अग्ला हिमाल आरोहण गर्ने करिब ४० आरोहीमध्ये थोरै महिलामा ३७ वर्षीया क्रिस्टिन पनि सामेल भएकी छन् । आरोहणअघि उनी क्रसकन्ट्री स्कीकी खेलाडी थिइन् । एजेन्सीका अनुसार हिमाल आरोहणमा उनी ८ वर्षयता मात्रै संलग्न भएकी हुन् । तेन्जिङ भने सेभेन समिटका गाइड हुन् । उनीहरूसँगै बिहीबार २१ जनाले केटु हिमाल आरोहण गरेका छन् । जसमा नेपाली फोटोपत्रकार पूर्णिमा श्रेष्ठ पनि छिन् ।"
जीर्ण नहर बर्खामै सिँचाइ अभाव,"साह (मोरङ), शंकर आचार्य (पर्सा), अवधेशकुमार झा (राजविराज) र ओमप्रकाश ठाकुर (सर्लाही)"
मिटरब्याजीलाई ७ वर्षसम्म कैद गर्ने विधेयक पारित,जाँचबुझ आयोगको बिहीबारसम्मको प्रगति२ हजार ५ सय १७ जनाबीच सहमतितमसुक लिखत भएको १ अर्ब ८ करोड ८८लाख रुपैयाासाहुबाट माग भएको रकम १ अर्ब ९७ करोड ३७ लाखलिखतभन्दा बढी माग भएको रकम ८९ करोड ऋणी र साहुबीच सहमति भएको रकम ७२ करोड ७ लाख१ अर्ब २५ करोड रुपैयाा घटीमा साहु सहमत५५ बिघा ७ कट्ठा ९ धुर जग्गा साहुबाट निवेदकलाई फिर्ता
कान्तिपुर व्यवस्थापन र आन्दोलनरत पक्षबीच वार्ता निष्कर्षविहीन,"(काठमाडौं)कान्तिपुर पब्लिकेशन्स् लिमिटेड व्यवस्थापन र आन्दोलनरत मजदुर पक्षबीच बिहीबार भएको वार्ता निष्कर्षविहीन भएको छ । व्यवस्थापनले वार्ता र सहमतिको प्रयास जारी राख्दै ग्राहकका प्रति पुर्याउन आग्रह गरेको छ भने आन्दोलनरत पक्षले सहमति नभएसम्म पत्रिका वितरण गर्न नसक्ने अडान लिएका छन् । यद्यपि आन्दोलनरत चारमध्ये दुई समूहले बुधबार र बिहीबार पत्रिका वितरण गरेका छन् । बिहीबार भएको वार्तामा कान्तिपुर संघर्ष समिति ले ४० जना वितरकको करार अवधि थप्न माग राखेको थियो । कुनै पनि कर्मचारीलाई गैरकानुनी रूपमा हटाइएको छैन । यद्यपि करार अवधि सकिएपछि स्वतः बिदा भएका वितरकलगायतका विषयमा पनि सहमति गर्न सकिन्छ तर सहमतिको प्रयास जारी रहँदा पत्रिका वितरणमा अवरोध नगर्न व्यवस्थापनले आग्रह गरेको थियो । तर, उहाँहरूले आफ्ना माग पूरा नभएसम्म पत्रिका वितरण बन्द गरिराख्ने अडान लिनुभयो, यसले वार्ता निष्कर्षविहीन भयो, मानव संसाधन विभागका प्रमुख परमानन्द खनालले भने । वार्तामा सहभागी अखिल नेपाल क्रान्तिकारी सञ्चार छापाखाना र प्रकाशन मजदुर संघ मूल इकाईका अध्यक्ष श्रीराम वाग्लेले आफ्ना माग पूरा गर्ने पक्षमा व्यवस्थापन नदेखिएकाले वार्ता निष्कर्षमा पुग्न नसकेको बताए । हामीले वार्ताका क्रममा ४० जना साथीहरूलाई पुनर्बहाली गर्नुपर्यो, आन्दोलनका क्रममा जे जति संख्यामा स्पष्टीकरण सोधिएको छ, त्यो पनि खारेज हुनुपर्यो भन्ने सर्त राख्यौं, उनले भने, एक सातामा पूरा गर्छौं तर पहिले पत्रिका वितरण सुरु गर्नुस् भनेर व्यवस्थापन पक्षले भन्यो । हामीले पुनर्बहाली र स्पष्टीकरणको पत्र खारेज गरेपछि मात्रै पत्रिका वितरण सुरु गर्छौं भन्ने अडान राख्यौं, उहाँहरूले यसलाई स्वीकार गर्नुभएन । अखिल नेपाल सञ्चार छापाखाना र प्रकाशन मजदुर संघ कान्तिपुर पब्लिकेशन्स् मूल इकाई कमिटीका उपाध्यक्ष रुद्र पौडेलले पनि व्यवस्थापनले आफ्ना माग नमानेकाले वार्ता सफल हुन नसकेको बताए । मानव संसाधन विभागका प्रमुख खनाल भने धेरैजसो श्रमिक काम गर्ने पक्षमा रहेको तर असम्बन्धित पक्षले पत्रिका वितरण गर्न नदिएको र काम गर्न खोज्नेलाई पनि करकापमा पारेको सूचना र प्रमाण आफूहरूसँग रहेको बताए । हामी हाम्रा श्रमिकले कानुनतः पाउने सबै माग पूरा गर्न तयार छौं । तर, उहाँहरूले विगतदेखि गर्दै आएको र भोलिका दिनमापनि गर्नुपर्ने व्यावसायिक काममा अवरोध नगर्नोस्, सञ्चारकोहक र उपभोक्ताका अधिकारलाई कुण्ठित नगर्नोस् भन्दा मान्नुभएन, उनले भने । वार्ताको पहल सुरु भएपछि कान्तिपुर पब्लिकेशन्स् कर्मचारी मजदुर संघ र अखिल नेपाल सञ्चार छापाखाना र प्रकाशन मजदुर संघनिकट मजदुरले बुधबार र बिहीबार पत्रिका वितरण गरेका छन् । अरू संगठनमा आबद्ध मजदुर पनि आफ्नो काममा फर्कन तयार छन् । किनकि समस्याको समाधान अवरोधबाट होइन, संवादबाट हुन्छ भन्नेमा धेरै जना स्पष्ट हुनुहुन्छ । तर, केही व्यक्तिले त्यो वातावरणलाई बिथोलिरहेका छन्, खनालले भने । कान्तिपुर पब्लिकेशन्स्ले मंगलबार आन्दोलनरत पक्षलाई वार्ताका लागि आह्वान गर्दै पत्र पठाएको थियो । पब्लिकेशन्स्ले पठाएको पत्रमा वितरकहरूले आफ्ना जायज माग राखे पनि नागरिकको सुसूचित हुने हक, सञ्चारको हक र ग्राहकउपभोक्ताको हकलाई पनि सम्मान गर्दै पत्रिकाहरू पूर्ववत् वितरण गर्न, वितरण गर्ने मजदुरलाई अवरोध नगर्न तथा प्रकाशित पत्रिका थुपारेर पब्लिकेशन्स्को सम्पत्तिमा क्षति नपुर्याउन आग्रह गरेको थियो । कानुनले तोकेका अधिकार दिन आफू तयार भएको व्यवस्थापनको भनाइ छ । कान्तिपुर व्यवस्थापनले मंगलबार वार्ताका लागि आह्वान गरेपछि कान्तिपुर संघर्ष समिति ले १७ सदस्यीय वार्ता समिति गठन गरेको थियो । व्यवस्थापनसँगको वार्तामा अखिल नेपाल सञ्चार छापाखाना र प्रकाशन मजदुर संघ, कान्तिपुर पब्लिकेशन्स् कर्मचारी युनियन, कान्तिपुर पब्लिकेशन्स् कर्मचारी मजदुर संघ र अखिल नेपाल क्रान्तिकारी सञ्चार छापाखाना र प्रकाशन मजदुर संघका प्रतिनिधि सहभागी थिए ।"
"कांग्रेसमा देउवा 'निर्विकल्प, थापा मिसनमै","(काठमाडौं)कांग्रेस सभापति शेरबहादुर देउवाले एक वर्षदेखिका राजनीतिक मुद्दा र आम नागरिकले उठाइरहेका सवालमा केन्द्रीय कार्यसमिति बैठकमा कुनै धारणा राखेनन् । आठ दिनसम्म चलेको बैठकमा पदाधिकारी र सदस्यले उठाएका प्रश्नलाई पनि उनले पन्छाए । छलफलका लागि लिखित दस्तावेज पनि प्रस्तुत गरेनन् । बैठक समापनका क्रममा देउवाले धेरै आलोचना होला भन्ने थियो, सोचेभन्दा धेरै कम भयो भन्दै धन्यवादसमेत दिए । अर्कातिर महामन्त्री गगन थापाले सार्वजनिक तहमा उठाइरहेको संसदीय दलको नेता परिवर्तनको मुद्दा केन्द्रीय कार्यसमितिमा पनि प्रस्टसाथ राखे । नक्कली भुटानी शरणार्थी प्रकरणमा संलग्न भएको अभियोगमा पुर्पक्षका लागि थुनामा रहेका नेता बालकृष्ण खाणलाई निलम्बन गर्नुपर्ने मुद्दामा पनि फरक मत राखे । देउवाको अनुमति नलिईकनै महामन्त्री थापा र विश्वप्रकाश शर्माले राजधानीमा असार २१ र २२ मा जिल्ला सभापतिहरूको बैठक बोलाएका थिए । अगाडि नै अनुमति लिन खोजेको भए सम्भव नहुने बुझेरै उनीहरूले बैठक बोलाइसकेपछि मात्रै देउवालाई जानकारी दिएका थिए । यसबाट सशंकित देउवाले तत्कालै केन्द्रीय कार्यसमिति बैठक बोलाएर महामन्त्रीहरूले दिन खोजेको विद्रोह को सन्देशलाई चिर्ने प्रयास गरे । आम नागरिकबीच खस्केको छवि र पार्टीभित्रकै अन्तरसंघर्षलाई लिएर सत्ता राजनीतिका दृश्य र अदृश्य शक्तिबीच हुने छलफल देउवाका लागि टाउको दुखाइका विषय थिए । प्रमुख सत्ता घटक दलका नेतृत्वबीच भएको भद्र सहमतिअनुसार आफू प्रधानमन्त्री हुने परिस्थिति नबिग्रियोस् भन्ने देउवा चाहन्छन् । बाहिर जेजस्तो कोलाहल भए पनि कांग्रेसभित्र आफू आलोचना मुक्त र निर्विकल्प रहेको सन्देश देउवाले बैठकबाट सत्ता गठबन्धन, विपक्षी दल र बाह्य शक्तिलाई एकैसाथ दिएको उनी निकट नेताहरू बताउँछन् । बैठक लाइभ गर्ने विषय एकाएक भएको होइन । धेरै अघिदेखिकै रणनीतिक योजना थियो, संस्थापन पक्षका एक नेताले भने, महामन्त्रीले बाहिर जस्तो हल्ला गरे पनि पार्टीमा देउवाको विकल्प कोही छैन भन्ने नै यो बैठकको मूल राजनीतिक सन्देश हो ।साउन २ देखि १० सम्म चलेको बैठक प्रत्यक्ष प्रसारण (लाइभ) गरिएको थियो । बैठकको अघिल्लो दिन पदाधिकारी र पूर्व पदाधिकारीबीच बैठक लाइभ गर्ने विषयमा वादविवाद भइरहँदा देउवाको निर्देशनमा पार्टी मुख्यालय सानेपामा क्यामेरासहित प्राविधिक टोली पुगिसकेको थियो । यसले बैठक लाइभ गर्ने सभापतिको रणनीति थियो भन्ने प्रस्ट हुन्छ, संस्थापन इतरपक्षका एक नेताले भने । खासगरी महामन्त्रीद्वय थापा र शर्माले नेतृत्वको विकल्प खोज्ने बहस अघि सारेपछि असन्तुष्ट बनेका देउवाले पार्टीभित्र उनीहरूको हैसियत देखाउने भन्दै यस्तो रणनीति बनाएको संस्थापन पक्षका एक नेताले बताए । महामन्त्री थापाले बैठकमा सदस्यहरूले उठाएका प्रश्नको जवाफ दिने क्रममा बैठक लाइभ गरेर सभापतिको उद्देश्य पूरा भयो होला भनेर व्यंग्य हानेका थिए । बैठकमा देउवाले देश र दुनियाँले कांग्रेसबारे थाहा पाउलान् भनेरै लाइभ गरिएको बताएका थिए । केन्द्रीय सदस्य नैनसिंह महर भने बैठक लाइभ गर्नुका पछि जसको जस्तो रणनीति भए पनि कांग्रेसको समर्थक र विरोधी सबैको ध्यान एक सातासम्म तानिनु सुखद भएको बताए । पार्टीको १४ औं महाधिवेशनमा देउवासँग प्रतिस्पर्धा गरेका नेता शेखर कोइराला केन्द्रीय कार्यसमितिमा आक्रामक भएनन् । पार्टी बैठक, विभाग, भ्रातृसंस्था, भ्रष्टाचार मुद्दा लगायत विषयमा कोइराला आक्रामक ढंगले प्रस्तुत हुन नसक्दा पार्टीभित्रको प्रतिपक्ष खेमा कमजोर बनेको चर्चा पनि कांग्रेस वृत्तमा छ । कांग्रेस संगठनको ४० प्रतिशतको नेतृत्व गरेका कोइरालालाई देउवाले अरू सामान्य केन्द्रीय सदस्य हाराहारी व्यवहार गरेर ७ मिनेटभन्दा बढी समय दिएनन् तर पनि उनले प्रतिवाद गरेनन् । अभिव्यक्ति नसकिँदै देउवाले माइकको लाइन काटिदिँदा कोइराला थपक्क बसेका थिए । संस्थापन पक्षीय सदस्य श्याम घिमिरेका अनुसार सभापति देउवाले पार्टीको प्रतिपक्षी नेतालाई समेत म्यानेज गरेको सन्देश बैठकले दिएको छ । शेखर दाइ अलि नरम भएको देखियो । झट्ट हेर्दा महामन्त्री गगन थापाबाहेक संस्थापनइतर पक्ष पनि आक्रामक भएन । यसले पार्टी विधानअनुसार चल्नुपर्छ र अब लयमा जान्छ, धेरै तिक्तता बढाएर समस्या खडा गर्न हुन्न भन्ने सन्देश पनि दिएको छ, उनले भने, अर्कातर्फ महामन्त्री थापा आफ्नो मिसन र अडानबाट पछि हटेनन् । केन्द्रीय सदस्य महर देउवाको आलोचना र महामन्त्रीप्रतिको आलोचनाको लाभ शेखर कोइरालालाई भएको दाबी गर्छन् । बैठकले देउवा पार्टीभित्र कति सशक्त छन् भन्ने कुरा पनि प्रमाणित गरेको उनको भनाइ छ । १४ औं महाधिवेशनमा सभापतिका प्रतिस्पर्धीहरू नै शेरबहादुर दाइसँग झुक्न गएदेखि नै पार्टीभित्र शक्तिशाली हुनुभएको हो । रामचन्द्र दाइलाई राष्ट्रपति बनाएपछि त पार्टीमा निर्विकल्पजस्तै देखिनुभएको छ, महरले भने । युवा नेता गुरु घिमिरेले रणनीतिक योजनाका साथ बैठकमा प्रस्तुत हुनुपर्ने अपेक्षा पूरा नभए पनि नेता कोइरालाले प्रतिपक्षीको मुद्दा नछाडेको बताउँछन् । उहाँले आक्रामक रूपमा बोल्ने मेरो स्वभाव र संस्कार छैन भनेर धेरैपटक भन्दै आउनुभएको छ, उनले भने, उहाँले मुद्दा प्रस्टसँग राख्नुभएको छ । यता महामन्त्रीद्वयमा आफूहरूविरुद्ध बैठकमा संस्थापन पक्ष जति आक्रामक भए पनि पार्टीलाई विधिविधानअनुसार चलाउने दिशामा सभापतिलाई डोर्याउन बाध्य बनाएको बुझाइ छ । महामन्त्री थापाले विधिविधानअनुसार सभापतिले नगरेका पार्टी संरचना र संगठन निर्माणका सबै काम आगामी भदौ १५ भित्र गर्नुपर्ने प्रस्ताव ल्याएका थिए । बैठकले त्यो प्रस्ताव पारित गरेको छ । दुईदुई महिनामा बोलाउनुपर्ने बैठक एक वर्षमा राखिएकामा चौतर्फी आलोचना भएको थियो । सभापतिले महामन्त्री थापाको प्रस्ताव स्विकारेर बैठक समापन गर्दा असोज २ मा अर्को बैठक बस्ने घोषणासमेत गरे । मंसिर १३ देखि १५ सम्म महासमिति बैठक बस्ने निर्णय भएको छ । संस्थापन इतरपक्षीय एक नेताले पार्टीभित्र आफ्नो एकलौटी निर्णय चल्छ, कसैले आलोचना गर्न सक्दैन भन्ने सन्देश सभापतिले केन्द्रीय कार्यसमिति बैठकमार्फत दिएको बताए । अर्कातर्फ महामन्त्रीले थापाले पनि अबको नेतृत्व आफूहरू नै रहेको भन्ने प्रभाव छाडेको उनको भनाइ छ ।युवा नेता गुरु घिमिरे नेताहरू आआफ्नो रणनीतिमा सफल भए पनि कांग्रेस रूपान्तरणका लागि बैठकले सकारात्मक सन्देश दिन नसकेको बताउँछन् । सिंगो देश नै भ्रष्टाचारका विरुद्धमा उत्रिरहेका बेला नक्कली भुटानी शरणार्थी प्रकरणजस्तो अपराधमा संलग्न भएको भनेर मुद्दा लागिसकेका नेतालाई निलम्बन नगर्नु, भ्रष्टाचार र सुशासनका विषयमा आम नागरिकले नेतृत्वप्रति उठाइरहेको प्रश्नको जवाफसमेत दिन नसक्नु दुर्भाग्य रहेको उनले बताए । अहिलेको चुनौती सामना गर्न आन्तरिक एकता कसिलो बनाउने सन्देश बैठकले दिन सकेन, उनले भने, केन्द्रीय सदस्यहरू आफ्नो गुट रक्षाका लागि अर्कोलाइ अर्गेलो देख्ने काममा सीमित भए । उनले बैठक लाइभ गर्दा केन्द्रीय सदस्यको योग्यता, क्षमता र विषय प्रस्तुतिको ज्ञान दुनियाँलाई थाहा भएको पनि बताए । भ्रष्टाचारको मुद्दामा महामन्त्रीले फरक मत राख्नुपर्यो । महामन्त्रीले फरक मत राख्नु कांग्रेसको इतिहासमै विडम्बनापूर्ण हो, उनले भने ।"
मुसोलिनी शासन अन्त्य,"सन् १९४३ मा आजकै दिन (जुलाई २८) मा इटालियन तानाशाह बेनिटो मुसोलिनीले राजीनामा दिएका थिए ।मुसोलिनीको सेनालाई दक्षिण अफ्रिकामा पराजित गरेको बेलायत, अमेरिकालगायतको फौजले सिसिलीलाई नियन्त्रणमा लिनुका साथै रोममा बम आक्रमण गरेको थियो । जसका कारण जुलाई २५ गार्ड काउन्सिलले मुसोलिनीको राजीनामाको पक्षमा निर्णय लिएको थियो । त्यसपछि इटालीका राजा भिक्टर इमानुएलले उनलाई पक्राउ गरी जेल हाल्न आदेश दिएका थिए ।पक्राउपछि जेल परेका मुसोलिनी करिब दुई महिनापछि जर्मनीको सहयोगमा जेलबाट भागेका थिए । त्यसपछि उनले जर्मनीको समर्थनमा इटालियन सोसियल रिपब्लिक स्थापित गरेका थिए । तर दोस्रो विश्वयुद्धमा जर्मनीको पराजय निश्चित भएपछि उनी १९४५ मा स्विट्जरल्यान्डतर्फ भाग्ने क्रममा मारिएका हुन् ।स्विट्जरल्यान्डको सीमातर्फ अघि बढिरहेका मुसोलिनी, उनकी प्रेमिका क्लारा पेटाची र अन्य १६ जनालाई पार्टीसन विरोधीहरूले १९४५ अप्रिल २८ मा गोली हानी हत्या गरेका हुन् । पछि उनको शव मिलान सहरमा लगेर टाउको तल पारेरझुन्ड्याइएको थियो । १८८३ जुलाई २९ मा जन्मिएका मुसोलिनी १९२२ अक्टोबर ३१ मा प्रधानमन्त्री भएका थिए ।"
सर्वोच्चको आदेशले कोशीमा बनेको विधिको बाँध,"संवैधानिक भावना र संसदीय लोकतान्त्रिक अभ्यासविपरीत सभामुखसमेतको हस्ताक्षरमा बनेको कोशी सरकारलाई सर्वोच्च अदालतले बिहीबार विघटन गरिदिएर संविधानवादको रक्षा गरेको छ । मुलुकको राजनीतिक विकासमा गलत नजिर बस्ने गरी सभामुखले देखाएको दलीय पक्षधरतालाई बदर गर्दै नयाँ सरकार निर्माणको आह्वान गरेर सर्वोच्चले विधिको शासन पुनःस्थापित गरेको हो । संसदीय लोकतान्त्रिक सुसंस्कृतिमाथि भोलिका दिनमा सभामुखबाट कुनै अवाञ्छित अतिक्रमण हुन नदिन सर्वोच्चको यो आदेश मार्गदर्शक बन्नेछ । मुख्यमन्त्री पदमा उद्धव थापालाई नियुक्तिका लागि गरिएको दाबीपत्रमा सभामुख बाबुराम गौतमले गरेको हस्ताक्षरलाई सर्वोच्चले त्रुटिपूर्ण भनेको छ । सर्वोच्चका न्यायाधीशहरू ईश्वरप्रसाद खतिवडा, आनन्दमोहन भट्टराई र तिलप्रसाद श्रेष्ठको पूर्ण इजलासले थापाको नियुक्ति असंवैधानिक ठहर गरेको हो । इजलासले जुन बिन्दुबाट संविधानको प्रयोग र पालनामा त्रुटि भएको हो, सोही अवस्थाबाट संविधानसम्मत तवरले प्रक्रिया अघि बढाउन भनेको छ । सर्वोच्चले संविधानको धारा १६८(२) बमोजिम नयाँ सरकार गठनको प्रक्रिया थाल्न आदेश दिएको छ । दुई वा दुईभन्दा बढी दलको समर्थनमा बहुमत प्राप्त गर्ने सदस्यलाई ७ दिनभित्र मुख्यमन्त्री नियुक्त गर्न पनि आदेश भएको छ । उक्त धारामा प्रदेशसभामा कुनै पनि दलको स्पष्ट बहुमत नरहेको अवस्थामा प्रदेशसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रदेशसभाको सदस्यलाई प्रदेश प्रमुखले मुख्यमन्त्री नियुक्त गर्ने व्यवस्था छ । सात दिनभित्र कुनै पनि दलले बहुमत जुटाउन नसकेमा धारा १६८ को उपधारा ३ बमोजिम प्रदेशको सबैभन्दा ठूलो दलको नेतृत्वमा सरकार गठन हुनेछ । यस्तो अवस्थामा अब त्यहाँको सरकार निर्माण प्रक्रिया कसरी अघि बढ्छ वा राजनीतिक भविष्य के हुन्छ भन्ने प्रश्न बेग्लै विषय हो । यस पाटोमा जे भए पनि सभामुखको असंवैधानिक कदम सच्याउनु संवैधानिक र कानुनी अपरिहार्यता थियो, जुन संवैधानिक दायित्व सर्वोच्चले निर्वाह गरेको छ । खासमा, कोशीका सभामुख गौतमले कुनै संवैधानिक वा राजनीतिक अन्योलका कारण आफूलाई दलीय सदस्यको लाइनमा उभ्याएका होइनन्, उनले आफ्नै भूमिकालाई अवमूल्यन गर्दै सरकार निर्माणमा हस्ताक्षर गरेका थिए । उनले त्यसो गर्न पाउने गरी कानुनमा कुनै छिद्र पनि थिएन । उनले त जानीजानी आफूलाई सत्ताको अंशियारका रूपमा प्रस्तुत गरेका थिए । संवैधानिक पदकै हुर्मतलिएर दलको ताबेदारी गरेका थिए । सरकार गठनमा सहभागी भएर सभामुखले गरेको उक्त बलमिच्याइँलाई निष्प्रभावी तुल्याएर सर्वोच्चले न्यायिक मूल्यको जगेर्ना गरेको हो । सभामुख आफैं मुख्यमन्त्री नियुक्तिप्रस्तावको समर्थनमा उभिनु कसै गरी स्वाभाविक र स्वीकार्य थिएन । मुलुकले अभ्यास गरेको संसदीय लोकतन्त्रले कुनै पनि सर्तमा यस्तो परिकल्पना गरेको थिएन । व्यवस्थापिकासंसद्को कार्य सञ्चालन र अध्यक्षता गर्नुपर्ने भूमिका भएका सभामुख गौतमले तटस्थ भूमिकामा रहनुपर्ने संवैधानिक पदकै दुरुपयोग गरेका थिए, जसलाई नसच्याइएको भए मुलुकमा अर्को बेथितिको जन्म हुने थियो । संघका बेथितिबाट सिक्नुपर्ने प्रदेश सरकार स्वयंलाई नयाँ विकृतिको जननी बन्नबाट पनि यस आदेशले रोक्ने विश्वास गर्न सकिन्छ । कोशीमा सत्ता गठनका लागि बहुमत पुर्याउन दलहरूलाई सकसपूर्ण अवस्था पक्कै थियो तर जतिसुकै विकल्पहीन अवस्था भए पनि सरकार निर्माणमा सभामुखले समर्थनहस्ताक्षर गर्नु हुँदैनथ्यो । संसदीय पद्धतिको आम मान्यतालाई खण्डित तुल्याउन मिल्दैनथ्यो । संसदीय प्रक्रियालाई सहजीकरण गर्न तथा बाधा नलम्ब्याउन मत विभाजनमा बराबरी हुँदा निर्णायक मत दिनु अलग्गै अवस्था हो तर सरकार निर्माणको पहलमै सहभागी हुन कदापि मिल्दैनथ्यो ।यहाँ दोहोर्याउनैपर्छ सदनमा तटस्थ भूमिका निर्वाह गर्नुपर्ने भएकैले सभामुख भएपछि आफू संलग्न राजनीतिक दलबाट राजीनामा दिने अभ्यासै छ । गौतम स्वयंले पनि प्रदेशसभाको पहिलो बैठकमै दल त्यागको घोषणा गरेका थिए तर त्यसको मर्म बुझ्न र पालना गर्न भने उनी जानाजान चुके । त्यसै बेलादेखि उनीमाथि राजनीतिक र नैतिक प्रश्न उठ्दै आएको छ । सर्वोच्चको पछिल्लो आदेशबाट पनि उनी सभामुखका लागि योग्य नदेखिएको पुष्टि भने भइसकेको छ । अतः अब पनि उनी पदमा बसिरहन भने सुहाउँदैन । उनी पदबाट बाहिरिनैपर्छ । यस घटनाले नेपाली राजनीतिमा नयाँखाले संसदीय विचलनको भय जन्माएको थियो, जसलाई सर्वोच्चले टारिदिएको छ । कोशी प्रकरणलाई नसच्याइएको भए जुनसुकै बेला सभामुख पदको दुरुपयोग हुन सक्ने खतरा प्रबल रहन्थ्यो । त्यसैले पनि यस्तो चालबाजीमा न्यायिक लगाम जरुरी थियो । अतः दलहरूले सर्वोच्च सन्देशको मनन गर्नुपर्छ । हामीले अभ्यासमा ल्याएको मिश्रित निर्वाचन प्रणालीमा एउटै दलको बहुमत पुग्न पक्कै मुस्किल छ तर पद्धतिलाई दोष दिएर अनैतिक अभ्यास गर्ने छुट दलहरूलाई छैन । उनीहरूले संसदीय मूल्यभित्रै बसेर सरकार बनाउने स्वस्थ अभ्यास अनिवार्य रूपमा बसाल्नैपर्छ ।"
संस्कृत विश्वविद्यालयमा कहिलेसम्म तालाबन्दी ?,"दाङस्थित नेपाल संस्कृत विश्वविद्यालयमा महिनौंदेखिको तालाबन्दीका कारण सम्पूर्ण गतिविधि ठप्प छ । आन्दोलनकारी स्वयं र सरोकारवालाहरू मस्त निदाएको अभिनय गरिरहेका छन् । देशको पुरानो विश्वविद्यालय अहिले राजनीति गर्ने विद्यार्थी, समर्थन गर्ने दलका नेता, टुलुटुलु हेरेर बस्ने अभिभावक र पदासीन पदाधिकारीको चपेटामा परेको छ । अमुक विद्यार्थी संगठनका कार्यकर्ताले विश्वविद्यालयको सेवा आयोगको कार्यालयमा मात्र होइन अनेक बहानामा केन्द्रीय कार्यालयमा समेत तालाबन्दी गरिएको छ । विकास निर्माण, अनुसन्धान र शैक्षिक गतिविधि लगायतका सम्पूर्ण कामकाज ठप्प छ । तर विद्यार्थी संगठनले गर्वका साथ भनिरहेका छन्, हाम्रो आन्दोलन जारी छ, हाम्रा माग सम्बोधन नभई हामी ताला खोल्नेवाला छैनौं । जस्तोतस्तो वार्ता टोलीसँग वार्ता नगर्ने र मुख्य सरोकारवाला र पदाधिकारी नै चाहिने माग उनीहरूको रहेको छ । धन्य नेपाली विद्यार्थी । अझ भनौं, सकारात्मक सोच, अध्यात्म र नैतिकता पढ्ने संस्कृत विश्वविद्यालयका विद्यार्थीहरू भएरै होला यति धैर्य । तिमीहरूबाट अरू विद्यार्थीले पनि संस्कृति, नैतिक शिक्षा अवश्य सिक्नेछन् । हाम्रो नै त्यस्तो देश हो जहाँ शैक्षिक संस्थाहरूमा विद्यार्थी, शिक्षक र कर्मचारीहरूले राजनीति गरेर प्रशिक्षित हुन्छन् । शैक्षिक गतिविधिमा भन्दा राजनीतिमा बढी प्रशिक्षण पाइन्छ । अहिले विश्वविद्यालयले राजनीतिक जनशक्ति उत्पादन गरिरहेको छ । भिन्नभिन्न स्वार्थ समूहका अनावश्यक मागहरू पूरा गराउने नाममा विश्वविद्यालयमा पटकपटक तालाबन्दी भइरहेको छ । यो तालाबन्दी पनि त्यसकै निरन्तरता हो । विश्वविद्यालयमा तालाबन्दी हुनु नेपालका लागि सामान्य हुँदै गएको छ । यस्ता विषय सरोकारवालाको नजरमा पनि पर्ने गरेको छैन । कम्तीमा ६ महिनासम्म तालाबन्दी गरेर खिया नलाग्दासम्म ताला खोल्न मिल्दैन । अमुक दलका समर्थक विद्यार्थीका कारण अहिले त्यहाँ जागिर खाने शिक्षक, प्राध्यापक, र कर्मचारीलाई कामै नगरी तलब पाउने अवस्था बनेको छ । तर यसबाट सर्वसाधारण विद्यार्थी, अनुसन्धानकर्ता, कर्मचारी, शिक्षक र अभिभावकलाई मारमा परेका छन् । तालाबन्दीका विषयमा उचित छलफल गरी विश्वविद्यालय सञ्चालन गर्नु अपरिहार्य छ । नरनाथ पाण्डे, कावासोती८, नवलपुर, (विद्यावारिधि शोधार्थी नेपाल संस्कृत विश्वविद्यालय अनुसन्धान केन्द्र)"
देउवाको रूप र कांग्रेसको भविष्य,"नेपाली कांग्रेसको लाइभ बैठकले धेरैले धैरै कुरा जान्न पाए । बैठक कस्तो हुन्छ ? कसरी सञ्चालन गरिन्छ ? सञ्चालन गर्ने सभापतिको भूमिका र आचरण कस्तो देखियो ? अन्य नेताहरूको प्रस्तुति कस्तो रह्यो ? कसले के बोले ? कसरी बोले ? देश र जनताको हितमा केके बोलियो ? भष्टाचार नियन्त्रणको विषयमा कुन सदस्यको धारणा कस्तो आयो ? यी सबै कुरा देख्न, सुन्न र बुझ्न पाइयो । यो अवसर प्रदान गरेकामा कांग्रेसलाई धन्यबाद । अरू पार्टीहरूले पनि यसरी नै लाइभ बैठक गरेमा नेताहरूको मूल्याकंन आम जनताले राम्रोसँग गर्न पाउँथे । जसले आगामी आम चुनावहरूमा मतदातालाई नेताहरूको मूल्यांकन गर्न सगाउ पुर्याउँथ्यो । त्यसैको आधारमा पनि जनताले भोट दिन पाउँथे । बैठक सञ्चालन गर्ने सभापति शेरबहादुर देउवाको प्रस्तुति अति नै फितलो देखियो । अझ अन्तिम दिनको बैठकमा उनले देखाएको आक्रोश निन्दनीय छ । म शेरबहादुर हुँ, मलाई चिन्दैनौ भनेर एक केन्द्रीय सदस्यलाई देखाएको झ्वाँकले उनले अन्य सदस्यको कुनै मानमर्यादा नै राख्दा रहेनछन् भन्ने उदाहरण देखाएको छ । महामन्त्री विश्वप्रकाश शर्माले बैठकको निर्णय सुनाइसकेपछि पराजित महामन्त्री प्रकाशशरण महत नेताहरूलाई सामाजिक सञ्जालमार्फत गाली गर्ने नेताकार्यकर्तालाई अनुशासनको कडा कारबाही गर्नुपर्ने विषय किन छोडेको ? भन्ने प्रश्न गरे । देउवाले उनको कुरा सुनेर महामन्त्रीतिर फर्केर मलाई किन नसोधेको ? जे पनि लेख्ने भन्दै कड्किएको कुरा लाइभमै देखियो । त्यसको अर्थ शर्माले प्रस्तुत गरेको विषय देउवाले पढेकै रहेनछन् भन्ने बुझ्न गाह्रो छैन । देउवामा शालीनता र शिष्टता निकै कमी देखियो । भाषण र वाक्कलामा त पहिलेदेखि नै कमजोर छँदैछन् । बैठकमा देउवापक्षीय धेरै केन्द्रीय सदस्यहरूले महामन्त्रीद्वयको खोइरो खन्ने र बालकृष्ण खाणलाई बचाउने कुरा गरे । विशेषतः गोपालमान श्रेष्ठ, डिना उपाध्याय, महेन्द्र यादव र प्रकाशशरणले बालकृष्णको खुलेरै बचाउ गरे । जुन आम जनताको नजरमा आलोच्य छ । एउटा कर्मचारीलाई मुद्दा दायर भएमा ऊ तत्काल निलम्बन हुनुपर्ने तर नेताहरूलाई भने छुट हुने यो कस्तो तर्क हो ? कस्तो कुतर्क हो ? यस्तो कुतर्क गर्दा नै कांग्रेसको ७ लाख समानुपातिकका मतदाताले के भन्लान् ? कांग्रेसप्रति विश्वास जगाउने हो भने देउवाको नेतृत्वले हुँदैन । गगनविश्व नै चाहिन्छ । कांग्रेस जोगाउन, कांग्रेस बचाउन बैठकमा रहेका १५७ सदस्यले मात्र सक्दैनन्, आम जनताले साथ दिनुपर्छ । जनता भ्रष्टाचार र सुशासनको पक्षमा छन् र रहन्छन् भन्ने कांग्रेसीजनले जति चाँडो बुझ्छन्, उति नै कांग्रेसको हित हुन्छ । बहुमत सदस्यले आलोचना गरे भन्दैमा गगनविश्वहरूले आफ्नो ऊर्जाशील धारमा ब्रेक लगाए, त्यसले उनीहरूको पनि भविष्य सकिनेछ । गगनविश्वले कांग्रेस बचाउन डराएर हुँदैन, अब विद्रोह गर्ने साहस गर्नुपर्छ । बैठकमा चितवन र तनहुँको उपनिर्वाचनमा कांग्रेसको पराजय के कारणले भयो ? घण्टीको प्रभाव बढ्नुको कारण के हो ? समीक्षा नहुनु दुःखद कुरा हो । एकातिर घण्टीको उदय र रापताप अनि नयाँ पुस्ताको आकर्षण बढेर गएको देखिन्छ । अर्कोतिर कांग्रेसमा उही ३० वर्षदेखि नेतृत्व कब्जा गरेर बसिरहेको वृद्ध र असफल अनुहार छ । आफूले मनोनीत गरेका सदस्यहरूबाट बखान गाउन लगाएर रमाउने हो भने तनहुँमा जस्तैे लज्जास्पद हारबाहेक के हुन्छ ? २०८४ को आम चुनावमा शेरबहादुर, शेखर कोइराला लगायतका वृद्ध नेताहरूको नेतृत्वमा चुनावमा जाने हो भने पुनः कांग्रेसले चितवन र तनहुँको झैं हार बेहोर्नुपर्नेछ । यस्ता विषयमा किन कुनै पनि केन्द्रीय सदस्यले लाइभ बैठकमा बोल्न नसकेका होलान् ? पार्टी सुधार्न सत्य र साहस चाहिनेमा धेरै केन्द्रीय सदस्यमा त्यो देखिएन । गोपाल देवकोटा, जोरपाटी, गोकर्णेश्वर८"
बाटो बिराएको मौद्रिक नीति,"आन्तरिक आर्थिक मन्दीकोरोना महामारीपछि पुनरुत्थानका क्रममा रहेको नेपाली अर्थतन्त्र रूसयुक्रेन युद्धको प्रभावका कारण अझै तंग्रिन सकेको छैन । गत आर्थिक वर्षको पूर्वार्द्धसम्म बैंकहरूमा लगानी फिर्ता आइनसकेको, सरकारको पुँजीगत खर्च अत्यन्त न्यून रहेको र विप्रेषण घट्दो दरमा आइरहेकाले बैंकहरू तरलताको समस्यामा थिए । यसमा हाल सुधार आइसकेको छ । नेपाली अर्थतन्त्रमा विप्रेषणको भूमिका शोधनान्तर स्थितिलाई अनुकूल बनाउनु मात्र नभई अब बिस्तारै बैंकहरूको तरलता स्थितिको पनि निर्णायक रूपमा देखा परेको छ । समष्टिगत आर्थिक जोखिमको यो अर्को पाटो हो । आर्थिक मन्दीको चरणबाट उत्थानका लागि मौद्रिक नीतिभन्दा पनि सरकारको वित्तीय नीति महत्त्वपूर्ण हुने विश्वव्यापी अनुभवले बताउँछ । तर हामीकहाँ वित्तीय नीति र त्यसमा पनि खास गरी करका दरहरूमा हुने हेरफेर, अनुदान र समग्रमा परियोजना छनोटमा बढी राजनीतिक गन्ध आउने हुनाले सरोकारवालाहरूले त्यसमा त्यति भरोसा गर्दैनन् र ध्यान मौद्रिक नीतितर्फ दिन्छन् । तर मुद्रास्फीतिजन्य आर्थिक मन्दीमा मुद्रास्फीतिभन्दा आर्थिक मन्दीको सम्बोधनलाई वित्तीय र मौद्रिक नीति दुवैले प्राथमिकतामा राख्नुपर्छ । नेपालको हालका सन्दर्भमा पनि मुद्रास्फीति दर ६ प्रतिशत हाराहारीमै रहेकाले मुद्राप्रदाय बढाएर ब्याजदरलाई अरू तल झार्नु आवश्यक देखिन्छ । भारतीय मुद्रासँग नेपाली मुद्राको स्थिर विनिमय दर कायम रहेको र ६२ प्रतिशतभन्दा बढी आयात भारतबाटै भैरहेको सन्दर्भमा मुद्रास्फीतिमा सामान्य चाप परे पनि बाह्य क्षेत्र सन्तुलनलाई यसले तात्त्विक असर पार्दैन । देशको निर्यात व्यापार अत्यन्त सानो रहेको वर्तमान अवस्थामा सामान्य आन्तरिक कारणले भएको मूल्यवृद्धिले अन्तर्राष्ट्रिय व्यापारमा त्यति ठूलो प्रभाव छोड्दैन । यही पृष्ठभूमिमा नयाँ मौद्रिक नीतिले प्रमुख समष्टिगत आर्थिक समस्याहरूको समाधानमा प्राथमिकीकरण गर्न सक्नुपर्ने थियो, तर यो अवसर पनि गुमाएको छ ।"
दानमा लिएको रगतको बिक्री,"संसारको कुनै पनि कुनामा रक्त व्यवस्थापनको अहम् भूमिका कसैले निर्वाह गरिरहेको छ भने त्यो केवल स्वयंसेवी रक्तदाताहरूको समूहले गरिरहेको छ । बिनारगत कुनै पनि अत्याधुनिक उपचार सार्थक हुन सक्दैन । तसर्थ रगत र रगतबाट तयार पारिएका रक्ततत्त्वहरूको महत्त्व तथा उपादेयताबारे सम्बन्धित निकायका जिम्मेवार व्यक्तिहरू जानकार हुन र यसप्रति समर्पण देखाउन जरुरी छ । विश्व ब्रह्माण्ड आज यति साँघुरिएको छ, औंलाको टुप्पोमा सीमित हुँदै गइरहेको छ । वर्तमान समयमा सुरक्षित र स्वस्थ रगत र रगतबाट तयार पारिएका रक्ततत्त्वहरू पीडितसमक्ष उपलब्ध गराउन विज्ञानले थुप्रै प्रविधिको आविष्कार गरिसकेको छ । यसले उपचारलाई सहज तुल्याएको छ ।मानिस कुन बेला कुन रोगको सिकार हुनुपर्ने हो, कसैलाई थाहा हुन्न । रोग लाग्नु आफैंमा दुःखद पक्ष हो । उपचारमा चिकित्सकले माग्ने रगत र रगतबाट तयार पारिएका रक्ततत्त्वहरूको व्यवस्थापनै चुनौतीको विषय बन्ने गरेको छ । रगत र रगतबाट तयार पारिएका रक्ततत्त्वहरूको व्यवस्थापनको जिम्मेवारी हिजोका दिनमा नेपाल रेडक्रस सोसाइटीको काँधमा थियो भने अहिले निजी क्षेत्रलाई पनि सहभागी गराइएको छ, जसले गर्दा रगत र रगतबाट तयार पारिएका रक्ततत्त्वहरूको खुलेआम बिक्रीवितरण हुन थालेको छ । निजी रक्त सञ्चार सेवा टिक्छ कसरी ? स्वयंसेवी रक्तदाताहरूको रगत र त्यसबाट तयार पारिएका रक्ततत्त्वहरू बिक्रीवितरण गरेर ? त्यसबाट नाफा खाएर ? यही हो त राज्यले निःशुल्क भनेको ? नेपाल रेडक्रस सोसाइटी केन्द्रीय रक्त सञ्चार सेवाले ७३ जिल्लाका १२० स्थानबाट रक्त सञ्चार सेवा दिँदै आइरहेको छ । मनाङ, मुस्ताङ, डोल्पा र रुकुम (पश्चिम) भने यो सेवाबाट हालसम्म वञ्चित छन् । २०७९ साउन १२ देखि २०८० साउन ११ सम्म जम्मा २,८१,३१६ युनिट रगत संकलन गरी ३,९१,८५३ युनिट वितरण गरिएको तथ्यांक सार्वजनिक भएको छ । बाँकी हो निजी रक्त सञ्चार सेवाको । सरकारले दुवैको लेखाजोखा राखेको जानकारी हालसम्म पाइएको छैन । यसरी वर्षभरिको यकिन लगतसमेत प्रस्तुत गर्न असमर्थ छ सम्बन्धित निकाय ।गुणस्तर परीक्षणपश्चात् रगत र रगतबाट तयार पारिएका रक्ततत्त्वहरूको उपलब्धता एकद्वार प्रणाली अन्तर्गत गर्नुपर्नेमा त्यसो नगरी यस क्षेत्रलाई लगामबिनाको घोडाझैं बनाइएको छ । अहिलेसम्म आउँदा सिन्के प्रविधिदेखि क्लिया प्रविधिसम्मबाट रगतको परीक्षण गरिएको छ । प्रविधिको नाममा फेरि अर्को व्यापार भइरहेको छ । राज्यले निःशुल्क वितरण गर्न लगाउनुको साटो उल्टै राज्यद्वारा शुल्क निर्धारण गरेर स्वयंसेवी रक्तदाताहरूले दानमा दिएको रगत र त्यस बाट तयार पारिएका रक्ततत्त्वहरू बिक्रीवितरण गर्न आधिकारिकता प्रदान गरेको छ । यो गैरजिम्मेवारी र अकर्मण्यताको पराकाष्ठा हो ।यस्तो सरकारी रवैयाले गर्दा निजी क्षेत्रको रक्त सञ्चार सेवालाई पीडितसँग चर्को रकम असुली गर्न सहज भएको छ । ४९५ रुपैयाँमा एक पाउन्ड रगत उपलब्ध गराउँदै आएको नेपाल रेडक्रस सोसाइटी केन्द्रीय रक्त सञ्चार सेवाले पनि मौकाको फाइदा उठाई ६५० र ८०० रुपैयाँ (क्रसम्याचसहित) मा बिक्री गरिरहेको छ । यो बेथितिको जिम्मेवारी कसले लिने ? अर्कातिर, स्वयंसेवी रक्तदाताले दानमा दिएको रगत लिन शोधभर्नाको माग गर्ने निजी रक्त सञ्चार सेवा पनि कमको छैन । यो आफैंमा अपराध हो ।निजी क्षेत्रद्वारा सञ्चालित रक्त सञ्चार सेवा केवल सुगम र सहरी क्षेत्रवरिपरि सीमित छ । रक्त सञ्चार सेवाको व्यवस्थापन राज्य आफैंले गर्नुपर्ने हो, देशभरि पुर्याउनुपर्ने हो तर अरूको जिम्मामा छोडेर दायित्वबाट पन्छिएको छ । यो शोभनीय पक्कै होइन । राष्ट्रिय रक्त सञ्चार सेवा दिवस (साउन १२) ले सरकारलाई सद्बुद्धि देओस् !कर्माचार्य नेपाल स्वयंसेवी रक्तदाता समाजका अध्यक्ष हुन् ।"
म्यान्मारकी नेतृ सूचीलाई नजरबन्दमा पठाइयो,याङ्गुन (एजेन्सी) म्यान्मारकी नेतृ आङ सान सूचीलाई जेलबाट नजरबन्दमा पठाइएको छ । बीबीसीका अनुसार सोमबार उनलाई नेपिडोस्थित एक सरकारी भवनमा सारिएको हो । यसअघि उनलाई एक वर्ष एकान्त कारावासमा राखिएको थियो । सन् २०२१ फेब्रुअरीमा सेनाले म्यान्मारमा कु गरेर सूचीलाई हिरासतमा लिएको थियो । त्यसपछि ७८ वर्षीया उनलाई ३३ वर्षको सजाय सुनाइएको थियो । दुई वर्षयता उनको अवस्थाबारे कुनै सूचना सार्वजनिक भएको थिएन । सत्ता परिवर्तनपछि सैन्य सरकारविरुद्ध अमेरिकार र अन्य पश्चिमा देशहरूले प्रतिबन्ध लगाएका छन् ।आफ्ना नागरिकविरुद्ध हवाई आक्रमण गरेको र गाउँहरू तहसनहस पारेको आरोप सैन्य सरकारमाथि छ । यसबीचमा म्यान्मार सैन्य सरकारविरुद्ध पिपुल्स डिफेन्स फोर्स पनि संगठित भएको छ ।
खाद्यान्न सहायताबाट अफ्रिकी देशलाई रिझाउने रुसी रणनीति,"मस्को (एजेन्सी) रुसको सेन्ट पिटर्सवर्गमा आयोजित दुईदिने रुसअफ्रिका सम्मेलनको पहिलो दिन बिहीबार रुसी राष्ट्रपति भ्लादिमिर पुटिनले अफ्रिकी देशहरूलाई खाद्यान्न सहायता गर्ने प्रतिबद्धता व्यक्त गरेका छन् । युक्रेनसँगको खाद्यान्न निर्यातसम्बन्धी सम्झौता नवीकरण नगर्ने रुसको निर्णयले अफ्रिकी देशहरूमा खाद्यान्न संकट हुने चेतावनीबीच पुटिनले त्यसको बदलामा रुसले नै खाद्यान्न पठाउने बताएका हुन् । गत वर्ष संयुक्त राष्ट्रसंघ र टर्कीको मध्यस्थतामा रुस र युक्रेनबीच खाद्यान्न निर्यातसम्बन्धी सम्झौता भएको थियो । त्यसको एक वर्षपछि हालै रुसले सम्झौता नवीकरण नगर्ने निर्णय गरेको हो । सम्झौताअनुसार युक्रेनले ब्ल्याक सी हुँदै विश्व बजारमा सूर्यमुखी तेल, मकै, गहुँ, जौलगायत खाद्यान्न निर्यात गर्दै आएको थियो । यी खाद्यान्न निर्यातमा विश्वकै प्रमुख देशहरूमा पर्ने युक्रेनको निर्यात रोकिँदा अफ्रिकी देशहरूमा खाद्यान्न संकट हुने र विश्व बजारकै मूल्य बढ्ने राष्ट्रसंघले चेतावनी दिइसकेको छ । त्यसैले रुस आफैंले अफ्रिकामा खाद्यान्न पठाउने प्रतिबद्धता जनाएको हो । सम्मेलनमा पुटिनले आगामी तीनचार महिनाभित्र ६ अफ्रिकी देशमा निःशुल्क खाद्यान्न आपूर्ति गर्ने बताए । अफ्रिकी देशहरू बुर्किना फासो, जिम्बाब्वे, माली, सोमालिया, सेन्ट्रल अफ्रिकन रिपब्लिक र इरिट्रिया छन् । उनले प्रत्येक देशलाई २५ देखि ५० हजार टन खाद्यान्न दिने घोषणा गरेका छन् । सम्मेलनमा पुटिनले सम्झौताका प्रावधान पूरा नभएपछि नवीकरण नगरेको स्पष्टीकरण दिए । युक्रेनले आफ्नो निर्यातको ७० प्रतिशत उच्च तथा मध्यम आय भएका मुलुकमा गरेको र गरिब मुलुकहरूमा खाद्यान्न निर्यातसम्बन्धी सम्झौता पालना नगरेको उनको आरोप छ । पश्चिमा देशहरूको प्रतिबन्धले रुसले गरिब मुलुकहरूमा मल निर्यात गर्न नपाएको पनि उनको भनाइ थियो । एकातर्फ पश्चिमा देशहरूको प्रतिबन्धले हाम्रो खाद्यान्न तथा मल निर्यात रोकिएको छ, अर्कोतर्फ विश्व खाद्य बजारमा रुसकै कारण संकट देखिएको आरोप पनि लगाइरहेका छन्, पुटिनले भने । अफ्रिकन युनियनका अध्यक्ष तथा कोमोरोसका राष्ट्रपति अजाली असौमानीले रुसयुक्रेनबीच शान्तिपूर्ण सहअस्तित्वमा जोड दिए । यसबाट यी दुई देशसँग खाद्यान्नका लागि निर्भर रहेका गरिब देशका जनताको ज्यान बच्ने उनको भनाइ थियो । रुसअफ्रिकाबीचको पहिलो सम्मेलन सन् २०१९ मा पहिलो पटक भएको थियो । उक्त सम्मेलनमा ४३ अफ्रिकी देशका प्रमुख सहभागी थिए । यस पटकको सम्मेलनमा भने केवल १७ देशका प्रमुख सहभागी भएका छन् । सन् २०१८ मा दक्षिण अफ्रिकाको जोहानेसवर्गमा आयोजित ब्रिक्स देशहरूको सम्मेलनमा पुटिनले रुस र अफ्रिकी देशबीच एउटा संगठन बनाउने धारणा राखेका थिए । त्यसपछि रुसअफ्रिका साझेदार फोरम स्थापना भएको थियो, जसले हरेक तीन वर्षमा सम्मेलन आयोजना गर्ने निर्णय गरेको थियो ।"
नाइजरमा सेनाको कु,"नियामी (एजेन्सी) पश्चिमी अफ्रिकी मुलुक नाइजरमा सेनाले कु गर्दै सत्ता हत्याएको छ । बुधबार त्यहाँको सेनाले राष्ट्रिय टेलिभिजनमा सम्बोधन गर्दै कु को घोषणा गरेको हो । नाइजर सेनाले संविधान विघटन भएको र सबै संस्थाहरू निलम्बित गरिएको बताएको छ । त्यस्तै मुलुकका सबै सीमा बन्द गरिएको पनि सेनाले जनाएको छ । बुधबार बिहानैदेखि राष्ट्रपति मोहम्मद बाजौमलाई नियन्त्रणमा समेत लिएको छ । राष्ट्रपति बाजौमसँग अमेरिकी विदेशमन्त्री एन्टोनी ब्लिंकेन र संयुक्त राष्ट्रसंघका महासचिव एन्टोनियो गुटेरसले कुराकानी गरेर सहयोगको घोषणासमेत गरेको बीबीसीले जनाएको छ । राष्ट्रपति बाजौमले पश्चिम अफ्रिकामा इस्लामिक उग्रवाद विरुद्धको लडाइँमा पश्चिमा मुलुकसँग मिलेर काम गरेका छन् । केही वर्षयता नाइजरका छिमेकी मुलुक माली र बुर्किना फासोले समेत कु को सामना गरेका छन् ।बुधबार टेलिभिजनमा सम्बोधन गर्दै कर्णेल मेजर अमादाउ अब्द्रामानेले भने, हामी रक्षा र सुरक्षा फौजले तपाईंहरू चिरपरिचित रहेको सत्ता अन्त्य भएको घोषणा गर्छौं । उनीसँगै सेनाका अन्य ९ जना अधिकारी पनि सम्बोधनका क्रममा उपस्थित थिए । सेनाले मुलुकको खस्कँदो सुरक्षा अवस्था र कमजोर अर्थतन्त्रका कारण सत्ता हातमा लिनुपरेको दाबी गरेको छ । यसैबीच, राष्ट्रसंघले विज्ञप्ति जारी गर्दै राष्ट्रपति बाजौमलाई तत्काल रिहा गर्न र संवैधानिक व्यवस्था पुनःस्थापित गर्न आग्रह गरेको छ ।"
तमोरमा नेपाली पक्षको असहयोग भन्दै पावर चाइना असन्तुष्ट,"(काठमाडौं)चिनियाँ कम्पनी पावर चाइनाले बनाउने भनिएको जलाशययुक्त ७५६ मेगावाट क्षमताको तमोर आयोजनामा नेपाली पक्षले सहयोग नगरेको जनाएको छ । पावर चाइनाले लगानी बोर्ड नेपाललाई पठाएको पत्रमा नेपाली पक्षले आयोजना निर्माण तथा सर्भे लाइसेन्सका लागि सहयोग नभएको भन्दै पत्र पठाएको हो । सम्झौता भएको लामो समयसम्म पनि आयोजना अघि बढाउने नदेखिएको भन्दै लगानी बोर्डले पावर चाइनालाई स्पष्टीकरण सोधेको थियो । बोर्डको पत्रमा जवाफ दिँदै पावर चाइनाले आफूहरूले बनाउन चाहे पनि नेपाली पक्षले सहयोग नगरेको आरोप लगाएको हो । निर्माणमा जानुअघिका पूर्वतयारी पनि नगरेको र लाइसेन्स नदिएको जस्ता आरोप लगाएर पत्र पठाएको छ । नेपाली कम्पनी हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी (एचआईडीसीएल) सँगको संयुक्त उपक्रम (जेभी) कम्पनी स्थापना गरेर आयोजना बनाउने सम्झौता गरेको पावर चाइनाले त्यसअनुसार नगरेको भन्दै लगानी बोर्डले एचाईडीसीएल र पावर चाइनासँग जेठमा स्पष्टीकरण सोधेको थियो । स्पष्टीकरणको जवाफ दिन पावर चाइनाको टोली काठमाडौं आएको छ । हामीसँग पावर चाइनाले लाइसेन्सका लागि सहयोग नगरेको, अरुण तेस्रो आयोजनाको लाइसेन्स आफूहरूलाई नदिएर भारतलाई दिएको जस्ता आरोप लगायो, एचआईडीसीएलका प्रमुख कार्यकारी अधिकृत अर्जुनकुमार गौतमले भने, तमोर आयोजना बनाउन पटकपटक छलफल तथा कम्पनी स्थापना गर्न पत्राचार गर्दा पावर चाइनाले एचआईडीसीएललाई ५१ प्रतिशत सेयर होल्ड गर भन्यो, जबकि एचआईडीसीएलले ५१ प्रतिशत सेयर होल्ड गर्न सक्ने अवस्थै छैन ।पावर चाइना र एचआईडीसीएलको भनाइ फरकफरक भएपछि दुवै पक्षले लगानी बोर्डलाई छुट्टाछुट्टै पत्र पठाएका छन् । हामीले पटकपटक पत्राचार गर्दा पनि उनीहरूले आयोजना बनाउने वा नबनाउने निर्णय लिएका थिएनन्, गौतमले भने । पावर चाइनाले सर्भे लाइसेन्स नदिएको भन्दै पत्र पठाएको र अब कसरी अघि बढ्ने भन्ने विषयमा बोर्डले कानुनी पाटोबारे अध्ययन गरिरहेको बोर्डका प्रवक्ता अमृत लम्सालले जानकारी दिए । पावर चाइनाले पठाएको पत्रमा सर्भे लाइसेन्स लिन तिमीहरूले सहयोग गरेनौं भनेर पत्र पठाएको छ, उनले भने, सर्भे लाइसेन्सका लागि तिमीहरूले दिएनौं भन्ने आएको छ । अब एमओयूमा भएको समझदारीअनुसार बोर्ड अगाडि बढ्छ ।एचआईडीसीएलले भने पावर चाइना समझदारीअनुसार नबढेको, वित्तीय विवरण देखाउन पनि नसकेको अनि संयुक्त कम्पनी स्थापना गर्न पनि नचाहेको स्पष्टीकरण पठाएको छ । चिनियाँ र नेपाली लगानीमा निर्माण हुने भनिएको आयोजनाको काममा कुनै प्रगति नभएपछि लगानी बोर्डको ५४ औं बैठकले आयोजना बनाउनेनबनाउने भन्ने विषयमा पत्राचार गर्ने निर्णय गरेको थियो । ताप्लेजुङ, पाँचथर र तेह्रथुममा पर्ने ७५६ मेगावाट क्षमताको तमोर ०७६ मा पावर चाइना र नेपाली कम्पनी एचआईडीसीएलले संयुक्त कम्पनी स्थापना गरी बनाउने सम्झौता भएको थियो । तर आयोजनाको जिम्मा पाएका कम्पनीले ४ वर्षसम्म बनाउने छाँट नदेखाएपछि एचआईडीसीएलले सम्झौता तोड्न लगानी बोर्डलाई आग्रह गरेको थियो ।तत्कालीन ऊर्जा, जलस्रोत तथा सिँचाइमन्त्री वर्षमान पुनका पालामा यो आयोजना पावर चाइनालाई दिइएको थियो । ०७६ मा लगानी बोर्डमा तमोर आयोजनाका लागि पावर कन्स्ट्रक्सन कर्पोरेसन अफ चाइना लिमिटेड तथा नेब्रास पावर कतार होल्डिङसँग जेभी रहेको जापानी कम्पनी फुजी इलेक्ट्रिक कम्पनी लिमिटेडले प्रस्ताव पठाएका थिए ।अन्तिम चरणमा छानिएका कम्पनीबाट आएका प्रस्ताव मूल्यांकनका लागि तत्कालीन ऊर्जा, जलस्रोत तथा सिँचाइमन्त्री वर्षमान पुनको संयोजकत्वमा प्राविधिकसहितको समिति गठन गरी सोही कमिटीको सिफारिसअनुसार तमोर बनाउने जिम्मा पावर चाइनाले पाएको थियो । तर पावर चाइनाले सम्झौताअनुसार काम नगरेको भन्दै एचाआईडीसीएलले लगानी बोर्डलाई पावर चाइनासँग मिलेर आयोजना निर्माण गर्न नसक्ने भन्दै पत्राचार गरेको थियो । लगानी बोर्ड, एचआईडीसीएल र पावर चाइनाबीच भएको सम्झौताअनुसार पावर चाइनाले कुनै पनि काम अगाडि बढाएन, एचआईडीसीएल प्रमुख गौतमले भने, एमओयू हुँदा ३ महिनाभित्र कम्पनी स्थापना गर्ने, कम्पनी स्थापना भएको ३ महिनाभित्र सर्भे अनुमतिका लागि आवेदन दिने, अनुमति पाएको १८ महिनामा अध्ययन पूरा गर्नेलगायत सम्झौता भए पनि त्यसअनुसार काम अगाडि नबढेपछि हामीले पत्राचार गरेका थियौं ।तमोर बेसिनमा रहेका ३७ मेगावाट क्षमताको काबेली र १४९ मेगावाट क्षमताको हेवा जलविद्युत् आयोजनालाई क्षतिपूर्ति दिएर आयोजना बनाउने सहमति एचआईडीसीएल र पावर चाइनाबीच भएको थियो । तर बीचमा पावर चाइनाले आफूले त्यत्तिको लगानी ल्याउन नसक्ने र ५१ प्रतिशत लगानी एचआईडीसीएलले होल्ड गर्न प्रस्ताव गरेको गौतमले बताए । एचआईडीसीएल आफैं त्यति ठूलो लगानी गर्न सक्ने संस्था नरहेको भन्दै जवाफ पठाएको र त्यसपछि पावर चाइनाले यसमा लगानी गर्ने कि नगर्ने भन्ने दोधार देखिएको उनको भनाइ छ । हामीले ५१ प्रतिशत लगानी गर्न नसक्ने बताएपछि पावर चाइना आफैं दोधारमा थियो, उनले भने, बजार नदेखेकाले पनि पावर चाइना यस आयोजनालाई बनाउनेभन्दा पनि होल्ड गर्ने मात्रै देखिएको थियो ।"
"विदेशी लगानी प्रतिबद्धता ३८ अर्ब, भित्रियो साढे ६ अर्ब","(काठमाडौं) गत आर्थिक वर्षको ११ महिना (साउनदेखि जेठ) सम्ममा नेपालमा खुद ४ अर्ब ६४ करोड रुपैयाँ मात्र प्रत्यक्ष विदेशी लगानी (एफडीआई) भित्रिएको छ । यस अवधिमा कुल ६ अर्ब ४५ करोड रुपैयाँ विदेशी लगानी भित्रिए पनि १ अर्ब ८० करोड रुपैयाँ बराबर पुरानो लगानी बाहिरिएकाले खुद विदेशी लगानी ४ अर्ब ६४ करोड ७५ लाख रुपैयाँ देखिएको छ । गत आर्थिक वर्षको ११ महिनाको विदेशी लगानी अघिल्लो आर्थिक वर्षको सोही अवधिको तुलनामा ७३ प्रतिशतले कम हो । अघिल्लो आर्थिक वर्षको ११ महिनामा १७ अर्ब ८७ करोड रुपैयाँ बराबरको विदेशी लगानी भित्रिएको थियो । नेपालमा अघिल्लो आर्थिक वर्षदेखि नै विदेशी लगानी तीव्र दरमा घट्न थालेको हो । अघिल्लो आर्थिक वर्षमा पनि भदौबाहेक सबै महिनामा विदेशी लगानी घटेको थियो । गत आर्थिक वर्षको सुरुदेखि नै सोही प्रवृत्ति दोहोरियो । यसअनुसार गत साउनदेखि जेठसम्म सबै महिना विदेशी लगानी उच्च दरले घटेको राष्ट्र बैंकको मासिक प्रतिवेदनले देखाएको छ ।गत आर्थिक वर्षका पहिलो २ महिना (साउन र भदौ) मा खुद विदेशी लगानी ऋणात्मक थियो । यसअनुसार साउनमा १ अर्ब ४० करोड र भदौसम्ममा ८० करोड रुपैयाँले खुद विदेशी लगानी ऋणात्मक रहेको राष्ट्र बैंकको तथ्यांक छ । यद्यपि साउनमा ४० करोड ९६ लाख र भदौमा ५८ करोड ८० लाख रुपैयाँ विदेशी लगानी भित्रिएको थियो । गत आर्थिक वर्षको सुरुमै पोखरास्थित मणिपाल कलेजबाट १ अर्ब ८० करोड रुपैयाँ विदेशी लगानी बाहिरिएपछि आर्थिक वर्षको पहिलो दुई महिनामा खुद विदेशी लगानी ऋणात्मक देखिएको हो । गत असोजदेखि भने खुद प्रत्यक्ष विदेशी लगानीको वृद्धिदर पनि सकारात्मक हुन थालेको थियो । खुद विदेशी लगानी सकारात्मक भए पनि गत अघिल्लो आर्थिक वर्षको तुलनामा निकै कम मात्र रकम नेपाल भित्रिएको छ ।यद्यपि नेपालमा भित्रिएको विदेशी लगानी सोही अवधिमा विदेशी लगानीकर्ताले गरेको प्रतिबद्धताभन्दा निकै कम हो । गत साउनदेखि असारसम्म नेपालमा ३ सय २७ वटा आयोजनाका लागि ३८ अर्ब ४० करोड रुपैयाँको प्रतिबद्धता आएको उद्योग विभागको तथ्यांक छ । यो गत आर्थिक वर्षमा उद्योग विभागले स्वीकृत गरेको विदेशी लगानी प्रतिबद्धता रकम हो । तर, गत आर्थिक वर्षको ११ महिनामा ४ अर्ब ६४ करोड रुपैयाँ मात्र विदेशी लगानी भित्रिएको छ । प्रतिबद्धता भएको सबै विदेशी लगानी सोही अवधिमा आउँछ वा आउनुपर्छ भन्ने हुँदैन । सरकारले विदेशी लगानी स्वीकृत गर्दा लगानीकर्तालाई चरणबद्ध रूपमा (किस्तामा) लगानी भित्र्याउने अनुमति दिएको हुन्छ । यसकारण गत आर्थिक वर्षभरीमा ३८ अर्बको लगानी प्रतिबद्धता भएकामा करिब साढे ४ अर्ब रुपैयाँ मात्र रकम भित्रियो भनेर विश्लेषण गरिहाल्न नमिल्ने जानकारहरू बताउँछन् । यद्यपि लगानीका लागि भएको प्रतिबद्धताको तुलनामा निकै कम मात्र विदेशी लगानी आउने गरेको उनीहरू स्विकार्छन् । नेपालमा विदेशी लगानी निरन्तर घट्नुको पहिलो कारण राज्यले उपयुक्त लगानी वातावरण बनाउन नसक्नु नै भएको अर्थविद् केशव आचार्यको भनाइ छ । जबसम्म स्वदेशी लगानीकर्ताले लगानी थप्न चाहँदैनन्, तबसम्म विदेशी लगानीकर्ता ठूलो पुँजीका साथ आउलान् भनेर सोच्नु मूर्खता हो, उनले भने, विदेशी लगानीकर्तालाई आकर्षित गर्न सुरुमा स्वदेशी लगानीकर्तालाई मेरो लगानी सुरक्षित छ र त्यसबाट उचित प्रतिफल पनि लिन सकिन्छ भनेर राज्यले आश्वस्त गर्न सक्नुपर्छ । त्यसपछि विदेशी लगानीकर्ता आफैं आउँछन् । धेरैभन्दा धेरै विदेशी लगानी भित्र्याउन नेपालले धेरै नीतिगत र संरचनात्मक सुधार गर्नुपर्ने भए पनि सुरुमा स्वदेशी लगानीकर्ताले लगानी विस्तार गर्ने वातावरण निर्माण गर्नु नै मुख्य काम भएको उनको भनाइ छ । पछिल्ला दिनमा नेपालमा बैंक तथा वित्तीय संस्थाविरुद्ध बढ्दै गएको अराजक गतिविधिले पनि अन्तर्राष्ट्रिय जगत्मा नराम्रो सन्देश गएको छ । यस्ता गतिविधिले विदेशी लगानीकर्ता लगानी विस्तारका लागि झस्किएका देखिन्छन् । यसकारण सम्बन्धित निकायले तत्काल यस्ता गतिविधि रोक्न पहल गर्नुपर्ने जानकारहरू बताउँछन् । सम्पत्ति शुद्धीकरण मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) अन्तर्गतको एसिया प्रशान्त समूह (एपीजी) ले नेपाललाई ग्रे लिस्ट मा राख्न प्रारम्भिक प्रतिवेदन दिनुले पनि कालान्तरमा नेपालमा आउने विदेशी लगानी प्रभावित हुने घट्ने उनीहरूको भनाइ छ । नेपाललाई त्यो अवस्थामा पुग्न नदिन यो क्षेत्रमा तोकिएका ऐन कानुन निर्माण र तिनको कार्यान्वयन गर्नुपर्ने उनीहरूको सुझाव छ ।नेपालमा विभिन्न क्षेत्रका ५५ वटा राष्ट्रबाट एफडीआई आउने गरेको भए पनि हरेक वर्ष विदेशी लगानीको लाभांशबापत बाहिरिने रकम धेरै रहेको र पछिल्ला वर्षहरूमा लगानी पनि घट्दै गएको राष्ट्र बैंकको प्रतिवेदनले देखाएको छ । राष्ट्र बैंकको तथ्यांकअनुसार अघिल्लो आर्थिक वर्षमा १८ अर्ब ५६ करोड रुपैयाँ विदेशी लगानी भित्रिएको थियो ।"
चालु पुँजी कर्जा सीमा ४० प्रतिशत बनाउन माग,विराटनगर (कास) सुनसरी मोरङ औद्योगिक क्षेत्रका उद्योगी व्यवसायीले चालु पुँजी कर्जा मार्गदर्शनले राखेको २५ प्रतिशत चालु पुँजी सीमा व्यावहारिक नभएको भन्दै उद्योग व्यवसायका हकमा कम्तीमा ४० प्रतिशत हुनुपर्ने माग गरेका छन् । मोरङ व्यापार संघले बिहीबार पत्रकार सम्मेलन गर्दै भूपरिवेष्ठित मुलुकको व्यावसायिक चक्र अन्य मुलुकको भन्दा लामो हुने भएकाले उक्त माग राखिएको जनाएको छ । चालु पूँजीलाई वार्षिक रूपमा सात दिनसम्म शून्य बक्यौता कायम गर्नुपर्ने व्यवस्था खारेज गरिनुपर्ने संघले जारी गरेको विज्ञप्तिमा उल्लेख छ । हालको शिथिल आर्थिक अवस्थाका कारण किस्ता भुक्तानी गर्ने म्यादमा पनि केही थप गर्नुपर्ने विज्ञप्तिमा भनिएको छ । आर्थिक अवस्था चलायमान राख्न कम्तीमा उद्योग र व्यावसायिक क्षेत्रका लागि एकल अंकको ब्याजदर कायम गरिनुपर्ने मागलाई पनि संघले दोहोर्याएको छ । साउन १ देखि आयातित तयारी वस्तुलाई बजारमा पुर्याउनुअगावै लेबल लगाउने भन्सार विभागको अस्पष्ट र अव्यावहारिक सूचनाका कारण आयात र आन्तरिक व्यापार नै प्रभावित भएको संघको दाबी छ ।
नाइजेरियाको सनसनीपूर्ण जित,"ब्रिसवेन (एएफपी) नाइजेरियाले सहआयोजक अस्ट्रेलियालाई ३२ ले पराजित गर्दै बिहीबार महिला विश्वकप फुटबलको सनसनीपूर्ण विजय नतिजा निकालेको छ । डिफेन्डिङ च्याम्पियन अमेरिका भने नेदरल्यान्ड्सविरुद्ध स्पष्ट जित निकाल्न असफल रह्यो । अस्ट्रेलियाले एक गोलले अगाडि रहेको स्थिति गुमाएको हो । यसले आयोजक टोलीको समूह बी बाट नकआउट चरण पुग्ने सम्भावनामाथि डर उत्पन्न भएको छ । रान्डी वाल्ड्रमको नाइजेरिया र क्यानडा दुवै समान दुई खेलबाट ४ अंकमा छन् । यिनै दुई टिम अर्को चरण प्रवेशका लागि बलियो प्रत्याशी भएका छन् । अस्ट्रेलिया भने एक अंकले पछाडि छ । सोमबार टोलीले नकआउट चरणको सम्भावना जीवन्त राख्न ओलम्पिक च्याम्पियन क्यानडामाथि निश्चित जित निकाल्नुपर्नेछ । अन्यथा अस्ट्रेलिया प्रतियोगिताबाट बाहिरिन सक्नेछ । आफ्ना ५० हजार घरेलु समर्थकसामु अस्ट्रेलियाको सुरुआत राम्रो रह्यो । एमिली भान एग्मन्डले पहिलो हाफको इन्ज्युरी समयमा गोल गर्दै अस्ट्रेलियालाई अग्रता दिलाइन् । तर, यो अग्रता पाँचै मिनेटमात्र कायम रह्यो । इन्ज्युरी समयको छैटौं मिनेटमा उचेना कानुले नाइजेरियाबाट पहिलो गोल गरिन् । रंगशालामा उपस्थित पूरा घरेलु समर्थक चुपचाप रहे । खेल सकिन २५ मिनेट अगाडि डिफेन्डर ओसिनाची ओहलेले दोस्रो गोल गरिन् । त्यसको सात मिनेटपछि बार्सिलोनाकी एसिसात ओशोआलाले नाइजेरियाका लागि तेस्रो गोल गरेपछि अस्ट्रेलियाको स्थिति अझ नाजुक बनेको थियो ।खेलको अन्त्यतिर अस्ट्रेलियाकी एलाना केनेडीले गोल गर्दै खेल ३२ को स्थितिमा पुर्याइन् । तर, नाइजेरिया महिला फुटबलकै सबैभन्दा प्रख्यात जित निकाल्न सफल रह्यो । अर्कोतर्फ लगातार तेस्रो उपाधि जित्ने अभियानमा रहेको अमेरिकाको प्रदर्शन पनि त्यसै अनुकूल रहेन । चार वर्षअगाडि उपाधि रक्षा गर्नेक्रममै अमेरिकाले नेदरल्यान्ड्सलाई नै हराएको थियो । तर, यही अमेरिका यसपालि वेलिङ्टनमा डच टिमसँग ११ को बराबरी खेल्न बाध्य रह्यो । अब अमेरिकाले अर्को चरण प्रवेशका लागि विश्वकपमै डेब्यु गरिरहेको पोर्चुगलविरुद्ध राम्रो प्रदर्शन गर्नुपर्नेछ । नेदरल्यान्ड्सले १७ औं मिनेटमा जी रोर्डको गोलमा आश्चर्यजनक अग्रता लिएको थियो । अमेरिकाका लागि भने लिन्डसे होरानले हेडबाट बराबरी गोल गरिन् । पोर्चुगलविरुद्ध अमेरिकाको खेल मंगलबार छ । यही दिन नेदरल्यान्ड्सले भियतनामको सामना गर्नेछ । खेलपछि अमेरिकी प्रशिक्षक भ्लाट्को एन्डोनोस्भ्कीले कप्तान होरानको प्रशंसा गरे । उनले भने, कप्तानले कस्ता खेल्नुपर्ने हो, त्यो काम होरानले गरेकी छन् । उनको खेल निकै परिवक्व रह्यो र उनले खेलस्थितिको मागअनुसार प्रदर्शन पनि गरिन् । उनले आफ्नो प्रदर्शनबाट आफू अब्बल दर्जाकी खेलाडी रहेकी पनि प्रमाणित गरेकी छन् । त्यसअगाडि समूह ई को खेलमा पोर्चुगलले भियतनाममाथि सजिलो र अपेक्षित २० को जित हात पारेको थियो । त्यसमा टेल्मा इन्कारनाकाओ र किका नाजरेथले पहिलो हाफमै गोल गरेका थिए । हारले प्रतियोगितामा भियतनामको चुनौती सकिएको छ ।"
नेपालले लाओससँग खेल्ने,"विश्वकपका लागि एसियाली छनोट (दुई चरण) समूह विभाजनसमूह ॅए ः कतार, भारत, कुवेत, अफगानिस्तानमंगोलियासमूह ॅबी ः जापान, सिरिया, उत्तर कोरिया, म्यानमारमकाउसमूह ॅसी ः दक्षिण कोरिया, चीन, थाइल्यान्ड, सिंगापुरग्वामसमूह ॅडी ः ओमान, किर्गिस्तान, मलेसिया, ताइवानटिमोर लिस्टेसमूह ॅई ः इरान, उज्वेकिस्तान, तुर्कमेनिस्तान, हङकङभुटानसमूह ॅएफ ः इराक, भियतनाम, फिलिपिन्स, इन्डोनेसियाब्रुनाईसमूह ॅजी ः साउदी अरेबिया, जोर्डन, ताजकिस्तान, कम्बोडियापाकिस्तानसमूह ॅएच ः यूएई, बहराइन, यमनश्रीलंका, नेपाललाओससमूह ॅआई ः अस्ट्रेलिया, प्यालेस्टाइन, लेवनान, माल्दिभ्सबंगलादेश"
आयरल्यान्ड र स्कटल्यान्ड छनोट,"इडेनबर्ग (एएफपी) आयरल्यान्ड र स्कटल्यान्ड बिहीबार आफूअनुकूल नतिजा आएपछि अर्को वर्ष वेस्ट इन्डिज र अमेरिकाले आयोजना गर्ने ट्वान्टी२० विश्वकप क्रिकेटमा छनोट भएका छन् । जर्मनीसँगको खेल वर्षाले विथोलिएपछि आयरल्यान्डको छनोट पक्का भएको थियो भने आयोजक स्कटल्यान्डले डेनमार्कलाई ३३ रनले पराजित गरी आफ्नो स्थान निश्चित गरेको हो । स्कटल्यान्डमा भइरहेको युरोपको छनोट प्रतियोगितामा स्कटल्यान्डले ५ खेलमा १० र आयरल्यान्डले ९ अंक बटुलिसकेका छन् । डेनमार्कलाई पराजित गरि स्कटल्यान्डले शतप्रतिशत विजय नतिजा निकालिरहेको छ । डेनमार्कले स्कटल्यान्डलाई पराजित गरेको भए इटालीको विश्वकपमा पुग्ने झिनो आस कायम रहन्थ्यो । इटालीले यसपछि अस्ट्रिया र जर्मनीसँग खेल्न बाँकी छ । जर्मनीसँगको खेलअघि आयरल्यान्डले पहिलो चार खेल नै जितेको थियो ।मैदानभित्र खेलेर नै विश्वकपमा पुग्न सकेको भए अझ रमाइलो हुन्थ्यो, तर हामी ट्वान्टी२० मा पुग्ने आफ्नो पहिलो उद्देश्य पूरा गर्न सकेकामा खुसी छौं, आयरल्यान्डका कप्तान पाउल स्टर्लिङले भने, हामी स्कटल्यान्ड स्पष्ट उद्देश्यसाथ आएका थियौं र हामी जसरी खेल्न चाहिरहेका थियौं, त्यसलाई मैदानमा उतार्न चाहन्थ्यौं । मलाई लाग्छ हामी त्यसमा सफल भएका छौं । ट्वान्टी२० विश्वकपमा छनोट भएका स्कटल्यान्ड र आयरल्यान्ड शुक्रबार समूह चरणको अन्तिम खेलमा खेल्दै छन् । विश्वकपमा छनोट भएको खुसी हामी मनाउने छौं, तर स्कटल्यान्डसँगको खेलले हामीलाई ट्रफी दिनेछ, त्यसैले हामी त्यो खेल जितेर विजयक्रमलाई निरन्तरता दिन चाहन्छौं ।इडेनबर्गमा वर्षाका कारण १८ ओभरमा छोट्याइएको खेलमा स्कटल्यान्डले ७ विकेट गुमाई १ सय ५९ रन बनाएको थियो । कप्तान रिची बेरिङ्टनले ३२ बल खेल्दै ४ चौका र ४ छक्कासहित ६० रन बनाए । कप्तान हमिद शाहले ४२ बलमा ४ चौका र ३ छक्का सहित ५६ रन बनाए पनि डेनमार्कले निर्धारित ओभरमा ७ विकेट गुमाई १ सय २६ रनमात्र बनाउन सक्यो । सन् २०२२ मा अस्ट्रेलियामा भएको विश्वकपमा खेलेको कारण आयरल्यान्डलाई युरोपको छनोटमा सोझै खेल्न दिइएको थियो भने जर्मनी र जर्सीलाई २०२२ को ग्लोबल छनोटमा प्रतिस्पर्धा गरेका कारण स्थान दिइएको थियो । अस्ट्रिया, डेनमार्क र इटालीले क्षेत्रीय छनोटमा सफलता हात पार्दै आएका थिए । आउँदो ट्वान्टी२० विश्वकपमा पहिलो पटक २० राष्ट्रले प्रतिस्पर्धा गर्दै छन् । त्यसमा पहिलो चरणमा सहभागी २० टोलीलाई ४ समूहमा विभाजन गरी प्रत्येक समूहमा ५ टोली राखिने छ । हरेक समूहका शीर्ष २ टोली सुपर एटमा पुग्नेछन् । त्यसमा दुई समूह हुनेछ र प्रत्येक समूहका शीर्ष दुई टोली सेमिफाइनल पुग्नेछन् । आयोजक वेस्ट इन्डिज र अमेरिकासहित २०२२ को शीर्ष ८ टोली अस्ट्रेलिया, इंग्ल्यान्ड, भारत, नेदरल्यान्ड्स, न्युजिल्यान्ड, पाकिस्तान, दक्षिण अफ्रिका र श्रीलंका अगामी ट्वान्टी२० विश्वकपका लागि सोझै छनोट भइसकेका छन् भने अफगानिस्तान र बंगलादेश शीर्ष वरीयताका आधारमा विश्वकपमा पुगिसकेका छन् । यी १२ राष्ट्रबाहेक अन्य राष्ट्र क्षेत्रीय छनोटका आधारमा हुने हो । इस्ट एसिया प्यासिफिकको छनोट अहिले पपुवा न्युगिनीमा भइरहेको छ । पीएनजी अहिले शीर्षस्थानमा छ । यस क्षेत्रको शीर्ष टोली विश्वकपमा पुग्ने प्रावधान छ । अमेरिका र एसिया क्षेत्रको छनोट हुन बाँकी छ । अमेरिकी क्षेत्रबाट एक एसियाबाट दुई टोली अमेरिका र वेस्ट इन्डिजमा हुने विश्वकपमा पुग्नेछन् ।"
नेपाल कठिन समूहमा,"काठमाडौं (कास) नेपाली महिला फुटबल राष्ट्रिय टिमले आसन्न हाङझाउ एसियाली खेलकुदमा कडा चुनौती सामना गर्नुपर्ने भएको छ । बिहीबार निकालिएको एसियाड ड्र मा नेपाल कठिन समूहमा परेको हो ।नेपाल समूह डी मा छ । उक्त समूहमा नेपालसहित जापान, भियतनाम र बंगलादेश परेका छन् । यसमध्ये जापान र भियतनामले जारी महिला विश्वकप २०२३ खेलिरहेका छन् । जापानले सन् २०११ मा महिला विश्वकप उपाधि जितेको थियो । नेपालले अहिलेसम्म भियतनाम र बंगलादेशको सामना गरिसकेको भए पनि जापानविरुद्ध खेलेको छैन । एसियाडको महिला फुटबलमा कुल ५ समूह रहेको छ । एसियाली खेलकुदमा महिला फुटबल सेप्टेम्बर २५ देखि चीनको हाङझाउमा हुनेछ । त्यस्तै समूह ए मा चीन, उज्वेकिस्तान र मंगोलिया, समूह बी मा चाइनिज ताइपेई, थाइल्यान्ड र भारत, समूह सी मा उत्तर कोरिया, सिंगापुर र कम्बोडिया तथा समूह ई मा दक्षिण कोरिया, हङकङ, फिलिपिन्स र म्यानमार छन् ।"

शीर्षक,विवरण
'स्मार्ट सिटी का नाममा राजधानीको सवा लाख रोपनी जग्गा ६ वर्षदेखि रोक्का,"तीन आयोजनाको क्षेत्र निर्धारण भएर डीपीआरको स्वीकृति भए पनि दक्षिण पश्चिमको आयोजनाको भने डीपीआरको प्रस्तावसमेत बनेको छैन । काठमाडौं उपत्यका विकास प्राधिकरण नियमावली २०६८ अनुसार काठमाडौं उपत्यकाको दिगो विकास तथा व्यवस्थापनका लागि उपत्यकालाई एउटै योजना इकाईका रूपमा लिई दीर्घकालीन विकास अवधारणा, सम्बन्धित नीति, मापदण्ड, विषयगत योजना तथा नक्सालाई समेत आधार लिई तर्जुमा गर्न पाइन्छ । सोही नियमावलीको नियम ४ ले प्राधिकरणले भौतिक विकास योजना तथा आयोजना सञ्चालन गर्दा नेपाल सरकारका सम्बन्धित निकाय, स्थानीय निकाय तथा अन्य संस्थासँग समन्वय गरेर मात्र कार्य पूरा गर्नुपर्ने व्यवस्था गरेको छ । यही व्यवस्थाको प्रयोग गरी २०७४ वैशाख २४ मा काठमाडौं उपत्यका भौतिक विकास समितिको बैठकले उपत्यकाभित्रका चार दिशा ईशान (उत्तरपूर्व), आग्नेय (दक्षिणपूर्व), नैऋत्य (दक्षिणपश्चिम) र उत्तरमा क्रमशः १ लाख रोपनी, १०१०१० हजार रोपनी गरी जम्मा १ लाख ३० हजार रोपनी क्षेत्रफलमा नयाँ नगर निर्माण गर्ने निर्णय गरेको थियो । काठमाडौं उपत्यका विकास प्राधिकरण ऐन २०४५ को दफा ७ बमोजिम ३ वर्षका लागि उक्त स्थानका तोकिएको चार किल्ला क्षेत्रभित्र जस्तोसुकै प्रकारको अचल सम्पत्ति प्राधिकरणको पूर्वस्वीकृतिबिना परिवर्तन गर्न वा टुक्र्याउन नपाउने व्यवस्थाअनुरूप सहरी विकास मन्त्रालयले राजपत्रमा सूचना प्रकाशित गरेर रोक्का राखिदिएको थियो ।२०७४ असार ५ मा प्रकाशित राजपत्रअनुसार यो काम २०७७ असार ४ सम्मलाई तोकिएको थियो । तर, त्यसपछि पनि समितिले कुनै निर्णय नगरिदिँदा स्थानीयको जग्गा रोक्का यथावत् नै छ, कामको प्रगतिसमेत छैन । प्राधिकरणले कामको प्रगति नहुनुका पछाडि स्रोत अभावलाई कारण देखाउने गरेको छ ।२०७७ जेठ २५ मा बसेको भौतिक विकास समितिको बैठकबाट चार वटा नयाँ नगर योजनाको विस्तृत आयोजना प्रतिवेदन (डीपीआर) स्वीकृति तथा जग्गा प्राप्तिको सिफारिस गर्न प्रस्ताव पेस भएको थियो । उक्त प्रस्तावमध्ये उपत्यकाका उत्तरपूर्व, दक्षिणपूर्व र उत्तरका नयाँ नगरहरूको डीपीआर स्वीकृत गर्ने, आयोजना सञ्चालनका लागि जग्गा प्राप्त गरी प्राधिकरणलाई उपलब्ध गराइदिन सरकारलाई सिफारिस गर्ने र आवश्यक वित्तीय स्रोत जुटाउने योजना थियो । नयाँ नगर आयोजनाको काम प्रक्रियामै छ, अर्थ मन्त्रालयमा स्रोतको सहमतिका लागि पठाइएको अवस्था छ, प्राधिकरणकी विकास आयुक्त जानुका ढकालले भनिन्, सरकार फेरबदल भइरहँदा काममा असर पर्यो, आगामी आर्थिक वर्षमा पुनः आयोजनाको काम अगाडि बढाउँदै छौं । नयाँ नगर आयोजनाका लागि स्थानीय जनप्रतिनिधि पनि सकारात्मक हुनुहुन्छ ।नयाँ नगर आयोजनाका लागि आर्थिक स्रोत नहुँदा योजना अलपत्र परेको उनको भनाइ छ । प्राधिकरणले नयाँ नगर आयोजना सञ्चालन सहमतिका लागि अर्थ मन्त्रालयमा फाइल पठाइएको जनाएको छ । अर्थ मन्त्रालयका सचिव अर्जुन पोखरेलले भने उक्त शीर्षकको कुनै फाइल मन्त्रालयमा नआएको बताए । अर्थ मन्त्रालयमा नयाँ नगर आयोजनासँग सम्बन्धित कुनै फाइल आइपुगेको जानकारी छैन, उनले भने ।सरकारी निकाय एकले अर्कोलाई देखाइरहँदा ६ वर्षदेखि सर्वसाधारणले आफ्नो चाहनाअनुसार जग्गा बिक्री तथा कित्ताकाट गर्न पाएका छैनन् । आयोजना निर्माणको जिम्मा पाएको प्राधिकरणले डीपीआर तयार गरी भौतिक विकास योजना बनाएर भौतिक विकास समितिबाट स्वीकृति गराइसकेको बताए पनि कामको प्रगति छैन । स्थानीय जग्गाधनीले भने जग्गा रोक्का राखिराख्दा समस्या सिर्जना भएको गुनासो गरिरहेका छन् । नयाँ नगरको नाममा जग्गा रोक्का गरिएको छ, चार दाजुभाइको स्वामित्वमा १२ आना जग्गा छ, अंशबन्डा गर्न पाइएन, चाँगुनारायण नगरपालिका१ सरस्वतीखेलका दीपक थापाले भने, समयमै अंशबन्डा गर्न पाएको भए बैंकमा जग्गा धितो राखेर ऋण लिई व्यवसाय गर्ने सोच थियो । त्यो पाइएन । जग्गा रोक्का हुँदा ऋण लिनदेखि व्यवसाय सञ्चालन गर्नसमेत वञ्चित हुनुपरेको थापा बताउँछन् ।सरकारलाई आवश्यक परेको खण्डमा जुनसुकै जग्गा, घर, ताल, पोखरी, रूख आदि अधिग्रहण गरेर प्राधिकरणलाई उपलब्ध गराइदिन सक्ने व्यवस्था आयोजनाको अवधारणामा छ । यही व्यवस्थामा टेकेर सम्बन्धित जग्गाधनी र मोहीलाई आयोजना क्षेत्रभित्र परेको जग्गाको क्षतिपूर्तिबापत विकसित घडेरी दिने गरी जग्गा एकीकरणको माध्यमबाट आयोजना अघि बढेको हो । यी तीनै नगर बनाउने प्रस्ताव प्राधिकरणको छ । सोही प्रस्तावअनुरूप जग्गाधनीहरूबाट जग्गा प्राप्ति गर्नॅको साटो जग्गाको कित्ताकाट र बेचबिखन रोकेर निर्माण सुरु गर्ने योजना प्राधिकरणको छ तर समयमै काम सम्पन्न हुन नसक्दा स्थायीय मारमा परेका हुन् । भएको जग्गा टुक्र्याउन पाइएन, आफ्नै जग्गा टुक्र्याउन पनि लाखौं रकम खर्चेर मिलेमतोमै अदालतमा मुद्दा झेल्नुपर्यो, सूर्यविनायक तिथलीका हिमाञ्चल कार्कीले भने, क्षमताअनुसारको घर बनाउनसमेत बन्देज छ । सुरुमा स्मार्ट सिटीको अवधारणा बनेको थियो । हाललाई नयाँ नगर भनेर घोषणा गरेको छ ।तर काममा सरकार आफैंले ढिलासुस्ती गर्दा सर्वसाधारण कति मर्कामा छन् भन्ने उदाहरण हुन् भक्तपुरको सूर्यविनायक नगरपालिका७ तिथली गुन्डुका कृष्ण नगरकोटी । उनको घर ०७२ वैशाखको भूकम्पले भत्कियो । भूकम्पपछि दुई छोराहरू (अशोक र जनक) लाई अंशबन्डा गरी जग्गा छुट्याएर घर बनाउन दिने नगरकोटीको सोचमा काठमाडौं उपत्यका विकास प्राधिकरणको नयाँ नगर आयोजना बाधक बन्यो । नगरकोटीको स्वामित्वमा भएको १५ आना जग्गा अंशबन्डा गर्न नयाँ नगर को मापदण्डले दिएन । दाजुभाइमा आपसी विवाद थिएन, कित्ताकाट नभएपछि अंशबन्डा गर्न अदालतमा मुद्दा लड्नुपर्यो, कृष्णकी बुहारी मीनाले भनिन्, मुद्दा लड्दासम्म भूकम्पपीडितले पाउने अनुदानको मितिसमेत गुज्रियो । अनुदानबाट वञ्चित भयौं । मुद्दा लड्न मात्र २ लाख ५० हजार रुपैयाँ खर्चिनुपरेको उनी बताउँछिन् । अदालतको आदेशपछि बल्ल नगरकोटीले दुई छोराका नाममा जग्गा टुक्र्याइदिएका छन् ।"
चन्द्रमा छुने भारतीय योजना,"(काठमाडौं)सन् २०१९ सेप्टेम्बर ७ । भारतका प्रधानमन्त्री नरेन्द्र मोदी चन्द्रयान२ को विक्रम ल्यान्डरले चन्द्रमाको सतह छोएको दृश्य हेर्न भारतीय अन्तरिक्ष संस्था (इसरो) को केन्द्रीय कार्यालय पुगेका थिए । मोदीलगायतले पर्दामा लाइभ हेरिरहेका बेला अचानक ल्यान्डरसँग भारतीय वैज्ञानिकहरूको सम्पर्क टुट्यो । सँगै, चन्द्रमाको सतह छुने भारतीय सपना पनि टुट्यो ।इसरोका त्यसबेलाका प्रमुख के सिभानले भावुक हुँदै आँसु खसाले । मोदीले उनलाई धाप मार्दै अँगालो हाले । तामिलनाडुको किसान परिवारमा जन्मिएर इसरोको नेतृत्व गरेका वैज्ञानिक सिभान भावुक बनेको र मोदीले धाप मारेको भिडियो करोडौंले हेरेका थिए । भारतका पूर्वप्रधानमन्त्री अटल बिहारी बाजपेयीले चन्द्रयान मिसन घोषणा गरेको ५ वर्षपछि अर्थात् सन् २००८ मा चन्द्रयानको पहिलो मिसन सुरु भएको थियो । उक्त मिसनअन्तर्गत चन्द्रमाको कक्ष (अर्बिट) मा लुनार अर्बाइटर पुर्याइएको थियो । उक्त परियोजनाका लागि भारतले त्यस बेला ३ सय ८६ करोड भारु खर्च गरेको अनुमान छ ।चन्द्रमाको कक्षमा पुग्ने सपना पूरा भएपछि भारतले चन्द्रयानको दोस्रो मिसन घोषणा गर्यो । मिसन थियो चन्द्रमाको सतहमा भारतीय यानलाई अवतरण गराउने । चन्द्रयान२ लाई सन् २०१९ जुलाईमा सफलतापूर्वक प्रक्षेपण गरियो । चन्द्रमाको कक्षमा पनि पुग्यो । तर, सतहमा अवतरण गर्न सकेन । सफ्टवेयरमा भएको खराबी (ग्लिच) का कारण इसरोको उक्त मिसन सफल नभएको अनुमान गरिएको छ ।चार वर्षपछि शुक्रबार भारतीय समयअनुसार दिउँसो २ बजेर ३५ मिनेटमा भारतले चन्द्रयान३ चन्द्रमातर्फ पठाउँदै छ । कुनै मौसमी वा अन्य बाह्य वातावरणीय घटना नभए निर्धारित समयमा फ्याट ब्वाई चन्द्रयान३ लिएर सतिस धावन अन्तरिक्ष केन्द्रबाट उड्नेछ । यो अन्तरिक्ष यानले ३ लाख ८४ हजार किलोमिटरको यात्रा गर्दै अगस्ट २३२४ वा सेप्टेम्बरको पहिलो सातासम्म चन्द्रमाको दक्षिणी ध्रुवमा सफ्ट ल्यान्ड गर्नेछ । उत्तरी ध्रुवभन्दा धेरै फराकिलो क्षेत्र भएकाले दक्षिणी ध्रुव रोजिएको इसरोले जनाएको छ । धेरै छाया रहेको उक्त क्षेत्रमा पानीका कणहरू रहेको अनुमान छ ।इसरोले दुर्घटना हुन सक्ने सबै किसिमको अवस्था परीक्षण गरेर चन्द्रयान३ प्रक्षेपण गर्न लागेको हो । यस मिसनका लागि सेन्सर, एलगोरिदिम, इन्जिन, क्यालकुलेसनलगायत सबै किसिमका कमजोरी अध्ययन गरिएको छ । यस पटक विक्रम ल्यान्डरले चन्द्रमाको सतह छुनेमा इसरोका वैज्ञानिकहरू ढुक्क देखिन्छन् । यो मिसन सफल भए भारत अन्तरिक्ष अन्वेषणको क्षेत्रमा अर्को शक्ति राष्ट्र बन्नेछ । अर्थात् चन्द्रमाको सतहमा पुग्ने चौथो मुलुक बन्नेछ । चन्द्रमाको सतहमा अहिलेसम्म अमेरिका, रुस र चीन मात्रै पुगेका छन् । भारत मंगल ग्रहको कक्षमा पुग्ने पनि चौथो मुलुक हो । उसले सन् २०१४ मा आफ्नो मंगलयान मंगल ग्रहमा पुर्याएको थियो ।इसरोले प्रक्षेपणको सम्पूर्ण तयारी भएको जनाएको छ । इसरोले चन्द्रयान प्रक्षेपणको लाइभ प्रसारण गर्दै छ । इसरोको एलभीएम३ रकेट लन्चरबाट चन्द्रयान३ लाई चन्दमामा पठाइँदै छ । ४३५ मिटर अग्लो यो रकेटलाई फ्याट ब्वाई नामले समेत चिनिन्छ । यो भारतको सबैभन्दा ठूलो र धेरै भार बोक्न सक्ने रकेट हो । यसले यसअघि ६ वटा मिसन सफलतापूर्वक सम्पन्न गरिसकेको छ ।चन्द्रयान३ मिसनमा ३ वटा मोड्युल (भाग) छन् प्रोपल्सन, ल्यान्डर र रोभर । विक्रम ल्यान्डरभित्र प्रज्ञान रोभरलाई राखिएको छ । प्रक्षेपणको दौरान पहिलो चरणका लागि सोलिड, दोस्रोमा लिक्विड र तेस्रो अवस्थामा हाइड्रोजन र लिक्विड अक्सिजन इन्धनको प्रयोग गरिएको छ ।रकेट प्रक्षेपण भएको १६ मिनेटपछि अर्थात् भारतीय समयअनुसार २ बजेर ५१ मिनेटमा फ्याट ब्वाई ले चन्द्रयानलाई पृथ्वीभन्दा १७९ किलोमिटरको उचाइमा पुर्याइसकेको हुनेछ । त्यसपछि चन्द्रयान रकेटबाट छुट्टिएर उक्त उचाइबाट पृथ्वीको ५६ पटक फन्को लगाउनेछ । त्यो बेला गोलाकार घेरामा चन्द्रयान पृथ्वीदेखि १७० किलोमिटर माथि र ३६ हजार ५ सय किलोमिटर टाढा भइसकेको हुनेछ । चन्द्रयान पृथ्वीको गुरुत्वबलबाट हुत्तिएर चन्द्रमातिर जानेछ । चन्द्रयानसँगै रहेको प्रोपल्सन मोड्युल करिब एक महिनापछि चन्द्रमाको कक्षमा पुग्नेछ, जुन चन्द्रमाको सतहभन्दा सय किलोमिटर माथि छ । त्यसपछि अनुकूलता हेरेर चन्द्रयानलाई चन्द्रमाको सतहमा पुर्याइन्छ ।बाकस आकारको प्रोपल्सन मोड्युलमा सोलार प्यानलहरू जडान गरिएका छन्, जसभित्र विक्रम ल्यान्डर र त्यसभित्र प्रज्ञान रोभर छन् । सोलार प्यानलबाट अवतरणका बेला आवश्यक पर्ने ऊर्जा उत्पादन हुनेछ । रातको समयमा सो क्षेत्रमा माइनस ४० डिग्रीसम्म तापक्रम हुने हुन्छ । त्यो तापक्रममा ब्याट्री र अन्य विद्युतीय सामग्रीले काम गर्न सक्ने ग्यारेन्टी हुँदैन । प्रकाश नहुँदा सोलार प्यानलले काम गर्न नसक्ने भएकाले सूर्यको प्रकाश पर्ने समयमा चन्द्रयान अवतरण गराइने इसेरोले जनाएको छ । अवतरणका लागि प्रायः चन्द्रमा र पृथ्वीबीचको दूरी कम भएको समय रोजिन्छ । प्रोपल्सन मोड्युलको तौल २१ सय ४८, ल्यान्डरको १७ सय ५२ केजी र प्रज्ञान रोभरको २६ केजी तौल छ । यो मिसनमा अर्बाइटर राखिएको छैन । चन्द्रयान२ कै अर्बाइटरसँग सञ्चार गराउन सकिने इसरोका वैज्ञानिकहरूको भनाइ छ । अर्बाइटर मोड्युल नभएपछि प्रज्ञान रोभरले विक्रम ल्यान्डरसँग सञ्चार गर्ने इसरोले जनाएको छ ।इसरोका प्रमुख एस सोमनाथले गत सोमबार चन्द्रयान२ मिसनको अनुभवका कारण पनि शुक्रबारको मिसन सफल हुनेमा ढुक्क रहेको बताएका छन् । विक्रम ल्यान्डरमा भएको कमजोरीबाट धेरै पाठ सिकेका छौं, उनले भनेका छन्, त्यसबेला ५ वटा इन्जिनले गतिलाई घटाउन नसक्दा क्र्यास भएको थियो । उनले ५ सय वर्गमिटर क्षेत्रमा अवतरण गराउन खोज्नु पनि मिसन असफलताको अर्को कारण भएको भारतीय सञ्चारकर्मीलाई बताएका छन् । यस पटक धेरै क्षेत्रफल भएको ठाउँमा चन्द्रयानको ल्यान्डर अवतरण हुँदै छ । ल्यान्डरका ४ वटा खुट्टा र थ्रस्टर छन् भने रोभरका ६ वटा चक्का छन् । ल्यान्डरमा भएका थ्रस्टरले गति सीमित गराउन ब्रेकको काम गर्छन् । यिनले अवतरणका क्रममा ल्यान्डरलाई सन्तुलित बनाउन पनि भूमिका खेल्छन् ।इसरोका अनुसार ल्यान्डरले चन्द्रमाको सतहमा छोएपछि रोभर बाहिर निस्कनेछ र चन्द्रमाको अध्ययनमा लाग्नेछ । रोभरमा भएको अल्फा पार्टिकल एक्सरे स्पेक्टोमिटरबाट चन्द्रमामा पाइने खनिजहरूको रासायनिक अवस्था पनि अध्ययन गरिनेछ । चन्द्रमाको माटो र ढुंगामा पाइने तत्त्वहरूको पनि अध्ययन हुनेछ । रोभरको आयु एक चन्द्र दिन अर्थात् १४ पृथ्वी दिनसम्म रहनेछ ।चन्द्रयानमा सेप (स्पेक्ट्रोपोलारिमेट्री अफ ह्याबिटेबल प्लानेट अर्थ) नामक पेलोड पनि छ, जसले वैज्ञानिक मिसनअन्तर्गत चन्द्रमामा रहेर पृथ्वीको अध्ययन गर्नेछ । ल्यान्डरमा राम्भाएलपी पनि छ जसले चन्द्रमाको प्लाज्मा आयोन र इलेक्ट्रोन्सको घनत्व अध्ययन गर्नेछ । यस्तै चन्द्रमाको सतहको तापक्रम पनि हेर्नेछ । अवतरण भएको क्षेत्रमा तरंग (सेस्मिसिटी) को पनि अध्ययन हुनेछ ।यो मिसनका लागि भारतले ६ सय १५ करोड भारु अर्थात् करिब ७५ मिलियन अमेरिकी डलरभन्दा बढी खर्च भएको अनुमान छ । चन्द्रमामा पहिलो मानव पाइला भने १९६९ जुलाई २० मा टेकिएको हो । नील आर्मस्ट्रङ, बज एड्रिनहरूलाई एपोलो११ ले चन्द्रमामा पुर्याएको थियो । भारतले यसअघि चन्द्रयान२ जुलाईमै प्रक्षेपण गरेको थियो । चन्द्रयानको पहिलो मिसन भने अक्टोबरमा गरिएको थियो । चन्द्रयान३ मिसन सफल भए भारतको भविष्यको अन्तरिक्ष अन्वेषणमा थप सघाउ पुर्याउनेछ । (एजेन्सीको सहयोग)"
मिटरब्याजसम्बन्धी विधेयक रोक्न सत्तारूढ दलभित्रै दबाब,"वैशाख २० मुलुकी संहितासम्बन्धी केही नेपाल ऐनलाई संशोधन गर्ने अध्यादेश जारीवैशाख २४ प्रतिनिधिसभा र राष्ट्रिय सभामा अध्यादेश दर्ताअसार ५ अध्यादेश प्रतिस्थापन गर्ने विधेयक दर्ताअसार १० राष्ट्रिय सभामा विधेयक पेसअसार १५ दफावार छलफल गरी विधेयक पारितअसार १७ प्रतिनिधिसभामा विधेयक पेसअसार २० संसद् अवरुद्ध भएकाले पारित हुन सकेन, अध्यादेश पनि निष्क्रियअसार २५ र २९ प्रतिनिधिसभाको कार्यसूचीबाटै हटाइयो विधेयक पारितको प्रस्ताव"
विधेयक पढ्दै नपढी संसद् गएका मन्त्रीले उल्टो व्याख्या गरे,"(काठमाडौं)जनताले नीति निर्माणका लागि चुनेर पठाएका सांसद तथा मन्त्रीले संसद्मा प्रस्तुत हुने विधेयकबारे समेत राम्रो जानकारी राखेका हुँदैनन् भन्ने उदाहरण उद्योग, वाणिज्य तथा आपूर्तिमन्त्री रमेश रिजालले देखाएका छन् । कुन विधेयक कुन प्रयोजनका लागि ल्याइएको हो भन्ने सामान्य जानकारी सांसद्ले पनि राखेको पाइएन । राष्ट्रिय सभामा बिहीबार विद्युतीय व्यापारका सम्बन्धमा व्यवस्था गर्न बनेको विधेयक माथि विचार गरियोस् भन्ने प्रस्तावमाथि छलफल भएको थियो । उक्त विधेयक ईकमर्स सम्बन्धी हो । नेपालमा विद्युतीय माध्यमबाट वस्तु तथा सेवाको खरिदबिक्री बढ्दो क्रममा रहेकाले त्यस्तो कारोबारलाई नियमन गर्न तथा व्यवस्थित र विश्वसनीय बनाउन मन्त्री रिजालले नै असार १२ मा संसद् सचिवालयमा विद्युतीय व्यापारसम्बन्धी विधेयक दर्ता गरेका थिए । उक्त विधेयक मन्त्री रिजालले बिहीबार राष्ट्रिय सभामा पेस गरेका हुन् । छलफलमा सांसदले उठाएका प्रश्नको जवाफ दिने क्रममा मन्त्री रिजालले विद्युत् बिक्रीसम्बन्धी व्याख्या गरे । देशमा म्याक्सिमम विद्युत् उपभोग गर्नुपर्छ । बाँकी विद्युत् बाहिर पठाउनुपर्छ भन्नेमा हामी सहमत छौं । प्रधानमन्त्रीको भारत भ्रमणमा भारतले पनि विद्युत् खरिद गर्ने विषयबारे तपाईंहरूलाई जानकारी भएकै होला । बंगलादेशलाई पनि मार्केटका रूपमा प्रयोग गर्न लागेका छौं, उनले भने । छलफलका क्रममा सांसद भगवती न्यौपानेले पनि विधेयकबारे स्पष्ट नभई स्वदेशी कलकारखानाले पर्याप्त बिजुली नपाएको र सरकार बाहिर विद्युत् बेच्नतिर लागेको भन्दै प्रश्न उठाएकी थिइन् । उनले देशमा पर्याप्त विद्युत् खपत गर्नुपर्नेमा सरकार गम्भीर नभएको उल्लेख गर्दै मुलुकभित्रका उद्योग धन्दामा पर्याप्त विद्युत् भएपछि मात्रै विद्युत् व्यापारबारे सोच्नुपर्ने बताइन् । अर्का सांसद जितेन्द्रनारायण देवले पनि उक्त विधेयकको उद्देश्य नबुझी विद्युत् बिक्री सुरु गरेकामा सरकारलाई धन्यवाद दिए । सरकारले देशमा खपत गर्न नसकेको बिजुली भारतमा बिक्री गरेको छ । यसमा म सरकारलाई धन्यवाद दिन चाहन्छु । हालको अवस्थामा जतिसुकै खपत बढाए पनि बिजुली बढी हुने हुँदा निर्यात गर्ने सरकारको नीति सराहनीय छ, उनले भने । प्रश्नकर्ता सांसदलाई समेत विधेयकको उद्देश्यमाथि स्पष्ट पार्नुपर्नेमा मन्त्री रिजाल आफैंले देशमा खपत भएपछि मात्रै विद्युत् बाहिर बिक्री गर्ने भन्दै जवाफ दिए । उनले सांसदहरूले उठाएका विषयमा आफू सचेत रहेको जनाउँदै देशमा सकेसम्म बढीखपत गर्नुपर्ने र बाँकी बेच्नुपर्ने बताए । जबकि, विधेयकमा उनी आफैंले हस्ताक्षर गरेका छन् । कानुनी व्यवस्थाको अभावमा विद्युतीय माध्यमद्वारा सञ्चालन गरिने व्यापारको व्यवस्थापन गर्न यो विधेयक ल्याउनुपरेको उक्त विधेयकमै उल्लेख छ ।"
अमेरिकी सहायक विदेशमन्त्री लु आज आउादै,"काठमाडौं (कास) दक्षिण तथा मध्यएसिया हेर्ने अमेरिकी सहायक विदेशमन्त्री डोनाल्ड लु शुक्रबार नेपाल आउँदै छन् । सहायक विदेशमन्त्री लुले एकदिने नेपाल भ्रमणका क्रममा प्रधानमन्त्री पुष्पकमल दाहाल र परराष्ट्रमन्त्री एनपी साउदसँग शिष्टाचार भेटवार्ता गर्ने कार्यक्रम छ । काठमाडौंस्थित अमेरिकी दूतावासले बिहीबार लुको भ्रमणको औपचारिक घोषणा गरेको हो । उहाँ फेरि नेपाल आउन उत्सुक हुनुहुन्छ, दूतावासले फेसबुक पोस्ट गरेको छ । लु अहिले दक्षिण एसिया भ्रमणमा छन् । प्रधानमन्त्री दाहाल र परराष्ट्रमन्त्री साउदसँगको शिष्टाचार भेटवार्तामा लुले ५०० मिलियन अमेरिकी डलर अनुदानको एमसीसी परियोजना कार्यान्वयनको अवस्था, दुई मुलुकबीचको सम्बन्धलगायत विषयमा कुराकानी गर्ने तयारी छ । उनले अमेरिकी दूतावासका कर्मचारीहरूलाई पनि भेट्नेछन् । दूतावासका अनुसार लुले अमेरिकन चेम्बर अफ कमर्सका एक सदस्य संस्थासँग भेटघाट गर्नेछन् । नेपालीलाई विश्वव्यापी रूपमा प्रतिस्पर्धा गर्न सक्षम बनाउने उद्देश्यले सीप प्रदान गर्न उक्त संस्थाले गरेका प्रयासबारे लुले बुझ्ने दूतावासले जनाएको छ । यसअघि नेपाल सरकारले अमेरिकी कार्यक्रम एसपीपी (स्टेट पार्टनरसिप प्रोग्राम) लाई अघि नबढाउने निर्णय गरेपछि लुले नेपाल भ्रमण गरेका थिए । एमसीसी सम्झौता नेपालको संसद्बाट अनुमोदन हुनु ४ महिनाअघि पनि लु आएका थिए । सहायक विदेशमन्त्री लु दक्षिण तथा मध्यएसिया मामिलामा दख्खल राख्ने अमेरिकी कूटनीतिज्ञमा पर्छन् । उनी २०७८ भदौ ३० मा दक्षिण तथा मध्यएसिया मामिला हेर्ने सहायक विदेशमन्त्री नियुक्त भएका हुन् । त्यसअघि लु किर्गिस्तान र अल्बानियामा राजदूत भइसकेका हुन् । ३० वर्षभन्दा बढी अमेरिकी कूटनीतिक सेवामा काम गरिसकेका लुसँग नयाँदिल्लीस्थित अमेरिकी दूतावास र पाकिस्तानस्थित अमेरिकी दूतावासमा काम गरेको अनुभव पनि छ । उनी दिल्लीमा नियोग उपप्रमुख थिए । उनी मध्यएसिया तथा दक्षिण एसिया काकेसस मामिला कार्यालयका उपनिर्देशकसमेत भइसकेका छन् ।"
नाइट क्लब चलाउादै सुप्रिया,"(काठमाडौं)काम र आरामपछि मानिसहरूले के खोज्लान् ? दुई मत छैन, मनोरञ्जन । तर हरेक मानिसले मनोरञ्जन लिने तौरतरिका भने उनीहरूको स्वभावअनुसार फरकफरक हुन्छ । धनीदेखि गरिब अनि गाउँदेखि सहर मनोरञ्जन गर्ने स्थान पनि अलगअलग । सहरी क्षेत्रमा भने पछिल्लो समय मनोरञ्जनका लागि प्रमुख गन्तव्य बनेको छ, नाइटलाइफ । पब, डिस्को, डान्स, दोहोरी साँझ र नाइट क्लबमा संगीतमा झुम्ने र विभिन्न ड्रिङ्सको चुस्कीमा रमाउनेको संख्या ह्वात्तै बढेको छ । अझ तन्नेरी पुस्तामाझ त यो कल्चरकै रूपमा विकसित हुँदै गइरहेको छ ।यही रात्रिकालीन जीवनमा रमाउनेहरूका लागि पछिल्लो समय आकर्षक गन्तव्य बनेको छ, ठमेलको शेर भवनमा रहेको गाँस बास को । र, सञ्चालक हुन् सुप्रिया कुँवर । खासमा गाँस बास को थ्री इन वान हो । अर्थात् क्लब (सपर), रेस्टुराँ र होटल । ठमेलमा जता गए पनि रात्रिकालीन व्यवसाय उस्तै उस्तै लाग्ने, उनी भन्छिन्, त्यसैले नाइटलाइफमै केही फरक गरौं भने सोचले जन्मिएको हो गाँस बास को ।खासमा गाँस बास को लाई पार्टी होटल भन्न चाहन्छिन् सुप्रिया । रात्रिकालीन जीवनमा रमाउनेका लागि यहाँ सबै कुरा एउटै भवनमै छ, उनी भन्छिन् । तर यो व्यवस्था गर्न उनले लगानी पनि राम्रै गरेकी छन् । उनका अनुसार बीस करोडभन्दा बढी खर्चमा सञ्चालनमा आएको हो गाँस बास को । शेर भवनको चौथो तलमा पूर्वतर्फ छ सपर क्लब । त्यसको पश्चिमतर्फ रेस्टुराँ । अनि, दोस्रो र तेस्रो तलामा होटल ।सन् १९७० को दशकमा निकै लोकप्रिय थियो डिस्को कल्चर । त्यही थिममा उनले सञ्चालनमा ल्याएकी हुन् सपर क्लब । हामी जन्मे हुर्केको समयलाई सम्झाउने उद्देश्यले त्यतिबेलाका गीतसंगीत बजाउने गरिएको छ, उनले भनिन् । ठमेलका अरू क्लबहरूभन्दा निकै फरक देखिन्छ सपर क्लब । कारण, झ्याल, टेबल, कुर्सी र लेदरका बार स्टुल सबै भिन्टेज । अनि फरक र आकर्षक डिजाइनमा आफैं निर्माण गरिएका टेबल लाइट तथा सिलिङमा झुन्ड्याइएका डिस्को बल र लाइट ।रेस्टुराँमा भने ककटेल र पान एजियन खानालाई प्राथमिकतामा राखेकी छन् सुप्रियाले । मनोरञ्जनसँगै ककटेल कल्चर अघि बढाउने सोचले हामीले आफैं बनाउने गरेका छौं, सुप्रिया भन्छिन्, सबैतिर पाउने मःम, चाउमिन, बर्गरभन्दा फरक पान एसियन कुजिन राखेका हौं । त्यसका लागि भारतमा करिब दुई दशक लामो अनुभव भएका शिव कार्कीलाई ल्याएकी हुन् स्प्रियाले । रेस्टुराँ तथा होटलको डेकोरेसन र सामान अधिकांश हातले बनाएका राखिएका छन् ।ठमेलको रात्रिकालीन व्यवसायसँग उनी जोडिएको भने यो पहिलो पटक होइन । हस्पिटालिटी क्षेत्रमा उनले लामो अनुभव सँगालेकी छन् । ठमेलमा लाइभ म्युजिकका लागि चर्चित पर्पल हेज एक दशकअघि सञ्चालनमा आएको हो । सुप्रिया त्यसको सञ्चालक हुन् । पर्पल हेज यसअघि नै लाइभ म्युजिक र ड्रिङ्सका लागि प्रख्यात बनिसकेको छ । परिवारकी तेस्रो सन्तान हुन् सुप्रिया । बाबु मोतीबहादुर जलविद्युत् इन्जिनियरिङ र आमा शारदा कुँवर अध्यापन पेसामा आबद्ध थिए । दाइ र दिदी भने विदेशमा छन् । परिवारमा हस्पिटालिटी क्षेत्रमा कोही नलागेका भए पनि उनको भने यही क्षेत्रमा करिअर बनाउने इच्छा थियो सानैदेखि । मेरो स्वभावका कारणले होला, आमाबुबाले त सैनिक सेवामा जागिरे भएको हेर्न चाहनुहुन्थ्यो, उनले विगत सम्झिँदै भनिन्, तर मलाई भने यही क्षेत्रले नै तानिरहन्थ्यो । तर पछि भने आमाबुबाबाटै हौसला मिलेको उनी बताउँछिन् ।काठमाडौंमा जन्मिएकी सुप्रियाले सेन्ट मेरिज स्कुलबाट एसएलसी सकिन् । स्कुले जीवनदेखि नै हस्पिटालिटी र बारटेन्डरसम्बन्धी पुस्तक पढ्न थालेकी उनले मल्पी इन्टरनेसनलबाट ए लेभल्स सकिन् । त्यसपछि हस्पिटालिटी कोर्स गर्नका लागि कलेजको खोजीमा लागिन् । भारतको नयाँदिल्लीस्थित आईएचएम पुसामा आवेदन दिइन्, उनी छनोट मात्र भइनन्, कोलम्बो प्लानअन्तर्गत छात्रवृत्ति पनि पाइन् ।त्यहाँबाट उनले बीएससी एचएचए कोर्स सकिन् । पढाइपछि केही समय भारतमै अनुभव सँगाल्ने उद्देश्यले भारतमा नाम चलेका ६७ वटा होटलमा आवेदन दिइन् । आवेदन दिएका सबैतिर छानिए पनि उनले सुरुमा ताज होटल रोजिन् । सन् २०१३ मा भारतको पहिलो लक्जरी होटल ताजमा ट्रेनीम्यानेजरका रूपमा काम थालिन् । त्यसपछि केही समय रेडिसन ब्लुजसँग आबद्ध भइन् । छोटो समयमै ट्रेनीम्यानेजरबाट उनी ट्रेनिङ म्यानेजर बनिन् ।भारतमा अध्ययन र लामो अनुभवपछि उनलाई भने अब देश फर्कनुपर्छ भन्ने लाग्यो । देशभित्रै केही नयाँ काम गर्ने सोच थियो । पढाइ र अनुभवपछि भने उनलाई अब बेला आयो भन्ने लाग्यो । काम गर्दै मलाई के कुरा महसुस भयो भन्दा अब त आफैंले केही गर्नुपर्छ भन्ने भयो । अनि अनुभवले पनि आफैं सम्हाल्न सक्छु भन्ने आत्मविश्वास पलाइसकेको थियो, उनले भनिन् ।त्यसपछि नेपाल फर्किन र आफ्नो ड्रिम प्रोजेक्टमा काम थालिन् । क्षेत्र उही, तर केही फरक तरिकाले काम थाल्ने । त्यही क्रममा योजना बनेको हो, पार्टी होटल गाँस बास को चलाउने । नेपाल फर्केपछि उनले ठमेलकै पर्पल हेजको व्यवस्थापन पनि सम्हाल्न सुरु गरिन् । हाम्रो योजना नै अफोर्डेबल लक्जरी पार्टी होटल बनाउने थियो, उनी भन्छिन्, त्यहीअनुसार २०१८ देखि काम सुरु भयो । त्यसमा आफ्नो परिवारका सदस्यले पनि निकै सहयोग गरेको उनी बताउँछिन् ।क्लब र होटल कस्तो बनाउने भन्नेमा उनी पहिले नै प्रस्ट थिइन् । जसअनुसार आर्किटेक सिद्धार्थ गोपालनलाई डिजाइन गर्ने जिम्मेवारी दिइन् उनले । कोभिड फैलनुअघिकै योजना थियो त्यो । कोभिड महामारी नभइदिएको भए उनको सपना डेढदुई वर्षअघि नै साकार भइसक्ने थियो । हामी त्यसरी थुनिएर बस्नु नपरेको भए सोचेअनुसार नै काम हुन्थ्यो अनि खर्च पनि कम, सुप्रियाले भनिन् । एकताका त आफूलाई मैले नै व्यवसाय सुरु गर्ने बेलामा यस्तो हुनुपर्ने भनेर दिक्दार पनि लागेको थियो । तर, अहिले भने सबै ठीकठाक चलिरहेको बताउँछिन् सुप्रिया । सोचेअनुसार व्यवसायले गति लिएकै छ । होटलको सोचेभन्दा निकै राम्रो भइरहेको छ, उनले भनिन्, ४२ वटा कोठा छन् । लगभग सधैं प्याक हुन्छन् । हाल उनले आफ्नो कम्पनीमा ६० जनाभन्दा बढीलाई रोजगारी दिएकी छन् । धेरैजसो महिला छन् । तर महिला भएकै कारणभन्दा पनि डिजर्भिङ भएकाले काममा राखेको बताउँछिन् उनी । म (महिला) सञ्चालक भएकाले पनि उहाँहरूलाई सहज भयो होला, सुप्रिया भन्छिन् । भारतमा करिब सात वर्ष लामो अनुभव । त्यो पनि, विश्वकै उत्कृष्ट चेन होटलहरूको । नेपालको हस्पिटालिटी क्षेत्र कहाँ छ त ? सुप्रिया भन्छिन्, त्यस्तो नराम्रो नै त छैन । तर, बजार सानो भएकाले पनि होला व्यावसायिकतामा कमी छ । हस्पिटालिटी क्षेत्रलाई विकसित गर्न सरकारी तहबाटै आफ्नो देशमै बसेर काम गर्ने वातावरण सिर्जना गरिनुपर्ने बताउँछिन् उनी । त्योसँगै यही क्षेत्रबारे अध्ययन गरेका र अनुभव भएकाहरू संलग्न हुनुपर्ने उनको बुझाइ छ । हामीले हाम्रो संस्कृति र हिमाल प्रवर्द्धन गर्न नसकेकामा भने दुःख लाग्ने बताउँछिन् सुप्रिया । त्यसका साथै, नेपाल आउने विदेशी पर्यटकको आर्थिक अवस्था, नेपालमा बस्ने योजनालगायतको विवरण हेरेर मात्र भिसा दिनुपर्ने उनको सुझाव छ ।बच्चैदेखिको आफूलाई मन पर्ने क्षेत्रमा क्रियाशील सुप्रिया जीवनभर हस्पिटालिटी क्षेत्रमै रमाउने बताउँछिन् । त्यसो त देशका प्रमुख सहरमा गाँस बास को र पर्पल हेजका शाखा विस्तार गर्ने योजना पनि छ उनको । तर केही फरक, केही क्रिएटिभ । किनकि, उनी भन्छिन्, म कपी गर्दिनँ र कपी गरेको पनि मन पर्दैन ।"
'ऊनको स्विटर मा मिरुना,काठमाडौं (कास) आर्टमान्डुले निर्माण गर्ने नेपाली फिल्म ऊनको स्विटर मा मिरुना मगरले अभिनय गर्ने भएकी छन् । निर्देशक नवीन चौहानले मिरुनाले नायिकाको भूमिका निर्वाह गर्ने पुष्टि गरेका हुन् । अभिनेता विपिन कार्की यसअघि नै फिल्मका लागि अनुबन्धित भएका थिए । मिरुना र विपिनले यसअघि लालपुर्जा मा सहकार्य गरेका थिए । कबड्डी ४ र जारी फिल्म हिट भएसँगै मिरुना पछिल्लो समय निकै व्यस्त छिन् । फिल्म प्रेम र सामाजिक कथामा आधारित हुने जनाइएको छ । निर्देशक चौहानले आइतबार आयोजना हुने घोषणा समारोहमा फिल्मका अन्य कलाकारलगायतबारे विस्तृत जानकारी गराइने बताएका छन् । अधिकांश कलाकार केही समयअघि मञ्चित नाटक चोरको स्वर बाट लिइने जनाइएको छ । ऊनको स्विटर चौहानको डेब्यु निर्देशन हो । यसअघि उनले दर्जनभन्दा बढी म्युजिक भिडियो निर्देशन गरिसकेका छन् । निर्माण पक्षका अनुसार फिल्मको छायांकन मंसिरदेखि इलाम र पाँचथरमा गरिनेछ । फिल्मको छायांकन चिन्तराज भण्डारीले गर्ने जनाइएको छ ।
सेफ नेपाल कान्तिपुर टेलिभिजनमा,काठमाडौं (कास) पाककलासम्बन्धी प्रतिस्पर्धात्मक रियालिटी शो सेफ नेपाल कान्तिपुर टेलिभिजनबाट प्रसारण हुने भएको छ ।कान्तिपुर टेलिभिजन र धर्म पिक्चर्सले बिहीबार कार्यक्रम प्रसारणसम्बन्धी सम्झौता गरेका हुन् । कान्तिपुर टेलिभिजनको कार्यालय तीनकुनेमा आयोजित एक कार्यक्रमबीच टेलिभिजनका प्रमुख कार्यकारी अधिकृत शिशिर पछाई र सेफ नेपालका मास्टर जज सन्तोष साहले सम्झौतापत्रमा हस्ताक्षर गरेका हुन् । रियालिटी शोमा साहसँगै सेफद्वय गणेशबहादुर ढकाल र लक्ष्मणप्रसाद भण्डारी निर्णायक छन् । नायिका प्रियंका कार्की कार्यकारी निर्माता छिन् । आगामी भदौ १५ गतेदेखि १८ सातासम्म कार्यक्रम प्रसारण हुने गरी द्विपक्षीय सम्झौता भएको धर्म पिक्चर्सका अध्यक्ष तथा सेफ नेपाल का निर्माता धर्मराज पाण्डेले बताए । प्रतिस्पर्धाका लागि सेफ नेपाल ले अनलाइनमार्फत अडिसन गरिसकेको छ । अनलाइन अडिसनबाट छानिएकामध्ये एक सय जनाले निर्णायकसामु पाककला प्रस्तुत गर्ने सेफ नेपालका मार्केटिङ म्यानेजर समीर अधिकारीले बताए । उनका अनुसार त्यसपछि एलिमिनेसन प्रक्रियाबाट विजेता चयन गरिनेछ । विजेतालाई २५ लाख नगदसहित विभिन्न अवसरहरू प्रदान गरिने आयोजकले जनाएको छ ।
इराकमा सैन्य 'कु,"सन् १९५८ मा आजकै दिन (जुलाई १४) मा इराकमा सैन्य कु भएको थियो । इराकी सेनाका ब्रिगेडियर जर्नेल अब्द अलकरिम कसिमको नेतृत्वमा गरिएको कु मा तत्कालीन राजा फैसल द्वितीय, युवराज अब्द अलइलाह र प्रधानमन्त्री नुरी अलसइद मारिएका थिए । कु पछि इराकमा हासमी राजतन्त्र अन्त्य भएको थियो । सन् १९५२ मा इजिप्टमा राजतन्त्र अन्त्य भएसँगै प्रभावित भएको कसिम नेतृत्वको फ्री अफिसर्स ग्रुप ले सैन्य कु मा महत्त्वपूर्ण भूमिका निर्वाह गरेका थियो । कर्णेल अब्दुल सलाम आरिफ उक्त समूहको सहायक थिए । खासगरी बेलायतलगायत पश्चिमा देशको प्रभावका कारण असन्तुष्ट सैन्य अधिकारी समूहमा आबद्ध थिए । कु पछि प्रधानमन्त्री बनेका कसिमले १९६३ सम्म इराकमा शासन गरेका थिए ।"
चामल सकिएपछि बच्चा बोकेर लाइनमा,"(सोरुकोट, मुगु)सोरु गाउँपालिका६ की ३० वर्षीया जालगेडी रोकाया बिहीबार बिहानै कोदो गोड्ने तयारीमा थिइन् । सोरुकोटस्थित खाद्य व्यवस्था तथा व्यापार कम्पनीको डिपोमा चामल बिक्री भइरहेको खबर पाएपछि दुधे बच्चा च्यापेर उतैतिर लागिन् । बिहान १० बजेदेखि पिठ्यूँमा बच्चा बोकेर लाइन लागेकी उनले दिउँसो १ बजे २५ किलो चामलको बोरा हात पारिन् । चर्को गर्मीमा लाइन बसेको ३ घण्टापछि चामल पाउँदा सबै दुःख बिर्सिएँ, त्यति चामल नपाएको भए के खाने भन्ने चिन्ता हुन्थ्यो, उनले भनिन्, अब १०१२ दिन यसैले पुग्ला, त्यसपछि केही व्यवस्था गरौंला । नयाँ बाली नपाकेको र पुरानो अन्न सकिएकाले घरमा चामलको एक गेडो पनि नभएपछि बच्चा च्यापेर चामल लिन पुगेको उनले बताइन् । उनको घरमा १२ जनाको परिवार छ । घरमा खाने अन्न नाइँ, उनले भनिन्, दुई बोरा पाइने आसमा डिपोमा आएकी थिएँ, धौधौ गरी एक बोरा पाएँ ।उनकी छिमेकी २९ वर्षीया सोभना रोकायाले पनि ६ महिनाको बच्चासहित २ घण्टा बसेर एक बोरा चामल किनेर लगिन् । लाइनमा बसेर चामल पाउनेहरू युद्ध जितेजसरी फर्कंदै थिए । ३ घण्टा बस्दा बल्ल २५ किलो पाइयो, ५६ वर्षीय मुनलाल कुमालले भने, अब फारो गरेरै भए पनि एक महिनाजति पुर्याउनुपर्ला । बिहीबार सोरुकोट खाद्य डिपोमा चामल वितरण हुने भएपछि कतिपय महिला बच्चा च्यापेर र ज्येष्ठ नागरिक लाठी टेकेरै लाइनमा उभिएका थिए । ढोकामा उभिएका सुरक्षाकर्मीलाई पालैपालो नाम उच्चारण गर्दै २५ केजी चामलको बोरा दिन भ्याइनभ्याइ थियो । उपभोक्ताको भीडले चामल वितरण गर्न मुस्किल भएको सोरुकोटस्थित बर्मा प्रहरी चौकीका इन्चार्ज चक्रबहादुर बुढाले बताए । खाद्यान्न अभावले डिपो खोल्नुभन्दा एक घण्टा पहिलेदेखि भीड लागिसकेको थियो, उनले भने, बिहीबार वितरण गर्दागर्दै गोदाममा रहेको एक सय बोरा चामल सकियो, पछि आएर लाइनमा बसेकाहरू रित्तै फर्किए । गाउँपालिकाको भीई, नार्थुपु, जवलधारा, नचारा, जिमा, पुरुमपुरु, कालै, रावलबाडालगायत झन्डै दुई दर्जन गाउँमा अहिले खाद्यान्न अभाव देखिएको छ । हरेक वर्ष गहुँ र जौको राम्रो उत्पादन हुने सोरुमा गत वर्ष खडेरी भएपछि खासै उत्पादन भएन । उत्पादन राम्रो नभएपछि वैशाखपछि स्थानीयले आसपासका बजारबाट चामल ल्याएर खाद्यान्नको जोहो गरे । आफ्नो बारीमा उत्पादन भएको जौगहुँ सकियो, लालवीर रावलले भने, मकै बाली अझै भित्र्याउने बेला भएको छैन, बारीमा पर्याप्त उब्जनी नहुँदा हामीलाई सधैं वर्षायाममा खाद्यान्नको अभाव हुन थाल्यो । उनका अनुसार यो वर्ष उत्पादन भएको गहुँजौले ३ महिना पनि नधान्दा समस्या भएको हो । आसपासका बजारमा किनमेल गर्न जाँदा पनि पर्याप्त खाद्यान्न नपाइने भएकाले गाउँमा खाद्यान्न अभाव चुलिएको उनको भनाइ छ । ३५ घरधुरी रहेको दलित बस्ती रावलबाडामा पनि खाद्यान्न अभाव रहेको पूर्णबहादुर नेपालीले बताए । उनका अनुसार खाद्य डिपोमै चामल नपाउँदा विपन्न परिवार ठूलो समस्यामा छन् । बिहीबार खाद्यमा पुगेका उनले भने चामल पाएनन् । यहाँ चामल पाइएन, अब गमगढी पुगेर ल्याउनुको विकल्प छैन, उनले भने, एक त डिपोमा चामल नै आउँदैन, आए पनि एकै दिनमा सकिन्छ, हामीलाई त खाद्यान्न पाउनै मुस्किल भयो । अविरल वर्षाका कारण जेठ दोस्रो सातादेखि नै गबगढीसोरुकोट सडकको ठाउँठाउँमा पहिरो गएपछि गाउँमा खाद्यान्न अभाव भएको हो । स्थानीय व्यापारीले अहिले पनि चामल, नुनलगायतका दैनिक उपभोग्य वस्तु ढुवानी गर्न सकिरहेका छैनन् । केही खाद्यान्न ल्याएर स्टक गर्ने सोचेका थियौं, सुरुमा गाडी नै पाइएन, स्थानीय व्यापारी धीरजंग मल्लले भने, यसैबीचमा वर्षा सुरु भयो, अहिले त बजार क्षेत्रमा पनि चामल र दैनिक उपभोग्य सामान पाउन मुस्किल छ । बजारमा खाद्यान्न नपाएपछि ठूलो संख्यामा उपभोक्ता खाद्य डिपोमा चामलका लागि लाइन बस्दा वितरण समस्या देखिएको डिपोका कर्मचारीको भनाइ छ । गोदाममा १ सय प्याक मात्र चामल जगेडा थियो, तर उपभोक्ताको भीड थेग्नै सकिएन, कर्मचारी सिंहबहादुर रोकायाले भने, अब चालु आर्थिक वर्षको बिक्री कोटाको चामल सकियो, अब अर्को ठेक्का स्वीकृत नहुँदासम्म डिपो खाली नै हुन्छ । जिल्ला सदरमुकाम गमगढीस्थित खाद्य व्यवस्था तथा व्यापार कम्पनी लिमिटेडको डिपोमा पनि खाद्यान्न मौज्दात सकिँदै गएको छ । अहिले गमगढीको गोदाममा ९ सय क्विन्टल खाद्यान्न मात्र बाँकी रहेको कम्पनीका शाखा प्रमुख पुस्कर भामले बताए । उनका अनुसार यो आर्थिक वर्षमा जिल्लाभरि १५ हजार क्विन्टल ढुवानी भएको थियो भने सोरुकोट डिपोका लागि १५ सय क्विन्टल चामल आएको थियो । उनका अनुसार जिल्लाभरि वर्षायाममा ढुवानी समस्या हुँदा ४ वटै स्थानीय तहमा बर्सेनि असारदेखि असोजसम्म खाद्य डिपो खाली हुने गरेका छन् । चालु आर्थिक वर्षको कोटा सकियो, उनले भने, आगामी आर्थिक वर्षको ढुवानी असोजअघि हुँदैन, त्यसैले सरकारले विशेष व्यवस्था गरी खाद्यान्न ढुवानी गर्न आवश्यक छ ।"
शैक्षिक परामर्श संघमा ४ जनाको प्रतिस्पर्धा,"(काठमाडौं)शैक्षिक परामर्शदाताहरूको संस्था नेपाल शैक्षिक परामर्श संघ (इक्यान) को भावी नेतृत्व छनोटका लागि शनिबार चुनावहुँदै छ । दुई प्यानलसहित अध्यक्षका लागि बिहीबार चार जनाले उम्मेदवारी दिएका छन् । पूर्वअध्यक्ष विष्णुहरि पाण्डे र द्वितीय उपाध्यक्ष शेषराज भट्टराईले प्यानलसहित उम्मेदवारी दर्ता गराएका छन् भने प्रथम उपाध्यक्ष देवीदास भट्टराई र तृतीय उपाध्यक्ष कृष्णहरि केसीले अध्यक्ष पदका लागि स्वतन्त्र रूपमा उम्मेदवारी दिएको निर्वाचन समितिले जनाएको छ । प्यानलसहित निर्वाचन तयारी गरेका विष्णुहरि र शेषराजबीच कडा प्रतिस्पर्धा हुने इक्यान सदस्यहरूको अनुमान छ । दुई प्यानलबीचको चुनावी भिडन्तमा स्वतन्त्र उम्मेदवारहरूको समेत चर्को प्रतिस्पर्धा हुन सक्ने अनुमान पनि गरिएको छ ।वर्तमान अध्यक्ष प्रकाश पाण्डेले दुई वर्षका लागि नयाँ नेतृत्व चुन्न निर्वाचन हुन लागेको जनाए । गत पुसमा इक्यानको अधिवेशन सम्पन्न भइसकेको छ । निर्वाचन समितिका अनुसार १८ सदस्यीय कार्यसमितिका लागि ४४ जनाको मनोनयन दर्ता भएको छ । तीन उपाध्यक्षका लागि १० जनाको उम्मेदवारी दर्ता भएको हो । महासचिव, कोषाध्यक्ष र सहकोषाध्यक्ष पदका लागि २२ जना र सचिवमा ५ जनाको उम्मेदवारी परेको छ । सचिव दुई जना रहने व्यवस्था छ । अध्यक्षलगायत ९ सदस्यीय पदाधिकारी निर्वाचित गर्ने व्यवस्था छ । मतदाता ४६७ जना छन् । सदस्यतर्फ ९ जनाका लागि १९ जनाको मनोनयन दर्ता भएको समितिले जनाएको छ ।उम्मेदवारी दर्ता हुनुअघि नै विष्णुहरि र शेषराज समूहसहित चुनावी प्रचारप्रसारमा जुटेका थिए । अध्यक्षका उम्मेदवारहरूले मनोनयन अघि नै छुट्टाछुट्टै भेला गरेर एजेन्डा र प्रतिबद्धताहरू अघि सारेका छन् । शैक्षिक परामर्शदाताको हकहितमा काम गर्ने, संस्थागत क्षमता विस्तार गर्ने र प्रस्तावित संघीय शिक्षा ऐनमा शैक्षिक परामर्श क्षेत्रलाई समेट्ने साझा वाचा अध्यक्षका उम्मेदवारले गरेका छन् । विष्णुहरिले उम्मेदवारी दर्ता गर्नुअघि नै कार्ययोजनासहितको प्रतिबद्धता गरेका थिए भने शेषराजले उम्मेदवारी दर्ता गरेपछि घोषणापत्र सार्वजनिक गरेका छन् । विष्णुहरिको कार्ययोजनामा तत्काल, मध्यकालीन र दीर्घकालीन काम विभाजन गरिएको छ । उनले भिजन २०२५ समेत घोषणा गरेका छन् । व्यवसायीको पक्षमा खुलेर काम गर्छु, उनीहरूले पाउने कमिसन बढाउन नेतृत्वमा पुग्नैबित्तिकै प्रयास सुरु हुन्छ, उनले भने । निर्देशिका आधारमा शिक्षा मन्त्रालयले शैक्षिक कन्सल्टेन्सी व्यवसायलाई नियमन गर्दै आएको छ । यसकै आधारमा विद्यार्थीलाई वैदेशिक अध्ययन स्वीकृतिपत्र (एनओसी) जारी हुन्छ । उनले निर्देशिकाको भरमा चल्ने व्यवसायलाई शिक्षा ऐनमा समेट्न प्रयास गर्ने बताए । संस्थागत विकासका लागि तालिम, आचारसंहिता, विभाग बनाउने, सहायकता कक्ष बनाउने काम गर्छु, उनले थपे ।शेषराजले शैक्षिक परामर्श क्षेत्रको बृहत्तर हितका लागि काम गर्ने प्रतिबद्धता जनाए । देशभरका सदस्य शाखाहरूसँग समन्वय गरेर काम गर्छु, परामर्शदाताको क्षमता अभिवृद्धि गर्नु मेरो अर्को लक्ष्य हुनेछ, ऐनमा परामर्श क्षेत्रलाई सम्मानित र व्यावसायिक पेसाका रूपमा स्थापित गर्न पहल हुनेछ, उनले भने । कन्सल्टेन्सी दर्ता गर्न शिक्षा मन्त्रालयले माग गरेको धरौटी रकम खारेज गर्न संघर्ष गर्ने शेषराजले जनाए ।कृष्णहरि र देवीदासले चाहिँ इक्यानभित्र देखिएको गुटबन्दी अन्त्य गर्न स्वतन्त्र चुनाव उठेको बताएका छन् । संस्थागत हकहितका लागि काम गर्ने उनीहरूको प्रतिबद्धता छ । एकल उम्मेदवारी दिएको छु, पहिले पनि एक्लै उपाध्यक्ष जितेको हुँ, कृष्णहरिले भने, गुटबन्दी चरम भयो । त्यसलाई हटाउने काम गर्छु । संकटमा पर्न लागेको परामर्श क्षेत्रलाई जोगाउनु मेरो जिम्मेवारी हुनेछ । पुनः अध्यक्ष पदमा उम्मेदवारी दिएका विष्णुहरि प्रकाशअघिका अध्यक्ष हुन् । उनको प्यानलबाट उपाध्यक्षमा लक्ष्मण पौडेल, भुवनबहादुर क्षत्री र प्रकाश श्रेष्ठले उम्मेदवारी दिएका छन् । महासचिवमा वासुदेव दाहाल, सचिवमा शिवप्रसाद त्रिपाठी र फिलिपकुमार डाँगी क्षत्री चुनावी प्रतिस्पर्धामा खडा भएका छन् । कोषाध्यक्षमा विनोदकुमार सुवेदी र सहकोषाध्यक्षमा हेमराज सिग्देल (हरि) रहेका छन् । सदस्यमा उक्त समूहबाट आशिष रायमाझी, सुरज सिलवाल, मञ्जित ढकाल, सतिन्द्र झा, शशिप्रसाद भट्टराई, साधना पुडासैनी, शिवप्रसाद अर्याल, शान्तकुमार शर्मा (सुमन), श्रीराम गिरीले चुनावी प्रतिस्पर्धा गर्दै छन् ।शेषराज समूहबाट उपाध्यक्षमा श्रीराम पौडेल, गीता सिवाकोटी (गीताञ्जली) र दयाराम थापा उम्मेदवार बनेका छन् । महासचिवमा दीपकराज भुसाल, सचिवमा भवनाथ हुमागार्ईं, रत्नबहादुर भट्टराई, कोषाध्यक्षमा आशिष कार्की, सहकोषाध्यक्षमा विकल्पराज पौडेल चुनाव जित्ने दौडमा छन् । उक्त प्यानलबाट गोविन्द खनाल, होमराज थापा, रमेश लुइँटेल, सुवर्ण बस्नेत, उमा खड्का पाठक, विजयकुमार बस्नेत, वसन्त पाण्डे, राजेश श्रेष्ठ र मनोरथ साहले सदस्यमा उम्मेदवारी दिएका छन् । त्यसबाहेक उपाध्यक्षमा विमलमान राजभण्डारी, पुष्पराज भट्टराई, यज्ञविलास पौडेल र राजन गोदारले मनोनयन दर्ता गरेका छन् । सचिवमा लालबहादुर तामाङको पनि उम्मेदवारी परेको छ ।इक्यानमा आबद्ध संस्थाहरूले वैदेशिक अध्ययनमा जान चाहने विद्यार्थी, अभिभावकलाई परामर्श, सूचना दिने र सहजीकरण गर्ने काम गर्दै आएका छन् । पछिल्ला वर्षहरूमा विदेश पढ्न जाने विद्यार्थीको संख्या बढ्दै गएको छ । वार्षिक एक लाखभन्दा बढी विद्यार्थीले एनओसी लिन थालेका छन् ।"
जेलमुक्त गरिदिने भन्दै रकम असुली,"(खोटाङ) ज्यान मुद्दामा खोटाङ कारागारमा सजाय भोगिरहेका कैदीलाई जेलमुक्त गराइदिने भन्दै रकम असुल्ने गरिएको पाइएको छ । व्यक्ति हत्याको घटनामा कैद सजाय भुक्तान गरिरहेका कटकबहादुर तामाङलाई छुटाइदिने भन्दै निलेन्द्रकुमार कर्णले रकम असुलेका छन् । अन्य कैदीबाट पनि रकम असुल्ने गरेको प्रमाण फेला परेको छ । लागूऔषध अपराधमा चार वर्ष जेल बसेर छुटेका कर्णले खोटाङ कारागारमै छँदा तामाङलाई चिनेका थिए । आफूले गृह मन्त्रालयका कर्मचारी चिनेको र तिनीहरूलाई पैसा बुझाएर मान्छे छुटाउन सकिने भन्दै कर्णले तामाङकी श्रीमती जुनकिरीबाट पैसा असुलेको प्रमाण भेटिएको छ । श्रीमान्लाई छुटाइदिने आश्वासन पाएपछि जुनकिरीले दुई फरकफरक व्यक्तिका बैंक खातामा २ लाख ५० हजार रुपैयाँ जम्मा गरिदिएकी थिइन् । ०७९ कात्तिक १७ मा सुनिता अधिकारीको नाममा रहेको सेन्चुरी बैंकको खातामा ५० हजार र तीन महिनापछि माघ २४ मा राजवंशीलाल कर्णको नाममा रहेको राष्ट्रिय वाणिज्य बैंकको खातामा २ लाख रुपैयाँ हालिदिएको देखिन्छ । कर्णले कान्तिपुरसँगको कुराकानीमा सुनिता र राजवंशीलाल दुवै गृह मन्त्रालयका कर्मचारी रहेको दाबी गरेका थिए । तर, गृहको कर्मचारी शाखाका अनुसार उनीहरू गृहमा कार्यरत छैनन् । बरु सुनितालाई पनि कर्णले ठगेको देखिन्छ । इलामको राँके मूल घर भई हाल काठमाडौं चाबहिलमा बस्ने सुनिताले आफूले पनि कर्णलाई खोजिरहेको तर सम्पर्कमा नरहेको बताइन् । खोटाङ कारागारमा रहेका भिनाजु डम्बरबहादुर कार्कीलाई छुटाइदिने आश्वासनमा कर्णले आफ्नो एटीएम कार्ड केही समय चलाएको उनको भनाइ छ । दिक्तेल जेलमा बस्दा त्यो मान्छे (कर्ण) ले भिनाजुलाई जेलबाट निकालिदिन्छु भनेको हो । भिनाजुले पनि भनेपछि मैले उसलाई हातहाती एक लाख ९० हजार दिएकी थिएँ । त्यसपछि त्यो मान्छे सम्पर्कमा छैन, उनले भनिन् ।कारागार प्रशासनका अनुसार दिक्तेलरूपाकोटमझुवागढी नगरपालिका१५ विजयखर्कका ४५ वर्षीय डम्बरबहादुर कार्की अवैध हातहतियार र आखेटोपहार मुद्दामा ०७८ जेठ १ गते पक्राउ परेका हुन् । उनलाई जिल्ला अदालन खोटाङले ०७८ मंसिर २४ गते पाँच वर्ष कैद र पाँच लाख जरिवानाको फैसला सुनायो । उनको जेल भुक्तान अवधि ०८७ फागुन २६ गते सकिनेछ । ०६० असोज १५ मा स्थानीय नवराज दाहालको हत्या अभियोगमा तामाङसहित उनका दाजु धनबहादुर र भाइ वीरबहादुर पनि जेल परेका थिए । अदालतले ०६३ फागुन ६ गते फैसला सुनाउँदा उनीहरू थुनामा बसेको एक वर्ष ६ महिना १० दिन भइसकेको थियो । थुनामा बसेको अवधि कटाएर उनीहरूलाई अदालतले १८ वर्ष तीन महिना २० दिन बाँकी जेल भुक्तान गर्ने फैसला सुनायो । कैदी जीवन बिताइरहेका बेला ०६२ असार ५ गते तत्कालीन विद्रोही माओवादीले खोटाङ कारागार आक्रमण गरेका बेला उनीसहितका कैदीबन्दी भागेका थिए । कारागारबाट भगाइएका तीन जना ०७४ चैत ५ गते फेरि अदालतमा हाजिर भए र बाँकी जेल भुक्तानका लागि कारागार चलान भए । कारगारका अनुसार उनीहरूले जेल भुक्तान अवधि पूरा हुने मिति २०९३ असार २४ गते हो । तीन दाजुभाइमध्ये वीरबहादुर भने ०७९ असोज २ मा गृह मन्त्रालयको पत्रानुसार सजाय माफी मिनाहामा छुटिसकेका छन् भने दुई जना अहिले पनि कैद भुक्तानमा छन् । कर्णले यो व्यक्तिगत कारोबारको विषय भएको दाबी गरे । मैले पैसा खाएको होइन, ममार्फत कामका लागि पठाइएको हो, उनीहरूले फर्काएनन् भने म आफैंले तिरौंला, उनले भने, वीरबहादुरको काम पनि मैमार्फत गरिएको हो, त्यो पैसा पनि सम्बन्धित मान्छेको खातामा जम्मा हुन्छ । उनले आफू खोटाङ जेलमा हुँदा तामाङ दाजुभाइसँग राम्रो सम्बन्ध रहेकाले सहयोग गरेको बताए ।"
८ लाख गाईभैंसी संक्रमित हुँदा बहसको मुद्दा किन बन्दैन ?,"यो समय सरकारको अर्जुनदृष्टि कहाँ छ ? प्रमुख राजनीतिक दलहरूको चासो केमा छ ? संसद् कुन विषयमा बहस गर्दै छ ? सरकार, दल र नेताका आआफ्ना प्राथमिकता होलान् । तर ठीक यति बेला देशको किसानी समुदाय गाईभैंसीमा फैलिएको लम्पी स्किन को महामारीबाट प्रताडित छ । संक्रमण फैलिएको चार महिनामा यसले पशुपालनमा इतिहासकै सबैभन्दा बढी क्षति गरिसकेको छ । झन्डै ८ लाख पशु संक्रमित भएकामा झन्डै २७ हजार चौपाया मरिसकेका छन्, अढाई लाखजति अझै संक्रमित छन् । एक आकलनअनुसार यो विपन्न देशका किसानले कम्तीमा ३७ अर्बको क्षति बेहोरिसकेका छन् । अतः आज सरकारको प्राथमिकता, दलहरूको मुद्दा र संसद्को बहसमा सर्वाधिक प्राथमिकतामा हुनुपर्ने विषय यही महामारी हो । लम्पीबाट गोठका गोठ खाली भएका छन् । संक्रमणबाट मुक्त भएका गाईभैंसीको दूध स्वतः घटेको छ । किसानले ऋणमा गरेको लगानी खेर गएको छ । त्यति मात्र होइन, किसानले सबथोक गुमाउनुपरेको छ । बाच्छाबाच्छी, गोरु, गर्भिणी, दुधालुलगायत उन्नत जातका गाईभैंसीमा क्षतिको मात्रा बढी छ । लम्पी निको भए पनि असार मास गोरु संक्रमित हुँदा कतिको रोपाइँ नै प्रभावित भएको छ । अझ, पशुमा प्रजनन समस्या पनि देखिने जोखिम छ । निको भइसकेको पशुलाई पूर्ववत् अवस्थामा ल्याउन पोषण खर्च बढ्ने पनि निश्चित छ । गत फागुन अन्तिमतिरै कोशी प्रदेशमा देखिएको रोग बेलैमा नियन्त्रण नगर्दा अहिले देशैभर फैलिसकेको छ । सरकारको भरपर्दो पूर्वतयारी नहुँदाको मूल्य किसानले चुकाउनुपरेको छ । महामारी फैलिरहँदा पनि गाउँमा भने न औषधोपचार छ, न आवश्यक मात्रामा खोपको व्यवस्था । जबकि, यही दरमा संक्रमण बढे २५ लाख पशु संक्रमित हुने र १ लाख मर्न सक्ने चेतावनी विज्ञले दिएका छन् । र, मुलुकको अर्थतन्त्रमै धक्का लाग्नेछ । महामारी नियन्त्रणमा लिएर पशुधन जोगाउनुपर्छ, अर्थतन्त्रमा देखिन सक्ने थप संकट टार्नुपर्छ भन्नेमा शंका छैन । तर, यो विषयमा देशको संसद्मा बहससमेत नहुनु आश्चर्यजनक छ । महामारी नियन्त्रणका लागि नेपाल पशु चिकित्सा परिषद्ले रोग सर्ने दर, मृत्युदर र न्यूनतम क्षतिको आकलनसहितको परामर्श कृषि तथा पशुपन्छी विकास मन्त्रालयलाई दिइसकेको छ । अहिलेसम्म सरकारले १० लाख ३७ हजार डोज खोप आयात गरेको छ , २ लाख २२ हजार पशुलाई लगाइएको छ । तर, संक्रमण तीव्र गतिमा फैलिएको र यो २५ लाख चौपायासम्म पुग्ने आकलन भएकाले अहिले उपलब्ध खोप अपर्याप्त छ । त्यसमाथि संक्रमणको तुलनामा खोप लगाउने गति निकै कम छ । त्यसैले सरकारले तत्काल महामारी घोषणा गरी धेरैभन्दा धेरै प्राविधिकलाई गाउँगाउँ खटाउनुपर्छ । सरकारले खोप, ज्वरोको औषधि, मल्हमलगायतका आवश्यक सामग्री तत्काल किसानको पहुँचमा पुर्याउनुपर्छ । प्रभावित स्थलका अरू गाईभैंसीलाई पनि खोप लगाउने व्यवस्था मिलाउनुपर्छ । कृषि तथा पशुपन्छी विकास मन्त्रालयले स्थानीय तह, प्रदेश र अरू सरोकारवालासित उचित समन्वय गरी व्यवस्थित अभियान चलाउनुपर्छ । साथै, जैविक सुरक्षाको विधि पनि अपनाउनुपर्छ । विदेशबाट आयात गर्दा केही दिन क्वारेन्टिनमा राखेर अध्ययन गर्नुपर्छ । देशभित्रै पनि एकबाट अर्को ठाउँ लैजाँदासमेत ध्यान पुर्याउनुपर्छ ।महामारी वर्षायाममा थप फैलिन सक्ने भएकाले किसान स्वयंले पनि सतर्कता बढाउनुपर्छ । लामखुट्टे, झिँगा र किर्नाको टोकाइबाट रोग सर्ने भएकाले सावधानी अपनाउनुपर्छ । ज्वरो आएको पशुलाई जोत्न, गाडा तान्न नलगाई आराम गराउनुपर्छ र प्रशस्त मात्रामा सफा पानी खान दिनुपर्छ । पशु स्वास्थ्य प्राविधिकको सल्लाहअनुसार ज्वरो घटाउने औषधि खुवाउनुपर्छ । घाउ चिलाउन कम गर्ने उचित औषधि प्रयोग गरिदिनुपर्छ ।प्रभावित किसान राजधानी आएर धर्ना दिँदा पनि सरकारले ध्यान दिएको छैन । राहत कार्यक्रम अघि सारेको छैन । जिम्मेवार अधिकारीले बजेट नभएको बहाना गरिरहेका छन् । देशभरका किसान प्रभावित हुँदा पनि स्रोत अभाव देखाएर अलग हुने छुट सरकारलाई छैन । भोलि सांसदलक्षित कार्यक्रमका नाममा संघ र प्रदेशका बजेट सम्पूर्ण रूपमा रकमान्तर गर्ने गरी भए पनि किसानलाई राहतको बन्दोबस्त गर्नुपर्छ । राज्याधिकारीहरूलाई कम लागे पनि गोठै रित्तो बनेका किसानले सर्वस्व गुमाइसकेका छन्, तिनको घाउमा सरकारले थोरै राहतको मल्हम लगाउनुपर्छ । यकिन विवरण संकलन गरी समानुपातिक रूपमा राहत तथा क्षतिपूर्ति दिनुपर्छ । पशु बिमा गरिसकेका किसानको भुक्तानी प्रक्रियामा अलमल हुन नदिन सरकारले सहजीकरण गरिदिनुपर्छ । अहिलेको संकटमा सरकारले किसानलाई असहाय छोड्न मिल्दैन । कृषिप्रधान देश नेपालमा पशुपालक किसान नै सरकारी उपेक्षाको सिकार बन्ने अवस्थाको अन्त्य हुनुपर्छ ।"
जसले कहिल्यै पतिको पदको दुरुपयोग गरिनन्,"प्रचण्डपत्नी सीता दाहालको ६९ वर्षको उमेरमा निधन भएको छ । माओवादी अध्यक्ष पुष्पकमल दाहालले आफ्नो जीवनकालमै छोराछोरी र पत्नी गुमाउँदाको पीडा हामीले पनि धेरथोर महसुस गर्न सक्छौं । सीता दाहालको निधनलाई लिएर सामाजिक सञ्जालमा सकारात्मक, नकारात्मक टिप्पणी आएका छन् । निधन भएको व्यक्तिमाथि नकारात्मक टिप्पणी गर्नु उचित होइन । मेरो दृष्टिमा सीता दाहाल एक शालीन, सभ्य र पतिको पदलाई दुरुपयोग नगर्ने एक भद्र महिला हुन् । पुष्पकमल तीन पटक प्रधानमन्त्री बने पनि सीताले उनको काममा हस्तक्षेप गरेको कहिल्यै सुनिएन । पदको आडमा गलत काम गरेको कुरा सुन्नु परेन । कसैलाई नियुक्ति गर्न दबाब दिएको वा कमिसन लिएर कुनै नराम्रो काम गरेको पनि सुनिएन । प्रधानमन्त्रीपत्नीले राज्यकोषको दोहन गरेको नसुन्नु उनले हस्तक्षेप नगरेको बुझ्नु हो । तर मुलुकमा अन्य नेतापत्नीहरूको हकमा यस्ता विषय धेरै सुनिने गरेका छन् । सीताले शीर्षनेतापत्नीको रूपमा पदको धेरै दुरुपयोग गर्न सक्थिन् । चाहेको भए चुनाव लड्न वा समानुपातिक सांसद बन्न सक्थिन् । तर उनमा शक्तिशाली बन्ने त्यस्तो चाहना कहिल्यै आएको पाइएन । उनले पतिको पदलाई कहिल्यै भजाइनन् । बरु जनताको मुक्तिका लागि भन्दै सशस्त्र विद्राहका बेला पुष्पकमलसँग सँगसँगै हिँडेर साथ दिइन् । युद्धमा हिँड्दा मृत्यु हुन पनि सक्थ्यो । उनले यस्ता विषयलाई ख्याल नगरी पुष्पकमलसँग सधैं सँगै रहिन् । जनयुद्ध को आडमा हिंसा भयो र १७ हजार नेपाली मारिए । हिंसा मच्चाउनु र माओवादी नेतृत्वको भूल थियो । तर सीता स्वयंबाट हिंसा भएको थाहा छैन । बरु उनले निरंकुश राजतन्त्र फाल्ने युद्धमा साथ दिइरहिन् । माओवादीले युद्ध सुरु नगरेको भए सम्भवतः नेपालबाट निरंकुश राजतन्त्र कहिल्यै हट्दैनथ्यो । गणतन्त्रमा गल्ती गर्ने नेतालाई चुनावमार्फत हराउन सकिन्छ । तर कुनै मूर्ख राजा र राजाको शासन लागू भएमा जनआन्दोलनबाहेक उनलाई फाल्ने उपाय हुँदैनथ्यो । तसर्थ सीताको योगदानलाई स्मरण गर्दै आत्मशान्तिको कामनासहित उनलाई गालीले होइन तालीले बिदाइ गरौं । गोपाल देवकोटा, गौरीनगर, चाबहिल"
बजेट सक्नैका लागि विकास !,"जब पानी पर्ने समय सुरु हुन्छ तब सडक कालोपत्र हुन थाल्छ । आर्थिक वर्षको सुरुको नौ महिनासम्म चुप बस्ने ठेकेदार र जनप्रतिनिधिहरू वर्षात सुरु भएपछि विकासको नारा दिएर काम सुरु गराउँछन् । हिउँदमा गर्नुपर्ने काम वर्षाको झरी सुरु भएपछि गरिन्छ । यो समस्या बर्सेनि दोहोरिरहेको छ । यस्ता समस्या कसरी हल गर्न सकिन्छ, त्यसका ध्यान गएको छैन । वर्षा लागेपछि भौतिक पूर्वाधारको काम सुरु हुन्छ । यो नीति हो कि नियति बुझ्न कठिन भएको छ । जथाभावी रूपमा असार मसान्तमा दुई खर्बभन्दा बढी बजेट सकिएको समाचार सुन्दा ज्यादै दुःख लाग्छ । जनताले दुःख मान्नुपर्ने कस्तो विकास हो ? के मुलुकको राजस्व जथाभावी गरेर बजेट सक्नकै लागि छुट्याइएको हो ? बजेट भाषणमार्फत विकास खर्च शीर्षकमा छुट्याइन्छ उक्त रकम सही तरिकाले कहिल्यै खर्च भएको छैन । बजेट विकासका लागि भन्दा पनि कसैलाई कमाउन र राजस्व खर्च गर्न मात्र विनियोजन गरेजस्तो देखिएको छ । संघ र प्रदेशमा मात्र होइन, स्थानीय तहका जनप्रतिनिधि झन् कमजोर देखिएका छन् । स्थानीय तहमा सबै दलहरू मिलेर भागबन्डा गरेर बजेट सक्ने परिपाटीको विकास भएको छ । अवलोकन भ्रमण, विपत् व्यवस्थापन तालिम, खेलकुद लगायतका अनेक शीर्षक राखेर बजेट सक्ने गरिएको छ । नगर होस् या गाउँपालिका संघीय होस या प्रदेश सरकार आर्थिक वर्षको अन्त्यमा मनपरी ढंगले बजेट खर्च गरेका छन् । असार मसान्तसम्म बजेट खर्च गर्नुपर्ने नियम देखाएर जनप्रतिनिधि जुन शीर्षकमा भए पनि बजेट सक्न लाग्ने गरेका छन् । नागरिकले खाईनखाई तिरेको कर जनप्रतिनिधिले मनलाग्दी खर्च गर्दै आए पनि यसलाई रोक्ने काम कतैबाट भएको छैन । विकास कहाँ र कहिले गर्ने विचारविमर्श भएको सुनिँदैन । योजना केके हुन्, त्यो पनि थाहा हुँदैन । योजनाको माग ठीक ठाउँमा छछैन त्यो पनि मतलब गरिँदैन । धेरै योजना बिनाआधार हचुवाको भरमा कार्यकर्ता खुसी पार्न विनियोजन गरेको पाइन्छ । गाउँतिर डोजर आतंक नै मच्चाएको भन्न सकिन्छ । आवश्यकता पहिचान नगरी जताततै विकासे डोजर दौडाइएको छ । जसका कारण पहिरोले बस्तीहरू बगाएका समाचार आइरहेका छन् । भिजन नभएका नेताले देश विकास होइन विनाश गर्छन् भन्ने नारा सार्थकताको बाटोतर्फ उन्मुख रहेको छ । पुरुषोत्तम घिमिरे, जोरपाटी, काठमाडौं"
'क्याम्पसमा ताला : प्रमको कुर्सी रूखमा समाचारमा  बाट लिइएका टिप्पणी :,यो पार्टीगत फोहोरी राजनीति कहिले समाप्त हुने होला ? सायद ठूला दलहरूको अस्तित्व समाप्त भएपछि मात्र यो कुसंस्कारको पनि अन्त्य हुने होला । हरि शर्मा
नयाँ विश्वविद्यालय धेरै भए,"रैथाने विश्वविद्यालय खोल्नुपर्ने पक्षमा सामाजिक सञ्जालमा आएका केही बौद्धिकका विचार ओझेल नपर्दै बागमतीमा सार्वजनिक विश्वविद्यालय खोल्ने अर्को उद्घोष आयो । यसभन्दा अघि पनि प्रदेशपिच्छे अनगिन्ती विश्वविद्यालय खोल्ने घोषणा हुँदै आएको पृष्ठभूमिमा केही प्रश्न खडा भएका छन् । हाम्रो शैक्षिक गन्तव्य के हो ? हामी कता लाग्दै छौं ? नयाँ विश्वविद्यालय खोल्दै जाने, पुरानालाई थाङ्नामा सुताउने बुद्धि रातारात कसरी पलाउँछ ? यसको पछाडिको अर्थशास्त्र, विज्ञान वा समाजशास्त्र के हो ? वा, यी सबै फगत राजनीतिक स्टन्टबाजी मात्र हुन् ? विश्वविद्यालयका कुरा गर्दा हामी कहाँ छौं, हेरौं । सन् १८५४ मा दरबार हाइस्कुलको स्थापना भएको ६४ वर्षपछि कलकत्ता विश्वविद्यालयको सम्बन्धनमा १९१८ मा त्रिचन्द्र कलेजको स्थापना भएसँगै उच्च शिक्षामा पहिलो पटक हाम्रो आफ्नै पहुँच भएको मान्न सकिन्छ । त्रिचन्द्र कलेज स्थापना भएको ४० वर्षपछि १९५९ मा त्रिभुवन विश्वविद्यालय र त्यसको २७ वर्षपछि १९८६ मा संस्कृत विश्वविद्यालयको स्थापना भयो । यसरी नेपालमा पहिलो सरकारी विद्यालय र पहिलो कलेज, पहिलो कलेज र पहिलो विश्वविद्यालय एवं पहिलो र दोस्रो विश्वविद्यालयबीचको सरदर अन्तर ४५ वर्षजति हुन आउँछ । यस कालखण्डमा उच्च शिक्षाको ठाडो र तेर्सो विकासक्रम हेर्ने हो भने उदेकलाग्दो देखिन्छ । तथापि, विश्वविद्यालयको स्थापनासँगै विद्यालयतहमा अध्ययनरत विद्यार्थी संख्या र विश्वविद्यालय सञ्चालनका लागि चाहिने दक्ष जनशक्तिको अंकगणीतको प्रभाव स्पष्ट देखिन्छ ।सन् १९९० को दशकलाई नेपालमा विश्वविद्यालय स्थापनाको स्वर्णिमकाल मान्न सकिन्छ । यसै दशकमा त्रिभुवन विश्वविद्यालयको एकछत्र साम्राज्यलाई तोड्दै नयाँ विश्वविद्यालय खोल्ने क्रम सुरु भयो । १९९१ मा काठमाडौं विश्वविद्यालय, १९९४ मा पोखरा, १९९७ मा पूर्वाञ्चल विश्वविद्यालय एकपछि अर्को गर्दै खोलिए । यो क्रम २००० को दशक र त्यसपछि पनि निरन्तर चलिरह्यो । २००५ मा लुम्बिनी बौद्ध विश्वविद्यालय, २०१० मा सुदूरपश्चिम, मध्यपश्चिम र कृषि तथा वन विज्ञान विश्वविद्यालयको स्थापना भयो । त्यसै गरी, २०१६ मा नेपाल खुला विश्वविद्यालय, २०१७ मा राजर्षि जनक र २०१९ मा गण्डकी विश्वविद्यालय स्थपना भए । यी विश्वविद्यालयहरूको स्थापनासँगै केही विश्वविद्यालयस्तरकै स्वायत्त स्वास्थ्य विज्ञान प्रतिष्ठानहरू पनि थपिए । सन् १९९५ मा बीपी कोइराला, २००२ मा राष्ट्रिय (वीर अस्पताल), २००८ मा पाटन, र २०११ मा कर्णाली स्वास्थ्य विज्ञान प्रतिष्ठान क्रमशः स्थापित भए । सन् २०१८ मा मदन भण्डारी स्वास्थ्य विज्ञान प्रतिष्ठान र २०१९ मा मनमोहन प्राविधिक विश्वविद्यालयको स्थापनासँगै प्रादेशिक विश्वविद्यालय खोल्ने क्रम पनि सुरु भयो । लगत्तै, २०२१ मा मधेश कृषि, २०२२ मा लुम्बिनी प्राविधिक र मधेश विश्वविद्यालय स्थापना भए । गेटामा सहिद दशरथ चन्द, मदन भण्डारी विज्ञान तथा प्रविधि, राष्ट्रिय प्रतिरक्षा, योगमाया आयुर्वेद, पशुपति हिन्दु विश्वविद्यालय आदिको चर्चा पनि धेरै अघि बढिसकेको छ । यसरी १९९० देखि २०२२ सम्म ३२ वर्षको समयमा खुलिसकेका र खुल्दै गरेका समेत गरी लगभग ३० वटा केन्द्रीय तथा प्रदेशस्तरका विश्वविद्यालय भइसकेका छन् ।अब विद्यार्थीका कुरा गरौं । सन् १९९० ताका एसएलसी उत्तीर्ण हुने विद्यार्थीको संख्या ५०,००० भन्दा कम रहेको तथ्यांक भेटिन्छ । २०२२ सम्म आइपुग्दा कक्षा १२ को परीक्षा दिएका ३,६३,००८ जनामध्ये १,७४,५९८ अर्थात् ४८ प्रतिशत विद्यार्थीले मात्र योग्यता स्तरसहित प्रमाणपत्र प्राप्त गरे भने ५२ प्रतिशत विद्यार्थीको योग्यता स्तरविहीन रह्यो । अर्थात्, २०२१ मा १,७४,५९८ विद्यार्थी उच्च शिक्षाका लागि योग्य रहे । यिनै विद्यार्थी अहिले भइरहेका, खुल्दै गरेका र खोल्न प्रयासरत विश्वविद्यालयका लागि स्रोत हुन् । स्मरणीय छ, १९९० सम्म प्रवीणता प्रमाणपत्र तह (कक्षा १११२) उच्च शिक्षाको प्रारम्भिक तहका रूपमा थियो भने १९९० पछि प्रवीणता प्रमाणपत्र तहलाइ विद्यालय शिक्षाकै रूपमा समाहित गरियो । सन् २०२२ सम्म आइपुग्दा, विश्वविद्यालय अनुदान आयोगको तथ्यांकका आधारमा के भन्न सकिन्छ भने, हामीसँग २० भन्दा बढी विश्वविद्यालय र १,४४० आंगिक तथा सम्बन्धनप्राप्त कलेजहरू सञ्चालनमा छन् । तिनमा लगभग ४,६१,००० विद्यार्थी विभिन्न तहमा र विभिन्न विषयमा अध्ययनरत छन् । सरसर्ती हेर्दा, एउटा कलेजको भागमा ३२० विद्यार्थी पर्ने रहेछन् । यसलाई ४ वर्षे ब्याचलर, २ वर्षे मास्टर र ४५ वर्षे डाक्टर डिग्री प्रोग्राममा बाँड्दा एउटा प्रोग्राममा लगभग ३२ जनाको हिसाब निस्किन्छ । ३२ जनालाई विषयगत विधा (जस्तै शिक्षाशास्त्र, आटर््स, विज्ञान, कमर्स, म्यानेजमेन्ट, इन्जिनियरिङ इत्यादी) मा बाँड्दा ५७ जनाभन्दा बढी पर्दैनन् । विश्वविद्यालय अनुसार विद्यार्थी वितरण हेर्ने हो भने त थुप्रै विश्वविद्यालयको कन्तबिजोग देखिन्छ । कुल विद्यार्थी संख्यामध्ये त्रिभुवन विश्वविद्यालयमा मात्रै ७५ प्रतिशत, पोखरामा ७, पूर्वाञ्चलमा ६, काठमाडौंमा ३, मध्यपश्चिममा २५ र सुदूरपश्चिममा २४ प्रतिशत गरी माथिका ६ वटा विश्वविद्यालयमा ९६ प्रतिशत विद्यार्थी छन् भने बाँकी १४ विश्वविद्यालयमा ४ प्रतिशत मात्र । यसरी माथिका ६ विश्वविद्यालय र तिनका १,३५२ कलेजमा सरदर विद्यार्थी संख्या ३३० छ भने बाँकी १४ विश्वविद्यालय र तिनका ८८ कलेजमा जम्मा १५७ जना विद्यार्थी पर्न आउछन् । सिंगो गण्डकी विश्वविद्यायलयमा मात्र २०१ विद्यार्थी छन् भने राजर्षि जनकमा ४१७ र लुम्बिनी बौद्ध विश्वविद्यालयमा ४८२ जना । यति विद्यार्थी संख्याले त एउटा प्राथमिक विद्यालय पनि राम्ररी चल्न सक्दैन । यति कुरा जान्दाजान्दै पनि किन थप विश्वविद्यालय खोल्ने कुरा पटकपटक आइरहन्छ ?अब केही अर्थशास्त्रका कुरा गरौं । अहिले नेपालका ठूला र चलेका विश्वविद्यालयहरूको तथ्यांक हेर्दा स्पष्ट हुन्छ, यी सबैका पछाडि निजी कलेजलाई दिइने सम्बन्धन र आर्थिक कारक महत्त्वपूर्ण छन् । विगत र वर्तमानमा भइरहेका तालाबन्दी, विद्यार्थी तथा प्राध्यापकहरूले गर्ने गतिरोध, राजनीतिक दलहरूको प्रत्यक्ष हस्तक्षेपका पछाडि निजी कलेज खोल्न दिइने सम्बन्धन र त्यसभित्र लुकेको आर्थिक लाभको कुरा नै प्रमुख कारण हुन्छ । त्रिभुवन विश्वविद्यालयले हालसम्म ५५४, पूर्वाञ्चलले १०६, पोखराले ५८, काठमाडौंले १५, लुम्बिनी बौद्धले ९, कृषि वन विज्ञानले ७, संस्कृतले ३ र मध्यपश्चिमले १ गरी ७५३ निजी कलेज सम्बन्धनमा चलिरहेका छन् । बाँकी विश्वविद्यालयहरूले सम्बन्धन दिन भ्याएका छैनन् वा तालमेल मिलिरहेको छैन । सम्बन्धनमा चलिरहेका कलेजको नियमित अनुगमन र नियमन, परीक्षा, स्तरीकरण इत्यादिका नाममा पनि बेग्लै लाभहानिको कुरो हुँदो रहेछ, जुन थप खोजको विषय हुन सक्छ । समाजशास्त्रीय दृष्टिकोणका कुरा गरौं । देशभित्रै उत्कृष्ट विद्यालय, विश्वविद्यालय हुनु निश्चय पनि सबैका लागि गर्वको विषय हो । विश्वविद्यालय शिक्षा लिने र दिने थलो मात्र नभएर सिंगो देशको पहिचानको विषय पनि हो । त्यसैले देशविदेशमा ख्याति कमाएका लब्धप्रतिष्ठ व्यक्तित्वहरूको नामले विश्वका कतिपय ठूला तथा नाम चलेका विश्वविद्यालयहरू सुशोभित भएका छन्Ù जस्तै लिंकन, हार्वर्ड, जर्ज वासिङ्टन, जवाहरलाल, आगा खान आदिइत्यादि । यसकै सिको गर्दै हामीले पनि हाम्रा विश्वविद्यालयलाई राजा तथा नेताहरूका टाउकापिच्छे खोल्दै गएका छौं । पूर्वराजाहरू त्रिभुवन र महेन्द्रपछि बीपी, मनमोहन, मदन भण्डारी आदिका नाममा विश्वविद्यालय खुलिसके भने, दशरथ चन्द, योगमायाका नाममा आउँदै छन् । त्यसै गरी, आस्थाका नाममा राजर्षि जनक, लुम्बिनी बौद्ध चलिरहेका छन् भने पशुपति हिन्दु विश्वविद्यालय खोल्ने क्रम सुरु भएको छ । जातजाति, भाषा र पहिचानका आधारमा पनि विश्वविद्यालय खोल्नुपर्छ भन्ने आवाज सदन र मोफसलमा उठिसकेको छ । हिमालय, पर्यावरण, पर्यटन आदिका कुरा पनि नचलेका होइनन् । विश्वविद्यालय खोल्ने कुरासँग व्यक्तिको प्रतिष्ठा पनि जोडिँदो रहेछ, त्यसैले पनि अहिलेको होडबाजी चलिरहेको हुन सक्छ । अब राजनीतिका कुरा गरौं । हाम्रा विश्वविद्यालयहरू शैक्षिक क्रियाकलापमा भन्दा पनि राजनीतिको जन्मथलोका रूपमा बढी नै सक्रिय छन् । विद्यार्थी, प्राध्यापक, कर्मचारीसहित निजी कलेज सञ्चालकहरूसमेतका आआफ्नै दलगत संघसंगठनहरूले हाम्रा विश्वविद्यालयहरू छपक्कै छोपिएका छन् । भीसीदेखि प्राध्यापक सम्मको नियुक्तिमा दलगत भागबन्डा र हस्तक्षेप नौलो कुरा रहेन । निजी कलेज, खास गरी मेडिकल कलेज चलाउनका लागि दिइने सम्बन्धनका विषयले संसद् र मोफसल पटकपटक तातेका पनि छन् । उदाहरणका लागि, काठमाडौं विश्वविद्यालयले बी एन्ड सीलाई सम्बन्धन दिने विवाद राम्रै चर्चाको विषय बनेको सर्वविदितै हो । यो त एउटा प्रतिनिधि उदाहरण मात्र हो । सबै विश्वविद्यालयका यस्तै आआफ्नै कथाव्यथा प्रशस्तै छन् । अहिलेका थुप्रै नेताको पृष्टभूमि पनि विद्यार्थी राजनीति नै हो । विश्वविद्यालयहरू राजनीतिका लागि क्याडर तयार गर्ने र राजनीतिक लाभका लागि दलगत विद्यार्थी, प्राध्यापक, कर्मचारीहरूलाई उफारेर सडक तताउने, बन्दहडताल गर्ने र राज्यलाई ठप्प बनाउने अचूक हतियार बनेको विषय पनि नौलो रहेन । कदाचित्, राजनीति र विश्वविद्यालय एकअर्काका परिपूरक बनिरहेका छन् भन्दा फरक नपर्ला । त्यसैले अहिलेकै सोच र मानसिकता रहेसम्म नेपालमा राजनीतिशून्य र विशुद्ध शिक्षण सिकाइमा केन्द्रित विश्वविद्यालयको कल्पना गर्न सकिँदैन । अब खुल्ने विश्वविद्यालयको हविगत पनि यस्तै हुने पक्कापक्की नै छ ।विश्वविद्यालयभित्रका राजनीति, समाजशास्त्र र अर्थका कुरा जति महत्त्वपूर्ण छन्, त्यति नै गम्भीर र मननीय विश्वविद्यालय खोल्ने हो कि चलाउने हो भन्ने सोच पनि हो । खोल्नका लागि मात्र हो भने धेरै प्रश्न गर्नैपरेन । चलाउनका लागि हो भने एक छिन सोचौं । अहिलेसम्म खुलेका विश्वविद्यालयहरूका लागि नै हमीसँग अपर्याप्त विद्यार्थी छन् । एसईई गर्ने धेरै विद्यार्थीको लक्ष्य विश्वविद्यालय नभएर खाडी मुलुक नै हो भन्ने कुरा अब बुझ पचाइरहनु पर्दैन । विद्यार्थी संख्या नपुगेर काठमाडौं विश्वविद्यालयका विभिन्न संकायले भर्खरै आफ्ना प्रोग्रामहरू हटाउने निर्णय गरेका थिए भने कतिपय विश्वविद्यालयले शून्य विद्यार्थी हुँदा पनि प्रोग्रामको नामचाहिँ राखिरहेकै छन् । अमेरिका, बेलायत, अस्ट्रेलियामा गल्लीगल्ली र चोकचोकमा विश्वविद्यालय छन्Ù हामीकहाँ किन नहुने भन्नेहरूको पनि कमी छैन हामीकहाँ । यसरी गफ हान्दा, ती मुलुकहरूमा स्वदेशी र विदेशी विद्यार्थीको उत्तिकै आकर्षण रहेको वास्तविकता पनि बुझ्नुपर्ने हुन्छ । हामीकहाँ विदेशीको कुरै नगरौं, स्वदेशीकै आकर्षण बढाउन सके पनि भइरहेका विश्वविद्यालयहरूले राहत पाउने थिए । तर विडम्बना, यो कन्त बिजोगका पछाडि हाम्रै भूमिका शंकारहित रहेन । शिक्षाका अभियन्ता, शिक्षाविद् भनाउँदा हामी नै यस्ता गैरउत्पादनशील विचारका पृष्ठपोषक त भइरहेका छैनौं ? कोहीले नयाँ विश्वविद्यालय बनाउने नाममा भीसीको कुर्सी समातेर बसिसके, कोही समिति बनाएर पद ओगटेर बसेका छन् भने कोही सांसद र मन्त्रीहरूको अघिपछि धाइरहेका छन् । यस्तै उक्साहटमा प्रदेशपिच्छे विश्वविद्यालय घोषणाको लहर सुरु भएको छ । नया विश्वविद्यालय खोल्नका लागि नेताहरूलाई रिझाउन सक्ने तपाईंहरूको तागत भइरहेका विश्वविद्यालयलाई समेट्ने र सुधार्ने काममा लगाउन पाए ! नयाका लागि आर्थिक सहयोग जुटाउन उद्योगपतिव्यवसायीलाई खुसी पार्न सक्ने तपाईंहरूको ल्याकत भइरहेका विश्वविद्यालयको क्षमता तथा पूर्वाधार अभिवृद्धिमा खर्च गर्न पाए ! विभिन्न बहाना सृजना गर्दै नयाका लागि विचार र समय खर्चिन सक्ने तपाईंहरूको समय र विचार भइरहेकाको पूर्वाधार र गुणस्तर विकासका लागि अलिकति पनि खर्चिन पाए ! नेताहरूको चाकडीमा धाउँदैमा बितिरहेको तपाईंहरूको समय भइरहेका विश्वविद्यालयमा राजनीतिक अतिक्रमण रोक्नका लागि खर्चिन पाए उच्च शिक्षाको मुहार फेर्न समय लाग्दैन । हेक्का रहोस्, शिक्षाको विकास र विकासका लागि शिक्षा दुई नितान्त फरक अवधारणा हुन्Ù एउटै सिक्काका दुई अभिन्न पाटा हुन् । तर अफसोस, हामी प्रायः एकतर्फी रूपमा शिक्षाको विकास का कुरा मात्रै बोकेर दौडिरहेका छौं । विश्वविद्यालय खोल्ने लहडपछाडिको चिन्तन पनि शिक्षाको विकासमा मात्रै सीमित देखिन्छ । विकासका लागि शिक्षा को विषयले खोल्नेभन्दा पनि किन र केका लागि भन्ने प्रश्नको उत्तर खोज्छ । विश्वबजारका लागि भन्दा पनि देशभित्रकै आवश्यकता र उपादेयताका कुरामा हाम्रो सोच केन्द्रित हुन जरुरी छ । त्यसैले कृपया, विश्वविद्यालय खोल्ने क्रमलाई रोकौं । अब त अति नै भयो ।कार्की शिक्षाविद् हुन् ।"
शीर्षहरूलाई किन छुँदैन भ्रष्टाचारले ?,"वर्तमान सरकारले विगत छ महिनामा के गर्यो होला भनेर हेर्दा एउटा दृश्य झट्ट दिमागमा आउँछ ः प्रधानमन्त्रीदेखि मन्त्रीहरूसम्म अधिकांशलाई भ्याईनभ्याई भाषण गर्नुपरेको, रिबन काट्ने अवसर कतै नछाडेको र मातहतका कर्मचारीहरूलाई निर्देशन मात्र दिइरहेको । यसबीचमा उल्लेख्य कामचाहिँ के भयो त भनेर हेर्दा मुख्यतः दुइटा मामिला सामुन्नेमा आउँछन् ः ललिता निवास र नक्कली शरणार्थी प्रकरण । यीमध्ये ललिता निवासको छानबिन तत्कालीन ओली सरकारकै पालामा सुरु भएको थियो भने शरणार्थी मामिलाको अनुसन्धानचाहिँ यही सरकारले अगाडि बढाएको हो । यी दुई कारबाहीले भ्रष्टाचार गर्नेहरू कुनै न कुनै विन्दुमा कानुनको फन्दामा पर्छन् भन्ने सकारात्मक सन्देश दिएका छन्Ù सँगै मुलुकमा सरकार छ है भन्ने बोध पनि गराएका छन् । तथापि यी दुवै प्रकरणमा देखिएको समानता के हो भने दुवैमा भइरहेका अनुसन्धान अधुरा छन् । छानबिन र कारबाहीको दायरा जहाँ पुग्नुपर्ने हो, त्यहाँसम्म पुग्नै नदिई यसलाई टुंग्याउन खोजिएको छ । नेपालमा राजनीतिक भ्रष्टाचारको छानबिन नै हुँदैन, भए पनि त्यसलाई अन्तिम गन्तव्यमा पुग्न दिइन्न भन्ने पुरानो दृष्टान्त यस पटक पनि दोहोरिने खतरा छ । ललिता निवास प्रकरणलाई नै हेरौं । अनेक तिकडम गरेर सरकारी जग्गा व्यक्तिका नाममा सारी बहुपक्षीय मिलेमतोमा बाँडचुँड गर्ने बदमासी सञ्चारमाध्यममा लगातार आएपछि त्यसको छानबिन त सुरु भयो, तर हिजो जसरी अख्तियार दुरुपयोग अनुसन्धान आयोगले यसको अनुसन्धानलाई एउटा तहभन्दा भित्र पुर्याउन चाहेन, अहिले सीआईबीले पनि त्यही बाटो समातेजस्तो देखिन्छ । झट्ट हेर्दा यो प्रकरणमा डेढ दर्जनजति पक्राउ परेका छन्, जसमा पूर्व र बहालवाला सचिवसहित थुप्रै कर्मचारीहरू पनि छन् । ती कर्मचारी, जसले नियतवश भ्रष्टाचार गरे वा त्यसलाई सघाए, निश्चय पनि कारबाहीका भागीदार हुन् । तर के उनीहरू नै सरकारी जग्गा व्यक्तिका नाममा लैजाने अन्तिम निर्णयकर्ता थिए ? त्यो त बिलकुलै हैन । सीआईबीकै भनाइमा, उसले सरकारी छाप किर्ते गर्नेहरूलाई अनुसन्धानको दायरामा ल्याएको हो । यथार्थमा त्यो किर्ते गरेकोभन्दा पनि प्रधानमन्त्री र मन्त्रीहरूको निर्देशन परिपालन गर्दै कर्मचारीले फाइल उठाएका हुन् । त्यसमा केही कर्मचारीविशेषको बदनियत पनि थियो होला । तर लामो सरकारी प्रक्रिया पार गर्दै, एउटा निकायले गर्नुपर्ने काम अर्कै कार्यालयमार्फत गराउँदै, तल्लो तहबाट क्रमशः सदर हुँदै आउनुपर्ने फाइल सीधै मन्त्रालय र मन्त्रिपरिषद्बाट पारित गराएर यो घोटालालाई कार्यरूप दिँदा त्यसमा स्पष्टतः राजनीतिक नेतृत्वको संलग्नता थियो । बयान र तथ्यहरूले पनि यो देखाएका छन् । तर फाइल उठाउने कर्मचारी कारबाहीमा पर्ने, त्यसबारे निर्णय लिने राजनीतिक नेतृत्व पानीमाथिको ओभानो भइरहने अवस्था आफैंमा विडम्बनापूर्ण हो । कर्मचारी होऊन् वा नेता, ललिता निवास घोटालामा जजसको संलग्नता छ, त्यो गहिराइसम्म पुग्न सीआईबी र गृह प्रशासन हच्किनु हुन्न । दोस्रो दृष्टान्त हेरौं, नक्कली शरणार्थी प्रकरणको । नेपाली नागरिकलाई नक्कली भुटानी बनाएर शरणार्थीका रूपमा अमेरिका पठाउने भनेर करोडौं ठग्ने धन्दा कति संगठित र विस्तारित रहेछ भन्ने कुरा यसमा जिल्लाजिल्लाका दलालदेखि मन्त्रीहरूसम्मको संलग्नताबाट प्रस्ट भएको छ । यसै पत्रिकाबाट उद्घाटित त्यो घोटालाको छानबिन मूलतः गृहमन्त्री नारायणकाजी श्रेष्ठ र प्रहरीको पहलबाट सम्भव भयोÙ त्यसमा जोडिएका बालकृष्ण खाणदेखि टोपबहादुर रायमाझीसम्मका नेता र केही दोषी कारागार पनि पुगेÙ त्यहाँसम्म ठीकै थियो, तर त्यो अनुसन्धान एउटा विन्दुमा पुगेपछि हठात् ढंगले रोकियो ।जब त्यसमा नेपथ्यबाट शक्तिअभ्यास गर्ने पूर्वप्रधानमन्त्रीपत्नी, एक समय गृह प्रशासनका खुद्रामसिना मामिलामा समेत दखल दिने नेतृ र अर्का पूर्वप्रधानमन्त्रीका विश्वासिला सहायकसम्म जोडिएका भेटिए ती सबै सूचना बटुलेको बालुवाटारले त्यसलाई सत्ता लेनदेनको औजार बनायो । लामो समयदेखि बोलचालसमेत बन्द गरेका शीर्षस्थहरू एकाएक एकसाथ चरणबद्ध छलफलमा जुटे । जानकारहरूका बुझाइमा, एनसेलदेखि बुढीगण्डकीसम्म अनेक थरी पुराना आर्थिक असमझदारीलाई त्यही मौकामा निप्टारा लगाइयो । अनि शरणार्थी प्रकरणलाई त्यहाँबाट अगाडि बढ्न नदिनेमा राष्ट्रिय सहमति भयो । त्यसपछि फोन सम्पर्कविच्छेद गरेर विदेश भाग्न नाकानाकामा पुगिसकेकाहरूको स्वर एक्कासि ठूलो हुन थाल्यो ।निरीह नेपाल प्रहरी अहिले फलानोफलानोलाई यति करोड नजराना बुझाएको भन्ने सार्वजनिक भएको अडियो अभियुक्तकै हो भनेर विज्ञप्ति मात्र निकाल्न सक्ने अवस्थामा छ । जसमाथि आरोप लागेको छ, जसविरुद्ध तथ्यहरू उपलब्ध छन्, उनीहरूमाथि अनुसन्धान गर्न त पर जाओस्, बयानसमेत लिन नसक्ने गरी प्रहरीको हुर्मत काढिएको छ । उच्च तहमा पैसाको हस्तान्तरण कहाँकसरी भयो, त्यसको मनी ट्रेल गर्ने काम त हुनै दिइएको छैन । नत्र त्यही काण्डमा पक्राउ परेका एक मन्त्रीले ललितपुरमा दाइको नाममा अथाह जग्गा किन्दा कसरी स्याउका कार्टुनहरूमा नगद बुझाएका थिए भन्ने जानकारी अनुसन्धानकर्मीहरूलाई नभएको होइन । शरणार्थी प्रकरणलाई यतिमै सामसुम बनाउने कि खास दोषीहरूसम्मै पुग्ने गृहमन्त्री श्रेष्ठको सामर्थ्य र प्रतिबद्धताको परीक्षण पनि यसबाट हुनेछ ।अर्कोतर्फ, सत्तारूढ कांग्रेसको केन्द्रीय तहमा भ्रष्टाचार संरक्षणका पक्षमा खुल्लमखुला गर्न थालिएको वकालत पनि उदेकलाग्दो छ । आफ्नै सरकारले गरेको कारबाहीको स्वामित्व नलिई उल्टो भ्रष्ट सहकर्मीलाई जोगाउन सभापति स्वयं आफ्नो राजनीतिक जीवनको उत्तरार्द्धमा ज्यान फालेर लाग्नुपर्ने बाध्यताको कारण र कारक खोतल्ने हो भने यो प्रकरणको गहिराइ आफैं छर्लंग हुन्छ । भ्रष्टाचारमा जेल परिसकेका नेतालाई कारबाही होइन, निलम्बन पनि होइन, त्यो विषयलाई केन्द्रीय समितिको छलफलमै ल्याइनु हुन्न भन्ने गाईजात्रा आफैंमा लाजमर्दो किसिमको छ । यसको किनारा कसरी लाग्छ, कांग्रेस पार्टी र यसमा नयाँ पुस्ताको अगुवाइ गरिआएका गगन थापा, विश्वप्रकाश शर्मा, प्रदीप पौडेल आदिको हैसियत परीक्षणसमेत यसले गर्नेछ ।यो लेखको अग्रभागमा ललिता निवास र नक्कली शरणार्थी प्रकरणको चर्चा बढी किन गरिएको हो भने यी खासमा वर्तमान नेपाल, पुराना पार्टी र पुराना नेताहरूका हकमा लिटमस टेस्ट जस्तो बनेर आएका छन् । अहिले सर्वसाधारणले थुप्रै नेतालाई किन मन पराउँदैनन्, अझ घृणा नै किन गर्न थालेका छन्Ù किन त्यसको विरोधमा उठेका प्रश्नहरूले नयाँ राजनीतिक शक्तिको आकार ग्रहण गर्दै छ, त्यसको अन्तर्यमा भ्रष्टाचारसृजित बेथिति नै मुख्य कारकका रूपमा देखा पर्छ । सबैलाई थाहा छ हाम्रो राष्ट्रिय रोग भनेकै भ्रष्टाचार हो । भलै यो नयाँ रोग होइन । तर अहिले समस्या के भइदियो भने अब यो रोग मात्रै रहेन, महारोगकै रूपमा फैलिसक्यो । इतिहासतर्फ फर्केर हेर्दा, तत्कालीन सापेक्षतामा सम्पन्न मानिने मल्लकालीन समाजमा समेत काठमाडौं भएर भोट व्यापार गर्न जाने विदेशी कारोबारीहरूबाट राजाहरूले पनि घूस र नजराना लिएका विवरण पुस्तकहरूमा पढ्न पाइन्छ । दोहनकारी राणाशासनको त कुरै भएन । राजतन्त्रकालमा दरबारको एउटा शक्तिशाली गिरोह भ्रष्टाचार र बेथितिको मूल संरक्षक थियो र त्यसैको छत्रछायामा कसरी धन्दा चल्थ्यो भन्ने त्यो युग देखेकाहरूलाई थाहा भएकै कुरा हो । २०४६ पछि बहुदलकालमा भ्रष्टाचार बढ्यो, तर त्यो सामान्यतः लाख मा सीमित थियोÙ करोड र अर्बमा चलखेल हुन थालेको २०६३ पछि गणतन्त्रकालमा हो । दरबार नरहेपछि भ्रष्टाचारको मुख्य मुहान पनि स्थानान्तरित भयो । नयाँ पम्फादेवीहरूको उदय हुन थाल्यो । यसको संरक्षक र प्रवर्द्धकका रूपमा राजनीतिक दलका शीर्षस्थहरू देखा परे । सँगसँगै तीन वटा प्रवृत्ति मौलाए । पहिलो, भ्रष्टाचारको आयतन अकल्पनीय ढंगले बढ्यो । दोस्रो, ठूला भ्रष्टाचार काण्डहरूमा शीर्ष तहबीच अघोषित कार्यगत एकता देखिन थाल्यो, जसरी भर्खरै शरणार्थी प्रकरणमा भयो । तेस्रो, भ्रष्टाचार यति संगठित र स्वाभाविक मामिला बन्न थाल्यो, त्यो तलैसम्म विस्तारित र विकेन्द्रित भयो । गाउँगाउँमा सिंहदरबार मात्र पुगेन, सिंहदरबारका विसंगतिहरू पनि पुगे । यो संक्रमणको सुरुआत २०६३ पछिको संक्रमणकालमा स्थानीय निकाय नहुँदा मुख्य दलहरूले सर्वदलीय समिति बनाएर सर्वदलीय भागबन्डाको संस्कृति सुरु गरेपछि भएको हो, जसले बाँडीचुँडी खाने, तैं चुप मै चुप रहने अवस्था बढाउँदै लग्यो । अहिले थुप्रै प्रदेश र स्थानीय सरकारहरूमा यो महारोगकै रूपमा संस्थागत भइसकेको छ । देशैभरि विस्तारित यो मोडलको डेभलपर भने संघीय सरकारकै वर्तमान र पूर्वसञ्चालकहरू हुन् । र, यो विकृतिको इपिसेन्टर सिंहदरबार हो । २०६३ पछि भ्रष्टाचारमा राष्ट्रिय सहमतिको पहिलो प्रयोग सम्भवतः संयुक्त राष्ट्रसंघीय शान्ति मिसनमा खटिन जाने प्रहरीका लागि एपीसी किन्ने क्रममा भएको थियो । थोत्रा एपीसी किनेर करोडौंको घोटाला गरिएको त्यो काण्डमा प्रहरी अधिकारीहरू त जेल परे, तर त्यसको अनुसन्धान राजनीतिक तहमा पुग्दै पुगेन । बरु उस बेला हामीले त्यो घोटालाको खुलासा र फलोअप गरिरहँदा त्यसलाई रोक्न सबै मुख्य दलका शीर्ष तहबाट आएको चौतर्फी दबाब मेरो स्मरणमा ताजै छ । त्यसैताका दक्षिण भारतबाट ल्याइने रक्तचन्दन झापा लगायत पूर्वी नाकाबाट छिराएर खासा हुँदै चीनतर्फ लैजाने अन्तरदेशीय तस्करी सञ्जाल पनि निकै फस्टाएको थियो । त्यसबारे ठूलै हल्लीखल्ली भए पनि छानबिन खासै भएन, तर समाचार नलेख्न उसै गरी अनधिकृत दबाब अनेक आए । हालको शरणार्थी प्रकरण यस्ता सर्वदलीय सहमति को पछिल्लो संस्करण मात्र हो । यथार्थमा अहिले राजनीति, कर्मचारीतन्त्र, व्यापारी लगायत समाजको ठूलो हिस्सामा जे गरेर पनि पैसा कमाउँदा हुन्छ भन्ने बेलगाम दौड चलेजस्तो देखिन्छ । को व्यापारीव्यवसायी हो, को बिचौलिया ? भेद खुल्न छाडेको छ । पछिल्लो समय त को नेता हो, को बिचौलिया भन्नेसमेत छुट्टिन छाडेको छ । एउटा मुख्य दलका दोस्रो तहका एक नेताले हालै रोचक विवरण सुनाए खासमा ठूला भनिएका कतिपय नेताको आधा समय त आफूले अरूका नाममा स्वदेशविदेशमा गरेका लगानी र लुकाएर राखेका धनसम्पत्तिको हिसाबकिताब गर्नमै जान्छ रे ! अनि त्यस्ता कतिपयका घरै अवैध सम्पत्ति थुपार्ने अखाडामा परिणत भएका छन् रे, जहाँ राज्यको कुनै निकायले छापा मार्नेतर्फ सोच्न पनि सक्दैन, बरु उल्टो सुरक्षाकर्मीले नेताको सुरक्षाको नाममा त्यहाँ पहरा दिइरहेका हुन्छन् । उनीहरूले सार्वजनिक ओहोदामा बस्दाको सुरुआती दिनमा बुझाएको सम्पत्ति विवरण र अहिलेको वास्तविक सम्पत्ति तुलना गर्ने हो भने पनि यस्ता अवैध आर्जनको झल्को मिल्छ । राजनीतिक भ्रष्टाचारलाई भरथेग गर्ने, कानुनी छिद्रहरू खोजिदिने र उपाय सिकाउने सहयोगी भूमिकामा भ्रष्ट प्रशासकहरूको संलग्नता पनि कम छैन । अझ कतिपय कर्मचारी त आफैं अनियमितताका सूत्रधारका रूपमा समेत देखा परेका छन् । अब यो रोग राजनीति र प्रशासनमा मात्र सीमित रहेन, राज्यका अन्य अंगहरूमा पनि सरिसकेको छ । भ्रष्टाचार छानबिन गर्नुपर्ने अख्तियारजस्तो संवैधानिक अंग र त्यहाँबाट आएका मुद्दालाई अन्तिम किनारा लगाउने अख्तियारी पाएको अदालतमा समेत यस्तो प्रवृत्तिले प्रवेश पाएको छ । खास गरी अख्तियार र अदालतमा हुने नियुक्तिमाथि राजनीतिक दल र सरकारले जसरी नियन्त्रण कायम गरेका छन्, आफ्ना कार्यकर्ता र समर्थकलाई त्यहाँ सेट गर्ने संवैधानिक र कानुनी प्रबन्धजसरी मिलाइएको छ, त्यतिले मात्र नपुगेर संसद्मा महाभियोग दर्ता गरिनासाथ उनीहरू निलम्बित हुने स्थायी तलबार जसरी झुन्ड्याइएको छ, त्यसले यी संस्थाहरूलाई भित्रभित्रै धमिराले खाएजस्तो अवस्थामा पुर्याएको छ । शक्तिमा पहुँच छ भने जति भ्रष्टाचार गरे पनि डराउनै नपर्ने प्रवृत्ति अचेल सामाजिक विशेषताझैं बन्न थाल्नु डरलाग्दो संकेत हो । दण्डहीनताको यो अवस्था यही रफ्तारमा बढ्दै गयो भने नेपाललाई कसैले फेल्ड स्टेट भनिरहनै पर्दैन, हामी स्वतः त्यसतर्फ अग्रसर हुनेछौं । यद्यपि अझै सुध्रन र सुधार्न सकिने ठाउँ छ । कसैकसैले थोरै आँट गर्दा पनि केही हुन सक्ने अवस्था छ । केही गरौं भन्ने इमानदार नेता, प्रशासक र प्रहरीहरू अझै बाँकी छन् । ललिता निवास र शरणार्थी प्रकरणमा जेजति काम भएको छ, त्यो त्यही धिपधिप बलिरहेको सानो दियोको कारण हो । वर्तमान सरकारबाट अरू धेरै अपेक्षा त गर्न सकिन्न, यो अब आफैं संकटमा पर्न थालिसकेको छ । यसले कम्तीमा यिनै दुई भ्रष्टाचार काण्डको छानबिनलाई गहिराइमा पुर्याउन सक्यो भने ह्वात्तै बढ्ने आम समर्थन र त्यसबाट मिल्ने राजनीतिक लाभले सरकारको आयुसमेत लम्बिनेछ । त्यति पनि गर्न नसक्दा त जाने बाटो उही विफलताको स्वप्रस्थानतर्फै हो ।"
शासकीय स्वरूपको बालेन मोडल र लोकतन्त्र,"भयंकर अतिवादअतिवादी सोच वनमारा झारजस्तै हो, जसले अरू सबै वनस्पतिलाई सखाप परिदिन्छ र आफू मात्र मौलाउँछ । अतिवादी सोच कुनै पनि विषयमा कुनै पनि समयमा, अरू विचारका लागि घातक हुन्छ । यसले न अरूको विचारलाई स्वीकार गर्न सक्छ न त कुनै विचारधाराको अस्तित्वलाई ठाउँ दिन्छ । यस्तै अतिवादी विचारबाट ग्रस्त छन् बालेन र उनका अनुयायीहरू । विषय राष्ट्र परिवर्तनको होस् या राष्ट्रियताको वा संरचना विस्तारकै किन नहोस्, अतिवादी सोचले लोकतन्त्रको सुन्दर पक्ष वैचारिक स्वतन्त्रतामाथि पनि अंकुश लगाउँछ । अतिवाद शान्तिका लागि घातक छ र वास्तवमै बालेन पथको अतिवादले नेपाली समाजलाई दुई खेमामा विभाजित गरेको छ । एकातिर परिवर्तनको प्यासले व्याकुल जनता बालेनका सबै कामलाई एउटै बास्केट मा राखेर वाहवाहीमा थपडी बजाउँछन् भने अर्का धारका जनताले केसटुकेस कार्य केलाउँछन् र राम्रो काममा स्याबासी दिन्छन् त गलत कार्यमा सतर्क गराउँछन् । अतिवादले यो दोस्रो जमातलाई बेस्सरी गाली गर्छ र यो विचारलाई अस्वीकार गर्छ ।नेताहरूको लोकप्रियता गरेका कामहरूको मूल्यांकनको एक मात्र मापदण्ड हुनु हुँदैन । लोकतन्त्र भनेको द्रुत वितरण मात्र होइनÙ यसको मूलमर्म त न्याय, निष्पक्षता र विधिको शासनको सिद्धान्तलाई अनुसरण गर्नु हो । बालेनको कार्यशैलीका अल्पकालीन रूपमा केही राम्रा पक्ष त होलान् तर तिनले लोकतान्त्रिक मान्यताहरूको दीर्घकालीन स्वास्थ्य र स्थिरतामा गम्भीर खतरा निम्त्याउँछन् । लोकतान्त्रिक नेताबाट निरंकुश व्यक्तित्वमा रूपान्तरण बालेनको मामिलामा जसरी देखा परेको छ, त्यसबाट करिज्मा र द्रुत वितरणको सतहमुनि लुकेका लोकतान्त्रिक मान्यताहरूका लागि खतराको घण्टी बजिरहेको छ । नियन्त्रण, सन्तुलनको क्षय, लोकतान्त्रिक प्रक्रियाको उल्लंघन र असहमतिको दमन यी सबै चेतावनीका संकेतहरू हुन् जसले हाम्रो ध्यान र सतर्कताको माग गर्छन् । नागरिकको हैसियतमा हामी हाम्रा लोकतान्त्रिक सिद्धान्तहरूको संरक्षण सुनिश्चित गर्न पारदर्शिता, जवाफदेही र विधिको शासन कायम गर्न अडिग रहनुपर्छ । साँचो लोकतन्त्रको मर्मप्रति सच्चा रहेर मात्र हामी सबैको अधिकार र स्वतन्त्रताको रक्षा गर्न सक्छौं र हामीलाई सशक्त बनाउने प्रणालीको विध्वंसलाई रोक्न सक्छौं ।सुवेदी र पौडेल कानुनका विद्यार्थी हुन् ।"
बेलायती चिकित्सक हडतालमा,"लन्डन (कास) बेलायतको राष्ट्रिय स्वास्थ्य सेवा (एनएचएस) मा कार्यरत कनिष्ठ चिकित्सकहरूले बिहीबार ५ दिने हडताल सुरु गरेका छन् । सरकारले प्रस्ताव गरेको २ प्रतिशत तलब वृद्धिलाई अस्वीकार गर्दै उनीहरू हडतालमा उत्रिएका हुन् ।यो अहिलेसम्मकै लामो हडताल भएको बताइएको छ । तर सरकारले हडतालपछि ६ प्रतिशत तलब वृद्धि गर्ने घोषणा गरेको छ । यद्यपि उनीहरूले ३५ प्रतिशतसम्म तलब वृद्धिको माग गरिरहेका छन् । ब्रिटिस मेडिकल एसोसिएसनले महँगीको तुलनामा प्रस्तावित तलब वृद्धि निकै कम भएकाले आफ्ना सदस्यहरू हडतालमा उत्रन बाध्य भएको बताएको छ ।सरकार तथा एसोसिएसनबीच भएको वार्ता असफल भएको थियो । स्वास्थ्यमन्त्री स्टिभ बार्कलेले डाक्टरहरूबाट ३५ प्रतिशत तलब वृद्धिको माग अव्यावहारिक भएको र हडतालले बिरामीको सुरक्षालाई जोखिममा पार्ने बताए । गिल्फोर्ड सरेस्थित फार्नहाम रोड मानसिक हस्पिटलमा कार्यरत चिकित्सक डा विजय भण्डारीको भनाइमा कनिष्ठ चिकित्सकहरूको तलब १५ वर्ष अगाडि जस्तो थियो, अहिले त्यही हाराहारी छ । महँगी र खर्च अत्यधिक तर तलब कम भएकाले हडताल गर्नुपरेको उनी बताउँछन् । कामको चाप बढेको बढ्यै तर तलब चित्तबुझ्दो नभएको उनको भनाइ छ ।हडतालका कारण हजारौं अपोइन्टमेन्ट रद्द भएका छन् । अहिले सिनियर डाक्टरहरूले आपत्कालीन सेवा दिए पनि उनीहरू आफैं आउँदो साता हडतालमा उत्रिँदै छन् । एनएचएसमा कार्यरत कन्सल्टेन्टहरूले तलब वृद्धिको माग गर्दै आगामी बिहीबार र शुक्रबार ४८ घण्टा लामो हडताल गर्ने घोषणा गरेका हुन् । यसअघि सरकारले तलब ५ प्रतिशतसम्म वृद्धि गर्न सहमति जनाएपछि हजारौं नर्स काममा फर्किएका थिए ।बेलायतमा हडतालमा सहभागी हुने कर्मचारीहरूको तलब काटिन्छ । सम्बन्धित युनियनले गोप्य मतदान गराउँदा बहुसंख्यक सदस्यहरूले हडताल गर्ने पक्षमा मतदान गरेमा मात्र व्यवस्थापनलाई जानकारी दिएर हडताल गर्न पाइने नियम छ । हडतालका कारण सन् २०२२ को अन्त्यदेखि बेलायतको राष्ट्रिय स्वास्थ्य प्रभावित हुँदै आएको छ । अहिले बिरामीले कुर्नुपर्ने समयमा पनि नयाँ रेकर्ड कायम भएको छ । पछिल्लो एक तथ्यांकले गत मे अन्त्यसम्म ७० लाख ४७ हजार मानिस नियमित उपचार गर्न पर्खिरहेका देखाएको छ ।"
फ्रान्सको दुईदिने भ्रमणमा मोदी,"पेरिस (एजेन्सी) भारतका प्रधानमन्त्री नरेन्द्र मोदी दुईदिने भ्रमणका लागि फ्रान्स पुगेका छन् । उनी शुक्रबार फ्रान्सको राष्ट्रिय दिवसमा आयोजना हुने सैन्य परेडमा विशेष अतिथिका रुपमा सहभागी हुनेछन् । मोदीको भ्रमण भारत र फ्रान्सबीच सैन्य सम्बन्ध विस्तारमा केन्द्रित हुने बताइएको छ । फ्रान्सबाट धेरै हतियार खरिद गर्नेमा भारत पनि एक हो । सन् २०१५ मा फ्रान्सको भ्रमणको क्रममा मोदीले ३६ वटा राफेल लडाकु विमान खरिद गर्ने सम्झौता गरेका थिए, जसको लागत ४२५ अर्ब अमेरिकी डलर थियो । यस भ्रमणको क्रममा पनि अत्याधुनिक विमान तथा पनडुब्बी खरिदको सम्झौता गर्ने तयारी भएको हिन्दुस्तान टाइम्सले जनाएको छ । पछिल्लो समय दुई राष्ट्रबीच रुसयुक्रेन युद्ध र भारतमा मानवअधिकारको विषयमा मतभेद छ । तर, चीनसम्बन्धी एजेन्डाले भने दुवै देश नजिक छन् । फ्रान्सले हिन्दप्रशान्त रणनीतिका लागि भारत बलियो साझेदार भएको जनाउँदै आएको छ ।"
बाढीपहिरोको मारमा उत्तरी भारत,"नयाँदिल्ली (एजेन्सी) भारतमा भारी वर्षाका कारण उत्तरी राज्य प्रभावित भएका छन् । हालसम्म वर्षाका कारण आएको बाढीपहिरोलगायत विपत्तिमा परी १ सय जनाभन्दा बढीको मृत्यु भएको छ भने सयौं घाइते भएका छन् । सडक, पुलपुलेसा, घरहरू भत्किएका छन् । धेरै क्षेत्रमा यातायात सेवा अवरुद्ध भएको छ । वर्षाकै कारण विद्यालय तथा कलेजहरू बन्द भएका छन् ।वर्षाका कारण हिमाचल, उत्तर प्रदेशसँगै राजधानीसमेत रहेको नयाँदिल्लीमा असर पुगेको छ । हिमाचल प्रदेश सरकारका अनुसार उक्त राज्यमा करिब ८८ जनाको मत्यु भएको छ, जसमध्ये ४२ जनाको पछिल्लो ५ दिनमा ज्यान गएको हो । बाढीमा परी यातायातका साधनदेखि घरसम्म बगेको राज्य सरकारको भनाइ छ । यस्तै, उत्तर प्रदेशमा वर्षाजन्य विपत्तिमा परी १२ जनाको मृत्यु भएको प्रदेश सरकारका प्रवक्ता शिशिर सिंहले बताए । मृत्यु भएकामध्ये ९ जनाको डुबेर ज्यान गएको थियो । राजधानी नयाँदिल्लीमा पनि १ जनाको मृत्यु भएको छ भने कश्मीरमा ४ जनाको बाढीपहिरोमा परी निधन भएको छ । प्रशासनले हिमाचलमा फसेका ३ सय जनाको हेलिकोप्टरमार्फत उद्धार गरेको छ, जसमा अधिकांशजसो पर्यटक थिए । उनीहरू शनिबारदेखि हिमाचालको चन्द्रताल क्षेत्रमा फसेका थिए । राज्य आपत्कालीन केन्द्रका अनुसार वर्षा तथा भूस्खलनबाट १७० घर पूर्णमा क्षति तथा ६०० घरमा आंशिक क्षेत्र पुगेको छ । भारतको राजधानी नयाँदिल्लीस्थित यमुना नदीको जलस्तर खतराको तहभन्दा माथि थुप्रै परिवार विस्थापित भएका छन् । उक्त नदी आसपासको आवासीय क्षेत्रमा बाढी पसेको छ । सडक तथा घर जलमग्न भएका छन् । नदीको तल्लो तटीय क्षेत्रमा बसोबास गर्ने स्थानीयलाई सुरक्षित स्थानमा लगिएको छ । नयाँदिल्लीको मुख्यमन्त्री कार्यालयका अनुसार यमुनामा ४० वर्षयताकै ठूलो बाढी आएको हो । यमुनाको जलस्तर बिहीबार २०८६ मिटर माथि पुगेको छ । प्रशासनका अनुसार ३० हजार स्थानीयलाई राहत शिविरमा लगिएको छ । भारतको मौसम पूर्वानुमानसम्बन्धी निकायले उत्तरी क्षेत्रमा आगामी दिनमा अझै भारी मात्रामा वर्षा हुने प्रक्षेपण गरेका छन् ।बाढीकै कारण पानी प्रशोधन केन्द्र बन्द गर्नुपर्दा केही क्षेत्रमा खानेपानीको संकट हुन सक्ने मुख्यमन्त्री कार्यालयले जनाएको छ । नयाँदिल्लीका मुख्यमन्त्री अरविन्द केजरीवालले ट्वीट गर्दै वजिरावाद, चन्द्रवाल र ओख्ला क्षेत्रको पानी प्रशोधन केन्द्र बन्द गर्नुपरेको जनाएका हुन् । बुधबार उनले केन्द्रीय गृहमन्त्री अमित शाहलाई पत्र लेख्दै हथिनीकुण्ड ब्यारेजबाट सीमित गतिमा पानी छोड्न आग्रह गरेका थिए । उक्त ब्यारेजबाट पानी नियन्त्रण नगर्दा यमुनाको जलस्तर बढेको पत्रमा उल्लेख छ । दिल्लीमा केही सातापछि जी२० देशको बैठक हुँदै छ । देशको राजधानीमा बाढीको खबरले सकारात्मक सन्देश नजाने भन्दै केजरिवालले सबै मिलेर दिल्लीको समस्या समाधान गर्नुपर्ने बताएका छन् । यस्तै, हिमाचाल, उत्तराखण्ड, पञ्जाब, हरियाणा, जम्मुकश्मीर र राजस्थानको कतिपय क्षेत्र जलमग्न भएका छन् ।"
प्रतिस्पर्धामा छाड्दा घट्ला ऋणको ब्याज ?,यसकारण घट्छ ब्याजदर वित्तीय प्रणालीमा करिब ५ खर्ब लगानीयोग्य रकमघट्दो आधार दर असार मसान्तमा बैंकले ४ प्रतिशत स्प्रेड कायम गर्नुपर्ने धेरै मुद्दती निक्षेपको परिपक्व अवधि सकिादै
भारतसँग थप ३ सय मेगावाट बिजुली बिक्री सम्झौता,"निर्माणमा भारतको पनि सहयोग लिने गरी छलफल गरिने उनले सुनाए । जसले सहयोग गरे पनि रेलमार्ग निर्माणमा पर्ने जग्गा नेपाल सरकारले नै किनिदिनुपर्छ, उनले भने, एक महिनाभित्र के थप्ने, के हटाउने भन्ने सम्बन्धमा टुंगो लगाएर अध्ययन गर्ने टोलीलाई प्रतिक्रिया पठाउँछौं । निर्माणका लागि तयारी गर्नै दुई वर्ष लाग्ने जनाइएको छ । उक्त रेलमार्गको वातावरणीय अध्ययनसमेत गरिसकिएको उनको भनाइ छ । यो रेलमार्गले भारतदेखि चीन र चीनदेखि भारत जोड्ने थापाले बताए । काठमाडौंकेरुङ रेलमार्गको सर्भेको काम पनि सुरु भएको छ । पूर्वपश्चिम विद्युतीय रेलमार्गसँग काठमाडौंरक्सौल रेलमार्ग जोड्न सकिन्छ, उनले भने, यी ठूला रेलमार्ग बनेपछि नेपालमा रेल नेटवर्क व्यवस्थित बन्छ । २०७६ भदौमा काठमाडौंरक्सौल रेलमार्ग पूर्वसम्भाव्यता अध्ययन गरिएको थियो । काठमाडौंमा ०७५ भदौमा नेपालले बहुपक्षीय प्राविधिक तथा आर्थिक सहयोगका लागि बंगाल खाडीको प्रयास (बिमस्टेक) को चौथो शिखर सम्मेलनका क्रममा तत्कालीन प्रधानमन्त्री केपी शर्मा ओली र भारतीय समकक्षी नरेन्द्र मोदीले पूर्वसम्भाव्यता अध्ययन समझदारीमा हस्ताक्षर गरेका थिए । कोंकणले नेपाल सरकारसँगको समन्वयमा ८ महिना लगाएर अध्ययन प्रतिवेदन तयार पारेको थियो । प्रारम्भिक अध्ययनअनुसार भने सुरुमा रेलमार्गको दूरी १ सय ३६ किमि हुने उल्लेख थियो । यसले निजगढ अन्तर्राष्ट्रिय विमानस्थललाई पनि जोड्ने महानिर्देशक बिसुरालले बताए ।"
भारतीय कम्पनीले बुझायो रक्सौल रेलमार्गको सर्वेक्षण,"प्राधिकरणले ३ प्रतिशत चुहावट कटाएर १८ जलविद्युत् आयोजनाको १०१० मेगावाट बिजुली बिक्रीको अनुमतिका लागि भारतमा पठाएको लामो समय भए पनि हालसम्म अनुमति नदिएको निर्देशक अधिकारीको भनाइ छ । प्राधिकरणले बनाएको २९१ मेगावाटको चमेलिया र भोटेकोशी पावर कम्पनीले निर्माण गरेको ४३६५ मेगावाट क्षमताको माथिल्लो भोटेकोशी आयोजनाबाट उत्पादित बिजुली निर्यात अनुमतिका लागि ०७८ भदौ ४ मा पत्र भारत पठाइएको थियो । प्राधिकरणको सहायक कम्पनीले निर्माण गरेको ४४२३२ क्षमताको माथिल्लो तामाकोशीको उत्पादन निर्यातका लागि पनि ०७८ पुस २९ मा पत्र पठाइएको थियो । तर भारतले अनुमति नदिएपछि प्रधानमन्त्री दाहालले आफ्नो भारत भ्रमणमा आयोजनाको बिजुली किन्न आग्रह पनि गरेका थिए । तर यसमा अझै ठोस प्रगति देखिएको छैन । स्वदेशी लगानीमा निर्मित तामाकोशीमा भारतले चिनियाँ ठेकेदारले सिभिलतर्फको काम गरेको भन्दै अनुमति नदिएको प्राधिकरणको अनुमान छ ।०७९ जेठ २४ मा २३४७४ मेगावाट क्षमताको लिखु खोला ए, ०७९ साउनमा ४०७४ मेगावाट क्षमताको मिस्त्री खोला, ९७ मेगावाट क्षमताको तल्लो मोदी१, २१३४ मेगावाट क्षमताको माई खोलाको बिजुली बिक्रीका लागि भारतलाई पत्र पठाइएको थियो । १४४५ मेगावाट क्षमताको हेवा खोला ए, २१४३ मेगावाट क्षमताको तल्लो हेवा खोला र ३४९२ मेगावाट क्षमताको माथिल्लो बलेफी ए आयोजनाको बिजुली निर्यात अनुमति दिन ०७९ भदौमा आग्रह गर्दै भारतलाई पत्र पठाइएको थियो ।२४२५ मेगावाट क्षमताको माथिल्लो दोर्दी ए, २७२५७ मेगावाटको तल्लो लिखु, २६१९ मेगावाट क्षमताको दोर्दी खोला र ८३४२ मेगावाट क्षमताको सोलु खोला आयोजनाको बिजुली निर्यात गर्न ०७९ चैतमा अनुमति माग्दै पत्राचार गरिएको थियो । यसैगरी २१५३४ मेगावाट क्षमताको माथिल्लो चाकु ए, ४२६८ मेगावाट क्षमताको सुपर मादी, ५२३८ मेगावाट क्षमताको सुपर दोर्दी ख र ५०८९ मेगावाट क्षमताको लिखु२ आयोजनाको बिजुली पनि निर्यातका लागि ०८० वैशाखमा भारतलाई पत्र पठाइएको हो । प्राधिकरणले पठाएका आयोजना डे अहेड र मिड टर्म दुवैका लागि पठाएको छ । अहिले राष्ट्रिय प्रसारण लाइनको जडित क्षमता ३१३० मेगावाट पुगेको छ ।"
विकासे मन्त्रालयहरूकै पुँजीगत खर्च ६० प्रतिशत कटेन,"(काठमाडौं)चालु आर्थिक वर्षमा १४ मन्त्रालयले विनियोजित पुँजीगत बजेटको ६० प्रतिशत पनि खर्च कटाउन सकेका छैनन् । विकास निर्माणका जिम्मा पाएका मन्त्रालय नै खर्च गर्नमा कमजोर देखिएका छन् । जुन मन्त्रालयले बजेट बढी पाए पनि खर्च गर्नमा पछि छन् । प्रधानमन्त्री तथा मन्त्रिपरिषद् कार्यालयसहित २२ मन्त्रालयमा पनि कम खर्च गर्नेमा महिला, बालबालिका तथा ज्येष्ठ नागरिक छ । यस मन्त्रालयका लागि चालु आर्थिक वर्षमा पुँजीगततर्फ ३७ करोड २२ लाख रुपैयाँ विनियोजन भएकामा असार २४ सम्म ४ करोड ९७ लाख रुपैयाँ खर्चिएको छ । अर्थात् यसलाई प्रतिशतमा हेर्दा १३३७ प्रतिशत मात्र हुन आउँछ । बजेट तयार पार्ने अर्थ मन्त्रालयको खर्च पनि कमजोर देखिएको छ । यस मन्त्रालयका लागि चालु आर्थिक वर्षमा १० अर्ब ६२ करोड ९८ लाख रुपैयाँ विनियोजन भएकामा असार २४ सम्म १५९९ प्रतिशत मात्र खर्च गरेको छ । अर्थात् यस मन्त्रालयले १ अर्ब ६९ करोड ९८ लाख रुपैयाँ खर्चिएको हो । कम खर्च गर्नेमा परराष्ट्र, उद्योग वाणिज्य तथा आपूर्ति, युवा तथा खेलकुद, श्रम, रोजगार तथा सामाजिक सुरक्षा मन्त्रालयले पुँजीगत खर्च ४० प्रतिशत पनि पुर्याएका छैनन् । भूमि व्यवस्था, सहकारी तथा गरिबी निवारण र कृषि तथा पशुपन्छी विकास मन्त्रालयले खर्च ५० प्रतिशत पनि पुर्याएका छैनन् । विकास निर्माणका लागि धेरै बजेट पाउने भौतिक पूर्वाधार तथा यातायात र सहरी विकास मन्त्रालयले खर्च ६० प्रतिशत पनि पुर्याउन सकेका छैनन् । भौतिक मन्त्रालयले चालु आर्थिक वर्षका लागि पुँजीगततर्फ १ खर्ब ५८ अर्ब ४५ करोड रुपैयाँ विनियोजन भएकामा ९० अर्ब ९७ करोड ४२ लाख रुपैयाँ खर्च भएको छ । अर्थात् यसलाई प्रतिशतमा हेर्दा पुँजीगततर्फ ५७४१ प्रतिशत हुन आउँछ । गौरवका सडक आयोजना यही मन्त्रालयअन्तर्गत सञ्चालनमा रहे पनि खर्च पर्याप्त हुन सकेको छैन । भुक्तानीमा समस्या भएर पनि खर्च कम देखिएको भौतिक मन्त्रालयका सचिव केशवकुमार शर्माले बताए । पूर्वतयारीका काम नभई ठेक्का गर्नाले पनि विकास खर्च भएको हो, उनले भने, ठेक्का लगाएपछि सहज रूपमा काम हुनुपर्ने हो । तर पूर्वतयारीकै कामले आयोजनाहरू अल्झिने गरेका छन् । यस पटक भुक्तानीमा समस्या हुँदा खर्च कम देखिएको उनको भनाइ छ । निर्माण सामग्री समयमै नपाउँदा र क्रसरको समस्या यही आवमा आएकाले निर्माणको काम सहज रूपमा अघि बढ्न सकेन, उनले भने, अर्को भुक्तानीमा समस्या भएपछि कामको गति केही कम हुन पुगेको हो । सहरी विकास मन्त्रालयले पुँजीगततर्फ विनियोजित बजेटको ५०९४ प्रतिशत मात्र खर्च गरेको छ । यस मन्त्रालयका लागि चालु आर्थिक वर्षमा पुँजीगततर्फ ५६ अर्ब ३२ करोड ३५ लाख रुपैयाँ बजेट रहेकामा असार २४ सम्म २८ अर्ब ६९ करोड ३९ लाख रुपैयाँ खर्च गरेको छ । प्रधानमन्त्री तथा मन्त्रिपरिषद् कार्यालयको पुँजीगततर्फ ८६ करोड ९५ लाख बजेटमा ५११९ प्रतिशत मात्र खर्च भएको छ । शिक्षा, विज्ञान तथा प्रविधि मन्त्रालयका लागि चालु आवमा ९ अर्ब ७२ करोड २० लाख रुपैयाँ विनियोजन भएकामा ५ अर्ब ७१ लाख रुपैयाँ खर्च भएको छ ।संस्कृति, पर्यटन तथा नागरिक उड्डयन मन्त्रालय पनि खर्चमा कमजोर देखिएको छ । यस मन्त्रालयका लागि चालु आवमा पुँजीगततर्फ ३ अर्ब ८१ करोड ८ लाख रुपैयाँ विनियोजन भएकामा ५१५१ प्रतिशत खर्च भएको छ । अर्थात् १ अर्ब ९६ करोड ३० लाख रुपैयाँ खर्च भएको छ । सञ्चार तथा सूचना प्रविधि मन्त्रालयले ५२८९ प्रतिशत रकम खर्चिएको छ । मन्त्रालयका लागि ३ अर्ब १९ करोड ६३ लाख रुपैयाँ विनियोजन भएकामा १ अर्ब ६९ करोड ५ लाख रुपैयाँ खर्च भएको हो । खानेपानीले ६१२८, वन तथा वातावरणले ६८१७, स्वास्थ्य तथा जनसंख्याले ६८३६, कानुन, न्याय तथा संसदीय मामिला मन्त्रालयले ६९२९ प्रतिशत खर्च गरेका छन् । गृहले ७००७ र ऊर्जा, जलस्रोत तथा सिँचाइ मन्त्रालयले ७६४३ प्रतिशत खर्चिएका छन् । संघीय मामिला तथा सामान्य प्रशासन र रक्षा मन्त्रालयले भने खर्च ९० प्रतिशत कटाएका छन् । सामान्यले ९४७३ र रक्षाले ९५६० प्रतिशत खर्च गरेका हुन् । समग्रमा पुँजीगततर्फ विनियोजित ३ खर्ब ८० अर्ब ३८ करोड ४५ लाखमध्ये असार २४ सम्म २ खर्ब ९६ अर्ब ७३ करोड रुपैयाँ खर्च भएको छ ।खर्च कम हुनुको कारण बजेट निर्माण पद्धति परम्परागत र खोटपूर्ण रहेको अर्थविद् अच्युत वाग्ले बताउँछन् । सम्पन्न हुने आयोजनामा बजेट राखिँदैन, उनले भने, तर राजनीतिक दबाबमा नामकरण गरिएका हचुवाका आयोजनामा राखिएको बजेट खर्च नहुने प्रचलन बढी छ । संघ, प्रदेश र स्थानीय तहमा कतै पनि आयोजना बैंक निर्माण नहुनुले पनि समस्या भएको उनले बताए । नेपालको कर्मचारीतन्त्रमा आयोजना व्यवस्थापनसम्बन्धी पढेको जनशक्ति शून्य दशमलव ५ प्रतिशत पनि छैन, वाग्लेले भने, लोक सेवा आयोगले लिने परीक्षाको सामान्य ज्ञानमा चिह्न लगाएर शाखा अधिकृत पास भई आएकाहरूलाई आयोजना प्रभावकारी ढंगले किन कार्यान्वयन गरेनौं भनेर प्रश्न सोध्नु असान्दर्भिक छ ।"
जर्मन कम्पनीसँग मल कारखाना अध्ययन सम्झौता,"(काठमाडौं)लगानी बोर्ड, नेपालले नेपालमा रासायानिक मल कारखाना स्थापनाका अध्ययनका लागि जर्मन कम्पनीसँग सम्झौता गरेको छ । जर्मनी कम्पनी डाएग इन्डस्ट्रिज जीएमबीएच, जर्मनीसँग नेपालमा रासायानिक मल कारखाना स्थापना सम्बन्धमा विस्तृत सम्भाव्यता अध्ययनका लागि बिहीबार समझदारीपत्रमा हस्ताक्षर भएको छ । समझदारीपत्रमा बोर्डका प्रमुख कार्यकारी अधिकृत सुशील भट्ट र डाएग कम्पनीका प्रबन्ध निर्देशक बेन्जामिन बेकेरले हस्ताक्षर गरे । समझदारीअनुसार कम्पनीले २४ महिनाभित्र विस्तृत सम्भाव्यता अध्ययनको प्रतिवेदन बोर्डमा बुझाउनुपर्नेछ । नेचुरल ग्यास, इलेक्ट्रोसिस वा हाइब्रिड प्रविधिमध्ये उपयुक्त प्रविधि प्रयोग गरी वार्षिक ७ लाख टन रासायनिक मल उत्पादन लागि ७१ करोड ४० लाख अमेरिकी डलर लाग्ने प्रारम्भिक अनुमान गरिएको बोर्डले जानकारी दिएको छ । आगामी आर्थिक वर्ष ०८०८१ को बजेटमा लगानी बोर्डको सहजीकरणमा सार्वजनिकनिजी साझेदारीमा नेपालमा रासायनिक मल कारखाना स्थापनासम्बन्धी विस्तृत परियोजना प्रतिवेदन तयार गर्ने व्यवस्था उल्लेख रहेको समेत बोर्डले बताएको छ । विश्वसनीय अध्ययनले जोखिम न्यूनीकरणसहित परियोजनाको कार्यान्वन र दिगो रूपमा सञ्चालन गर्ने मार्गचित्र प्रदान गर्ने भएकाले तोकिएको समयभित्र सम्भाव्यता जाँचसहितको प्रतिवेदन पेस गर्न भट्टले प्रस्तावकलाई आग्रह गरे ।"
११ महिनामा साढे ६ अर्बको तयारी पोसाक निर्यात,"काठमाडौं (कास) चालु आर्थिक वर्षको साउनदेखि जेठसम्म ६ अर्ब ६८ करोड ३३ लाख रुपैयाँ बराबरको तयारी पोसाक निर्यात भएको छ । गत आर्थिक वर्षको साउनदेखि जेठसम्मको तुलनामा यस वर्षको सोही अवधिमा १५३ प्रतिशतले रेडिमेड गार्मेन्ट निर्यात बढेको व्यापार तथा निर्यात प्रवर्द्धन केन्द्रले जनाएको छ । केन्द्रका अनुसार चालु आर्थिक वर्षमा १ करोड १२ लाख ७७ हजार ८९ थान तयारी पोसाक निर्यात भएको छ ।गत आर्थिक वर्षका साउनदेखि जेठसम्म ५ अर्ब ७९ करोड ७३ लाख रुपैयाँ बराबरको १ करोड ८२ लाख ३८ हजार ८३२ थान तयारी पोसाक निर्यात भएको थियो । गत आर्थिक वर्षभर ६ अर्ब ४९ करोड २ लाख रुपैयाँ बराबरको १ करोड ९४ लाख १२ हजार ९१३ थान तयारी पोसाक निर्यात भएको केन्द्रको भनाइ छ । तयारी पोसाक चीन, भारत, जापानलगायत मुलुकमा निर्यात भएको हो ।आर्थिक वर्ष ०७७७८ मा ५ अर्ब ३१ करोड ९१ लाख ७६ हजार रुपैयाँ बराबरको १ करोड १८ लाख ६३ हजार ५२७ थान तयारी पोसाक निर्यात भएको केन्द्रको तथ्याकं छ । आर्थिक वर्ष ०७५७६ मा भने ६ अर्ब ३४ करोड ३१ लाख ३२ हजार रुपैयाँ बराबरको १ करोड २२ लाख ६२ हजार ६२७ थान तयारी पोसाक निर्यात भएको थियो ।"
अर्थ संक्षेप,"बुढीगण्डकीको प्रमुख कार्यकारीमा श्रेष्ठगोरखा (कास) बुढीगण्डकी जलविद्युत् कम्पनीको प्रमुख कार्यकारी अधिकृत (सीईओ) मा जगतकुमार श्रेष्ठ नियुक्त भएका छन् । ऊर्जा, जलस्रोत तथा सिँचाइ मन्त्रालयले बिहीबार श्रेष्ठलाई प्रमुख कार्यकारी अधिकृतको जिम्मेवारी दिएको हो । आयोजनाको वातावरण मुआब्जा वितरण, पुनर्वास तथा पुनःस्थापना इकाइ संयोजक रहेका श्रेष्ठलाई कम्पनीको सीईओको जिम्मेवारी दिइएको हो । सरकारले उक्त इकाइ खारेज गर्दै आगामी आर्थिक वर्षबाट बुढीगण्डकी जलविद्युत् कम्पनीबाट आयोजनाको काम सम्पादन गर्ने बजेटमै उल्लेख गरेको छ । सरकारले शनिबार अहिले इकाई रहेको गण्डकी गाउँपालिका८ सिउरेटारमा कम्पनीको फिल्ड कार्यालय उद्घाटन गर्ने तयारी गरेको थियो । उक्त कार्यक्रममा प्रधानमन्त्री पुष्पकमल दाहाल सहभागी बन्ने र आयोजनास्थलको निरीक्षणको कार्यक्रम तय भएको थियो । तर पत्नीशोकमा रहेका प्रधानमन्त्री दाहालले औपचारिक कार्यक्रम तीन दिन स्थगन गरेपछि फिल्ड कार्यालय उद्घाटनको कार्यक्रम सरेको छ । आयोजनाको इकाईले हालसम्म डुबान क्षेत्रमा पर्ने ९५ प्रतिशत मुआब्जा वितरण गरिसकेको छ ।मूलपानीमा सिद्धार्थको नयाँ शाखाकाठमाडौं (कास) सिद्धार्थ बैंकले काठमाडौंस्थित मूलपानीमा नयाँ शाखा सञ्चालनमा ल्याएको छ । मूलपानी क्षेत्रका सर्वसाधारण तथा उद्यमीमाझ सबै प्रकारका निक्षेप तथा कर्जा कारोबार सुविधा, रकम भुक्तानीलगायत बैंकिङ सेवा सहज रूपमा पुर्याउने उद्देश्यसाथ शाखा सञ्चालनमा ल्याएको बैंकले जनाएको छ । उक्त शाखा विस्तारपछि बैंकको कुल शाखा सञ्जाल संख्या १९६ (५ एक्स्टेन्सन काउन्टरसहित) पुगेको छ । हाल बैंकको वेबसाइटमा रहेको ईजी बैंक पोर्टलमार्फत बचत, मुद्दती र डिम्याट खाता खोल्न सकिने, डेविट र क्रेडिट कार्डका लागि आवेदन दिन सकिने अनलाइन सुविधा प्रदान भइरहेको बैंकले जनाएको छ ।"
टिम्स कपले दिएको अवसर,"पाकिस्तान ॅए सँग पहिलो खेलनेपाल र पाकिस्तान ए शुक्रबार प्रतियोगितामा आफ्नो पहिलो खेलमा आमनेसामने हुनेछन् । नेपाली टोली मोहम्मद हरिशको नेतृत्वमा रहेको पाकिस्तान ए विरुद्ध उत्रने छ । दाहिने हाते ब्याटर उनले पाकिस्तानबाट ५ एकदिवसीय र ९ ट्वान्टी२० अन्तर्राष्ट्रिय खेलिसकेका छन् । गत वर्ष उनले यी दुवै संरचनामा डेब्यु गरेका थिए । पाकिस्तान ए प्रतियोगिताको साबिक विजेता हो । सन् २०१९ मा भएको प्रतियोगिताको पछिल्लो संस्करण फाइनलमा पाकिस्तान ए ले मिरपुरमा बंगलादेश ए लाई ७७ रनले हराएको थियो । त्यसअघि टोलीले प्रमुख प्रतिद्वन्द्वी भारत ए लाई सेमिफाइनलमा ३ रनले पराजित गर्यो । चार वर्षअघिको टोलीमा रहेका ओमार युसुफ र अहमद बट अझै पाकिस्तानी ए टोलीमा छन् । नेपालसँग खेल्नु अघिल्लो दिन अलराउन्डर बटले पाकिस्तान क्रिकेट बोर्ड (पीसीबी) को वेबसाइटमा भनेका छन्, यो इभन्टका लागि हामीले राम्रो तयारी गरेका छौं, त्यसैले मैदान उत्रन उत्साही छौं । हाम्रो टोलीका प्रत्येक खेलाडीका लागि यो प्रतियोगिता धेरै महत्त्वपूर्ण छ । मेरा लागि पुनरागमनको अवसर हो र म यसलाई राष्ट्रिय टोलीमा स्थान हासिल गर्न सदुपयोग गर्ने प्रयास गर्नेछु ।कुशलसहित सन् २०१९ मा खेलेका रोहित, सोमपाल, ललित, पवन, सन्दीप जोरा टोलीमा छन् । टोलीमा रहे पनि वर्तमान कप्तान रोहितले एउटै खेल खेल्न पाएका थिएनन् । त्यसको ठीक एक वर्षअघि नै नेदरल्यान्ड्सविरुद्ध एम्स्ट्राडममा खेल्दै रोहितले एकदिवसीय अन्तर्राष्ट्रियमा डेब्यु गरेका थिए । मंगलबार राति कोलम्बो पुग्नुअघि पाकिस्तान ए ले लाहोरस्थित नेसनल क्रिकेट एकेडेमीमा मोहम्मद मसरुरको प्रशिक्षणमा ६ दिन अभ्यास गरेको पीसीबीले जनाएको छ ।"
आर्मीविरुद्ध पुलिस हाबी,"काठमाडौं (कास) त्रिभुवन आर्मी क्लब सातौं प्रधानमन्त्री कप एनभीए महिला तथा पुरुष राष्ट्रिय क्लब लिग भलिबलमा नेपाल पुलिस क्ललसँग पराजित भएको छ ।पुरुषतर्फ चौथो खेलसम्म अपराजित आर्मीमाथि पुलिसले ३० को सोझो सेटमा जित हात पार्दै महत्त्वपूर्ण ३ अंक बटुलेको छ । पुलिसले २५२१, २८२६, २५१४ ले नतिजा निकालेको हो । जितपछि पुलिसको ५ खेलबाट १२ अंक भएको छ । टोली अंकतालिकामा दोस्रो स्थानमा उक्लिएको छ । आर्मीको ५ खेलमा ११ अंक भएको छ ।अर्को खेलमा टिपटप हेल्प नेपाल अपराजित यात्रा कायम राखेको छ । पाँचौं खेलको जितपछि हेल्प नेपाल अंकतालिकामा अगाडि पुगेको छ । प्रतिस्पर्धात्मक खेलमा हेल्प नेपालले एपीएफ क्लबलाई ३२ को सेटमा पराजित गर्दै २ अंक बटुलेको थियो । हेल्प नेपालले सुरुका दुई सेटमा २७२५, २५१७ ले आफ्नो पक्षमा पारेर खेलमा २० को अग्रता बनाएको थियो । तर, एपीएफले खेलमा पुनरागम गर्यो । विभागीय टोलीले तेस्रो र चौथो सेट २५२१, २५२३ ले कब्जा गरेपछि खेल २२ को बराबरीमा पुग्यो । निर्णायक पाँचौं सेटमा एपीएफको म्याच प्वाइन्ट ब्रेक गर्दै हेल्प नेपालले १६१४ ले स्कोर टुंग्याएर खेल जितेको हो । एपीएफले १४११ को अग्रताका बावजुत खेल गुमाएको हो । हेल्प नेपालले ५ खेलबाट १३ अंक जोडेको छ । २ सेट जितेको एपीएफले पनि एक अंक थपेपछि ११ अंक बनाएको छ । समान अंक भएता पनि एपीएफ आर्मीभन्दा पछाडि छ ।त्रिपुरेश्वरस्थित राखेप कभर्डहलमा महिलातर्फ आर्मी र एपीएफ विजयी भएका छन् । आर्मीले एकपक्षीय खेलमा एभरेस्ट भलिबल क्लबलाई २५१२, २५१९, २५१९ ले हरायो । अर्को खेलमा एपीएफले न्यु डायमन्ड स्पोर्ट्स क्लबलाई २५१९, २५१८, २५१२ ले हरायो ।पुलिसको ४ खेलबाट १२ अंक बटुल्दै फाइनल सुरक्षित गरेको छ । एपीएफको ५ खेलबाट ११ अंक, न्यु डायमन्डको ४ खेलबाट ८ अंक, आर्मीको ४ खेलबाट ५ अंक, गण्डकी ४ खेलबाट ३ अंक भएको छ । एभरेस्टसँग कुनै अंक छैन ।"
पदक विजेता सम्मानित,"काठमाडौं (कास) नेपाल वादोरियो कराते डो संघले अमेरिकामा भएको युएस ओपन वर्ल्ड मार्सल आर्ट्स च्याम्पियनसिपका स्वर्ण विजेता सुमन तिमल्सिनालाई सम्मान गरेको छ । सिनियर पुरुष एकल कातामा स्वर्ण जितेका सुमनलाई वादोरियो कराते संघको तेस्रो केन्द्रीय महाधिवेशनको अवसरमा सम्मान गरिएको हो । युवा तथा खेलकुदमन्त्री डिगबहादुर लिम्बूले सुमनलाई प्रशंसापत्र प्रदान गरे ।श्रीलंकामा भएको तेस्रो अन्तर्राष्ट्रिय खुला कराते प्रतियोगिताका पदक विजेता कमरुद्दिन अली (स्वर्ण), सम्यम कँडेल (स्वर्ण), शोभाकर पन्त (रजत) र पुरुषोत्तम पोखरेल (रजत) पनि सम्मानित भए । १९ औं अन्तर्राष्ट्रिय ओकिनावा गोजुरियो इपोह सिटी ओपन करातेका स्वर्ण विजेता देवकुमार शाह, प्रसिद्धि शर्मा, प्रशेष शाही, आरोन शेरचन, सुशान्त खड्का, समीक्षा कार्की, रजत विजेता आकृति कँडेल र कांस्य विजेता वैष्णवी शर्मालाई पनि सम्मान गरियो ।भारतमा सम्पन्न प्रथम इन्डोनेपाल खुला कराते प्रतियोगितामा स्वर्ण जितेका सागर काफ्ले, शरद कुँवर, अर्पण भण्डारी, विवेक बिक, रजत जितेका सावित्री भण्डारी र मनीष रोका मगर तथा कांस्य विजेता युगन बस्याल र विसन थापा मगर पनि सम्मानित भए ।"
एसियाडमा ईस्पोर्ट्स निरन्तर,"काठमाडौं (कास) ओलम्पिक काउन्सिल अफ एसिया (ओसीए) ले ईस्पोर्ट्सलाई जापानमा हुने २० औं एसियाली खेलकुदमा आइचीनागोया २०२६ मा पदक खेलको रूपमा समावेश गर्ने निर्णय गरेको छ । यही साता थाइल्यान्डको बैंककमा भएको ओसीएको ४२ औं कंग्रेसको निर्णयले ईस्पोर्ट्सलाई सबैभन्दा प्रतिष्ठित महादेशीय बृहत् खेलकुदमा लगातार दोस्रोपल्ट पदक खेलको मान्यता दिने भएको हो ।सन् २०१८ मा जाकार्तापालेम्बाङ (इन्डोनेसिया) भएको १८ औं एसियाली खेलकुदमा प्रदर्शनी खेलको रूपमा स्थान पाएको ईस्पोर्ट्सलाई चीनको हाङझाउमा सेप्टेम्बर २३ देखि अक्टोबर ८ सम्म हुने १९ औं संस्करणमा पदक खेलको रूपमा समावेश गरिएको छ । यसैलाई निरन्तरता दिँदै ओसीएले सन् २०२६ मा हुने २० औं संस्करणमा पनि ईस्पोर्ट्सलाई पदक खेलको मान्यता दिन निर्णय गरेको हो ।२० औं एसिायली खेलकुदमा पनि ईस्पोर्ट्सलाई पदक खेलको रूपमा राख्ने निर्णय भयो । तर, कुनकुन खेल भन्ने टुंगो लागेको छैन, ओसीएले पछि निश्चित गर्नेछ, नेपाल ईस्पोर्ट्स एसोसिएसन (नेसा) का अध्यक्ष सुरज डंगोलले बुधबार भने, ईस्पोर्ट्सका संघमहासंघलाई पहिला गेम पब्लिसरले त्यति वास्ता गर्दैनथ्यो । एसियन गेम्समा मेडल गेम भएपछि पब्लिसर र सरकारले ईस्पोर्ट्सलाई बेग्लै ढंगले हेर्न थाल्यो । अभिभावकले पनि यो (ईस्पोर्ट्स) खेलेर केही हुँदैन भन्ने सोच त्याग्न थालेका छन् । मेडल गेमले पक्कै क्रेज बढ्छ । यसमा लगानीको अवसर बढेको छ ।भर्चुअल प्लेटफर्मको गेमबारे डंगोलले थपे, पब्जीले हाङझाउ एसियन गेम्स २०२२ का लागि गेम (खेल्ने शैली) नै परिवर्तन गरिदियो र यसले पनि ईस्पोर्ट्स कति महत्त्वपूर्ण छ भन्ने देखाउँछ । नेपालमा खेलकै रूपमा प्रत्येक कलेजमा ईस्पोर्ट्सका गतिविधि भइरहेको छ । पदक खेलको रूपमा निरन्तरता दिने ओसीएको निर्णयको इन्टरनेसनल ईस्पोर्ट्स फेडेरेसन (आईईएसएफ) ले पनि स्वागत गरेको छ ।हाङझाउमा ईस्पोर्ट्सका ८ खेल (स्पर्धा) समावेश गरिएकोमा हर्थस्टानलाई समावेशका लागि पूर्व सर्तहरू सन्तोषजनक नभएको भन्दै ओसीएले हटाइदिएको छ, त्यसमा नेपाली टिम पनि दर्ता गरिएको थियो । अब ईस्पोर्ट्सका सात विधा (एरिना अफ भेलोर (एओभी), डोटा २, ड्रिम थ्री किङडोम्स २ (डीथ्रीके), फिफा २२, लिग अफ लिजेन्ड्स, पब्जी मोबाइल र स्ट्रिट फाइटर ५) मा हाङझाउमा स्वर्ण, रजत र कांस्य पदक दिइने छ । नेसाले पब्जी मोबाइल, एओभी, डोटा, डीथ्रीके र फिफामा टिमखेलाडी छनोट गरेको छ । तर, यी पाँचै खेलमा हाङझाउमा सहभागी हुनका लागि बजेट अभाव भएको जनाएको छ । नेपाली पब्जी र एओभी टिमले एसियाली खेलकुदमा वरीयताका लागि मकाउमा भएको प्रतियोगिता खेलिसकेको छ । डोटा २ को प्रतियोगिता अनलाइन हुनेछ । नेपाली टिमले डीथ्रीकेको वरीयताको लागि प्रतियोगिता हाङझाउमा जुलाईमा खेल्ने छ भने भर्चुअल फुटबल फिफा को छनोट जितेका समिर गुरुङले अगस्टमा दक्षिण कोरियामा प्रतिस्पर्धा गर्नेछन् । ओसीएले आइचीनागोयामा ईस्पोर्ट्ससहित ४१ खेल सञ्चालन गर्ने निर्णय गरेको छ, जुन हाङझाउको भन्दा एक खेल बढी हो भने जाकार्तापालेम्बाङ २०१८ भन्दा ५ खेल थोरै हो ।"
६० वर्षपछि गैरवरीयताकी मार्केटा फाइनलमा,"लन्डन (एएफपी) चेक गणतन्त्रकी मार्केटा भोन्ड्रोसोभा विम्बल्डन टेनिस इतिहासमा फाइनल पुग्ने ६० वर्षयताकी पहिलो गैरवरीयताप्राप्त खेलाडी भएकी छन् । बिहीबार सेमिफाइनलमा ऊनले युत्रेनकी एलिना स्भिटोलिनाको चुनौती समाप्त पारिन् । विश्व वरीयताको ४२ औं स्थानमा रहेकी भोन्ड्रोसोभा ६३, ६३ ले विजयी रहिन् । बायाँहाते भोन्ड्रोसोभाले अब आफ्नो खेलजीवनको दोस्रो ग्रान्ड स्लाम फाइनल खेल्नेछिन् । यसअघि उनले सन् २०१९ को फ्रेन्च ओपन फाइनल खेलेकी थिइन् । त्यसमा पराजित भएकी थिइन् । विम्बल्डनको पहिलो सेमिफाइनलमा २४ वर्षीया भोन्ड्रोसोभा पूर्णतः आक्रामक भएर प्रस्तुत भइन् । यो नै उनको जितको कारण रह्यो । यसक्रममा उनले आफ्ना प्रतिद्वन्द्वी एलिनाको सर्भिस छपल्ट ब्रेक गरिन् र २२ विनर हात पारिन् । मलाई त विश्वास पनि भइरहेको छैन । तर, फाइनल पुग्दा म निकै खुसी छु । एलिना निकै बलियो प्रतिद्वन्द्वी हुन् । उनी सफल खेलाडी पनि हुन्, चेक खेलाडीले थपिन्, यो खेललाई लिएर म निकै आत्तिएको पनि थिएँ । दोस्रो सेटमा उनले एक समय ४० को अग्रता लिएको भए पनि एलिनाले बलियो पुनरागमन रच्ने प्रयास गरिन् । गत वर्षमात्र नाडीको चोटका कारण शल्यक्रिया गराएकी भोन्ड्रोसोभाले सन् २०२२ को अधिकांस समय खेल्न पनि सकिनन् । नाडीमा उनको दोस्रो शल्यक्रिया थियो । उनले थपिन्, पछिल्लो छ महिना मैले खेल्दै खेलिनँ । यस्तोमा फेरि खेल्न सक्ने हुनुमै डर थियो । त्यसैले खेल्न पाएकामै खुसी छु ।विश्व वरीयताको ७६ औं स्थानमा रहेकी एलिनाले अप्रिलमै मात्र सुत्केरी बिदापछि खेल्न थालेकी थिइन् । उनी पहिलो सेटमै तीनपल्ट सर्भिसमा चुकिन् । पहिलो सेट ३३ मा भएयता उनले फेरि सर्भिस गुमाइन् । दोस्रो सेटमा उनको सुरुआत कमजोर रह्यो । एक समय उनी ४० ले पछाडि परेकी थिइन् । उनले उपाधि लागि ट्युनियाली ओन्स जाबेरविरुद्ध खेल्नेछिन् । जाबेरले बेलारुसकी आर्यन सबालेन्कालाई हराएर फाइनल तय गरेकी थिइन् । जाबेरले लगातार चौथो ग्रान्ड स्लाम सेमिफाइनल खेलेकी सबालेन्काविरुद्ध ७६ (७५), ६४, ६३ ले जित पाइन् ।"
सावित्राको गोलमा बंगलादेशसँग बराबरी,काठमाडौं (कास) सावित्रा भण्डारीले खेलको अन्त्यतिर गरेको गोल मदतमा नेपालले अन्तर्राष्ट्रिय मैत्रीपूर्ण खेलमा बिहीबार बंगलादेशसँग ११ को बराबरीमा खेलेको छ ।नेपाल हारतर्फ अग्रसर भइरहेको स्थितिमा सावित्राले दोस्रो हाफको इन्ज्युरी समयको पहिलो मिनेटमा बराबरी गोल फर्काएकी थिइन् । नेपालका लागि सावित्राको यो ४२ औं गोल हो । ढाकाको कमलपुरस्थित वीरश्रेष्ठ सहिद सिपाही मोहम्मद मुस्तफा रंगशालामा बिहीबार खेलमा बंगलादेशले ६५ औं मिनेटमा अग्रता लिएको थियो । बंगलादेशकी कप्तान सविना खातुनले गोल गरेकी हुन् । नेपाल र बंगलादेशबीच यो तेस्रो बराबरी हो । अब दुई टिमबीच दोस्रो आइतबार हुनेछ ।

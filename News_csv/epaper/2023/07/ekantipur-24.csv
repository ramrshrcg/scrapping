शीर्षक,विवरण
"मौद्रिक नीति : केहीमा कडाइ, केहीमा लचिलो","यस्तै, अहिले विदेशी मुद्रा सञ्चिति बलियो अवस्थामा छ । यद्यपि राष्ट्र बैंकले चालु आर्थिक वर्ष कम्तीमा ७ महिनाको वस्तु तथा सेवा आयात धान्न पुग्ने गरी विदेशी विनिमय सञ्चिति कायम गर्ने लक्ष्य राष्ट्र बैंकले तय गरेको छ ।चालु आर्थिक वर्षमा ११५ प्रतिशतले निजी क्षेत्रतर्फको कर्जा विस्तार र १२५ प्रतिशतका दरले विस्तृत मुद्रा प्रदाय (मुद्रा आपूर्ति) को लक्ष्य मौद्रिक नीतिमा छ । गत आर्थिक वर्षमा १२६ प्रतिशत कर्जा विस्तार र १२ प्रतिशत विस्तृत मुद्रा प्रदायको लक्ष्य राखिएको थियो । आर्थिक वर्ष ०८०८१ को नेपाल सरकारको बजेट वक्तव्यले लक्षित गरेबमोजिम ६ प्रतिशतको आर्थिक वृद्धि हासिल गर्न सहयोग पुग्ने गरी वित्तीय स्रोतलाई उत्पादनशील क्षेत्रतर्फ प्रवाहित गर्ने प्राथमिकता रहेको छ, मौद्रिक नीतिमा भनिएको छ । नीतिमार्फत राष्ट्र बैंकले नीतिगत दर ७ प्रतिशतबाट घटाएर ६५ प्रतिशत बनाएको छ । बैंकहरूले राष्ट्र बैंकबाट कर्जा लिँदा तिर्ने बैंक दर यथावत् राखिएको छ भने निक्षेप संकलन बोलकबोल दरलाई ५५ प्रतिशतबाट घटाएर ४५ प्रतिशत कायम गरिएको छ ।आन्तरिक तथा बाह्य आर्थिक परिदृश्यलाई दृष्टिगत गरी नीतिगत दरलाई ५० आधार बिन्दुले घटाई ६५ प्रतिशत कायम गरिएको छ । बैंकदरलाई ७५ प्रतिशतमा यथावत् राखी निक्षेप संकलन बोलकबोल दरलाई ५५ प्रतिशतबाट घटाएर ४५ प्रतिशत कायम गरिएको छ । बैंक दरमा स्थायी तरलता सुविधा र नीतिगत दरमा ओभरनाइट तरलता सुविधा उपलब्ध हुने व्यवस्था यथावत् छ । यो व्यवस्थाले कर्जाको ब्याजदर घट्न मद्दत पुग्ने दाबी राष्ट्र बैंकको छ । तर, अहिले वित्तीय अवस्था सहज रहेकाले उल्लिखित व्यवस्थाले सर्वसाधारण ऋणीभन्दा पनि सरकारलाई आन्तरिक ऋण उठाउँदा ब्याजदर सस्तो पर्ने जानकारहरू बताउँछन् । राष्ट्र बैंकले सञ्चालन लक्ष्यका रूपमा लिएको भारित औसत अन्तरबैंक ब्याजदर बैंक दरभन्दा उच्च र निक्षेप संकलन दरभन्दा न्यून भएमा दोस्रो बजार कारोबार र निक्षेप संकलन बोलकबोल खुला गरिनेछ, मौद्रिक नीतिमा भनिएको छ, ब्याजदर करिडोरलाई प्रभावकारी बनाउन ब्याजदर करिडोरको तल्लो सीमामा स्थायी निक्षेप संकलन सुविधा उपलब्ध गराउने व्यवस्था गरिनेछ । राष्ट्र बैंकले अनिवार्य नगद अनुपात र वैधानिक तरलता अनुपातलाई यथावत् राखेको छ । विश्व अर्थतन्त्र र आन्तरिक अर्थतन्त्रको अवस्था हेरेरभन्दा सन्तुलित खालको मौद्रिक नीति आएको नेपाल बैंकर्स संघका अध्यक्ष सुनील केसीले बताए । स्ट्रेस्ड लोन रिजोलुसन फ्रेमवर्क जारी गर्ने, साढे ४ प्रतिशत ब्याजदर स्ट्यान्डिङ लिक्विडिटी फेसिलिटी दिनेलगायत व्यवस्थाले ब्याजदरमा स्थिरता ल्याउन खोजेको उनले बताए । विदेशी विनिमय जोखिम व्यवस्थापनका लागि स्वापलगायतका उपकरणहरूका सम्बन्धमा हेजिङ सुविधा उपलब्ध गराउने भनिएको छ, उनले भने, यो व्यवस्था कार्यान्वयनमा आए ठूलै ब्रेक थ्रु हुनेछ । केही क्षेत्रमा जोखिम भार घटाइए पनि बढ्दो खराब कर्जाबारे मौद्रिक नीतिमा पर्याप्त सम्बोधन नभएको उनले बताए ।अर्थविद् एवं राष्ट्र बैंकका पूर्वकार्यकारी निर्देशक गोपाल भट्टले आफ्नो वास्तविक कार्यक्षेत्रभित्र रहेर पहिलो पटक सान्दर्भिक र वास्तविक मौद्रिक नीति आएको बताए । अहिले जस्तो आउनुपर्थ्यो, त्यस्तै आयो । परम्परागत मौद्रिक नीतिभन्दा फरक आएको छ । यो प्याराडायम सिफ्ट नै हो । धेरै वर्षपछि मौद्रिक नीति आफ्नो परिधिमा फर्किएको छ, उनले भने, मूल्य स्थिरता, बाह्य क्षेत्रको स्थिरता, मूल्यवृद्धि नियन्त्रण र सरकारले लिएको आर्थिक वृद्धिको लक्ष्यलाई तरलता प्रदान (मौद्रिक व्यवस्थापन) गर्ने भनिएको छ । नीतिगत दरहरू धेरै चलाएको छैन, यसो हुँदा माग पक्षबाट हुने मूल्यवृद्धिलाई नियन्त्रण गर्न खोजेको उनले बताए । राष्ट्र बैंकको काबुभन्दा बाहिरी कारणले हुने मूल्यवृद्धि नियन्त्रण गर्ने काम सरकारको हो, उनले भने, नीतिले कर्जाको गुणस्तर, साना तथा मझौलामा कर्जा प्रवाह गर्न खोजेको छ । पछिल्ला वर्षहरूमा मौद्रिक नीतिमा सेयर र घरजग्गालाई जोडेर हेर्न थालिएको थियो अब त्यसलाई छोड्दै जानुपर्ने र अहिलेदेखि त्यसको सुरुवात भएको उनले बताए । यस्तै, वित्तीय क्षेत्रको स्थायित्वलाई असर पुर्याउने गैरव्यावसायिक तथा उच्छृंखल गतिविधिलाई समेत नियन्त्रण गर्न सहयोग पुग्ने गरी विद्यमान बैंकिङ कसुर ऐन, २०६४ मा समसामयिक संशोधन प्रक्रिया अघि बढाउने भनिएको छ । पारस्परिक मूल्यांकनबाट प्राप्त सुझावसमेतका आधारमा सम्पत्ति शुद्धीकरण निवारणसँग सम्बन्धित निर्देशनहरू जारी गरिनेछ, मौद्रिक नीतिमा भनिएको छ, सम्बन्धित कानुनको समसामयिक परिमार्जन गर्न र राष्ट्रिय रणनीति तर्जुमा गर्न सहजीकरण गरिनेछ ।अब पहिलो आवासीय घर कर्जा लिँदा नागरिकहरूले २ करोड रुपैयाँसम्म लिन पाउने छन् । यसअघि यो सीमा १ करोड ५० लाख थियो । निकै विवादित र निजी क्षेत्र असन्तुष्ट रहेको चालु पुँजी कर्जासम्बन्धी मार्गदर्शनमा आवश्यक पुनरावलोकन गरिने घोषणा पनि नीतिमा छ । प्राकृतिक प्रकोप वा अन्य विशेष परिस्थितिजन्य कारणले समस्यामा परेका ऋणीहरूको कर्जा पुनःसंरचनालगायतका व्यवस्था गरेर पुनरुत्थान तथा अन्य व्यवस्थापनका लागि बैंक तथा वित्तीय संस्थाले अवलम्बन गर्नॅपर्ने उपाय र प्रक्रियालाई समावेश गरी स्ट्रेस्ड लोन रिजोलुसन फ्रेमवर्क जारी गरिनेछ, मौद्रिक नीतिमा भनिएको छ, वाणिज्य बैंकहरूको सम्पत्तिको गुणस्तर पुनर्मूल्यांकन गर्नुका साथै बैंक तथा वित्तीय संस्थाको आन्तरिक कर्जा जोखिम वर्गीकरण गर्नेसम्बन्धी मार्गदर्शन तर्जुमा गरी कार्यान्वयनमा ल्याइनेछ । केही वर्षयता राष्ट्र बैंकले कहिले भूकम्प त कहिले कोभिडका कारणले प्रभावित ऋणीलाई कर्जा पुनःसंरचनालगायत सुविधा दिँदै आएको छ । अब यस्ता पटके कार्यक्रमको साटो प्राकृतिक प्रकोपका कारणले प्रभावित ऋणीलाई सुविधा दिन स्थायी नीतिगत व्यवस्था बनाउन लागिएको हो । यद्यपि यसबारेमा के कस्तो नीति बनाउनेबारे राष्ट्र बैंक मौन छ । हालको तोकिएका क्षेत्रमा कर्जा लगानी गर्नुपर्नेसम्बन्धी विद्यमान व्यवस्थामा आवश्यक पुनरावलोकन गर्ने र निश्चित सीमाभन्दा बढी कर्जासुविधा उपयोग गर्ने ऋणीहरूले अनिवार्य रूपमा स्थायी लेखा नम्बर लिनुपर्ने व्यवस्था पुनरावलोकन गरिने पनि बताइएको छ । सहकारीमा समस्या बढ्दै गएका बेला राष्ट्र बैंकले मौद्रिक नीतिमा बचत तथा ऋण सहकारी संस्थाको प्रभावकारी नियमन तथा सुपरिवेक्षणका लागि छुट्टै विशिष्टीकृत नियामक निकाय स्थापना गर्न आवश्यक सहजीकरण गरिने बताएको छ । सरकारले चालु आर्थिक वर्षको बजेटमा पनि यो विषय उल्लेख छ ।सेयर धितो कर्जा, रियल स्टेट कर्जा तथा हायर पर्चेज कर्जाका विद्यमान जोखिम भारसम्बन्धी व्यवस्था पुनरावलोकन गरिनेछ, मौद्रिक नीतिमा भनिएको छ । लघुवित्त वित्तीय संस्थाका बारे मौद्रिक नीति मौन छ । लघुवित्त वित्तीय संस्थाको समस्या र सुझाव सम्बन्धमा गठित अध्ययन समितिले तयार पारेको अध्ययन प्रतिवेदनका सुझावहरूलाई क्रमशः कार्यान्वयन गर्दै लगिनेछ, राष्ट्र बैंकले भनेको छ, ०८१ असार मसान्तसम्म एकीकृत कारोबार सञ्चालन गरेमा विद्यमान सुविधाहरू उपलब्ध हुने गरी लघुवित्त वित्तीय संस्थाहरूको मर्जर र प्राप्तिलाई प्रोत्साहन गरिनेछ । यस्तै, केन्द्रीय बैंक विद्युतीय मुद्रा जारी गर्ने सम्बन्धमा भएको अध्ययनका आधारमा थप कार्य अघि बढाउने पनि राष्ट्र बैंकको योजना छ । अब विदेश भ्रमणमा जाने नेपालीले २ हजार ५ सय अमेरिकी डलरसम्म विदेशी मुद्रा सटही सुविधा पाउने भएका छन् । राष्ट्र बैंकले आइतबार जारी गरेको चालु आर्थिक वर्षको मौद्रिक नीतिमार्फत विदेशी मुद्रा सटही सीमा बढाइएको हो । हाल भारतबाहेक अन्य मुलुकहरूको भ्रमणमा जाने नेपाली नागरिकहरूलाई राहदानी सुविधाबापत एक वर्षमा दुई पटकसम्म अमेरिकी डलर १५०० सम्म सटही सुविधा उपलब्ध हुने व्यवस्था थियो । उक्त सीमा बढाएर २५ सय अमेरिकी डलर पुर्याएको हो । यस्तै, बैंक तथा वित्तीय संस्थाले यस बैंकको स्वीकृतिमा भित्र्याएको बाह्य ऋणमा अन्तरनिहित विदेशी विनिमय जोखिम व्यवस्थापनका लागि स्वापलगायतका उपकरणहरूका सम्बन्धमा गरिएको अध्ययनका आधारमा यस्ता उपकरणहरू उपलब्ध गराउने पनि मौद्रिक नीतिमा उल्लेख छ । यो व्यवस्था कार्यान्वयनमा आएमा बैंक तथा वित्तीय संस्थालाई विदेशीबाट ऋण लिन प्रोत्साहन मिल्ने जानकारहरू बताउँछन् ।"
कान्तिपुर र द काठमान्डु पोस्ट वितरणमा अवरोध 'सञ्चारको हक र उपभोक्ता अधिकार खण्डित,"र, अग्रिम रकम तिरेर सूचनाको सेवा सुनिश्चित गरेका ग्राहकको सञ्चारको हक पनि हरण गरेको छ, विज्ञप्तिमा भनिएको छ । पब्लिकेशन्स्ले जनशक्ति व्यवस्थापनका विषयमा लिएका कदमहरू कानुनभन्दा बाहिर गएर नगरेको जनाएको छ । कान्तिपुर पब्लिकेशन्स् देशका सबै कानुनलाई आदर र पालना गर्दै सञ्चालन हुँदै आएको र देशको नाजुक औद्योगिक तथा आर्थिक अवस्थाका कारण समग्र नेपाली सञ्चार जगत्मा परेको प्रभाव आफूमा पनि परेको पब्लिकेशन्स्ले उल्लेख गरेको छ । केही वर्षयता निरन्तर आर्थिक घाटा बेहोर्दै आएकाले बजारको मागअनुसार वितरण विभागका कर्मचारी घटबढ हुनु नियमित र स्वाभाविक प्रक्रिया भएको भनाइ छ । यद्यपि संस्थामा आबद्ध कुनै पनि कर्मचारीलाई गैरकानुनी रूपमा बिदा गर्ने नीति र योजना नभएको स्पष्ट छ, विज्ञप्तिमा भनिएको छ ।कुनै स्थायी कर्मचारीले स्वेच्छा वा समझदारीले बिदा हुन चाहे कानुनअनुसार सम्पूर्ण सुविधा पाउने उल्लेख गर्दै पब्लिकेशन्स्ले करारमा रहेका कर्मचारीका हकमा भने करारकै कानुन लागू हुने दाबी गरेको छ । निश्चित अवधि नै तोकेर नियुक्त गरिएका कर्मचारीलाई उक्त अवधि सकिएपछि अर्को करार गर्ने वा नगर्ने विषय संस्था र व्यक्ति दुवैतर्फको कानुनी स्वतन्त्रताको विषय हो, विज्ञप्तिमा छ, यस्तो अवस्थामा दुवैतर्फबाट लिनुदिनुपर्ने दायित्व पूरा गरेपछि एकअर्काबाट स्वतन्त्र हुने मात्र होइन, कानुनअनुसार सेवासुविधा तथा अतिरिक्त क्षतिपूर्तिको व्यवस्थासमेत पब्लिकेशन्स्ले गर्दै आएको छ, यो प्रक्रिया जारी रहनेछ ।कुनै पनि विषयमा असमझदारी भए विधिवत् असहमति राख्ने कर्मचारीको अधिकारलाई सम्मान गर्ने पब्लिकेशन्स्ले जनाएको छ । तर, त्यो प्रक्रिया पनि स्थापित श्रम कानुनअनुसार हुनुपर्छ भन्नेमा दुईमत हुन सक्दैन । कुनै सरोकार राख्दा आधिकारिक ट्रेड युनियनमार्फत आउनुपर्ने र कुनै कारणले आधिकारिक ट्रेड युनियन नभएको अवस्थामा संस्थाका ६० प्रतिशत कर्मचारीका तर्फबाट लिखित माग राख्न सकिने व्यवस्था कानुनमा छ । तर, कान्तिपुर संयुक्त संघर्ष समिति भनेर कतै पनि दर्ता नभएको संयन्त्रलाई पहिचान गर्न संस्था असमर्थ भएकाले यसको निराकरणका लागि प्रेस रजिस्ट्रारको कार्यालयमा पत्राचार गरिएको छ, सीईओ स्वाँरद्वारा जारी विज्ञप्तिमा छ । असमझदारी भएका बेला प्रेस रजिस्ट्रार कार्यालयले आफ्नो भूमिका पूरा गर्ने स्पष्ट व्यवस्था भएकाले कानुनबमोजिम हुने पहल र प्रक्रियामा कान्तिपुर पब्लिकेशन्स् प्रतिबद्ध रहेको पनि विज्ञप्तिमा जनाइएको छ । आफ्ना सरोकारका विषयमा विधिवत् विषय राख्ने मात्र होइन, परिभाषित कर्तव्य पूरा गर्नॅ पनि हरेक कर्मचारीको कानुनी दायित्व रहेको पब्लिकेशन्स्ले स्मरण गराएको छ । तर व्यवस्थापन, सयौं श्रमजीवी सञ्चारकर्मी तथा श्रमिकले रातदिनको मिहिनेतपछि तयार पारेको पत्रिका घरघरमा पुर्याउने जिम्मेवारी पूरा नगरी बीचबाटोमा खोस्ने, कब्जामा लिने, च्यातेर फाल्ने, घर लग्ने तथा एकै ठाउँ थुप्रो लगाउने प्रवृत्ति श्रमको अवमूल्यन हो, गैरव्यावसायिक र गैरकानुनी हो, विज्ञप्तिमा छ, तोकिएको ठाउँमा पत्रिका नपुर्याई पब्लिकेशन्स् र ग्राहकको सम्पत्तिमा हानि पुर्याउनु कानुनी रूपमा दण्डनीय हो । साथै, संविधानको धारा ४४ अनुसार उपभोक्ताको मौलिक अधिकारविरुद्ध पनि हो । त्यसैले सम्बन्धित व्यक्तिहरूलाई कानुनी रूपमा जवाफदेही बनाइनेछ ।आफ्नो कर्तव्य पूरा गर्न खोज्ने श्रमिक तथा व्यवस्थापनका अधिकारीहरूमाथि गाली बेइज्जती गर्ने, हुलहुज्जत गर्ने र धम्क्याउने प्रवृत्तिविरुद्ध पनि कान्तिपुर पब्लिकेशन्स् कठोर कानुनी कदमको प्रक्रियामा रहेको विज्ञप्तिमा उल्लेख छ । यस्ता व्यक्ति संस्थाभित्र वा बाहिरका जोसुकै भए पनि कानुनी रूपमा उत्तरदायी बनाउने कुनै सम्झौता नगर्ने पब्लिकेशन्स्को धारणा छ । सञ्चारमाध्यम तथा पत्रपत्रिका प्रत्येक व्यक्तिका लागि अत्यावश्यक सेवाअन्तर्गत पर्ने उल्लेख गर्दै पब्लिकेशन्स्ले नेपाल सरकार गृह मन्त्रालयले २०७४ मा जारी गरेको सूचनाले समेत सञ्चार क्षेत्रलाई अत्यावश्यक सेवामा वर्गीकरण गरी सेवा अवरोधमा प्रतिबन्ध लगाएकोबारे स्मरण गराएको छ । अत्यावश्यक सेवा अवरोध गर्नेहरूलाई निरुत्साहित गर्नॅ सभ्य समाजको स्वाभाविक दायित्वभित्र पर्ने पनि स्मरणीय छ, विज्ञप्तिमा छ ।प्रकाशनहरूको वितरण वाधित भएकामा दुःख व्यक्त गर्दै पब्लिकेशन्स्ले भनेको छ, कुनै पनि परिस्थितिमा सूचना पाउने नागरिक अधिकार खण्डित हुने अवस्था हाम्रो व्यवस्थाले परिकल्पना गरेको छैन । सञ्चार लोकतन्त्रको जीवनरेखा हो, त्यसलाई कुण्ठित गर्ने कुनै पनि प्रवृत्तिबाट कान्तिपुर पब्लिकेशन्स् हतोत्साही हुनेछैन । आफ्नो कर्तव्य र दायित्वप्रति सचेत कान्तिपुर पब्लिकेशन्स् आफ्नो प्रतिबद्धतामा निरन्तर अघि बढिरहनेछ ।यस विषयमा पत्रकार महासंघका वर्तमान तथा पूर्वअधिकारीहरूले पनि विरोध जनाएका छन् । महासंघ अध्यक्ष विपुल पोखरेलले कुनै पनि क्षेत्रले सूचना पाउने अधिकारबाट कसैलाई पनि वञ्चित गराउन नहुने बताएका छन् । मिडिया हाउसले सञ्चारकर्मी वा कुनै पनि क्षेत्रका श्रमिकको श्रम शोषण गर्न नहुनेमा म प्रस्ट छु । तर सूचना प्रवाहमा पनि कुनै हिसाबले रोक लगाउन हुँदैन, उनले भने, सूचना प्राप्त गर्ने नागरिक अधिकार सुरक्षित हुनुपर्छ ।महासंघका पूर्वअध्यक्ष तारानाथ दाहालले मिडिया उद्योग धराशायी भएमा त्यसले पार्ने क्षति लोकतन्त्र र आम श्रमिकलाई नै बढी हुने भन्दै पत्रिका वितरणमा भएको अवरोधको घटनाप्रति विरोध जनाएका छन् । मिडिया उद्योगभित्रको श्रम विवादमा आम जनताको सुसूचित हुन पाउने अधिकारलाई आघात नपुग्ने गरी मात्रै विरोध कार्यक्रम गर्नॅपर्छ, उनले भने, पत्रिका वितरणलाई अवरोध गरेर होइन, आफ्नो श्रम अधिकारका लागि कानुनी संघर्षको बाटो अवलम्बन गर्नेतर्फ ट्रेड युनियनले ध्यान दिनुपर्छ । श्रमिक संगठनहरूले सौदाबाजीको क्षमताद्वारा आफ्ना माग पूरा गराउन ध्यान दिनुपर्छ ।"
सौरभको 'छ जी,"काठमाडौं (कास) व्यवसायी सौरभ ज्योतिको स्वरमा नयाँ गीत छ जी सार्वजनिक भएको छ । सौरभको आफ्नै शब्दको नेवारी गीतमा जेम्स प्रधानले संगीत भरेका छन् । प्रेमभावमा आधारित गीतको भिडियो ज्योत्सना योगीको निर्देशनमा तयार भएको छ । भिडियोमा सौरभसँगै आचल ताम्राकार, रसिक श्रेष्ठ, सिर्जना शाक्य ज्योति र टीका निरौलाले अभिनय गरेका छन् । नयन राईले छायांकन गरेको गीतको भिडियो अशोक अधिकारी र न्हुजन डंगोलले सम्पादन गरेका हुन् । गीतको भिडियो एस जे मोटो युट्युब च्यानलमार्फत सार्वजनिक गरिएको हो ।"
सुम्नि तुम्लो यालो मा मुन्दुम दर्शन,"काठमाडौं (कास) अनुसन्धाता लोकबहादुर बायुङ राईको सुम्नि तुम्लो यालो कृति सार्वजनिक भएको छ । किरात बायुङ राई सुम्निखिम संस्थाले प्रकाशन गरेको पुस्तकमा किरात बायुङ राई भाषाका मुन्दुम दर्शन समेटिएका छन् । किरात बायुङ राई समुदायमा बोलीचालीको र मुन्दुमी (पितृ) गरी दुई भाषा प्रचलनमा छन् । श्रुति र स्मृति परम्परामा पुस्तान्तरण हुँदै आएको ऐतिहासिक, सांस्कृतिक, धार्मिक, दार्शनिक कर्मकाण्ड र तन्त्रमन्त्रसँग सम्बन्धित ज्ञान नै तुम्लो यालो अर्थात् मुन्दुम हो । जन्मदेखि मृत्युपर्यन्तसम्म गरिने पितृकार्य, संस्कारमा मुन्दुम अनुष्ठान गरिन्छ । न्वाक्सो, ङाबुचा, जाम्चाजस्तो धार्मिक गुरुहरू तथा धामीहरूले विधिपूर्व मुन्दुमलाई मुखाग्र वाचन गर्दछन् । लोकबहादुरले पुस्तकमा बायुङ राई मुन्दुमी भाषालाई जस्ताको तस्तै उतारेका छन् । बायुङ भाषालाई नेपालीमा अनुवादसमेत गरिएको कृतिभित्र मुन्दुम सामग्री चार खण्डमा समेटिएका छन् ।"
भारतको राष्ट्रपतिमा शंकर दयाल,"सन् १९९२ मा आजकै दिन (जुलाई २४) मा शंकर दयाल शर्मा भारतको राष्ट्रपति निर्वाचित भएका थिए । उनी भारतका नवौं राष्ट्रपति हुन् । १९९२ को जुलाई २५ मा कार्यभार सम्हालेका शर्मा १९९७ को जुलाई २५ सम्म भारतको राष्ट्रपति थिए । राष्ट्रपति हुनुअघि उनी भारतको आठौं उपराष्ट्रपति थिए । शर्माले १९८७ को सेप्टेम्बर ३ देखि १९९२ को जुलाई २५ सम्म उपराष्ट्रपतिको पद सम्हालेका थिए । उनी १९७२ देखि १९७४ सम्म भारतीय राष्ट्रिय कंग्रेसको प्रमुख थिए । उनले महाराष्ट्र, पञ्जाब र आन्ध्र प्रदेशको गर्भनरको समेत भूमिका निर्वाह गरेका थिए । त्यसअघि उनी भारतको केन्द्रिय सञ्चारमन्त्री तथा मध्यप्रदेश राज्यको मन्त्री थिए । १९१८ को अगष्ट १९ मा जन्मिएका शर्मा १९५२ देखि १९५६ सम्म मध्यप्रदेश राज्यको मुख्यमन्त्री थिए । शर्माको १९९९ को डिसेम्बर २६ मा निधन भएको थियो ।"
हस्पिटालिटी र ब्रान्डिङमा 'फ्युचर,"(लुम्बिनी)काठमाडौंमा जन्मिएकी २९ वर्षीया स्नेहालता राउतले कामकै सिलसिलामा रूपन्देही आइपुगिएला भन्ने सोचेकै थिइनन् । काठमाडौंमै करियर बनाइरहेकी थिइन् । उनको परिवार सिद्धार्थनगरमा छन् । एक सन्तानकी आमा उनले छोरीमान्छेको परिधि घरभित्र मात्र देखेकी थिइन् । त्यो सीमाभन्दा बाहिर निस्केर अहिलेको अवस्थामा आइपुग्छु भन्ने नसोचेको उनी बताउँछिन् । मेरो परिवारमा पढ्ने, घर बस्नेबाहेक त्यति छुट थिएन, उनले भनिन्, हजुरबुवासँग सामाजिक कार्यमा संलग्न हुन पाउँथें तर आफ्नो चाहनाले केही गर्दिनथें । स्कुल काउन्सेलिङमा स्नातकोत्तर अध्ययन पूरा गरेकी छन् । अंग्रेजी साहित्य अध्ययन गरेकी उनले सुरुमा स्विस विद्यालयमा साढे दुई वर्ष अध्यापन गरिन् । त्यसबाहेक रुचिअनुसार ब्युटी पेजेन्टमा सहभागी भएकी उनले सन् २०१९ मा मिसेस नेपाल इन्टरनेसनलमा सेकेन्ड रनरअप भइन् । अहिले उनी जुनसुकै ब्रान्डका लागि ब्रान्डिङ एन्ड मार्केटिङसम्बन्धी रणनीति बनाउने काम गर्छिन् ।पछिल्लो पटक राउतले भैरहवामा सञ्चालनमा आएको दिव्यम स्विट्स एन्ड स्न्याक्सको ब्रान्ड प्रमोसनको काम गरिरहेकी छन् उनले । सानैदेखि आत्मविश्वासी मान्छे हुँ, उनले भनिन्, कामको जिम्मेवारी लिएँ भने सफल पार्नमै लागिपर्छु । यसअघि काठमाडौंमा रहँदा धेरै ब्रान्डमा आबद्ध भएर काम गरेको अनुभव पनि छ उनीसँग । डिजिटल मार्केटिङ माध्यमबाट व्यापार गर्न सके जुनसुकै ब्रान्डले व्यावसायिक उचाइ हासिल गर्न सक्ने उनको भनाइ छ । अहिले आफू मातहतमा चार जना कर्मचारीको टिम बनाएर ग्राफिक्स, भिडियो क्लिक र सोसियल मिडिया अपडेटको काम गरिरहेको उनले बताइन् । म आफैं पनि एडिट, पोस्टको काम मेरै फेसबुक, इन्स्टाबाट गर्छु, उनले भनिन्, मेरा सामाजिक सञ्जाल एकान्ट ब्रान्डका लागि सार्वजनिक नै रहन्छन् । उनी मिहिनेत र लगनले नै सफलताले मिल्ने बताउँछिन् । म समय हेरेर काम गर्दिनँ, जतिबेला पर्छ, उपलब्ध हुन्छु, उनले भनिन्, भैरहवाबाट अनलाइनमार्फत काठमाडौंको काम पनि गरिराख्छु । भौतिक रूपमै गर्नुपर्ने कामका धेरै कन्ट्र्याक्ट एकै पटक गर्दिनन् । नयाँ सजावट र स्वाद दिने रेस्टुराँमा काम गर्दा ग्राहकको संख्या वृद्धि, बिहानदेखि साँझसम्म आउने प्रत्येक ग्राहकको चाहनाअनुसारको सेवालाई ध्यान दिने गरेको उनले बताइन् । ग्राहकको चाहना बुझेर किचनदेखि स्टाफसम्मलाई सेवा दिन लगाउने गरेको राउतले बताइन् । जसरी हुन्छ ब्रान्ड प्रोमोट गरेर बजारमा चिनाउने काममा चुक्न हुन्न भनेर लाग्छु, उनले भनिन्, धेरै ब्रान्डमा इन्फ्लुवेन्सरका रूपमा काम गरिसकेकाले सेलेबल क्वालिटीमा ध्यान दिन्छु । भविष्यमा आफ्नै व्यवसायमार्फत महिलालाई आत्मनिर्भर बनाउने सोच रहेको उनले बताइन् । परिवारको साथले सहज भयो, उनले भनिन्, कतिलाई त्यो सुविधा नहोला, त्यसैले पढ्नुपर्छ, मिहिनेत गरेर आफ्नो कमाइमा बाँच्नुपर्छ । हरेक महिलाले घर परिवारमात्र नभएर पर्सनल काम, करियरमा अगाडि बढाउन पछि पर्न नहुने उनले बताइन् । मर्निङ वाक, मेडिटेसन र योगले दिनको सुरुवात गर्छु, उनले भनिन्, आत्मविश्वास र लगनशीलताले सफलता मिल्छ । विभिन्न संस्थामा पब्लिक स्पिकिङ, वुमन इम्पावरमेन्टका साथै मोटिभेसनल ट्रेनरको काम गर्दै आएकी छन् । सामाजिक कार्यमा पनि उनी रमाउँछिन् । आश्रममा खाना खुवाउने, आर्थिक अवस्था कमजोर भएकालाई सहयोग गर्न थापा पछि पर्दिनन् । यसले अर्कै खालको शान्ति मिल्ने उनले बताइन् । मिठाइका परिकार तथा शाकाहारी खाजा पाइने दिव्यम् स्विट्सको कन्ट्र्याक्ट गर्दा नै उनलाई पोजेटिभ भाइब्स आएकाले यसलाई रोजेर काम गरिरहेको उनले बताइन् । यसअघि प्राजाटा रेस्टुराँको ब्रान्डिङ गरेकी थिइन् ।रूपन्देहीको कञ्चन२ की २९ वर्षीया लक्ष्मी कार्कीले कक्षा १२ को अध्ययन पूरा गरेपछि रोजगारी गर्न थालेकी हुन् । ट्राभल एजेन्सीमा काम गरेरहस्पिटालिटी बारे बुझेकी उनी अहिले भैरहवास्थित चारतारे होटल निर्भानामा सेल्स एन्ड मार्केटिङ प्रमुख छन् । रिसेप्सनिस्टबाट काम थालेकी हुँ, मिहिनेतले यहाँसम्म आइपुगें, उनले भनिन् । परिवारले उनलाई काम गर्नबाट कहिल्यै रोकेन । गाउँले र आफन्त होटलमा काम गर्ने भन्दै कुरा काट्थे । वास्ता नगरी काम गरेपछि कुरा काट्नेको मुखमा बुझो लागेको उनले बताइन् । परिवारलाई सघाउन, आफ्नो करियर हस्पिटालिटीमै बनाउन लागिपरेको उनले बताइन् । सुरुसुरुमा उनलाई होटलमा के काम गर्नु जस्तो लागेको थियो । रिसेप्सनमा बसेर पाहुनालाई स्वागत गर्दा, उनीहरूले दिने राम्रो फिडब्याकले हौसला मिल्यो, उनले भनिन्, त्यसपछि हस्पिटालिटीमा लगाव बस्यो । कार्की मातहत अहिले ९ जना कर्मचारी छन् । जसमा चेक इन, चेक आउट, ट्राभल डेस्क, ड्राइभर, रिजर्भेस र फ्रन्ट डेस्क आदिका कर्मचारी पर्छन् । ८ घण्टा काम गर्नुपर्ने भए पनि होटलको आवश्यकतालाई बुझेर समय दिइरहेको उनले बताइन् । मलाई समयसीमा तोकेर काम गर्ने बानी कहिल्यै भएन, उनले भनिन्, त्यसैले होटलको अपग्रेडिङमा बढी समय दिएर लाग्न पाएकी छु । उनले ग्राहकको सुविधा, उनीहरूको रुम रिजर्भेसन, भारतसम्म गएर होस् वा यहाँका कर्पोरेट कम्पनी भिजिट गरेर ग्राहक बढाउने, आफ्नो होटलमा कार्यक्रम सञ्चालनार्थ रेट व्यवस्थापन गर्ने, स्टाफलाई कहाँ कसरी प्रस्तुत हुने भन्नेबारे सिकाउने आदि काम गर्छिन् । पाहुनालाई लिन जानुपरे, छोड्नुपरे वा किचनमा के पाक्ने भन्ने विषयमा पनि लक्ष्मीले बताउने र सम्बन्धित निकायले उनलाई सोधेर काम गर्नुपर्छ । आफूले धेरै वर्षदेखि एकै ठाउँमा काम गरिरहेकाले आइरहने पाहुनाले होटलमा राम्रो सेवा पाइरहेको बताउने तथा नयाँ पाहुना ल्याउन आफूले गर्ने मार्केटिङले काम गरिरहेको उनको भनाइ छ । जिल्लाभित्रै घर भए पनि कामको चापले उनी १५ दिनमा एक पटक घर पुग्छिन् । उचाइमा पुगेर काम गर्ने इच्छासहित कार्कीले हस्पिटालिटीमा प्रवेश गरेपछि काम गर्न रमाइलो लाग्ने बताइन् । जस्ता खालका पाहुनालाई पनि सेवा दिनुपर्ने हुन्छ, उनले भनिन्, कम्प्लेन सुन्दा अलि नराम्रो लाग्छ, सुधारेर अघि बढिहाल्छु, त्यसले हौसला दिन्छ । उनी आफ्नो संस्थालाई माथि लैजान आफूले खेलेको भूमिकाको प्रशंसा सुन्दा बिछट्टै खुसी मिल्ने बताउँछिन् ।लक्ष्मीजस्तै २७ वर्षीया सालु कुँवरको व्यस्तता पनि कम छैन । उनको मुख्य काम हस्पिटालिटीमा कुनै कमी आउन नदिनु हो । पाहुनाको आवश्यकता बुझेर व्यवस्थापनलाई जानकारी दिनु उनको काम हो । सालु अहिले भैरहवास्थित चारतारे होटल एसियन बुद्धको नाम चिनाउने र अतिथि सत्कारमा व्यस्त छन् । उनी होटलकी सेल्स म्यानेजर हुन् । हस्पिटालिटी क्षेत्रमा काम थालेको ६ वर्ष भयो । बुवाआमाकी पहिलो सन्तानका रूपमा भारतको नयाँदिल्लीमा जन्मिएकी उनले सानैदेखि नेपालमै आफ्नो अध्ययन गरिन् । मैले व्यवस्थापन संकायमा स्नातक गरेकी छु, उनले भनिन्, मार्केटिङको शोखले यो काममा तानिएँ । मुलुकभर १२ वटा शाखा विस्तार गरिसकेको होटल पौवाका ब्रान्ड तथा मार्केटिङ प्रमुख ३० वर्षीय विष्णु भण्डारीको नमस्कार गर्ने त बानी नै परिसक्यो । पौवालाई आतिथ्यतासँग जोडेर अन्तर्राष्ट्रियकरण गर्न चाहन्छु, उनले भने, त्यसका लािग नेपाली संस्कार चिनाउन जरुरी छ, म त्यही गर्दै छु । भण्डारीले सानैमा बुवा गुमाएपछि जिम्मेवारीको बोझ उठाएका थिए । काठमाडौंमा पढ्दै काम गर्दै गरेका उनले सिद्धार्थ बिजनेस ग्रुपमा वेटरबाट काम सुरु गरेका हुन् । सात वर्षको अनुभवमा फुड एन्ड वेभरेज म्यानेजर भएर त्यहाँबाट बाहिरिए । कर्मचारीले सम्मान र मिठो बोली बोल्नेबित्तिकै ग्राहक जीवनभरका लागि कमाइने रहेछ भन्ने बुझेको उनले बताए । ०७३ मा होटल पौवाले आफूलाई जागिरको मौका दिएपछि उनी जनरल म्यानेजरका रूपमा आएका थिए । त्यसयता उनले कामकै सिलसिलामा सञ्चालक बनेर अहिले पौवाको ब्रान्डिङ गरिरहेका छन् । पौवामा नेपाली संस्कार झल्किने खाना, खाजा तथा कर्मचारीको व्यवहार रहन्छ भन्ने कुरा नै अतिथिलाई बुझाइराख्ने भण्डारीको पहिलो लक्ष्य हो । त्यसका लागि चाडपर्व वा दिवसमा सांस्कृतिक कार्यक्रम, विभिन्न भाषाभाषी र भेषभूषासहित नेपालीपन झल्किने खानाको प्रदर्शनी, नेपाली परिकार तथा संस्कारसम्बन्धी बहस कार्यक्रम आदि गरेर उनले पौवालाई धेरैबीच चिनाउन सफल भएको बताए । हरेक होटलले संस्कार जोड्नुपर्छ जस्तो लाग्छ, उनले भने, हाम्रो संस्कारले दिने आतिथ्यतामा पर्यटक तथा सेवाग्राही स्वतः लोभिन्छन् जस्तो लाग्छ । पौवाको ब्रान्ड नै अतिथिको सम्मान अर्थात् अतिथि देवोः भवः छ, जुन भण्डारीले आफ्नो पदीय जिम्मेवारीसँगै विकास गरेका छन् । उनी फरक प्रदेश र फरक जिल्लामा रहेका शाखामा त्यहाँ सुहाउँदो परिकार, मौसमअनुसारको रुम व्यवस्थापन गरेर ब्रान्डिङ गर्छन् भने बजारमा नेपाली संस्कार छ भन्ने बुझाएर ग्राहक भित्र्याउँछन् । सामान्य खाना तथा खाजा जहाँ पनि पाइन्छ तर पौवामा आउने पाहुनाले जुम्लामा मार्सी चामलको भात, पाल्पामा चुकौनी, रूपन्देहीमा मरौटी चिकन तथा दाङमा ढिकरीलाई मुख्य व्यञ्जनमा राखेर मेन्यु बनाएको उनले बताए । मान्छेले दालभात खाने ठाउँ होटल हो भन्ने बुझेका उनले यो त संस्कार झल्काउने, सिकाउने तथा अन्तर्राष्ट्रिय स्तरमा देश चिनाउने माध्यम रहेछ भन्ने बुझेको बताए ।"
खाणको बचाउमा कांग्रेस संस्थापन,"(काठमाडौं)कांग्रेसका अधिकांश केन्द्रीय सदस्यले नक्कली भुटानी शरणार्थी प्रकरणमा थुनामा रहेका नेता बालकृष्ण खाणलाई निलम्बन गर्नु नपर्नेमा जोड दिएका छन् । आइतबारसम्म बैठकमा १ सय ५० जनाले धारणा राख्दा अधिकांश सदस्य खाणको बचाउमा उत्रिएका छन् । संस्थापन पक्षका सदस्यहरू उनको बचाउमा एकढिक्का बनेका थिए । संस्थापन इतरपक्षका केन्द्रीय सदस्यहरू प्रदीप पौडेल, अजयबाबु शिवाकोटी र मधु आचार्यले मात्रै खाणलाई निलम्बन गर्ने विषय उठाए ।नक्कली भुटानी शरणार्थी, ललिता निवासलगायतका भ्रष्टाचार काण्डमा आफ्ना नेताकार्यकर्ता, शुभेच्छुक तथा जोकोहीका बारेमा ठीक ढंगले छानबिन गरेर निष्कर्षमा पुर्याउन कांग्रेसले मद्दत गर्नुपर्ने पौडेलले बताए । भ्रष्टाचारको विषयमा निरपेक्ष रहनु भ्रष्टाचारकै पक्षपोषण गर्नु हो, यो भावनाको होइन, सैद्धान्तिक विषय हो, पौडेलले भने, भुटानी शरणार्थी र ललिता निवास काण्डमा अनुसन्धानमा रहेकाहरूलाई पार्टीले जिम्मेवारीबाट मुक्त गर्नुपर्छ ।मुद्दाको पुर्पक्षका सिलसिलामा खाण थुनामा छन् तर भ्रष्टाचार मुद्दा खेपिरहेका नेता विजयकुमार गच्छदार र मनाङबाट निर्वाचित सांसदसमेत रहेका टेकबहादुर गुरुङ भने केन्द्रीय कार्यसमितिमा उपस्थित भएरै धारणा राखेका छन् । पार्टी सभापति शेरबहादुर देउवाले भ्रष्टाचार मुद्दा लागिरहेकै अवस्थामा गच्छदारलाई पार्टीको १४ औं महाधिवेशनमा आफ्नो टिमबाट उपसभापतिमा प्रतिस्पर्धा गराएका थिए । पराजित भएपछि सदस्य मनोनयन गरेका हुन् । गुरुङको सांसद पद निलम्बनमा परे पनि पार्टीमा उनको सदस्यको हैसियत कायम छ । भ्रष्टाचार मुद्दामा परेका यी तीनै नेता सभापति देउवानिकट हुन् ।प्रचार विभागका प्रमुख मीन विश्वकर्माका अनुसार सोमबार सभापति, उपसभापति र महामन्त्रीबाट बैठकमा उठेका प्रश्नहरूको जवाफ दिने क्रम सकिएपछि अर्को दिन बैठक राखेर पार्टीका निर्णय सार्वजनिक गरिनेछ । अदालतमा मुद्दा विचाराधीन भएको र पार्टीमा परम्परासमेत नभएकाले खाणलाई निलम्बनको विषयबारे संस्थागत रूपमा कुनै धारणा नआउने उनको भनाइ छ । बैठक बस्नुअघिबाटै सभापति देउवाले खाणको निलम्बनको विषयमा मौन रहने रणनीति बनाएका थिए । संस्थापन पक्षका एक सदस्यका अनुसार त्यही रणनीति बुझेरै संस्थापन पक्षका कतिपय सदस्यहरू बचाउमा र कतिपय मौन बसेका थिए । गच्छदार र गुरुङलाई निलम्बन नगर्ने, खाणलाई मात्रै किन निलम्बन गर्ने भन्ने कुरा सस्थापनपक्षीय सदस्यहरूको तर्क छ ।बैठकमा उठेका धारणाबाट महामन्त्री गगन थापा र विश्वप्रकाश शर्मा सबैभन्दा बढी दबाबमा परेका छन् । खाणलाई निलम्बन गर्नुपर्ने मुद्दा उपसभापति धनराज गुरुङ, महामन्त्री थापा र शर्माले सुरुदेखि उठाउँदै आएका थिए । त्यसमा थापाको जोड बढी थियो । उनले जेठ २ मा दुई पेजको विज्ञप्तिमार्फत खाणलाई निलम्बन गर्नुपर्ने र पार्टीले गर्ने बताएका थिए । त्यसपछि पनि उनले निरन्तर यो मुद्दा उठाउँदै आएका छन् । पार्टी नेतृत्व बदल्नुपर्ने र भ्रष्टाचार काण्डमा निर्मम बन्नुपर्ने सार्वजनिक अभिव्यक्ति दिँदै आएका थापामाथि संस्थापनपक्षीय सदस्यहरू आक्रामक ढंगले प्रस्तुत भएका थिए । पाँच दिनसम्म चलेको बैठकमा सभापति शेरबहादुर देउवा र महामन्त्री थापामाथि केन्द्रित रहेर सदस्यहरूको आरोपप्रत्यारोप चलेको थियो । विधानअनुसार पार्टी सञ्चालन नगरेको र संगठनलाई भन्दा सत्तालाई केन्द्रमा राखेको भन्दै सभापति देउवामाथि संस्थापन इतरपक्षीय सदस्यहरू खनिएका थिए भने सार्वजनिक रूपमा नेतृत्वको विरोध गरेर पार्टीलाई कमजोर बनाउने काम गरेको भन्दै संस्थापन पक्षका सदस्यहरूले थापाको विरोध गरेका थिए ।बैठकमा पार्टी संगठनको अतिरिक्त निर्वाचन प्रणाली बदल्ने, पार्टीको निर्वाचनमा गठबन्धन गर्ने कि नगर्ने, आफैं संलग्न रहेको सरकारले अघि बढाएको भुटानी शरणार्थी र ललिता निवास जग्गा प्रकरणका दोषीविरुद्ध कारबाही गर्ने कामको स्वामित्व लिने कि नलिने भन्ने विषय प्रमुखतासाथ उठेको छ । विचारलाई भन्दा सत्तालाई केन्द्रीय प्राथमिकतामा राखिएको विषयलाई पनि सदस्यहरूले उठाएका छन् । उता शेखर कोइरालाले भुटानी शरणार्थी प्रकरण अत्यन्तै संवेदनशील र पेचिलो रहेकाले भावनामा बगेर हलुका ढंगले टिप्पणी गरी पन्छिने अवस्था नभएको बताए । यो प्रकरणले अन्तर्राष्ट्रिय तहमै नेपालको छवि धमिलिएको छ, यसमा हामी सचेत र गम्भीर बन्नुपर्छ, उनले भने, कांग्रेसले सुशासनको नारा दिने मात्रै होइन । भ्रष्टाचार र भ्रष्टाचारीलाई किमार्थ संरक्षण गर्दैन भन्ने कुरा आश्वस्त नपारेसम्म जनताका बीचमा जाने अवस्था रहँदैन । पारदर्शिता र सुशासनको पक्षमा पार्टीलाई उभिन सक्ने नैतिक बल यो बैठकले दिनेछ भन्ने मलाई लागेको छ ।कोइरालाले प्रत्यक्ष निर्वाचन प्रणालीभित्रै समानुपातिक र समावेशीको सुनिश्चितता गर्न कांग्रेसले नै पहल लिनुपर्ने, विदेशमा बस्ने नेपालीलाई समानुपातिक प्रणालीमा मताधिकार दिन आवश्यक कानुन बनाउनुपर्ने, अन्तर्राष्ट्रिय कूटनीतिमा देखिएको असंगति र अस्थिरतालाई देशको जिम्मेवार र ठूलो पार्टीले गम्भीरतापूर्वक लिएर नेपाललाई अन्तर्राष्ट्रिय राजनीतिको क्रीडास्थल बन्नबाट जोगाउनुपर्ने माग गरेका छन् । उनले संसद्मा रहेको मुलुकी संहितासम्बन्धी केही नेपाल ऐनलाई संशोधन गर्न बनेको विधेयक २०८० संसद्बाट पारित भए नेपालमा दण्डहीनता बढ्ने भएकाले तत्काल खारेज हुनुपर्ने माग पनि उठाएका छन् ।सहमहामन्त्री बद्री पाण्डे र जीवन परियारले भ्रष्टाचारीलाई कारबाही गर्न सरकारले अघि बढाएका कदमको खुलेरै स्वामित्व लिनुपर्ने बताए । कांग्रेसले प्रचण्डलाई समर्थन गर्ने, प्रचण्डले नारायणकाजीलाई गृहमन्त्री बनाउने र त्यही गृहमन्त्रीले गरेका कामको स्वामित्व लिन नसक्ने ? उनले भने, यती, ओम्नी, वाइडबडीलगायतका ठूला भ्रष्टाचार फाइल पनि खोल्नुपर्छ । भ्रष्टाचारमा राजनीतिक नेतृत्व बदनाम भएको छ । नेतृत्वको स्वच्छता छ भन्ने कुरा पुष्टि गर्नका लागि सम्पत्ति छानबिन पनि नेतृत्वबाटै सुरु गराउनुपर्छ । स्रोत नखुलेका सम्पत्ति जफत गर्ने कामको नेतृत्व पनि कांग्रेसबाटै होस् ।केन्द्रीय सदस्य अर्जुनरसिंह केसीले भ्रष्टाचारको बाढी, ऋणको भारी, शक्ति राष्ट्रको द्वन्द्वको चक्रव्यूहतिर नेपाल धकेलिँदै गएको बताए । नक्कली भुटानी शरणार्थी काण्डमा हाम्रो मौनताले पार्टी क्षतिग्रस्त हुन्छ भन्ने कुरा नभुलौं, सुन काण्डभित्र भएका हातहरूका बारेमा कौतुहलपूर्ण सनसनी उब्जेको छ । यसका भरियालाई मात्रै पक्राउ गरेर पछाडि रहेको शक्ति केन्द्रलाई जोगाउने धृष्टता नहोस्, उनले थपे । पूर्वमहामन्त्री शशांक कोइरालाले नेतृत्वले पार्टीको विचार र संगठनलाई भन्दा सत्तालाई बढी केन्द्रित गरेको भन्दै विरोध जनाए भने विमलेन्द्र निधि, श्याम घिमिरेलगायतले पार्टीको सैद्धान्तिक पक्षलाई समयसापेक्ष परिवर्तन गर्नुपर्ने बताए । निधिले अनुहार र नाम परिवर्तनभन्दा पनि समयानुकूल पार्टीको दृष्टिकोण परिवर्तन हुनुपर्ने बताए । घिमिरेले ६५ वर्षअघिको पुरानो विचारको मान्यतामा कांग्रेसलाई बलियो बनाउन नसकिने धारणा राखे । समाजवादको नाममा पुँजी, नाफा र व्यावसायिक विकासलाई घृणात्मक बनाउँदा मुलुकले आज यो आर्थिक संकट भोग्नुपरेको छ, त्यसैले सैद्धान्तिक रूपमा कांग्रेस बदलिनु आवश्यक छ, उनले भने ।सहमहामन्त्री महेन्द्र यादवले नेता बालकृष्ण खाणलाई राज्य नै लागेर फसाएको आरोप लगाए भने अर्का सहमहामन्त्री महालक्ष्मी डिना उपाध्यायले अदालतमा विचाराधीन मुद्दालाई लिएर आरोप प्रमाणित गर्ने गरी दबाब दिन नहुने बताइन् । केही साथीहरूले विचाराधीन मुद्दामा दबाब दिएर फैसला प्रभावित पार्न खोज्ने काम भएको छ, यस विषयमा सचेत भएर पार्टीले छुट्टै छानबिनसमेत गरोस् भन्ने चाहन्छु, उनले भनिन् । बैठकमा अधिकांशबाट वर्तमान निर्वाचन प्रणालीले सरकारको स्थिरता दिन नसक्ने भन्दै संविधान संशोधनमा जोड दिइरहेका बेला सहमहामन्त्री फरमुल्ला मन्सुरले भने समावेशी मिश्रित प्रणालीलाई हटाएर जाँदा मुलुकमा झनै अस्थिरता हुने बताए । अर्का सहमहामन्त्री उमाकान्त चौधरीले कांग्रेस आन्दोलन, निर्वाचन र महाधिवेशनमा मात्रै जाग्ने गरेको बताए । अरू बेला कांग्रेस सुत्ने गरेको छ, अब कांग्रेसलाई सधैंभरि जाग्ने स्थितिमा नलगेसम्म भविष्य राम्रो छैन, उनले भने । मीनेन्द्र रिजालले पार्टी एकताले मात्रै चुनौतीहरूको सामना गर्न सकिने भन्दै महामन्त्री थापालाई अहिल्यै संसदीय दलको नेतातिर मन नडुलाउन आग्रह गरे । बैठकमा सरकारका कामकारबाहीका विषयमा उठेका प्रश्नहरूका बारेमा अर्थमन्त्री प्रकाशशरण महत, परराष्ट्रमन्त्री एनपी साउद, स्वास्थ्य तथा जनसंख्यामन्त्री मोहनबहादुर बस्नेत, युवा तथा खेलकुदमन्त्री डिगबहादुर लिम्बू र महिला, बालबालिका तथा ज्येष्ठ नागरिकमन्त्री सुरेन्द्रराज आचार्यले जवाफ दिएका थिए ।"
मानवीय र शासकीय खेलाँचीले निम्त्याएको डेंगीको डर,"मुलुकमा यो वर्ष पनि डेंगीको जोखिम बढेको छ । अघिल्ला वर्षमा सबैभन्दा बढी प्रताडित सहर धरानमा त महामारी नै फैलिसकेको छ । डेढ महिनायता मात्रै चार जनाको निधन भैसकेको छ । २ हजारभन्दा बढी संक्रमित छन्, ५ सय जना त पछिल्लो साता मात्रै थपिएका हुन् । स्वास्थ्य संस्थाहरूमा बिरामीको चाप बढेको छ । एक सातादेखि सातै दिन सञ्चालन हुने गरी छुट्टै निःशुल्क डेंगी क्लिनिक चलाएको बीपी कोइराला स्वास्थ्य विज्ञान प्रतिष्ठानले आइतबारबाट ३० बेडको डेंगी अस्पताल नै सञ्चालनमा ल्याएको छ । स्वास्थ्यकर्मीसमेत धमाधम संक्रमित हुन थालेपछि स्वास्थ्य सेवा नै प्रभावित हुने भयसमेत छ । डेंगी फैलिन्छ भन्ने जान्दाजान्दै पनि सरकारले रोकथामका उपाय र नागरिकले पर्याप्त सावधानी नअपनाउँदा अहिलेको अवस्था निम्तिएको हो । अब पनि नियन्त्रणको प्रभावकारी पहल नथालिए संक्रमितको संख्या अझै बढ्नेछ । त्यसो हुन नदिन स्थिति भयावह नहुँदै महामारी नियन्त्रणका अधिकतम उपाय अवलम्बन गर्नु अपरिहार्य छ । यसका निम्ति सरकारले आवश्यक जनचेतना फैलाउने, डेंगीको स्रोत लामखुट्टे र लार्भा नष्ट गर्ने अभियान चलाउने र संक्रमितको उपचार प्रबन्ध मिलाउने कार्यलाई उत्तिकै प्राथमिकता दिनुपर्नेछ ।संक्रमणबाट बच्ने एउटै उपाय, यो रोग सार्ने लामखुट्टेको टोकाइबाट जोगिनु हो । डेंगु भाइरस एडिस एजिप्टाई र एल्बोपिक्टस जातका पोथी लामखुट्टेबाट सर्छ । यो संक्रमण मानिसबाट मानिसमा सर्दैन । संक्रमित व्यक्तिलाई टोकेको लामखुट्टेले स्वस्थ व्यक्तिमा सार्न सक्छ । यो लामखुट्टे बिहानसाँझ बढी सक्रिय हुने भएकाले त्यसै अनुसार सतर्कता अपनाउनुपर्छ । टोकाइबाट बच्न शरीर ढाक्ने कपडा लगाउनुपर्छ । लामखुट्टेले नटोक्ने मल्हम वा स्प्रे प्रयोग गर्नुपर्छ । दिउँसो सुत्दा झुल लगाउनुपर्छ । यी सबै स्वास्थ्य उपाय सम्बन्धी सचेतना अभिवृद्धिका लागि पालिका र समाजमा क्रियाशील सामाजिक संघसंस्था, टोल सुधार समितिले अभियानै चलाउनु श्रेयस्कर हुन्छ । संक्रमितमध्ये अधिकांशमा १०४१०५ डिग्रीसम्म कडा ज्वरो आउनेÙ खान मन नलाग्नेÙ वाकवाकी, बान्ता हुनेÙ एकदमै कमजोरी अनुभव हुनेजस्ता लक्षण देखिन्छन् । टाउको, पेट र जीउ दुख्नेÙ आँखाका गेडी दुख्नेÙ हाडजोर्नी, मांसपेशी र ढाड दुख्ने रिँगटा लाग्नेÙ श्वासप्रश्वासमा समस्या आउनेÙ नाक वा गिजाबाट रगत बग्नेÙ बेहोस हुनेजस्ता समस्या पनि देखिन सक्छन् । यस्ता लक्षण देखिएमा कसैले पनि हेलचेक्य्राइँ गर्नु हुँदैन, अविलम्ब स्वास्थ्य संस्था पुगेर परीक्षण गराउनुपर्छ । यो रोगको उपचार सम्भव छ । सरकारले संक्रमितको उपचारका निम्ति देशभरका अस्पतालहरूमा स्रोतसाधनको कमी हुन दिनु हुन्न । संक्रमितले चिकित्सकको सिफारिसबिना पारासिटामोलबाहेक अरू औषधि खानु हुँदैन । सामान्य अवस्थाको व्यक्तिलाई साधारण औषधिउपचारले ठीक हुन्छ । अरू रोगको समेत उपचार गराइरहेकालाई भने अस्पताल नै भर्ना गर्नुपर्ने हुन सक्छ । विश्व स्वास्थ्य संगठनका अनुसार छिटो रोग पत्ता लगाई उचित चिकित्सकीय हेरचाह पुर्याउन सके मृत्युदर १ प्रतिशतभन्दा कम हुन्छ । संक्रमितले औषधिका अतिरिक्त, झोलिलो तथा पोषिलो खाने कुरा अधिक मात्रामा खानुपर्छ । शरीरमा पानीको कमी हुन दिनु हुन्न । महामारी नियन्त्रणमै लिन भने यो लामखुट्टे हुर्कन पाउने वातावरण नै तयार हुन दिनु हुन्न । टिनका डब्बा, प्लास्टिकका खोल, टायर, सिसी, अन्डाका बोक्रा, ड्रम, गमला, पानी ट्यांकीजस्ता पानी जम्ने भाँडामा यो लामखुट्टेले फूल पार्छ । त्यसैले भाँडाकुँडा, गमला, छत, बरन्डा, बार्दली लगायत घरका सबै अन्तरकुन्तरमा पानी जम्न दिनु हुँदैन । खासमा सरकार, समुदाय र घरपरिवार मिलेर खोज र नष्ट गर अभियान नै चलाउनुपर्छ । लामखुट्टे र त्यसका लार्भा नष्ट गर्न सरकारी संयन्त्रहरूले यस्ता ठाउँमा औषधि छर्कनुपर्छ । एउटा मात्रै लार्भा र लामखुट्टेको वंशवृद्धिबाट पनि छोटो समयमै टोलै प्रभावित हुन सक्ने भएकाले सूक्ष्म र व्यवस्थित ढंगले अभियान चलाउनुपर्छ । धरान मात्र होइन, रोकथाममा उचित ध्यान नदिइए गत वर्षझैं काठमाडौंसहित देशैभर डेंगी फैलिन सक्छ । उदेकलाग्दोचाहिँ सरकार र नागरिक दुवै पक्ष यसमा पर्याप्त सजग देखिँदैनन् । अन्यत्रको के कुरा, हाम्रा अस्पतालसंरचनाहरू नै डेंगीका लागि घरजस्तै छन्, जताततै पानी जमेका छन् । यस्ता पक्षमा सम्बन्धित सबैले सतर्कता अपनाउनुपर्छ । नेपाल सरकारको एउटा सनातन स्वाभाव के छ भने, काठमाडौंलाई नदुखुन्जेल यसले बाँकी नेपाललाई दुखेको महसुसै गर्दैन । जुनसुकै सन्दर्भमा पनि यो शैली सर्वथा त्याज्य छ । अतः अहिले धरानमा फैलिरहेको महामारीप्रति सरकारको उचित ध्यान जानुपर्छ । यथोचित प्रबन्ध मिलाएर नियन्त्रणमा लिनुपर्छ । र देशका अरू भागमा पनि फैलिन दिनु हुँदैन ।"
युवा बिदेसिएको देख्दा दुःख लाग्छ,"रोजगारी र अध्ययनको नाममा दैनिक हजारौं युवा विदेश पलायन भएको देख्दा दुःख लाग्छ । सरकारले यसलाई रोक्ने योजना ल्याउन सकेको छैन । मुलुकमा युवा नै रहेनन् भने भने देश कसरी समृद्ध होला ? यस्ता विषयमा राज्य नै बढी जिम्मेवार नहुँदा हाम्रो चिन्ताले मात्र के गर्ने ? देशमै रोजगारी सृजना गरेमा विदेश जाने रहर कसैलाई हुँदैन । रोजगारी र मुलुकको सबै अवस्था ठीक रहे अध्ययनमा गएकाहरू पनि फर्कने थिए । देशमा उद्योगधन्दा र कलकारखाना खोलेर देशमै रोजगारी सृजना नगरेसम्म युवालाई विदेश जानबाट रोक्न सकिन्न । नेताहरू यस्ता विषयमा बहस गर्नेभन्दा पनि एकले अर्कालाई गाली गरेर समय खेर फालिरहेका छन् । देश र जनताको विषयमा संसद्मा कहिलै बहस गर्दैनन् । यही कारण पनि युवामा नैराश्य आएको हो । हाम्रो राजनीतिका प्रणालीबाट वाक्क भएका युवा जसरी पनि विदेश जान खोजिरहेका छन् । अवस्था यही कायम रहेमा भोलि देशमा युवाको अभाव हुन सक्छ । सरकार आफ्नो मुलुकमा रोजगारी सृजना गर्नेभन्दा पनि विदेशसँग श्रम सम्झौता गरेर विदेश पठाउन सहजीकरण गरिरहेको छ । युवाले पढाइसकेपछि काम पाउन राजनीतिक नेताको ढोका चहार्नुपर्छ । त्यसैले पढेलेखेका र पैसा भएका युवाहरू युरोपअमेरिका गएका छन् । कम पढेका र पैसा नभएकाहरू अरब र खाडी मुलुक गएका छन् । अझै भन्ने हो भने सहज रूपमा भिसा पाउने हो भने ९५ प्रतिशत युवाले मुलुक छाड्ने थिए । पुरुषोत्तम घिमिरे, जोरपाटी, काठमाडौं"
गैरजिम्मेवार भन्सार कर्मचारी,"अन्तर्राष्ट्रिय विमानस्थल भन्सार कार्यालयबाट आम नागरिकले एउटा मोबाइल ल्याउँदा फारम भराउने भन्सार कर्मचारीले सयौं केजी सुन एकै पटक भित्र्याउँदा पत्तो नपाउने कसरी विश्वास गर्न सकिन्छ ? सुन अहिले पनि नेपाल सरकारका कर्मचारीले बरामद गरेको विश्वास गर्न सकिँदैन । भन्सारभित्रैको भागबन्डाको असन्तुष्टिले बरामद गरिएको बुझाइ आम नागरिकमा रहेको छ । तर पनि आम नागरिकले गुहार्ने सरकारलाई नै हो । सुन बरामद काण्डमा कोको मुछिन्छन्, प्रस्ट बाहिर आउनुपर्छ । हिजो कति परिमाणमा सुन बाहिरियो, त्यसको पनि अनुमान गर्नुपर्छ । हामी सबैलाई थाहा छ, जबजब यस्ता किसिमका काण्डहरू बाहिरिन्छन् तब निर्दोष व्यक्तिलाई अगाडि सारेर घटनालाई ढाकछोप गरिँदै आएको छ । अतः निर्दोष नपरोस्, अपराधी नछुटोस् भन्ने मान्यतालाई कायम राख्दै राजस्व अनुसन्धान विभागले सुन काण्डका जोसुकै हुन् कानुनको कठघरामा उभ्याएर दण्डित गर्नुपर्छ । भन्सारका कर्मचारी त्यो ठाउँमा विगतमा पनि लोभ गरेकै कारण यस्ता घटना भएका हुन् । जबसम्म कानुनको सही ढंगले कार्यान्वयन हुँदैन भने तस्करहरू सक्रिय भई नै रहन्छन् । यसका गृह मन्त्रालयको भूमिका पनि रहन्छ । रामकृष्ण बराल, जोरपाटी, काठमाडौं"
"सेना घटाउने होइन, मुलुकको हितमा लगाऊ","नेपाल एकीकरणमा रगत बगाएको वीर गोर्खाली सेनाले नेपाली जातिको साझा पहिचान र राष्ट्रिय सङ्कल्प बोकेको छ । सेनाले शान्ति सेनाका रूपमा उपस्थिति जनाएर देशको इज्जत बढाएको छ । देशका कतिपय ठाउँमा भौतिक पूर्वाधारको काम गरिरहेको छ । बाढी, पहिरो, भूकम्प लगायतका विपद्मा नागरिकको सहयोगी संस्थाको रूपमा परिचित छ । सेनाकै कारण कतिपयको ज्यान बचेको छ । मुलुकका लागि कतिपय सैनिक जवानले ज्यानै गुमाएका छन् । वास्तवमा सेनाले आफू मरेर भए पनि अरूलाई बचाउने सिद्धान्त बोकेको हुन्छ । गौरव गर्नलायक पहिचानका कारण सेना देश र जनताका लागि गौरवमय र सहयोगी शक्ति हो । एकथरीले मुलुकमा अब सशस्त्र विद्रोह नभएको प्रसंग जोड्दै लडाइँ गरेर र बन्दुक हानाहान गरेर समस्याको समाधान नहुने तर्क पनि अघि सारेका छन् । भन्ने गरिन्छ, हाम्रो सेना भारतचीनसँग लड्न सक्ने पनि होइन । हामीसँग हतियारै छैन । खालि सलामी, गुलामी र मलामीका लागि मात्र किन सेना चाहियो ? झट्ट सुन्दा र देख्दा यी विषय ठीकै पनि लाग्न सक्छ । तर सेनाका विषयमा हल्काफुल्का टीकाटिप्पणी अपुरो तर्क हो । त्यसका केही आधार पनि छन् । कतिपय अवस्थामा शान्ति सुरक्षाका लागि सेनाको घेरा मात्र पनि पर्याप्त हुन्छ । सेना देशको शोभा पनि हो । फेरि कतिपय मानिसहरू लड्नभिड्न मन पराउने, खेलकुदमा रमाउने, साहसिक काम रुचाउने स्वभावका पनि हुन्छन् । तिनीहरूलाई राज्यका पक्षमा सहयोगी बनाउन सकिन्छ । यसमा पनि सेना त देशका लागि चाहिन्छ नै । यो पृष्ठभूमिमा एक जना सांसदले सेनाको संख्या घटाउनुपर्छ भनेर दिएको अभिव्यक्ति चर्चामा छ । घुमीफिरी र मिलीजुली शासन गर्ने परिपाटीको विकास भएको छ । तर रोजगारी बढाउने, देशलाई आत्मनिर्भर बनाउने, सुशासन दिलाउने कुरामा ध्यान गएको पाइँदैन । तर राज्य सञ्चालनमा झन्डै असफलजस्तै भएका ठूला राजनीतिक पार्टीप्रति आम जनताको घोर वितृष्णा छ । यही बेलामा विज्ञ सांसदद्वारा यस्तो उद्घोष किन गरियो ? यसप्रति गम्भीर हुन आवश्यक छ । मुलुकमा सेना भएकै कारण खम्पा विद्रोह, माओवादी विद्रोहलाई ठेगानमा ल्याएको हो । नेपाली समाज जातीयधार्मिक हिसाबले सुकेको खरजस्तै छ । भोलि शक्तिराष्ट्रले उक्त खरलाई आगो लगाउन सक्ने सम्भावनालाई पनि ख्याल गर्नुपर्छ । सम्भावित बदनियतपूर्ण चलखेल रोक्न सेना सतर्क रहनुपर्छ । अधिकार र जिम्मेवारी दिएर खटाउने हो भने नाकाहरूमा हुने तस्करी, सुरक्षासँग जोडिएका विषयलाई पनि सेनाले निगरानी गर्न सक्छ । भ्रष्टाचार नियन्त्रणमा पनि सेनाले प्रभावकारी काम गर्न सक्छ । त्यसैले सेनाको संख्या घटाउने होइन, बरु बलियो बनाएर सुशासन कायम राख्न सदुपयोग गर्नुपर्छ । इन्द्रकुमार श्रेष्ठ, कमलाकुञ्ज, ओखलढुंगा"
'सबै कम्युनिस्टहरू एक ठाउँमा आउनुपर्ने आवश्यकता : वामदेव गौतम समाचारमा  बाटलिइएका केही टिप्पणी :,"कम्युनिस्ट एकता भन्नु नै गलत छ । कम्युनिस्ट, कांग्रेस, राजावादी जो जेजे भए पनि राष्ट्रिय एकता र हातेमालोका साथ सिंगो देश बनाउनेतर्फ उन्मुख हुनुपर्छ । जयराम गुनी"
संरचनागत अनिष्ट नदेखेको मौद्रिक नीति,"संरचनागत सुधारमा चूकविगतका वर्षहरूमा जस्तै चालु आर्थिक वर्षका लागि ल्याइएको यो मौद्रिक नीति पनि केही अनुपात र केही नियमन सुपरिवेक्षणका प्रावधानलाई तलमाथि मात्रै पार्नमा ध्यान दिएर, समग्रमा संकुचनकारी र परम्परागत ढर्राकै आएको छ । खास गरी वित्तीय प्रणालीमा निरन्तर सतहमा आइरहेका प्रणालीगत कमजोरी, मनोमानी, विरोधाभास, असमञ्जस्य र संस्थागत सुशासनका संरचनागत समस्यालाई सम्बोधन गर्न यो मौद्रिक नीतिले आवश्यक साहस देखाउन सकेन । उदाहरणका लागि, पछिल्लो समय लघुवित्त कम्पनी, सहकारी र चरम सुदखोरी वा मिटरब्याजबाट भएका अमानवीय ठगी सतहमा आएका परिदृश्यले नेपालको वित्तीय र बैंकिङ प्रणालीले अहिलेसम्म अपनाएका नीतिगत व्यवस्था र संरचनागत स्वरूपलाई सर्वथा निकम्मा प्रमाणित गरिदिएका छन् । लघुवित्त र सहकारी अभियानहरूले मुलुकको गरिबी घटाएको, वित्तीय पहुँच विस्तार गरेको र समग्र आर्थिक वृद्धिमा ती क्षेत्रहरूले उल्लेख्य योगदान गरेको आदि दाबी सत्ताधारीहरूको सुविधाका लागि दिइएका फगत खोक्रा राजनीतिक नारा मात्र थिए भन्ने पनि पुष्टि भएको छ ।लघुवित्त र सहकारीपीडितहरूले पालैपालो काठमाडौं नै धाएर जुलुस प्रदर्शन र अनशन बस्ने क्रम अब नियमित घटनाजस्तै भएका छन् । मिटरब्याजपीडितहरूको हकमा भर्खरै एउटा छानबिन आयोगले प्रतिवेदन दिएको छ । त्यसले समस्याको गहिराइ र व्यापकतालाई कुन हदसम्म प्रतिनिधित्व गरेको छ, त्यसको वास्तविक आयाम छिट्टै बाहिर आउनेछ । तर, जस्तो प्रवृत्ति र समस्याको गहिराइको संकेत ती प्रतिवेदनले गरेका छन्, त्यसले अहिलेसम्म नेपालको राज्य प्रणालीले गरेका वित्तीय पहुँच र औपचारिक वित्तीय सेवाहरूको विस्तारको दाबीलाई समुल खारेज गरिदिएको छ । साथमा नेपालमा व्यवस्थित वित्तीय शिक्षाको अपरिहार्यतालाई पनि थप उजागर गरेको छ । अर्थशास्त्रीय दृष्टिले कुन संरचना नीति र योजनाले अर्थतन्त्रमा कसरी र कति योगदान गरे भन्ने यकिन गरी प्रमाणमा आधारित नीति बनाउने परम्पराको अभावको दुष्परिणाम मुलुकले भोगिरहेको छ, जसको अलग्गै परख हुनु आवश्यक छ ।यस पटकको मौद्रिक नीतिले लघुवित्तको हकमा त्यस सम्बन्धी अध्ययन कार्यदलले दिएको प्रतिवेदनलाई क्रमशः कार्यान्वयन गर्ने र मर्जरलाई प्रोत्साहन गर्ने दुई कुरा मात्र उल्लेख गरेको छ । जबकि प्रत्येक स्थानीय तहमा वाणिज्य बैंकहरूको शाखा पुगिसकेको अवस्थामा तिनको सञ्चालन र व्यवस्थापनको अलग्गै नीति ल्याउन ढिला भइसकेको छ । ६३ वटा लघुवित्त अन्तर्गत १३ हजार लाभग्राही समूह र यसका ६० लाख सदस्य रहेको तथ्यांक छ । तर, ३ लाखभन्दा बढी रकम ऋण लिने २५ प्रतिशत मात्र छन् । कम्तीमा १७ प्रतिशत ब्याजमा गरिने यो लगानीले कुनै आर्थिक प्रतिलब्धि दिन सम्भव छैन । ऋणको पासो मात्र थाप्छ । सहकारीका हकमा नेपाल सरकारको बजेटमा उल्लेख भएबमोजिम बचत तथा ऋण सहकारी संस्थाको प्रभावकारी नियमन तथा सुपरिवेक्षणका लागि छुट्टै विशिष्टीकृत नियामक निकाय स्थापनामा सघाउने प्रस्ताव मात्र छ । सहकारीको तथ्यांक उस्तै छ । साढे ३४ हजारभन्दा बढी सहकारी संस्थामध्ये ४५ प्रतिशत बचत तथा ऋण सहकारी छन् । तिनले जसरी निक्षेप र ऋण परिचालन गर्ने नियमनरहित छुट पाएका छन्, त्यसले लाखौं जनता ठगिएका छन् । सिद्धान्ततः ती सहकारी नै हुन् कि होइनन् भन्ने राज्यले पहिले निर्क्योल गर्नुपर्ने अवस्था आएको छ । अर्थतन्त्रको तेस्रो खम्बाको रूपमा संविधानले परिकल्पना गरेको सहकारीको स्वरूप यही थियो त भन्ने प्रश्न यतिखेर थप महत्त्वको भएको छ ।सुदखोरीको वास्तविक गाम्भीर्य उजागर हुन बल्ल सुरु भएको छ । गौरीबहादुर कार्की नेतृत्वको मिटर ब्याज सम्बन्धी जाँचबुझ आयोगले दिएको प्रतिवेदनले मधेशका आठ जिल्लामा मात्र १८ हजार ३ सय ५६ पीडितहरूले निवेदन दिएको र ८९ करोड ८० लाख १४ हजार ४ सय ७३ रुपैयाँ लेनदेन भएको औंल्याएको छ । सीमान्तीकृत वर्गमा औपचारिक वित्तीय सेवा नपुग्नुको यो दुस्परिणामलाई मौद्रिक नीतिले सम्बोधन गर्ने आवश्यकता देखेन । र, विपन्नको वित्तीय पहुँचमा सरकारकै छाता नीति बजेटमार्फत् नै आउनु अपरिहार्य छ । मौद्रिक नीतिले हरेक तहमा वित्तीय शिक्षाको महत्त्वलाई यस पटक पनि आत्मसात् गर्न सकेन ।मूलधारको वित्तीय बजारमा पनि वित्तीय स्रोतमाथिको पहुँचको तथ्यांक दयनीय छ । ५ करोड निक्षेप खाता खुल्दा ऋण खाताको संख्या साढे १८ लाख मात्रै छ । यसले, नेपालको बैंकिङ प्रणालीमा रहेको तरलतामाथि सीमित संख्याका पहुँचवाला व्यापारीले मात्र एकाधिकार जमाएको प्रस्टिन्छ । यही कारण साना आकारका ऋणीहरू मिटरब्याज, लघुवित्त र सहकारीको शोषणपूर्ण चंगुलमा फसिरहेका छन् । स्वस्फूर्त विस्तारित भइरहेको डिजिटल कारोबार, डिजिटल पूर्वाधार र तिनको सुरक्षाका प्रावधानलाई कार्यान्वयको चुनौती छ । मौद्रिक नीतिको सुपरिवेक्षकीय दायराबहिर बसेर थोकमा लगानी गर्ने संस्थाहरूलाई नियमन गर्ने केन्द्रीय बैंक र राज्यको लामो उदासीनताले मौद्रिक नीतिको प्राधिकारलाई खण्डित बनाएको छ । यसले वित्तीय प्रणालीमा संस्थागत गरेका खराब अभ्यास चिर्ने चिन्ता र चिन्तन त नीति निर्माण वृत्तबाटै हराइसकेको छ । त्यसको दोष यो एउटा मौद्रिक नीतिलाई मात्र दिन नमिल्ला तर सुधारको सुरुआत त कुनै विन्दुबाट हुनैपर्ला । यस पटक भएन ।सार कुरा के हो भने, सरकार र केन्द्रीय बैंकको सक्रिय सहकार्यमा आमूल प्रकृतिका संरचनागत रूपान्तरणबाट मात्र सम्बोधन गर्न सकिने अवस्थामा पुगिसकेका यी र यस्तै समस्यालाई पूर्णतः अनदेखा गरेर सनातन प्रकृतिको मौद्रिक नीतिको घोषणाले विकृत मौद्रिक प्रणालीबाट प्रताडित जनताले त्राण पाउने सम्भावना छैन । यसले अर्थतन्त्र उकास्ने उद्देश्यमा पनि सघाउँदैन । मौद्रिक नीति आएकै दिन लघुवित्तपीडित, सहकारीपीडित र मिटरब्याजपीडितहरूले सिंहदरबारको ढोकैअगाडि थप चर्का नारा लगाएर प्रदर्शन गरे । समस्यालाई सोझै सम्बोधन नगर्दा निम्तिएका अनिष्टका यी संकेत नै पर्याप्त छन् ।"
प्रस्तावित सङ्घीय निजामती ऐन : आरक्षण र मधेशी दलित,"अन्त्यमा,निजामती सेवा ऐन, २०४९ (संशोधित) को दफा ७ को उपदफा ११ मा निर्धारित गरिएको प्रतिशतद्वारा पदपूर्ति गर्ने व्यवस्था प्रत्येक १० वर्षमा पुनरवलोकन गर्नुपर्ने व्यवस्था, समावेशी आयोगको आरक्षणबारे सिफारिस र सर्वोच्च अदालतको फैसलासमेतको आधारमा निजामती सेवमा आजसम्मको पदपूर्तिको अवस्थालाई विश्लेषण गर्नु आवश्यक छ । संविधानले विशेष व्यवस्था गर्न भनिएका समुदायको वास्तविक अवस्था चित्रण गर्दै आरक्षणको १५ वर्षको कार्यान्वयनको मिहिन अध्ययन पनि जरुरी देखिन्छ ।संविधानको धारा ४० (७) ले दलितहरूका लागि प्राप्त सेवा, सुविधा र अवसरमा दलित महिला र दलितभित्रका कमजोर दलितहरूले पनि समान रूपमा पाउने सुनिश्चित गरेको छ । तसर्थ संविधानको मर्म र १५ वर्षको आरक्षण कोटा कार्यान्वयनको अनुभवका आधारमा भन्नुपर्दा अब दलितभित्र मधेशी दलितको कोटा आरक्षित गर्नुको विकल्प छैन । भारतको बिहार राज्यले अपनाएको दलितभित्र पनि महादलितको सूची बनाएर आरक्षण लगायतका सेवासुविधामा पीँधमा रहेका दलितको उत्थान गर्ने रणनीति यहाँ पनि जरुरी भइसकेको तथ्यतथ्याङ्कले नै पुष्टि गर्छन् ।"
देउवागगन द्वन्द्वको गतिविज्ञान,"देउवाले गुमाएको मौकावास्तवमा देउवाले जानेको भए वा अझै जान्ने भए, यत्तिको सक्षम युवा नेतालाई आफ्नो उत्तराधिकारी घोषित गरेर भए पनि आफूप्रति निष्ठावान् बनाइराख्नुपर्थ्यो । त्यसो गर्न नमिले पनि पछि गएर पार्टी सभापति, प्रधानमन्त्री बन्ने नेता यही हो भन्नेजस्ता सार्वजनिक अभिव्यक्ति दिएरै फुर्क्याउनुपर्थ्यो र आफ्नो पकडमा राख्नुपर्थ्यो । बीपीले सुवर्णशमशेर, गणेशमान, कृष्णप्रसाद भट्टराई, सूर्यप्रसाद, तुलसी गिरीसम्मका एकसे एक सक्षम नेतालाई आफ्नो मन्त्रिमण्डलमा सबोर्डिनेट भूमिकामा राखेका थिए । देउवा मौका पाएर पनि बीपीका अनुयायी हुन सकेनन् । देउवाले जे बल र शक्ति आर्जन गरे त्यो पार्टी र राज्यसत्ताको नेतृत्वमा बसेरै वा बसेको फाइदा लिएरै आर्जन गरेका हुन् । पञ्चायतविरुद्ध संघर्ष र त्याग गरेको वा पार्टीमा गिरिजा कोइरालाको एकलौटीविरुद्ध साहसिक चुनौती दिएको ब्याज त उनले उहिल्यै असुलिसके । अहिले उनी मूल्यहीन राजनीति, सत्तालिप्सा, अकर्मण्यता, गुटबन्दी, परिवारबाद र आफन्तवादको पर्याय नेता बनेका छन् । तैपनि पार्टीमा अरूभन्दा मजबुत रहेको र संसद्मा कुनै दलको पनि बहुमत नआएको तरल अवस्थाको लाभ उनलाई मिलिरहेको छ । यस्तोमा उनी छउन्जेल सधैं आफैं प्रधानमन्त्री हुने लोभ, त्यसपछि बढ्ने अलोकप्रियताले पार्टीलाई अरू घाटा लाग्ने स्थितिको अन्त्य गर्न पनि पार्टीका कोही न कोही अघि सर्नैपर्ने थियो । त्यो काम गगनले गरे । हो, शेखर कोइराला पनि देउवाको विकल्पमा एउटा राम्रो नेता हुन सक्छन् । पारिवारिक विरासतबाट आएकामध्येमा उनी अब्बल छन् । तर आजको बिग्रेको राजनीतिबाट देश र दल दुवैलाई पार लाउने सम्भावना र क्षमता भएको नेता भनेको गगनजस्ता युवा नै हुन् । विश्वप्रकाश, प्रदीप पौडेल, गुरु घिमिरेजस्ता युवाले पनि यतिखेर आफूहरूमध्येबाट गगनलाई नै अघि सारिसकेका छन् । तर, गगनले धैर्य गुमाएर पार्टी फुटाउनु भने हुँदैन । देउवाले पार्टी फुटाएको परिणाम सबैको स्मृतिमा ताजै छ । त्यसैले पार्टीभित्रै बसेर लड्नपर्छ । लड्न छाड्न हुन्न । उमेर छ, आजै नआए भोलि अवसर आउँछ । महाधिवेशनमा सर्वाधिक मत ल्याएर जित्ने उनी र उनका वैचारिक सहयोगी विश्वप्रकाशहरूकै जिम्मामा दल र देशसमेतको बागडोर आज नआए पनि भोलि आउँछ । तर धेरै ढिला भएचाहिँ भन्न सकिन्न । अबका चुनावमा राष्ट्रिय स्वतन्त्र पार्टीजस्ता नयाँ दल र अनुहारले कांग्रेसको मत र जनाधार अरू खोस्दै लान सक्छन्, जसको प्रारम्भिक संकेत गत आम चुनावले देखाइसक्यो । देउवा र गगन लगायतका सबै कांग्रेसीले बुझून् π"
मणिपुरमा महिलामाथि दुर्व्यवहार आरोपित ६ पक्राउ,"नयाँदिल्ली (एजेन्सी) भारतको मणिपुरमा महिलामाथि भएको दुर्व्यवहारमा संलग्नताको आरोपमा ६ जना पक्राउ परेका छन् । मणिपुर प्रहरीका अनुसार शनिबार १ जनासहित हालसम्म ६ आरोपितलाई पक्राउ गरिएको हो । आरोपितमा १ जना नाबालिग पनि छन् ।मणिपुरमा केही महिनायता चर्किएको जातीय हिंसाका क्रममा कुकी समुदायका दुई महिलालाई निर्वस्त्र बनाएर घुमाइएको भिडियो सार्वजनिक भएको थियो । हिंसा भड्किएको दोस्रो दिन गत मे ४ मा उनीहरूमाथि दुर्व्यवहार भएको थियो भने एक युवतीमाथि सामूहिक बलात्कार भएको भन्दै उजुरी पनि दर्ता भएको छ । भिडियो सार्वजनिक भएपछि भारतभर आक्रोश फैलिएको थियो । मणिपुर प्रहरीले बाँकी आरोपितलाई पक्राउ गर्न सन्दिग्ध क्षेत्रमा छापा मारिरहेको बताएको छ । यस्तै, मणिपुरका विभिन्न जिल्लामा हिंसामा संलग्न भएका ३ सय ६ जनालाई पनि प्रहरीले पक्राउ गरेको छ ।"
नेपालचीन र पार्टीगत सम्बन्धमा जोड,"(काठमाडौं) तीनदिने भ्रमणका लागि नेपाल आइपुगेका चिनियाँ कम्युनिस्ट पार्टी (सीपीसी) का पोलिटब्युरो सदस्य युआन च्या च्युनले राजनीतिक भेटवार्तालाई तीव्रता दिएका छन् । आइतबार बिहान काठमाडौं उत्रिएलगत्तै उनले नेताहरूसँग भेटवार्ता थालेका थिए । त्यस क्रममा युआनले नेपालचीन र पार्टीगत सम्बन्धलाई जोड दिएका छन् । उनले आइतबार राष्ट्रपति रामचन्द्र पौडेल, कार्यवाहक प्रधानमन्त्री तथा रक्षामन्त्री पूर्णबहादुर खड्का र उपप्रधान तथा गृहमन्त्री नारायणकाजी श्रेष्ठ नेतृत्वको माओवादी केन्द्रको टोलीसँग भेटवार्ता गरेका थिए । सोही दिन उनले प्रधानमन्त्री तथा माओवादी केन्द्रका अध्यक्ष पुष्पकमल दाहालसँग पनि भर्चुअल संवाद गरे । प्रधानमन्त्री दाहाल युनाइटेड नेसन्स फुड सिस्टम समिट२०२३ स्टोकिङ मुभमेन्ट मा सहभागी हुन शनिबार इटाली प्रस्थान गरेका थिए । युआन दक्षिण एसिया भ्रमणका क्रममा २६ सदस्यीय टोलीको नेतृत्व गर्दै श्रीलंकाबाट नेपाल आइपुगेका हुन् । चिनियाँ राष्ट्रपति सी चिनफिङका विश्वासिलो पात्र युआन छोङछिङ नगरको सीपीसीका सचिव हुन् । सचिव उक्त सहरको पार्टी प्रमुख हुने प्रावधान छ । राष्ट्रपति पौडेलसँगको शिष्टाचार भेटवार्तामा दुईपक्षीय हित तथा पारस्परिक सम्बन्ध बलियो बनाउने विषयमा छलफल भएको राष्ट्रपतिका परराष्ट्र मामिला सल्लाहकार सुरेश चालिसे जानकारी दिए । राष्ट्रपति पौडेलले ऐतिहासिक कालदेखि नै नेपाल र चीन असल छिमेकी रहेको र यस प्रकारका उच्च तहको भ्रमणले दुई देशबीचको सम्बन्ध अझ सुदृढ बनाउन मद्दत पुग्ने विश्वास व्यक्त गरेका थिए । भेटमा नेपालका लागि चिनियाँ राजदूत छन सोङसहितको प्रतिनिधिमण्डल सहभागी थियो । नेपालतर्फबाट परराष्ट्र मामिला सल्लाहकार चालिसे, राष्ट्रपति कार्यालय सचिव डिल्लीराज शर्मा, परराष्ट्र मन्त्रालयका सहसचिव लोकबहादुर थापालगायत सहभागी थिए ।प्रधानमन्त्रीको सचिवालयका अनुसार दाहाल र युआनबीच दुई देशका आपसी हित तथा सीपीसी र माओवादीबीच सम्बन्ध बलियो बनाउने विषयमा छलफल भएको थियो । प्रधानमन्त्री दाहालले नेपाल भ्रमण गरेकोमा युआनलाई धन्यवाद दिएका थिए । उनको भ्रमणबारे प्रधानमन्त्री दाहाललाई दुई साताअघि नै जानकारी दिइएको थियो । तर, दाहाल शनिबारै इटाली लागेपछि उनीहरूबीच भेटवार्ता नहुने भएको हो । आइतबार युआनलाई भेटेर इटाली निस्कने गृहकार्य भएको थियो, कूटनीतिक स्रोतले भन्यो, तर प्रधानमन्त्री दाहाल एक दिन अगाडि नै रोम उडे । युआनले आइतबार नै कांग्रेस उपसभापति तथा कार्यवाहक प्रधानमन्त्री खड्कालाई रक्षा मन्त्रालयमा पुगेर भेटवार्ता गरेका थिए । भेटमा खड्काले चीनको विकासको प्रशंसा गर्नुका साथै चिनियाँ सेनाले नेपाली सेनाको क्षमता अभिवृद्धिमा पुर्याएको सहयोगका लागि धन्यवाद व्यक्त गरेका थिए । युआनले यस पटकको भ्रमणको प्रमुख उद्देश्य सन् २०१९ मा चीनका राष्ट्रपति सी चिनफिङको नेपाल भ्रमणको अवसरमा निर्णय भएका विभिन्न आयोजना तथा कार्यक्रमको व्यावहारिक कार्यान्वयनलाई सफल बनाउनु रहेको उल्लेख गरेका थिए । साथै, चीनले नेपालको गरिबी न्यूनीकरणका लागि थालनी गरेको सहयोगसम्बन्धी कार्यक्रम आफ्नो भ्रमणकै क्रममा अगाडि बढाइनेसमेत जानकारी दिए । कूटनीतिक स्रोतका अनुसार चीनले गरिबी न्यूनीकरणका लागि सिन्धुपाल्चोकमा केही कार्यक्रम थालिसकेको छ । माओवादी उपाध्यक्ष अग्निप्रसाद सापकोटाको क्षेत्रमा उक्त कार्यक्रम लागू भइरहेको छ । युआनले नेपाली सेना र चिनियाँ जनमुक्ति सेनाबीच तालिम, क्षमता अभिवृद्धिका क्षेत्रमा थप सहयोग आदानप्रदान हुने प्रतिबद्धता व्यक्त गरे । यस्तै, युआनले आफू बसेको बत्तीसपुतलीस्थित होटल द्वारिकाजमा माओवादी नेतासँग भेटवार्ता र रात्रि भोज गरेका थिए । सीपीसीको नेतृत्व युआन र माओवादी टोलीको नेतृत्व वरिष्ठ उपाध्यक्ष तथा उपप्रधानमन्त्री नारायणकाजी श्रेष्ठले गरेका थिए । माओवादीका दुई उपाध्यक्षहरू कृष्णबहादुर महरा र सापकोटा, महासचिव देव गुरुङ तथा उपमहासचिवद्वय वर्षमान पुन र हरिबोल गजुरेललगायत भेटमा सहभागी थिए । नेता पुनका अनुसार उक्त अवसरमा माओवादी र सीपीसी, नेपाल र चीन तथा जनस्तरबीचको सम्बन्धलाई अझ बलियो बनाउने विषयमा छलफल भएको थियो ।"
माओवादीभाजपा बढ्दो सहकार्य,"काठमाडौं (कास) सत्तारूढ दल माओवादीकी उपमहासचिव पम्फा भुसालको नेतृत्वमा ५ सदस्यीय टोली आइतबार भारतको नयाँदिल्ली प्रस्थान गरेको छ । भारतीय जनता पार्टी (भाजपा) का अध्यक्ष जेपी नड्डाको निमन्त्रणामा माओवादी टोली दिल्ली गएको हो । उनीहरूलाई नयाँदिल्लीमा भाजपाका नेता तथा कार्यकर्ताले स्वागत गरेका छन् । टोलीमा माओवादी केन्द्रीय सचिव चक्रपाणि खनाल, स्थायी समिति सदस्य सत्या पहाडी तथा नेताहरू सुरेशकुमार राई र रामेश्वरराय यादव छन् । टोली साउन १२ मा फर्कने कार्यक्रम छ । भाजपालाई बुझ्ने कार्यक्रमअन्तर्गत आफूहरू दिल्ली भ्रमणमा निस्केको माओवादी उपमहासचिव भुसालले बताइन् । दुई पार्टीबीचको सम्बन्ध विस्तार गर्ने र भेटवार्ता गर्ने कार्यक्रम छ, भुसालले भनिन् ।उत्तरी छिमेक चीनले नेपालमा पार्टीगत सम्बन्धलाई प्राथमिकता दिइरहेका बेला भारतको सत्तारूढ दल भाजपाले पनि पार्टीपार्टीबीचको सम्बन्धमा जोड दिन थालेको छ । भाजपाका अध्यक्ष नड्डाकै निमन्त्रणामा पुष्पकमल दाहालले माओवादी अध्यक्षको हैसियतमा ०७९ असारमा तीनदिने भारत भ्रमण गरेका थिए । दाहालले उक्त अवसरमा पार्टीगत र दुई मुलुकबीचको सम्बन्धमा आफ्नो भ्रमण केन्द्रित भएको उल्लेख गरेका थिए । भाजपाका विदेश विभाग प्रमुख विजय चौथाइवालेले तीन वर्षयता लगातार रूपमा नेपाल भ्रमण गरिरहेका छन् । उनले हरेक पटकको नेपाल भ्रमणमा कांग्रेस, एमाले र माओवादीका प्रमुख नेताहरूलाई भेट्न छुटाएका छैनन् । भूराजनीतिक जानकार चन्द्रदेव भट्ट भाजपाले माओवादी मात्र नभएर नेपालका सबै राजनीतिक दलसँग सुमधुर सम्बन्ध स्थापना गर्न चाहेको बताउँछन् । कांग्रेस र एमालेपछि माओवादीसँग पनि सम्बन्ध विस्तार गर्दा कुनै दल सत्तामा रहँदा वा नरहँदा पनि सहकार्य सहज हुन्छ भन्ने बुझाइ हो, उनले भने, माओवादी अहिले सत्तामा छ । ठूलो पार्टी नभए पनि नेपालमा महत्त्वपूर्ण पार्टीका रूपमा भूमिका खेलिरहेको छ । भाजपाले नेपालमात्र होइन, श्रीलंका, बंगलादेश, बंगलादेशसँगको सम्बन्धमा पनि जोड दिइरहेको भट्टले बताए । अर्को वर्ष भारतमा चुनाव हुँदै छ । त्यसका लागि पनि भाजपालाई छिमेकका राजनीतिक दलहरूसँग सम्बन्ध विस्तार गर्दा सहज हुन्छ भन्ने लागेको होला, उनले भने ।"
"सेयर, घरजग्गा र हायर पर्चेज कर्जामा जोखिम भार घट्यो","यो नीतिले बैंक तथा वित्तीय संस्थाहरूबाट २५ लाख रुपैयाँसम्मको मात्र अटो कर्जा दिन सक्छौं भन्ने खालको प्रस्ताव आउँछ, उनले भने, त्यसैले सीमा तोक्नु गलत छ, जुन निर्णय सकारात्मक होइन । यो व्यावहारिक निर्णय नभएको उनको भनाइ छ । हजारौं गाडी भन्सारमा थन्किएर बसेका छन्, यो क्षेत्र आर्थिक मन्दीको चपेटामा परेको छ, उनले भने, देशको राजस्वमा ठूलो योगदान पुर्याउने क्षेत्र पनि यही हो, त्यसैले २५ लाख रुपैयाँ कर्जाको सीमा तोक्नुले यस क्षेत्रलाई सकारात्मक प्रभाव पार्ने छैन । समग्र अटोमोबाइल्स क्षेत्रमै पुनरावलोकन होला भन्ने सोचे पनि नभएको उनले बताए । हायर पर्चेज कर्जाको जोखिम भार ७५ बाट १५० प्रतिशत बनाइएको थियो, उनले भने, हाम्रो माग फेरि घटाएर ७५ प्रतिशत, नभए सय प्रतिशत बनाउनुपर्छ भन्ने थियो ।"
भाषा परीक्षा रोकिए नेपालीले अवसर गुमाउँछन् : कोरिया,"रोजगारदाताले विदेशी श्रमिक लिनका लागि कोरियाको रोजगार तथा श्रम मन्त्रालयमा निवेदन दिई विदेशी श्रमिक कोरिया नभित्रिएसम्म पर्खनुपर्छ, उनले भने, कोरिया प्रवेश गरेका विदेशी श्रमिकहरूले विभिन्न कारणले कार्यस्थल परिवर्तन गर्ने क्रम बढेकाले रोजगारदाता असन्तुष्ट छन् । स्वदेश आएर कोरिया पुनः प्रवेश गर्न गाह्रो भएकाले नेपाली श्रमिकले प्रायः रोजगारस्थल परिवर्तन नगरी ४ वर्ष १० महिनासम्म लगातार काम गरेर आउँछन् । त्यही कारण रोजगारदाताहरूले नेपालीलाई धेरै रुचाउने गरेको ईपीएस सेन्टर नेपालका प्रमुख दकको भनाइ छ । नेपालको श्रम मन्त्रालयको सक्रिय प्रयासले श्रम सम्झौतापश्चात् छिटो प्रवेश गर्ने भएकाले कोरियाली रोजगारदाताले धेरै नेपाली श्रमिकलाई काममा लिएका छन्, उनले भने । दकका अनुसार कोरियाली रोजगार तथा श्रम मन्त्रालयले कार्यस्थल परिवर्तन नगरेका श्रमिकलाई विभिन्न प्रकारको सुविधा दिँदै आएको छ । प्रतिबद्ध श्रमिक (४ वर्ष १० महिनाको अवधिमा कार्यस्थल परिवर्तन नगरेका) ले परीक्षा नदिई पुनः कोरिया प्रवेश गर्न पाउँछन् । कार्यस्थल फेरे पनि ३ वर्षको रोजगार अवधि सकेपछि फेरि श्रम सम्झौता गरे विशेष कोरियाली भाषा परीक्षामा सहभागी हुन पाउने अवसर दिइन्छ । यस परीक्षामा उत्तीर्ण भएका मध्ये अन्तिम कार्यस्थलमा १२ महिनाभन्दा धेरै काम गरेको भए र अन्तिम रोजगारदाताले चाहे पुनः सोही कम्पनीमा काम गर्न दिइन्छ । यी दुई परिस्थितिमा नपरेका श्रमिकका हकमा स्वदेश फर्केपछि नयाँ परीक्षा दिएर रोस्टरमा नाम चढाउन सक्छन् तर रोजगारदाताले नयाँ श्रमिकलाई रुचाइएको देखिन्छ, दकले भने । सन् २०२२ मा रोजगार अनुमति प्रणाली लागू भएका १६ मुलुकमध्ये नेपालबाट सबैभन्दा धेरै श्रमिक कोरिया गएका थिए । सो संख्या १४ हजार ४ सय ९५ थियो । सन् २०२३ मा १६ वटै देशबाट १ लाख १० हजार विदेशी श्रमिक कोरिया भित्र्याउने योजना रहेका रोस्टरमा दुई गुणा बढीको अनुमान गरी धेरै उत्तीर्ण गराइएको थियो । २०२३ जुलाई १९ सम्म १४ हजार ३ सय ५९ जना नेपाली श्रमिक कोरिया प्रवेश गरिसकेका छन् ।"
पञ्चेश्वरको डीपीआर परिमार्जनसहित १५ दिनमा पेस गर्न निर्देशन,"सिँचाइबाट भारतलाई बढी फाइदा हुने भएकाले उसले नै बढी लगानी गर्नुपर्ने नेपालको अडान छ । तर भारतले भने फाइदाको हिसाब नगरी आयोजनाको कुल लागतमा दुवै देशले सहमतिअनुसारको हिस्सा बेहोर्नुपर्ने अडान राख्दै आएको छ ।२८ वर्षसम्म टुंगिन नसकेको पञ्चेश्वरलाई फेरि गति दिन पछिल्लो पटक प्रधानमन्त्री दाहालको भ्रमणमा सहमति भएको थियो । दाहालको भारत भ्रमणमा दुई देशका प्रधानमन्त्रीबीच पञ्चेश्वरको डीपीआर तीन महिनामा सक्ने सहमति भएको थियो । भारतीय प्रधानमन्त्री नरेन्द्र मोदी पहिलो पटक नेपाल भ्रमणमा आउँदा ०७१ सालमा संसद्मा पञ्चेश्वर ५ वर्षभित्र सम्पन्न हुने बताएका थिए । म वाचा गर्छु, एक वर्षभित्र ५ हजार ६ सय मेगावाट उत्पादन क्षमताको यो परियोजनाको काम सुरु भइसक्नेछ । यसबाट नेपालको कति ठूलो सेवा हुन्छ भनेर तपाईंहरूले कल्पना गर्न पनि सक्नुहुन्न । अहिले नेपालसँग जति बिजुली छ, त्यसको ६ गुणा बढी उत्पादन हुनेछ, उनले भनेका थिए ।ऊर्जा, जलस्रोत तथा सिँचाइ मन्त्रालयका अनुसार नेपाल र भारतबीच पञ्चेश्वरको डीपीआरसहित करिब १०० भन्दा बढी विषयमा अझै विमति छ । महाकाली सन्धि गर्दा पञ्चेश्वरको डीपीआर ६ महिनाभित्र टुंग्याइसक्ने उल्लेख छ । ०७३ भदौमा प्रधानमन्त्री दाहालकै भारत भ्रमणका क्रममा मोदीसँगको भेटपछि जारी संयुक्त विज्ञप्तिको बुँदा नम्बर १९ मा पञ्चेश्वर जतिसक्दो चाँडो टुंग्याउने उल्लेख छ । नेपाल फर्किएपछि दाहालले जारी गरेको विज्ञप्तिमा पञ्चेश्वर बहुउद्देश्यीय परियोजनाको डीपीआर अध्ययन गरी अन्तिम रूप दिन दुवै पक्षबीच सहमति भएको जनाइएको छ । ०७१ साउनमा भारतीय प्रधानमन्त्री मोदी नेपाल भ्रमणमा आउँदा संसद्मा पञ्चेश्वरको डीपीआर १ वर्षभित्र र आयोजना ५ वर्षमा बनिसक्ने वाचा गरेका थिए । तत्कालीन प्रधानमन्त्री देउवाले ०७४ भदौमा भारत भ्रमणका क्रममा फेरि पञ्चेश्वरको विषय उठाएका थिए । देउवाको भ्रमणका क्रममा डीपीआर १ महिनाभित्र सक्ने सहमति भएको थियो ।तत्कालीन नेकपा नेतृत्वमा सरकार गठन भएलगत्तै प्रधानमन्त्री केपी शर्मा ओली पञ्चेश्वरलाई मुख्य एजेन्डा बनाएर ०७४ चैतमा भारत भ्रमणमा गए । सार्क सम्मेलनका क्रममा भारतीय प्रधानमन्त्री मोदी दोस्रो पटक नेपाल भ्रमणमा आउँदा अनौपचारिक रूपमा पञ्चेश्वरको विषय फेरि उठाइयो । भारतीय कम्पनी सतलज जलविद्युत् निगम (एसेजेभीएन) को लगानीमा बनिरहेको अरुण३ जलविद्युत् आयोजनाको शिलान्यास गर्न मोदी ०७५ वैशाखमा नेपाल आउँदा पनि पञ्चेश्वर एजेन्डामा थियो ।तत्कालीन प्रधानमन्त्री ओलीले ०७५ वैशाख ३० मा संसद्मा पञ्चेश्वरअन्तर्गत टनकपुरमा १ हजार ३ सय मिटर लिंक रोड बनाउने, शारदा ब्यारेज र महाकालीमा तीनवटा पुल निर्माण गर्ने प्रस्ताव नेपालले राखेको र भारत त्यसमा सकारात्मक देखिएको बताएका थिए । ०७७ मंसिरमा भारतीय विदेश सचिव हर्षवर्द्धन शृंगला नेपाल भ्रमणमा आउँदा उनले पञ्चेश्वरका विमति टुंगाउन भारत राजी भएको जनाएका थिए । शृंगलाकै निम्तोपछि ऊर्जासचिव दिनेशकुमार घिमिरे ०७७ पुसमा भारत गए र २ महिनाभित्र डीपीआर टुंगाउने सहमति गरे । त्यसको ३ वर्षपछि उनै घिमिरे पञ्चेश्वरको डीपीआरलाई अन्तिम रूप दिन नेपालका तर्फबाट नेतृत्व गर्दै तीन महिनामा डीपीआरलाई अन्तिम टुंगो दिने सहमति भएको थियो । ०७८ चैतमा पनि तत्कालीन प्रधानमन्त्री देउवाको भारत भ्रमणमा पञ्चेश्वर अघि बढाउने सहमति भएको थियो । यसअघि गरिएको विस्तृत अध्ययनले यो आयोजना बन्दा २ हजार ९ सय २६ घरधुरीका २२ हजार ७ सय ६५ जनालाई पुनर्वासमा लैजानुपर्ने देखाएको थियो ।"
एचसीसीएनको डिनमा अग्रवाल,"काठमाडौं (कास) अवैतनिक वाणिज्य तथा महावाणिज्यदूतहरूको संगठन अनररी कन्सुलर कर्प्स नेपाल (एचसीसीएन) को १६औं साधारणसभाले विष्णुकुमार अग्रवाललाई नयाँ डिनका रूपमा नियुक्त गरेको छ । सन् २०१० देखि चेक रिपब्लिकको अनररी कन्सुल रहेका अग्रवाललाई सन् २०१५ मा अनररी कन्सुल जनरलमा पदोन्नति गरिएको थियो । हालै नेपाल उद्योग परिसंघको अध्यक्षको कार्यकाल सम्पन्न गरेका अग्रवाल एमएडब्लू ग्रुप अफ कम्पनिजका प्रबन्ध निर्देशक हुन् । साधारणसभामा उपराष्ट्रपति रामसहायप्रसाद यादवले नेपालको दौत्य सम्बन्ध रहेका तर आवासीय राजदूतावास नभएका विभिन्न ५९ देशमा अनररी कन्सुलर कर्प्सले पुर्याएको योगदानको प्रशंसा गरे । आर्थिक समृद्धिको यात्रामा अग्रसर रहेको नेपालका लागि सबै राष्ट्रसँग सुमधुर सम्बन्ध बनाइराख्नु आजको आवश्यकता हो, उनले भने, यसमा एचसीसीएनको सहयोग रहने अपेक्षा गरेका छौं । नेपालमा लगानीका सम्भावनायुक्त क्षेत्र धेरै रहेको र विदेशी लगानी आकर्षित गर्न विभिन्न राष्ट्रसँग समन्वय गर्न आवश्यक रहेको उनको भनाइ छ । एचसीसीएनका सदस्य मुलुकहरूलाई नेपाल भ्रमणका लागि मात्र नभई लगानीको पनि राम्रो गन्तव्य भएको सन्देश दिन परराष्ट्रमन्त्री एनपी साउदले आग्रह गरे । एचसीसीएनका सदस्यहरूबाट प्रदान गर्ने सेवालाई सहज गर्न पहल गर्ने पनि उनको भनाइ छ । भियना कन्भेनसनअन्तर्गत रहेर एचसीसीएन र यसका सदस्यले आफ्नो जिम्मेवारी निर्वाह गरिरहेको एचसीसीएनका डिन दिनेश श्रेष्ठले बताए ।"
ढोकामा चुकुल लगाएर ७ घरमा आगजनी,"(जुम्ला)गुठिचौर गाउँपालिका४ डाँडाबाडाका कविदत्त न्यौपानेको घरभित्र शुक्रबार राति १ बजेतिर एक्कासि धूवाँको मुस्लो देखियो । उनका १४ वर्षीय कान्छा छोरा दीपेन्द्र दायाँतिरको छेउको कोठामा सुतेका थिए । आफू सुतेको कोठाबाटै धूवाँ देखेपछि दीपेन्द्र झल्यास्स ब्युँझिए । तातो महसुस भएर एक्कासि ब्युँझिएर हेर्दा घरबाहिर आगो दन्किरहेको थियो, उनले भने, एकछिन त बाँच्दिनजस्तो लागेको थियो । कोठामा धूवाँले उकुसमुकुस थियो । हतपत अर्को कोठामा गएर दीपेन्द्रले बुबाआमालाई ब्युँझाए । उनीहरू बाहिर निस्कन खोजे । तर घरबाहिर निस्कन खोज्दा बाहिरको चुकुल लगाइएको थियो । बाहिरबाट चुकुल लगाइएकाले निस्कन सम्भव भएन, उनले भने, घरभित्रबाट आगो नियन्त्रण गर्न सकिने अवस्था नै थिएन । उनीहरूले झ्याल खोलेर छिमेकीलाई गुहार गरे । छिमेकीले घरको चुकुल खोलिदिए । कविदत्तको ३ जनाको परिवार घरबाहिर निकालेर छिमेकी आगो नियन्त्रणमा जुटे । झन्डै एक घण्टापछि आगो नियन्त्रणमा आयो । कविदत्तको घरको छेउमै दलितबाडा बस्ती जोडिएको छ । दलितबाडाका लालचन्द्र सार्कीको घरमा पनि त्यही राति आगजनी भयो । उनको घरको तल्लो तलाको गोठबाट आगजनी सुरु भएको थियो । कोठाभरि गाईबस्तुका लागि घाँस राखिएकाले धूवाँको मुस्लो नजानिँदो हिसाबले देखिएको थियो । त्यही मुस्लोले परिवारलाई उठायो ।लालचन्द्रको परिवार उठिसक्दा आगो फैलिइरहेको थियो । उनले राति घर आगलागी भइरहेको भन्दै चिच्याए । छिमेकीहरू आएर आगो निभाउन थाले । घरमै पानीको धारा भएकाले र छिमेकीहरू छिट्टै आगो नियन्त्रणमा लागेकाले घर बचाउन सकियो, उनले भने, नत्र पूरै घर जल्ने थियो, हामी पनि बाँच्ने थिएनौं । अहिले पनि उनको परिवार ढुक्कसँग घरमा सुत्न सकेको छैन । जिल्ला प्रहरी कार्यालयका अनुसार शुक्रबार राति गुठिचौर४ धवलपुरमा २, बाउली गाउँमा १, दलितबाडामा १, माथिल्लो बिगारेमा १ र छिमेकी चन्दननाथ नगरपालिका१ डुणाखोचामा १ गरेर ७ घरमा आगजनी भएको छ । राति १ बजे सुरु भएर ३ बजेसम्म अज्ञात समूहबाट आगजनी भएको प्रहरीले जनाएको छ । त्यसै दिन गुठिचौर५ धितामा रोकेर राखेको ट्याक्टरमा पनि आगजनी भएको थियो । गुठिचौरमा आपराधिक घटना बढ्ने क्रममा रहेकाले सुरक्षा चुनौती थपिएको गाउँपालिकाका अध्यक्ष दानबहादुर बुढाले बताए । एकै दिन ७ घरमा आगजनी भएपछि स्थिति निकै त्रासपूर्ण भएको कविदत्तले बताए । घरमा बस्न र सुत्न सकिने अवस्था छैन, उनले भने, घरमा बसौं सुरक्षा छैन, नबसौं कसको घरमा जाने ? झन्डै एक साताअघि पनि सोही ठाउँमा एक अटोरिक्सामा आगजनी भएको थियो । निरन्तर आगजनीको घटनामा अनुसन्धान भइरहेको जिल्ला प्रहरीका इन्स्पेक्टर धर्मराज जोशीले बताए । आगजनीमा स्थानीयकै संलग्न रहेको प्रहरीको अनुमान छ । शंकास्पद व्यक्तिको घरमा निगरानी बढाएर अनुसन्धान भइरहेको इन्स्पेक्टर जोशीले बताए । गाउँमा भइरहेको आगजनीले त्रास फैलिएको छ, उनले भने, अहिले घटनास्थलमा चौबिसै घण्टा प्रहरी खटाएका छौं । उनले शनिबार रातिदेखि हरेक बस्ती जोड्ने बाटो सिल गरिएको जनाए । प्रहरीले अनुसन्धानका क्रममा शनिबार सोही वडाका १० जनालाई नियन्त्रणमा लिएर आइतबार छाडेको छ ।"
भ्रष्टाचार मुद्दाले खोटाङका सीडीओ निलम्बित,"खोटाङ (कास) भ्रष्टाचार मुद्दामा मुछिएपछि खोटाङका प्रमुख जिल्ला अधिकारी भोजराज खतिवडा निलम्बित भएका छन् । ओखलढुंगाको सिद्धिचरण नगरपालिकाको प्रमुख प्रशासकीय अधिकृत रहेका बेला विद्युत् आयोजनामा अनियमितता गरेको भन्दै अख्तियार दुरुपयोग अनुसन्धान आयोगले आरोपपत्र दायर गरेपछि गृह मन्त्रालयले खतिवडालाई निलम्बन गरेको हो ।आर्थिक वर्ष २०७५७६ मा विद्युतीकरणका लागि सामग्री खरिदका क्रममा मिलेमतो गरी नक्क्ली बिल तथा कागजात बनाएर अनियमितता गरेको भन्दै खतिवडालगायत १० जनाविरुद्ध अख्तियारले आइतबार विशेष अदालतमा मुद्दा दायर गरेको हो । अख्तियारले खतिवडाका साथै नेपाल विद्युत् प्राधिकरण ओखलढुंगा वितरण केन्द्रका तत्कालीन कार्यालय प्रमुख सञ्जीव साह, सिद्धिचरण नगरपालिका१० का वडाध्यक्ष दामोदर धमला, खानेपानी तथा सरसफाइ प्राविधिक दिलकुमार बुढाथोकी लगायतलाई प्रतिवादी बनाएको छ । उनीहरूले विद्युत्को पोल, तार, ट्रान्सफर्मर खरिदमा मिलेमतो गरेको अख्तियारको दाबी छ । विद्युत् प्राधिकरणबाट निःशुल्क प्राप्त सामग्रीलाई समेत देखाई फर्जी बिल बनाएर ४ लाख ७७ हजार ८ सय ९९ रुपैयाँ भ्रष्टाचार गरेको अख्तियारको निष्कर्ष छ ।"
चेस विश्वकपमा पहिलो अवसर,"(काठमाडौं)अन्तर्राष्ट्रिय चेस महासंघ (फिडे) महासंघको प्रतिष्ठित प्रतियोगिता फिडे विश्वकप मा नेपाली खेलाडीले पहिलोपल्ट प्रतिस्पर्धा गर्ने भएका छन् । यो अवसर राष्ट्रिय चेस च्याम्पियनसिपका विजेता रूपेश जैसवालले पाएका छन् ।अजरबैजानको राजधानी बाकुमा साउन १४ देखि भदौ ७ गतेसम्म हुने विश्वकपको दसौं संस्करणबारे नेपाल बुद्धिचाल महासंघका महासचिव धरमबहादुर लामाका अनुसार चेन्नाई ओलम्पियाड (सन् २०२२) मा गरेको प्रदर्शनका आधारमा नेपालले चेस वर्ल्डकपमा सहभागी हुने अवसर पाएको हो । उनले भने, विश्व चेसमा नेपालले पाएको अहिलेसम्मकै ठूलो अवसर हो । इतिहास कोर्ने अवसर राष्ट्रिय च्याम्पियनका रूपमा रूपेशले पाएका छन् । उनले वर्ल्डकपमा आफ्नो क्षमता पूर्णरूपमा प्रदर्शन गर्ने आशा गरेका छौं ।चेस ओलम्पियाड टिम स्पर्धामा विश्वकै सबैभन्दा ठूलो प्रतियोगिता हो । प्रत्येक दुई वर्षमा आयोजना गरिने ओलम्पियाड नेपाली टिमले ३६ औं संस्करण (काल्भिया, स्पेनसन् २००४) देखि लगातार खेल्दै आएको छ । नेपाली महिला टिमले ४१ औं संस्करण (ट्रोम्सो, नर्वे२०१४) देखि नियमित ओलम्पियाड खेलिरहेको छ । व्यक्तिगत स्पर्धाको सबैभन्दा ठूलो वा महत्त्वपूर्ण प्रतियोगिता विश्व चेस च्याम्पियनसिप हो, जुन स्तरमा नेपाली खेलाडी पुगेका छैनन् । डिफेन्डिङ च्याम्पियनले उपाधि रक्षाका लागि छनोट प्रतियोगिताका विजेतासँग गर्ने प्रतिस्पर्धा नै विश्व च्याम्पियनसिप हो । यसपछिको महत्त्वपूर्ण प्रतियोगिता हो चेस विश्वकप । फिडेले सन् २००० मा सुरु गरेको विश्वकपको सुरुआती दुई संस्करणमा भारतका विश्वनाथ आनन्दले उपाधि जितेका थिए । उनले नर्वेका म्याग्नस कार्लसेनको उदयपूर्व पाँचपल्टका विश्व च्याम्पियनसिपको उपाधि जितेका थिए ।विश्वकपका शीर्ष तीनसहित आठ खेलाडीले सन् २०२४ मा हुने विश्व च्याम्पियनसिपका लागि टोरोन्टो, क्यानडामा हुने अन्तिम छनोट (क्यान्डिडेट्स टुर्नामेन्ट) खल्नेछन् र त्यसको विजेताले चिनियाँ विश्वविजेता डिङ लिरेनलाई उपाधिका लागि चुनौती दिनेछन् । त्यसैले विश्व च्याम्पियनसिप बन्ने संरचनाको प्रतियोगितामा सहभागी हुन पाउने पहिलो नेपाली खेलाडी बन्दै छन् रूपेश । तर, उनलाई सजिलो भने छैन । कुल १८ लाख ३४ हजार अमेरिकी डलर पुरस्कारको नकआउट शैलीको प्रतियोगिता विश्वकप म्याग्नस कार्लसेनले उपाधि जित्न नसकेको मुख्य प्रतियोगिता पनि यही हो । उनले सन् २०१३ देखि लगातार विश्व च्याम्पियनसिप जितेका थिए । २२ वर्षमा हुने विश्वकपमा दुईपल्ट सेमिफाइनलमा रोकिएका उनी यसपालि विश्वकपको ट्रफी चुम्न चाहन्छन् ।गत महिना गोदावरीमा भएको दक्षिण एसियाली च्याम्पियनसिपमा कांस्य पदक हात पारेका २५ वर्षीय रूपेशले भने, नेपाली खेलाडीले यस्तो (विश्वकप) पहिला कसैले खेलेको छैन । ओलम्पियाडको प्रदर्शनले पाएको यो ऐतिहासिक अवसरमा एकदमै खुसी छु । हाम्रा लागि यत्तिको ठूलो प्रतियोगिता खेल्न पाउनु पनि उपलब्धि हो । उत्कृष्ट प्रदर्शन गर्ने प्रयास गर्नेछु, जसका लागि तयारी गरिरहेको छु । गत चैतमा राष्ट्रिय चेस च्याम्पियनसिपको उपाधि जितेका उनले गत वर्ष गोरखा (गण्डकी) मा भएको नवौं राष्ट्रिय खेलकुदमा आर्मीको प्रतिनिधित्व गर्दै दुई स्वर्ण पदक (ब्लिज र र्यापिड) तथा एक रजत (क्लासिकल) जितेका थिए । तीनपल्ट ओलम्पियाड (सन् २०१२टर्की, २०१८जर्जिया र २०२२भारत) खेलेका उनले जेठमा ढाकामा भएको एसियन जोनल ३२ चेस च्याम्पियनसिपमा प्रतिस्पर्धा गरेका थिए ।विश्वकपमा कुल २ सय ६ खेलाडी सहभागी हँॅदै छन् । त्यसमा रूपेशजस्तै ४४ औं ओलम्पियाडको प्रदर्शनका आधारमा अवसर पाएका ७१ खेलाडी हुनेछन् । नेपाली मूलका ग्रान्ड मास्टर (जीएम) अनिश गिरी (२७७५ रेटेड र पाँचौं वरीयता) सहित शीर्ष ५० खेलाडीले बाई पाएका छन् र उनीहरूले सिधै दोस्रो चरणमा खेल्नेछन् । बाँकी रूपेशसहित १ सय ५६ खेलाडी पहिलो चरणमै भिड्दै छन् । उनी साउन १३ गते बाकु पुग्नेछन् र भोलिपल्टै बोर्डमा उत्रिनेछन् । उनको प्रतिद्वन्द्वी पनि पक्का भइसकेको छ आयोजक अजरबैजानका गेदिर गुसेनोव । २६६१ रेटिङका उनी जीएम हुन् । गत वर्ष एसियन कन्टिनेन्टल चेस च्याम्पियनसिप (नयाँदिल्ली) मा उत्कृष्ट प्रदर्शन गर्दै ब्लिजमा ११ औं स्थान हासिल गरेका फिडे मास्टर (एफएम) रूपेश २१२२ रेटेड खेलाडी हुन् ।पूरा प्रतियोगिता आठ चरणको हुनेछ । प्रत्येक चरणका लागि तीन दिनको अवधि तोकिएको छ । क्लासिकल चेस दुई दिन चल्नेछ, जहाँ हारजित भएन भने तेस्रो दिन र्यापिड चेसको प्रतिस्पर्धा हुनेछ । र्यापिडमा पनि हारजित भएन भने प्रतिस्पर्धा ब्ल्जिमा पुग्नेछ । प्रतिस्पर्धी जीएम हुन्, उच्चस्तरका छन्, रूपेशले भने, मलाई अगाडि बढ्न कठिन छ तर आफूले सकेसम्म उत्कृष्ट प्रदर्शन गरेर खेललाई टाइब्रेकर (तेस्रो दिन) मा पुर्याउन चाहन्छु । गुसेनोवले आठ वर्षअघिको विश्वकप पनि खेलेका थिए, जहाँ उनी दुई चरण पार गरेपछि हालको विश्व च्याम्पियन डिन लिरेनविरुद्ध तेस्रो चरणमा पराजित भएका थिए ।चेसकै पूर्ण छात्रवृत्तिमा रुसमा ब्याचलर इन फिजिकल एडुकेसन पढेका उनले विश्वकपको तयारीमा तीन सातायता कोलम्बियन जीएमसँग रणनीतिक प्रशिक्षण लिइरहेका छन् । प्रतिघण्टा ४० डलर शुल्क तिरेर दैनिक तीन घण्टा प्रशिक्षण गरिरहेका उनले भने, प्रशिक्षण राम्रो भइरहेको छ । त्यसैले ऐतिहासिक अवसरमा राम्रो खेल प्रदर्शन गर्ने कोसिस गर्नेछु । उनले विश्वकपकै लागि डिस मिडिया नेटवर्कको प्रायोजन पनि पाएका छन् । विश्वकप विजेताले १ लाख १० हजार डलर हात पार्नेछन् । उपविजेताले ८० हजार, तेस्रोले ६० हजार र चौथो हुनेले ५० हजार डलर पाउनेछन् ।त्यस्तै, क्वाटरफाइनल (छैटौं चरण) पुग्नेले ३५ हजार, अन्तिम १६ (पाँचौं चरण) को यात्रा गर्नेले २५ हजार, चौथो चरणबाट बाहिरिनेले १६ हजार, तेस्रो चरणसम्म खेल्नेले १० हजार, दोस्रो चरणमा छनोट हुनेले ६ हजार डलर प्राप्त गर्नेछन् । पहिलो चरणबाटै बाहिरिने खेलाडीको भागमा पनि जनही ३ हजार डलर पर्नेछ । यही २४ करोड रुपैयाँ बढीको पुरस्कार र विश्व च्याम्पियनसिपका लागि तीन खेलाडीको छनोट हुने भएकाले पनि चेस विश्वकप महत्त्वपूर्ण प्रतियोगिता बनेको हो ।"
जापानमा नासिरको राष्ट्रिय कीर्तिमान,काठमाडौं (कास) नेपालका नासिर याहया हुसैनले जापानमा भइरहेको विश्व एक्वाटिक पौडी च्याम्पियनसिपमा नयाँ राष्ट्रिय कीर्तिमान बनाएका छन् । उनले फुकुओकामा पुरुष ४ सय मिटर फ्रि स्टाइलमा ४ मिनेट ८२३ सेकेन्डका साथ राष्ट्रिय कीर्तिमान बनाएको जापानबाट नेपाल पौडी संघका अध्यक्ष अशोक वज्राचार्यले जनाएका छन् । नासिरले आफ्नै नाममा यसअघि रहेको कीर्तिमानलाई सुधारेका हुन् । असारमा सातदोबाटोमा भएको एनएसए कपमा उनले यसअघि ४ मिनेट १२१७ को राष्ट्रिय कीर्तिमान राखेका थिए । १७ वर्षे नासिर फुकुओकामा कुल ५५ सहभागी प्रतिस्पर्धीमा ४६ औं भएका थिए । अस्ट्रेलियाका १९ वर्षे सामुइल सर्टले ३ मिनेट ४०६८ सेकेन्डका साथ स्वर्ण जितेका थिए ।नासिरले सोमबार २ सय मिटर फ्रि स्टाइलमा प्रतिस्पर्धा गर्नेछन् भने गौरिका सिंहले १ सय मिटर ब्याकस्ट्रोकमा प्रतिस्पर्धा गर्नेछिन् ।
निम्सलाई उपाधि,"काठमाडौं (कास) निम्स, भ्याली पब्लिक, गोल्डेनपिक र महामञ्जुश्रीले सातौं स्किब्स कप थ्री बाई थ्री बास्केटबल प्रतियोगिताको चार फरक स्पर्धामा उपाधि जितेका छन् । निम्स सिनियर ब्वाइज, भ्याली पब्लिक सिनियर गर्ल्स, गोल्डेनपिक जुनियर ब्वाइज र महामञ्जुश्री स्टाफतर्फ च्याम्पियन बने ।बसुन्धारास्थित आयोजक श्री चन्द्रबिन्दु इन्टरनेसनल बोर्डिङ स्कुल (स्किब्स) को कोर्टमा भएको सिनियर ब्वाइजको फाइनलमा निम्सले ज्ञान निकेतनलाई १५१३ ले पराजित गर्यो । सिनियर गर्ल्सको उपाधि भिडन्तमा भ्याली पब्लिकले डिफेन्डिङ च्याम्पियन निम्समाथि ८७ को रोमाञ्चक जित हात पार्यो ।जुनियर ब्वाइज फाइनलमा गोल्डेनपिकले ज्ञान निकेतनलाई १२७ ले पाखा लगायो । स्टाफको फाइनलमा साविक विजेता महामञ्जुश्रीले आयोजक स्किब्सलाई २११५ ले पन्छाउँदै उपाधि रक्षा गर्यो । उपाधिसँगै महामञ्जुश्रीले १० हजार नगद पुरस्कार हात पार्यो ।सिनियर ब्वाइजमा निम्सका दीपसागर सेती महर, सिनियर गर्ल्समा भ्याली पब्लिककी एन्जल गुप्ता, जुनियर ब्वाइजमा गोल्डेनपिकका पासाङ छिरिङ शेर्पा र स्टाफमा महामञ्जुश्रीका शैलेश श्रेष्ठ मोस्ट भेलुएबल प्लेयर घोषित भए ।विजेतालाई प्रदेश सांसद उद्धव थापा, शिक्षा अधिकारी (टोखा नगरपालिका) खगेन्द्रसिंह धामी, स्किब्सका प्रिन्सिपल अरुणकुमार केसी र समाजसेवी नवीन खड्कालगायतले पुरस्कृत गरे । दुईदिने प्रतियोगिताको सिनियर ब्वाइजमा २४, जुनियर ब्वाइज र सिनियर गर्ल्समा समान १६१६ तथा स्टाफमा ८ टिम गरी ६४ टिम सहभागी थिए ।"
कुस्ती टोली वैदेशिक प्रशिक्षणमा,काठमाडौं (कास) नेपाली कुस्ती टोली चीनको हाङझाउमा हुने १९ औं एसियाली खेलकुदको थप तयारी गर्न वैदेशिक प्रशिक्षणका लागि भारतको उत्तर प्रदेश जाने भएको छ । ४ खेलाडीसहित ५ सदस्यीय टोलीलाई राष्ट्रिय खेलकुद परिषद्का सदस्य सचिव टंकलाल घिसिङले आइतबार बिदाइ गरे ।वैदेशिक प्रशिक्षणका लागि जान लागेका चारै खेलाडी १३ औं दक्षिण एसियाली खेलकुद (साग) का पदक विजेता खेलाडी हुन् । पुरुष खेलाडीमा सुरेश चुनारा (७४ केजी) र राज यादव (१२५ केजी) तथा महिलामा शिभांगी दुबे (५७ केजी) र सुशीला चन्द (६२ केजी) रहेका छन् । १३ औं सागमा शिभांगी र सुशीलाले रजत तथा सुरेश र राजले कांस्य जितेका थिए । प्रशिक्षकमा कुस्तीका मुख्य प्रशिक्षक मुमताज अली इद्रिसी छन् ।टोली सोमबार काठमाडौंबाट नेपालगन्ज जानेछ । नेपालगन्जमा एक साताको प्रशिक्षणपछि टोली उत्तर प्रदेश जानेछ । उत्तर प्रदेशको नन्दनीनगरस्थित टाटा मोटर्स एकेडेमीमा भदौसम्म खेलाडी प्रशिक्षणमा रहने मुख्य प्रशिक्षक इद्रिसीले जानकारी गराए । खेलाडी सुरेशले पहिलो पटक अन्तर्राष्ट्रिय प्रतियोगिताको तयारीका लागि वैदेशिक प्रशिक्षणमा जान पाउँदा सबै खेलाडी उत्साहित भएको जनाए ।
पाकिस्तान 'ए च्याम्पियन,"कोलम्बो (एजेन्सी) पाकिस्तान ए ले चिरप्रतिद्वन्द्वी भारत ए लाई पराजित गर्दै एसीसी पुरुष इमर्जिङ टिम्स कप क्रिकेटको उपाधि रक्षा गरेको छ । पाकिस्तानले आइतबार कोलम्बोमा फाइनलमा भारतलाई १ सय २८ रनले पराजित गर्यो । चार दिनअघि यी दुई टोली समूह चरणको अन्तिम खेलमा प्रतिस्पर्धा गर्दा भारतले एकतर्फी रूपमा ८ विकेटको जित निकालेको थियो । फाइनल ठ्याक्कै उल्टो भयो । आर प्रेमदासा रंगशालामा टस हारेर ब्याटिङको निम्ता पाएको पाकिस्तानले निर्धारित ५० ओभरमा ८ विकेट गुमाई ३ सय ५२ रन बनाएर जितको आधार तयार पारेको थियो । तैयब ताहिरले १ सय ८ रन बनाएपछि पाकिस्तानले विशाल स्कोर बनायो । प्लेयर अफ द फाइनल उनले ७१ बल खेली १२ चौका र ४ छक्का प्रहार गरे । साइम आयुबले ५९, साहिबजादा फरहानले ६५ तथा ओमार युसुफ र मुबासिर खानले समान ३५ रन बनाए । भारतका राजबर्द्धन ह्याङगरगेकार र रियान प्रागले २२ विकेट लिए ।भारत ए ४० ओभरमा २ सय २४ रनमा अलआउट भयो । ओपनर अभिषेक शर्माले ६१ रन बनाए । उनले ५१ बल खेली ५ चौका र १ छक्का प्रहार गरे । कप्तान यश धुलले ३९ र ओपनर साई सुदर्शनले २९ रन बनाए । पाकिस्तान ए का साफियान मुकिमले ३ तथा अर्शाद इक्बाल, मेहरान मुम्ताज र मोहम्मद वासिमले २२ विकेट लिए । फाइनल खेलमा दुई अनफिल्ड अम्पायरमध्येका एक नेपालका बुद्धिबहादुर प्रधान थिए । २०१९ मा भएको प्रतियोगिताको पछिल्लो संस्करणको फाइनलमा पाकिस्तान ए ले मीरपुरमा बंगलादेश ए लाई ७७ रनले पराजित गरेको थियो । त्यसअघि टोलीले प्रमुख प्रतिद्वन्द्वी भारत ए लाई सेमिफाइनलमा ३ रनले पराजित गरेको थियो ।"
विश्वकपमा मार्टा : उपाधिबिनाकी क्विन,"साओ पाओला (एएफपी) उनलाई नै भनिने हो, स्कर्टमा पेले भनेर । पेले आफैंमा महान् फुटबल खेलाडी भए । उनी भने क्विन मार्टा हुन् । यिनै फुटबल खेलाडी यसपल्ट आफ्नो खेल जीवनको अन्तिम महिला विश्वकप खेलिरहेकी छन् । मार्टा ३७ वर्षकी भइन् । उनले अहिले चलिरहेको विश्वकप आफ्नो अन्तिम भनिसकेकी छन् । सायद ब्राजिलले विश्वकप नै जितेर उनलाई बिदाइ गर्ने सम्भावना कम छ । त्यसमाथि उनी चोटबाट मुक्त हुन संघर्षरत छिन् । अनि ब्राजिली महिला फुटबल पनि पुस्ता हस्तान्तरणको बाटोमा छ । उनी भन्छिन्, सबैले के बुझ्न आवश्यक छ भने म २० वर्षीया मार्टा होइन । तर शारीरिक रूपमा म राम्रो महसुस गर्दै छु । मानसिक रूपमा अझ बढी सशक्त भएकी छु । खासमा मार्टाको जीवन नै संघर्षको अर्को नाम हो । सानोमा उनले गरिबीसँगै संघर्ष गरिन् । त्यसपछि महिलाका रूपमा फुटबल खेल्न संघर्ष । अहिले उनको सबैभन्दा ठूलो समस्या हो, चोट ।महिला फुटबलले देखेको अहिलेसम्मकै सबैभन्दा ठूलो नाम मार्टा नै हो । उत्कृष्ट खेलाडी पनि । उनी सन् २००७ मा महिला फुटबलको सबैभन्दा ठूलो सफलताको नजिक पनि पुगेकी थिइन्, जति बेला ब्राजिल फाइनलमा पुगेको थियो । २००४ र २००८ को ओलम्पिकमा उनले दुईपल्ट रजत पदक जितिन् । उनी विश्वकपमै सर्वाधिक गोल गर्ने खेलाडी पनि हुन् । चाहे, त्यो पुरुषको होस् अथवा महिलाको विश्वकप । उनले पाँच संस्करणको विश्वकपमा १७ गोल गरेकी छन् ।यो पुरुष विश्वकप फुटबलमा जर्मनीका मिरोस्लाभ क्लोजको भन्दा एक गोल बढी हो । मार्टासामु यो गोलको कीर्तिमान अझ बढाउने अवसर पनि छ । यसपल्टको विश्वकपमा मार्टाका दुई समकालीन साथी खेलाडी हुने छैनन् । अर्की लेजेन्ड खेलाडी फोरमिगाले ब्राजिली राष्ट्रिय टिमबाट सन् २०२१ मा संन्यास लिइसकिन्, सात विश्वकप खेलेर । अर्की ३८ वर्षीया खेलाडी क्रिस्टिना भने यसपल्टको विश्वकप खेल्ने टिममै परिनन् । मार्टा आफैं पनि घुँडाको चोटका कारण झन्डै एक वर्ष मैदान बाहिर रहिन् ।मार्टाले सन् २००३, २०१० र २०१८ मा तीनपल्ट ब्राजिलका लागि कोपा अमेरिका जितिन् । गत वर्ष ब्राजिलले सफलतापूर्वक उपाधिको रक्षा गर्दा भने उनी टिममा थिइनन् । फेब्रुअरीमै मात्र उनी ब्राजिली टिममा फर्केकी हुन्, जति बेला सिबिलिभ्स कप मा जापानलाई १० ले पराजित गरेको थियो । यो नै त्यो समय हो, जति बेला मैले लामो समय खेल्न सकिनँ । यो समयमा मैले धेरै व्यवधान बेहोरें, पुनरागमन गर्ने क्रममा उनले भनेकी थिइन् ।पेलेले जस्तै मार्टाले तीनपल्ट विश्वकप जित्ने छैनन्, तर पनि उनी सफलताका आधारमा सबैभन्दा अब्बल खेलाडी हुन् । उनले छपल्ट फिफाको उत्कृष्ट खेलाडीको अवार्ड जितिन् । उनको सबैभन्दा ठूलो सफलता त फुटबल खेलेर नै आफ्नो बिर्सनलायक इतिहासलाई बिर्सन सक्नु हो । सानो उमेरमा उनले सबै खाले दुःख पाइन् । उनी ब्राजिलको उत्तरपूर्वी प्रान्ट एलागोसको डोस रिचोसमा हुर्केकी हुन् । अहिले उनी संयुक्त राष्ट्रसंघको लैंगिक समानताकी सद्भावना राजदूत पनि हुन् ।उनी त्यस्ता धेरै ब्राजिली महिलाका लागि प्रेरणा हुन्, जसको उद्देश्य फुटबल खेल्न हुने गर्छ । उनको पूरा नाम हो, मार्टा भिएरा दा सिल्भा । आफ्नो दाजुभाइसँगै मिलेर फुटबल खेल्न सिकिन् । उनी एक वर्ष मात्र के भएकी थिइन्, उनका आमाबुबा छुट्टिए । उनकी आमाको काँधमा चार सन्तानको बोझ परेको थियो । छोराछोरीलाई स्कुलमा पठाउने पैसा पनि थिएन । त्यसैले त मार्टाले नौ वर्षको उमेरपछि मात्र पढ्न थालेकी थिइन् ।स्कुल छँदा स्थानीय लिगमा खेल्थिन् । एकपल्ट उनका प्रशिक्षकले नै टिमलाई मैदानमा उतार्न अस्वीकार गरे, जबसम्म मार्टालाई टिमबाट हटाइएन । त्यसपछि एक स्थानीय स्काउटले उनलाई रियो डे जेनेरियोसम्म पुर्याए । त्यहाँ उनले आफूलाई स्थापित गर्ने प्रयास गरिन् । उनी भर्खर १४ वर्षकी थिइन् । त्यस अगाडि उनले घर कहिले पनि छाडेकी थिइनन् । ट्रायल मा उनको प्रदर्शन राम्रो रह्यो । यसक्रममा भास्को दा गामाको युवा टिममा सम्मिलित भइन् ।त्यति बेला सिसी महिला फुटबलको सबैभन्दा ठूलो नाम थियो । उनले मार्टाको खेल नजिकबाट हेर्न पाइन् । उनी भन्थिन्, प्राविधिक रूपमा मार्टाको कोहीसँग तुलना हुन सक्दैन । केही खेलाडी जन्मँदै राम्रा हुन्छन् । मार्टा पनि त्यस्तै खेलाडी हुन् । सन् २००३ मा १७ वर्षको उमेरमै उनी ब्राजिली टिममा परिन् । त्यसको एक महिनापछि उनी स्विडेनी क्लब उमेआमा आबद्ध भइन् र त्यसै क्लबका लागि वुमेन्स यूईएफए कप जितिन् ।अनि फिफाको वर्ष खेलाडीका लागि प्रत्याशी भइन् । सन् २००६ देखि २०१० सम्म उनले लगातार पाँचपल्ट यो अवार्ड जितिन् । त्यसपछि भने उनी अमेरिका लागिन् । अचेल उनी ओरलान्डो प्राइडका लागि खेल्छिन् । उनले ब्राजिलका लागि १ सय २२ गोल गरेकी छन् । यो त पेले र नेयमरभन्दा धेरै बढी हो । पेले र नेयमर दुवैले समान ७७ गोल गरेका छन् । मार्टाको खेल जीवनमा सबथोक छ, खालि विश्वकप उपाधि जितेको मात्र छैन । यो पनि यसपल्ट पूरा हुन सक्छ ।"

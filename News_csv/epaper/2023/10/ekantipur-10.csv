शीर्षक,विवरण
"भूकम्पले घर लग्यो, हमासले छोरा","अर्जुन शाह (धनगढी), मोहन शाही (डोटी), विप्लव महर्जन (सल्यान), मनोज बडू (दार्चुला), सन्तोष सिंह (धनुषा) र प्रदीप मेन्याङ्बो (सुनसरी)"
महिलाका मुद्दा अब पारिवारिक इजलासमा,"जिल्ला अदालतमा नमुना अभ्यासका रूपमा सुरु भएको पारिवारिक इजलासको अभ्यास अन्य अदालतमा पनि विस्तार गरिने उनले बताए । पारिवारिक इजलासको स्थापना भएको खबरले लामो समयदेखि यसको आवश्यकताबारे वकालत गर्दै आइरहेका महिला कानुन व्यवसायी खुसी भएका छन् । यो एकदमै स्वागतयोग्य कदम हो, वरिष्ठ अधिवक्ता मीरा ढुंगाना भन्छिन्, पारिवारिक खिचलो, यौन तथा घरेलु हिंसा, सम्बन्धविच्छेद र मानाचामल जस्ता महिलावादी मुद्दा वर्षौंसम्म पनि टुंगो नलाग्ने अवस्था भएकाले न्यायका लागि पीडित अदालतै जान हिचकिचाउने वा अत्यासले बीचमै मुद्दा छाडिदिने स्थितिबाट गुज्रिरहेका छन्, यस्तो द्रुत सुनुवाइको व्यवस्थाले अब यो झन्झटको अन्त्य गर्नेछ । अमेरिका, युरोपलगायत विश्वका धेरै देशमा विशिष्टकृत अदालतका रूपमा पारिवारिक अदालतले काम गर्दै आएका छन् । महिलालाई न्याय दिने काममा तलमाथि नपरोस् भनेर यस्ता अदालतमा लैंगिक संवेदनशीलताका बारेमा न्यायाधीशलाई विशेष तालिम पनि दिइएको हुन्छ, फौजदारी न्यायबारे बेलायतको क्याम्ब्रिज विश्वविद्यालयबाट विद्यावारिधि गरेकी अधिवक्ता आस्था दाहाल भन्छिन्, हामीकहाँ भने पारिवारिक इजलासमा पनि अन्य मुद्दामा जस्तै गोलाप्रथाबाटै न्यायाधीश छान्ने व्यवस्थाको निरन्तरता गरिएको छ, यसमा केही सुधार गरेर लैंगिक समानता र न्यायका बारेमा विशेषज्ञता हासिल गरेका न्यायाधीश व्यवस्था हुन सके पारिवारिक अदालतको उपादेयता सिद्ध हुनेछ ।"
मानव तस्करको दिल्ली ट्रान्जिट,"(नयाँदिल्ली)रोजगारीका लागि विदेश जान भनेर रकम बुझाएका नेपाली युवा अहिले दिल्लीमा अलपत्र परेका छन् । गन्तव्य मुलुकमा उड्न नपाई उनीहरू यहाँ अलपत्र परेका हुन् । उनीहरूले मानव तस्करको जालोमा परेर आफूहरू ठगिनुपरेको उनीहरूले दुखेसो गरेका छन् ।कञ्चनपुरका जयदेव (नाम परिवर्तन) त्यस्तै अलपत्र परेकामध्ये एक हुन् । उनी दिल्लीमा अलपत्र परेको ५ महिना भयो । विदेश उड्न पाउने आस गर्दै यता बसेकै महिनौं भयो, उनले भने, विदेश उडान त अनिश्चित छ नै, नेपाल फर्किन पनि समस्या छ । मानव तस्करको जालोमा परेर ठूलो रकम गुमाइसकेका उनी परिवारजनले अलपत्र परेको थाहा नपाऊन् भन्नेमा सजग छन् । अर्कोतिर, दलालले लिएको रकम फिर्ता गर्दिन्छ कि भन्ने आस पनि भएकाले उनी आफ्नो परिचय खुलाउन चाहँदैनन् । तर युरोपेली देश पोल्यान्डमा राम्रो जागिरको अवसर रहेको सूचनाको पछि लाग्दा आफ्नो टोली नराम्रोसँग मानव तस्करको जालोमा फसेको उनले बताए । आफैंले अगुवाइ गरेर उनले आफन्तजनसहित ८ जनालाई पोल्यान्ड जान राजी बनाएका थिए । दलालले बोलाएअनुसार गत जेठमै सबै जना दिल्ली आइपुगेका हुन् । अहिले टोली नै यहीं अलपत्र परेको छ । चित्र बुढाथोकी, विकास र डेबिट क्षेत्रीका नामले चिनिने नेपाली दलालको विश्वासमा पर्दा अलपत्र पारिएको उनीहरूको गुनासो छ । उनकै भर परी ८ जनाले एकमुष्ट रूपमा ३५ लाख रुपैयाँ दलाललाई बुझाएका थिए ।पासपोर्ट र अन्य आवश्यक डुकुमेन्ट पठाएको केही समयपछि भिसा र टिकट पठाएर हामीलाई दिल्ली बोलाइयो, जयदेवले भने, भिसा र टिकट नै आइसकेपछि विश्वास बढ्दै गयो । पैसा पनि बुझायौं । पछि थाहा भयो, भिसा र टिकट नक्कली रहेछ । आधाजति नगद नै र बाँकी दलालले भनेको बैंक खातामै जम्मा गरेको उनले बताए । पोल्यान्ड उड्न नपाएपछि जयदेवलाई आफ्नो र साथीहरूको ३५ लाख रुपैयाँ फिर्ता लिनुपर्ने दबाब छ । दिल्लीको पहाडगन्जको होटलमा बसेका उनको खर्च निरन्तर बढ्दो छ । अहिलेको उनी दलाललाई पछ्याउने र रकम फिर्ता गराउने प्रयासमा लागेका छन् । तर, उनी रकम फिर्ता आउला भन्ने सम्भावना क्षीण देख्छन् । अहिले उनलाई अल्बानिया वा कुक आइल्यान्ड पठाइदिने आश्वासन दिन थालिएको छ । पैसा देऊ भन्दा दिँदैन, पर्ख अन्यत्र भए नि पठाउँछु भनेर कुराएको कुरायै छ, दिल्लीस्थित नेपाली दूतावासमा भेटिएका उनले सुनाए ।गैंडाकोटका उमेशको व्यथा पनि जयदेवकै जस्तो छ । आफूलाई कमल चौधरी नामका दलालले दिल्लीसम्म ल्याइपुर्याएको उनले बताए । वर्क परमिट मा माल्टा पठाइदिने भनेपछि आफूसहित ६ जनाको टोलीले सुरुमा प्रतिव्यक्ति १ लाख १२ हजार रुपैयाँका दरले चौधरीलाई बुझाएको उनले भने । भीएफएक्स (भिसा प्रयोजनका लागि गरिने विभिन्न प्रक्रिया) का लागि उनीहरूलाई दिल्ली बोलाइयो । दिल्ली पुगेपछि मात्र थाहा भयो, भीएफएक्सका लागि दिइएको दिन र समयमा उनीहरूको नाम नै थिएन । अर्थात् दलालले सबै ढाँटेको रहेछ । अहिले चौधरीले नयाँ अफर दिएर आफूहरूलाई झुलाएको उमेशले बताए । दलालले आइसल्यान्ड पठाइदिने भन्दै थप ५ लाखका दरले पैसा असुलिसकेको छ, उनले भने, आज, भोलि भन्दाभन्दै महिनौं झुलाइसक्यो ।दिल्लीस्थित नेपाली दूतावासको कन्सुलर शाखामा अहिले विदेश जान आवश्यक पर्ने कागजात पूरा गर्ने युवाहरूको भीड देखिन्छ । अर्कोतिर, त्यही दूतावासमा रहेको नेपाल प्रहरीको एसएसपीको कार्यकक्षमा भट्ट र चौधरीजस्ता दलालको प्रलोभनमा परेर ठगिएकाहरू आइरहन्छन् ।दूतावासका काउन्सुलर एसएसपी उमाप्रसाद चतुर्वेदी गलत मानिस र दलालहरूको फन्दामा परेर ठगिनेहरूको संख्या बढ्दै गएको बताउँछन् । विदेशमा रोजगारीको राम्रो अवसर छ भनेर आकर्षण देखाउने र त्यसका लागि दिल्ली बोलाएर रकम असुल गरेपछि अलपत्र पार्ने घटनाबाट युवाहरू पीडित देखिएको उनले बताए । महिनामा ५० देखि ७० जना युवाहरू दलालको चंगुलमा परेर ठगिएकाको गुनासो लिएर आउने गरेको उनले जानकारी दिए । नक्कली कागजातहरू पठाएर सुरुमा विश्वास आर्जन गर्ने, त्यसपछि आज यो काम भयो, भोलि यो काम हुन्छ भन्दै आशा देखाउँदै पैसा असुल्ने रहेछन्, उनले भने, पैसा असुल भइसकेपछि सम्बन्धित दलाल सम्पर्कविहीन हुने घटना देखिएको हो ।बागलुङका दुई जना युवालाई बागलुङकै विजय केसीले हंगेरी पठाइदिने भन्दै दिल्ली बोलाएर अलपत्र पारेका छन् । उनीहरूले दलालले नै भनेअनुसार झापाकी एक महिलाको बैंक खातामा १०१० लाखका दरले रकम जम्मा गरेको बताए । उनीहरूले उक्त बैंक भौचरसहित दूतावासमा आफूहरू ठगिएको निवेदन दिएका छन् । ठेगाना नखुलाईकन १४ जनाले संयुक्त रूपमा दिएको निवेदनमा दलालले कसरी लोभ्याउँछ भन्ने कुरा खुलाइएको छ । तोकिएअनुसार सबैसँग रकम उठाइसकेपछि दलालहरू सम्पर्कविहीन हुने, मोबाइल परिवर्तन गर्नेजस्ता घटना पुनरावृत्ति हुने गरेको एसएसपी चतुर्वेदीले बताए । पहाडगन्ज, मजनुका टिला, महिपालपुर जस्ता धेरै होटलहरू रहेका क्षेत्रमा त्यस्ता पीडित नेपालीहरूको हूल सहजै देख्न पाइन्छ । फाटफुट्ट मानिसहरू विदेशका लागि उडेका पनि हुन्छन् । तिनैलाई देखाएर दलालले पैसा लिइसकेकाहरूलाई आशा देखाएर अलमल्याएर राख्छन् ।दूतावासमा उजुरी र गुनासाहरू बढ्दै गए पनि विदेशको भूमिमा दलालमाथि कानुनी कारबाही चलाउन चुनौती रहेको चतुर्वेदीले बताए । प्रमाणहरूले भारतको बैंकिङ च्यानलबाट ठगी भएको अवस्थामा यता समात्न र मुद्दा चलाउन सकिन्थ्यो, उनले भने, तर हुन्डी, नगद वा नेपालकै बैंक खाताको प्रयोग भएकाले यता मुद्दा चलाउन सकिन्न । तर, प्रमाणहरू बलियो रहेको स्थितिमा नेपाल प्रहरीले अनौपचारिक रूपमा दिल्ली प्रहरीसँग समन्वय र सहयोग लिएर कतिपयलाई पक्राउ पनि गरेको छ । अमेरिका पठाइदिने भनेर धेरै मानिसबाट लाखौं रुपैयाँ ठगी गरेका दाङका हस्त गुरुङलाई गत महिना भारतीय प्रहरीकै सहयोगमा पक्राउ गरिएको थियो ।दिल्ली विश्वविद्यालयबाट मानव तस्करी विषयमै विद्यावरिधि गर्दै गरेकी अस्भिना बस्नेत संस्था वा सरकारी अधिकारीको व्यक्तिगत प्रयासबाट मानव तस्करी नियन्त्रणको क्षेत्रमा भइरहेको प्रयास पर्याप्त नरहेको बताउँछिन् । २०७२ को भूकम्पपछाडि नेपालबाट विभिन्न प्रयोजनका लागि अवैध तरिकाले बालबालिका, महिला र युवाहरूको तस्करी बढेको उनले सुनाइन् । अमेरिका, युरोप वा अन्य देशहरूमा राम्रो रोजगारीको अवसर देखाएर गलत बाटोबाट उता पुर्याउने वा त्यो नाममा ठगी गर्ने, भारतमै घरेलु कामदार, यौनधन्दा र जोखिमयुक्त क्षेत्रमा काम गराउने उद्देश्यले बालबालिका र युवतीलाई ल्याउने कार्य भइरहेको छ, उनले भनिन्, घरेलु कामदारका लागि प्रतिबन्ध गरिएको खाडी मुलुकमा विभिन्न अवैध तरिका अपनाएर महिलालाई पुर्याउने काम भइरहेको छ । ती सबै कामका लागि तस्करले दिल्लीलाई ट्रान्जिट बनाएको उनले बताइन् ।सरकारले घरेलु कामदारमा जान रोक लगाएपछि नक्कली कागजातहरूका आधारमा भिजिट भिसा बनाएर नेपाली महिलालाई खाडी मुलुक पुर्याउने काम भइरहेका छन् । पछिल्लो समय खाडीमा क्लिनर का नाममा महिलालाई पठाउने अनुमति दिइएको छ । बस्नेतको अनुभवमा खाडी मुलुकमा घरेलु कामदारका लागि महिलाको माग अत्यधिक छ । सरकारले त्यसमा रोक लगाए पनि त्यो थामिएको छैन । गलत तरिकाले हुने मानव ओसारपसार रोक्न अध्यागमन, नेपाल प्रहरीको मानव बेचबिखन अनुसन्धान ब्युरो, गुप्तचर तथा अन्य सरकारी संयन्त्र र सामाजिक संघसंस्थाबीच कसिलो समन्वय र सहकार्य आवश्यक छ, उनले भनिन्, अहिले सामाजिक सञ्जाल ह्वाट्सएप, फेसबुकजस्ता डिजिटल प्लेटफर्मको प्रयोग गरेर पनि तस्करहरूले युवायुवतीलाई जालोमा पार्दै आएको देखिन्छ ।"
मिर्गौला रोग बोकेर वैदेशिक रोजगारीबाट फर्कंदै,"(काठमाडौं)मलेसिया र खाडी देशमा वैदेशिक रोजगारीमा गएका नेपाली कामदारमा मिर्गौला रोगसम्बन्धी जोखिम रहेको एक अध्ययनले देखाएको छ । बेलायतको बर्नमथ विश्वविद्यालयको नेतृत्वमा धनुषा जिल्लाका दुई स्थानीय तहमा वैदेशिक रोजगारीबाट फर्किएका ७ सय १८ जना र स्थानीय ७ सय २० जनाबीच गरिएको तुलनात्मक अध्ययनमा यस्तो जोखिम औंल्याइएको हो । अनुसन्धानमा वैदेशिक रोजगारीमा कम्तीमा २ वर्ष बसेका र फर्केको १२ महिनाभन्दा कम अवधिभित्रका कामदारहरू समेटिएका थिए । उनीहरूमाथि गरिएको अध्ययनले मिर्गौलाले रगत फिल्टर गर्ने अनुपात जाँच्न ग्लोमेरुलर फिल्ट्रेसन क्षमतामा कमी आएको देखाएको छ । अनुसन्धानमा ग्लोमेरुलर फिल्ट्रेसन वैदेशिक रोजगारीबाट फर्केका कामदारमा ५८ प्रतिशत र स्थानीयमा ३६ प्रतिशत देखिएको छ । यस्तो परीक्षणले रगतमा क्रियटिनिन भन्ने तत्त्वको मात्रालाई हेरी त्यसमा उमेर र लिंगलाई समायोजन गरी मिर्गौलाले एक मिनेटमा कति मात्रामा रगत छान्दछ भन्ने निर्क्योल गर्दछ र घट्दो दरले मिर्गौलाको कार्यक्षमतामा कमी आएको मानिन्छ । अनुसन्धानमा वैदेशिक रोजगारीबाट फर्केका कामदारहरूको क्रियटिनिनको मात्रा पनि स्थानीयको भन्दा बढी देखिएको छ । क्रियटिनिनको मात्रा वैदेशिक रोजगारीबाट फर्केकामा ०८८ एमजीडीएल देखियो भने यही मात्रा स्थानीयमा ०७२ देखियो । अनुसन्धानमा स्थानीयमा भन्दा वैदेशिक रोजगारीबाट फर्केकाको पिसाबमा प्रोटिनको मात्रा धेरै देखिएको छ । न्याम्सका मिर्गौला रोग विशेषज्ञ डाक्टर अरुण सेढाईंले मिर्गौलाको रोग समय क्रममा मुटुको समस्यासँग सम्बन्धित हुने भएकाले यसबारे गम्भीर हुनुपर्ने बताए । बर्नमथ विश्वविद्यालय र ग्रिनतारा नेपालले धनुषाको लक्ष्मीनिया गाउँपालिका र छिरेश्वरनाथ नगरपालिकामा गरेको यस अध्ययनमा मधेश प्रदेशको प्रदेश जनस्वास्थ्य कार्यालय, संयुक्त राष्ट्रसंघ अन्तर्राष्ट्रिय आप्रवासी संगठन (आईओएम) र बेलायतकै युनिभर्सिटी कलेज लन्डनले प्राविधिक र वैज्ञानिक सहयोग पुर्याएका थिए । यो अध्ययनले वैदेशिक रोजगारीबाट फर्किएका कामदारमा उच्च रक्तचापको समस्या पनि बढी रहेको देखाएको छ । तुलनात्मक अध्ययनमा वैदेशिक रोजगारीबाट फर्किएका ३८ प्रतिशतमा उच्च रक्तचापको समस्या देखियो भने स्थानीय १९४ प्रतिशतमा । यो अध्ययनमा समेटिएका वैदेशिक रोजगारीबाट फर्किएका कामदारमध्ये ९० प्रतिशत कतार, साउदी अरब र मलेसियामा कार्यरत थिए भने दुई तिहाइभन्दा बढी निर्माण र उद्योग क्षेत्रमा कार्यरत थिए । वैदेशिक रोजगारीबाट फर्किएकाहरूले औसतमा देखिन १०७ घण्टा काम गरेको र ३०९ प्रतिशतले औसतमा महिनाको एक दिन पनि बिदा लिने नगरेको बताएका थिए । अनुसन्धानमा संलग्न बेलायतको बर्नमथ विश्वविद्यालयका डाक्टर निर्मल अर्यालले यो अनुसन्धानले वैदेशिक रोजगारीबाट फर्किएका कामदारहरूमा स्वास्थ्यबारे लामो समयसम्म अनुसन्धान जरुरी रहेको बताए । उनले भने, यो अध्ययनले देखाएका निष्कर्षहरूका आधारमा वैदेशिक रोजगारीसम्बन्धी विद्यमान नीतिहरूमा फेरबदल गर्नुपर्ने देखिन्छ ।"
वीरमा २२१ स्वास्थ्यकर्मीलाई हटाइयो,"(काठमाडौं)चिकित्सा विज्ञान राष्ट्रिय प्रतिष्ठान वीरले अस्पतालमा करारमा कार्यरत डाक्टर, नर्स, ल्याब टेक्निसियन, बायो मेडिकल इन्जिनियर, रेडियोग्राफर, इलेक्ट्रिसियनलगायत गरेर २ सय २१ जना स्वास्थ्यकर्मीलाई सेवाबाट हटाएको छ । तीमध्ये ४४ जना चिकित्सक र नर्स गरी १ सय ४७ जना छन् । स्वास्थ्य मन्त्रालयलाई करार सेवा निरन्तर दिन र पारिश्रमिक रकम विनियोजन गर्न पटकपटक अनुरोध गर्दा पनि नमानेपछि बाध्य भएर हटाउनुपरेको अस्पतालको भनाइ छ ।ठूलो मात्रामा स्वास्थ्यकर्मी हटाइएपछि सोमबारदेखि अस्पतालमा सञ्चालित ५९ बेड आईसीयूमध्ये २३ बेड बन्द भएका छन् । यसले देशभरबाट आएका बिरामी उपचार नपाएर मारमा परेका छन् । सोमबार इमर्जेन्सीको आरटु शय्यामा उपचाररत मकवानपुर भीमफेदीकी ४६ वर्षीया मीना गोले आईसीयू बेड अभावकै कारण इमर्जेन्सीमै छट्पटिइरहकी थिइन् । उच्च रक्तचापका कारण आइतबार इमर्जेन्सीमा भर्ना भएकी उनको उपचारका लागि आईसीयू पाउन श्रीमान्ले वीरका निर्देशकलाई हारगुहार गरे तर पाउन सकेनन् ।आईसीयू विशेषज्ञ डारविराज श्रेष्ठले गोले जस्तै अस्पतालमा दैनिक ५६ जना आईसीयू चाहिएका बिरामी उपचार गराउन आउने गरेको बताए । समयमा आईसीयूमा राख्न नसकेमा प्रायः बिरामीको ज्यान जानेसमेत खतरा हुन्छ, उनले भने । अस्पतालका अनुसार कर्मचारी कटौती भएसँगै मानव अंग प्रत्यारोपण, शल्यक्रिया, डायलसिस मात्र नभई इमर्जेन्सी सेवासमेत प्रभावित बनेको छ । वीरका निर्देशक डासन्तोष पौडेलले आईसीयूमा ३८ जनामध्ये २० जना, शल्यक्रियामा १२ जनामध्ये ६ जना, इमर्जेन्सीमा २३ मध्ये १६ जना स्वास्थ्यकर्मी एकैपटक अभाव देखिएको बताए । कर्मचारी अभावका कारण मिर्गौलामा खराबी देखिएका बिरामीले समयमा प्रत्यारोपण गराउन झन् गाह्रो हुने देखिएको छ, उनले भने, बढी सेवा लिन आउने युरोलोजी, ग्यास्ट्रोलोजीको सेवासमेत प्रभावित बनेको छ ।वीरमा ५ सय बेडको सर्जिकल भवनसहित अस्पतालमा ९ सय ६ बेड सञ्चालनमा छ । निर्देशक डा पौडेलले अब जनरल बेड संख्यासमेत घटाउनुपर्ने अवस्था आएको बताए । कोभिडका बेला सर्जिकल भवन सञ्चालनमा ल्याउन २०७८ असार २१ मा बसेको मन्त्रिपरिषद् बैठकले करारमा स्वास्थ्यकर्मी नियुक्त गर्ने निर्णय गरेको थियो । अहिले वीरमा पुराना दरबन्दीका स्वास्थ्यकर्मीबाहेक गत चैततिर लोक सेवा आयोगबाट पठाएका २ सय ४६ जना स्वास्थ्यकर्मीको भरमा छ । पुराना एक हजार ७८ जना छन् ।स्वास्थ्य मन्त्रालयले भने अस्पताललाई करारमा कार्यरत कर्मचारी आन्तरिक स्रोतबाट राख्न भनेको थियो । तर, अस्पतालले आन्तरिक स्रोतबाट पाल्न सक्ने अवस्था नरहेको बताएको छ । अस्पतालका अनुसार करारका कर्मचारीलाई मात्र मासिक तलबभत्ता ९६ लाख रुपैयाँ आवश्यक पर्छ । तर, अस्पतालको आम्दानी गत वर्ष ५६ करोड रुपैयाँ मात्र थियो । स्वास्थ्य मन्त्रालयबाट उपकरणलगायत खरिद गर्न १ अर्ब ४३ करोड बजेट विनियोजित भएको थियो । तैपनि १५ करोड रुपैयाँ घाटा रहेको अस्पतालको भनाइ छ । यस वर्ष मन्त्रालयले ७३ करोड रुपैयाँ छुट्याएको छ । वीरका निर्देशक डापौडेलले मन्त्रालयले अस्पतालको दयनीय अवस्था देखेर पुनः करारमा नियुक्त गर्नेमा आशावादी रहेको बताए । स्वास्थ्य मन्त्रालयका प्रवक्ता डाप्रकाश बुढाथोकीले कोभिड महामारीलाई लक्षित गरेर नियुक्त दिएको र अहिले सेवाको औचित्य समाप्त भएकाले करारलाई निरन्तरता दिन नसकिएको बताए । विश्व स्वास्थ्य संगठन र नेपाल सरकारले कोभिड अन्त्य भएको घोषणा गरिसकेका छन्, उनले भने, महामारी नै अन्त्य भइसकेपछि कोभिडको नाममा करारमा राख्न मिल्दैन ।उनले अस्पतालले कर्मचारी अभावले सेवा प्रभावित भएको वैज्ञानिक र व्यावहारिक कारण देखाउन सकेमा आवश्यकताका आधारमा पुनः करारमा नियुक्त गर्न सकिने बताए । कर्मचारी हाजिर गर्ने अनि जाने प्रवृत्तिले पनि सेवा प्रभावित बनेको देखिन्छ, उनले भने ।"
कोशीमा मुख्यमन्त्री आकांक्षीको लर्को,"(मोरङ)कोशीमा मुख्यमन्त्रीका लागि आकांक्षीको लर्को देखिएको छ । गठबन्धन दल कांग्रेस, माओवादी, एकीकृत समाजवादी र जसपामध्ये मुख्यमन्त्रीमा कांग्रेस र माओवादीको दाबी छ । कांग्रेसबाट दलका नेता उद्धव थापा, प्रमुख सचेतक भूपेन्द्र राई, सांसदहरू केदार कार्की, हिमाल कार्की, अमृत अर्याल र भीम पराजुली मुख्यमन्त्रीका आकांक्षी छन् । कार्की र राई सभापति शेरबहादुर देउवानिकट, थापा र पराजुली कृष्णप्रसाद सिटौला र केदार कार्की नेता शेखर कोइरालानिकट हुन् । संविधानको धारा १६८ को उपधारा (३) सम्म दलको नेताका नेतृत्वमा सरकार गठन हुनुपर्ने अडानमा रहेका कोइराला समूहका नेताहरू उपधारा (५) को सरकार केदार कार्कीको नेतृत्वमा बन्नुपर्ने भन्दै खुलेर पहल थालेका छन् । देउवानिकट हिमाल कार्कीलाई मुख्यमन्त्री नियुक्तिका लागि पार्टी उपसभापति तथा उपप्रधानमन्त्री पूर्णबहादुर खड्का, केन्द्रीय सदस्यद्वय ज्ञानेन्द्र कार्की र नारायण खड्कालगायतले पहल गरिरहेका छन् । अर्यालका लागि महामन्त्री गगन थापा र विश्वप्रकाश शर्माले पहल गरिरहेको उनीनिकट नेताको भनाइ छ । थापा, राई र पराजुलीलाई पनि मुख्यमन्त्री नियुक्तिका लागि नेताहरू सक्रिय छन् तर सिटौलाले अहिलेसम्म कसैका लागि खुलेर बोलेका छैनन् । यसअघि दुईदुई पटक बलजफ्ती आफ्ना विश्वास पात्र उद्धव थापालाई संवैधानिक व्यवस्थाविपरीत मुख्यमन्त्री नियुक्त गराएर पनि विश्वासको मत पाउन नसकेकाले अहिले माओवादीले मुख्यमन्त्रीमा दाबी गरिरहेकाले सिटौला दबाबमा परेका छन् । सिटौलाको जिद्दीले यतिखेर कोशीमा कांग्रेसको हातबाट मुख्यमन्त्री माओवादीको पोल्टामा जाने अवस्था निर्माण भएको एक नेताले बताए । तर मुख्यमन्त्री नियुक्तिले संघीय सरकारमा आलोपालो नेतृत्व र आउँदो कांग्रेस महाधिवेशनमा पार्टीको नेतृत्व दुवै विषयमा प्रभाव पार्ने अवस्था रहेकाले सिटौला थापालाई नै मुख्यमन्त्री बनाउने दाउमा छन्, ती नेताले भने ।केदार कार्कीलाई मुख्यमन्त्री नियुक्तिका लागि सभापति देउवासँग छलफल गरेका कोइराला समूहका नेताहरूले सोमबार प्रधानमन्त्री तथा माओवादी अध्यक्ष पुष्पकमल दाहाललाई भेटेर दबाब दिएका छन् । भेटमा कार्कीलाई मुख्यमन्त्री नबनाइए दसैंपछि गठबन्धन भत्काएर सत्ता समीकरण परिवर्तन गरिदिने धम्कीसमेत दिएको छलफलमा सहभागी एक नेताले सुनाए । प्रधानमन्त्री दाहालले विश्वासको मत प्राप्त गर्ने सुनिश्चितताका लागि राप्रपालाई सहमत गराउन र सिटौलालाई अवरोध नगर्न देउवालाई सहमत गराउन सके कार्कीलाई मुख्यमन्त्री बनाउने बचन दिएको ती नेताको भनाइ छ । शेखर कोइरालानिकटलाई मुख्यमन्त्री नबनाइए विद्रोह गरेर एमालेसँग मिलेर भए पनि सरकार बनाउने रणनीतिमा कोइराला समूहका नेताहरू रहेको स्रोतको भनाइ छ । थापाले २२ पटक मुख्यमन्त्री नियुक्त हुँदा पनि विश्वासको मत प्राप्त गर्न नसक्नुका साथै सर्वोच्चले असंवैधानिक भन्दै पदमुक्त गरिदिएकाले विकल्प खोज्नुपर्ने भन्दै पार्टी नेतृत्वमाथि दबाब बढाइरहेका छन् । माओवादीमा नेता इन्द्रबहादुर आङ्बो, निवर्तमान उपसभामुख बाबुराम गौतम र सांसद दुर्गाप्रसाद चापागार्इं मुख्यमन्त्रीका आकांक्षी देखिएका छन् । गौतम प्रधानमन्त्री दाहालनिकट, जनार्दन शर्मानिकटका आङ्बो र वर्षमान पुननिकटका चापागाईंले आआफ्ना नेतालाई रिझाएर मुख्यमन्त्री बन्न खोजेको प्रदेश सांसदहरूको भनाइ छ । गठबन्धनको सरकार निर्माणका लागि सभामुख पद त्याग गरेकाले मुख्यमन्त्रीमा पहिलो हक आफ्नो लाग्ने गौतमको भनाइ छ । दोस्रो पटक निर्वाचित भएर प्रदेशसभा सदस्य भएका नेता आङ्बोले मुख्यमन्त्रीका लागि पहिलो हकदार आफू भएको दाबी गरेका छन् । सभामुखबाट राजीनामा दिएलगत्तै आर्थिक मामिला तथा योजनामन्त्री बनेका गौतम पुनः मुख्यमन्त्री बन्ने र पहिलो प्रदेशसभामा निरन्तर मन्त्री खाएका आङ्बो नै मुख्यमन्त्री बन्ने हो भने पार्टीमा अन्य व्यक्तिको कुनै मूल्य नरहने भएकाले पार्टीले सही निर्णय लिनेमा विश्वस्त रहेको चापागाईंनिकट नेताको भनाइ छ । सरकार गठनको अन्तिम विकल्प उपधारा (५) अनुसार सरकारको नेतृत्व गर्न दलको नेता नै हुनुपर्ने बाध्यात्मक अवस्था नभएको र ४७ जना सांसदको हस्ताक्षर गराएर दाबी पेस गर्ने कुनै पनि सांसद मुख्यमन्त्री नियुक्त हुने संवैधानिक व्यवस्था छ । प्रदेश प्रमुख परशुराम खापुङले संविधानको धारा १६८ को उपधारा (५) अनुसारको मुख्यमन्त्री नियुक्ति तथा सरकार गठनका लागि असोज २६ गते साँझ ५ बजेसम्मको समयसीमा दिएका छन् । गठबन्धन दलले ४७ प्रदेश सांसदको समर्थनमा मुख्यमन्त्री नियुक्तिका लागि दाबी पेस गर्न सफल भए पनि विश्वासको मत प्राप्त गर्न सक्ने अवस्था देखिन्न । उपधारा (५) बमोजिम नियुक्त हुने मुख्यमन्त्रीलाई उपधारा (४) अनुसार ३० दिनभित्र प्रदेशसभाबाट विश्वासको मत लिनुपर्ने संवैधानिक बाध्यता छ । विश्वासको मत लिने प्रदेशसभा बैठकको अध्यक्षता एमालेकी उपसभामुख सिर्जना दनुवारले नगरिदिएको अवस्थामा गठबन्धनलाई राप्रपाको साथ अपरिहार्य हुन्छ । त्यो अवस्थामा राप्रपाले समर्थन नदिए प्रदेश संविधानको धारा १६८ को उपधारा (७) अनुसार मध्यावधि चुनावमा जानुको विकल्प रहँदैन । तर गठबन्धन दलले हालसम्म राप्रपासँग औपचारिक वार्ता तथा छलफल सुरु नगरेको राप्रपाका प्रमुख सचेतक अमरबहादुर विष्टले बताए । ९३ सदस्यीय प्रदेशसभामा कांग्रेसका २९, माओवादीका १३, एकीकृत समाजवादीका ४ र जसपाका एक गरी ४७ सांसद छन् । एमालेका सभामुखको जिम्मेवारीमा रहेकी उपसभामुख सिर्जना दनुवारसहित ४० र राप्रपाका ६ सांसद छन् ।"
पालिका अध्यक्षलाई साढे ३ वर्ष कैद,"बागलुङ (कास) गाँजा भण्डारण र ओसारपसार मुद्दामा बागलुङको निसीखोला गाउँपालिका अध्यक्ष सूर्यबहादुर घर्तीलाई उच्च अदालत बागलुङले साढे तीन वर्ष जेल सजाय तोकेको छ । आइतबार न्यायाधीशद्वय मदन पोखरेल र माधवेन्द्र रेग्मीको इजलासले जिल्लाको फैसला सदर गरेको हो । गत पुसमा जिल्ला अदालतले घर्तीलाई ५० हजार रुपैयाँ जरिवानासहित साढे तीन वर्ष कैद फैसला तोकेको थियो । केही समय फरार भएर उनले ढिलो गरी गाउँपरिषद् सम्पन्न गरेका थिए । जिल्लाको फैसलापछि फरार घर्तीले उच्चमा पुनरावेदन गरेपछि राजनीतिक र गाउँपालिकाको कार्यक्रममा सहभागी बन्दै आएका थिए । २०७७ असार १२ गते निसीखोला६ को वडाध्यक्ष हुँदा ८० केजी गाँजासहित घर्तीलाई इलाका प्रहरी कार्यालय बुर्तिवाङको टोलीले घरबाटै पक्राउ गरेको थियो । लागूऔषध कसुरसम्बन्धी ऐन २०३३ को दफा ४ (क) अनुसार २०७७ भदौ ४ गते उनीविरुद्ध जिल्ला अदालतमा मुद्दा परेको थियो । पक्राउलगत्तै झण्डै तीन महिना पुर्पक्ष बसेपछि उनी धरौटीमा रिहा भएका थिए । त्यसपछि वडाध्यक्षको काम नियमित रुपमा गरे । गत वर्ष गाउँपालिका अध्यक्षमा कांग्रेसबाट उम्मेदवार बन्दा उनीविरुद्ध दाबीविरोध परेको थियो । तर निर्वाचन आयोगले उनको उजुरीउपर कुनै कारबाही गरेन । धरौटीमा छुटेकोले दोषी ठहर हुने सम्भावना नदेखेपछि टिकट दिइएको पार्टी पदाधिकारीको दाबी छ । उच्च अदालत बार एसोसिएसन बागलुङका पूर्वअध्यक्ष राम शर्माले घर्ती अब जेल जाने बताए । सूर्यबहादुरजी अब जेल जानुपर्छ, पालिका अध्यक्षबाट पनि राजीनामा गर्नुपर्छ, शर्माले भने, सर्वोच्चले अनुमति दिए मात्र अब माथिल्लो तहमा जाने अधिकार रहन्छ ।"
मुम्बई फिल्म फेस्टिभलमा तीन नेपाली फिल्म,"काठमाडौं (कास) बुसान पुगेका तीन नेपाली फिल्म भारतको मुम्बई फिल्म फेस्टिभलमा छनोट भएका छन् । नवीन सुब्बा निर्देशित गाउँ आएको बाटो, आइसफल प्रोडक्सनबाट निर्मित गुराँस र साक्षी रूख छनोटमा परेका हुन् । गुराँस र साक्षी रूख साउथ एसिया प्रतिस्पर्धातर्फ छनोट हुँदा गाउँ आएको बाटो आइकन्स साउथ एसिया शीर्षकमा छानिएको हो । सौरभ राई निर्देशित गुराँस को यो साउथ एसिया प्रिमियर हो भने द रेड सुटकेस को एसिया प्रिमियर । यसअघि भेनिसमा द रेड सुटकेस को वर्ल्ड प्रिमियर भएको थियो । टोरोन्टोमा वर्ल्ड प्रिमियर भएको गाउँ आएको बाटो यो महोत्सवसँगै ब्राजिलको प्रतिष्ठित साओ पाउलो फिल्म फेस्टिभलमा पनि छनोट भएको छ ।मुम्बई फिल्म फेस्टिभलको लघु फिल्मतर्फ भने चिसो घर, हेलेना र विन्डहर्स ले नेपाललाई प्रतिनिधित्व गर्ने भएको छ । महोत्सवमा २ सय ५० फिल्म देखाइँदै छन् । त्यसमध्ये ४० फिल्मको वर्ल्ड प्रिमियर, ४५ को एसिया प्रिमियर र ७० को साउथ एसिया प्रिमियर हुँदै छ । महोत्सवको ओपनिङ र क्लोजिङ फिल्म भने अझै छनोट भइसकेका छैनन् ।"
जापानमा ओलम्पिक,"सन् १९६४ मा आजकै दिन (अक्टोबर १०) मा जापानमा ओलम्पिक खेल सुरु भएको थियो । जापानको राजधानी टोकियोमा अक्टोबर १० देखि २४ सम्म चलेको प्रतियोगितामा एक सय ६३ इभेन्टमा ५ हजार १ सय ५१ खेलाडी प्रतिस्पर्धामा उत्रिएका थिए । तीमध्ये ४ हजार ४ सय ७३ पुरुष र ६ सय ७८ जना महिला थिए । प्रतियोगितामा ३६ स्वर्ण, २६ रजत र २८ कांस्य गरी ९० पदकसहित अमेरिका प्रथम भएको थियो । त्यस्तै, ३० स्वर्ण, ३१ रजत र ३५ कांस्यसहित ९६ पदक जितेको सोभियत संघ दोस्रो भएको थियो । आयोजक जापानले १६ स्वर्ण, ५ रजत र ८ कांस्य गरी २९ पदक जित्दै तेस्रो स्थान ओगटेको थियो । जर्मनीको संयुक्त टोली चौथो, इटाली पाँचौं र हंगेरीले छैटौं स्थान हासिल गरेका थिए ।"
इजरायलको जोखिम क्षेत्रबाट ५५ नेपालीको उद्धार,"(काठमाडौं)राति बस्दा मेरो श्वास पुग्दैन । मुटु फुट्न खोज्छ । मुख बन्द हुन्छ । कहिलेसम्म हामी यसरी बस्ने ? तीन दिनदेखि लगातार इजरायलको त्रासदीमा बाँचिरहेका दाङका विपिन सुवेदीले आफ्नो भिडियो सार्वजनिक गर्दै भने, आज (सोमबार) दिनभरिमा हामीलाई यहाँबाट उद्धार गरिदिनुस् । आज पनि त्यहीँ रात कटाउनपर्यो भने रातले नै लग्ने भयो हामीलाई । साथीहरूलाई पनि लग्यो । अब हामीलाई नलगोस् । उनीसहित ५ जनाको टोली दक्षिण इजरायलको द्वन्द्वग्रस्त क्षेत्र सेदोत नेगेभमा थिए । आफूसँगै इजरायल गएका १० जना साथी मारिएको पुष्टि भएपछि उनीहरू निकै विक्षिप्त भइसकेका थिए । विपिन बसेको फार्मबाट करिब २० किलोमिटर टाढा अलुमिन किबुजमा १० जना मारिएका हुन् । सुदूरपश्चिम विश्वविद्यालय कृषि संकायबाट गएका ४९ जना विद्यार्थीका उनी टोली नेता हुन् । १० जना साथी गुमाइसक्यौं । अझै आफू पनि गुम्छौं कि भन्ने डर छ, उनले भने, राति मिसाइल पर्दा बंकर थरर हल्लिन्छ । १० जना साथीको त्यो चिच्चाहट, उनीहरूले गरेको हारगुहार याद आइरहेको छ । रातभर निद्रा लाग्दैन । यहाँ आएर राति हमलाकारीले साथीहरूलाई जस्तै हामीलाई पनि क्रूरतापूर्वक मार्यो भने ? बिन्ती छ अब अझै पनि पर्खन सक्दैनौं । उनीहरूलाई तेलअभिभस्थित नेपाली दूतावासले आइतबारदेखि नै उद्धार गर्न आउने आश्वासन दिएको थियो । त्यही आसमा विपिनसँगै बैतडीका प्रमोद भट्ट, सिन्धुलीका अनुप अधिकारी, कैलालीका विशाल पाण्डे र दाङका समर्पण आचार्य उद्धारको पखाईमा थिए । दूतावासको पहलपछि दिउँसो उद्धारका लागि सेनाको गाडी उनीहरू बसेको कृषि फार्ममा पुग्यो र सेदोत नेगेभको बेतकाम क्षेत्रमा लगेर राखियो । जहाँ उनीहरूभन्दा केही समयअघि मात्रै कञ्चनपुरका नितिन भण्डारीको समूहलाई पुर्याइएको थियो । भण्डारीको समूह सारसेरेट कृषि फार्ममा काम गर्थ्यो, जुन इजरायलको सबैभन्दा ठूलो कृषि फार्ममध्येमा पर्छ । भण्डारीसँग डडेलधुराका लोकेन्द्र विष्ट, बजुराका रमेशबहादुर कार्की, रौतहटका नीरञ्जन कुशहवा, रौतहटका विनोद शाह, कैलालीका उपेन्द्र जीसी, अरविनकुमार चौधरी, आवाज भट्टराई र रोहित नायक पुगेका थिए ।हामी थाइल्यान्डका नागरिकसँगै ५० जना बसेका थियौं । हाम्रो सुपरभाइजरले काम गर्न सकिन्छ भन्दै थिए । हामी मानसिक रूपमा विक्षिप्त भइसकेका थियौं । कतिखेर के हुन्छ थाहा छैन, उनले भने, दिउँसो खुला आकाश हुन्छ । मान्छे आएको देखिन्छ । राति चकमन्न हुन्छ, चम्चा खस्दा पनि आवाज आउँछ कि भन्ने डर लाग्छ । राति धेरै तनाव हुन्छ । जति सकिन्छ साथीहरू छिटो एक ठाउँमा बस्ने योजना थियो । बल्ल पूरा भयो । विपिन र साथीहरू पुगेको केहीबेरमा बर्दियाका लुइस रिजालसहित ११ जनालाई पनि पुर्याइयो । उक्त टोलीमा तीन छात्रा थिए । यो टोलीमा दाङका नवीन घिमिरे, चितवनकी श्रेया तिवारी, दाङका बादल सुवेदी, गुल्मीकी मनीषा खनाल, पर्वतका नारायण भुसाल, कैलालीका गणेश साउद, विपना जोशी, ओमप्रकाश उपाध्याय, कञ्चनपुरका गणेश जोशी र सुर्खेतका प्रवीन बीसी थिए । हामीलाई साथीहरू गुमाएको पीडा असाध्यै छ । सुरक्षित हुन्छ भन्ने तत्काल केही आशा जागेको छ, रिजालले भने, नेपाल नपुग्दासम्म आफूहरू सुरक्षित भएको अनुभव गर्दैनौं । हामीलाई जतिसक्दो छिटो नेपाल पठाइदिने व्यवस्था गर्नुपर्छ । यो टोलीमा नजिकै रहेको कृषि फार्मबाट चितवनकी विभुषा अधिकारी, कैलालीका रचना चौधरी, आशा मिश्र र सुष्मा रेग्मी पनि मिसिए । सेदोत नेगेभस्थित मिभ्टाहिममा रहेकी कल्पना जोशी, साधना बोहरा, शिलाकुमारी यादव आउन भने समय लाग्यो । यी चार जनासँगै कृषि वन विश्वविद्यालयका १५ जना नेपाली विद्यार्थी थिए । उनीहरू इजरायलको अर्को विश्वविद्यालयमार्फत फार्ममा खटिएका थिए । उनीहरूलाई लिन छुट्टै गाडी आउने भएपछि कल्पनाहरू सुदूरपश्चिमकै टोलीमा आए । बितेको तीन दिनमा बंकरमा बस्दा खानाको मतलव भएन । बंकर चिसो हुँदो रहेछ । मृत्युको मुहानबाट निस्केको जस्तो अनुभूति भएको छ, कल्पनाले भनिन् । इजरायलका लागि नेपाली दूतावासले निकै जोखिम रहेको क्षेत्रबाट ३२ जना विद्यार्थीलाई बाहिर ल्याउन सफल भएको जनाएको छ । इजरायलको अझ सुरक्षित रहेको स्थान रमाद नेगेभ भन्ने ठाउँमा राख्ने योजना छ, इजरायलका लागि नेपाली राजदूत कान्ता रिजालले कान्तिपुरसँग भनिन्, जोखिममा परेका सबै विद्यार्थीहरूलाई त्यहाँ नै राखिनेछ । रमाद नेगेभ मरुभूमिको एउटा सहर हो । जहाँ हमासको प्रभाव छैन । गैरआवासीय नेपाली संघका अध्यक्ष श्रीकृष्ण भण्डारीले सुदूरपश्चिमका ३२ जना विद्यार्थीबाहेक रमत नेगेभका थप २३ जना विद्यार्थीहरूलाई उद्धार गरिएको बताए ।२३ जनामा प्रज्वल कोइराला, रविन चन्द, रविन भट्टराई, रामु ठाकुर, टेकनारायण, सुदीप यदुवंशी, सुशान्त न्यौपाने, उन्से नेपाली, विष्णु काफ्ले, एन्जल कुमार, योदित ढकाल, अमन भण्डारी, मनोज भुजेल, महेश आचार्य, अनिशा गिरी, पूजाकुमारी विक, ऋषि गौतम, शोभा पासवान, प्रतिभा आचार्य, सुनिता आचार्य, दीपिका देवकोटा, आशा थापा र ममता सिन्जाली छन् । ५५ जना नेपाली विद्यार्थीलाई सुरक्षित स्थानमा लगिएको छ । अब उच्च जोखिम क्षेत्रमा नेपाली छैनन्, भण्डारीले भने । विपिनले सबै साथीहरू जमन फार्ममा सुरक्षित रूपमा पुगेका बताए । यो इजिप्ट बोर्डर रहेछ । अब नेपाल फर्काउनका लागि छिट्टै कदम चालियोस् भन्ने हामी सबैको आशा भरोसा र कामना छ, उनले भने । इजरायलमा हाल केयर गिभरसहित ४ हजार ५ सय नेपाली छन् । जसमा २ सय ६५ जना विद्यार्थी इजरायल सरकारको लर्न एन्ड अर्न कार्यक्रमअन्तर्गत विभिन्न कृषि फार्ममा रहेका छन् । यसमध्ये कृषि विश्वविद्यालयबाट ११९, त्रिविबाट ९७ र सुदूरपश्चिम विश्वविद्यालयबाट ४९ जना गएका थिए ।"
आँखैअगाडि एकपछि अर्को साथी ढल्दै गए,"हामी १७ जना दक्षिण इजरायलको सेदोत नेगेभस्थित किबुज अलुमिनको बासस्थानमा सुतिरहेका थियौं । शनिबार बिदा भएकाले ड्युटी थिएन र बिहान ६ बजेसम्म सुतिरहेका थियौं । हामी तलबको प्रतीक्षामा थियौं । पैसा नभएकाले हिँडडुल गर्ने योजना पनि थिएन । हामी बसेको ठाउँ इजरायल र गाजाको बोर्डरबाट २० किलोमिटरको दूरीमा छ । आकाशमा मिसाइल आउँदा आकाशमै डिस्पोज हुन्छ भन्ने जानकारी थियो । मिसाइल आउनुअघि साइरन बज्थ्यो तर शनिबार बिहान बजेन । चरा उडेजसरी मिसाइलहरू उडिरहेका थिए । हामी सबै बाहिर निस्कियौं र मोबाइलबाट भिडियो खिच्न थाल्यौं । पहिलोपल्ट भएर होला रमाइलो लागिरहेको थियो । धेरै मिसाइल विस्फोट हुन थालेपछि भने सुरक्षित हुन बंकरतिर लाग्यौं । एक घण्टासम्म अवस्था सामान्य नै थियो । १७ जना एउटै बंकरमा थियौं, कृषि फार्ममा रहेका साथीहरूसँग भिडियोमा कुराकानी भइरहेको थियो । बझाङका गणेशकुमार नेपाली शौचालय जान बंकरबाट बाहिर निस्किए । जब शौचालयबाट फर्किए, उनीमाथि दुई गोली प्रहार भयो । त्यहीँ ढलिहाले । हाम्रो बंकरको ढोका खुला भएकाले देखिहाल्यौं । हमासका लडाकु हामी बसेको क्षेत्रमा छ्यापछ्याप्ती भइसकेको पत्तो नै पाएनौं । ढोकाछेउमै रहेका अर्का साथी दार्चुलाका दीपेशराज विष्ट वी आर नेपाली, वी आर नेपाली भन्दै हात उठाउँदै बाहिर निस्किए । तर उनलाई पनि गोली हानियो । एय्या पनि गर्न पाएनन्, ढलिहाले । त्यतिबेरसम्म हामीभित्र रुवाबासी चलिसकेको थियो । हमास लडाकुहरूले दुईवटा ग्रिनेड एकसाथ बंकरभित्र फालिदिए । एउटा ग्रिनेडलाई कञ्चनपुरका विपिन जोशीले बाहिर फालिदिए, अर्को भित्रै पड्कियो । सबै साथीहरू म भएको ठाउँमा आइपुगे । एकमाथि अर्को गरी खप्टिएर बस्यौं । यतिबेलै ग्रिनेड विस्फोट हुँदा ७ जना साथी घाइते भए । धेरैजसोको घुँडामुनि लाग्यो, कसैको पिँडुला फुट्यो । कसैको पैताला नै झर्यो । ग्रिनेड फालेर उनीहरू त्यहाँबाट हिँडे । विपिनले वरिवरिका साथीहरूलाई एम्बुलेन्स पठाइदिन आग्रह गरे । मैले पनि हारगुहार गरें । १५२० मिनेटको अन्तरालमा तीन जनाले एम्बुलेन्स लिएर आए । सख्त घाइतेलाई हामी लिएर जान्छौं, तपाईंहरू अर्को बंकरमा जानू भने । कैलालीका नारायणप्रसाद न्यौपाने, धनुषाका आनन्द साह र कैलालीका धनबहादुर चौधरी सख्त घाइते थिए । एम्बुलेन्समा आएका प्रहरीको जिम्मामा उनीहरूलाई छाडेर हामी नजिकको बंकरमा गयौं । धनबहादुरलाई मात्रै अस्पताल लगिएको पछि थाहा पायौं । उपचार नपाएर नारायण र आनन्दको बंकरमै ज्यान गयो । अर्को बंकरमा जाँदा कैलालीका आशिष चौधरी र वीरेन्द्र चौधरी, भजनी, सुनसरीका राजेशकुमार स्वर्णकार, डोटीका राजन फुलरा र पदम थापा, सल्यानका प्रवेश भण्डारी र विधान सेजवाल, दार्चुलाका लोकेन्द्रसिंह धामी, दाङका प्रवीन डाँगी, गोरखाका हिमाञ्चल कट्टेल, कञ्चनपुरका विपिन जोशी र मसहित १३ जना सकुशल थियौं । पहिलेको र यो बंकरको दूरी एक मिनेटको मात्रै थियो । त्यसमा हामीसँगै काम गर्ने २० जना थाइल्यान्डका नागरिक थिए । बंकरमा किचनको सुविधा पनि थियो । म किचनको बेसनमुनि गएर बसें, त्यसमा काठको सानो ढोका थियो । ढोका लगाएर नबोली बसिरहें । वीरेन्द्र चामलको बोरापछाडि लुके । बाँकी साथीहरू थाइल्यान्डका नागरिकको छेउमा गएर भुइँमै बसिरहे । सबै चुपचाप थियौं । त्यहाँ बसेको आधा घण्टापछि एक्कासि हमासका लडाकु बंकरभित्र छिरे । थाई नागरिकले उनीहरूकै भाषामा आफूहरू थाइल्यान्डका भन्दै गुहार मागे । सात जना थाईलाई त्यहाँबाट बाहिर लिएर गए, त्यो क्रममा विपिन पनि परे । बाँकीलाई त्यहीँ राखे । अन्धाधुन्ध गोली बर्साए । सौभाग्य, उनीहरूले चलाएको गोली मतिर आएन । तलतिर बर्साउँदा साथीहरूलाई लाग्यो । भित्रै चारपाँचवटा ग्रिनेड फाले । अश्रुग्यास पनि फालेर उनीहरू हिँडे । मसँगै वीरेन्द्र पनि जोगिए । आशिष, राजेशकुमार, राजन, पदम, प्रवेश र लोकेन्द्रसिंह धामीको त्यही मृत्यु भयो । विधान, प्रवीण र हिमाञ्चल घाइते भए । उनीहरूले पानीपानी भनिरहे । मैले किचनमा रहेको पानीको पाइप फुटाएँ । त्यहाँबाट अलिअलि पानी निकालेँ । पानी भएपछि अश्रुग्यासको गन्ध बिस्तारै हराउँदै गयो । विधान र प्रवीणको खुट्टामा क्षति पुग्यो । हिमाञ्चल सामान्य घाइते थिए । उनीहरूलाई पानी खुवाइरहें । त्यसरी हामीले दिनभर बितायौं । साँझ एम्बुलेन्स आएर विधान, प्रवीण र हिमाञ्चललाई नजिकको अस्पतालमा लिएर गयो । वीरेन्द्र र म त्यहाँबाट बाहिरिन सक्यौं । यस्तो युद्ध त फिल्ममा पनि देखेको थिइनँ । अहिले बाँकी साथीसहित म सुरक्षित छु । (हमासको आक्रमणबाट जोगिएर तेलअभिभ पुगेका सल्यानका केसीसँगको कुराकानीमा आधारित)"
तीन दिनदेखि सम्पर्कविहीन,"(कञ्चनपुर)कञ्चनपुरको भीमदत्त नगरपालिका३ भाँसीका विपिन जोशी इजरायल घटनामा तीन दिनदेखि सम्पर्कविहीन छन् । सञ्चारमाध्यमदेखि इजरायलस्थित नेपाली दूतावास, काठमाडौंस्थित इजरायली दूतावास, परराष्ट्र मन्त्रालय र सुदूरपश्चिम विश्वविद्यालयबाट प्राप्त हुने फरकफरक सूचनाले परिवार झन् पीडामा छन् । तीन दिन भयो मेरो छोरा कस्तो छ, कम्तीमा हामीले यो जानकारी त पाउनुपर्छ, आमा पद्माले रुँदै भनिन्, हामी कहिलेसम्म यो अन्योलमा बस्ने ? छोरासँग उनको शुक्रबार फोनमा कुरा भएको थियो । विपिन सम्पर्कविहीन भएको उनले शनिबार राति मात्रै थाहा पाइन् । शनिबार दिउँसो १२ बजेतिर विपिनले दाइ (ठूलो बुवाका छोरा) ईश्वर जोशीसँग कुरा गर्दा बाहिर बम र गोला प्रहार भइरहेको र सुरक्षित बस्न सूचना प्रसारण भइरहेको विषयमा बताएका थिए । मोबाइलमा चार्ज सकिन लागेको छ, पछि कुरा गर्छॅ भन्दै फोन काटेको थियो, उनले भने, त्यसपछि कुरा हुन सकेको छैन । सोमबार बिहान विपिन वीर शिवा अस्पतालमा भएको खबर पाए पनि कतैबाट पुष्टि हुन नसकेको ईश्वरले बताए । आमा पद्मा र बुबा मानदेव दुवै शिक्षक हुन् । मानदेव बझाङमा पढाउँछन् । हमासतर्फबाट गोला प्रहार गर्दा विपिन साथीभाइसँगै थिए । अहिले अस्पतालमा भएका कैलालीका हिमाञ्चल कट्टेलका अनुसार पहिलो पटक गोला आउँदा विपिनले समातेर बंकरबाहिर फालेका थिए । दोस्रो पटकको गोला बंकरमै विस्फोट भएको थियो । विपिनलाई अपहरण गरिएको कट्टेलले जानकारी दिएको बहिनी पुष्पाले बताइन् ।"
बजेटमा सर्पदंश,"सर्पदंशको उपचारमा प्रयोग हुने एन्टिस्नेक भेनम मुलुकमै पहिलो पटक उत्पादन गर्ने लक्ष्यका साथ सर्लाहीको लालबन्दीमा सुरु गरिएको परियोजना अहिले अलपत्र मात्र परेको छैन, त्यस परियोजनामा संलग्न केही अधिकारीविरुद्ध अदालतमा भ्रष्टाचार मुद्दासमेत दायर भएको छ । राज्यको ढुकुटीबाट करिब १८ करोड रुपैयाँ खर्च भइसक्दा पनि एन्टिस्नेक भेनम उत्पादनका लागि न्यूनतम आधार तयार नहुँदै परियोजना बेवारिस हुने अवस्थामा पुगेको हो । यो परियोजना अवधारणा सकारात्मक हुँदाहुँदै पनि गलत प्रक्रिया अपनाइँदा राज्य स्रोत कसरी दुरुपयोग हुन पुग्छ भन्ने उदाहरण बन्न पुगेको छ । तराई क्षेत्रमा हरेक वर्ष सर्पदंशका २० हजारभन्दा बढी घटना हुन्छन् । सर्पदंशको उपचारमा चाहिने एन्टिस्नेक भेनम भारतबाट ल्याउने गरिएको छ । आन्तरिक माग धान्न नसकेर भारतले निर्यातमा प्रतिबन्ध लगाएपछि विश्व स्वास्थ्य संगठनको विशेष पहलमा नेपालमा एन्टिस्नेक भेनम आयात हुने गरेको छ । विज्ञहरूका भनाइमा एउटा भूगोलमा पाइने सर्पबाट निकालिएको विषबाट बनाइने भेनमको प्रभावकारिता अर्को क्षेत्रमा प्रयोग गर्दा कम हुन्छ । त्यसैले नेपालभित्रै भेनम उत्पादन गर्न जरुरी छ । यसमा सरकार आफैंले अग्रसरता लिनुपर्थ्यो । तर नेताका नाममा खोलिएको गैरसरकारी प्रतिष्ठानमार्फत अपारदर्शी रूपमा काम अघि बढाउँदा बजेटमै सर्पको विष लागेजस्तो भएको छ । सरकारले पूर्वप्रधानमन्त्री एवं एकीकृत समाजवादीका नेता झलनाथ खनालका नाममा स्थापित गैरसरकारी संस्थालाई खर्च गर्ने जिम्मा लगाएर परियोजना अघि बढाएको थियो । २०७० को संविधानसभा निर्वाचनमा सर्लाही१ मा उम्मेदवारी दिएका एमालेका तत्कालीन अध्यक्ष खनालले चुनावी प्रचारका क्रममा सर्पले टोकेमा भ्याक्सिन नपाएर मृत्यु हुने अवस्था अन्त्य गरिने उद्घोष गरेका थिए । चुनावमा पराजय भए पनि उनले चुनावी वाचाअनुरूप उनले यसको पहल त गरे तर त्यसका लागि राज्यका स्थापित निकायका सट्टा झलनाथ खनाल स्वास्थ्य विज्ञान प्रतिष्ठान खोलेर प्रक्रिया अघि बढाइयो । यो योजनामा गलत पाइला यहीँबाट सुरु भएको हो । सर्पको विष संकलन, प्रशोधन, उत्पादन केन्द्र स्थापनाका लागि पूर्वाधार तयार गर्ने पाँचवर्षे परियोजनाका लागि ७१ करोड ९८ लाख ३३ हजार २ सय रुपैयाँ लागत अनुमान गरिएको थियो । २०७७ सालमा सम्झौता हुँदा लालबन्दी नगरपालिकाले करिब ५ करोड रुपैयाँ तथा संघ र मधेस सरकारले बाँकी आधाआधा बेहोर्ने भनिएको थियो । सम्झौताका बेला संघमा खनालकै दल तत्कालीन नेकपाको नेतृत्वमा सरकार थियो । तर, एकातिर नेताका नाममा प्रतिष्ठान स्थापना खोलेको र अर्कातिर आर्थिक क्षमता शून्य रहेको गैरसरकारी संस्थालाई खर्चको जिम्मा दिइएको भन्दै त्यतिबेलै आलोचना भएको थियो तर सरकारले त्यसलाई वास्ता गरेन । प्रतिष्ठानले पनि आलोचकलाई थप मसला दिने गरी अपारदर्शी ढंगले परामर्शदाता, ठेकेदार छनोट गर्दै काम अघि बढायो । राम्रो लक्ष्य बोकेको परियोजना गलत प्रवृत्तिको सिकार भयो । अख्तियारकै निष्कर्षमा पनि परियोजना सञ्चालन गर्ने पक्षबीचकै मिलेमतोमा सरकारी रकम हिनामिना भयो । पहिलो चरणको तीनवर्षे अवधि सकिँदा लालबन्दीमा जग्गा खरिद र कम्पाउन्ड वाल का लागि पिलर खडा गर्नेबाहेक केही काम भएको छैन, जबकि यस अवधिमा प्रतिष्ठानका नाममा करिब १८ करोड रुपैयाँ निकासा भइसकेको छ । कामकारबाही शंकास्पद देखिएपछि मधेश सरकार, लालबन्दी नगरपालिका र प्रतिष्ठानविरुद्ध अख्तियारमा उजुरी परेको थियो । अनुसन्धान गर्ने क्रममा अख्तियारले प्रतिष्ठानका लागि विनियोजित रकम भ्रष्टाचार भएको ठहर गरेको हो । अख्तियारले मधेस सरकारका तत्कालीन मन्त्री विजय कुमार, तत्कालीन सचिव प्रेमकुमार श्रेष्ठ, लालबन्दी नगरपालिकाका तत्कालीन प्रमुख मानबहादुर खड्का, प्रतिष्ठानका अध्यक्ष रेवतीप्रसाद पन्त, महासचिव नवराज भण्डारी, कोषाध्यक्ष नीरज भण्डारी र सदस्य देवेन्द्र रायलाई बिगो, कैद र जरिवाना तथा हिनामिना भएको रकम असुल गर्नुपर्ने मागदाबीसहित मुद्दा चलाएको छ । अब यो परियोजना नै कसरी अघि बढ्छ भन्ने अन्योल भएको छ । विवाद बढ्दै गएपछि प्रतिष्ठानको नाम गत वर्ष परिवर्तन गरेर राष्ट्रिय स्वास्थ्य विज्ञान एवं अनुसन्धान परिषद् राखिएको छ । यसअघिको कामकारबाहीबाट गुमाइसकेको विश्वास नाम परिवर्तन हुँदैमा आर्जन भइहाल्दैन । त्यसैले सरकारले आफैं जिम्मा लिएर एन्टिस्नेक भेनम उत्पादनका लागि पूर्वाधार तयारीका काम जतिसक्दो छिटो अघि बढाउनुपर्छ । नेपालमा अहिले वर्षमा ५० हजार भाइलभन्दा बढी एन्टिस्नेक भेनम आयात हुन्छ । आफैंले एन्टिस्नेक भेनम उत्पादन गरेर आन्तरिक खपत धान्ने मात्र होइन, निर्यात गर्न सक्ने अवसर पनि छ । यो हिनामिना प्रकरणबाट पाठ सिकेर सरकारले प्रभाव र पहुँचका आधारमा होइन, कुन काम कुन प्रक्रियामार्फत कसरी अघि बढाउने भन्ने स्पष्ट मापदण्ड पनि बनाउनुपर्छ ।"
इजरायलबाट नेपालीको उद्धार छिटो होस्,नेपाल सरकारले उद्धार चाँडोभन्दा चाँडो गरोस् । खिमानन्द नेउपाने
कर्मचारी परिवर्तनका वाहक कि बाधक ?,"नेपालको कर्मचारीतन्त्रले परिवर्तन र सुशासनका लागि खेलेको भूमिकाबारे धारणा मिश्रित खालको छ । विगत हेर्दा यो ठूला राजनीतिक परिवर्तनहरूको यथोचित अवतरणमा सफल भएको मान्न सकिन्छ । २००७, २०१७, २०४७ र २०६३ का राजनीतिक परिवर्तनहरूलाई नेपालको इतिहासमा नाजुक घडी का रूपमा लिने गरिन्छ । यो यस्तो अवस्था हो जहाँ स्थापित सामाजिक, आर्थिक, राजनीतिक मान्यताहरूमा आमूल परिवर्तनका लागि अनुकूल वातावरण हुन्छ । यस्तो तरल र आन्दोलनले तातेको अवस्थालाई कुशल व्यवस्थापन गर्न सक्नु यस संस्थाको उपलब्धिका रूपमा लिन सकिन्छ । कर्मचारीतन्त्रलाई सामान्यतः यथास्थितिवादी संस्था मानिन्छ र यसले हरेक परिवर्तनलाई आफ्नो अस्तित्वमाथिको खतरा मानेर प्रतिरोध गर्ने गर्दछ भनिन्छ । तर, नेपालमा ठीक उल्टो २०४६ र २०६३ का जनआन्दोलनमा कर्मचारीहरू नै होमिएका थिए । यसले गर्दा नयाँ व्यवस्थामा संक्रमण कठिन भएन । माओवादी सशस्त्र द्वन्द्वको समयमा राजनीतिक दलहरूलाई सदरमुकाममा कुनै गतिविधि गर्न पनि मुस्किलले हुने गर्थ्यो । त्यस जटिल अवस्थामा राज्य छ भन्ने देखाउने यही संस्था थियो । यस क्रममा हजारौं सुरक्षाकर्मीले कर्तव्यपालनाका क्रममा प्राणाहुति दिए भने सयौं निजामती कर्मचारीले बंकरबाट जनतालाई सेवा दिंदादिंदै जीवन उत्सर्ग गरेका थिए । देशमा ठूला प्रकोप र आपत्कालका बेला कर्मचारीतन्त्रले उदाहरणीय काम गरेको देखिन्छ । त्यसैले संक्रमणकाल, अन्य संस्था सुषुप्त रहेको अवस्था र आपत्कालमा नेपालको कर्मचारीतन्त्र सबैको आशाको केन्द्र बन्न सकेको छ, जसमा यस संस्थाले गर्व गरे हुन्छ ।राजनीतिक परिवर्तनपश्चात्को रूपान्तरणकारी काममा भने नेपालका राजनीतिज्ञ र कर्मचारीहरू दुवै असफल देखिन्छन् । देशमा सुशासनको प्रवर्द्धन गरेर सरकार र राजनीतिक प्रणालीको वैधानिकता सिद्ध गर्ने काम राजनीतिक नेतृत्वको हो । राजनीतिले वैधानिक रूपमा यसका लागि निर्धारण गरेका नीतिहरूको प्रभावकारी कार्यान्वयन गर्ने वितरण संयन्त्र कर्मचारीतन्त्र हो । दुःखको कुरा, न राजनीतिज्ञहरूमा रूपान्तरणकारी सोच देखिएको छ न त कर्मचारीतन्त्रमै यसका लागि इच्छाशक्ति र क्षमता देखिएको छ । समाज रूपान्तरण गरेर परिवर्तनको लाभ जनतामा दिन सुशासनको महत्त्वपूर्ण पात्रका रूपमा रहेको कर्मचारीतन्त्रको अहं भूमिका हुन्छ । नेताहरू दूरदर्शी भएनन्, उनीहरू क्षणिक सत्ता र व्यक्तिगत स्वार्थमा लिप्त हुँदै गएका देखिन्छन् । नत्र यत्रो ठूलो राजनीतिक परिवर्तनका लागि लड्ने नेताहरूले परिवर्तनका मूल्यहरू वितरण हुने गरी सुशासन दिन किन सकेनन् ? जनआन्दोलनमा उर्लिएको जनताको आकांक्षालाई सम्बोधन गर्न दमकल शैली मा काम गर्नुपर्नेमा शासन र प्रशासन शासकीय शैलीको हुँदा जनतामा चरम निराशा देखिन थालेको छ । हुन त नेपाली समाजमा नकारात्मक सोच बढ्दै गएको देखिन्छ, जारको शासनकालमा रुसमा सुरु भएको शून्यवाद जस्तै समाजलाई यसले आक्रान्त पार्दै छ, जे कुरालाई पनि तल्लो स्तरमा आलोचना गर्न थालिएको छ, तर संघीय लोकतान्त्रिक गणतन्त्रजस्तो उत्कृष्ट मानिएको राजनीतिक प्रणालीको लाभ जनताले नपाउँदा भएको आलोचनालाई नकारात्मक सोच मात्र भन्न मिल्दैन । सुशासनका सूचकहरूले हाम्रा राजनीति र यसको डेलिभरी विङ ले काम गर्न नसकेको देखाउँछन् । विश्व बैंकको सुशासन सूचकांक२०२२ मा यसका छ वटा सूचकमा नेपालको प्राप्तांक निराशाजनक देखिएको छ । नेपालले आवाज र उत्तरदायित्वमा ४३, राजनीतिक स्थायित्वमा ४१५१, सरकारी प्रभावकारितामा १७७९, नियमन गुणमा ३०२९, विधिको शासनमा ३०२९ र भ्रष्टाचार नियन्त्रणमा ३३१७ अंक पाएको छ । त्यस्तै, ट्रान्सपरेन्सी इन्टरनेसनलको सन् २०२२ को सीपीआईमा नेपालको स्कोर ३४ छÙ वर्ल्ड जस्टिस प्रोजेक्टको सन् २०२२ को रुल अफ ल मा नेपाल ६९औं स्थानमा परेको छ र वर्ल्ड ह्याप्पिनेस इन्डेक्स २०२२ मा नेपाल ७८ औं स्थानमा परेको छ । अहिले डारों एसमग्लु र जेम्स ए रबिन्सनको चर्चित किताब ह्वाई नेसन्स फेल मा नेपालबारे लेखिएको छ आजसम्म पनि नेपाल, अफगानिस्तान र हैटीजस्ता देशहरूमा यस्तो राष्ट्रराज्य छ जसमा राजनीतिक केन्द्रीयताको कमी छÙ सबसहारा देशहरूको अवस्था अझ खराब छ । शान्तिसुव्यवस्था कायम गर्न र कानुन कार्यान्वयन गर्न केन्द्रीकृत राज्यबिना सम्पत्तिको अधिकार र समावेशी संस्थाहरू पाउन सकिँदैन । माथिका तथ्यहरूले नेपालमा सुशासनको अवस्था खस्किँदै गएको र राज्यको परम्परागत सेवाका रूपमा रहेको शान्तिसुव्यवस्था, कानुनको कार्यान्वयनसमेत कमजोर रहेको देखाएका छन् । यो स्थितिका लागि जवाफदेह राजनीति हो वा राजनीतिक इच्छाहरू कार्यान्वयन गर्ने जिम्मेवार मानिएको कर्मचारीतन्त्र ? यी दुवैले एकअर्कालाई आक्षेप लगाएर आफू चोखो देखिने प्रयास गर्दै आएका छन् । देशको सरकार हाँकिसकेका सबै नेता भाषा मात्र फरक पारेर कर्मचारीतन्त्रले काम नगर्दा आफूले केही गर्न नसकेको भन्ने गर्दछन्, लाजै नमानी । आफूहरूले नेपाललाई स्वर्गै बनाउन प्रयास गरेको तर परम्परावादी प्रशासन बाधक बनेको उनीहरूको तर्क छ । प्रधानमन्त्री र मन्त्रीहरूका केही अभिव्यक्ति रोचक तर गैरजिम्मेवार लाग्छन् । छैटौं संविधान दिवस (२०७७ असोज ३ गते) मा तत्कालीन प्रधानमन्त्री केपी शर्मा ओलीको सम्बोधनको केही अंश यस्तो थियो, समग्र प्रणाली परिवर्तनको अभियानमा हाम्रो कर्मचारीतन्त्र र राज्यका समग्र संयन्त्र बाधक बनेनन् । प्रश्न उठ्छ, यति ठूलो परिवर्तनमा सहयोगी मात्र होइन, सहभागी हुने कर्मचारीतन्त्रलाई तीव्र गतिमा शीघ्र विकासको वाहक बन्न कुनचाहिँ तत्त्वले अवरोध खडा गरिरहेको छ । तत्कालीन प्रधानमन्त्री बाबुराम भट्टराईले २०६९ साउन ३० को एक अन्तर्वार्तामा व्यक्त गरेको विचार यस्तो थियो, हाम्रो कर्मचारीतन्त्रमा एकातिर निकै सक्षम, इमानदार, लगनशील व्यक्तिको राम्रै उपस्थिति छ भने प्रशासन भने मूलतः जनउत्तरदायी, परिणाममुखी हुनुको सट्टा आदेशात्मक र प्रक्रियामुखी छ । विद्यमान कर्मचारीतन्त्रमा राम्रै चिरफार नगरी सुशासन र नयाँ नेपालको कुरा गर्नु विरोधाभासपूर्ण हुने स्पष्टै छ । वर्तमान प्रधानमन्त्री पुष्पकमल दाहालले केहीअघि कर्मचारीहरूलाई सम्बोधन गर्दै कर्मचारीहरूमा जोखिम पन्छ्याउने प्रवृत्ति देखिएको र समग्र विकासका लागि जोखिम लिन सक्नुपर्दछ भन्नुभएको थियो । पूर्व भइसकेपछि प्रधानमन्त्री र मन्त्रीहरूले दिएको अभिव्यक्ति हेर्दा त लाग्छ नेपालको सबै दुर्दशा कर्मचारीहरूकै कारण हो, नेताहरू यसप्रति उत्तरदायी छैनन् !राजनीतिक नेतृत्व नै परिवर्तनको प्रायोजक भएकाले उसले साधनलाई दोष दिएर उम्किन मिल्दैन । नेताहरू दूरदृष्टियुक्त, रूपान्तरणकारी सोचाइको हुनुपर्दछ । कल्पनाशील सोचअनुरूप संगठनहरूको निर्माणविनिर्माण गरेर वाञ्छित परिणाम हासिल गर्न सक्नुपर्दछ । पूर्वअमेरिकी राष्ट्रपति ट्रूम्यानले भनेका थिए, जिम्मेवारी मेरो टेबलमा रोकिन्छ । कर्मचारीहरूले नेताहरूलाई र नेताहरूले कर्मचारीहरूलाई दोष दिनु भनेको जनताप्रति कोही पनि उत्तरदायी नहुने नाटक मात्र हो । जनताको नजरमा दुवै उस्तै हुन् असल खालका होइनन्, फरक खालका । राजनीतिज्ञहरूले ह्यरोल्ड लास्कीको लाइटेनिङ रड थ्यौरी बाट शिक्षा लिनुपर्दछ, जसले सधैं जिम्मेवारी तलका कर्मचारीहरूमा पन्छाउन सकिँदैन भन्ने मान्यता राख्दछ । देशको रूपान्तरण र समृद्धिको काम ज्यादै जटिल हुन्छ । नागरिकहरूको राज्यका संस्थाहरूमाथिको विश्वास नै रूपान्तरणको शक्तिशाली चालक हो । नोबेल पुरस्कार विजेता केनेथ एरोको भनाइ विश्वको पछौटेपनको मुख्य कारण नै पारस्परिक विश्वासको कमी हो मननयोग्य छ । यो भनेको जनप्रतिनिधि र जनताबीचको सम्बन्ध र राजनीतिक नेतृत्व र कर्मचारीतन्त्रबीचको राम्रो सम्बन्ध हो । सरकारप्रतिको विश्वासले नीतिस्वीकार्यता बढाउँछ, कानुनको अनुपालना गराउँछ ।संयुक्त राज्य अमेरिकाका प्रथम राष्ट्रपति जर्ज वासिङ्टनको भनाइ छ, सफल प्रशासन नै अमेरिकी नागरिकहरूको वर्तमान र भविष्यको सुखको अनन्त परिणाम दिने तत्त्व हो । सिंगापुरमा चामत्कारिक परिवर्तन गर्ने ली क्वान युले आफ्नो आत्मकथा सिंगापुर ः फ्रम थर्ड वर्ल्ड टु फस्ट वर्ल्ड मा लेखेका छन्, एसियाको विकासबारे मेरो अनुभवले के निष्कर्षमा पुर्याएको छ भने, राम्रो सरकार हुन राम्रा मानिस चाहिन्छन् । जतिसुकै राम्रो प्रणाली भए पनि खराब नेताले जनतालाई हानि गर्छन् । सिंगापुरको विकासको एक मात्र कारक मन्त्रीहरूको क्षमता र उनीहरूलाई सघाउने उच्च योग्यताका कर्मचारीहरू हुन् । उनले भारतका सन्दर्भमा लेखेका छन्, भारत विशाल देश भएकाले सैन्य शक्ति पनि ठूलै हुने नै भयो, तर झन्झटिलो प्रशासन र निसासिँदो कर्मचारीतन्त्रका कारण आर्थिक विकासचाहिँ नहुने देखें । जापानको विकासबारे उनी लेख्छन्, बेलाबेला प्रधानमन्त्री र मन्त्री फेरिइरहने हुनाले उच्च आर्थिक प्रगति हासिल गर्न कठिन नभएको होइन, तर राजनीतिभन्दा पनि कर्मचारीको कार्यक्षमताले जापानको विकास भएको देखिन्छ । यी भनाइहरूबाट के बुझिन्छ भने, राजनीतिज्ञहरूको ताजा दिमाग र कर्मचारीहरूको अनुभव र ज्ञानको योगले मात्र विकास र परिवर्तन सम्भव हुन्छ ।नेपालमा कर्मचारी र नेताहरूमाथिको विश्वास मर्दै गएको छ । यो विश्वासको खाडल तब बढ्छ जब दलका आसेपासेहरूबाट काम लिन थालिन्छ र स्थायी संयन्त्रलाई उपेक्षा गरिन्छ । राजनीतिज्ञहरू भोटका लागि क्षणिक प्रियतावादमा जोड दिन्छन् भने कर्मचारीहरू विवेकशीलताका नाममा यथास्थिति कायम राख्न खोज्छन् । यस्तो खराब सोचाइ त्यागी एकअर्काप्रति विश्वास गरेर मात्र जनताका लागि केही काम गर्न सकिन्छ । नेताहरूलाई के विश्वास हुनुपर्छ भने, उनीहरूको सफलताका लागि कर्मचारीहरू संवेदनशील छन् र कर्मचारीहरूलाई के विश्वास हुनुपर्छ भने उनीहरू राजनीतीकरणको सिकार हुनेछैनन् । अहिले नेपालमा बिग्रिएको भनेको यही हो । कर्मचारीहरू नीति कार्यान्वयनमा उदासीनजस्तै भइदिन्छन् र राजनीति गर्नेहरू कर्मचारीतन्त्रको खुला राजनीतीकरण गरेर दलगत औपनिवेशीकरण गर्दै छन् । फलतः देशको सुशासन र विकास ओझेलमा पर्दै छ ।कर्मचारीतन्त्रले सार्वजनिक सेवाको वितरण प्रभावकारी रूपमा गरेर जनको मन जित्न सक्नुपर्दछ । सुशासनको अनुभूति दिन प्रक्रिया पारदर्शी बनाउने, सेवाको ढाँचा समन्याय गर्ने खालको र वितरण गरिएको सेवाले सीमान्त वर्गसम्म प्रभाव पार्ने हुनुपर्छ । तर, नेपालको कर्मचारीतन्त्र सेवा प्रवाहमा प्रभावकारी हुन नसकेको विभिन्न सर्वेक्षणले देखाएका छन् । अवलम्बन गरिएको कार्यप्रक्रियालाई अनावश्यक रूपमा गोप्य राख्न खोजेको भनी आलोचना हुने गरेको छ । हाम्रो पारदर्शिता टिन्टेड ग्लास जस्तो छ जहाँ भित्रकाले बाहिर देख्छ र बाहिरकाले भित्र देख्दैन वा स्टेन्ट ग्लास जस्तो छ जहाँ बाहिरभित्रका दुवैले देख्दैनन् । जनताका सामाजिक इच्छाहरू नीतिनिर्मातासम्म पुर्याउने काम यो संस्था जनतासँग नभिजेकाले शून्यजस्तै छ । विकास र कल्याणकारी कामहरूको प्रभावकारी कार्ययोजना केही उत्साही प्रशासकहरूबाहेक अरूले लागू गर्न सकेको देखिँदैन । कार्यान्वयनको चरणमा देखिनुपर्ने प्राविधिक कार्यकुशलता, लागत प्रभावकारिता सम्बन्धी कुशलता, साधन बाँडफाँटको कुशलता कर्मचारीहरूमा खासै देखिएको छैन । कर्मचारीतन्त्रको अर्को सबैभन्दा खराब पक्ष भनेको प्रक्रियामुखी हुनु हो । प्रक्रियाको रौंचिरा केलाएर कामै अगाडि नबढाउने रोग अझ पनि आम कर्मचारीमा देखिन्छ । यी सबै कारणले कर्मचारीतन्त्र जनताको डार्लिङ हुन सकेको छैनÙ परम्परागत शासनशैलीमा काम गर्ने र भोलि भन्ने संस्कारले गर्दा राजनीतिज्ञ, निजी क्षेत्र, बुद्धिजीवी, आम नागरिक कसैको पनि प्रिय हुन सकेको छैन । यसमा यो संस्था मात्र दोषी छैनÙ हरेक कुरामा राजनीतिक हस्तक्षेप छ, कर्मचारीहरूप्रतिको अविश्वासले गर्दा सरकारले प्रक्रियाहरू जटिल बनाइदिएको छ । योभित्र रहेर चुस्त र छिटोछरितो काम गर्न सम्भवै हुँदैन । कर्मचारीतन्त्रका आन्तरिक कमजोरीहरू पनि सुशासनका लागि अवरोधक देखिन्छन् । आफ्नै मौलिकतामा काम गर्नुभन्दा अरूको नक्कल गर्नमा यो अलि बढी नै रमाउने गरेको छ । पूर्वअमेरिकी राष्ट्रपति वुड्रो विल्सनको भनाइ छ, हामी चीनबाट चामल आयात गर्दछौं, तर चपस्टिकले खाँदैनौं । हामीले बेलायतबाट राजनीतिक प्रणाली ल्यायौं, तर लर्ड र राजा ल्याएनौं । नक्कललाई पनि आफूअनुकूल बनाउन सक्नुपर्दछ भन्ने यसको आशय हो । यसबाहेक अहिलेको चुनौती सामना गर्न कर्मचारीहरूमा दक्षताको कमी पनि देखिँदै छ । कर्मचारीहरूले नै राजनीतिप्रति बढी रुचि राख्न थालेको समेत देखिएको छ । यसबाट सेवाग्राहीको राजनीति हुने भई निष्पक्ष सेवा वितरण हुनमा समेत समस्या हुन थालेको छ । कर्मचारीतन्त्र ल्याकत, लगन र लोकाचारमा उम्दा देखिए मात्र जनताको प्रिय हुन सक्छ । जनतालाई कार्टुनको काल्पनिक पात्रका रूपमा हेर्ने र भुइँतहका जनतासम्म भिज्न नसक्नाले यिनीहरूमा व्यावहारिक ज्ञानको कमी देखिन्छ । पुराना कर्मचारीहरूमा केही हदसम्म लगनशीलता देखिन्थ्यो, अबकाहरूमा अतिरिक्त लाभ नभए कलमै नचलाउने रोग बढ्दै छ । यसो भन्दा नयाँ पुस्ताका कर्मचारीहरूलाई नपच्न सक्दछ, तर वास्तविकता के हो भने, धेरै आशा गरिएका शताब्दी पुस्ता र वाई जेनरेसन मा चाँडो धनी हुने गलत संस्कार देखिँदै छ । यिनीहरूमा उच्च उडान भर्ने आत्मकेन्द्रित सोचाइ डरलाग्दो देखिँदै छ । पुराना पुस्तामा पनि भ्रष्टाचार हुन्थ्यो तर अहिलेको जस्तो खुला थिएन । अहिलेको जस्तो दलविशेषको संरक्षण नहुनु र २०४९ सम्म पर्चा को तरबार झुन्ड्याइनुले भ्रष्टाचार गर्न निकै डराउँथे । दरबारका सचिवको संरक्षण पाएकाहरू मात्र अलि छाडा थिए । अचेलका सञ्चारमाध्यममा आउने भ्रष्टाचार सम्बन्धी समाचारहरूमा केही वर्षअघि मात्र लोक सेवा पास गरेकाहरू बढी देखिनु यसको उदाहरण हो । सामान्य काम पनि ग्रिज मनी नदिई हुँदैन भन्ने जनगुनासो छ । राष्ट्रिय सतर्कता केन्द्र, अख्तियार दुरुपयोग अनुसन्धान आयोग, सामान्य प्रशासन मन्त्रालय आदिले गरेका अध्ययनमा सेवा लिन घूस दिनुपरेको भन्नेहरू उल्लेख्य प्रतिशतमा देखिनु अत्यासलाग्दो छ । सेवाग्राहीप्रति गरिने व्यवहार पनि राम्रो नभएको जनगुनासो सर्वेक्षणहरूमा व्यक्त भएका छन् । रूखो बोली, रकमी भाषा र अशिष्ट व्यवहारले गर्दा जनता कर्मचारीको नजिक हुनै चाहन्नन् । समग्रमा सरकारी कार्यालयमा जानु भनेको सजाय पाउनु हो भन्ने जनधारणा बनेको छ । अर्को कुरा, विश्वमा प्रवर्तनचालित सरकार को अवधारणाअनुरूप सरकारी निकायहरू नै नवप्रवर्तनको अगुवा पथप्रदर्शक बन्दै छन् भने हाम्रो सरकारी कर्मचारीतन्त्र चाहिँ रुल, रुटिन र रेडटेप मा रमाउने सुस्त संस्था बन्दै छन् । प्रवर्तनका लागि कर्मचारीहरूमा ज्ञानको कमी होइन, जोखिम लिन नसक्नाले र यसका लागि वातावरण पनि नभएकाले यस्तो स्थितिमा पुगेको हो । राजनीतिले पनि यस संस्थालाई उठ्नै नसक्ने गरी थला पारेको छ । आफ्ना आसेपासेलाई विज्ञ, सल्लाहकार राखेर कर्मचारीतन्त्रलाई अव्यवसायीकरण गर्नेÙ कर्मचारीहरूलाई दलको अनुचर बनाउनेÙ बारम्बार सरुवा गरिदिएर कर्मचारीहरूको नवीन सोच बन्न नै नदिने आदि काम राजनीतिक नेतृत्वबाट भइरहेको देखिन्छ । यसबाट कर्मचारीतन्त्र पंगु बन्दै छ ।कर्मचारीतन्त्र राजनीतिक इच्छा कार्यान्वयन गर्ने औजार हो । अन्य औजारजस्तै यसलाई पनि मर्मत गरेर काम लिन सकिन्छ । यो संस्थाको विकल्प भनेको प्रतिकर्मचारीतन्त्र नै हो । यसको विनिर्माण गरेर प्रभावकारी बनाउन सकिन्छ । यसो गर्नु भनेको प्रवर्तनचालित सरकारको अवधारणा अनुरूप काम गर्नु, डिजिटल शासन व्यापक बनाउनु, सरल सरकारसहज सेवाको नारालाई मूर्त रूप दिनु, सांस्कृतिक रूपान्तरण गर्नु, नयाँ सार्वजनिक शासनको अवधारणा लागू गर्नु, संगठनहरू एकल सांस्कृतिकबाट बहुल सांस्कृतिक बनाउनु, समावेशी र प्रतिनिधिमूलक कर्मचारीतन्त्र बनाउनु हो । यसो गर्न सकेमा यो संस्था सुशासन र परिवर्तनको साँच्चै वाहक बन्न सक्छ । राजनीतिक नेतृत्वले प्रस्ताव गर्ने हो र कर्मचारीहरूले यसलाई तामेल गर्ने हो । राजनीतिकर्मीले कर्मचारीहरूलाई प्रतिस्पर्धीजस्तो व्यवहार गरेर तर्साउने र कर्मचारीहरूले राजनीतिक नेतृत्वलाई अत्याचारी अभिभावकका रूपमा हेर्ने गरेसम्म सुशासन र परिवर्तन सपना मात्र हुन जान्छ । जतिसुकै नराम्रो भने पनि कानुन लगायतका नीतिहरूको कार्यान्वयनमा राजनीतिक दलका कार्यकर्ताभन्दा कर्मचारीहरू नै दक्ष र निष्पक्ष हुन्छन् । नेताहरूलाई जति गाली गरे पनि जनताप्रति उनीहरू नै बढी उत्तरदायी हुन्छन् ।"
"नेपालको अर्थतन्त्र, बैंकिङ र अबको बाटो","आगामी बाटोअहिलेको मुख्य चुनौती हो शिथिलता हटाई अर्थतन्त्रलाई चलायमान बनाउनु । उद्योगीव्यापारीहरूको मनोबल बढाएर औद्योगिक क्रियाकलापमा कसरी सक्रिय बनाउन सकिन्छ, त्यस दिशातर्फ उन्मुख हुनुपर्ने देखिन्छ । उद्योगीव्यवसायी र बैंकिङ क्षेत्र एकअर्काका परिपूरक हुन् । एउटालाई अप्ठ्यारो पर्दा अर्को कुनै पनि हालतमा अगाडि बढ्न सक्दैन । अहिलेको विषम परिवेशबाट माथि उठ्न र अर्थतन्त्रलाई सही दिशामा डोर्याउन दुवै क्षेत्रले विश्वासको वातावरण बनाउनुपर्छ । आगामी दिनहरूमा ग्रिन फाइनान्सिङ, सस्टेनेबल फाइनान्सिङ, ब्लेन्डेड फाइनान्सिङलाई उच्च प्राथमिकता दिँदै यसका माध्यमले देशको ऊर्जा, कृषि क्षेत्रमा वैदेशिक लगानी भित्र्याउन सकिने ठूलो सम्भावना छ । जलवायु परिवर्तनको मुद्दा र सस्टेनेबल फाइनान्सिङको मान्यताको विकास भइरहेको परिप्रेक्ष्यमा जलवायु परिवर्तनको हिसाबले उच्च जोखिममा रहेको हाम्रो देशको त्यस्तो खतरा न्यूनीकरण गर्दै आर्थिक विकास अगाडि बढाउनुपर्ने सन्दर्भमा यस्ता विविध स्रोतलाई प्राथमिकतामा राख्न सके मात्र हामी वैदेशिक लगानी भित्र्याउन सफल हुन सक्छौं । नेपालको विद्युत् उत्पादन तथा यसको बजारको सम्भावना धेरै ठूलो छ । हाम्रो विद्युत् उत्पादनले भारतको मात्र मागलाई पूरा गर्न सके पनि यसबाट राष्ट्रलाई ठूलो आय आर्जन हुनेमा दुईमत छैन । त्यसैले यस क्षेत्रको विकासमा निजी क्षेत्रको उपस्थितिलाई बढाउँदै तत्कालै पीपीए (पावर पर्चेज एग्रिमेन्ट) खुला गरिए निजी क्षेत्रका लगानीकर्ताहरू उत्साहित हुने देखिन्छ ।लामो समयदेखि नेपाली अर्थतन्त्रले भोग्दै आएको प्रमुख समस्या सरकारले समयमा पुँजीगत खर्च गर्न नसक्नु पनि हो । कुल पुँजीगत खर्चको ठूलो परिमाण आर्थिक वर्षका अन्तिम २ महिनामा हुने गरेको छ । यसले अर्थतन्त्रमा प्रत्यक्षअप्रत्यक्ष दुवै रूपमा लगानीयोग्य पुँजीको उपलब्धतालाई असर गर्दै आएको छ । त्यसैले अर्थतन्त्रलाई चलायमान बनाइराख्न पुँजीगत खर्च समयमा हुन एकदमै जरुरी देखिन्छ । वर्तमान अवस्थामा नेपालको वैदेशिक ऋणको अवस्था कुल गार्हस्थ्य उत्पादनको २१ प्रतिशत मात्र छ । त्यसैले देशको अर्थतन्त्रलाई चलायमान बनाउन वैदेशिक ऋण बढाउनेतर्फ समेत सरकार चनाखो हुनुपर्छ । पुँजी बजारको विकासका लागि पनि विशेष पहल गर्न जरुरी छ । सरकार अलि लचिलो भई कर र अन्य संरचनात्मक सुधारमा ध्यान दिई भेन्चर क्यापिटलप्राइभेट इक्विटीलाई प्रोत्साहन गर्नुपर्छ । सानासाना बचत संकलन तथा ऋण परिचालन गरी ग्रामीण तथा सहरी क्षेत्रका जनतालाई सेवा प्रदान गर्दै आएका सहकारी तथा लघुवित्त कम्पनीहरूको समस्यालाई दीर्घकालीन रूपमा समाधान गर्न सरकार अग्रसर भएमा यसले देशको तल्लो तप्कामा आर्थिक क्रियाकलापका साथै जनमानसमा मनोबल बढाउनसमेत मद्दत गर्छ । वस्तु तथा सेवाको निर्यातलाई बढाउन नसकिरहेको वर्तमान समयमा सरकारले प्राथमिकतामा राख्नुपर्ने अर्को महत्त्वपूर्ण क्षेत्र सूचना तथा प्रविधि पनि हो । हाम्रो देशमा उत्पादित सफ्टवेयर र सूचना प्रविधि सेवाहरूलाई अमेरिका, बेलायत, अस्ट्रेलिया लगायतमा निर्यात गरेर वार्षिक रूपमा ७० अर्ब रुपैयाँसम्म आम्दानी भएको उदाहरण हामीसामु छ । यो क्षेत्रमा हामीसँग दक्ष जनशक्ति, न्यून लागत, भौगोलिक लाभका कारण थप प्रोत्साहित गर्न सरकारले नीतिगत रूपमा आईटी हब बनाएर वा अरू कुनै तरिकाले कसरी सहयोग गर्न सकिन्छ भन्नेतर्फ ध्यान दिनुपर्छ । विगतमा पनि हाम्रो अर्थव्यवस्थामा अप्रत्याशित रूपमा देखा परेका ठूलठूला चुनौतीबाट माथि उठेको हाम्रो अर्थव्यवस्था धेरै रेजिलियन्ट छ र संकटको सामना गर्न सक्छौं भन्ने पुष्टि भइसकेको छ । त्यसैले अहिले पनि हाम्रो अर्थव्यवस्थामा देखिएका यावत् समस्यालाई समाधान गरी माथि उठ्न सरकार, निजी क्षेत्र र सबै सरोकारवाला एकै ठाउँमा उभिएर अगाडि बढ्न जरुरी छ ।अन्त्यमा, पछिल्लो वर्षका तुलनामा हामी सुधारको बाटामा लागिसकेको र विश्व बैंक, आईएमएफ, लगायत विभिन्न निकायको प्रक्षेपणमा समेत सन् २०२४ आर्थिक दृष्टिकोणले अझ सुखद रहने भएकाले हामीले आशाअपेक्षा गर्ने धेरै बाटा देखिएका छन् ।केसी नेपाल बैंकर्स संघका अध्यक्ष हुन् ।"
विपद्मा झन् जोखिममा ज्येष्ठ नागरिक,"जीवनमा निश्चित उमेर पार गरिसकेपछि शरीर शिथिल हुँदै जान्छ, अनुहारमा चाउरी देखा पर्न थाल्छ । हिँडडुलमा समस्या, दृष्टिमा कमजोरी, श्रवण शक्तिमा समस्या, रोगको चाप र पाचन शक्तिमा कमजोरीजस्ता विभिन्न स्वास्थ्य जटिलता आइपर्छन् । यी सबै समस्याले बुढेसकाललाई अप्रत्यक्ष रूपमा एक किसिमको शारीरिक अशक्तताकै अवस्थामा पुराइदिएका हुन्छन् । आफूसँग जीवनको लामो अनुभव हुन्छ तर सुनिदिने प्रियजनहरू छेउ पर्दैनन् । आफूले भोगिरहेको जटिल शारीरिक समस्याका बावजुद बदलिँदो समयसँगै वृद्धवृद्धा आजकल एक्लै बस्न बाध्य छन् । यो परिस्थितिमा बाढी, पहिरो, हिमपात, आगलागी, शीतलहरजस्ता विपद् आइपर्दा वृद्धवृद्धाले आफूलाई जोगाउनु चुनौतीपूर्ण हुन्छ । विपद् आइपर्दा छोटो अवधिमा पाएको सूचनाकै भरमा घर अथवा आश्रयस्थल छोड्नुपर्ने बाध्यता आइपर्न सक्छ । त्यस अवस्थामा ज्येष्ठ नागरिकहरूलाई कसरी जोगाउने भन्ने पूर्वतयारी आवश्यक हुन्छ ।संयुक्त राष्ट्र संघको नेतृत्वमा हरेक वर्ष अक्टोबर १ मा विश्वभर अन्तर्राष्ट्रिय ज्येष्ठ नागरिक दिवस मनाइन्छ । संयुक्त राष्ट्र संघको महासभाद्वारा १४ डिसेम्बर १९९० मा अक्टोबर १ लाई ज्येष्ठ नागरिकको अन्तर्राष्ट्रिय दिवसका रूपमा तोकिएको थियो । त्यस बेलादेखि नै यो दिवसलाई विभिन्न विषयवस्तुसँग जोडेर मनाउने गरिएको पाइन्छ । समाजमा परिपक्वता आर्जित गरिसकेका व्यक्तिहरूप्रति सम्मान जगाउन, युवा पुस्तामा ज्येष्ठ नागरिकहरूप्रति सद्भाव बढाउन यो दिवस मनाउने गरिन्छ । २०७८ सालको जनगणना अनुसार, नेपालमा कुल जनसंख्याको १०२१ प्रतिशत ज्येष्ठ नागरिक छन् । यो तथ्यांकले २०६८ सालको जनगणनाका तुलनामा वृद्धवृद्धाको संख्या ३८२ प्रतिशतले वृद्धि भएको देखाएको छ । ज्येष्ठ नागरिक ऐन२०६३ अनुसार ६० वर्ष अथवा त्योभन्दा माथिका व्यक्तिहरूलाई ज्येष्ठ नागरिक भन्न सकिन्छ । तर २०७८ को जनगणना अनुसार नेपालीहरूको औसत उमेर २०६३ सालका तुलनामा बढेको छ । नेपाल सरकारले आर्थिक वर्ष २०८०८१ देखि ६८ वर्षदेखि वृद्धभत्ता उपलब्ध गराउने व्यवस्था गरेको छ । यसअघि ७० वर्षको उमेरबाट वृद्धभत्ता उपलब्ध गराउने व्यवस्था गरिएको थियो । यस अनुसार बुझ्ने हो भने ६८ वर्षको उमेरदेखि व्यक्तिलाई ज्येष्ठ नागरिक अथवा वृद्धवृद्धा भन्न सकिन्छ ।कुनै पनि व्यक्तिले वृद्धावस्थाको समयसम्म आफ्नो जीवनमा एक युग नै परिवर्तन भएको देखेको हुन्छ । जीवनको उत्तरार्द्धसम्म प्रायः वृद्धवृद्धाले कैयौं ठूलासाना बाढी, पहिरो, भूकम्प, आगलागीजस्ता विपद्को सामना गरिसकेका हुन्छन् । कैयौंले ज्यान गुमाएका हुन्छन् । कैयौंले घरपरिवार गुमाएका हुन्छन् । कैयौंलाई विस्थापन हुनुपरेको हुन्छ । कैयौं वृद्धवद्धाले अपांगतासहित बाँकी जीवन बाँच्नुपरेको हुन्छ । २०७२ सालको भूकम्पमा मृत्यु वरण गर्ने कुल मृतकमध्ये मात्र ज्येष्ठ नागरिकको संख्या २९ प्रतिशत रहेको एक तथ्यांकले देखाएको थियो । सो भूकम्पमा करिब ९ हजारले ज्यान गुमाएको र २२ हजार जना घाइते भएको तथ्यांक सार्वजनिक भएको थियो । बढ्दो उमेरसँगै आइपर्ने सुनाइमा समस्या, कमजोर दृष्टि, हिँडडुलमा अप्ठ्यारा, निर्णय गर्ने क्षमतामा कमी हुनेजस्ता समस्याले वृद्धवृद्धाहरू विपद्को अत्यन्तै जोखिममा हुन्छन् । वृद्धावस्थामा व्यक्तिलाई सुगम र पहुँचयुक्त बासस्थान, हेरचाह, अन्य सेवासुविधाको आवश्यकता हुन्छ । अचेल युवाहरू रोजगारीका लागि घरबाहिर बस्ने परिपाटी बढ्दो छ । यस्तो अवस्थाले वृद्धवृद्धालाई विपद्को थप जोखिममा पारिरहेको छ ।नेपालको संविधानको धारा ४१ मा ज्येष्ठ नागरिकलाई राज्यबाट विशेष संरक्षण तथा सामाजिक सुरक्षाको हक हुने प्रावधान छ । विशेष संरक्षण तथा सामाजिक सुरक्षाको सुनिश्चितताका लागि सामाजिक सुरक्षा भत्ता मात्र पर्याप्त हुँदैन । त्यसका लागि धेरै आयाम जोडिएका हुन्छन् । विपद्को सन्दर्भ जोडेर हेर्ने हो भने, आपत्कालीन समयमा ज्येष्ठ नागरिकहरूको सहज अवागमनका लागि पहुँचयुक्त संरचनाको अत्यावश्यकता हुन्छ । विपद्को समयमा खोज तथा उद्धारका लागि तथ्यांकले ठूलो भूमिका खेल्छ । राष्ट्रिय विपद् जोखिम न्यूनीकरण तथा व्यवस्थापन प्राधिकरणले विपद् पोर्टलमार्फत पालिकास्तरमा ज्येष्ठ नागरिक लगायत अन्य संकटोन्मुख वर्गहरू उमेर, लिंग, अपांगतामा आधारित तथ्यांक संकलन गरिरहेको छ । यो तथ्यांकको उद्धारमा मात्र होइन, विपद्पछिको राहतमा पनि उतै नै भूमिका हुन्छ । कुन घर अथवा पालिकामा कति वृद्धवृद्धा छन् र कुन अवस्थामा छन्, यसको जानकारी तथ्यांकबाट प्राप्त हुन्छ । औषधि, सुपाच्य भोजन, सुरक्षा किट इत्यादिजस्ता राहत सामग्री वृद्धवृद्धाको आवश्यकतालाई ध्यानमा राखी वितरणको व्यवस्था गर्न सकिन्छ । वृद्धवृद्धाको आवश्यकता पहिचान गरी ह्वीलचेयर, टेक्ने छडी, न्यानो लुगा, प्राथमिक उपचारका सामानहरू भण्डारण गर्न सकिन्छ । अस्थायी आश्रयस्थलहरू ज्येष्ठ नागरिक लगायत सबैलाई पहुँच हुने गरी युनिभर्सल डिजाइन भएको हुनुपर्छ । विपद् पूर्वसूचना प्रणाली पहुँचयुक्त हुन उति नै आवश्यक हुन्छ । श्रवणशक्ति कमजोर हुने भएकाले वृद्धवृद्धाले साइरनको आवाज सजिलै सुन्न सक्दैनन् । यसमा मोबाइल फोन, मोबाइल एपजस्ता नवप्रवर्तनका प्रविधिहरूको उपयोगले टेवा पुर्याउन सक्छ । त्यसैले नवप्रवर्तन प्रविधिहरू सबैका लागि पहुँचयुक्त हुन जरुरी छ । विपद्को समयमा स्वयंसेवक अथवा बचावका लागि अन्य व्यक्ति आउनुअगाडि आफैं पनि त्यसका लागि पूर्वतयारी अवस्थामा बस्नु उत्तम हुन्छ । आफूसँग सबभन्दा निकट व्यक्तिलाई विपद्को समयमा पनि सम्पर्क हुने गरी वरिपरि राख्नुपर्छ । विपद् आइपर्दा आपत्कालीन समयमा कहाँ र कसरी निस्कने भनेर पूर्वयोजना बनाउनुपर्छ । आफूसँग घरमा आफूलाई चाहिने औषधि, सहायक सामग्री आदिको यथोचित व्यवस्था गर्नुपर्छ । तर, यी सबै काम प्रायः वृद्धवृद्धाले गर्न सक्दैनन् । त्यसैले उनीहरूलाई अतिरिक्त ख्याल चाहिने हुन्छ । ज्येष्ठ नागरिकहरू हाम्रो समाजका धरोहर हुन् । कमजोर शारीरिक अवस्था भएकै कारण उनीहरूलाई बोझ ठान्नु ठूलो मूर्खता हुन्छ । बढ्दो उमेरसँगै उनीहरू विपद् लगायतका विभिन्न समस्यासँग जुधिसकेका हुन्छन् र त्यसको समाधानको उपाय पनि बुझिसकेका हुन्छन् । नेपाल सरकारको प्रतिवेदन अनुसार, प्रत्येक १०० वर्षको अन्तरालमा नेपालको औसत तापक्रम ५६ डिग्री सेल्सियसले बढिरहेको छ । यदि कुनै व्यक्ति १०० वर्षसम्म बाँचेको छ भने ऊसँग १०० वर्षमा भएका विपद्का घटना अथवा जलवायु परिवर्तनको अनुभव हुन्छ । जलवायु परिवर्तनले कृषिमा पारेको असर, जलस्रोतमा पारेको प्रभाव, हिमाली भेगमा पारेको असर र मानव स्वास्थ्यमा समेत निम्त्याएका असरहरूलाई ज्येष्ठ नागरिकहरूले भोग्दै र हेर्दै आएका हुन्छन् । त्यसैले संसारबाट सधैंका लागि विलीन हुनुअगाडि नै हाम्रा वृद्धवृद्धाहरूको अनुभव, ज्ञान, सीप र बौद्धिक क्षमतालाई रेकर्ड गर्नुपर्छ र भावी सन्ततिका लागि सदुपयोग गर्नुपर्छ ।"
जर्मनीका चान्सलरको दललाई निर्वाचनमा धक्का,"बर्लिन (राससएएफपी) जर्मनीका हेस्से र बाभेरियामा आइतबार भएको निर्वाचनमा कन्जरभेटिभ पार्टी क्रिश्चियन डेमोक्रेटिक युनियन (सीडीयू) र क्रिश्चियन सोसियल युनियन (सीएसयू) विजयी भएका छन् । जर्मनीका हालका चान्सलर ओलाफ स्कोल्जको पार्टीसहितको वामपन्थी गठबन्धन भने पराजित भएको हो । यसको असर जर्मनीका अन्य स्थानमा हुने चुनावमा पनि पर्ने अनुमान गरिएको छ । जर्मनीका सम्पन्नशाली राज्यको चुनावमा मध्यमार्गी दक्षिणपन्थी दलहरूले पहिलो स्थान हासिल गरेका हुन् । आधिकारिक तथ्यांकअनुसार सीडीयूले हेस्से राज्यमा ३४६ प्रतिशतभन्दा बढी मत प्राप्त गरेको छ भने सीएसयूले बाभेरियामा ३७ प्रतिशत मत प्राप्त गरेको छ । यसका साथै दक्षिणपन्थी अल्टरनेटिभ फर जर्मनी (एएफडी) पार्टीले एसपीडी, ग्रिन पार्टी र फ्रि डेमोर्क्याटिक पार्टीद्वारा सञ्चालित वर्तमान संघीय सरकारप्रति मतदाताहरूको असन्तोषका कारण ठूलो लाभ उठाएको छ । सन् २०१८ को विधानसभा चुनावको तुलनामा यी दुई राज्यमा सीडीयू र सीएसयूले राम्रो मत प्राप्त गरेका छन् । चान्सलर स्कोल्जको गठबन्धनले भने ती क्षेत्रमा १५ प्रतिशतको हाराहारीमा मात्र मत पाएका छन् ।"
गाजा क्षेत्रमा नाकाबन्दी गर्ने इजरायलको घोषणा,"जेरुसेलम (एजेन्सी) इजरायलले प्यालेस्टाइनीहरूको बसोबास रहेको गाजा क्षेत्रमा पूर्ण नाकाबन्दीको घोषणा गरेको छ । प्यालेस्टाइनको विद्रोही समूह हमासले शनिबार इजरायलमा आक्रमण गरेपछि जवाफी कारबाहीस्वरूप इजरायलले गाजामा खाद्यान्न, इन्धन, विद्युत् तथा खानेपानी आपूर्ति बन्द गरेको जनाएको हो । हमासको आक्रमणको तेस्रो दिन सोमबार पनि दुवै पक्षले एकअर्काप्रति लक्षित गरेर मिसाइल आक्रमण जारी राखेका थिए । इजरायलले गाजा क्षेत्रमा मिसाइल आक्रमण गर्नुका साथै आसपास आफ्ना नागरिक रहेको क्षेत्रमा पुनः नियन्त्रण लिएको दाबी गरेको छ । शनिबारयता युद्धमा परी इजरायलमा ७ सयभन्दा बढी व्यक्तिको मृत्यु भएको बीबीसीले जनाएको छ, जसमध्ये २६० जनाको एक सांगीतिक कार्यक्रमको क्रममा हमासका बन्दुकधारीको आक्रमणमा मृत्यु भएको थियो । यस्तै, दर्जनौं व्यक्ति अहिले पनि आफ्नो नियन्त्रणमा रहेको हमासले दाबी गरेको छ । इजरायलले गाजा क्षेत्रमा गरेको आक्रमणमा भने ५ सय जनाभन्दा बढीको मृत्यु भएको प्यालेस्टाइनका स्वास्थ्य अधिकारीले बताएका छन् । अमेरिकाले इजरायलहमासको युद्धमा ९ जना अमेरिकीको मृत्यु भएको जनाएको छ । बेलायतले पनि आफ्ना १० जना नागरिकको मृत्यु भएको आशंका गरेको छ । इजरायलले लेबनान हुँदै प्रवेश गर्न लागेका सशस्त्र समूह मारिएको जनाएको छ । युरोपेली संघले दुई पक्षमा युद्ध सुरु भएपछि प्यालेस्टाइनलाई गर्दै आएको सहयोग रोकेको छ । इजरायल र हमासको युद्धको तेस्रो दिन अन्तर्राष्ट्रिय समुदायले शान्तिका लागि आह्वान र मध्यस्थताका लागि तत्परता देखाएका छन् । कतारका विदेश मन्त्रालयले इजरायल र हमासबीच मध्यस्थताका लागि प्रयास गरिरहेको जनाएको छ । मन्त्रालयका प्रवक्ता माजिद अलअन्सारीले शनिबार रातिदेखि नै वार्ता गरिरहेको समाचार संस्था रोयटर्सलाई बताएका छन् । हाम्रो प्राथमिकता रक्तपातपूर्ण युद्ध अन्त्य गर्नु हो । यस्तै, कैदीबन्दीको रिहाइ र युद्धको असर क्षेत्रीय स्तरमा फैलिन नदिनु पनि हो, उनले भने । हमासले गाजा क्षेत्रमा बन्धक बनाएका इजरायलीहरूको स्पष्ट तथ्यांक छैन । तर उनीहरूले महिला, बालबालिका, वृद्धवृद्धा र सैनिकलाई समेत बन्धक बनाइएको अनुमान गरिएको छ । हमासका प्रवक्ता होसाम बदरानले हालकै अवस्थामा भने बन्धक बनाइएकाहरूको अदलाबदलीमा तयार नरहेको एएफपीलाई बताएका छन् । यस्तै, रुसका विदेशमन्त्री सर्गेई लाभरोभले दुवै पक्षलाई दुई राज्य सम्बन्धी सम्झौतामा फर्किन आग्रह गर्दै यसले मात्र वर्तमान विवाद समाधान हुने बताएका छन् । गाजा क्षेत्रमा इजरायलको आक्रामकताको बारेमा छलफल गर्न अरब लिगका विदेशमन्त्रीहरूको बैठक बुधबार बस्ने भएको छ । हमासले आक्रमण गरेपछि इजरायलको सुरक्षा परिषद्ले औपचारिक रूपमा युद्ध स्थिति को घोषणा गरिसकेको छ । यो घोषणापछि इजरायल सरकारलाई महत्त्वपूर्ण सैन्य गतिविधि गर्न अनुमति मिलेको छ । इजरायलका प्रधानमन्त्री बेन्जामिन नेतान्याहुले गाजा क्षेत्रका स्थानीयलाई विस्थापित हुन चेतावनी दिँदै उक्त क्षेत्रलाई निर्जन स्थल को रूपमा बदल्ने घोषणा गरेका छन् । सन् १९६७ को मध्यपूर्वको युद्धपछि इजरायलले पूर्वी जेरुसेलममाथि कब्जा गरेको थियो । त्यसपछि उसले पूरा जेरुसेलमलाई आफ्नो राजधानी दाबी गर्दै आएको छ । प्यालेस्टाइनले भने पूर्वी जेरुसेलमलाई भविष्यको एक सार्वभौम र स्वतन्त्र मुलुकको राजधानी का रूपमा लिँदै आएको छ । यही विषयमा प्यालेस्टाइन र इजरायलबीच विवाद रहँदै आएको छ भने पटकपटक यसले युद्धको रूप लिएको छ । सन् २०१४ को जुलाईदेखि अगस्टको बीचमा भएको द्वन्द्वमा २ हजार २५१ प्यालेस्टाइनी मारिएका थिए । तीमध्ये १ हजार ४ सय ६२ त सर्वसाधारण नै थिए । त्यस्तै इजरायलका ६ सर्वसाधारणसहित ६७ जना सैनिक मारिएका थिए ।पछिल्लो पटक २०२२ अगस्टमा इजरायली सेनाले प्यालेस्टाइनी विद्रोही अखडामा हवाई आक्रमणमा गर्दा ४४ जनाको मृत्यु भएको थियो । प्यालेस्टाइनी विद्रोही समूहले १ हजारभन्दा बढी रकेट आक्रमण गरेपछि इजरायलले जवाफी कारबाही गरेको दाबी गरेको थियो । त्यसअघि सन् २०२१ मा रमदानकै महिना इजरायलप्यालेस्टाइन द्वन्द्व चर्किएको थियो ।"
भारतका पाँच राज्यमा चुनावको घोषणा,"नयाँदिल्ली (कास) भारतको निर्वाचन आयोगले मध्यप्रदेश, राजस्थान, छत्तीसगढ, तेलंगना र मिजोरम राज्यमा विधानसभा चुनावको घोषणा गरेको छ । ती राज्यमा ७ नोभेम्बरबाट चुनाव प्रारम्भ भएर ३० नोभेम्बरमा सकिनेछ । आयोगले सोमबार घोषणा गरेअनुसार मिजोरममा ७ नोभेम्बर, मध्यप्रदेशमा १७ नोभेम्बर, छत्तीसगढमा दुई चरणमा ७ र १७ नोभेम्बरमा, राजस्थानमा २३ नोभेम्बर र तेलंगनामा ३० नोभेम्बरका दिन मतदान हुनेछ । पाँचवटै राज्यको मतगणना र परिणाम एकैसाथ ३ डिसेम्बरमा सार्वजनिक हुनेछ । मध्यप्रदेशमा केन्द्रमा सत्तासीन भारतीय जनता पार्टीको सरकार छ । राजस्थान र छत्तीसगढमा कंग्रेस, तेलंगनामा बीआरएस र मिजोरममा नेसनल पार्टीको सरकार छ ।"
रेमिट्यान्सको ६८४१ प्रतिशत खर्च घरजग्गामा,"वैदेशिक रोजगारीमा संलग्न श्रमिक तथा पारिवारिक सदस्यहरूको स्वास्थ्य सेवाको पहुँच हेर्दा ११ प्रतिशतले निजी क्लिनिकबाट मात्र स्वास्थ्य सेवा लिने गरेको प्रतिवेदनले देखाएको छ । यसअनुसार १२ प्रतिशतले सरकारी स्वास्थ्य केन्द्रबाट सेवा लिने गरेको तथा ७७० प्रतिशतले दुवै सेवा केन्द्रबाट सेवा लिने गरेको देखिन्छ । यसले सरकारी सेवा केन्द्रबाट प्रदान हुने स्वास्थ्य सेवामा आम मानिसहरूको विश्वास बढेको प्रतिवेदनमा उल्लेख छ । वैदेशिक रोजगारीमा संलग्न परिवारका महिला सदस्य विभिन्न संघसंस्थामा आबद्ध हुने गरेका छन्, जसले महिलाहरूको स्वनिर्णय क्षमता वृद्धि गर्नुका साथै महिला सशक्तीकरण गर्दै आत्मनिर्भर बनाउन अभिप्रेरित गरेको देखिन्छ, प्रतिवेदनमा भनिएको छ, वैदेशिक रोजगारमा गएपछि ३७९६ प्रतिशत परिवारको सम्बन्ध सुधार भएको देखिन्छ भने ५४२८ प्रतिशत परिवारको सम्बन्ध यथावत् र बाँकी ७७६ प्रतिशत परिवारको सम्बन्ध कमजोर तथा बिग्रिएको देखिन्छ ।वैदेशिक अध्ययनमा समेटिएका परिवारमध्ये वैदेशिक रोजगारीअन्तर्गत ५ वर्षभन्दा कम अवधि काम गर्ने ३६८२ र ५ वर्षभन्दा बढी काम गर्ने ६३१८ प्रतिशत छन् । वैदेशिक रोजगारीमा जानुपर्ने कारणमध्ये पारिवारिक आर्थिक अवस्था सुधार्न जाने सबैभन्दा बढी अर्थात् ४१८० प्रतिशत छन्, प्रतिवेदनमा भनिएको छ, अध्ययनमा समेटिएका वैदेशिक रोजगारीमा संलग्नमध्ये सीपमूलक तालिम नलिई जाने ७६ र तालिम लिएर जाने २४ प्रतिशत छन् ।वैदेशिक रोजगारीमा जानुपूर्व स्वदेशमा कुनै पेसामा आबद्ध ४० र आबद्ध नरहेका व्यक्ति ६० प्रतिशत छन् । अध्ययनअनुसार वैदेशिक रोजगारीबाट वार्षिक ५ लाखसम्म, ५ देखि १० लाखसम्म र १० लाखभन्दा माथि आयआर्जन गर्नेहरू क्रमशः ४२३०, ३९६९ र १८०१ प्रतिशत रहेको प्रतिवेदनले औंल्याएको छ । आर्थिक वर्ष ०७०७१ मा ५ खर्ब ४३ अर्ब २९ करोड रेमिट्यान्स रकम नेपाल भित्रिएकामा आर्थिक वर्ष ०७९८० सम्म आइपुग्दा यो बढेर १२ खर्ब २० अर्ब ५५ करोड पुगेको छ । यो वार्षिक औसत १११३ प्रतिशतको वृद्धि हो । आर्थिक वर्ष ०७९८० मा नेपालबाट श्रम स्वीकृति लिनेको संख्या २२४२ प्रतिशतले वृद्धि भई ७ लाख ७१ हजार ३ सय २७ पुगेको छ । सोही अवधिमा लुम्बिनीबाट वैदेशिक रोजगारीका लागि श्रम स्वीकृति लिनेको संख्या ८५५ प्रतिशतले बढेर १ लाख ३६ हजार ९ सय ८४ पुगेको छ । यो संख्या श्रम स्वीकृति लिने कुल संख्याको १७७६ प्रतिशत हो । नेपालका धेरैजसो उत्पादनशील जनशक्ति वैदेशिक रोजगारीमा आबद्ध भएको वर्तमान परिस्थितिलाई दृष्टिगत गर्दै वैदेशिक रोजगारीबाट आएको रेमिट्यान्सले लुम्बिनी प्रदेशमा पारेको आर्थिक तथा सामाजिक प्रभावका बारेमा अध्ययन गरिएको हो । अध्ययनमा लुम्बिनीका ५ जिल्ला (गुल्मी, अर्घाखाँची, पाल्पा, रूपन्देही र रोल्पा) बाट वैदेशिक रोजगारीमा गएका ३ सय ८३ परिवारको स्थलगत सर्वेक्षण गरिएको छ । लैंगिक हिसाबले विश्लेषण गर्दा पुरुष ९४ र महिला ६ प्रतिशत छन् । वैवाहिक अवस्थाका आधारमा विवाहित ८५९० र अविवाहित १४१० प्रतिशत छन् ।"
गोल्डिनलाई अर्थशास्त्रतर्फको नोबेल पुरस्कार,"१९८० को दशकको सुरुदेखि नै संकटको समयमा बैंकहरूलाई कसरी कम जोखिमयुक्त बनाउने, बैंक विघटनले वित्तीय संकटलाई कसरी बढावा दिन्छ भन्ने विषयमा अनुसन्धान गर्दै आएका बेन बेर्नान्के, डग्लस डब्लू डायमन्ड र फिलिप्स एच डिब्भिगलाई अर्थशास्त्रतर्फको नोबेल पुरस्कार दिइएको थियो ।यस वर्षका सबै नोबेल विजेता घोषणा भइसकेको छ । यस वर्ष नर्वेली लेखक योन फसले साहित्यतर्फ र इरानी मानवअधिकारकर्मी नरगिस मोहम्मदीले नोबेल शान्ति पुरस्कार पाएकी छन् । त्यस्तै प्रकाशको अध्ययन गर्ने तीन वैज्ञानिकलाई भौतिकशास्त्र, क्वान्टम डट्स खोजी गर्ने तीन जना वैज्ञानिकलाई रसायनशास्त्र र कोरोना खोप विकासमा संलग्न दुई वैज्ञानिकलाई नोबेल चिकित्सा पुरस्कार प्रदान गरिएको छ ।"
दसैंलाई खुल्यो अग्रिम टिकट बुकिङ,"धनगढी र महेन्द्रनगर जाने यात्रुले टिकटका लागि सधैं यस्तै संघर्ष गर्नुपर्ने बाध्यता छ । गत साल पनि यी जिल्लामा जाने यात्रुले टिकटका लागि यस्तै सास्ती झेल्नुपरेको थियो । काठमाडौं महानगरपालिकाले अन्यत्रका टिकट काउन्टर हटाएपछि यात्रुको भीड बसपार्कमा बढेको हो । महानगरले अनधिकृत भन्दै हटाएका टिकट काउन्टरवालाले चाबहिल, गौशाला, कोटेश्वर, कलंकीलगायत यात्रुको चाप हुने ठाउँमा कोठा भाडा लिएर काउन्टर चलाएका छन् । यी स्थाना पनि यात्रुको उस्तै भीड छ । काठमाडौं महानगरपालिकाले आधिकारिक रूपमा टिकट लिने ठाउँ नयाँ बसपार्कलाई तोकेकाले त्यहाँ यात्रुको बढी भएको हो, नेपाल राष्ट्रिय यातायात व्यवसायी महासंघका अध्यक्ष विजय स्वाँरले भने, यो नियम पूर्ण रूपमा कार्यान्वयनमा आउन नसकेकाले अन्यत्रबाट टिकट बुकिङको काम भइरहेको छ । टिकट बुकिङ गर्ने कर्मचारीको पोसाक र परिचय पत्र हेरेर आधिकारिक व्यक्तिबाट मात्र टिकट लिन यात्रुहरूलाई उनले अनुरोध गरे । टिकटमा आफूले तिरेको रकम लेखिएको छछैन, हेरेर मात्र टिकट बुझ्न यात्रुहरूलाई अनुरोध छ, उनले भने, टिकटमा पैसा उल्लेख नभए ठगी हुने खतरा रहन्छ, यस्ता कुरामा यात्रु सचेत हुन जरुरी छ । यातायात व्यवस्था विभागले गत साउन ३१ मा निर्धारण गरेको अन्तरप्रदेश सञ्चालित सार्वजनिक सवारीको भाडाअनुसार तिर्न र त्योभन्दा बढी नतिर्न उनको अनुरोध छ । सुरुमा चलिरहेका गाडीको टिकट बुकिङ हुने र त्यसपछि थप हुनेमा बुकिङ थालिने अध्यक्ष स्वाँरले जनाए । सडकको समस्या अहिले पनि छ, समयमै यात्रुलाई पुर्याई गाडी फर्किएर नआए फेरि थप यात्रुलाई गन्तव्यसम्म लैजान समस्या हुन्छ, उनले भने, यसमा सरकार जिम्मेवार हुनुपर्छ । यातायात व्यवस्था विभागले व्यवसायीलाई अग्रिम टिकट बुकिङ गर्दा अनलाइन व्यवस्था मिलाउन भनिए पनि यात्रुले टिकटका लागि लाइन लाग्नुको विकल्प छैन । यस वर्ष अनलाइन बुकिङ प्रभावकारी नभए पनि अर्को वर्षबाट यसलाई प्रभावकारी बनाउने गरी काम गरिरहेको उनको भनाइ छ । यता व्यवसायी र विभाग भने टिकट नपाउने समस्या नभएको दाबी गर्छन् ।यात्रुका गुनासा तत्काल सुनेर समाधान गर्न काभ्रेको साँगासहित उपत्यकाका १६ ठाउँमा नागरिक सहायता कक्ष स्थापना गर्न लागिएको यातायात व्यवस्था विभागका महानिर्देशक उद्धव रिजालले जनाए । सोमबार ५ ठाउँमा नागरिक सहायता कक्ष स्थापना भए, उनले भने, अन्य ठाउँमा पनि केही दिनभित्रमै नागरिक सहायता कक्ष स्थापना गर्छौं । अन्यत्रका टिकट काउन्टर काठमाडौं महानगरले अनधिकृत भनेकाले नयाँ बसपार्कमा टिकट काट्नेको भीड लागेको उनले प्रस्ट्याए । बसपार्कको क्षमता ठूलो छ, उनले भने, अहिले समस्या भएको छैन, समस्या परे विकल्प खोज्छौं । सोमबार साँझसम्म करिब १० हजार यात्रुले नयाँ बसपार्कबाट टिकट काटेको उनको भनाइ छ । रुट परमिट खुला गरिएपछि गाडीको चाप बढ्ने र ट्राफिक व्यवस्थापनमा पनि समस्या हुने विभागले बताएको छ । विभागले अनधिकृत काउन्टर, परिचयपत्र र पोसाक नभएका व्यक्तिबाट टिकट नलिन भनेको छ । यात्रुलाई आवश्यक सवारीसाधनको व्यवस्था यातायात व्यवसायीहरूलाई मिलाउन विभागले सूचनामार्फत ध्यानाकर्षण गराइसकेको छ । चाडबाडमा यातायात आवागमन सहज बनाउन खाद्यान्नलगायत अत्यावश्यक वस्तुको ढुवानी गर्नेबाहेकका ठूला सवारी साधन असोज २८ देखि कात्तिक ८ सम्म नारायणगढबाट काठमाडौंसम्म सञ्चालनमा रोक लगाइएको विभागले जनाएको छ । कुनै बाटोको विशेष प्रकृतिका कारण त्यसमा चल्न निषेध गरिएका सार्वजनिक सवारीलाई पनि बन्देज कायमै रहने विभागले बताएको छ ।"
खारेज भएका टेलिकमको दायित्व सरकारको नहुने गरी नियमावली संशोधन,"(काठमाडौं)गत मंसिरदेखि लागू गरिएको अनुमतिपत्र बहाल नरहेका दूरसञ्चार सेवा प्रदायकको सम्पत्ति व्यवस्थापन नियमावली, ०७९ लाई सरकारले एक वर्ष नबित्दै संशोधन गरेको छ । निश्चित सेवा प्रदायकको स्वार्थमा हतारमा तर्जुमा गरिएको नियमावलीका विविध व्यवस्थालाई लिएर त्यति बेलै अनेक प्रश्न उठेका थिए । सरकारले गत बुधबार राजपत्रमा प्रकाशन गरेको अनुमतिपत्र बहाल नरहेका दूरसञ्चार सेवा प्रदायकको सम्पत्ति व्यवस्थापन नियमावली, ०८० को पहिलो संशोधन मा कतिपय व्यवस्था स्पष्ट पार्ने प्रयास गरे पनि विशेषतः अनुमतिपत्र खारेज भएका सेवा प्रदायकको सम्पूर्ण दायित्व सरकारले बेहोर्ने आशयको व्यवस्थालाई लिएर पुरानो नियमावलीको आलोचना भएको थियो । संशोधनपछिको नियमावलीमा अनुमतिपत्र बहाल नरहेका सेवा प्रदायकको सम्पत्ति व्यवस्थापन गर्ने प्रयोजनका लागि गरिएको कामकारबाहीबाट नेपाल सरकार, प्राधिकरण र अन्य सरकारी निकायलाई कुनै पनि प्रकारको दायित्व सिर्जना नहुने भनिएको छ । खारेज भएको कम्पनीको नगद मौज्दातबाट दायित्व भुक्तान गरिने तर नगद मौज्दात नभएमा सेवा प्रदायक आफैंले सम्पूर्ण दायित्व भुक्तान गर्नुपर्ने संशोधनमा थपिएको छ । यसअघि दायित्व भुक्तान हुन नसके त्यस्तो सेवा प्रदायकको सम्पत्ति लिलाम बिक्री गरी दायित्व भुक्तान गरिने मात्रै उल्लेख थियो । नेपाल दूरसञ्चार प्राधिकरणले नवीकरणलगायतको दस्तुर तिर्न असमर्थ भएको भन्दै निजी लगानीको दूरसञ्चार सेवाप्रदायक स्मार्ट सेललाई गत वैशाखमा सोही नियमावलीअनुसार नियन्त्रणमा लिएको थियो । स्मार्ट प्राधिकरणको स्वामित्वमा आएसँगै यसको सम्पत्तिको मूल्यांकन गरी फ्रिक्वेन्सीसहित बोलकबोल प्रक्रियामा जानुपर्नेमा हालसम्म मूल्यांकन प्रक्रियासमेत अगाडि बढ्न सकेको छैन । यस प्रयोजनका लागि नियमावलीअनुसार मूल्य निर्धारण समिति गठन गर्नुपर्छ । समिति गठनका लागि प्राधिकरणले वैशाखदेखि भदौसम्म चारचार पटक आवेदन माग्दासमेत आवेदन परेको छैन । यसले गर्दा स्मार्टको व्यवस्थापन टुंगो लाग्न सकेको छैन । प्राधिकरणले स्वामित्व लिएपछि स्मार्ट टेलिकमका ग्राहक र विक्रेताले तिरेको रकमसहित अन्य दायित्वलगायत विषयमा के हुने भन्ने अन्योल कायमै छ । संशोधनले यसरी अनुमतिपत्र बहाल नरहेका स्मार्ट टेलिकमजस्ता कम्पनीको चल, अचल सम्पत्ति लिलाम बिक्री हुन नसके वा कसैले सकार नगरे त्यस्तो सेवा प्रदायकको सम्पत्ति तथा दायित्व कम्पनी ऐन ०६३ को दफा १२६ अनुसार लिक्विडेट हुने व्यवस्था गरेको छ । सम्पत्ति व्यवस्थापन भनिए पनि अनुमतिपत्रसम्बन्धी बढी सरोकार राख्ने नियमावलीको संशोधनमा खारेज भएका कम्पनीको दायित्व स्वीकार गर्ने अन्य सेवा प्रदायकले साविकको अनुमतिपत्र वा सम्बन्धित सेवाको बाँकी अवधिको अनुमतिपत्रमध्ये एउटा छान्न पाउने व्यवस्था छ । यही प्रावधानलाई लिएर सरोकारवालाहरूले प्रश्न उठाइरहेका छन् । ०८६ भदौमा अनुमतिपत्रको अवधि समाप्त हुने एनसेल जस्तो निजी सेवाप्रदायकलाई ०९५ सालसम्म अवधि रहेको स्मार्ट टेलिकमको स्वामित्व सकार्दा ९ वर्ष म्याद थपिन सक्ने गरी यो संशोधन आएको दूरसञ्चार क्षेत्रका जानकार तर्क गर्छन् । नयाँ अनुमतिपत्र जारी गर्दा नेपाल सरकारलाई प्राप्त हुन सक्ने राजस्वलगायत आम्दानी पनि यसरी पुरानै अनुमतिपत्र सकार्ने नाममा गुम्न सक्ने अवस्था पनि उनीहरूले औंल्याइरहेका छन् ।लिलाम सकार्ने कम्पनीलाई नयाँ अनुमतिपत्र जारी हुने व्यवस्थासम्बन्धी यसअघिको नियमावलीको नियम ३५ (क) हटाइएको छ । अनुमतिपत्रको अवधि सकिन लागेका कम्पनीले खारेजीमा परेका कम्पनी खरिद गरे उसले नयाँ अनुमतिपत्र लिन सक्ने र त्यसको अविध २५ वर्ष हुन सक्ने भएकाले यो व्यवस्थालाई लिएर चर्को विरोध भएको थियो । हाल यो व्यवस्था हटाइए पनि खारेजीको कम्पनी खरिद गर्नेलाई बाँकी केही अवधिको लाइसेन्स दिन सकिने प्रावधान राखेर सरकारले सम्पत्तिभन्दा दायित्व बढी भएको स्मार्ट टेलिकम जिम्मा लगाई टकटकिन खोजेको विज्ञहरूको भनाइ छ । संशोधित व्यवस्थामा सरकारले अनुमतिपत्र रद्द भएका दूरसञ्चार कम्पनी खरिद गर्ने अन्य सेवा प्रदायकलाई कानुनबमोजिम अधिकतम सीमामा रहेर फ्रिक्वेन्सी उपलब्ध गराउन सक्ने व्यवस्था गरेको छ । यसअघि प्राधिकरणले नियन्त्रणमा लिएका कम्पनी बोलपत्र आह्वान गरी बिक्री गर्दा त्यस्तो कम्पनीको ऋण र दायित्व सकार्ने सेवा प्रदायकले त्यस्तो कम्पनीको फ्रिक्वेन्सी पनि सबै लिन पाउने उल्लेख थियो । अनुमतिपत्र खारेज हुनासाथ सेवा प्रदायकले प्रयोग गरेको फ्रिक्वेन्सी एवं दूरसञ्चार सेवासँग सम्बन्धित अन्य सम्पत्ति पनि नेपाल सरकारको स्वामित्वमा स्वतः हस्तान्तरण भएको मानिने संशोधित नियमावलीमा उल्लेख छ ।"
अर्थ संक्षेप,"भायानेटको छुटको अफरकाठमाडौं (कास) इन्टरनेट, आईपीटीभी र मल्टीगिग इन्टरनेट सेवा प्रदायक कम्पनी भायानेटले १२५ एमबीपीएसको इन्टरनेट सेवा वार्षिक ८ हजार ४ सय रुपैयाँमा दिने घोषणा गरेको छ । दसैं र तिहारको अवसरमा भायानेटले ग्राहकलाई अल्टिमा वायरलेस इयरबड्स र हिमस्टारका होम एप्लायन्समा ५० प्रतिशतसम्मको छुट पनि दिने भएको छ । भायानेटको चाडमा चौका योजनामा ग्राहकले प्रतिवर्ष भ्याटबाहेकको ८ हजार ४ सय रुपैयाँमा १२५ एमबीपीएस इन्टरनेट सुविधा पाउनेछन् । भायानेटले २ सय र ३०० एमबीपीएस प्याकेजका लागि पनि छुट ल्याएको छ । सीतारामले ल्यायो बम्पर उपहारकाठमाडौं (कास) सीताराम गोकुल मिल्क्स काठमाडौंले दसैं, तिहार र छठका लागि यसपालि सीतारामले ल्यायो स्वाद र स्वास्थ्यको साथ बम्पर उपहार योजना ल्याएको छ । यसअन्तर्गत सीतारामका दुग्ध पदार्थ खरिदमा एउटा कुपन प्राप्त हुनेछ । र, लक्की ड्रमार्फत विजेता घोषणा गरिने कम्पनीले जारी गरेको विज्ञप्तिमा उल्लेख छ । योजनाअन्तर्गत बम्पर उपहारमा तीन जनाले हाइसेन्सको मल्टी डोर रेफ्रिजेरेटर, ५० इन्चको टीभी र वासिङ मेसिन पाउनेछन् । अन्य २० जनाले इन्डक्सन चुलो, इलेक्ट्रिक हिटर वा इलेक्ट्रिक वाटर हट पट पाउनेछन् । यो योजना दूधबाहेक अन्य दूधजन्य उत्पादनमा मात्र लागू हुने कम्पनीले जनाएको छ ।मंसिर १४ देखि अन्तर्राष्ट्रिय व्यापार मेला काठमाडौं (कास) आउँदो मंसिर १४ देखि १८ सम्म नेपाल उद्योग वाणिज्य महासंघले आयोजना गर्दै आएको नेपाल अन्तर्राष्ट्रिय व्यापार मेला हुने भएको छ । काठमाडौंको भृकुटीमण्डपमा आयोजना हुने मेलाका लागि ५० प्रतिशत स्टल बुकिङ भइसकेको महासंघले सोमबार आयोजना गरेको पत्रकार सम्मेलनमा जानकारी दिइयो । यस वर्षको मेलामा चीन, भारत, पाकिस्तान, बंगलादेश र भुटानबाट सहभागिता हुने बताइयो । मेलामा नेपाली युवा उद्यमी मञ्चले मेड इन नेपाल पेभिलियन तथा वस्तुगत संघहरूको कमोडिटी पेभिलियन रहने महासंघको भनाइ छ । उद्योग वाणिज्य तथा आपूर्ति मन्त्रालयको सहयोगमा व्यापार तथा निकासी प्रवर्द्धन केन्द्रको प्रवर्द्धन तथा ललितपुर उद्योग, वाणिज्य संघ र नेपाल हस्तकला महासंघको सहआयोजनामा क्यालेन्डर इभेन्टका रूपमा मेला आयोजना हुन लागेको हो । ३ सयभन्दा बढी स्टलमार्फत मेलामा स्वदेशी एवं विदेशी वस्तु तथा सेवाको प्रदर्शनी गरिने महासंघले जनाएको छ । मेलामा सार्क राष्ट्रसहित चीन, कोरिया, जापान, इन्डोनेसिया, मलेसियालगायत देशका क्रेतालाई बोलाइनेछ । काठमाडौंमा स्ट्रिक्स प्रोफेसनलको प्रदर्शनीकाठमाडौं (कास) काठमाडौंमा स्ट्रिक्स प्रोफेसनल ले आफ्नो नयाँ कलेक्सन मर्कुरिअल प्रदर्शनी गरेको छ । स्ट्रिक्स प्रोफेसनल ले सेलिब्रिटी स्टाइलिस्ट विपुल चुदासमाका साथ एक भव्य सो समेत आयोजना गरी उक्त प्रदर्शनी गरेको कम्पनीले जारी गरेको विज्ञप्तिमा उल्लेख छ । स्ट्रिक्स प्रोफेसनल विशेषगरी सैलुन व्यवसायी र हेयर स्टाइलिस्टहरूका लागि चर्चित छ ।"
"लप्चीका घिउ, चौंरी चिनियाँ बजारमा","(दोलखागोरखा)सीमामा आउजाउ सहज हुँदा ४ वर्षपछि लप्चीका बासिन्दाले चिनियाँ बजारमा घिउ र चौंरीका बाच्छा बेच्न पाएका छन् । कोरोना महामारी सुरु भएलगत्तै बन्द भएको चिनियाँ लप्ची नाका असोज १३ देखि सीमावर्ती क्षेत्रका बासिन्दाका लागि आउजाउ सहज गरिदिएको हो । बिगु गाउँपालिका१ का सीमा क्षेत्रका बासिन्दाले ४ वर्षपछि चीनको न्यालम काउन्टीअन्तर्गतका टासीघाङ बजारमा पाइला टेकेका हुन् । सातायता उनीहरूले टासीघाङ बजारमा ३ सय ५० भन्दा बढी चौंरीका बाच्छा र ५ हजार धार्नी (१२ हजार किलो) घिउ बेचेका छन् । स्थानीय चौंरी चराउनका लागि पनि चीनतर्फ लागेका छन् । लप्ची नाका सीमावासीका लागि मात्रै चिनियाँ पक्षले अनौपचारिक रूपमा खुला गरिदिएको हो । नाका खुलेसँगै चिनियाँ बजार पुगेर घिउ र बाच्छा बेचेर फर्किएको स्थानीय तेम्बा शेर्पाले बताए । टासीघाङ बजारमा ४ वर्षपछि घिउ र बाच्छा लिएर पुग्यौं, उनले भने, निकै परिवर्तन भइसकेको रहेछ, घिउ बेचेर अन्न लिएर फर्क्यौं । चिनियाँ पक्षले सीमाका बासिन्दाको घिउ र बाच्छा किन्न मात्रै नाका खोलिदिएको उनले बताए । लामो समयदेखि बेखर्ची भएका थियौं, उनले भने, घिउ र बाच्छा बेचेर आम्दानी भएको छ, घरमा चाहिने सामान पनि किनेर ल्याएका छौं । विगतमा जस्तो घिउ र बाच्छाले मोल भने नपाएको उनले गुनासो गरे । उनले प्रतिधार्नी घिउ १४ सय र बाच्छाको ५ हजारसम्म मात्रै पाएको बताए । चार वर्षअघि टासीघाङमा धार्नीको १६ सयमा घिउ बिक्री हुन्थ्यो, उनले, भने, अहिले भाउ पाएनौं, घरमा थन्किएको घिउ बेचेर खर्चको जोहो गर्न पाएकोमा भने खुसी लागेको छ । वर्षौंदेखि घरमा थन्किएको घिउ बेचेर स्थानीयले ७० लाख आम्दानी लिएको स्थानीय कर्मा शेर्पाले बताए । यस्तै बेच्न योग्य भएका ७ सयभन्दा बढी बाच्छामध्ये आधा मात्रै चिनियाँ बजारमा बिक्री भएको उनले बताए । लप्ची क्षेत्रमा ५५ र ५६ नम्बरको सीमा स्तम्भ छ । लप्चीबाट डेढ घण्टाको पैदलपछि चीनको सीमा छुप्साङ पुगिन्छ । त्यहाँबाट सहजै सडक प्रयोग गरेर ३ घण्टामा चिनियाँ बजार टासीघाङ पुगिन्छ । चिनियाँ बजारमा घिउ र चौंरीका बाच्छा बेच्नु नै लप्चीका बासिन्दाको मुख्य आम्दानीको स्रोत हो । ४८ घर रहेको लप्चीको जनसंख्या १ सय ५० छ । नाका नखुल्दा उनीहरू दुई दिन हिँडेर लामाबगरबाट खाद्यान्न जोहो गर्दै आएका थिए । लामाबगरबाट १ सय ४० प्रतिकेजी ढुवानी भाडा तिरेर खाद्यान्न जोहो गर्नुपर्ने बाध्यतामा थिए । नाकामा आउजाउमा सहजता गरेपछि स्थानीयले एक वर्षका लागि खाद्यान्न जोहो गरेको कर्माले बताए । चिनियाँ बजारमा घिउ, चौंरी बेचेर आएको आम्दानीले वर्ष दिन पुग्ने खाद्यान्न लिएर स्थानीय फर्केका छन्, उनले भने, माग भएमा थप लिएर जान्छौं, कुनै पनि बेला नाका बन्द हुन्छ भनेर वर्ष दिनलाई पुग्ने खाद्यान्नलगायतका सामान खरिद गरेका हौं । स्थानीयका ७ सय जति बाच्छा र १ हजार धार्नी घिउ अझै बेच्न बाँकी रहेको उनले बताए । नेपालतर्फ घिउ र चौंरीका बाच्छा बेच्न ल्याउन सम्भव छैन, उनले भने, उनीहरूकै मागअनुसार स्थानीयले लिएर गएका हुन्, भाउ नपाए पनि खर्च जोहो भएकाले राहत भएको छ । घिउ र बाच्छाबाट भएको आम्दानीले याक चौंरीलाई ढुटोपिठो र नुन पनि लिएर फर्केका छन् । नागरिकता र पुरानो बोर्डर पास लिएर कतिपय स्थानीयले आफन्त भेटेर फर्केका छन् । लप्चीका स्थानीय र न्यालमका स्थानीयबीच बिहेवारीलगायतको नातासमेत छ । लप्ची नाकाबाट सीमावासीबाहेक अन्यलाई चिनियाँ पक्षले रोक लगाएको छ । हिउँ पर्ने मौसममा लप्चीवासी लुमनाङ झर्ने गर्छन् । चिनियाँ पक्षले अनौपचारिक रूपमा लप्चीवासीका लागि नाका खुलाइदिएको प्रमुख जिल्ला अधिकारी कोमलप्रसाद धमलाले बताए । औपचारिक रूपमा कूटनीतिक पहल गरिदिन पत्र पठाएका छौं, उनले भने, हाललाई सीमावासीलाई सहजताका लागि अनौपचारिक रूपमा मात्रै लप्ची नाका खुलेको हो । चिनियाँ पक्षले कति दिनका लागि लप्ची नाका खुलाएको हो, जानकारीमा नआएको उनले बताए ।कोरोना महामारीले बन्द भएको गोरखाको उत्तरी नाका खुलेसँगै सीमा क्षेत्रका २ सय ४९ जनाले चीन जाने अनुमति (बोर्डर पास) लिएका छन् । दुई साताअघि नै नाका खुले पनि बोर्डर पास नहुँदा सीमा क्षेत्रका स्थानीयले प्रवेश पाएका थिएनन् । गत बुधबारबाट जिल्ला प्रशासन कार्यालयले सीमा क्षेत्रअन्तर्गत चुमनुव्री गाउँपालिकाका बासिन्दालाई बोर्डर पास वितरण सुरु गरेको थियो । चुमनुव्री गाउँपालिकाका अध्यक्ष निमा लामाका अनुसार सोमबारसम्म छेकम्पारका १ सय १५, चुम्चेतका ३१, ल्होका ४०, सामागाउँका ४५, प्रोकका १२, बिहीका ६ जनालाई पास वितरण गरिएको छ । २ सय ४९ मध्ये २५ महिला छन् । असोज २५ गतेसम्म पास वितरण हुन्छ, पास लिन आउने क्रम जारी छ, उनले भने ।चार वर्षदेखि बन्द भएका उत्तरी गोरखाका दुवै नाका चीन सरकारले खुला गरेसँगै प्रवेशका लागि बोर्डर पास वितरण थालिएको हो । गत बुधबारबाट चुमनुव्री गाउँपालिका३ सिर्दिवास फिलिमस्थित इलाका प्रशासन कार्यालयबाट पास वितरण थालेको हो । चुमनुव्री३ बाहेक अन्य वडाका बासिन्दालाई पास वितरण गरिने सहायक प्रमुख जिल्ला अधिकारी पुष्कर रानाले बताए । यो पासले सीमा क्षेत्रबाट ३० किलोमिटर भित्र बसोबास गर्नेहरूले मात्र चीन प्रवेश गर्न पाउने छन् । नागरिकताका आधारमा दुई प्रतिफोटो र स्वयं उपस्थित भएर पास लिन सक्ने उनले बताए । गृह मन्त्रालयले पठाइको डिजाइनअनुसार जिल्ला प्रशासनले पास छापेको गरेको थियो । पास लिनका लागि सीमा क्षेत्रअन्तर्गत सामागाउँका स्थानीय दुई दिन र छेकम्पारका बासिन्दा एक दिन हिँडेर फिलिम झरेका थिए । पास वितरण भएसँगै अब दैनिक उपभोग्य सामग्री खरिदका लागि तिब्बती बजार पुग्न सहज हुने चुमनुव्री गाउँपालिकाका अध्यक्ष लामाले बताए । पास पाएसँगै चुमनुव्री गाउँपालिका१ सामागाउँको रुइला र वडा ७ छेकम्पारको ङुइला दुवै नाकाबाट सीमा क्षेत्रका बासिन्दाले प्रवेश पाउने छन् । अहिले नाकामा अलिअलि हिउँ परेको छ, हिउँ पग्लिएपछि अब चीन जान सुरु हुन्छ, उनले भने, पास भएपछि जहिले गए पनि हुन्छ । ङ्युइला नाकाबाट स्थानीय तिब्बतको स्या र जोङ्गा बजार पुगेर उपभोग्य सामग्री खरिद गर्छन् । ङ्युइला भन्ज्याङबाट स्या करिब ५ किलोमिटर र जोङ्गा १५ किलोमिटरको दूरीमा पर्छ । त्यस्तै रुइला नाकाबाट प्रवेश गर्ने स्थानीय तिब्बतको कोङ्दाङ बजार पुगेर उपभोग्य सामग्री खरिद गर्छन् । नाका नखुल्दा स्थानीयलाई चर्को ढुवानी मूल्य तिरेर गोरखाकै आरुघाट, आर्खेतलगायतका बजारबाट उपभोग्य सामग्री गाउँ पुर्याउँथे । गोरखाको तल्लो बजारबाट खच्चडमार्फत सामान बोक्न चार दिनसम्म लाग्ने गर्छ । तिब्बतको बजारबाट आफ्नै चौंरी र घोडामा बोकाएर ल्याउँदा ढुवानी लागत घट्ने भएपछि स्थानीय खुसी छन् ।"
आर्मी दोस्रोमा,"काठमाडौं (कास) त्रिभुवन आर्मी क्लब नेसनल बास्केटबल लिगको दोस्रो स्थानमा उक्लेको छ । त्रिपुरेश्वरस्थित राखेप कभर्डहलमा आर्मीले सोमबार बूढानीलकण्ठ बास्केटबल क्लबलाई १०४७७ स्कोरमा पराजित गर्यो । तेस्रो जित पाएको आर्मीले ५ खेलमा ९ अंक जोडेको छ ।सबै ५ खेल जितेको टाइम्स कलेजभन्दा आर्मी १ अंकले पछाडि छ । आर्मीले २५२१, ५६३०, ८१५२ ले पहिलो तीन क्वाटरमा अग्रता बनाउँदै खेल आफ्नो पक्षमा पारेको हो । आर्मीका निश्चल महर्जन २५ स्कोर गर्दै प्लेयर अफ द म्याच बने । अर्को खेलमा हाउन्ड्सले विशाल मिलन केन्द्रलाई ९२७० स्कोरले हरायो । हाउन्ड्सका भाग्यंश गुलाटी १८ स्कोर गरी प्लेयर अफ द म्याच बने ।"
न्युजिल्यान्डको दोस्रो जित,"हैदराबाद (एएफपी) न्युजिल्यान्डले विश्वकप क्रिकेटमा लगातार दोस्रो विजय हात पारेको छ । न्युजिल्यान्डले सोमबार नेदरल्यान्ड्सलाई ९९ रनले पराजित गर्यो । विल योङ, रचिन रवीन्द्र र टम लाथमले अर्धशतक बनाएपछि न्युजिल्यान्डले निर्धारित ५० ओभरमा ३२२७ को स्कोर बनाएको थियो । योङले ८० बलमा ७०, कप्तान लाथमले ४६ बलमा ५३ र रचिनले प्रतिबलको हिसाबले ५१ रन बनाएका थिए । तल्लोक्रममा मिचेल सान्टनरले १७ बलमा अविजित ३६ रन बनाएका थिए । जबाफमा आएको नेदरल्यान्ड्स ४६३ ओभरमा २ सय १० रनमा अलआउट भयो । कोलिन अकरमनले ७३ बलमा ६९ रन बनाए । न्युजिल्यान्डका सान्टनरले १० ओभरमा ५९ रन खर्चेर ५ र म्याट हेनरीले ३ विकेट लिएका थिए ।"
फिनिक्स र ब्लुबर्ड फाइनलमा भिड्ने,"काठमाडौं (कास) फिनिक्स कलेज र ब्लुबर्ड कलेज एपेक्स अन्तर कलेज क्रिकेट प्रतियोगिताको उपाधिका लागि भिड्ने भएका छन् । सोमबार सम्पन्न सेमिफाइनलमा फिनिक्सले कान्तिपुर कलेज अफ म्यानेजमेन्ट एन्ड इन्फोर्मेसन टेक्नोलोजी (केसीएमआईटी) लाई ४ विकेट र ब्लुबर्डले काठमाडौं विश्वविद्यालय (केयू) लाई ७६ रनले पराजित गरे । टस हारेर ब्याटिङ निम्तो पाएको केसीएमआईटी पूरा २० ओभर खेली ८२ रनमा अलआउट भयो । विशाल कुँवरले २६ बलमा १७, सुवास सापकोटाले १४ र नजाम कवारीले ९ रन बनाए । फिनिक्सबाट किरण चन्द, क्रिस ऐर र समिर विष्टले २२ विकेट लिए । प्लेयर अफ द म्याच क्रिसले ४ ओभरमा ११ रनमात्र खर्चे ।फिनिक्सले ७ बलअघि लक्ष्य पूरा गरेको थियो । विराट भण्डारीले ४६ बलमा २७, राजकुमार शाहले २६ बलमा अविजित १६ र लक्की कडायतले १५ रन बनाए । केसीएमआईटीका आदित्य शाहले ३ ओभरमा १३ र अमित मण्डलले ३५ ओभरमा २३ रन खर्चेर ३३ विकेट लिए । मूलपानीको तल्लो क्रिकेट मैदानमा अर्को सेमिफाइनलमा पहिला ब्याटिङ गरेको ब्लुबर्डले अलआउट हुनुपूर्व १९२ ओभर खेली १ सय १२ रन जोडेको थियो । सचिन लेखकले ३५ बलमा २९, निर्भिक पाठकले १७ बलमा १९ र रोनिम तिवारीले १५ बलमा १७ रन बनाए । केयूका ऋषभ खतिवडाले ४ ओभरमा १४ रन खर्चेर ५, रोहित सापकोटाले ३ र शीतल न्यौपानेले १ विकेट लिए । जबाफमा आएको केयू १२३ ओभरमा ३६ रनमा अलआउट भयो । रोहितले १४ रन बनाउनुबाहेक अन्यले दोहोरो स्कोर बनाउन सकेनन् । प्लेयर अफ द म्याच अविनाश बस्यालले ५ विकेट लिए । उनले ३३ ओभरमा ११ रन खर्चे । कौशल रुपाखेती र सुवास खत्रीले २२ विकेट लिए । एपेक्स कलेजको आयोजनामा हब इन्टरनेसनलको प्रस्तुति रहेको प्रतियोगिताको फाइनल मंगलबार हुनेछ ।"

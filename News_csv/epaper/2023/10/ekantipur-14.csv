शीर्षक,विवरण
जब जहाज इजरायल कट्यो,"(काठमाडौं)हमासको आक्रमणपछि अलपत्र परेका नेपालीलाई उद्धार गर्न शुक्रबार दिउँसो जब नेपाली राष्ट्रिय ध्वजावाहक वायुसेवा इजरायलको लोद सहरस्थित बेन गुरियन अन्तर्राष्ट्रिय विमानस्थल तेलअभिभमा अवतण भयो, चालकदलका सदस्यहरूले ठानेका थिए, घर फर्किने सूचीमा रहेका २ सय ५४ नेपालीहरूले खुसी व्यक्त गर्लान् । तर, चालकदलले उनीहरूको अनुहारमा खुसी देखेन । निगमको वाइडबडीको ढोकामै थिइन् परिचारिका पूजा सहनी । एक सातादेखि उद्धारको पर्खाइमा हतास र त्रसित नेपाली विद्यार्थीलाई उनले स्वागत मात्रै गरिनन् । कतिपयलाई सान्त्वना दिँदै हालखबर सोध्दै भलाकुसारी पनि गरिन् । तर पनि उनीहरूको अनुहार मलिन थियो । जहाजको अघिल्तिर काठमाडौंबाटै गएका थिए परराष्ट्रमन्त्री एनपी साउद र मन्त्रालयका एक जना सहसचिव र निगमका प्राविधिकहरू ।जहाजको दुई घण्टाको बिमाको मात्र समयसीमा भएकाले त्यहाँ धेरै अलमलिने समय र अवस्था दुवै थिएन । यात्रु राखिसकेपछि जहाजले इजरायलको भुइँ छोड्यो । त्यतिबेला पनि उद्धार गरिएकाहरू चुपचाप नै थिए । जब निगमको वाइडबडी आधा घण्टामा इजरायलको सिमाना काट्दै जोर्डनको आकाशमा छिर्यो, तब जहाजभित्र एकाएक चर्को हुटिङ सुनियो । आआफ्नो सिटको (इनफ्लाइट इन्टरटेनमेन्ट) डिस्प्लेमा जहाज जोर्डनतर्फ पसेको हेरिरहेका नेपाली विद्यार्थीहरूले सिटबाटै उठेर खुसी मनाए । हामी बाँच्यौं भन्दै एकअर्कासँग खुसी साट्न थाले, उक्त उडानमा रहेकी एक परिचारिकाले भनिन्, त्यो दृश्य हाम्रालागि पनि दुर्लभ थियो । त्यसपछि उनीहरू एकआपसमा मात्रै होइन क्याबिन क्रुहरूसँग पनि मुख खोल्न थाले । यात्रुले अबचाहिँ हामी घरै पुग्यौं भने, ती परिचारिकाले भनिन् । जोर्डन पुगेपछि अबचाहिँ बाँच्यौं भन्ने भयो, शुक्रबार बिहान ३ बजे त्रिभुवन अन्तर्राष्ट्रिय विमानस्थलमा ओर्लिनेबित्तिकै महेन्द्रनगरकी रमिता बडूले भनिन् । अघिल्लो शनिबार बिहानदेखि हामी धेरै पीडामा थियौं, एक महिनाअघि मात्रै इजरायल पुगेकी झापा गौरादह कृषि क्याम्पसबाट स्नातक सकेकी बडूले भनिन्, हाम्रो ब्याचका ९९ जना गएका थियौं, सबै फर्कियौं ।अधिकांश नेपाली विद्यार्थी र केही कामदार भिसामा इजरायल पुगेकामध्ये धेरैले सातायता राम्ररी खानासमेत पाएका थिएनन् । केहीले पानीकै भरमा त केहीले भोकभोकै दिनरात कटाएका थिए । थाकेको अनुहार, धेरै दिनदेखि नमिलाएको दाह्रीजुंगा, मैलो कपडा, एउटा सानो झोला बोकेर निगमको जहाजमा आएका यात्रुलाई खासमा स्न्याक्स दिने भनिएको थियो । तर, पछि निगमले काठमाडौंबाटै खाना पनि लिएर गयो । क्याबिन क्रुले इजरायलबाट दुबईसम्मको उडानमा उनीहरूलाई नेपाली खाना खुवाएपछि उनीहरू अझ कृतज्ञ भए । अढाई घण्टाको उडानमा खाना दिएपछि धेरै जना भाइबहिनीले घरै पुगेको प्रतिक्रिया दिए, एक अर्की परिचारिकाले भनिन्, यात्रुहरूले स्वाद मानेर खाना खाएको देखेपछि हामी पनि खुसी भयौं । नियमित उडानमा रहेको निगमको वाइडबडी दुबईबाट फेरीफ्लाइट (उद्धार उडान) मा बदली भई शुक्रबार स्थानीय समयअनुसार बिहान नौ बजे दुबईबाट इजरायल पुगेको थियो । त्यहाँबाट दिउँसो साढे २ बजे उडेको निगमको मकालु (अल्फा लिमा जुलु) जहाज बेलुकी ६ बजे दुबई आई इन्धन र कार्गो भरेर राति साढे १० बजे काठमाडौंका लागि उडेको थियो । उक्त विमान शुक्रबार बिहान साढे २ बजे काठमाडौं अवतरण भएको थियो । जहाज अवतरण हुँदै गर्दा इजरायलबाट त्रसित अनुहार लिई उडेका सबै २ सय ५४ यात्रु खुसीले गद्गद् थिए । उनीहरूमध्ये धेरैले नेपालबाटै साथमा लिएर गएका नेपाली झन्डा फहाउँदै बाँचियो। भन्दै खुसियाली बाँडेका थिए ।त्रिभुवन विमानस्थल ओर्लिएपछि विमानस्थलको अध्यागमन कार्यालयले सबै डेस्क खुलाएको थियो भने बाहिर नेपाल प्रहरीले ललितपुर, भक्तपुर र काठमाडौंका लागि सटल बस राखिदिएको थियो । यात्रुका प्रायः आफन्तजन उनीहरूलाई लिन पुगेका थिए । इजरायलका विभिन्न उद्धार केन्द्र र बंकरबाट फर्केकाहरू जब विमानस्थलबाट आआफ्नो घर फर्किन लाग्दै थिए । उनीहरू एकअर्कालाई बिदाइको अँगालोमा बेरिएर फोन नम्बर साटासाट र दसैंको शुभकामना बाँड्दै भनिरहेका थिए, साथीहरू अब आफ्नै देशमा केही गर्नुपर्छ ।"
सुन तस्करी अभियोगमा राहुल महरा थुनामा,"(काठमाडौं)विद्युतीय चुरोट (भेप) मा लुकाएर ल्याएको करिब ९ केजी सुन तस्करी अभियोगमा पूर्वसभामुख तथा सत्तारूढ नेकपा माओवादीका उपाध्यक्ष कृष्णबहादुर महराका छोरा राहुल महरा मुद्दाको किनारा नलागेसम्मलाई जेल चलान भएका छन् । जिल्ला अदालत काठमाडौंले मुद्दाको किनारा लाग्दा ठहरेबमोजिम हुने गरी तत्काल प्राप्त प्रमाणका आधारमा कसुरदार देखाएपछि राहुललाई शुक्रबार पुर्पक्षका लागि केन्द्रीय कारागार सुन्धारा चलान गरिएको हो । अर्का प्रतिवादी लोकेन्द्र पौडेललाई भने ५ लाख धरौटीमा छाड्न आदेश दिएको छ । जिल्ला अदालत काठमाडौंका सूचना अधिकारी दीपक दाहालले राहुललाई आपराधिक विश्वासघात, संगठित अपराध र भन्सार चोरीसम्बन्धी मुद्दाको थुनछेक बहसपछि तत्काल प्राप्त प्रमाणका आधारमा राहुललाई पुर्पक्षका लागि थुनामा पठाउन र अर्का प्रतिवादी लोकेन्द्रलाई धरौटीमा रिहा गर्न आदेश भएको बताए । आदेशलगत्तै प्रहरीले राहुललाई साँझ केन्द्रीय कारागार सुन्धारा पुर्याएको थियो ।थुनछेक बहसपछि न्यायाधीश डन्डपाणि शर्माको इजलासले राहुललाई पुर्पक्षका क्रममा थुनामा राख्न र पौडेललाई ५ लाख धरौटीमा छाड्न आदेश दिएका थिए । प्रतिवादीका कानुन व्यवसायीले राहुललाई तारिखमा छाड्न आग्रह गरेका थिए । सरकारी वकिलहरूले भने थुनामै राखेर पुर्पक्ष गर्न माग गरेका थिए । दुवै पक्षको बहसपछि न्यायाधीश शर्माले हाल खुलेका तथ्य र प्रमाणले राहुललाई कसुरदार नरहेको भन्न नसकिने भन्दै पुर्पक्षमा पठाउन आदेश दिएका हुन् । प्रहरीको केन्द्रीय अनुसन्धान ब्युरो (सीआईबी) को अनुसन्धान प्रतिवेदनका आधारमा जिल्ला सरकारी वकिल कार्यालय काठमाडौंले बुधबार राहुलसहित चिनियाँ सुन तस्कर दावाजिन वाङका सहयोगी पौडेल, तिब्बती मूलका बेल्जियन नागरिक दावा छिरिङ र हाल फरार रहेका निमा गुरुङविरुद्ध ९ केजी ११५२४ ग्राम सुनबापत हुन आउने ८ करोड ५५ लाख २८ हजार ३ सय ७४ रुपैयाँलाई बिगो कायम गरी मुलुकी अपराध संहिता२०७४, संगठित अपराध निवारण ऐन २०७० र भन्सार ऐन २०६४ ले बर्जित गरेको अपराध अभियोगमा मुद्दा दायर गरेको थियो ।शुक्रबार थुनछेक बहस टुंग्याएर अदालतले राहुललाई पुर्पक्ष र एक जनालाई धरौटीमा छाड्न आदेश दिएको हो । अर्का प्रतिवादी दावा छिरिङ ६१ केजी सुन प्रकरणमा पुर्पक्षमा थुनामा छन् भने निमा फरार छन् । भेप प्रकरणमा संलग्न तर हाल फरार ६ चिनियाँ तस्करको हकमा पछि पक्राउ पर्दाका बखत अनुसन्धानबाट खुलेबमोजिम हुने गरी मुद्दा चलाइएको थियो । २०७९ पुस १० मा दुबईबाट भेपमा लुकाएर चिनियाँ तस्करले ल्याएको सुन प्रकरणमा राहुल र उनका बुवा पूर्वसभामुख महरा मुछिएका थिए । अनुसन्धानपछि पूर्वसभामुख महरालाई भने प्रमाणले नपुगेको जिकिरसहित उन्मुक्ति दिइएको थियो भने राहुल भदौ १३ मा पक्राउ परेका थिए । पूर्वसभामुख महरासँग असोज १५ मा सीआईबीले बयान कागज गराएर छाडेको थियो ।तस्करले भेपमा लुकाएर ल्याएको सुन विमानस्थल भन्सारले नियन्त्रणमा लिएपछि राहुलसहितको समूहले छुटाउन दबाब दिएको थियो । पूर्वसभामुख महराले पनि सुन छुटाउन भन्सारका कर्मचारीलाई फोन गरेर दबाब दिएको अनुसन्धानबाट खुलेको थियो । भन्सारले नियन्त्रणमा लिएका सुनसहितका भेप बीचमै चोरिएपछि सीआईबीमार्फत अनुसन्धान गरी गत असार २७ मा चोरी र आपराधिक विश्वासघातमा मुद्दा चलाइएको थियो । त्यसपछि भेपमा लुकाएर सुन ल्याउने समूहमाथि अघि बढेको अनुसन्धानका क्रममा भदौ १३ मा राहुल पक्राउ परेका थिए । उनको बयानपछि अर्का प्रतिवादी पौडेल समातिएका थिए । सुरुमा महराका बाबुछोरालाई अनुसन्धानको दायरामा नल्याउन सत्तारूढ माओवादीका केही नेताले सीआईबीलाई दबाब दिएको स्रोत बताउँछ । प्रधानमन्त्री पुष्पकमल दाहाल माओवादी अध्यक्षसमेत हुन् । महराका बाबुछोरामाथि अनुसन्धानमा अवरोध पुर्याउने गरी दाहालबाटै गुप्त बैठकमार्फत चलखेल भएको स्रोतको भनाइ छ । सत्ता र शक्तिको आडमा अनुसन्धान प्रभावित बनाउन खोजेको भन्दै जनस्तरबाटै सरकारमाथि विरोध र दबाब बढ्दै गएपछि प्रहरीले बाध्य भएर अनुसन्धानको दायरामा ल्याएको थियो । प्रतिवादीमध्येका दावा छिरिङ साउन २ मा ब्रेक सुभित्र लुकाएर ल्याएको करिब ६१ केजी सुन प्रकरणका पनि अभियुक्त हुन् । ब्रेक सुको सुन प्रकरणमा उनी अदालतको आदेशपछि हाल कारागारमै छन् । भेपमा लुकाएर ल्याएको सुन तस्करीमा पनि मुछिएपछि उनलाई समेत प्रतिवादी बनाएर सरकारी वकिल कार्यालयले बुधबार मुद्दा दायर गरेको थियो । भेपमा लुकाएर सुन ल्याउने चिनियाँ गिरोहका ६ जना दावाजिन वाङ, आसिन पेङ, ली फेङ पेङ, झाङजिन च्वाँ, ली हसङ र फेङ चेङ लिन हाल फरार रहेका कारण उनीहरूको हकमा पक्राउ परेर अनुसन्धानले खुलेबमोजिम हुने गरी सरकारी वकिल कार्यालयले भेप प्रकरणमा चार जनालाई मात्र प्रतिवादी बनाएको थियो । यही प्रकरणमा मुछिएका पूर्वसभामुख महरालाई भने अनुसन्धान चरणबाटै उन्मुक्ति दिइएको थियो ।चिनियाँ तस्कर ली हसङले २ वटा सुटकेसमा ७३ वटा बट्टामा लुकाएर ७ सय ३० वटा भेपभित्र सुन ल्याएका थिए । ती सामान शंकास्पद देखिएपछि भन्सारले नियन्त्रणमा लिएर गोदाममा राखेको थियो । लिलामी प्रक्रियामा लैजानुअगावै गोदामबाटै सुन भएका भेप चोरी भएपछि तस्करीको जालो खुलेको थियो । भेपमा भएको सुन चोरी अभियोगमा सीआईबीकै अनुसन्धानका आधारमा विमानस्थल भन्सारका कर्मचारी रेवन्त खड्कासहित दिनेश बस्नेत, वेदप्रकाश अग्रवाल, साहेव राव पान्डुरङमरगले, अमृत कार्की, निर्मलकुमार विक, दीपेश बस्नेतविरुद्ध २०८० असार २७ मा काठमाडौं अदालतमा मुद्दा दायर भएको थियो । चोरीको मुद्दामा केही आरोपित धरौटीमा छुटे पनि अधिकांश पुर्पक्षमा जेल चलान भएका थिए । यता सुन भित्रिएको करिब १ वर्षपछि संगठित अपराधसहित तीन कसुरमा महरा जेल चलान भएका हुन् ।दावा छिरिङसमेतको संलग्नतामा आर्थिक लाभ प्राप्त गर्न संगठित भई समूहका सदस्यबीच अपराध गर्नका लागि पिरामिड शैलीमा तहगत जिम्मेवारी बाँडफाँट गर्दै त्रिवि भन्सार कार्यालयमार्फत नेपाल सरकारलाई प्राप्त हुने राजस्व नोक्सान र आफूलाई आपराधिक प्राप्त गर्ने योजनाका साथ भन्सार ऐन २०६४ को दफा ५७ को १ अनुसार परिभाषित कसुरमा १ (घ) को ख बमोजिम ३ वर्षभन्दा बढी कैद सजाय हुने कसुरसमेत गरी संगठित अपराध निवारण ऐन २०७० समेतको कसुर गरेको अभियोगपत्रमा उल्लेख छ ।सीआईबी अनुसन्धानले भेप र ब्रेक सुमा सुन ल्याउने गिरोह एउटै भएको पुष्टि गरेको थियो । ब्रेक सु प्रकरणमा चिनियाँ, बेल्जियन र भारतीयसहित ९ विदेशी र २० नेपालीलाई प्रतिवादी बनाएर मुद्दा चलाइएको थियो । थप १५ जना चिनियाँसहितका विदेशी तस्करको संलग्नता खुले पनि नेपालभित्र पक्राउ परेका बखत अनुसन्धानबमोजिम हुने गरी खोजीको सूचीमा राखिएको थियो । प्रकरणमा मुछिएका केही चिनियाँ गिरोह भेपमा पनि संलग्न रहेको खुलेको थियो ।"
एमाले मधेशमा पदाधिकारी सर्वसम्मत,"(वीरगन्ज)एमालेको मधेश प्रदेश अधिवेशनबाट अध्यक्षसहित पाँच पदाधिकारी सर्वसम्मत चयन भएका छन् । अध्यक्षमा चन्देश्वर मण्डल, उपाध्यक्षमा विचारी यादव, सचिवमा मनोज पौडेल, उपसचिवमा आरती भण्डारी र मोहम्मद कैसको मात्र उम्मेदवारी दर्ता भएको छ । शीर्ष नेताहरूबीच सहमति भएपछि पाँच वटै पदमा एकल उम्मेदवारी दर्ता भएको हो । सदस्यमा भने अझै सहमति भइसकेको छैन । मधेश प्रदेश संसदीय दलका नेता सरोज यादवले अध्यक्षसहित पदाधिकारी सर्वसम्मत चयन भएको बताए । सदस्यमा पनि सर्वसम्मत हुने सम्भावना रहेको उनको भनाइ छ । सदस्यहरूलाई पनि जिल्लास्तरबाटै सर्वसम्मत गर्ने प्रयास भइरहेको अधिवेशनमा सहभागी एक नेताले बताए । अध्यक्ष केपी ओलीनिकट मानिने नेताद्वय रघुवीर महासेठ र प्रदेश संसदीय दलका नेता यादव दुई पक्षले आफ्नो पकड बलियो भएको ठाउँमा आफू अनुकूलको प्रतिनिधि चयन गरेका थिए । पार्टी स्रोतका अनुसार केन्द्रीय नेतृत्वले जसरी पनि सर्वसम्मत नेतृत्व चयन गर्न दबाब दिएपछि प्रदेशका दुवै नेता मिल्न बाध्य भएका हुन् । केन्द्रीय नेतृत्वले नै निर्वाचन नगरी जसरी पनि सर्वसम्मत चयन गर्न भनेपछि त्यहीअनुसार कसरतमा लागेका थिए, एक नेता भन्छन्, त्यही भएर दुई पक्षका नेताहरूले प्यानल घोषणा गर्न सकेनन् । महासेठ र यादवले पाँच पदाधिकारीमा बराबरीजसो पाएका छन् ।केन्द्रीय सदस्य अरविन्द सिंहले विभिन्न समूहका प्रमुखलाई राखेर ८ वटा पोलिटब्युरो सदस्य, मधेश प्रदेश इन्चार्ज, पार्टीका केन्द्रीय सचिव, पूर्वमधेश प्रदेश प्रमुखलगायतका नेताको कसरतले साझा नाम चयन भएको बताए । पार्टीमा गुट देखिए पनि नेताहरूको कसरतले पदाधिकारीमा सर्वसम्मत भएको हो, केन्द्रीय सदस्य सिंह भन्छन्, सबैको साझा नाम आएकाले नै मनोनयन दर्ता हुँदा एउटा पदमा दुईवटा उम्मेदवारी नपरेको हो ।"
लागत बढी परेपछि एमसीसीको ठेक्का प्रक्रिया रद्द,"(काठमाडौं)अमेरिकी सहायता नियोग मिलेनियम च्यालेन्ज कर्पोरेसन (एमसीसी) को विस्तृत परियोजनाको ठेक्का प्रक्रिया रद्द भएको छ । समग्र लागतभन्दा उच्च भएपछि एमसीए नेपालले ठेक्का प्रक्रिया रद्द गरी नयाँ प्रक्रियामा जाने भएको हो । नयाँ ठेक्कामा जानुअघि कुन कुराले लागत उच्च भएको भन्ने बारेमा परीक्षण गर्ने अर्थ मन्त्रालयले जनाएको छ । एमसीसीको गाइडलाइनअनुसार लागत बढी हालेकै आधारमा सम्झौता गर्न नमिल्ने भएका कारण हाललाई पुनः टेन्डर प्रक्रियामा जाने निर्णय भएको छ, अर्थ मन्त्रालयका प्रवक्ता धनिराम शर्माले भने, परियोजनाको लागत के कारणले बढ्यो, त्यसको अध्ययन गरी डिजाइन समस्या पाइए परिवर्तनमा जान सकिन्छ ।परियोजना सकेसम्म वन क्षेत्रबाहिर बनाउने, वन बचाउन पहुँचमार्ग नबनाउने, कम जग्गा अधिग्रहण गरी ठूला टावर निर्माण गर्ने जस्ता कार्यले परियोजनाको लागत बढेको विज्ञ बताउँछन् । पुनः बोलपत्र आह्वान गर्नुअघि डिजाइन पनि राम्रोसँग अध्ययन गर्ने एमसीए नेपालको तयारी छ । एमसीसी कार्यान्वयन गर्न बनेको मिलिनियम च्यालेन्ज अकाउन्ट (एमसीए) नेपालले आह्वान गरेको बोलकबोल (बिडिङ) मा लागत तेब्बर परेपछि गत भदौ १३ बाट समयावधि सुरु भएको परियोजना अघि बढ्न सकेको छैन । न्यारो बेस डिजाइनका कारण एमसीसी परियोजनामा समस्या रहेको विज्ञहरूको भनाइ छ । एमसीसी परियोजना पाँच वर्षमा सक्नुपर्ने र नसकिए अमेरिकाले रकम फिर्ताको सर्त राखेको छ । एमसीसी परियोजनाको प्रसारण लाइन निर्माण प्रस्ताव गरेका ५ भारतीय कम्पनीले प्रसारण लागतको कुल रकमभन्दा दोब्बर रकम प्रस्ताव गरेका थिए । परियोजनाअन्तर्गत प्रसारण लाइन निर्माणका लागि २२ करोड ६ लाख अमेरिकी डलर लागत छ । तर सबैभन्दा कम प्रस्ताव नै साढे ३६ करोड डलर हाराहारीमा परेपछि परियोजना यसको लागत बढाउने वा रिटेन्डरमा जाने वा डिजाइनमा परिवर्तन गर्ने भन्ने अन्योल भएको थियो, शर्माले भने, छलफल गर्दा रिटेन्डरिङमै जानु उपयुक्त देखिएको हो । परियोजना पाँच वर्षमै सकिने गरी ठेक्का आह्वान गर्ने तयारी छ ।दिनगन्ती सुरु हुँदा नै पूर्वसर्त पूरा नभएको परियोजना पाँच वर्षमा सकिनेमा शंका छ । अबको टेन्डर प्रक्रियाका लागि कति समय लाग्छ भन्नेमा एमसीए नेपाल नै प्रस्ट हुन सकेको छैन । सडक र प्रसारण लाइन गरी कुल ६९ करोड ७० लाख डलर (करिब ९२ अर्ब) रहेको परियोजनामा अमेरिकी सरकारको ५० करोड डलर र नेपाल सरकारको १९ करोड ७० लाख डलर लागत छ । प्रसारण लाइनको लागत उच्च भएपछि सडक निर्माण ४० किमि मात्रै हुने भएको छ । यसअघि ७७ किमि सडक उच्च क्षमतामा निर्माण गरिने भनिए तापनि यसको लम्बाइ घटाएर ४० किमिमा झारिएको छ । ३१५ किमि प्रसारण लाइनका लागि २२ करोड ६ लाख अमेरिकी डलर लागत छुट्याएकामा पहिलो प्याकेजको ११७ किमिकै लागत कुल लागतभन्दा बिडिङ भएको थियो । नेपाल विद्युत् प्राधिकरण तथा राष्ट्रिय प्रसारण ग्रिड कम्पनीले अहिले प्रतिकिमि ८ करोड हाराहारीमा प्रसारण लाइन निर्माण गरिरहेका छन् ।एमसीएले ३१५ किमिका लागि प्रतिकिमि ७ लाख डलर हाराहारीमा खर्च छुट्याएको छ । तर यसको डिजाइनमा रहेको सर्तका कारण लागत झन्डै दोब्बर भएको जानकार बताउँछन् । एमसीसीको लट १ प्रसारण लाइनअन्तर्गत ११७ किमिको कल्पतरु पावर ट्रान्समिसन लिमिटेडले २३ करोड ३१ लाख ६९ हजार ७४२ अमेरिकी डलरको प्रस्ताव गरेको थियो । दोस्रो लटअन्तर्गत रहेको ९० किमिका लागि १४ करोड ७८ लाख ७३ हजार ४०७१५ अमेरिकी डलर बराबरको प्रस्ताव र तेस्रो लटअन्तर्गत १०८ किमिका लागि भने कल्पतरुले प्रस्ताव पेस गरेको थिएन । पहिलो लटका लागि प्रस्ताव पेस नगरेको केईसी इन्टरनेसनल लिमिटेडले दोस्रो लटका लागि १६ करोड ३९ लाख ३६ हजार ३७७ अमेरिकी डलरको प्रस्ताव गरेको थियो । तेस्रो लटका लागि १९ करोड ९७ लाख ९७ हजार ४३४ अमेरिकी डलरको प्रस्ताव गरेको थियो । ट्रान्सरेल लाइटिङ लिमिटेडले लट १ का लागि मात्रै प्रस्तावमा १३ करोड १५ लाख १ हजार २९८ डलरको ज्यालादारीमा प्रस्ताव र मासिक तलबी रूपमा १२ करोड २३ लाख ३४ हजार २८३ अमेरिकी डलर प्रस्ताव गरेको थियो । टाटा प्रोजेक्ट लिमिटेडले दोस्रो लटका लागि १० करोड ५४ लाख २५ हजार १३ अमेरिकी डलर प्रस्ताव र तेस्रो लटका लागि ११ करोड ४५ लाख ८५ हजार ५८६ अमेरिकी डलरको प्रस्ताव पेस गरेको थियो । लर्सेन एन्ड टर्बो लिमिटेडले लट १ का लागि २१ करोड ८८ लाख ८५ हजार ७७२ अमेरिकी डलरको प्रस्ताव पेस गरेको थियो । तेस्रो लटका लागि २१ करोड १८ लाख ३९ हजार ८२७ अमेरिकी डलरको प्रस्ताव गरेको थियो । यी सबैको लागत उच्च भएको भन्दै एमसीए नेपालले पुनः ठेक्का गर्ने निर्णय गरेको हो । एमसीसीको डिजाइनमा रहेको टावर निर्माण स्थलसम्म पहुँचमार्ग नबनाई वन कटानीलाई सकेसम्म कम गर्न र ढुवानी गर्न भरिया, हेलिकप्टर तथा जनावरको प्रयोग गर्ने कुराले पनि यसको लागत बढेको हुन सक्ने विज्ञ बताउँछन् ।सकेसम्म वन क्षेत्र प्रयोग नगर्ने र वन क्षेत्र प्रयोग नगरी नहुने ठाउँमा मात्र प्रयोग गर्ने डिजाइनमा उल्लेख छ । स्थानीयको जग्गा अधिग्रहणमा लागत उच्च हुँदा यसले परियोजनाको लागत बढी हुने स्वतन्त्र ऊर्जा उत्पादकहरूको संस्था नेपाल, (इप्पान) का महासचिव बलराम खतिवडा बताउँछन् । उसै त प्रसारण लाइन बनाउन महाभारत रहेको अवस्था छ । यसमा पनि वनको सट्टा स्थानीय जग्गाको प्रयोग गर्दा लागत उच्च हुनु स्वाभाविक हो, उनले भने, परियोजना जसरी पनि समयमा सक्न के गर्दा चाँडै हुन्छ र कसरी सस्तो पर्छ, त्यसप्रति ध्यान दिनुपर्छ ।"
स्मार्ट सेलको लाइसेन्स बिक्री रोक्न लेखाको निर्देशन,"सात दिनभित्र टेरामक्स खरिद प्रक्रियाका सबै कागजात मागदूरसञ्चार क्षेत्रमा हुने गैरकानुनी गतिविधि र राजस्वको असली विवरण पत्ता लगाउन भन्दै नेपाल दूरसञ्चार प्राधिकरणले लागू गर्न खोजेको विवादित टेरामक्स प्रविधिबारे सार्वजनिक लेखा समितिले सात दिनभित्र यससम्बन्धी सम्पूर्ण कागजात र हालसम्मका सबै निर्णयको प्रतिलिपि उपलब्ध गराउन भनेको छ । टेरामक्स प्रविधि खरिद प्रक्रिया प्रारम्भ भएदेखि हालसम्मका सम्पूर्ण कागजात एवं निर्णयको प्रमाणित प्रतिलिपि सात दिनभित्र उपलब्ध गराउन प्राधिकरणलाई बैठकले निर्देशन दिएको छ, शुक्रबार बिहान बसेको समितिको बैठकपछि सभापति ऋषिकेश पोखरेलले भने, टेरामक्ससम्बन्धी विस्तृत अध्ययन आवश्यक भएकाले कागजपत्र र निर्णयका सम्पूर्ण दस्तावेज माग गरिएको हो ।समितिको बैठकमा सांसदहरूले टेरामक्सबारे विशेष चाख राख्दै यसले प्रयोगकर्ताका फोन कल र एसएमएस रेकर्ड गर्नेदेखि हतारमा कार्यान्वयन गर्नुको उद्देश्य, सेवा प्रदायकको अनिच्छा, दूरसञ्चार सेवाको गुणस्तर खस्किनुको कारणजस्ता विविध पक्षमा जिज्ञासा र धारणा राखे । प्राधिकरणले सन् २०१७ अक्टोबरमा यो प्रविधिका लागि आवेदन खुला गरेको रहेछ, त्यो बेला दूरसञ्चार सेवा प्रदायकको आम्दानी बढिरहेको थियो, रास्वपाका सांसद मनीष झाले भने, आजको दिनमा आम्दानी घटेको विषय देखाएर त्यो बेला नै बोलपत्र आह्वान गरिएको प्रविधि आज चाहिएको भन्न मिल्ला र ? अहिले आम्दानी घट्ने भनेर पहिले कसरी थाहा भयो ?कतिपय सेवा प्रदायकले नेपालमा आउने कल विदेशमै पार्क गरेर राजस्व छली गरेको समेत सुनिँदै आएकाले टेरामक्समार्फत त्यसबारे जानकारी प्राप्त हुने भए, यस प्रविधिको प्राविधिक पक्षबारे थप स्पष्ट पारेर लागू गर्नुपर्नेसमेत झाको भनाइ छ । नेपाली कांग्रेसका सांसद रामकृष्ण यादवले भने टेरामक्सले गोपनीयता भंग गर्नेबारे व्यापक आलोचना भएकाले यसबारे समितिले प्राविधिक विज्ञहरूसँग छलफल गर्नुपर्ने सुझाव दिए । नेकपा एमालेका सांसद तारा लामाको भनाइअनुसार व्यवस्थित रूपले लागू गर्ने हो भने यो प्रविधि उपयोगी हुन सक्छ । राजस्व वृद्धि गर्न सहयोग गर्छ भने यसलाई लागू गर्नुपर्छ, उनले भने, टेलिकम सेवा प्रदायकहरूले यसको विरोध किन गरेका हुन्, उनीहरूले पनि जवाफ दिनुपर्छ ।विश्वबजारमा दूरसञ्चार सेवाको मूल्य घटिरहँदा नेपालमा मूल्य न्यूनीकरणका लागि आवश्यक प्रयास नभएको बैठकको निष्कर्ष छ । उपलब्ध सेवा सुविधा गुणस्तरीय नभएकाले न्यूनतम मूल्यमा गुणस्तरीय सेवा उपलब्ध गराउन पनि बैठकले प्राधिकरणलाई निर्देशन दिएको छ । बैठकले सूचना प्रविधिमा भएको विकासको गतिअनुरूप हाम्रा नीतिगत, कानुनी तथा पूर्वाधार पक्षमा विकास हुन नसकेको निष्कर्ष निकालेको छ । कार्यान्वयन गर्नुपर्ने निकायले विद्यमान कानुनको परिपालना गर्दै समस्या समाधान गर्नुभन्दा समस्या सिर्जना गर्नमा अग्रसर भएको देखिन्छ, समितिका सभापति पोखरेलले भने, राज्यलाई तिर्नुपर्ने कर, राजस्व वा दायित्व समयमा नै नतिर्ने, कुनै कारण देखाएर उन्मुक्ति लिन खोज्ने प्रवृत्तिप्रति कानुन कार्यान्वयन गर्नुपर्ने निकाय उदासीन देखिन्छ ।नेपालमा रहेका दूरसञ्चार सेवा प्रदायकहरूले राज्यलाई तिर्नुपर्ने राजस्व तीन महिनाभित्र अनिवार्य रूपमा कानुनबमोजिम असुलउपर गराउन समितिले सञ्चार मन्त्रालय, दूरसञ्चार प्राधिकरण र सम्बन्धित निकायलाई निर्देशन दिएको छ । निर्धारित समयभित्र हिसाब फरफारक नगर्ने सेवा प्रदायकलाई नियमनअनुसार कारबाही गरी त्यसको जानकारीसमेत समितिलाई गराउन भनिएको छ । समितिले टेरामक्स, स्मार्ट टेलिकमलगायत विषयमा अध्ययन गर्न एक उपसमिति गठन गर्ने तयारीसमेत गरेको छ ।"
"बजारमा सुपथ पसल, दुर्गमका गोदाम रित्ता","(धनगढी)दसैंतिहारलगायत चाडपर्वलाई लक्ष्य गर्दै नेपाल खाद्य तथा व्यापार कम्पनी लिमिटेडले तराईलगायत सुगम क्षेत्रमा तामझामका साथ सुपथ मूल्य पसल सञ्चालनमा ल्याएको छ । तर अधिकांश समय खाद्य संकट हुने दुर्गम जिल्लामा सुपथ पसल त के खाद्यान्न नभएर गोदाममा ताल्चा झुन्डिएका छन् । सुदूरपश्चिममा खाद्यान्न संकट भइरहने बाजुरामा कम्पनीका गोदाम रित्ता छन् । अत्यधिक माग हुने कोल्टीस्थित खाद्य डिपोले असोज ८ देखि खाद्यान्न सकिएको सूचना टाँस गरेर गोदाम बन्द गरेको छ । कोल्टी क्षेत्रकै कवाडी र मुक्तिकोट बिक्री केन्द्रको अवस्था पनि उस्तै छ । यता सदरमुकाम मार्तडीमा भने झन् गजब छ । गोदाममा खाद्यान्न छैन । तर उपल्लो निकायको निर्देशनमा गोदामबाहिर सुपथ मूल्य पसलको ब्यानर झुन्ड्याइएको छ । के भन्नु, अनौठो तरिका भएको छ । गोदाममा चामल छैन, सुपथ मूल्य पसलको ब्यानर झुन्ड्याउनू भनेर निर्देशन आयो, कम्पनीको मार्तडी शाखा प्रमुख मेखराज ओझाले भने । कोल्टी डिपोको गोदाम रित्तिँदा सर्वसाधारण उपभोक्ता मारमा परेका छन् । गोदाममा भएका बेला डिपोले प्रतिकिलो ५६ रुपैयाँमा बिक्री गर्ने गुणस्तरकै चामल अहिले बजारमा ७० रुपैयाँ प्रतिकिलो किन्नुपरेको छ । सहर बजारतिर त यतिबेला खाद्यले सुपथ मूल्य पसल चलाएर केही सस्तोमा बिक्री गर्न लागेको सुन्छौं, वीरबहादुर रोकायाले भने, तर हामी जस्तो दुर्गमका बासिन्दालाई भने सस्तो चामल त परै आओस्, खाद्यान्न नै छैन भनेर गोदाम बन्द गरिएको छ । प्रदेश कार्यालयमा बारम्बार गुहार्दा आश्वासन आए पनि चामल भने आउन नसकेको उनले जनाए । हामीलाई पनि तनाव छ, चाडबाडका मुखमा गोदाममा ताल्चा झुन्ड्याउनुपरेको छ, कोल्टी डिपो प्रमुख भीमबहादुर बुढाले भने । नेपाल खाद्य तथा व्यापार कम्पनी प्रदेश कार्यालय धनगढीले भने ढुवानी सम्झौता गर्न ढिलाइ भएर समस्या भएको बताएको छ । मोटा चामल धनगढीमै अभाव रहेको र मसिनो चामल भने पठाउने तयारी रहेको कार्यालयकी लेखा अधिकृत कल्पना विष्टको भनाइ छ । सुदूरपश्चिममा बैतडी र डोटीबाहेक सबै जिल्लामा सुपथ मूल्य पसल सञ्चालनको योजना छ, उनले भनिन् । कम्पनीले बाजुरा सदरमुकाम मार्तडीमा अघिपछि पनि अरुवा मोटा चामल प्रतिकिलो ५४ र मसिनो ९२ रुपैयाँमा बिक्री गर्थ्यो । चाडबाडको समयमा उपभोक्तालाई सहुलियत दरमा दैनिक उपभोग्य वस्तु उपलब्ध गराउने उद्देश्य राखेर कम्पनीले पसल खोले पनि दुर्गम क्षेत्रलाई भने बेवास्ता गरेको स्थानीय बताउँछन् । खाद्य व्यवस्था तथा व्यापार कम्पनी लिमिटेड, साल्ट ट्रेडिङ कर्पोरेसन र कृषि तथा पशुपन्छी विकास मन्त्रालय मातहतको दुग्ध विकास संस्थानको सहकार्यमा बाजुरासहित ४२ जिल्लाका ४८ ठाउँमा सुपथ मूल्य पसल सञ्चालन गरेको दाबी गरिरहेको छ । सरकारले सुपथ मूल्य पसलका लागि अनुदान दिएकाले यति बेला प्रतिकिलो सात रुपैयाँ छुट दिइरहे पनि दुर्गमका उपभोक्तालाई भने पुरानै मूल्यमा पनि खाद्य सामग्री पाउने व्यवस्था गर्न कम्पनी चुकेको छ । दसैंतिहार लक्षित गरी धेरै जिल्लामा सुपथ मूल्य पसल संचालन भइरहेका समाचार सुनेर मंगलबार चामल किन्न मार्तडीस्थित गोदाममा पुगेका बीरबहादुर थापा रित्तो हात फर्किए । सधैं प्रतिकिलो ५४ रुपैयाँ पर्ने मोटो चामलका लागि पंसाको जोहो गरेर आएका उनी खाली हात फर्किएका हुन् । गोदाममा ९२ रुपैयाँ किलो पर्ने मसिनो चामल भए पनि बिक्री भइरहेको छैन । कसरी त्यति महँगो चामल किनेर खानु ? उनले भने, सामान्य मानिसले किन्न नसक्ने भाउको चामल ल्याएर राखिदिएको छ । सरकारको पसलमा जनतालाई सस्तो हुने केही सामान छैन । मार्तडी डिपोमा पुगेर दैनिक २५३० जना रित्तो हात फर्किने गरेका छन् । उता, बाजुराको कोल्टी, कवाडी डिपोमा पनि त्यही अवस्था छ । मार्तडीमा भदौ २४ मै चामल सकिएको सूचना टाँस गरिएको कार्यालय प्रमुख मेखराज ओझाले बताए ।बाजुरामा गत आर्थिक वर्ष ०७९८० मा मार्तडीमा ९ हजार, कोल्टीमा ८ हजार, कवाडीमा ३ हजार र मुक्तिकोटमा ५ सय क्विन्टल मोटा चामल बिक्री भएको थियो । महँगो मूल्य पर्ने भएकाले मसिना चामलको विक्री नगण्य मात्रामा हुन्छ, मार्तडीस्थित शाखा कार्यालय प्रमुख ओझाले भने ।"
चक्रीय अन्नपूर्ण पदमार्गमा बढे पर्यटक,"(लमजुङ)चक्रीय अन्नपूर्ण पदमार्गमा दैनिक १ सय ८८ सम्म विदेशी पर्यटक घुम्न आउने गरेका छन् । सेप्टेम्बर अन्तिमसम्म दैनिक १ सय ७६ पर्यटक आउने गरेको यस पदमार्गमा अगस्टको तुलनामा सेप्टेम्बरमा पर्यटक आगमन भारी वृद्धि भयो । अक्टोबर पहिलो साता सबैभन्दा बढी २ तारिखमा १ सय ७९, ३ तारिखमा १ सय ८८ र ४ मा १ सय ७२ पर्यटक भित्रिए । यो साता दैनिक डेढ सय पर्यटक घटेका छैनन् । सेप्टेम्बरमा २५ तारिखमा १ सय ६२, २७ तारिखमा १ सय ७६ र २८ तारिखमा १ सय ४० पर्यटक चक्रीय अन्नपूर्ण पदमार्ग आए । सेप्टेम्बरमा मात्रै २ हजार २ सय ५७ पर्यटक चक्रीय अन्नपूर्ण पदमार्गमा भित्रिएको अन्नपूर्ण संरक्षण क्षेत्र आयोजना (एक्याप) मनाङले जनाएको छ । अगस्टमा भने ३ सय १६ जना पर्यटक मात्रै चक्रीय अन्नपूर्ण पदमार्गमा आए । ९ महिनामा मात्रै १२ हजार २ सय ९२ पर्यटक लमजुङ सदरमुकाम बेंसीसहरको बाटो भएर चक्रीय अन्नपूर्ण पदमार्गमा प्रवेश गरेको एक्याप पर्यटक चेकजाँच केन्द्र धारापानीका पर्यटन सहयोगी टोमकाशी गुरुङले बताए । सन् २०२२ मा १५ हजार ९ सय ३ विदेशी चक्रीय अन्नपूर्ण पदमार्गमा भित्रिएका थिए । सन् २०२१ मा वर्षभर २ हजार ३ सय ७६ पर्यटक आएको उनको भनाइ छ । सन् २०२० मा ७ महिना पर्यटक आगमन शून्य भयो । बाँकी महिना १ हजार ९ सय ७६ पर्यटक भित्रिए । कोरोना संक्रमणका कारण सरकारले लकडाउन गरेपछि सन् २०२० को मार्च १४ देखि पर्यटक आगमन थिएन । सन् २०१९ मा २६ हजार ६ सय ४७ जना पर्यटक आए । सन् २०१९ को डिसेम्बर अन्तिमतिर चीनको वुहानबाट कोभिड फैलिएपछि दुई वर्ष पूर्ण रूपमा पर्यटक आगमन प्रभावित बन्यो । सन् २०२३ सहित पछिल्लो ३ वर्ष पर्यटक आगमन बढ्दै गएको पर्यटक चेकजाँच केन्द्र धारापानीका प्रमुख भूपेन्द्र गुरुङले बताए । पर्यटन आगमन अझै बढ्ने उनको दाबी छ । यस वर्ष जनवरीमा १ सय ८४, फेब्रुअरीमा ४ सय ९९, मार्चमा २ हजार ७ सय ३६, अप्रिलमा ४ हजार २ सय २१, मेमा १ हजार ५ सय ७१, जुनमा २ सय ५२, जुलाईमा २ सय ५६, अगस्टमा ३ सय १६ र सेप्टेम्बरमा २ हजार २ सय ५७ पर्यटक चक्रीय अन्नपूर्ण पदमार्गमा भित्रिएका छन् । सन् २०२२ को जनवरीमा ४१, फेब्रुअरीमा १ सय ६९, मार्चमा १ हजार २ सय ३१, अप्रिलमा २ हजार ३ सय ८२, मेमा १ हजार ९६, जुनमा १ सय ९५, जुलाईमा १ सय ९६, अगस्टमा ३ सय ६७, सेप्टेम्बरमा २ हजार ९२, अक्टोबरमा ४ हजार ६ सय ५४, नोभेम्बरमा २ हजार ९ सय ८१ र डिसेम्बरमा ४ सय ९९ पर्यटक चक्रीय अन्नपूर्ण पदमार्ग घुम्न आएको धारापानी चेकपोस्टको तथ्यांकले बताउँछ । मनाङमा पछिल्ला वर्षमा पर्यटक आगमन बढ्दै गएको छ । पछिल्लो पर्यटक आगमन गतिले मनाङका व्यवसायीलाई फाइदा पुगेको छ, पर्यटन व्यवसायी समिति मनाङका अध्यक्ष विनोद गुरुङले भने । कोभिडमा घाटा बेहोर्नुपरेको व्यवसायलाई पछिल्लो पर्यटक आगमनले बिस्तारै घाटा पूर्ति हुँदै गएको छ । कतिपय होटल पहिल्यै बुकिङ हुने गरेको उनले जनाए । पदमार्गमा बढी फ्रान्स, इजरायल, जर्मनीबाट पर्यटक आउने गरेको एक्याप मनाङका प्रमुख ढकबहादुर भुजेलको भनाइ छ । कोभिडका कारण दुई वर्ष सुनसान जस्तै बनेको चक्रीय अन्नपूर्ण पदमार्गमा अहिले दिनदिनै डेढ सयभन्दा बढी पर्यटक आउने गरेका छन् । गतवर्षको तुलनामा यस वर्ष पर्यटक आगमनमा केही वृद्धि भएको छ । कतिपय होटल बुकिङ हुने क्रम बढ्दो छ, उनले भने, पर्यटन व्यवसायी उत्साहित छन् । तर उत्साहजनक रूपमा पर्यटक अझै आउन सकेका छैनन् । पर्यटक शान्त वातावरण चाहने भएकाले यहाँको वातावरण र शान्ति सुरक्षाको प्रत्याभूतिले पर्यटक आगमनमा फरक पर्ने उनले जनाए । लमजुङको बेंसीसहरबाट सुरु हुने चक्रीय अन्नपूर्ण पदमार्ग मनाङको थोराङ्ला भन्ज्याङ (५४१६ मिटर) भएर मुस्ताङको मुक्तिनाथ, म्यादी हुँदै पोखरा पुगेर टुंगिन्छ । कोही पर्यटक विश्वप्रख्यात तिलिचो ताल (४९१९ मिटर) पुगेर फर्किन्छन् । पहिले २१ दिन पैदल हिँडेर चक्रीय अन्नपूर्ण पदमार्गको यात्रा गरिँदै आएकामा अहिले म्याग्दीबाट जोमसोम हुँदै मुक्तिनाथ मोटरबाटो बनेको छ । बेंसीसहरबाट मनाङको माथिल्लो मनाङ गाउँसम्म सडक सुविधा छ । पदमार्गमा सडक भरिएपछि चक्रीय अन्नपूर्ण पदमार्गको यात्रा १ सातादेखि १० दिनसम्म झरेको छ ।"
चाडपर्वका बेला वीरगन्ज भन्सारमा छैन रौनक,"(पर्सा)अघिल्ला वर्षहरूमा दसैं, तिहार, छठजस्ता पर्व नजिकिएसँगै वीरगन्जका वीरगन्ज र सिर्सिया सुक्खा बन्दरगाह भन्सारको रौनक बेग्लै हुन्थ्यो । नयाँ सवारीसाधन, मदिरा, रेडिमेड कपडा र जुत्ता, ड्राइफ्रुट र दीपावलीका झिलिमिली बत्ती उच्च परिमाणमा आयात हुन्थे । भन्सार कार्यालयले पनि लक्ष्यको १ सय १० देखि १ सय २० प्रतिशतसम्म पनि राजस्व संकलन गर्थे । तर यस वर्ष त्यस्तो दृश्य दुवै भन्सारमा देखिएको छैन । दुवै भन्सारले सामान्य अवस्थाभन्दा पनि कम राजस्व संकलन गरेका छन् । सुक्खा बन्दरगाह भन्सारले असोजमा मंगलबारसम्म ३ अर्ब ३९ करोड ५४ लाख ८२ हजार रुपैयाँ मात्र राजस्व असुली गरेको छ । यस महिनामा भन्सारले ५ अर्ब ९९ करोड ६ लाख ७२ हजार राजस्व असुलीको लक्ष्य पाएको छ । मंगलबारसम्म यस भन्सारले मासिक लक्ष्यको जम्मा ५७ प्रतिशत हाराहारीमा मात्र राजस्व उठाएको छ । वीरगन्ज भन्सारले पनि मंगलबारसम्ममा मासिक लक्ष्यको ४४ प्रतिशत मात्र राजस्व उठाएको छ । असोजमा २१ अर्ब ८४ करोड रुपैयाँ राजस्व संकलन असुलीको लक्ष्य रहेकामा ९ अर्ब ६६ करोड मात्र उठाएको छ । चाडपर्वका बेला यस नाकाबाट तयारी कपडा, दीपावलीका बत्ती र ड्राइफ्रुटको आयात हुनुपर्नेमा यी वस्तुको आयात विगतका वर्षको तुलनामा ५० प्रतिशतले घटेको छ । वीरगन्ज भन्सार कार्यालय एक्लैले राष्ट्रिय राजस्वमा ४३ प्रतिशत हाराहारीमा योगदान पुर्याउने गर्छ । तर यस वर्ष जारी आर्थिक मन्दीका कारण सवारीसाधन, इन्धनजस्ता राजस्वमा बढी योगदान गर्ने वस्तुको आयातसमेत घटेको छ । यी दुई वस्तुले मात्र भन्सारले संकलन गर्ने कुल राजस्वमा करिब ४० प्रतिशत योगदान गर्छन् । आर्थिक मन्दीकै कारण चाडपर्वका बेला पनि गत वर्षजस्तो उत्साहजनक रूपमा मालवस्तु आयात हुन नसकेको कार्यालयका सूचना अधिकृत रामचन्द्र ढकालले जनाए । अघिल्ला वर्षमा दसैं, तिहारजस्ता पर्वमा नयाँ सवारीसाधनको खरिदबिक्री बढी हुने हुँदा यहाँबाट ठूलो परिमाणमा नयाँ सवारीसाधन जाँचपास हुन्थे । तर यस वर्ष त्यसो पनि भइदिएन, उनले भने, चीनबाट आयात हुने तयारी कपडा, जुत्ता, दीपावलीका बत्ती आदि पनि गत वर्षको तुलनामा आधा मात्रै आयात भएको छ । आफूहरूको अनुमानविपरीत चाडपर्वका बेला पनि विभिन्न वस्तुको आयात आश्चर्यजनक रूपमा घटेको सिर्सिया सुक्खा बन्दरगाह भन्सार कार्यालयका अधिकृत सुशील शर्माले बताए । राजस्वमा सर्वाधिक योगदान दिने वस्तु मदिराकै आयात ह्वात्तै घटेको छ, उनले भने, तयारी लत्ताकपडा, जुत्ता, ड्राइफुट आदिको आयात पनि घटेको छ ।"
चाडबाडलाई ७ सय ३९ ठाउँमा प्रहरीको सहायता कक्ष,"(काठमाडौं)चाडपर्व सुरक्षा तथा यात्रु आवागमन व्यवस्थापन गर्न नेपाल प्रहरी र सशस्त्र प्रहरी बल (एपीएफ) ले देशभर साढे ७ सय स्थानमा नागरिक सहायता कक्ष स्थापना गरेका छन् । दसैं, तिहार, नेपाल संवत् तथा छठपर्व सुरक्षार्थ सवारी आवागमन र सुरक्षा रणनीतिअन्तर्गत नेपाल प्रहरीले करिब ६ सय र सशस्त्र प्रहरीले १ सय ५५ स्थानमा सहायता कक्ष स्थापना गरेका हुन् । प्रहरी र सशस्त्रका सहायता कक्ष छठसम्म कायम रहने जनाइएको छ । प्रहरीले देशभित्रका मुख्य सहर र भीडभाड हुने स्थानमा सहायता कक्षलाई केन्द्रित गरेको छ । सशस्त्रले सीमा क्षेत्रबाट हुने आवागमन व्यवस्थापनमा जोड दिएको छ । नेपाल प्रहरीका प्रवक्ता डीआईजी कुबेर कडायतले उपत्यका र सातवटा प्रदेशमा जनपद प्रहरीका २ सय ७६ स्थान, ट्राफिक प्रहरीका २ सय ५८ र जनपद प्रहरीकै ५० ठाउँमा सीमा आवागमन तथा सुरक्षार्थ डेस्क स्थापना गरिएको बताए । यसमध्ये उपत्यकाका तीन जिल्लामा मात्रै १४ ठाउँमा ट्राफिक प्रहरीका यात्रु सहायता कक्ष र जनपदका ३१ ठाउँमा नागरिक सहायता कक्ष स्थापना गरिएको हो । उपत्यकाका तीन जिल्लामध्ये सबैभन्दा बढी आवागमन र भीडभाड काठमाडौंमा हुने गर्छ । सहायता कक्षबाहेक काठमाडौंमा नियमित र अरू छड्के टोलीलाई नियमितबाहेक पर्व सुरक्षमा समेत काम गर्न निर्देशन दिइएको छ ।काठमाडौं प्रहरी प्रमुख एसएसपी भूपेन्द्र खत्रीले चाडपर्वका समयमा अरू बेलाभन्दा बढी भीडभाड, आवागमन र आर्थिक कारोबार हुने भएकाले सुरक्षा व्यवस्थापन पनि त्यहीअनुसार गर्न आवश्यक रहेको बताए । हामीले जोखिमको विश्लेषण गरेर सोहीअनुसार पर्व सुरक्षार्थअनुसार जनशक्ति व्यवस्थापन गरेका छौं, एसएसपी खत्रीले भने, पर्व मनाउन स्थायी थातथलोतर्फ जानेदेखि उपत्यकामै बस्नेसम्मका नागरिकलाई ढुक्कले बस्ने वातावरण बनाउन त्यहीअनुसारको प्रबन्ध मिलाएका छौं । यो पटक प्रहरीले सीमा क्षेत्रमा अपराध रोकथाम तथा नियन्त्रण गर्न कुकुरसहितको संयन्त्र पनि तैनाथ गराएको छ । सीमामा स्थापना भएका डेस्कमा हातहतियार तथा विस्फोटक पदार्थ र लागूपदार्थ ओसारपसार नियन्त्रण गर्न कुकुरसहितको अनुसन्धान संयन्त्र तैनाथ गराइएको प्रहरी प्रवक्ता कडायतले जानकारी दिए । यसैगरी सशस्त्र प्रहरीले देशभर १ सय ५६ स्थानमा डेस्क स्थापना गरेकोमा त्यसमध्ये ३३ ठाउँमा स्वास्थ्य परीक्षणसहितको व्यवस्था मिलाइएको सशस्त्र प्रहरीका सहायक प्रवक्ता शैलेन्द्र थापाले बताए । सशस्त्र सीमा सुरक्षार्थ अग्रभागमा खटिने सुरक्षा संयन्त्र पनि हो । भारतसँग १ हजार ८ सय ८० र चीनसँग १ हजार ४ सय १४ किमि लम्बाइमा सीमा कायम भएकोमा भारततर्फ खुला सिमाना छ । चाडपर्वका बेला विगतमा भारतबाट घर फर्कने नागरिक सिमानामा लुटिने, कुटिने तथा भारतीय सुरक्षाकर्मीबाट दुर्व्यवहारमा पर्ने गरेका थिए । यो पटक त्यस्ता घटना दोहोरिन नदिन भारतीय सुरक्षाकर्मीसँग समेत समन्वय गरेर सुरक्षा र आवागमन व्यवस्थापन मिलाइने दुवै प्रहरी संगठनले जनाएका छन् । प्रहरी प्रवक्ता कडायतले चाडपर्वमा यात्रुको आवागमन बढी हुँदा सार्वजनिक सवारीको भाडामा ठगिने, भीडभाडको मौका छोपेर लुटपाट, चोरीडकैती हुने, लामो दूरीका सवारीसाधनमा अनिवार्य २ जना चालक राख्ने मापदण्ड पालना नहुने, मादक पदार्थ सेवन गरेर सवारी चलाउने जस्ता गतिविधि नियन्त्रणलाई पहिलो प्राथमिकतामा राखेर सुरक्षाकर्मी तैनाथ गराइएको बताए । टिकट काउन्टर आसपास भाडामा हुने ठगी नियन्त्रण गर्न सादा पोसाकका सुरक्षाकर्मीलाई तैनाथ गराइएको कडायतले बताए ।सशस्त्रका सहायक प्रवक्ता थापाका अनुसार भारततर्फको सीमावर्ती इलाकामा १ सय २० स्थानमा र चीनतर्फ २ स्थानमा सहायता कक्ष राखिएको छ । भारततर्फ ३० स्थानमा र चीनतर्फ ३ स्थानमा हेल्थ डेस्क स्थापना गरिएको हो । दुवै सुरक्षा निकायले चाडपर्वका बेला हुने दुर्घटना न्यूनीकरण, दुर्घटना भइहालेमा तत्काल खोज तथा उद्धारलाई प्रभावकारी बनाउन पनि मातहत निकायलाई निर्देशन दिएका छन् । सशस्त्रले कोशी प्रदेशका सीमा नाकामा २५, मधेश प्रदेशअन्तर्गका नाकामा ५३, वाग्मती र गण्डकी प्रदेशका नाकामा २२, लुम्बिनी प्रदेशका नाकामा १९, कर्णाली प्रदेशअन्तर्गत १ र सुदूरपश्चिम प्रदेशका सीमा इलाकामा २० वटा डेस्क राखेको छ । कोशीमा ४, मधेशमा २२, वाग्मती र लुम्बिनीमा ३३ र सुदूरपश्चिमका सीमा क्षेत्रमा ७ ठाउँमा हेल्थ डेस्क राखिएको हो । चाडपर्वका बेला सीमा नाकाबाट आवतजावत गर्ने नागरिकहरूको सुरक्षा, सीमा क्षेत्रमा हुनसक्ने अवैध गतिविधि, चोरी डकैती, लुटपाट जस्ता घटनाहरू हुन नदिन, अप्ठ्यारोमा परेका नागरिकलाई गन्तव्यसम्म पुर्याउन सहजीकरण गर्नेलगायत काम डेस्कबाट हुने सशस्त्रले जनाएको छ । गतवर्ष नेपाल र भारतका सीमा सुरक्षा निकायबीचको द्विपक्षीय वार्तामा समेत सीमा आवागमनका क्रममा अपराध रोकथाम र नियन्त्रण तथा सीमावर्ती इलाकामा नेपालीमाथि हुने गरेका दुर्व्यवहारका घटना रोक्न दुवै निकायले सक्रियता देखाउनुपर्ने विषय उठाएको थियो । अन्तर्राष्ट्रिय नाकाबाट हुने आवतजावत व्यवस्थापन, सीमापार अपराध रोकथाम, आतंकवाद नियन्त्रण, दशगजामा संयुक्त सुरक्षा गस्ती, तेस्रो देशका नागरिकबाट हुन सक्ने गैरकानुनी घुसपैठ नियन्त्रणसहितका विषय बैठकमा उठेको थियो ।भारतसँग जोडिएका मुख्यगरी इलामको पशुपतिनगर, झापाको काँकडभिट्टा, मोरङको रानी, सिरहाको माडर, पर्साको वीरगन्ज, रूपन्देहीको बेलहिया, बाँकेको जमुनाह, कपिलवस्तुको कृष्णनगर, कैलालीको गौरीफन्टा र मोहना, दार्चुलाको पुलाघाट, बैतडीको झुलाघाट, कञ्चनपुरको गड्डाचौकी हुँदै सवारी आवागमन हुने ठूला नाका हुन् । यसबाहेक खजुरगाछी (झापा), भन्टाबारी (सुनसरी), कुनौली (सप्तरी), जटही र इनर्वा (धनुषा), भिट्टामोड (महोत्तरी), मलंगवा (सर्लाही), बंकुल (रौतहट), मटिअर्वा र सिम्रौनगढ (बारा), त्रिवेणी (पूर्वी नवलपरासी), महेशपुर (पश्चिम नवलपरासी), तौलिहवा (कपिलवस्तु), कोइलाबास (दाङ), सुरजपुर (बर्दिया) लगायत नाकाबाट पनि आउजाउ हुन्छ । चीनतर्फ बन्द नाका भएका कारण पूर्वअनुमति लिएर मात्र आउजाउ गर्न पाइन्छ । दसैंतिहारको छेकोमा संखुवासभाको किमाथांका, सिन्धुपाल्चोकको तातोपानी, रसुवाको रसुवागढीकेरुङ, मुस्ताङको कोरला, हुम्लाको हिल्सा र दार्चुलाको टिंकरलगायत ठाउबाट सहज रूपमा आउजाउ गर्न सकिन्छ । यी नाकाबाट हुने आवागमनलाई पन चुस्त र व्यवस्थित गर्न सशस्त्रले सम्बन्धित नाका नजिकै राखिएका बोर्डर आउट पोस्ट (बीओपी) का संयन्त्रलाई निर्देशन दिएको छ । रोजगारीबाट तथा भारतीय बजारमा किनमेल गरेर फर्किएका नेपाली देश टेक्न नपाउँदै सीमा पारी नै लुटपाटमा पर्ने गरेका छन् । त्यस्ता घटना नियन्त्रण गर्न भारतीय सुरक्षाकर्मीले आलटाल गर्ने र मजदुरकिसानका धनमाल सुरक्षित रूपमा गन्तव्यसम्म पुर्याउन भारतीय सुरक्षाकर्मीबाट सहयोग नभएको गुनासो बर्सेनि आउँछ । यो पटक यात्रु सहायता कक्षबाट त्यस्ता विषयलाई गम्भीर रूपमा लिएर आउजाउ व्यवस्थित गरिने सशस्त्रले जनाएको छ ।"
बजेट अभावले महाकाली पुलको काम रोकियो,"(कञ्चनपुर)बजेट अभावका कारण महाकाली पुल आयोजनाको काम बन्द भएको छ । गत वर्ष गरिएको कामको समेत भुक्तानी नपाएपछि निर्माण कम्पनीले काम रोकेको हो । ०७४ देखि निर्माण सुरु भएको पुल आयोजनाअन्तर्गत चार लेनको पक्की पुल निर्माण भइसकेको छ । गड्डाचौकीदेखि दोधारा चाँदनी नगरपालिकाको मलेरिया नालासम्म ८ किलोमिटर पहुँच मार्गको काम पनि अन्तिम चरणमा छ । यसैगरी पुलको दुवैतर्फ निर्माणाधीन गाइबन्ड (पोखरीको तटबन्ध) को काम पनि अन्तिम चरणमा छ । यो वर्षभित्रै काम सक्ने लक्ष्य छ, तर वजेट अभावले काम रोक्नुपर्ने अवस्था आयो, पुल निर्माण कम्पनी कुमार श्रेष्ठ सीएफईसी जेभीका इन्जिनियर किशोर पाण्डेयले भने, गत वर्ष काम गरेको पनि भुक्तानी हुन बाँकी छ, यो वर्ष पनि धेरै काम भइसकेको छ, तर भुक्तानी बाँकी नै छ । उनले तत्काल रकम भुक्तानी नभए काम रोक्न बाध्य हुनुपर्ने बताए । कामदारको भुक्तानीदेखि निर्माण सामग्री खरिदमा समेत समस्या भएको इन्जिनियर पाण्डेयले बताए । उनका अनुसार गत वर्षको ८ करोड र यस वर्षको १९ करोड गरी २७ करोड भुक्तानी हुन बाँकी छ । गत वर्ष २२ करोडको काम भएको थियो । जसमध्ये यस वर्षको बजेटबाट १४ करोड भुक्तानी भएको छ । यस वर्ष १९ करोडको काम भए पनि भुक्तानी नभएको उनले बताए । पुल निर्माणका लागि ३ अर्ब ६६ करोडमा ठेक्का सम्झौता भएको हो । डिजाइन परिवर्तन भएपछि भेरिएसन गर्न बाँकी छ । हालसम्म भौतिक प्रगति ९५ प्रतिशत र वित्तिय प्रगति ८३ प्रतिशत भएको पाण्डेयले बताए । अहिले पहुँच मार्गअन्तर्गत पुलको दुवैतर्फ १२ सय मिटर र गड्डाचौकीनजिकै २ सय मिटर गरी १४ सय मिटर मात्रै कालोपत्र गर्न बाँकी छ । गाइडबन्डको काम पनि दोधारा चाँदनीतर्फको बाँधमा कंक्रिक ब्लक बिछ्याउन मात्रै बाँकी छ । अब काम धेरै छैन, पोखरी निर्माण र पहुँच मार्ग दुवै अन्तिम चरणमा छ, पाण्डेयले भने, बजेट निकासा भएर दुईतीन महिनामै सकिन्छ । एकातर्फ बजेट निकासा भएको छैन । अर्कोतर्फ पुलको दुवैतर्फ ६ सय मिटर चौडा र २८ सय मिटर लम्बाइका समान दुई पोखरी निर्माण भइरहेका छन् । सुरुमा ठूलो ढुंगाले तटबन्ध निर्माण गर्ने डिजाइन थियो । तर ठूलो ढुंगा उपलब्ध नभएपछि प्लम्ब कंक्रिट (तार जालीमा ढुंगा भरेर माथि कंक्रिट ब्लक बिछ्याउने) को बाँध बनाउने गरी डिजाइन परिवर्तन भएको छ । तर उक्त डिजायन हालसम्म विभागबाट स्वीकृत भएको छैन ।बर्खा नजिकिँदै गर्दा पहुँच मार्ग जोगाउनुपर्ने बाध्यता र नयाँ डिजाइन स्वीकृत गर्ने आश्वासनका कारण तत्काल काम सुरु गरिएको इन्जिनियर पाण्डेयले बताए र तर अहिले डिजाइन स्वीकृत नहुँदा समस्या भएको उनले बताए । गाइडबन्डको बेसको भने डिजाइन स्वीकृत भएको छ । यो वर्ष बजेट निकै कम आयो, गत वर्षको पनि भुक्तानी गर्न सकिएन, महाकाली पुल आयोजनाका इन्जिनियर सविना रानाभाटले भनिन्, बजेट अभावकै कारण काम रोकिएको छ । उनका अनुसार निर्माण कम्पनीले कामदारहरूलाई ज्याला दिनसमेत रकम नभएपछि काम रोकेको हो । इन्जिनियर रानाभाटका अनुसार यस वर्ष पुल आयोजनामा १८ करोड बजेट आएको थियो । जसमध्ये १४ करोड गत वर्षको भुक्तानी गरिएको छ । ४ करोड अझै निकासा भइसकेको छैन । उनले दसैंतिहार अगावै भुक्तानी हुने सम्भावना पनि नभएको बताइन् । केही हदसम्म डिजाइन स्वीकृत नभएका कारण पनि बजेट निकासामा समस्या भएको उनले बताइन् । नदीको बीच भागमा ८ सय मिटर लम्बाइको पुल निर्माण भएको छ । दुवैतर्फ ६६ सय मिटर नदीको भूभागमा पोखरी निर्माण गरेर नदीलाई बीचमा बगाउनुपर्ने हुन्छ । भीमदत्त नगरपालिकातर्फ नदीको बेग बढी हुने भएकाले पोखरीको गाइडबन्डलाई बाढी हान्न सक्ने हुन्छ । उक्त क्षेत्रमा गाइडबन्ड सुरक्षित राख्न स्परदेखि अन्य संरचनाहरू बनाउनुपर्ने हुन्छ । यसको डिजाइन अन्तिम नभइसकेकाले पास हुन नसकेको रानाभाटले बताइन् । निर्माणाधीन पुललाई दोधारा चाँदनीमा बन्ने सुक्खा बन्दरगाहको पूर्वाधारका रूपमा पनि हेरिएको छ । प्रधानमन्त्री पुष्पकमल दाहालको हालैको भारत भ्रमणका बेला तीन वर्षभित्र सुक्खा बन्दरगाह निर्माण गर्ने सहमति भएको छ । भारतले यसकै लागि आफ्नो क्षेत्रमा पहुँच मार्ग निर्माणको काम सुरु भइसकेको छ ।"
'मोदीको भ्रमण ठाडो हस्तक्षेप,"गोरखा (कास) कांग्रेस महामन्त्री गगन थापाले बिनासूचना नेपाली भूमिमा भारतीय प्रधानमन्त्री नरेन्द्र मोदीको भ्रमण नेपालमाथिको नांगो र ठाडो हस्तक्षेप भएको बताएका छन् ।शुक्रबार कांग्रेस गोरखाको दोस्रो जिल्ला सम्मेलनको उद्घाटन समारोहलाई सम्बोधन गर्दै थापाले सबै राजनीतिक दल एक नभई यस्ताखाले अतिक्रमणलाई परास्त गर्न नसक्ने बताए । नेपालले यसको सशक्त प्रतिरोध र प्रतिवाद गर्छ, हामी के ठान्छौं भने भारतीय प्रधानमन्त्रीले गर्ने यो अतिक्रमण वा कुनै बेला चिनियाँ प्रमले गर्ने वा कसैले गर्ने कुराको सन्दर्भमा कांग्रेस मात्र होइन, एमाले, माओवादी, राप्रपा, पुरानो वा नयाँ पार्टी सबैको साझा दृष्टिकोण हुनुपर्छ भन्ने विश्वास राख्छौं, उनले भने । नेपालले सबै देशसँग समान ढंगले अन्तर्राष्ट्रिय सम्बन्ध राख्न चाहेको महामन्त्री थापाले बताए ।"
भारतविरुद्ध पाकिस्तान निर्णायक हुन सक्ने चार मोड,भारतविरुद्ध पाकिस्तान पछिल्ला १० खेलसन् २०१३ जुन १५ बर्मिङ्घम भारत आठ विकेटले विजयीसन् २०१४ मार्च १ ढाकापाकिस्तान एक विकेटले विजयीसन् २०१५ फेब्रुअरी १५ एडिलेड भारत ७६ रनले विजयीसन् २०१७ जुन ४ लन्डन पाकिस्तान १ सय ८० रनले विजयीसन् २०१८ सेप्टेम्बर १९ दुबई भारत आठ विकेटले विजयीसन् २०१८ सेप्टेम्बर २३ दुबई भारत नौ विकेटले विजयीसन् २०१९ जुन १६ म्यानचेस्टर भारत ८९ रनले विजयीसन् २०२३ सेप्टेम्बर २ पालेकेले नो रिजल्ट
टाइम्स अपराजित च्याम्पियन,"काठमाडौं (कास) टाइम्स इन्टरनेसनल कलेजले अपराजित रही नेसनल बास्केटबल लिगको उपाधि जितेको छ । राउन्ड रोबिन लिगका आधारमा भएको प्रतियोगितामा टाइम्सले सबै ७ खेल जितेर उपाधि जितेको हो । लिगमा आफ्नो अन्तिम खेल खेलिरहेको टाइम्सले शुक्रबार त्रिभुवन आर्मी क्लबलाई ११५९० को स्कोरमा पराजित गर्यो ।टाइम्सले सबै खेल जितेर १४ अंक बटुल्यो । आर्मीले ७ खेलमा ५ खेलमा जित हात पार्दै १२ अंक बटुल्यो । टाइम्समाथि जित हात पारेको भए आर्मी नै लिग विजेता हुने थियो । आर्मीको लिगमा यो दोस्रो हार हो । सबै ७ खेल खेलेको कीर्तिपुर बास्केटबल क्लब ११ र ६ खेल खेलेको रोयल स्पोटर््स सेन्ट्रल १० अंकसहित क्रमशः तेस्रो र चौथो स्थानमा छन् ।रोयल स्पोटर््सले शनिबार हुने लिगको अन्तिम दिनको खेलमा बूढानीलकण्ठ बास्केटबल क्लबलाई पराजित गरेमा आर्मीसँगै समान १२ अंक हुनेछ र हेड टु हेडका आधारमा रोयल स्पोटर््स दोस्रो स्थानमा हुनेछ । रोयल स्पोटर््सले ४ खेल जितेको छ भने २ खेलमा हार बेहोरेको छ । अमज्योत सिंहको ३३ स्कोरबाट प्रेरित टाइम्सले राष्ट्रिय खेलकुद परिषद्को कभर्डहलमा टाइम्सले आर्मीलाई खासै मौका दिएन । टाइम्सले २५२१, ५८४७, ८५६१ ले पहिलो तीन क्वाटरमा अग्रता लिँदै खेल जितेको थियो । सदीश प्रधानको कप्तानीमा रहेको टाइम्सले पूरै प्रतियोगितामा प्रभावशाली प्रदर्शन गर्दै उपाधिमा हकलाग्दो दाबी गरेको थियो । दिनको अर्को खेलमा कीर्तिपुरले विशाल मिलन केन्द्रलाई ९५७७ को स्कोरमा पराजित गर्यो । विशाल मिलनले ७ मध्ये १ खेलमात्र जित्न सक्यो र ६ खेलमा पराजय बेहोर्यो । विशाल मिलनले पहिलो तीन क्वाटर २८१७, ४६३८ र ६३६१ ले आफ्नो पक्षमा पारेको थियो । तर अन्तिम क्वाटरमा टोलीले १४ स्कोर मात्र गर्न सकेको थियो । त्यसको तुलनामा कीर्तिपुरले अन्तिम क्वाटरमा ३४ स्कोर गरेको थियो । कीर्तिपुरका अनिल खड्गी ३३ स्कोर गर्दै प्लेयर अफ द म्याच भए ।"

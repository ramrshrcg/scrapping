शीर्षक,विवरण
चेक बाउन्स मुद्दामा मिलापत्रको प्रस्ताव,"सांसदले मागे विदेशमा सम्पत्ति राख्न नपाउने व्यवस्था नेपालीको सम्पत्तिको सीमांकन गर्ने र विदेशमा सम्पत्ति राख्न नपाउने व्यवस्था गर्न नेपाल मजदुर किसान पार्टीका सांसद प्रेम सुवालले माग गरेका छन् । प्रतिनिधिसभा बैठकमा आइतबार बैंकिङ कसुर तथा सजाय (दोस्रो संशोधन) विधेयक, ०८० माथिको छलफलमा भाग लिँदै सांसद सुवालले अहिले पनि नेपालीहरूको विदेशमा सम्पत्ति भएको खबर बाहिर आएको र नेपालीको सम्पत्तिको सीमांकन आवश्यक रहेको बताए । नेपालीलाई योग्यताअनुसारको काम र कामअनुसारको ज्याला पाउने बन्दोबस्त गर्नॅपर्ने उनको भनाइ छ । देशको सन्तुलित विकास गरी बसाइँसराइलाई व्यवस्थित गर्नॅपर्ने र अहिले भएको सरकारी बिदाको एक चौथाइ बिदा कटौती गर्नॅपर्ने उनको माग छ । नेपालीको सम्पत्तिको सीमांकन गर्ने र विदेशमा सम्पत्ति राख्न नपाउने व्यवस्था गर्न जरुरी छ । किनभने अहिले पनि नेपालीहरूको विदेशमा सम्पत्ति भएको बाहिर आएको छ, उनले भने ।"
प्रविधिमैत्री न्यायाधीशको विवादरहित बिदाइ,"त्यसपछि सर्वोच्चका न्यायाधीश भएका उनी ल क्याम्पसका आफ्ना सहपाठी ईश्वरप्रसाद खतिवडा, आनन्दमोहन भट्टराई र सुष्मलता माथेमालाई सर्वोच्चमै छाडेर मंगलबारदेखि अवकाश लिँदै छन् । न्यायालयले असाध्य अप्ठ्यारो अवस्था भोगेका बेला उनले सर्वोच्च अदालतमा ७ वर्ष ३ महिना बिताए । अवकाश हुने मितिको एक महिनाअघि नै इजलास छोड्ने चलन छ । सिन्हाले पनि त्यसलाई पालना गरे र असोज १५ गतेदेखि मुद्दा हेरेनन् । न्यायाधीश भएपछि पनि उनले सामाजिक सम्बन्ध र जीवनशैलीमा खास बदलाव ल्याएनन् । हरेक शनिबार गल्फ खेल्ने २० वर्ष पुरानो बानीलाई इजलासमा उनको प्रवेशले कुनै फरक पारेन । अन्तिम मुद्दा उनले नहकुल सुवेदीसँगको इजलासमा बसेर हेरेका थिए । त्यस दिन उनले दुई मुद्दा छिनेका रहेछन् रामसेवकप्रसाद गुप्ताविरुद्ध रामजी गुप्ता भएको चार वर्ष पुरानो अंश नामसारी मुद्दा र होमशंकर बाँस्तोलाविरुद्ध मीनादेवी आचार्यको अंश चलन मुद्दा । सर्वोच्चमा सिन्हाको नियुक्ति भएको थियो, २०७३ साउन १७ गते । सर्वोच्चमा न्यायाधीशहरू घटेर ५ जना बाँकी थिए । सर्वोच्चलाई कतिसम्म न्यायाधीशको जरुरत थियो भने, नियुक्ति भएकै दिन उनी इजलासमा बस्नुपर्ने भयो । देवेन्द्रगोपाल श्रेष्ठसँगको इजलासमा उनका लागि मुद्दा तोकिएको रहेछ । विवेकजंग स्रोङ लिम्बूविरुद्ध नेपाल सरकार भएको ज्यान मुद्दामा प्रतिवादीलाई सर्वस्वसहित जन्मकैद भएको थियो जिल्ला र उच्च अदालतबाट । श्रेष्ठसँगको इजलासमा केहीबेरको बहस सुनेपछि तल्लो तहको फैसलालाई सदर गरेको सम्झना अझै सिन्हालाई छ । यसरी, जीवनभर कर्पोरेट लयर भनेर चिनिएका सिन्हाले न्यायाधीशका रूपमा पहिलो मुद्दा भने फौजदारी प्रकृतिको हेरे, अन्तिम मुद्दाचाहिँ देवानी । न्यायाधीश भएपछि यो मुद्दा र ऊ मुद्दा भन्ने हुँदैन, सबै हेर्नॅपर्ने हुन्छ, हेरें पनि, उनी भन्छन्, मलाई कुनै पनि मुद्दा हेर्दा कहिल्यै केही अप्ठ्यारो महसुस भएन । इजलासमा बसेका सुरुवाती दिनमा उनलाई वकिलको व्यक्तित्वबाट उम्किन भने हम्मे पर्यो । एउटा झगडियाको पक्ष लिएर उसैका लागि सारा तर्क गर्ने र मुद्दा जिताउन लागिपर्ने पक्षपाती भूमिका हुन्छ, वकिलको । न्यायाधीशचाहिँ दुवै पक्षको बहस, तर्क र तथ्य सुनेर को दोषी हो र को निर्दोष, कसको जिकिरमा सत्य छ र कसको जिकिर कल्पित छ भनी पर्गेल्ने भूमिका हुन्छ । ३४ वर्ष एउटा पक्षका लागि मात्रै बहस गर्दै आएका उनी इजलासमा बसेपछि पनि कुनै एक झगडियाको कुनै खास पाटोमा ध्यान दिँदा रहेछन् । यसो गर्दा मुद्दाको पूर्ण परिधि बुझ्न सकिन्न भन्ने बोध पनि उनलाई छिट्टै नै भयो । यसमा मलाई देवेन्द्र श्रीमान् र ओमप्रकाश श्रीमान्हरूले गाइड पनि गर्नॅभयो, उनी भन्छन्, छिट्टै नै इजलासको लय मैले पक्रिहालें । सर्वोच्चमा उनी पुग्दा न्यायाधीशहरूबीच भयंकर गुटबन्दी पाए । प्रधानन्यायाधीश थिइन् सुशीला कार्की । त्यसपछि वैद्यनाथ उपाध्याय, गोपालप्रसाद पराजुली, चोलेन्द्रशमशेर राणा, गोविन्द उपाध्याय र देवेन्द्रगोपाल श्रेष्ठ न्यायाधीश थिए । इजलासमा बस्न थालेको केही दिनमै उनले देखे, गोपाल र चोलेन्द्रहरूको प्रधानन्यायाधीशविरुद्ध गरेको गुटबन्दी । झडङ्गी स्वभावका गोविन्दप्रसाद तटस्थ थिए । वैद्यनाथ र देवेन्द्र मौन बसेजस्तो गरे पनि भित्रभित्रै प्रधानन्यायाधीशसँग रुष्ट रहेको सिन्हाले पत्तो पाए । मलाई त्यस बेला कोसँग कति दूरी राख्ने, कोसँग नजिक भएर कुन गुटमा सामेल हुने कि एक्लो भएर बस्ने भन्ने समस्या आइलाग्यो, सर्वोच्चको चरम दुर्बल क्षणका बारेमा सिन्हा भन्छन्, अनि मैले सबसँग समदूरीको सम्बन्ध राख्ने नीति लिएँ, गुटउपगुटबाट टाढै रहन मलाई वर्षौं मिहिनेत गर्नॅपर्यो । यो सात वर्षमा सर्वोच्चले भोग्नुसम्मको दुर्नियति भोग्यो । खासगरी, पराजुली र चोलेन्द्रशमशेरको नेतृत्वमा न्यायिक विचलनका डरलाग्दा आक्षेपको सामना न्यायालयले गर्न पुग्यो । सुरुमा एउटै गुटमा रहेका पराजुली र राणापछि आफूआफूमा जुध्न पुगे । कतिसम्म भने, बहालवाला प्रधानन्यायाधीश पराजुलीको जागिरको अवधि सकिएको फैसला उनैले तोकेको इजलासमा बसेर चोलेन्द्रले गरिदिए, जसका कारण पराजुलीको जागिर गयो । यो नेपालको मात्रै नभएर संसारकै न्यायिक इतिहासमा कहिल्यै नभएको घटना थियो । चोलेन्द्र प्रधानन्यायाधीश हुँदा न्यायालयको विकृति र विसंगति कतिसम्म बढ्यो भने उनलाई पदबाट हटाउन सर्वोच्चकै न्यायाधीशहरू आन्दोलनमा उत्रिनुपर्यो जसमा सिन्हा पनि सामेल थिए । बारले प्रधानन्यायाधीशलाई सर्वोच्चमा पस्न नदिनका लागि ढोकामा धर्ना कस्ने र भित्र न्यायाधीशहरू कदाचित उनी आइहाले पनि उनले तोकेको पेसीमा नबस्ने गरी हडताल र आन्दोलनको शैलीमा गोलबद्ध हुने अनौठो परिदृश्य सर्वोच्चमा महिनौंसम्म देखा परिरह्यो । यस्तोमा प्रधानन्यायाधीश चोर बाटोबाट सुटुक्क सर्वोच्च छिर्थे र पेसीहरू तोक्थे तर इजलासमा भने कोही बस्दैनथ्यो । अन्ततः यस्तैमा महाभियोग खेपेपछि इजलासमा बस्न नपाएका चोलेन्द्र बहिष्कारको बहिष्कारमै परी सर्वोच्चबाट बाहिरिए, जसको कुनै बिदाइ पनि हुन सकेन । यो पनि नेपालमा मात्रै नभएर संसारकै न्यायालयमा नभएको घटना थियो । यसरी सर्वोच्च अदालतको हुनुसम्मको दुर्गति देखेका सिन्हा यहाँबाट बिदा हुने दिन भने हँसिलो अनुहार पारेर निक्लँदै छन् । न्यायालयको त्यो अवस्था अब बदलिएको छ, त्यो दुःस्वप्न थियो जस्तो लाग्छ आजको यो लय हेर्दा, उनी भन्छन्, पेसी तोक्दा हुने कुनै विकृति अहिले छैन, न म आउँदाको जस्तो कुनै गुटबन्दी नै छ, एउटा भरोसा योग्य संस्था देशमा छ भन्ने निश्चयका साथ म यहाँबाट जाँदै छु, यो साह्रै गर्वको विषय हो । सर्वोच्चमा न्यायिक सुधारका लागि अनेक महाशाखा र आयोग छन् जसमा न्यायाधीशहरूले नै नेतृत्व गर्ने गर्छन् । त्यसैले, मुद्दा छिन्नुको अतिरिक्त न्यायिक सुधारका लागि गठन गरिएका त्यस्ता आयोग र महाशाखाको नेतृत्व गर्नॅ पनि न्यायाधीशहरूको काम हुन्छ । मुद्दामामिला छिन्नुका अतिरिक्त सिन्हाले सर्वोच्चमा बिताएको अधिकांश समय सूचना प्रविधि महाशाखाको नेतृत्वमा बित्यो । उनी आउँदा सर्वोच्चको बुइँगलमा भँगेराको गँॅडजस्तो तारहरूले असरल्ल र कम्प्युटरका छिरल्लिएका सञ्जालले वाक्क लाग्दो अवस्थामा थियो आईटी महाशाखा । सिन्हाले त्यसको नेतृत्व गरेपछि यसको स्वरूपमा आनका तान फेरबदल गरे । अहिले सबै अदालतहरू सर्वोच्चको सर्वरमा जोडिएका छन् जहाँ छिनका छिनमै कुन अदालतमा के भइरहेको छ भन्ने हेर्न मात्रै मिल्दैन, आँकडा नै निकालेर विश्लेषण गर्न मिल्छ । हामीसँग अहिले सर्वोच्चको आफ्नै मोडुलर डाटा सेन्टर छ, जहाँ न्यायालयका सबै अदालतका फैसला, पेसी र मुद्दाका सबै विवरण डिजिटल्ली उपलब्ध छन्, उनले सुनाए, केही गरी यो सर्भर नष्ट भयो भने पनि तुरुन्तै तथ्यांक उपलब्ध गराउने गरी हामीले हेटौंडाको सूचना प्रविधि केन्द्रमा डिजास्टर रिकभरी साइट चलाएका छौं । सर्वोच्चले यो सब चलाउन आफ्नै सिस्टम बनाएको छ, आफैंले सफ्टवेयर बनाएर आफैंले यसको सञ्चालन पनि गर्दै आएको छ । सर्वोच्च आफैंले बनाएको सफ्टवेयरले हाल पेसी तारिख अटोमेसनमा तोकिन्छ, मुद्दाहरूको प्रकृति हेरी ६ महिना, १ वर्ष र १८ महिनामा सक्ने भनी वर्गीकरण गरी प्रत्येक मुद्दाको ट्र्याक रेकर्ड राख्ने सफ्टवेयर पनि हाल जिल्ला अदालतहरूमा प्रचलित छ । यो पनि सर्वोच्चकै आईटी महाशाखाले बनाएको हो । गोला प्रणालीदेखि फैसला कार्यान्वयनका सफ्टवेयर पनि यही शाखाले बनाएको छ । यो सब सिन्हाकै निर्देशन र रेखदेखमा भएको उपलब्धि हो । उहाँ सूचना प्रविधिको क्षेत्रलाई राम्रोसँग बुझ्न सक्ने हुनुहुँदो रहेछ, त्यसैले धेरै काम गर्न सजिलो भयो, सर्वोच्चका सूचना प्रविधि प्रबन्धक सत्य महर्जन भन्छन्, सात वर्षको अन्तरालमा हामीले सूचना प्रविधिको क्षेत्रमा ठूलो फड्को मार्नॅमा उहाँको नेतृत्व नभएको भए सम्भव हुने थिएन । अन्य सरकारी कार्यालयमा डेटा संरक्षण, सिस्टम मेन्टेनेन्स र सफ्टवेयर उत्पादनमा तेस्रो पक्षलाई ठेक्का दिने चलन छ । कतिसम्म भने संवेदनशील सूचनाको पहुँच हुने भनिएको राष्ट्रिय परिचयपत्र र मेसिन रिडेबल राहदानीको विवरण संकलनमा पनि यही गरिन्छ । तर, सर्वोच्चले भने आफ्नै जनशक्तिले प्रणाली सञ्चालन, सफ्टवेयर निर्माण र त्यसको मर्मतसम्भारको काम गर्दै आएको छ । अवकाश लिने अन्तिम क्षणमा आफूले निर्देशन गरेको सर्वोच्चको माथिल्लो तलास्थित सूचना प्रविधि महाशाखामा सोमबार अपराह्न सिन्हा पुग्दा विभिन्न कक्षमा अनेक उपकरणका साथ काम गरिरहेका युवाको जमात कोही सफ्टवेयर बनाउनमा तल्लीन युवायुवतीले मलिनो अनुहार लगाएर उनलाई बिदाइका हात हल्लाए । सर्वोच्चको बुइँगलमा विकास भइरहेको यो सूचना प्रविधि कक्ष कुनै भव्य कम्पनीको कर्पोरेट अफिसजस्तो देखिन्थ्यो । यस्तो प्रणालीबद्ध प्रविधि विकास गरेकामा सूचना प्रविधि तथा सञ्चार मन्त्रालयले यस वर्षको आईसीटी अवार्ड सर्वोच्चलाई प्रदान गरेको थियो । यो हाम्रा लागि ठूलो उपलब्धि हो, सिन्हा भन्छन्, अब आउने दिनमा अदालतको विकृतिविसंगति पहिलेको भन्दा घट्दै जानेछ किनभने सूचना प्रविधिले तय गर्ने चुस्त अभिलेख र प्रक्रियालाई दायाँबायाँ गरेर काम गर्न कसैले पनि सक्दैन । यसको उदाहरणका लागि पेसी तारिखमा भएको अटोमेसन प्रणालीलाई लिनुपर्ने उनी ठान्छन् । सर्वोच्चमा हुने दुई ठूला विकृतिका स्रोत थिए तारिख र पेसी तोक्दा हुने गडबडी । मुद्दाको पेसी कुन न्यायाधीशलाई तोक्ने भन्ने जिम्मा प्रधानन्यायाधीशको थियो । न्यायालयको स्थापनादेखि चल्दै आएको यो प्रणालीले प्रधानन्यायाधीशले नेतृत्व गर्थे । बिचौलियाहरूले प्रधानन्यायाधीशलाई मन्तरेर बेन्च सपिङ गर्ने गरेको ठूलो आरोप लाग्दै आएको थियो । यसमाथि न्यायाधीशहरूले नै गरेको बेलाबखतको अध्ययनले पनि यही देखाएको थियो । सिन्हा स्वयंले पनि यसमाथि अध्ययन गरेर पेसी तोक्दा पूर्ण अटोमेसनमा जानुपर्ने प्रतिवेदन प्रधानन्यायाधीशलाई दिएका थिए । तर, त्यो प्रतिवेदन अहिलेसम्म कुनै प्रधानन्यायाधीशले पनि फुलकोर्टमा छलफलका लागि पेससम्म नगरेकामा सिन्हालाई ननिको लागेको छ । तैपनि, पेसी तोक्दा चोलेन्द्रले गरेको चरम गडबडीलाई रोक्न गोला प्रथाको प्रयोगले बेन्च सपिङको अन्त्य गराएको मान्छन् उनी ।न्यायालयमा हुने अर्को ठूलो गडबडी भनेको तारिख तोक्दा फाँटवालाले गर्ने बदमासी हो । भनेको समयमा तारिख लिन घूस खुवाउनुपरेको अनेक गुनासा आए पनि यसको कुनै समुचित समाधान न्यायालयले निकाल्न सकेको थिएन । सिन्हाले आफूमातहतको आईटी विभागका कर्मचारीलाई कम्प्युटरले स्वचालित तारिख तोक्ने सफ्टवेयर बनाउन निर्देशन दिए । त्यसको सफल परीक्षणपछि केही समययता प्रधानन्यायाधीश विश्वम्भरप्रसाद श्रेष्ठले नमुनाका रूपमा सर्वोच्च अदालतमा त्यसको प्रयोग गराए । मुद्दाको प्रकृति र चाप हेरेर अहिले तारिख मेसिनले आफैं तोक्छ, कर्मचारीको काम पक्षलाई यसको सूचना दिनु मात्रै हो, फाँटफाँटका कर्मचारीहरूको बिदाइको मंगल कामना र फूलमाला लिँदै सर्वोच्चको आफ्नो च्याम्बरमा बसिरहेका सिन्हाले निस्कनुअघि सन्तुष्टिको लामो सास फेरे, अहिले सर्वोच्चमा तारिख तोक्न कुनै मुलाहिजा हुँदैन, कसैले केही अनुचित लाभ लियो भन्ने पनि सुनेको छैन, यो ठूलो सुधार हो न्यायालयको ।पेसी तोक्नका लागि यो एक पूर्वअभ्यास भएको उनी ठान्छन् र छिट्टै नै यो सर्वोच्चमा लागू हुनेमा उनी विश्वस्त छन् । अवकाश भएपछि सर्वोच्चको न्यायाधीशलाई कानुनी अभ्यास गर्न वा कतै नियुक्ति खान संविधानतः वर्जित छ । चुस्त जीउडाल र हँसिलो अनुहारका सिन्हाको स्फूर्ति जवान हुँदाको झैं छ । सिन्हालाई लिएर घर जाऊँ भनी सोमबार अपराह्न उनकै च्याम्बरमा आएकी उनकी पत्नी अर्सिलालाई सरकारले सर्वोच्चका न्यायाधीशलाई अवकाशपछि कुनै कामै गर्न नपाउने गरी लगाएको बन्देज चित्त बुझेको छैन । ६५ वर्षमा अचेल कोही वृद्ध हुँदैन, सक्ने बेलासम्म काम गर्न दिनुपर्ने हो, अर्सिलाले घर जान ठिक्क परेका पतितिर हेर्दै भनिन्, काम गर्ने जोस र उमेर अझै भएको अवस्थामा कि भने अरू कुनै काम गर्न दिनुपर्ने हो, अवकाशपछि केही नगर्नॅ भन्ने नियम ठीक भएन ।पत्नीले यसो भनिरहँदा सिन्हा भने अवकाशपछिको जीवनमा गर्ने कामहरूका बारेमा सोचिरहेका थिए । म खाली बस्ने मानिस त होइन, उनले भने, लेखपढ गर्छॅ, विश्वविद्यालयतिर गएर पढाउँछु र आफूले जानेका कुरा न्यायाधीशहरूलाई सिकाउँछु पनि । अँ, हरेक शनिबार खेल्ने गल्फको मात्रा भने अब बढ्न पनि सक्छ ।अर्सिलाको सम्झनामा अधिवक्ता हुँदा सिन्हाको कुनै समयतालिका थिएन । किनभने, मुद्दाका पक्षहरू जतिखेर जहाँ पनि भेट्न पर्ने हुन सक्थ्यो । र, मुद्दामा जति पनि तयारी गर्न पर्ने हुन सक्थ्यो । यसले गर्दा, उनको खाने, सुत्ने वा काममा निक्लने कुनै तालिकावद्ध समय थिएन । एक चल्तीको वकिलको लयबद्ध समय हुन सक्ने प्रश्नै पनि थिएन । तर, न्यायाधीश भएपछि चाहिँ सिन्हाको जीवन घडीको सुईमा चल्न थाल्यो । ठीक दस बजे उनी अदालत पुग्थे । अदालत जानुअघि प्रत्येक पल्ट गोरखनाथको उपासना गरी निधारमा टीका लगाएर निक्लेको अर्सिलाले नित्य देखिन् । हो, मुद्दा छिन्दा विवाद नआओस् र न्याय नमरोस् भनेर म यसो गर्थे, सिन्हा भन्छन्, गुरुकृपाले नभन्दै पछुतो मान्न पर्ने कुनै दिन पनि व्यहोर्नुपरे । आफूलाई किमार्थ बूढो नमान्ने सिन्हासँग उस्तै जोस र जाँगर भए पनि न घडीको तालमा निस्कनुपर्ने तालिका हुनेछ, न दिनरातै व्यस्त हुनुपर्ने गरी हेर्नुपर्ने कुनै मुद्दा हुनेछ । पत्नीले आफ्नो समय तालिकाको प्रसंग निकाल्दा सिन्हा अवकाशपछिको जीवनमा गर्ने कामहरूका बारेमा सोचिरहेका थिए । म खाली बस्ने मानिस त होइन, उनले भने, लेखपढ गर्छु, विश्वविद्यालयतिर गएर पढाउँछु र आफूले जानेका कुरा न्यायाधीशहरूलाई सिकाउँछु पनि । अँ, हरेक सनिबार खेल्ने गल्फको मात्रा भने अब बढ्न पनि सक्छ ।"
जलवायु असरबारे विश्वको ध्यानाकर्षण गराउने प्रतिबद्धता,"(काठमाडौंपोखरा)संयुक्त राष्ट्रसंघका महासचिव एन्टोनियो गुटेरेसले सगरमाथा क्षेत्रमा पुगेर जलवायु परिवर्तनले नेपालमा पारेको असरबारे अन्तर्राष्ट्रिय समुदायलाई सन्देश दिएका छन् ।उनले नेपालको हिमालमा जलवायु परिवर्तनले पारेको असरबारे विश्वको ध्यानाकर्षण गराउने प्रतिबद्धता व्यक्त गरेका हुन् । सोमबार बिहान खुम्बु पासाङल्हामु गाउँपालिका४ का स्थानीय समुदायसँग जलवायु परिवर्तन र यसले स्थानीयको जनजीवनमा पारेको विषयका सम्बन्धमा उनले अन्तक्रिया पनि गरेका थिए । उक्त अवसरमा महासचिव गुटेरेसले जलवायु परिवर्तनसम्बन्धी सम्मेलन (कोप२८) मा स्थानीयका सुझावसहित जलवायुले हिमालमा परेको असरबारे ध्यानाकर्षण गराउने उल्लेख गरे । विश्वको प्रदूषण वृद्धिमा धनी देशको भूमिका रहेको तर खुम्बु पासाङल्हामु गाउँपालिकाजस्ता दुर्गम स्थानमा नकारात्मक असर परेकामा उनले दुःख व्यक्त गरेको खुम्बु पासाङल्हामु गाउँपालिका४ का अध्यक्ष लक्ष्मण अधिकारीले जानकारी दिए ।महासचिव गुटेरेसले जलवायु परिवर्तनबाट उत्पन्न हुने समस्या कम गर्नका लागि के गर्न सकिन्छ भनेर पहल गर्ने र उक्त सन्देश विश्वभर लैजाने प्रतिबद्धता व्यक्त गरेका थिए । भेटमा स्थानीय समुदायले हिमनदी पग्लिने क्रम बढेको, जलवायुजन्य हानि नोक्सानी बढेको, पानीका स्रोत सुक्दै गएको, स्थानीय बालीनालीमा जलवायुको असर परेको, नांगा हिमालमा पानी पर्दा पहिरो जाने समस्या बढेको जस्ता विषय महासचिव गुटेरेसलाई अवगत गराएको अध्यक्ष अधिकारीले बताए । साथै स्थानीयले गाउँमा ऊर्जाको अभाव रहेको र लघु जलविद्युत् आयोजना निर्माणमा सहयोगका लागिसमेत आग्रह गरेका थिए । महासचिव गुटेरेस नेतृत्वको प्रतिनिधिमण्डलमा संयुक्त राष्ट्रसंघका शान्ति कार्यका लागि उपमहासचिव जिन पियरे ल्याक्रोइक्स, नेपालका लागि संयुक्त राष्ट्रसंघका आवासीय संयोजक हाना सिंगरहाम्दी र संयुक्त राष्ट्रसंघका अन्य अधिकारीहरू सहभागी थिए ।त्यसैगरी, राष्ट्रसंघका महासचिव गुटेरेस जलवायु परिवर्तन र हिमालयले भोगेको समस्या नै बुझ्नका लागि मंगलबार कास्कीको अन्नपूर्ण आधार शिविर (एबीसी) जाँदैछन् । विश्वस्तरका नेताको हिमाली क्षेत्रमा हुन लागेको भ्रमणले आफ्ना समस्या र जलवायु परिवर्तनपछि देखिएका असरलाई विश्वस्तरमा पुर्याउन सघाउनेमा स्थानीय आशावादी देखिएका छन् । चार दशकदेखि एबीसी क्षेत्रमा होटल संचालन गर्दै आएका जगनरास गुरुङ पछिल्लो अवधिमा यस क्षेत्रमा हिमनदी पग्लिएर भएको भूक्षयसँगैको कटान बढिरहेको बताउँछन् । आधा दर्जन होटल रहेको अन्नपूर्ण आधार शिविर क्षेत्र नै पहिरो र कटानको जोखिममा छ । आधार शिविरमा निम्तिएको संकटबारे महासचिव गुटेरेसको आगमनपछि अन्नपूर्ण आधार शिविर जोगाउन सरोकारवालाले चासो दिनेमा स्थानीय आशावादी देखिएका छन् ।अन्नपूर्ण आधार शिविर पदमार्गमा रहेका होटल व्यवसायीको संस्था छोम्रोङ पर्यटन व्यवस्थापन समितिका अध्यक्षसमेत रहेका गुरुङ तापमान वृद्धिका कारण पग्लिरहेको हिउँ र त्यसले आधार शिविरमा पुर्याइरहेको क्षतिबारे महासचिव गुटेरेसको ध्यानाकर्षण गर्ने तयारी रहेको बताउँछन् । तापक्रम वृद्धिले यहाँ वरपरका बरफका ढिक्काहरू पग्लिएका छन् । पहिला अत्यधिक चिसोले कात्तिकमंसिरमै होटल बन्द गर्नुपर्थ्यो, अहिले पुसमाघमा पनि खोल्छौं, उनले भने, मैले हेर्दाहेर्दै भूक्षय र हिमनदीको कटानले होटलतर्फ १५ मिटर जमिन खसिसक्यो । यो समस्या महासचिवलाई सुनाउनेछौं । अन्नपूर्ण सेन्चुरी होटल सञ्चालक जेबी गुरुङ पनि हिमपहिरो र कटानका प्रत्यक्षदर्शी हुन् । उनी भन्छन्, यसरी नै कटान बढ्दै गए छिट्टै यहाँ एबीसी थियो रे भन्नुपर्ने बेला आउनेछ ।कास्कीको अन्नपूर्ण गाउँपालिका११ मा पर्ने एबीसी ४ हजार १ सय ३० मिटरको उचाइमा छ । यहाँबाट एकैसाथ अन्नपूर्ण प्रथम, अन्नपूर्ण साउथ, माछापुच्छ्रे, हिउँचुली, गन्धर्वचुली, गंगापूर्णसहितको हिमालय शृंखला अवलोकन गर्न सकिन्छ ।तलबाट हुने कटान र माथिबाट खस्ने पहिरोको कारण आधार शिविरमा रहेका ६ होटल जोखिममा छन् । पदमार्गमा पर्ने माछापुच्छ्रे आधार शिविर (एमबीसी) सम्मै हिमनदीले कटान गरेको छ । तथ्यांक हेर्ने हो भने सन् २०१२ मा होटल र कटान भएको अन्तिम विन्दुको दूरी ५० मिटर रहेकोमा पाँच वर्षभित्रमा दूरी छोटिएर ४५ मिटरमा पुग्यो । सन् २०२० सम्ममा ४० मिटरमा खुम्चिसकेको छ । एक दशकको तथ्यांक हेर्दा वर्षेनी औसत डेढ मिटरका दरले कटान भइरहेको छ ।भूक्षय र कटान नियन्त्रण गर्न संघ, प्रदेश र स्थानीय सरकारको पटकपटक ध्यानाकर्षण गराए पनि कुनै सुनुवाइ नभएको अन्नपूर्ण सेन्चुरी पर्यटन समितिका अध्यक्ष ललित गुरुङले बताए । समितिले २०७४ असोजमा पहिलोपल्ट आधार शिविरमा पर्यटन महोत्सव आयोजना गर्दा कटान रोकथामको मागसहित विभिन्न सरोकारवाला निकायका प्रतिनिधिलाई १४ बुँदे ध्यानाकर्षण पत्र पनि बुझाएको थियो । अहिले पनि आधार शिविरले भोगिरहेको संकटबारे अध्ययन र रोकथामको आग्रह गरेर धेरै ठाउँमा धायौं तर कुनै उपलब्धि भएन, गुरुङले भने, महासचिवको भ्रमणले जलवायु संकटबारेमा विश्वकै ध्यानाकर्षण हुनेमा आशावादी छौं । एबीसी संकटमा पर्दा पदमार्गमा रहेका सयौं होटल र सरकारले समेत पर्यटकबाट आउने आम्दानी गुमाउनुपर्ने हुन्छ । पदमार्गमा विरेठाँटी, घान्द्रुक, शिवै, न्यु ब्रिज, झिनु, छोम्रोङ, भनुवा, सिनुवा, बम्बु, दोभान, हिमालय, देउराली, एमबीसी र एबीसीसम्म सयौं होटल, रेस्टुरेन्ट एवं किराना पसल छन् । यहाँको आम्दानीको मुख्य स्रोत नै पर्यटन हो ।२०४३ सालदेखि अन्नपूर्ण संरक्षण क्षेत्र आयोजना (एक्याप) ले यस क्षेत्रलाई आफ्नो मातहतमा ल्याए पनि हिमनदीबाट भइरहेको कटानको हालसम्म कुनै अध्ययन गरेको छैन । सिनियर डिभिजनल इन्जिनियर नवराज शर्मा जलवायु परिवर्तनले नै आधार शिविरमा हिमपहिरो र क्षयीकरण निम्त्याएको दाबी गर्छन् । अन्नपूर्ण गाउँपालिकामा कार्यरत रहँदा आधार शिविरको प्रारम्भिक अध्ययन गरेका उनले तापमान वृद्धिको असर नेपालका हिमालमा परेको बताए ।उनको भनाइलाई आधार मान्ने हो भने भित्री कडा चट्टानका कारण मात्र हिमाली टाकुरा अडिएका छन् । तर बाहिरपट्टि हरेक दिन दिउँसो तापक्रम बढेर १५ देखि २० डिग्री सेल्सियससम्म पुग्ने र राति माइनस ३० देखि १५ डिग्रीसम्म हुँदा उतारचढाव ३५ देखि ४० डिग्री सेल्सियससम्म फरक पर्छ । चिसो र तातो सँगसँगै सामना गर्दा छिटो क्षयीकरण भएको उनी बताउँछन् । पानीको आयतन सबैभन्दा बढि ४ डिग्री सेल्सियसमा हुन्छ, उनले भने, आयतन बढ्ने र घट्ने भोल्युमेट्रिक चेन्ज भइरहँदा ठुल्ठूला चट्टान नै पनि क्रमशः फुट्ने, धूलो र ग्राभेल बन्ने गर्छ ।दक्षिणबाट उत्तरतर्फ धकेलिइरहेको इन्डियन टेक्टोनिक प्लेट र दक्षिणतर्फ बढिरहेको तिब्बतीयन प्लेटबीचको टकराव क्रमशः बढ्दै जाँदा पनि त्यहाँभित्र रहेका संरचनाहरूलाई कमजोर बनाउने काम गरेको विभिन्न अध्ययनले देखाएको उनले सुनाए । नेपालको सन्दर्भमा त्यसलाई मेन सेन्ट्रल थ्रस्ट (एमसीटी) भनिन्छ । टेक्टोनिक प्लेटले पनि एमसीटीलाई हानिरहेको, पृथ्वीको आन्तरिक बनावट र हिमनदीको कारण पनि यहाँ धरै क्षयीकरण भइरहेको छ । एबीसीको हकमा तापक्रम वृद्धिले हिउँ भित्रभित्रै फुट्दा क्षयीकरण भइरहेको छ ।यही क्रममा क्षयीकरण हुँदै जाने हो भने हाल आधार शिविर रहेको स्थान २० देखि ३० वर्षमा क्षयीकरण भएर सकिने सम्भावना रहेको सिनियर डिभिजनल इन्जिनियर शर्माको दाबी छ । यसलाई जोगाउने उपाय भनेकै तापक्रम सन्तुलन हो, उनी भन्छन्, त्यसको लागि विश्व परिवेशमै जानुपर्छ । स्थानीयस्तरमा हामीले गर्न सक्ने भनेको सतहमा देखिने क्षयीकरणलाई कम गर्न हिमाली क्षेत्रमा कुन वनस्पति उचित हुन्छ अनुसन्धान गरेर सतहको १२ मिटरको भागलाई जरामार्फत जोगाउन सकिन्छ । केही सामान्य सिभिल संरचना राखेर बायोइन्जिनियरिङमार्फत तुरुन्तै हुन सक्ने खराबीलाई रोक्न सकिने अर्को उपाय उनी सुझाउँछन् । भन्छन्, यद्यपि पृथ्वीकै भौगोलिकता, वायुमण्डल र तापक्रम वृद्धिसँग जोडिएको कुरा भएकाले स्थानीय प्रयासमा सम्भव हुन सक्दैन ।अन्नपूर्ण क्षेत्रअन्तर्गतको एबीसीको पदमार्गका योजनाकार बेलायती नागरिक कर्णेल जिम्मी रोबर्टस् हुन् । उनले सन् १९६६ मा एबीसी पदमार्गको रेखांकन गरेका थिए । एबीसी पदमार्गको पहिलो पदयात्री भने एरिक सिप्टन हुन् । उनले सन् १९६६ मै एबीसीसम्म पदयात्रा गरेका थिए । हिमाल आरोहणमा सबैभन्दा जेठो हिमालका रूपमा चर्चित अन्नपूर्ण प्रथममा १९५० जुन ३ मा सर्वप्रथम फ्रान्सका मोरिस हर्जोगले सफल आरोहण गरेका थिए । फ्रान्सेली टोलीद्वारा आरोहण गरिएको अन्नपूर्ण प्रथम हिमालको उचाइ ८ हजार ९१ मिटर छ । यो सफलतासँगै १९५३ मे २९ मा विश्वको सर्वोच्च शिखर सगरमाथा सर्वप्रथम स्व तेञ्जिङ नोर्गे शेर्पा र सर एडमन्ड हिलारीले सफल आरोहण गरेर विश्व कीर्तिमान कायम गरेका थिए । सगरमाथाभन्दा अन्नपूर्ण प्रथम हिमालको उचाइ कम भए पनि आरोहणका दृष्टिले कठिन हो ।"
संघीय सरकारविरुद्ध वाग्मतीको रिट,"मकवानपुर (कास) प्रदेशको क्षेत्राधिकारमाथि हस्तक्षेप भएको भन्दै वाग्मती प्रदेशले संघीय सरकारविरुद्ध सर्वोच्च अदालतमा रिट निवेदन दर्ता गरेको छ । वाग्मती प्रदेश सहरी क्षेत्र सार्वजनिक यातायात (व्यवस्थापन) प्राधिकरण ऐन, २०७९ को विरोधमा नेपाल सरकारविरुद्ध आइतबार सर्वोच्च अदालत पुगेको हो । संविधानअनुसार यातायात व्यवस्थापन प्रदेशको एकल अधिकार सूचीमा रहेको छ । प्रदेश सरकारले प्रदेशभित्र यातायातसम्बन्धी व्यवस्थापनको संविधानप्रदत्त अधिकार पाएकोमा काठमाडौं उपत्यकाका तीन जिल्लालाई वाग्मती प्रदेशबाट झिकी अलग गर्न खोजेपछि सर्वोच्च पुग्ने अवस्था आएको हो । तर संघीय सरकारले काठमाडौं उपत्यकाको सार्वजनिक यातायातलाई व्यवस्थित गर्ने भन्दै प्रदेशको अधिकार कटौती हुने गरी यातायात प्राधिकरण ऐन बनाएपछि वाग्मती र संघबीच लामो समयदेखि विवाद हुँदै आइरहेको छ । वाग्मती प्रदेशका तर्फबाट श्रम, रोजगार तथा यातायातमन्त्री लक्ष्मण लम्सालले सर्वोच्चमा रिट दायर गरेका थिए । उनले नेपाल सरकार, प्रधानमन्त्री तथा मन्त्रिपरिषद्को कार्यालय, संघीय संसद् सचिवालय, कानुन, न्याय तथा संसदीय मामिला मन्त्रालय, भौतिक पूर्वाधार तथा यातायात मन्त्रालय, संघीय राजधानी सहरी क्षेत्र सार्वजनिक यातायात प्राधिकरण, प्राधिकरणका प्रमुख कार्यकारी अधिकृत कुवेर नेपालीलाई विपक्षी बनाएर रिट दायर गरेका हुन् ।मन्त्री लम्सालका अनुसार रिट निवेदनमा संघीय संसद्बाट जारी गरिएको सहरी क्षेत्र सार्वजनिक यातायात (व्यवस्थापन) प्राधिकरण ऐन, २०७९ को नाममा रहेको व्यवस्थापन भन्ने शब्द, प्रस्तावनामा रहेको सहरी क्षेत्रमा सार्वजनिक यातायात सेवालाई सहज, पहुँचयोग्य, यात्रुमैत्री, विश्वसनीय लागतप्रभावी र सुरक्षित बनाई व्यवस्थापन, विकास तथा विस्तार गर्ने भन्ने विषय संविधानसँग बाझिएको दाबी गरिएको छ । उक्त ऐन संविधानसँग प्रत्यक्ष रूपमा बाझिएको हुँदा बाझिएको हदसम्म संविधानको धारा १३३ (१) बमोजिम प्रारम्भ भएको मितिदेखि अमान्य र बदर घोषित गरिपाउँ भनी मागदाबी गरिएको छ । रिट निवेदनमा उत्प्रेषण, परमादेश, आदेश जारी गरी संविधान र संविधानले नै प्रदेश सरकारलाई दिएको अधिकार संरक्षण गरिपाउँ भनी माग गरिएको छ ।काठमाडौं उपत्यकाभित्र सार्वजनिक यातायात सञ्चालन व्यवस्थापनसम्बन्धी सम्पूर्ण अधिकार संघीय सरकार मातहत रहने गरी उक्त यातायात (व्यवस्थापन) ऐन बनाई संघीय संसद्बाट पारित गराई लागू गराउन खोजिएको छ । उक्त ऐनअनुसार उपत्यकाभित्र सञ्चालन हुने सार्वजनिक यातायातको समग्र व्यवस्थापन संघीय सरकारले सो कानुनअनुसार गठन गर्ने प्राधिकरण मातहत ल्याएको उक्त ऐनको प्रस्तावना र यसको उद्देश्यबाट देखिने रिट निवेदनमा उल्लेख छ ।"
सगरमाथा क्षेत्रबाट राष्ट्रसंघका महासचिवको अमूल्य सन्देश,"संयुक्त राष्ट्रसंघका महासचिव एन्टोनियो गुटेरेसको नेपाल भ्रमण संक्रमणकालीन न्यायका लागि जति महत्त्वपूर्ण छ, जलवायु परिवर्तनले मुलुकभित्र पारेको असरलाई अन्तर्राष्ट्रियकरण गर्ने अवसरका रूपमा उत्तिकै सान्दर्भिक छ । चारदिने नेपाल भ्रमणमा आएका गुटेरेसले सोमबार सगरमाथा क्षेत्र पुगेर यसबारेमा जलवायु परिवर्तनबारे विश्वको ध्यानाकर्षण गराउने प्रतिबद्धता जनाएका छन् । सँगै, अधिक मात्रामा हरित ग्यास उत्सर्जन गर्ने मुलुकहरूप्रति लक्ष्य गर्दै भिडियो सन्देशमार्फत भनेका छन् विकासका नाममा उन्माद रोक । जलवायु परिवर्तनका कारक मुलुकहरूले हरितगृह ग्यास उत्सर्जन न्यूनीकरण र प्रभावित मुलुकहरूका लागि क्षतिपूर्ति प्रबन्धमा उति चासो नदिइरहेका बेला राष्ट्रसंघका महासचिवले हिमाली मुलुकमै आएर प्रवाह गरेको सन्देश अमूल्य छ । चीन र अमेरिका लगायतका विकसित मुलुकले उच्च मात्रामा उत्सर्जन गरिरहेको हरितगृह ग्यासका कारण जलवायु परिवर्तन तीव्र गतिमा भइरहेको छ । त्यसको असर भने नेपालजस्ता हिमाली र पर्वतीय तथा टापु मुलुकहरूले भोग्नुपरिरहेको छ । जलवायु परिवर्तनमा भूमिका नभएको नेपालले भोगिरहेको असर राष्ट्रसंघका महासचिवबाट अन्तर्राष्ट्रियकरण भइरहँदा त्यसलाई सदुपयोग गर्न पनि ध्यान दिनुपर्ने देखिएको छ । जलवायु परिवर्तनसम्बन्धी राष्ट्रसंघीय महासन्धिका पक्ष मुलुकहरूको विश्व सम्मेलन (कोप२८) सुरु हुनु एक महिनाअघि महासचिव गुटेरेस नेपाल आएका हुन् । भ्रमणकै क्रममा उनले कोप२८ मा जलवायु परिवर्तनले हिमालमा परेको असरबारे ध्यानाकर्षण गराउने प्रतिबद्धता पनि गरेका छन् । राष्ट्रसंघ लगायतका अन्तर्राष्ट्रिय निकाय तथा प्रभावित मुलुकहरूको सक्रिय पहलले अत्यधिक हरितगृह ग्यास उत्पादन गरिरहेका मुलुकलाई जिम्मेवार बनाउन र हिमालीपर्वतीय क्षेत्रमा रहेका मुलुकलाई जलवायु परिवर्तनको जोखिमबाट जोगाउन बाध्यकारी वातावरण सृजना गर्न सक्छ ।भ्रमणको पहिलो दिन आइतबार काठमाडौंमा आयोजित पत्रकार सम्मेलनमा महासचिव गुटेरेसले नेपाल आफू जिम्मेवार नभएको यो विश्वव्यापी संकटको आँधीमा फसेको उल्लेख गर्दै संवेदनशीलता व्यक्त गरेका थिए । भोलिपल्ट बिहानै उनी सर्वोच्च शिखर सगरमाथा रहेको क्षेत्र पुगे र हिमनदी पग्लिने क्रम बढेको, पानीका स्रोत सुक्दै गएको, नांगा हिमालमा पानी पर्दा पहिरो जाने गरेको जस्ता समस्या उनले स्थानीयबाट प्रत्यक्ष सुने । त्यसपछि महासचिव गुटेरेसले जलवायु परिवर्तनबाट उत्पन्न हुने समस्या कम गर्नका लागि के गर्न सकिन्छ भनेर पहल गर्ने प्रतिबद्धता पनि जनाए । गुटेरेसले मंगलबार अन्नपूर्ण सर्किटमा जलवायु परिवर्तनको असर अवलोकन गर्दै छन् । राष्ट्रसंघका महासचिवले नेपालमै आएर देखाएको यस्तो चासो सराहनीय छ । नेपालले नगण्य मात्रामा मात्र हरितगृह ग्यास उत्सर्जन गर्छ तर जलवायुजन्य जोखिमका हिसाबले भने चौथो स्थानमा पर्छ । नेपालमा पछिल्लो समय हिमाल तथा हिमनदी पग्लने, हिमतालको आकार बढ्ने क्रम वृद्धि भएको छ र मनसुनको गतिविधिमा पनि बदलाव आएको छ, त्यसको प्रत्यक्ष असर जनजीवनमा परिरहेको छ । नेपाल जलवायु परिवर्तनको असर भोगिरहेका अतिकम विकसित मुलुक (एलडीसी) को अध्यक्ष पनि हो । राष्ट्रसंघका महासचिवको भ्रमण र प्रतिबद्धताबाट जलवायु परिवर्तनबाट सृजित समस्यालाई अझ प्रखर बनाउँदै लबिइङ तीव्र पार्न नेपालले ऊर्जा लिन सक्नुपर्छ । यस्तो पहल खास गरी आठ वर्षअघि भएको पेरिस सम्झौता कार्यान्वयनका लागि चाहिएको छ । जलवायु परिवर्तन न्यूनीकरणका लागि कोसेढुंगा मानिएको पेरिस सम्झौतामा हरितगृह ग्यास उत्सर्जन न्यूनीकरण गर्ने, सार्वजनिक तथा निजी निकायबाट भएको हरितगृह ग्यास उत्सर्जन न्यूनीकरणमा हुने सहभागितालाई प्रेरित तथा सहजीकरण गर्ने र जलवायु परिवर्तनका कारण जोखिममा परेका विकासोन्मुख पक्ष राष्ट्रलाई अनुकूलन खर्च वहन गर्न सहयोग पुर्याउने भनिएको छ । पेरिस सम्झौताले पृथ्वीमा बढ्दो तापक्रमलाई १५ डिग्री सेल्सियसभन्दा बढ्न नदिने मुख्य लक्ष्य राखेको छ । त्यसका लागि कार्बन उत्सर्जन घटाउनुपर्छ तर विकसित मुलुकहरू त्यसमा गम्भीर देखिँदैनन् । गत वर्ष भएको कोप२७ मा भने बढी जोखिममा परेका मुलुकलाई आर्थिक सहयोगका लागि हानिनोक्सानी कोष खडा गर्ने निर्णय भएको छ । यस्ता व्यवस्था कार्यान्वयनमा नआइसकेकाले नेपालले लाभ लिन सकेको छैन । जलवायु परिवर्तनले मुलुकभित्र पारेको असर अन्तर्राष्ट्रियकरण भइरहँदा नेपाल सरकारले आफ्नोतर्फबाट गर्नुपर्ने दायित्व पनि छन् । कार्बन उत्सर्जन न्यूनीकरण र अनुकूलनका केही कार्यक्रम सञ्चालन भएका छन्, जलवायु परिवर्तनसम्बन्धी नीति पनि बनाइएको छ तर यस विषयलाई जति प्राथमिकताका साथ बहसछलफल गर्दै प्रभावकारी कार्यक्रम सञ्चालन गर्नुपर्ने हो, त्यो देखिँदैन । मुलुककै जनजीवन प्रभावित भइरहँदा जलवायु परिवर्तनले पारेको असर सामना गर्ने प्रभावकारी रणनीति तथा कार्यक्रम सञ्चालनमा पनि जतिसक्दो छिटो जुट्नुपर्छ ।"
राष्ट्र संघ विश्व शान्ति कायम राख्न नचुकोस्,"संयुक्त राष्ट्र संघका महासचिवको नेपाल भ्रमणले अन्तर्राष्ट्रिय जगत्मा नेपालको शान्ति प्रक्रियाले पुनः चासो बढाएको छ । १२ वर्षअगाडि अनमिनको फिर्तापछि कहिल्यै अन्तर्राष्ट्रिय चासोमा नपरेको मुलुकको संक्रमणकालीन न्यायको विषयले महासचिवको भ्रमणले आशाका किरणहरू देखिएका छन् । तर १७ वर्षदेखि एकले अर्कोलाई दोष देखाउँदै आएका राजनीतिक दलहरू केही दिनमै एकै थलोमा उभिएलान् ? सेनाका ब्यारेकबाट र माओवादीका सेल्टरबाट बेपत्ता सर्वसाधारणका छोराहरू अब फटाफट घर आउलान् ? हिजो सशस्त्र बेला कसैका खेतमा गाडिएका झन्डा अब हट्लान ? माओवादका नाममा गरिएको लुटपाटको लेखाजोखा कसरी होला ? यस्ता धेरै प्रश्न समाजले गएको २५ वर्षदेखि गर्दै आएको छ । त्यसको उत्तर पनि खोज्दै आएको छ । शान्ति सम्झौता हुँदै गर्दा राजनीतिक दलहरूले नागरिक समाजसँगै तीन करोड नेपालीका सामु गरेका वाचा अब पूरा होला ? महासचिव इन्टोनियो गुटेरेसको नेपाल भ्रमणले एउटा फरक सन्देश दिएको छ । अब ती द्वन्द्वकालीन घटनाले न्याय पाउने अपेक्षा धेरैले गरेका छन् । हिजो पीडामा परेका नागरिकको हृदयमा कसरी मह्लम लगाउन सकिन्छ ? त्यसको कार्यान्वयन पक्ष भनेको यिनै हाम्रा राजनीतिक दलहरू नै त हुन् । महाचिवले त चार दिनको भ्रमणमा कति के गर्न सक्लन् र ? तर शान्तिप्रेमी नेपालीको आशा र भरोसा भने बढेको छ । भ्रमणले विगतको भन्दा फरक र परिणाममुखी दृश्य देख्ने अपेक्षा स्वाभाविक भएको छ । रामकृष्ण बराल, जोरपाटी५, काठमाडौं"
'रुसी सेनामा रहेका नेपाली युवा युक्रेनी सेनाको नियन्त्रणमा समाचारमा  बाट लिइएका केही टिप्पणी :,यस्तो समचार नछापेकै राम्रो । उनलाई नेपाल सरकारले पठाएको हो ? रुसी सेनामा भर्ती हुनलाई आज खाडीबाट गैरकानुनी रूपमा पैसाका लागि आफ्नो ज्यानको बाजी राखेर करिब १५ देखि २० हजार युवा रुसी सेनामा भर्ती भएका छन् । के हामी पनि जान सकिन्नथ्यो र ? त्यहाँ कि मार कि मर भनेरै भर्ती गराएको हो । कृष्ण काशी घले
संघीयता कार्यान्वयनमा उदासीनता,"तथ्य ३ ः संघीयता कार्यान्वयन अध्ययन तथा अनुगमन संसदीय विशेष समितिका निर्णयहरूराष्ट्रिय सभाले २०७९ जेठ २० मा संघीयता कार्यान्वयन अध्ययन तथा अनुगमन संसदीय विशेष समिति गठन गरी सुशासन र सेवा प्रवाहÙ संस्थागत संरचनाÙ अन्तरतह समन्वय र सहकार्यÙ मौलिक हकको कार्यान्वयनÙ अधिकार क्षेत्रको थप स्पष्टताÙ महिला, दलित, आदिवासी जनजाति, मधेशी, थारू, मुस्लिम, पिछडा वर्ग, अल्पसंख्यक, सीमान्तकृत, अपांगता र लैगिक तथा यौनिक अल्पसंख्यक, पिछडिएको क्षेत्रका नागरिक तथा आर्थिक रूपले विपन्न वर्ग र समुदायको अधिकारको सुनिश्चितता सम्बन्धी कानुनको तर्जुमा र कार्यान्वयनÙ संवैधानिक आयोगका सिफारिसहरूको कार्यान्वयन एवं प्रशासनिक, वित्तीय र राजनीतिक संघीयता लगायतका विषयमा गहन अध्ययन गरी २०७९ कात्तिकमा प्रतिवेदन पेस गरेको थियो । सभाको बैठकले प्रतिवेदन कार्यान्वयन गर्न सरकारलाई निर्देशनसमेत दिएको थियो । प्रधानमन्त्रीले समितिको प्रतिवेदन कार्यान्वयन गर्ने प्रतिबद्धतासभाको बैठकमै जनाएका थिए । यो प्रतिवेदन इमानदारीसाथ कार्यान्वयन मात्रै गर्ने हो भने पनि संघीयता सबलीकरण र शासन सञ्चालनका सवालमा नागरिकस्तरमा उठेका अधिकांश गुनासाको सम्बोधन हुन्छ । तीनै तहका सरकारलाई समितिका सुझाव यी हुन् नागरिकप्रतिको जवाफदेही सम्बन्धी औजारहरू अनिवार्य रूपमा प्रयोग गरी पारदर्शिता र विश्वसनीयता स्थापित गर्ने एवं कर्मचारीहरूका निम्ति जवाफदेही सम्बन्धी कानुन बनाउनेÙ सेवाग्राहीको बढी भीड हुने मालपोत, नापी, यातायात, भन्सार, वैदेशिक रोजगार, कर, जिल्ला प्रशासन, गाउँपालिका, नगरपालिका लगायतले दिने सेवालाई छिटोछरितो बनाउन अनलाइन, सेवाग्राही सहायता कक्ष, सीसी क्यामरा लगायतका विधि प्रयोग गर्नुÙ बिचौलियाहरूको प्रवेशमा पूर्ण रोक लगाउनुÙ अनुगमन र निगरानीलाई प्रभावकारी बनाउनुÙ नागरिकका गुनासाहरूको नियमित सम्बोधनका लागि स्थानीय तहसहित राज्यका सबै निकाय र अंगमा प्रभावकारी गुनासो सुन्ने व्यवस्था मिलाउनु र प्रत्येक दिन गुनासाहरूको फर्स्योट गनुÙ कामको जिम्मेवारी प्रदेश र स्थानीय तहमा तर कर्मचारी संघमै थुप्रिनेरमाउने स्थितिको अन्त्य गर्न संघमा रहेका आधा कर्मचारी कटौती गर्ने कानुनी र नीतिगत व्यवस्था मिलाउनुÙ संघबाट प्रदेश तथा स्थानीय तहमा दरबन्दी भएको पदमा एक कार्यकाल (दुई वर्ष) सेवा नगरेमा बढुवा नहुने व्यवस्था मिलाउनुÙ संघीय निजामती सेवा ऐन जारी नहुँदासम्म प्रदेशभित्रका पालिकाहरूका प्रमुख प्रशासकीय अधिकृतहरूको जिम्मेवारी एकमुस्ट रूपमा प्रदेशलाई हस्तान्तरण गर्नुÙ प्रदेश सचिव र स्थानीय तहका प्रमुख प्रशासकीय अधिकृतका पदहरूमा तल्लो तहका आफूअनुकूलका कर्मचारीलाई निमित्त बनाउने प्रवृत्ति झाँगिने, वित्तीय जोखिम बढ्ने र प्रशासन संयन्त्र कमजोर हुने हुँदा यसलाई सुधार गर्नुÙ तीन तहकै सरकारमा कार्यरत कर्मचारीको अवकाशको उमेर, योग्यता, सेवा सुविधा, वृत्ति विकास र मर्यादामा एकरूपता कायम गर्नुÙ कुनै पनि तहको सरकारले अर्को तहको अधिकार क्षेत्रसँग समानान्तर हुने गरी संस्थागत संरचनाहरू निर्माण नगर्नु र निर्माण भएकाहरू खारेज गर्नु । तीनै तहका सरकारका साझा अधिकार सूचीका विषयमा कानुन तर्जुमा गर्दा सरकारका तहहरूबीचको कानुनमा तादात्म्यका लागि संसद्मा विधेयक प्रस्तुत गर्नुभन्दा अगाडि विषयगत समितिमा छलफल गर्नुÙ खानीजन्य र नदीजन्य पदार्थ ढुंगा, गिट्टी, बालुवा लगायतको संकलन, वितरण, नियमन र क्रसर उद्योग सञ्चालन र व्यवस्थापन सम्बन्धी तीनै तहका सरकारको स्पष्ट भूमिका उल्लेख हुने गरी कानुनी व्यवस्था गर्नुÙ प्रचलित कानुनको उल्लंघन हुने गरी सञ्चालित क्रसर उद्योग हटाउनुÙ प्राकृतिक स्रोतको परिचालन तथा व्यवस्थापनमा सरलीकरण गर्ने गरी एकीकृत कानुनको तर्जुमा गर्नुÙ संघले प्रदेश र स्थानीय तह तथा प्रदेशले स्थानीय तहलाई ससर्त आयोजना पठाउँदा क्रियाकलापगत रूपमा नपठाई विषयगत रूपमा क्षेत्रगत सर्त, लक्ष्य तथा अपेक्षित उपलब्धि तोकेर एकमुस्ट पठाउने व्यवस्था गर्नु एवं तीन तहकै सरकारले नीति तथा कार्यक्रम, बजेट र आवधिक योजनाबीच तादात्म्य कायम गर्नु पनि समितिका सुझाव हुन् । बजेट तर्जुमा गर्दा संघीय सरकारले प्रदेश र स्थानीय तह र प्रदेशले स्थानीय तहसँग नीतिगत रूपमा छलफल र अन्तरक्रिया गर्ने परिपाटीको विकास गर्नÙ तीन तहका सरकारका योजना तथा कार्यक्रमबीच तादात्म्य कायम गराउन (बटम टु टप) आवश्यक कानुनी र नीतिगत ब्यवस्था गर्नÙ जग्गाप्राप्तिको समस्याका कारण प्रदेश र स्थानीय तहको आयोजना तथा कार्यक्रम कार्यान्वयन लगायतमा परेको समस्या समाधान गर्नÙ सरकारका अंगहरूले जिम्मेवारी अनुसारका कार्यहरू इमानदारीसाथ कार्यान्वयन गरी नियमित रूपमा विवरणसूचनाहरू अद्यावधिक गरी प्रकाशित गर्नÙ तीन तहको खर्च, सम्पत्ति लगायत समग्र वित्तीय व्यवस्थालाई एकीकृत तथ्यांक प्रणालीमा आबद्ध गर्नसमेत सुझाइएको उक्त प्रतिवेदन शासन व्यवस्था सुधारका सवालमा ठूलो मार्गदर्शन बन्न सक्छ । तर, सरकार यसको कार्यान्वयनमा इमानदार छैन । जसले यो मुलुकमा गणतन्त्र र संघीयताका लागि आन्दोलन गरे, उनीहरू नै अहिले सत्तामा छन्, तर संघीयता कार्यान्वयनमा उनीहरूमै उदासीनता देखिनु दुर्भाग्यपूर्ण हो ।"
संक्रमणकालीन न्याय र राष्ट्र संघ,"नेपाल सरकार र तत्कालीन विद्रोही माओवादीबीच २०६३ मंसिर ५ मा भएको विस्तृत शान्ति सम्झौताले १० वर्षे सशस्त्र द्वन्द्वको दीर्घकालीन समाधान मात्र दिएन, माओवादीलाई मूलधारको राजनीतिमा स्थापित गर्न आधार नै तय गर्यो । त्यही सम्झौताको जगमा टेकेर मुलुकमा अनेक परिवर्तन भए । हतियार व्यवस्थापन, सेना समायोजन, संविधानसभाको निर्वाचन र संविधानसभाबाटै लोकतान्त्रिक र समावेशी संविधान जारी गरेर नेपाल विश्वमाझ उदाहरणीय बन्यो । हाम्रो शान्ति प्रक्रिया मौलिक थियो र यसको सफलताले सबै पक्षलाई समेट्ने गरी संवादको संस्कृतिलाई स्थापित गरेको छ । यो अरू द्वन्द्वग्रस्त देशका लागि उदाहरण हुन सक्छ । तर शान्ति प्रक्रियासित जोडिएका पीडितहरूको न्यायिक सवालमा काम अझै बाँकी छ । यसबीच संक्रमणकालीन न्यायिक संयन्त्रहरू गठन भए तर लक्षित उद्देश्य नै पूरा नगरी ती पदाधिकारीविहीन बनेका छन् । संशोधनका लागि संसद्मा विचाराधीन संक्रमणकालीन न्याय सम्बन्धी विधेयक थाती रहेकै बखत संयुक्त राष्ट्रसंघीय महासचिव एन्टेनियो गुटेरेस नेपाल आएका छन् । नेपालको बृहत् शान्ति सम्झौतामा राष्ट्र संघको भूमिका र संक्रमणकालीन न्यायिक संयन्त्रहरूका विषयमा यो आलेख केन्द्रित हुनेछ । दिल्लीमा सम्पन्न १२ बुँदे सम्झदारीपछि नेपालको शान्ति प्रक्रियालाई अगाडि बढाउन र विशेष गरी शिविरमा भएका लडाकुको अनुगमन तथा नेपाली सेनामा योग्य लडाकुको समायोजनका लागि सरकार र तत्कालीन विद्रोही पक्षले राष्ट्र संघलाई सहयोगका लागि २०६३ साउन २४ मा पत्राचार गरेका थिए । त्यसको दुई महिनापश्चात् युनाइटेड नेसन्स मिसन इन नेपाल (अनमिन) राष्ट्रसंघीय सुरक्षा परिषद्को म्यान्डेट पाएर नेपाल आयो । मुख्य म्यान्डेट थियो अस्थायी शिविरमा रहेका माओवादी लडाकुको प्रमाणीकरण र अनुगमन गर्नु । अनमिनले नेपालमा १९,६०२ माओवादी लडाकुको दर्ता र प्रमाणीकरण गर्यो । झन्डै ३,००० लडाकुलाई कम उमेरका भन्दै अयोग्य ठहर्यायो । अनमिनले ठहर गरेको लडाकु संख्या र प्रमाणीकरण सम्बन्धमा आलोचना मात्र भएन, माओवादी र तत्कालीन दलहरूबीच समेत फाटो देखिन थाल्यो । सेना समायोजन थाती रहेकै बखत सन् २०११ मा सरकारले अनमिनलाई फिर्ता पठायो । अनमिनको बहिर्गमनपछि राजनीतिक दलहरूबीच सहमतिमा समायोजन सम्पन्न भयो । १,४०० हाराहारी योग्य लडाकु नेपाली सेनामा समायोजन भए भने बाँकीले राहत रकम लिएर स्वैच्छिक अवकाश रोजे । सेना समायोजनजस्ता जटिल कार्य आपसी सहमतिमा टुंगिँदा नेपाली राजनीतिक दलहरूको कार्यक्षमता थप उचाइमा पुग्यो ।राष्ट्र संघले सशस्त्र द्वन्द्वकालमा सुरक्षा परिषद्बाट प्रस्तावहरू पारित गरेर द्वन्द्वरत पक्षहरूलाई वार्ताका माध्यमबाट समाधानमा आउन पटकपटक आह्वान गरेको थियो । राष्ट्रसंघीय साधारणसभामा पनि नेपालको द्वन्द्वबारे पटकपटक कुरा उठे । राज्यपक्ष र तत्कालीन विद्रोहीबाट भएका मानव अधिकार उल्लंघनका घटनातर्फ ध्यानाकर्षण गराउँदै सर्वसाधारणलाई द्वन्द्वको चपेटामा नपार्न राष्ट्र संघले पटकपटक सचेतसमेत गरायो । नेपालको दसवर्षे द्वन्द्वलाई निराकरण गर्नमा राष्ट्र संघको भूमिका महत्त्वपूर्ण रहेको यथार्थलाई नकार्न सकिँदैन, तर नेपालको शान्ति प्रक्रियामा आफूले खेलेको भूमिकाभन्दा बढी सहभागिता खोजेको राष्ट्र संघ त्यो नपाएपछि पछिल्लो समय निकै रुष्ट भएको देखियो, जसको पछिल्लो उदाहरण संक्रमणकालीन न्यायिक संचरनाप्रति उसले उदासीनता र असहयोग हो । २०६९ असोज २२ मा जेनेभास्थित राष्ट्रसंघीय मानव अधिकार उच्चायुक्त कार्यालय (ओएचसीएचआर) को मुख्यालय र काठमाडौंस्थित राष्ट्र संघको कार्यालयबाट एकै पटक २३३ पृष्ठ र ११ परिच्छेदको नेपाल कन्फ्लिक्ट रिपोर्ट२०१२ सार्वजनिक भयो । संसद्मा सत्य निरूपण तथा मेलमिलाप र बेपत्ता छानबिन सम्बन्धी दुई बेग्लाबेग्लै आयोग गठन गर्ने विधेयक पेस भएकै बखत सार्वजनिक गरिएको प्रतिवेदनमा लेखिएको छ, अन्तर्राष्ट्रिय मानव अधिकार र मानवीय कानुन उल्लंघनका घटनाको निष्पक्ष स्वतन्त्र र प्रभावकारी अनुसन्धान गरिनुपर्छ । संक्रमणकालीन संयन्त्रहरू अन्तर्राष्ट्रिय स्तरको हुनुपर्छ । उक्त प्रतिवेदनपछि बल्ल राजनीतिक दलहरूले संक्रमणकालीन संयन्त्र गठनमा तदारुकता देखाउन थाले । यसैबीच बेलायतमा कर्नेल कुमार लामाको पक्राउले दलहरूलाई झन् झस्कायो र संक्रमणकालीन न्यायिक संयन्त्रहरू गठनका लागि बाध्य पार्यो । २०७१ सालमा बेपत्ता पारिएका व्यक्तिको छानबिन तथा सत्य निरूपण तथा मेलमिलाप आयोग ऐन जारी भयो । तर ऐनले पीडितलाई न्याय दिन नसक्ने र उक्त ऐनले गम्भीर प्रकृतिका मानव अधिकार उल्लंघनका घटनाहरूमा समेत क्षमादान दिने मनसाय देखिएको भन्दै राष्ट्र संघले आपत्ति जनायो । ऐनविरुद्ध पीडितहरूको समूहले सर्वोच्च अदालतमा रिट दिएकै बखत त्यही ऐन अन्तर्गत २०७१ माघ २८ मा संक्रमणकालीन न्यायिक संयन्त्रहरू गठन भए । पीडित पक्ष, अन्तर्राष्ट्रिय समुदाय, गैरसरकारी संघसंस्था र राष्ट्र संघको समेत असन्तुष्टिको बावजुद आयोगहरू गठन गरिएको थियो । त्यसैले प्रारम्भदेखि नै राष्ट्र संघ आयोगहरूप्रति नकारात्मक देखियो । सर्वोच्च अदालतले २०७१ फागुन १४ मा गरेको फैसला अनुसार ऐन संशोधन गर्न ढिलासुस्ती गर्दै आएको र अन्तर्राष्ट्रिय कानुन अनुसार आयोगले काम गर्न सक्ने आधारसमेत नदेखिएको भन्दै २६ फरवरी २०१६ मा राष्ट्र संघले पोजिसन पेपर नै सार्वजनिक गर्यो । ११ बुँदे पेपरमा नेपाल सरकारले प्रतिबद्धता गरेको बेपत्ता पार्ने कार्यलाई अपराधीकरण गर्ने र यातना दिने कार्यलाई दण्डनीय बनाउने कानुन निर्माण नगरेकाले विश्वास गर्न सकिने अवस्था नरहेको उल्लेख थियो । राष्ट्र संघको सहयोग आवश्यक छ भने ती ऐन तत्कालै अन्तर्राष्ट्रिय मापदण्ड अनुसार पारित हुन जरुरी छ पनि भनिएको थियो ।आयोगको पहिलो चारवर्षे कार्यकालमा नेपालस्थित यूएनडीपीका तत्कालीन कार्यक्रम प्रमुख भेलरी जुलियान्ड पटकपटक आयोगमा आएर ऐन संशोधन नभएसम्म कुनै सहयोग गर्न नसक्ने भन्दै सचेत गराएकी थिइन् । उनले त यस विषयमा एउटा लामो लेख नै लेखेकी थिइन्, सरकारले ऐनमा गर्नुपर्ने संशोधन गरे पीडितहरू अनि तिनका परिवारलाई पनि यो प्रणालीबाट लाभान्वित हुने वातावरण तयार गर्न चाहिने सहयोग पुर्याउन हामी प्रतिबद्ध छौं । राष्ट्र संघ न्यायका लागि सहयोगी संरचना हो । राष्ट्र संघ आफ्नो पीडितकेन्द्रित पद्धतिका साथ आयोगहरूलाई प्राविधिक विज्ञता प्रदान गर्न सधैं तयार छ ताकि तिनीहरूले आफूहरूलाई दिइएको कार्यादेश पूरा गर्न सकून् । (भेलरी जुलियान्ड, संक्रमणकालीन न्यायको पक्षमा, कान्तिपुर, २०७३ भदौ २९) विश्वमा गठित संक्रमणकालीन आयोगहरूमा राष्ट्र संघ र अन्तर्राष्ट्रिय प्रतिनिधिहरूको सहभागिता रहेकामा नेपाल सरकारले दुवै संयन्त्रमा नेपाली पदाधिकारीहरू नै नियुक्त गरेर फरक उदाहरण प्रस्तुत गरेको थियो । तर राष्ट्र संघ मात्र रुष्ट थिएन, अन्तर्राष्ट्रिय समुदाय लगायत मानव अधिकारकर्मी र यस क्षेत्रमा काम गरिरहेका संघसंस्थालाई समेत आयोग गठनको यो प्रक्रिया खट्केको थियो । राष्ट्र संघले पछिल्लोपल्ट आयोग पुनर्गठनको समयमा पनि सहभागिताका लागि निकै चासो लिएको देखियो । आयोग पुनर्गठनको चर्चा चुलिएकै बखत अनमिनका पूर्वप्रमुख इयान मार्टिनले काठमाडौं आएर संक्रमणकालीन न्यायमा चासो राख्ने दर्जनौं अधिकारकर्मीलाई भेटेका थिए । संक्रमणकालीन आयोगहरू कमजोर धरातलमा रहेको र नेपालका राजनीतिक दलहरूले विस्तृत शान्ति सम्झौताको मर्म अनुसार काम नगरेको भन्दै उनले असन्तुष्टि पोखेका थिए । उनको असन्तुष्टिको मुख्य कारण नै संक्रमणकालीन न्यायिक प्रक्रियामा नेपाल सरकारले राष्ट्र संघलाई भूमिका नदिएकामा थियो । अहिले संक्रमणकालीन संयन्त्रहरू पदाधिकारीविहीन र ऐन संसद्मा विचाराधीन रहेकै बेला राष्ट्र संघका महासचिवको नेपाल भ्रमण भइरहेको छ । राष्ट्र संघको ७८ औं महासभामा भाग लिन गएका प्रधानमन्त्री प्रचण्डले नेपालमा बाँकी रहेको शान्ति प्रक्रियाका काममा सहयोगका लागि अन्तर्राष्ट्रिय समुदायलाई आग्रह गरेका थिए । त्यसपछि महासचिव एन्टेनियो गुटेरेसले गरेको भ्रमणलाई निकै अर्थपूर्ण मानिएको छ । सर्वोच्च अदालतको आदेश अनुसार कानुन संशोधन गर्न सरकार र राजनीतिक दलहरूले तत्परता नदेखाउँदा संक्रमणकालीन न्याय निरूपण प्रक्रिया लामो समयदेखि अवरुद्ध छ । संशोधनका लागि संसद्मा विचाराधीन संक्रमणकालीन न्याय सम्बन्धी ऐनका मूलभूत विषयबारे अहिले पनि टुंगो लाग्न सकेको छैन । टुंगो लाग्न बाँकी रहेका चार विषय हुन् मानव अधिकारको गम्भीर उल्लंघनमा समावेश स्वेच्छाचारी रूपमा क्रूरतापूर्वक गरिएको हत्या या दोहोरो भिडन्तबाहेक गरिएको हत्यामध्ये कुनलाई समावेश गर्ने ? सशस्त्र द्वन्द्वका क्रममा जोडिएका र प्रभावित भएका व्यक्तिहरूलाई कसरी सम्बोधन गर्ने ? मानव अधिकार उल्लंघनका घटनामा पीडितको सहमति नभए के गर्ने ? सजायको सम्बन्धमा प्रतिशत नै तोक्ने अथवा कारण खुलाएर सजाय घटाउने ? नेपाल अन्तर्राष्ट्रिय सन्धिसम्झौताको पक्षराष्ट्र भएको र द्वन्द्वको बखत अन्तर्राष्ट्रिय मानवीय कानुन लाग्ने हुनाले यी विषयमा राष्ट्र संघ लगायत अन्तर्राष्ट्रिय समुदायको चासो बढी देखिन्छ । निश्चय पनि द्वन्द्वका क्रममा तत्कालीन विद्रोही तथा राज्यपक्ष दुवैबाट गम्भीर प्रकृतिका मानव अधिकार उल्लंघनका घटना भएका छन् । ती घटनाको वर्गीकरण कुन आधारमा गर्ने भन्ने जटिलता देखिन्छ । यसका लागि प्रथमतः तीन प्रमुख दल एउटा साझा विन्दुमा पुग्नुपर्छ । अर्कातर्फ, पीडितको विश्वास र सहमति आवश्यक देखिन्छ । विश्वमा गठित संक्रमणकालीन आयोगहरूले गरिरहेका प्रयोगलाई पनि आधार मानेर मापदण्ड बनाउन सकिन्छ । सबभन्दा बढी चर्चित दक्षिण अफ्रिकाको सत्य आयोगले सार्वजनिक सुनुवाइलाई निकै महत्त्व दियो जसले गर्दा पीडितहरूले आफूले भोगेका र आफन्त गुमाउँदाको पीडा पोख्न पाए । त्यसपछि पीडितको सहमतिमै क्षमादानको राम्रो अभ्यास भयो । गम्भीर प्रकृतिका केही प्रतिनिधिमूलक घटनालाई अभियोजनका लागि सिफारिस गरिएको थियो । पाँच दशकभन्दा बढी समयदेखि द्वन्द्वबाट गुज्रिरहेको कोलम्बियाको विद्रोही फार्क समूह सित सन् २०१६ मा भएको शान्ति सम्झौतापछि सन् २०१८ मा सत्य आयोग गठन भयो, जसले सन् २०२२ मा द्वन्द्व समाधानका उपायहरूको सुझावसहितको प्रतिवेदन बुझाइसकेको छ । तर हामी कहाँ दुईचोटि आयोगहरू गठन भए पनि उपयुक्त कानुनको अभावमा काम हुन सकेको छैन । अझ कोलम्बिया त अन्तर्राष्ट्रिय फौजदारी अदालतको पनि पक्षराष्ट्र हो, नेपाल हैन । कोलम्बियामा अझै विद्रोही समूहहरू सक्रिय छन् जसले गर्दा त्यहाँ अझै शान्तिको वातावरण छैन । तर हामीकहाँ हिजोका विद्रोही पक्ष र त्यसबाट चोइटिएर अलग भएका र तीबाहेक सबै विद्रोहीले हतियार त्यागिसकेका छन् । त्यसैले हामीकहाँ शान्ति निर्माणको काममा निकै प्रगति भएको देखिन्छ । तर यहाँ आयोग सम्बन्धी ऐन दिनदिनै पेचिलो बन्दै गएको छ जसले गर्दा संक्रमणकालीन संयन्त्रहरूले काम गर्न नसकी यो प्रक्रिया नै अवरुद्ध भएको छ ।संक्रमणकालीन न्यायिक प्रक्रिया सामान्य अदालती प्रक्रिया हैन । यी न्यायिक संयन्त्रहरूको गठन विशेष परिस्थितिमा घटित घटनाहरूलाई सम्बोधन गर्न अल्पकालका लागि गरिएको हुन्छ । सत्यको उजागर, परिपूरण, मेलमिलाप, क्षमादान यसका अभिन्न पाटा हुन् । चालीसभन्दा बढी देशमा गठित संक्रमणकालीन न्यायिक संयन्त्रहरूको सफलताको प्रतिशत हेर्दा अत्यन्त न्यून देखिन्छ । तर शान्ति स्थापना र द्वन्द्व पुनः नदोहोरिने प्रतिबद्धतासहित गठित हुने यी र यस्ता संयन्त्रको आवश्यकता आज द्वन्द्वबाट गुज्रेको हरेक मुलुकले महसुस गरेको छ । नेपालमा शान्ति सम्झौता भएको १७ वर्ष गुज्रिसक्दा पनि संक्रमणकालीन संयन्त्रहरू अलपत्र देखिनु दुःखद हो । शान्ति निर्माण प्रक्रियामा विश्वसामु प्रशंसा पाएका नेपाली राजनीतिक दलहरूले अब अन्तिम चरणमा पुग्न लागेको यो प्रक्रियालाई सफल पार्न एकबद्ध हुने कि अन्तर्राष्ट्रिय समुदायसँग सहयोग माग्ने ? झा सत्य निरूपण तथा मेलमिलाप आयोगकी पूर्वसदस्य हुन् ।"
छाडा चौपाया व्यवस्थापनको पाटो,"गाईवस्तु सडकमा हिँडिरहेको र फोहोरको थुप्रोबाट पेट भरिरहेको दृश्य नेपालमा सर्वत्र देख्न सकिन्छ । मुलुक एक प्रकारले छाडा चौपायाको त्रासमा परेको छ । छाडा गाईवस्तुको व्यवस्थापन चुनौतीपूर्ण हुँदै गएको छ । छाडा गाईवस्तु ती हुन्, जसको स्वामित्व कसैले दाबी गर्दैन, जो घरको बाटो नभेटेर हराएका हुन्छन्, जसलाई अब नचाहिने भएर परित्याग गरिएको हुन्छ । हेरचाह गर्ने समयको अभावले पनि घरपालुवाहरूलाई सडकमा छाड्ने गरिएको छ । यस्ता गाईवस्तुमा अनियन्त्रित प्रजनन हुन्छ । परिणामस्वरूप दोस्रो, तेस्रो पुस्तासमेत सडकमै हुन्छन् । छाडा चौपायाका रूपमा गाईहरूको चुनौती धेरै छ । यस्ता गाईमध्ये अधिकांश अवैध वा दर्ता नगरिएका सडकछेउका डेरी र गोठहरूबाट आउँछन् । दूध नदिने गाईलाई दाना बचाउन परित्याग गरिन्छ । दूध दिन बन्द गरेका चौपायाको दाना र हेरचाह किसानलाई आर्थिक भार पर्न जान्छ । किनकि अनुत्पादक गाईवस्तु पाल्न निकै स्रोतसाधन चाहिन्छ ।सडकमा गाईवस्तु बढ्नुको अर्को कारक हो बढ्दो यान्त्रिकीकरणले कृषि क्षेत्रमा गोरुको प्रयोग घट्दै जानु र तिनलाई परित्याग गरिनु । अर्कातिर, कडा कानुन र भारतमा गोरक्षकहरूद्वारा उत्पीडन र लिन्चिङको डरले गाईवस्तुको व्यापार घटेको छ । विकासोन्मुख राष्ट्रहरूमा सडक ट्राफिक दुर्घटना (आरटीए) का घटनाहरू हरेक दिन बढ्दै गएका छन् । त्यसको एउटा प्रमुख कारक छाडा चौपाया नै हो । पशु र वाहनको टक्कर सामान्य बन्दै गएको छ । छाडा चौपायाले बारम्बार ट्राफिक प्रवाह रोक्छन्, जसका कारण ठूला सडक दुर्घटना हुन पुग्छन् । रातको समयमा अवस्था झन् बिग्रन्छ, जब चालकहरूले अन्धकारका कारण गाईवस्तुलाई ठम्याउन सक्दैनन् । छाडा चौपाया प्रायः अस्वस्थ हुन्छन् । तिनीहरूले घाँस वा अन्य स्वच्छ कुरा खान पाएका हुँदैनन् । धेरैजसोले फोहोर र अवशेषबाट पेट भरिरहेका हुन्छन् । यस्ता चौपायाले मानिसमा समेत स्वास्थ्य सम्बन्धी चिन्ता बढाउँछन् । यस्ता चौपायाले फोहोर जलाशयबाट तिर्खा मेट्छन्, जसले गर्दा झन् अस्वस्थ हुन्छन् । चौपायाको मल लगायतका माध्यमले वातावरणमा प्रदूषकहरू प्रवेश गर्छन् । त्यस्ता एजेन्टमध्ये केहीले मात्र अस्थायी स्वास्थ्य समस्या निम्त्याउँछन्, धेरैजसोले गम्भीर संकट । यसको समाधान भनेको अनधिकृत डेरी फार्महरू बन्द गर्नु हो । हेलचेक्य्राइँ गर्ने डेरीहरूको इजाजतपत्र खारेज गर्नुपर्छ । सहरभित्र डेरी खोल्न नदिनु पनि एउटा उपाय हुन सक्छ । यसपछि ठूलो संख्यामा छाडा गाईवस्तुको हेरचाह गर्न सक्ने गरी उपयुक्त स्थानमा ठूला गौशालाहरूको स्थापनालाई प्रवर्द्धन गर्नुपर्छ । सडकमा गाईवस्तु छाड्ने मालिकहरूलाई कडा जरिवाना गर्नुपर्छ । छाडा जनावरले मानिस र वातावरणमा प्रत्यक्ष र नकारात्मक असर पार्ने भएकाले पशु स्वास्थ्य कानुनलाई कडाइका साथ लागू गर्नुपर्छ । ठूला पशुजन्म नियन्त्रण कार्यक्रमहरू ल्याउनुपर्छ । त्यस्तै, कुकुरजस्ता छाडा जनावर समात्न पालिकाले पशु पक्रने टोली राख्नुपर्छ । घरपालुवा जनावरको स्वामित्व, व्यापार, फोहोर व्यवस्थापन, आवारा जनावरको जनसंख्या नियन्त्रण गर्न कडा नियमन हुनुपर्छ । छाडा चौपायाको अत्यधिक जनसंख्या विश्वव्यापी चुनौती बनेको छ । आवारा जनावरहरूको संख्या नियन्त्रण गर्ने उपाय र तिनले समुदाय वा वातावरणमा निम्त्याउने समस्याहरूका लागि सम्बन्धित अधिकारीहरूले पशु अधिकार कानुनहरू तर्जुमा र लागू गर्नुपर्छ । कानुनले खाना, आश्रय, चिकित्सा हेरचाह (उपचार र खोप), व्यवस्थापन, कल्याण र छाडा चौपायाको कानुनी अधिकारलाई सम्बोधन गर्न आवश्यक छ । छाडा जनावरको जनसंख्याको अनुगमन र व्यवस्थापनको भरपर्दो प्रणाली स्थापना गर्नु, जनावरहरूले स्वतन्त्र घुमफिर गर्दा निम्त्याउन सक्ने समस्याहरूबारे समुदायलाई शिक्षित गर्नु जरुरी छ । यसो हुन सके सार्वजनिक स्वास्थ्य र वातावरणीय एजेन्सीहरूले छाडा चौपायाबाट सार्वजनिक र अन्य पशुधनमा सर्ने जुनोटिक र सर्न सक्ने रोगहरूको रोकथाम, नियन्त्रण, व्यक्तिगत र वातावरणीय सरसफाइको नियमन गरेर सेवाहरू सुधार्न सक्छन् । कार्की वरिष्ठ पशु चिकित्सक हुन् ।"
रेल दुर्घटनामा १४ को मृत्यु,नयाँदिल्ली (कास) आन्ध्र प्रदेशमा आइतबार राति भएको रेल दुर्घटनामा मृत्यु हुनेको संख्या १४ पुगेको छ । ५० जना घाइते छन् । विजयनगर जिल्लामा दुई यात्रुवाहक रेल एकापसमा ठोक्किएर दुर्घटना भएको हो । विशाखापट्टनमरायगडा यात्रु रेल र विशाखापट्टनमपलासा रेल आपसमा ठोक्किएको हो । विशाखापट्टनमरायगडा रेलका चालकले रेडलाइटमा नरोकिई ट्रेनलाई अगाडि बढाएका कारण दुर्घटना भएको बताइएको छ ।पछिल्लो समय भारतमा रेल दुर्घटना बढेको छ । गत जुन २ मा ओडिसा बालासोरमा भएको दुर्घटनामा २ सय ९३ जनाको मृत्यु भएको थियो । यसै महिना बिहार र उत्तरप्रदेशमा भएका अलगअलग रेल दुर्घटनामा पनि १७ जनाको मृत्यु भएको छ ।
गोली हानी प्रधानाध्यापकको हत्या,"(बारा)कलैयाको मुख्य बजार बरियारपुरमा सोमबार दिउँसो १ बजेतिर निजी विद्यालयका प्रधानाध्यापकको गोली हानी हत्या भएको छ ।कलैया उपमहानगरपालिका६ का ४० वर्षीय रूपेश स्वर्णकार (सर्राफ) को हत्या भएको हो । स्थानीय महिलासितको अनैतिक सम्बन्धका कारण हत्या भएको पाइएको प्रहरीले जनाएको छ । हत्यामा संलग्न रहेको आरोपमा स्थानीय २५ वर्षीया महिला र दुई जना पुरुष पक्राउ परेका छन् । नियन्त्रणमा लिइएकी महिला हत्याको मुख्य योजनाकार रहेको बाराका प्रहरी प्रमुख एसपी सुरेशप्रसाद काफ्लेले दाबी गरे । घटनाको ९० प्रतिशत अनुसन्धान भइसकेको छ, सीसीटीभीले अनुसन्धानमा सहयोग मिल्यो । हत्यामा संलग्नले चलाएको नेपाली नम्बर प्लेटको बाइकसमेत पहिचान भइसकेको छ, उनले भने, सामाजिक व्यवहारका कारण घटना भएको देखिन्छ । स्वर्णकारको लगानीमा कलैया६ स्थित बाल एकता इंग्लिस बोर्डिङ सञ्चालनमा छ । कलैयाको मुख्य बजारको कलैयाबरियारपुर सडकमा पर्ने एक खाजा पसलबाट झोलामा खाजा किनेर बाइकमा झुन्ड्याएर विद्यालयतर्फ फर्किरहेका बेला उनीमाथि गोली प्रहार भएको हो । नेपाल राष्ट्रिय मावि (मदर्सा) र हजारी मार्केट को बीच सडकमा पछाडिबाट दुईवटा मोटरसाइकलमा मास्क लगाएर आएका चार जनाको समूहले व्यस्त सडकमै अन्धाधुन्ध गोली प्रहार गरेको ६० वर्षीय एक प्रत्यक्षदर्शीले बताए । सुरुमा घाँटीमा दुई गोली प्रहार गरेपछि रूपेश बाइकबाट लडेका थिए । फेरि दुई गोली छाती र घाँटीमा हानेर फरार भए, उनले भने, प्रतिकार गर्ने कसैको आँट भएन । स्वर्णकारलाई सुरुमा कलैयास्थित प्रादेशिक अस्पतालमा लगिए पनि त्यहाँ उपचार हुन नसकी वीरगन्जको बयोधा अस्पताल लगिएको थियो । पुर्याएको केहीबेरमै उनको निधन भएको थियो । घटनाको विरोधमा कलैयाको भरत चोकमा सोमबार साँझ प्रदर्शन गरिएको छ । सुरक्षा अवस्था कमजोर भएको र दोषीलाई तत्काल पक्राउ गरी कडा कानुनी कारबाही गर्नुपर्ने, सुरक्षा अवस्था मजबुत बनाउनुपर्ने भन्दै उनीहरूले प्रहरीविरुद्ध नाराबाजी गरेका छन् । कलैया क्षेत्रमा राखिएका सीसी क्यामरा प्रायः बिग्रिसकेकाले मर्मतका लागि स्थानीय तहसँग सहयोग मागेको एसपी काफ्लेले बताए । भारतीय सीमासित जोडिएको पचरौता नगरपालिकामा एक महिनाअघि दुई दिनको अवधिमा दुईवटा हत्याका घटना भएका थिए । ती घटनाको विस्तृत अनुसन्धान नसकिँदै कलैयामा यो तेस्रो हत्या घटना भएको हो । पचरौता६ मा २२ वर्षीय भारतीय युवक अजितकुमार सिंहलाई भारतीयकै एक समूहले सीमावारि ल्याएर गोली हानी हत्या गरेका थिए । त्यसको दुई दिनअघि पचरौता१ पिपरपाती गाउँनजिकको दसगजामा स्थानीय पूर्वसशस्त्र प्रहरीका जवान ३४ वर्षीय अमरेश सिंहको हत्या गरिएको थियो । दुवै घटनाको आरोपमा ६ जना पक्राउ परेका छन् ।"
तीन महिनामा आयो सवा ५ अर्बको विद्युतीय सवारी,"(काठमाडौं) चालु आर्थिक वर्षका तीन महिनामा ५ अर्ब १७ करोड ७१ लाख रुपैयाँका चारपांग्रे विद्युतीय सवारी आयात भएका छन् । भन्सार विभागका अनुसार साउन, भदौ र असोजमा २ हजार १३५ वटा चारपांग्रे सवारी आयात गरिएको हो । सरकारले चालु आर्थिक वर्षको नीति तथा कार्यक्रममा सार्वजनिक स्थलमा विद्युतीय सवारीलाई प्रवर्द्धन गर्ने भन्यो । तर बजेटमार्फत सोही सरकारले विद्युतीय सवारीका भन्सार दर र अन्तःशुल्क बढायो । सरकारले बजेटमार्फत सय किलोवाटभन्दा माथिका विद्युतीय सवारीको कर दर घटायो भने सय किलोवाटभन्दा मुनिका सवारीमा करको दर बढायो । यसरी करको दर घटाए पनि सय किलोवाटभन्दा माथिका सवारीको आयात बढ्न नसकेको भन्सार विभागको तथ्यांकले देखाउँछ । सय किलोवाटभन्दा मुनिका सवारीमा करको दर बढे पनि उपभोक्ताको आकर्षण उस्तै रहेको पाइएको छ । विभागका अनुसार ५१ देखि सय किलोवाटसम्मका सबैभन्दा बढी १ हजार १ सय ६६ वटा सवारीसाधन आयात भएका छन् । चाडपर्वको अवसरमा पनि यस्ता सवारीमा आकर्षण बढेको हो । अर्थमन्त्री प्रकाशशरण महतले आर्थिक वर्ष ०८०८१ को बजेट ल्याउँदै सर्वसाधारणले प्रयोग गर्ने सार्वजनिक सवारीदेखि धेरै उपभोक्ताले खरिद गर्ने ५० किलोवाटसम्मका सवारीमा १० प्रतिशत भन्सार दर यथावत् राखे । तर ५० किलोवाटभन्दा माथिका र सय किलोवाटभन्दा कम क्षमताका सवारीसाधनमा थप ५ प्रतिशत अन्तःशुल्क र १० प्रतिशत भन्सार दर लगाइएको छ । यसअघि १० प्रतिशत भन्सार दर मात्रै थियो । चालु आर्थिक वर्षको साउन, भदौ र असोजमा सय किलोवाटभन्दा मुनिका सवारीसाधन नै सबैभन्दा धेरै आयात भएको विभागको तथ्यांक छ । सबैभन्दा कम २ सयदेखि ३ सय किलोवाटसम्मका सवारी ३ वटा आयात गरिएको छ । ५० किलोवाटसम्मका ९ सय ५४ वटा सवारीसाधन आयात भएका छन् । विभागका अनुसार १ सय १ देखि २ सय किलोवाटसम्मका सवारी १२ वटा आयात गरिएको छ । गत आर्थिक वर्ष सोही अवधिमा २ अर्ब ५० लाख ६५ हजार रुपैयाँ बराबरका विद्युतीय सवारीसाधन आयात भएका थिए । उक्त अवधिमा सय किलोवाटसम्मको ६ सय ८६ वटा सवारीसाधन आयात भएका थिए । सय किलोवाटदेखि २ सय किलोवाटसम्मका १७ वटा र २ सयदेखि ३ सय किलोवाटसम्मका २ वटा सवारी आयात भएका थिए । तत्कालीन अर्थमन्त्री युवराज खतिवडाले ०७७७८ मा विद्युतीय सवारीमा कर बढाउने नीति अघि सारेका थिए । उनले भन्सार र अन्तःशुल्क बढाउँदा ०७६७७ को तुलनामा विद्युतीय सवारी आयात घट्यो । त्यसलाई ०७८०७९ को बजेटमार्फत हटाइयो । आर्थिक वर्ष ०७९८० का लागि तत्कालीन अर्थमन्त्री जनार्दन शर्माले पुनः विद्युतीय सवारीको भन्सार दर र अन्तःशुल्क बढाए । शर्माले १०० देखि २०० किलोवाटसम्मका विद्युतीय सवारीको भन्सार दर ३० र अन्तःशुल्क ३० प्रतिशत बनाएका थिए ।चालु आर्थिक वर्षमा भने अर्थमन्त्री महतले भन्सार घटाएर १०० देखि २०० किलोवाटसम्मका विद्युतीय सवारीको भन्सार दर २० र अन्तःशुल्क २० प्रतिशत कायम गरेका छन् । २०० देखि ३०० किलोवाटसम्मका विद्युतीय सवारीको भन्सार दर ४५ र अन्तःशुल्क ४५ प्रतिशत थियो । अर्थमन्त्री महतले भन्सार दर ४० र अन्तःशुल्क ४५ प्रतिशत तोकेका छन् । अर्थमन्त्री महतले ११ देखि १४ सम्म सिट क्षमता भएका विद्युतीय माइक्रो बसको भन्सार दर र अन्तःशुल्क १०१० प्रतिशत पुर्याएका छन् । यसअघि भन्सार दर १ प्रतिशत मात्रै थियो ।अर्थमन्त्री महतको यो नीति सर्वोच्च अदालतले दिएको आदेशविपरीत छ । सर्वोच्च अदालतले वायु प्रदूषण नियन्त्रण गर्ने गरी मात्रै करको दर तोक्न सरकारलाई परमादेश दिइसकेको छ । सर्वोच्चले स्वच्छ वातावरणको हकको सहज उपयोग गर्ने वातावरण सिर्जना गर्न अलग्गै कार्ययोजना बनाउन पनि सरकारका नाममा परमादेश जारी गरेको छ । वातावरण प्रदूषणमा पेट्रोलियम पदार्थबाट चल्ने सवारीसाधनको योगदान अत्यधिक बढी रहने र विद्युतीय सवारीसाधनको ज्यादै न्यून रहने भन्दै सर्वोच्चले विद्युतीय सवारीसाधनमा भन्सार तथा अन्तःशुल्क वृद्धि गरेर विद्युतीय सवारीलाई निरुत्साहित गर्ने सरकारको नीति उचित नभएको उल्लेख छ । नेपाल सरकारको विद्युतीय सवारीसाधनमा भन्सार शुल्क र अन्तःशुल्क वृद्धि गर्ने उक्त निर्णयले संविधानमा सुनिश्चित गरिएको स्वच्छ वातावरणसम्बन्धी हकमा आघात पर्ने देखियो, अदालतले ०७९ असारमा सार्वजनिक गरेको फैसलामा भनिएको छ ।"
दसैंअघि दिने भनिएको रकम पाएनौं : निर्माण व्यवसायी,"(काठमाडौं)सरकारले दसैंअघि नै दिने भनेको ६ अर्ब रुपैयाँ भुक्तानी अझै नपाएको निर्माण व्यवसायीले गुनासो गरेका छन् । काम सकेर विभिन्न मन्त्रालयमा बिल पेस गर्दा पनि रकम नपाएको उनीहरूको दाबी छ । अहिले निर्माणको समय भए पनि भुक्तानी नपाउँदा उधारो ल्याएका सामानको रकम दिन नसकिएको व्यवसायीको भनाइ छ । सबैभन्दा धेरै रकम भौतिक पूर्वाधार तथा यातायात मन्त्रालयबाट लिन बाँकी रहेको नेपाल निर्माण व्यवसायी महासंघका अध्यक्ष रवि सिंहले जनाए । यस मन्त्रालयबाट मात्र ४ अर्ब ११ करोड रुपैयाँ भुक्तानी लिन बाँकी छ । सरकारले बिल बनेर पेस भएको रकम दसैंअघि नै भुक्तानी गर्न भने पनि अझै गरेको छैन, सिंहले भने, अहिले काम गर्ने समय हो, अहिले काम नभए एक वर्ष पछि परिन्छ । त्यसैले गरेको कामको रकम भुक्तानी नभए थप काम गर्न समस्या छ । निर्माणको समय सुरु हुनुअघिबाटै सरकारले अब सुरु हुने योजनाका लागि बजेटको व्यवस्थापन, गरेका कामको माइलस्टोनका कारण र म्याद सकिएका योजनाको सकिएको कामको बिल बनाउन नसकिएकाले यो समस्या टुंग्याइदिनुपर्ने उनको भनाइ छ । म्याद थप नभएसम्म काम सकिए पनि त्यस्ता आयोजनाको भुक्तानी हुनेछैन । विभिन्न मन्त्रालयबाट यस्ता आयोजनाको ४० अर्ब रुपैयाँभन्दा बढी भुक्तानी लिन बाँकी रहेको महासंघको दाबी छ । २५ सयभन्दा बढी आयोजनाको म्याद सकिएको अध्यक्ष सिंहले बताए । सरकारले दसैंअघि भुक्तानी दिने भनेको रकम असार मसान्तअघि काम गरेको हो, उनले भने, सरकारले ६ अर्ब रुपैयाँ भने पनि तत्काल लिनुपर्ने ७ अर्ब रुपैयाँ छ । जुन रकम स्थानीय तहदेखि संघमार्फत ठेक्का भएका आयोजनाको रहेको उनको भनाइ छ । बैंक ग्यारेन्टी र चेक दिएर उधारोमा निर्माणको काम गर्ने गरिएकाले समयमै भुक्तानी नपाउँदा समस्या हुँदै आएको उनले गुनासो गरे । हाम्रो कारणले गर्दा सप्लायर्सले पैसा पाउँदैन, उसले पैसा नपाएपछि निर्माण उद्योगले पैसा पाउँदैन, जसले गर्दा अर्थतन्त्रको चक्रमै ठूलो खाडल सिर्जना हुन्छ, सिंहले भने, काम गरेको रकम समयमै भुक्तानी नपाउँदा निर्माणको चक्र नै बिग्रने गरेको छ । निर्माण सकिएका आयोजनाको भुक्तानी पनि सरकारले रोकेको भन्दै निर्माण व्यवसायीले अर्थ मन्त्रालयलाई दबाब दिँदै आएका छन् । विभिन्न मन्त्रालयअन्तर्गतका परियोजनामा अघिल्लो आर्थिक वर्षको दायित्व भुक्तानी निकासा दिने निर्णय भएको अर्थ मन्त्रालयले दसैंअघि कात्तिक १ मा जारी गरेको विज्ञप्तिमा उल्लेख छ । भौतिक, सहरी, खानेपानी र ऊर्जा, जलस्रोत तथा सिँचाइ मन्त्रालयमार्फत बनेका आयोजनाको भुक्तानी दिन बाँकी रहेको विज्ञप्तिमा बताइएको छ । निर्माण व्यवसायीको भुक्तानी पाउने गरी अर्थ मन्त्रालयले नीतिगत निर्णय गरी सम्बन्धित कार्यालयमा परिपत्र गरिसकेको पन विज्ञप्तिमा जनाइएको छ । विज्ञप्तिअनुसार दसैंअघि नै निर्माण व्यवसायीका खातामा भुक्तानी हुने गरी व्यवस्था गरिएको उल्लेख थियो । त्यसअनुसार भुक्तानी हुन नसकेको निर्माण व्यवसायीको दाबी छ । सबैभन्दा बढी विकास निर्माणको काम सडक विभागअन्तर्गत हुने गरेको छ । अर्थात् यो विभागअन्तर्गत सडक र पुल निर्माणको काम हुने गरेको छ । पहिला भुक्तानीको समस्या आएको भए पनि अहिले कमै गुनासो नआएको सडक विभागका उपमहानिर्देशक एवं प्रवक्ता रामहरि पोखरेलले बताए । भुक्तानीबारे अहिलेसम्म कतैबाट केही गुनासो आएको छैन, उनले भने । दसैंअघि धेरैको भुक्तानी भइसकेको र केही प्रक्रियामा रहेको अर्थ मन्त्रालयका सहसचिव एवं प्रवक्ता धनीराम शर्माले जनाए । असोज २५ मा समग्रमा १३ अर्ब ९ करोड रुपैयाँ मात्र पुँजीगत खर्च भएको थियो, उनले भने, कात्तिक १२ सम्म २५ अर्ब ६७ करोड रुपैयाँ खर्च भएको छ । तथ्यांकले पनि दसैंअघि भुक्तानी भएको देखिन्छ । मन्त्रालयमा अहिले भुक्तानी भएन भनेर कुनै गुनासो कमै आउने गरेको उनको भनाइ छ । अहिले यति धेरै काम भएर भुक्तानी भएको होइन, यो पुरानै कामको भुक्तानी हो, उनले भने, भुक्तानी असजिलो भयो भनेर कोही आएको छैन । तर यस वर्ष बजेटमा कार्यक्रम नभएको, अघिल्लो वर्ष असारमै कार्यक्रम सकिएको, यो वर्ष कार्यक्रम र बजेट छैन भन्ने गुनासा आएका छन्, यसको समाधान भने भइसकेको छैन ।"
२७ अर्बको ट्रेजरी बिल बिक्री गरिँदै,"काठमाडौं (कास) नेपाल राष्ट्र बैंकले २७ अर्ब ६६ करोड रुपैयाँ बराबरको ट्रेजरी बिल बिक्रीका लागि बोलकबोल आह्वान गरेको छ । परिपक्व अवधि सकिएका ट्रेजरी बिल पुनः बिक्रीका लागि राष्ट्र बैंकले बोलकबोल आह्वान गरेको हो । सूचनामा २७ अर्ब ६६ करोड रुपैयाँ बराबरको ट्रेजरी बिल नवीकरण गर्ने उल्लेख छ । यसअनुसार ५ अर्ब रुपैयाँको २८ दिने, ८ अर्ब १० करोड रुपैयाँको ९१ दिने, १३ अर्ब रुपैयाँको १८२ दिने र १ अर्ब ५६ करोड रुपैयाँ बराबरको ३ सय ६४ दिने ट्रेजरी बिलका लागि बोलकबोल मागिएको छ । पछिल्लो पटकको बोलकबोलमा ५९ प्रतिशत भारित औसत ब्याजदर तय भएको छ । बैंक तथा वित्तीय संस्थाले सबैभन्दा बढी ५९५ प्रतिशत र सबैभन्दा कम २६१ प्रतिशत ब्याजदरमा बोलकबोल गरेका थिए ।"
छनोटको छनक दिँदै नेपाल,"(काठमाडौं)नेपालले आईसीसी ट्वान्टी२० विश्वकपको एसिया छनोटको पहिलो खेलमा सोमबार सिंगापुरमाथि ८ विकेटको आरामदायी विजय हात पार्यो । नेपाललाई विजय दिलाउँदाका प्रमुख खेलाडी कुशल भुर्तेल नेपालका लागि सबै खेल उत्तिकै महत्त्वपूर्ण रहेको र सबै खेल फाइनलसरह भएको बताउँछन् । कुशल भुर्तेल र आसिफ शेखले पहिलो विकेटमा सानदार साझेदारी गर्दै विजयको कथा तयार पारेपछि नेपालले कीर्तिपुरस्थित त्रिवि क्रिकेट मैदानमा १ सय ४६ रनको लक्ष्य १६३ ओभरमै १ सय ४७ रन बनाएर पार गरेको थियो । प्लेयर अफ द म्याच कुशलले ७४ रन बनाए । नेपाललाई विजयनिम्ति ५ रन आवश्यक हुँदा लङअफमा क्याच दिएका उनले ४८ बल खेल्दै ८ चौका र २ छक्का प्रहार गरे । कुशलले २६ बलमै अर्धशतक पूरा गरे । यो उनको लगातार दोस्रो अर्धशतक हो । शुक्रबार सम्पन्न नेपाल टी२० आई त्रिकोणात्मक शृंखलाको फाइनलमा उनले यूएईविरुद्ध २८ बलमा अर्धशतक पूरा गरेका थिए । कुशल र आसिफले ९ ओभरमै ८४ रन जोड्दै नेपाललाई सानदार सुरुआत दिलाए । १० औं ओभरको पहिलो बलमा अक्षय पुरीले आसिफलाई बोल्ड गरेर सिंगापुरलाई पहिलो सफलता दिलाए । आसिफले २६ बल खेलेर २ चौका र १ छक्का प्रहार गरे ।कप्तान रोहित पौडेल ३५ रन बनाई अविजित रहे । उनले समान २ चौका र छक्का प्रहार गरे । कुशल र रोहितले दोस्रो विकेटमा ४३ बलमा ५७ रन जोडेका थिए । भुर्तेल आउट भएपछि आएका कुशल मल्लले पहिलो बलमै विजयी छक्का प्रहार गरे ।यसअघि टस जितेको सिंगापुरले निर्धारित २० ओभरमा ९ विकेट गुमाई १ सय ४५ रन बनाएको थियो । खेलको दोस्रो बलमै करण केसीले अरित्र दत्तलाई बोल्ड गरी नेपाललाई उत्कृष्ट सुरुआत दिलाएका थिए ।अर्का ओपनर रञ्जन रंगराजनले सर्वाधिक ४६ रन बनाए । उनले ३० बलको इनिङ्समा ९ चौका र १ छक्का प्रहार गरे । रंगराजनले अविनाश बोहराको एकै ओभरमा ४ चौका र १ छक्का प्रहार गरेका थिए । रंगराजन र सुरेन्द्रन चन्द्रमोहनले ३९ बलमा ५२ रनको साझेदारी गरेका थिए । गुलशन झाको बलिङमा मिडअफमा सन्दीप जोराले सानदार क्याच लिई रंगराजनलाई आउट गरे । गुलशनले सोही ओभरमा यसअघि अर्मात्य कौललाई पनि रिटर्न क्याच गराए ।मनप्रित सिंहले २४ रन बनाए । उनले २६ बल खेल्दा ३ चौका प्रहार गरे । आर्यवीर चौधरीले २६ बलमा ३७ रन बनाई अन्तिम ओभरमा आउट भए । ट्वान्टी२० अन्तर्राष्ट्रियमा डेब्यु गरेका उनी ५ चौका प्रहार गर्दै अन्तिम ओभरमा आउट भए । अक्षय पुरी समान १ चौका र १ छक्का प्रहार गरी १३ रनमा अविजित रहे ।नेपालबाट अविनाश बोहराले ३ विकेट लिए । उनले ४ ओभरमा ४३ रन खर्चे । करण केसी, सन्दीप लामिछाने र गुलशनले २२ विकेट लिए । सन्दीपले ४ ओभरमा १८ र गुलशनले २१ र करणले ३६ रन खर्चे ।विश्वकप एसिया क्षेत्रको छनोटमा ८ राष्ट्र सहभागी छन् । नेपाल र सिंगापुरसहित समूह ए मा मलेसिया र ओमान तथा समूह बी मा यूएई, हङकङ, कुवेत र बहराइन छन् । समूहको शीर्ष दुई टोली सेमिफाइनल पुग्ने छन् । फाइनलमा पुग्ने दुई टोली जुनमा वेस्ट इन्डिज र अमेरिकामा हुने ट्वान्टी२० विश्वकपमा प्रवेश पाउनेछ ।शीर्ष टोली सबै विजयीनेपालसहित प्रतियोगिताका शीर्ष चार वरीयता टोली सबैले आशा गरिएअनुरुपकै विजय हात पारेका छन् । समूह ए कै अर्को खेलमा ओमानले मलेसियालाई ३२ रनले पराजित गर्यो । मूलपानी क्रिकेट मैदानमा समूह बी को खेलमा यूएईले बहराइनलाई ५ विकेट र हङकङले कुवेतलाई १६ रनले पराजित गरेका थिए । नेपाल, ओमान, यूएई र हङकङ सबैले मंगलबार हुने आआफ्नो खेलमा विजय हात पारेमा समूह चरणको एक खेलअगावै यी चार टोलीले सेमिफाइनल पक्का गर्नेछन् । नेपालले दिउँसो कीर्तिपुरमा मलेसियासँग खेल्नेछ भने बिहान ओमान र सिंगापुर आमनेसामने हुनेछन् । मूलपानीमा बिहान हङकङ र बहराइन तथा दिउँसो यूएई र कुवेतबीच खेल हुनेछ । कप्तान जिसन मक्सुदले ४६ बलमा ५ चौका र २ छक्कासहित अविजित ५६ रन बनाएपछि टस जितेको ओमानले कीर्तिपुरमा ६ विकेट गुमाई १ सय ५३ रन बनाएको थियो । मलेसियाबाट वीरनद्धिप सिंहले ३ विकेट लिए । वीरनद्वीपले नै अविजित ५७ रन बनाए पनि मलेसियाले निर्धारित २० ओभरमा ८ विकेट गुमाई १ सय २१ रनमात्र बनाउन सक्यो । उनले ५३ बल खेल्दै समान २ चौका र छक्का प्रहार गरे । वीरनद्वीप ट्वान्टी२० अन्तर्राष्ट्रियमा २ हजार रन पूरा गर्ने एसोसिएट राष्ट्रका दोस्रो खेलाडी बनेका छन् । स्कटल्यान्डका रिची बेरिङ्टनले ८५ ट्वान्टी२० अन्तर्राष्ट्रिय खेलमा २ हजार ३२ रन र वीरनद्वीपले ६५ खेलमा २ हजार ६ रन बनाइसकेका छन् । मूलपानीमा यूएई र हङकङ दुवैले विजय हात पार्न केही संघर्ष गर्नुपर्यो । टस हारेर ब्याटिङको निम्तो पाएको बहराइनले ५ ओभरमा ३ विकेट गुमाई १३ रनको दयनीय स्थिति सुधार्दै ६ विकेट गुमाई १ सय ३५ रन बनायो । हैदर बटले अविजित ५९ रन बनाउनेक्रममा ४३ बल खेल्दै ५ चौका र २ छक्का प्रहार गरे । यूएईको सुरुआत पनि राम्रो रहेन र टोली पाँच ओभर खेल्नुअघि नै २४ रन बनाउँदा ३ विकेट गुमाइसकेको थियो । अली नासिरले २६ बलमा अविजित ४८ रन बनाएपछि यूएईले १० बलअगाडि लक्ष्य पूरा गरेको थियो । प्लेयर अफ द म्याच नासिरले ४ चौका र ३ छक्का प्रहार गरे । ओपनर मार्टिन कोट्जीले कप्तान निजाकत खान (२५) सँग पहिलो विकेटमा ११ ओभरमा १ सय १ रनको साझेदारी गरेपछि हङकङले ६ विकेट गुमाई १ सय ६६ रन बनायो । १२ औं ओभरमा निजाकत आउट भएपछि यो साझेदारी टुटे पनि कोट्जीले ४८ बलमा ८१ रन बनाए । उनले १४ चौका र १ छक्का प्रहार गरे । मोहम्मद अस्लामले ३९ बलमा ६ चौका र १ छक्कासहित ५२ रन बनाए पनि कुवेतले ८ विकेट गुमाई १ सय ५० रनमात्र बनाउन सक्यो ।"
दीपेन्द्रले प्रतियोगिता गुमाउन सक्ने,"खेल सुरु हुनुअगाडि नै प्रमुख अलराउन्डर दीपेन्द्रसिंह ऐरीलाई चोट लागेपछि नेपाललाई ठूलो धक्का लागेको थियो । टस भएपछि फिल्डिङका क्रममा उनलाई चोट लागेको थियो । हाइ क्याच लिएर ल्यान्डिङ गर्ने बेला उनको एङ्कल ट्विस्ट भएको थियो ।जसका कारण दीपेन्द्र खेल्न नसक्ने भएका थिए । राष्ट्रिय गानमा सबै नेपाली खेलाडी मैदानमा लामबद्ध हुँदा दीपेन्द्र डगआउट मा थिए । उनको स्थानमा अर्का अलराउन्डर विवेक यादवलाई नेपालको प्लेयिङ ११ मा राखिएको थियो । टस भइसकेको अवस्थामा घाइते भएका खेलाडी परिवर्तन गर्नुपरेमा विपक्षी कप्तानको स्वीकृति चाहिन्छ । सिंगापुरका कप्तान अरित्र दत्तले दीपेन्द्रको स्थानमा अर्का खेलाडी लिन नेपाली टोलीलाई स्वीकृति दिएका थिए । दीपेन्द्रलाई त्यसपछि मेडिसिटी अस्पताल लगिएको थियो । अस्पतालबाट नेपाली टोलीका व्यवस्थापक सुमनराज कार्कीसँगै फर्किंदा उनी वैशाखी टेकेर पुनः मैदानमै आएका थिए । स्रोतका अनुसार उनको लिगामेन्ट च्यातिएको छ । शल्यक्रिया गर्नुपरेमा उनी तीन महिनासम्म मैदानबाहिर रहन सक्छन् । तर, उनको शल्यक्रिया गर्नुपर्ने वा नपर्ने अझै निश्चित भएको छैन । नेपाल क्रिकेट संघ (क्यान) ले उनको एङ्कल दोब्रिएको जनाएको छ । दीपेन्द्र चाँडै मैदान फर्किने आशा क्यानले राखेको छ ।"
मुख्यमन्त्री कोहलपुर गोल्डकप यसै साता,"(नेपालगन्ज)बाँकेको कोहलपुर नगरपालिका२ स्थित तेह्र बिगाह मैदानमा मुख्यमन्त्री कोहलपुर गोल्डकप फुटबल प्रतियोगिता कात्तिक १५ गतेदेखि हुने भएको छ । कोहलपुरमा आइतबार पत्रकार सम्मेलन गर्दै स्वास्थ्यका लागि खेलकुद राष्ट्रका लागि खेलकुद भन्ने नारासहित मुख्यमन्त्री कोहलपुर गोल्डकप फुटबल कात्तिक २२ सम्म चल्ने कोहलपुर रेसिङ सहारा क्लबका अध्यक्ष चक्र क्षेत्रीले बताए । अध्यक्ष क्षेत्रीका अनुसार प्रतियोगितामा अफ्रिकन टोली क्यामरुनको एभिनियर एफसीसहित नेपालका ए डिभिजनका ७ क्लबको सहभागिता रहनेछ । त्यसमा चर्च ब्वाइज युनाइटेड काठमाडौं, गोर्खा ब्वाइज स्पोर्ट्स बुटवल, सुदूरपश्चिम ११, स्पोर्ट्स क्लब धनगढी, त्रिभुवन आर्मी फुटबल क्लबं, आयोजक कोहलपुर रेसिङ सहारा, वीएफसी चितवन, एभिनियर एफसी र दुधौली स्पोर्ट्स क्लब सिन्धुली गरी आठ टिमले प्रतिस्पर्धा गर्नेछन् । प्रतियोगिता सञ्चालन तथा व्यवस्थापनका लागि करिब ८० लाख रुपैयाँ लागत अनुमान गरिएको क्लबका कोषाध्यक्ष काशीराम अधिकारीले बताए । विजेताले ८ लाख रुपैया र उपविजेताले ४ लाख रुपैयाँसहित ट्रफी जित्नेछन् । पत्रकार सम्मेलनमा प्रतियोगिताको लोगो, ब्यानर, टाइसिट र जर्सी सार्वजनिक गरिएको थियो । प्रतियोगिताको उद्घाटन लुम्बिनी प्रदेशका मुख्यमन्त्री डिल्लीबहादुर चौधरीले गर्ने जनाइएको छ । क्लबका अध्यक्ष चक्र क्षेत्री, क्लबका सचिव नवकिरण शाह, कोहलपुर रेसिङका कप्तान हरि कठायत र प्रशिक्षक जनक केसीलगायतले संयुक्त लोगो, ब्यानर, टाइसिट र जर्सी सार्वजनिक गरेका थिए । जर्सी रविन शाहीले सौजन्य गरेका हुन् । गत वर्ष पहिलो पटक आयोजित कोहलपुर गोल्डकपको उपाधि एभिनियर एफसीले जितेको थियो । ब्वाइज युनियन क्लब काठमाडौंलाई पराजित गरी एभिनियरले ७ लाख रुपैयाँ जितेको थियो ।"
अफगानिस्तानको सेमिफाइनल सम्भावना,पुने (एएफपी) रहमत शाहले लगातार दोस्रो खेलमा अर्धशतक प्रहार गरेपछि अफगानिस्तानले विश्वकप क्रिकेटमा सोमबार श्रीलंकालाई ७ विकेटले पराजित गर्दै सेमिफाइनल प्रवेशको सम्भावना कायम राखेको छ । यो जितपछि अफगानिस्तानको ६ खेलबाट ६ अंक नै भएको छ ।अफगानिस्तानले यसअघि डिफेन्डिङ च्याम्पियन इंग्ल्यान्डसँगै पाकिस्तानलाई पनि हराएको थियो । श्रीलंका भने ४ अंकमै सीमित रह्यो । यो नतिजापछि अफगानिस्तान अंकतालिकाको पाँचौं स्थानमा पनि उक्लियो । जितका लागि २ सय ४२ रनको लक्ष्य पछ्याएको अफगानिस्तानले ४५२ ओभरमा ७ विकेट गुमाएर २ सय ४२ रन बनायो ।त्यसमा कप्तान हसमतुल्लाह साहिदीले ५८ र अजमतुल्लाह ओमरजाईले ७३ रन बनाए । दुवै ब्याटर नटआउट रहे र उनीहरूले १ सय ११ रनको साझेदारी गरे । आफ्नो टिमका लागि सर्वाधिक रन बनाएका ओमरजाईले ६३ बलमा ६ चौका र तीन छक्का प्रहार गरे । रहमतले ६२ रन बनाए र त्यसमा ७ चौका सामेल थियो ।उनी क्रिजमा आउँदा बोर्डमा रन चढेको थिएन र ओपनर रहमनुल्लाह गुरबाज चौथो बल सामना गर्दै शून्यमा आउट भए । रहमतले ६१ बलमा अर्धशतक पूरा गरे । पाकिस्तानविरुद्धको पछिल्लो खेलमा पनि उनले ७७ रनको सानदार इनिङ्स खेलेका थिए । त्यसअघि पहिले ब्याटिङ गरेको श्रीलंकाले ४९३ ओभरमा सबै विकेट गुमाएर २ सय ४१ रन बनाएको थियो ।एक समय दुई विकेट गुमाएर १ सय ३४ रनको स्थितिमा रहेको श्रीलंकाले त्यसपछि लगातार विकेट गुमाएको थियो । ओपनर पथुम निसान्काले सर्वाधिक ४६ रन बनाए । अफगानी बलर फाजिल हक फारुकीले ३४ रनमा ४ विकेट लिए । उनी नै प्लेयर अफ द म्याच रहे ।
इन्जमामले दिए राजीनामा,"तलब नपाएको दाबीकोलकाता पाकिस्तानी क्रिकेट टिमका प्रशिक्षक ग्रान्ट ब्राडबर्नले आफ्ना खेलाडीले पछिल्लो ५ महिनादेखि तलब नपाएको बताउँदै यसका बावजुत पनि टिम विश्वकपका बाँकी खेलमा उच्च प्रदर्शन गर्न प्रेरित रहेको दाबी गरेका छन् । पाकिस्तानका तीन खेलाडीले पनि आफूले तलब नपाएको स्वीकारेका छन् । प्रशिक्षक ब्राडबर्नले भने, पाकिस्तानी टिमसँग आबद्ध हुन पाउनु पनि ठूलो हो । हामी अहिले राम्रो प्रदर्शनका लागि आफूलाई केन्द्रित गरिरहेका छौं, किनभने यो हाम्रो हातमा छ । हामी पाकिस्तानी जनता खुसी हुने खेल खेल्न चाहन्छौं । न्युजिल्यान्डका पूर्वअलराउन्डर ब्राडबर्नले पाकिस्तानी टिम अहिले त्यस्तो स्थिति रहेको जुन अपेक्षित नरहेको पनि बताए ।"
बिनोङ बुटवल लुम्बिनीमा,"काठमाडौं (कास) बुटवल लुम्बिनी एफसीले नेपाल सुपर लिगको दोस्रो सिजनलाई क्यामरुनका स्ट्राइकर स्टेफेन बिनोङलाई अनुबन्ध गरेको छ । २६ वर्षीय बिनोङले नेपाल सुपर ललगमा अघिल्लो सिजन काठमाडौं रेजर्सबाट खेलेका लिए । उनी पहिलो सिजनमै उत्कृष्ट खेल प्रदर्शन गर्दै टोलीलाई उपाधि जिताउन सफल भएका थिए । बिनोङले ए डिभिजन लिग एफसी खुमलटारबाट खेलेका थिए । त्यसमा १० गोल गरेका लिए । एक सिजनका लागि सम्झौता गरेका बिनोङले भने, यस सिजनको नेपाल सुपर लिगलाई म निकै उत्साहित छु, बुटवल लुम्बिनीमा आबद्ध हुन पाउँदा झनै धेरै खुसी लागेको छ र क्लबका लागि सक्दो मिहिनेत गर्ने छु ।बिनोङले स्मारक ए डिभिजन लिग २०७८ भने एनआरटीबाट खेलेका लिए । जतिबेला उनले तीन गोल र तीन एसिस्ट गरेका थिए । काठमाडौं रेजर्सबाट खेल्दा उनले ३ गोल र २ एसिस्ट गरेका थिए । दोस्रो संस्करणको एनएसएल नोभेम्बर २४ देखि दशरथ रंगशालामा हुँदै छ । बुटवलको पहिलो खेल नोभेम्बर २५ मा ललितपुर सिटीविरुद्ध हुनेछ ।"
साम्बोका खेलाडी ढाकातिर,"काठमाडौं (कास) बंगलादेशको राजधानी ढाकामा हुने दोस्रो दक्षिण एसियाली साम्बो प्रतियोगितामा नेपालका दुई खेलाडीले प्रतिस्पर्धा गर्ने भएका छन् । यही अक्टोबर ३० देखि नोभेम्बर ५ सम्म हुने प्रतियोगिताको स्पोर्ट्स साम्बो ५८ केजी तौल समूहमा रविनस तामाङ र ८८ केजीभन्दा माथिको तौल समूहमा सिजेश श्रेष्ठले प्रतिस्पर्धा गर्नेछन् । अफिसियलमा नेपाल साम्बो फेडेरेसनका अध्यक्ष धनञ्जय श्रेष्ठ रुसबाट सिधै ढाका जानेछन् । टोलीलाई सोमबार त्रिभुवन अन्तर्राष्ट्रिय विमानस्थलमा साम्बो फेडेरेसनका कार्यबाहक अध्यक्ष पुरुषोत्तम सिम्खडा, उपाध्यक्ष बाबुराजा महर्जन, महासचिव उतम श्रेष्ठ, उपमहासचिव कृष्ण बहादुर राउतलगायतले बिदाइ गरेका थिए । प्रथम दक्षिण एसियाली साम्बो प्रतियोगिता नेपालमा भएको थियो ।"

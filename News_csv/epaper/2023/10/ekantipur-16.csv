शीर्षक,विवरण
"साइरन सुन्दै, बंकरमा छिर्दै","७ अक्टोबरमा मात्र हमासको आक्रमणमा परी विदेशीसहित १३ जनाको मृत्यु भयो । इजरायलको रकेट प्रहारबाट आइतबारसम्म २ हजार ३ सय ८२ जना प्यालेस्टाइनी नागरिकको ज्यान गइसकेको छ । दुई पक्षीय लडाइँले सीमा क्षेत्र थप तनावपूर्ण बनेको छ । इजरायलले स्थल, जल र हवाईबाट एकसाथ आक्रमण गर्ने चेतावनी दिएपछि एक साताको अवधिमा गाजाबाट १० लाख प्यालेस्टाइनी विस्थापित भइसकेका छन् । हमासले पनि इजरायलतर्फ आक्रमण बढाउने भएपछि जोखिमयुक्त स्थानबाट सुरक्षित स्थानमा नागरिकलाई सारिरहेको छ । बोर्डर नजिकै कार्यरत नेपाली कियरगिभरहरू पनि सुरक्षाका लागि तेलअभिभतिर आएका छन् । म आस्केलोनमा कियरगिभरमा काम गरिरहेको थिएँ । यो क्षेत्र त्यति सुरक्षित नभएपछि अहिले तेलअभिभमा आएर बसेको छु, तेह्रथुमकी रीना राईले भनिन्, यहाँको परिस्थिति हेर्दै छु । मैले स्याहारसुसार गर्ने एकजना वृद्धा हुनुहुन्छ । उहाँलाई पनि यतै ल्याइएको छ ।नेपाली दूतावासका अनुसार तत्काल जोखिमयुक्त ठाउँमा नेपाली कियरगिभर छैनन् । ६ सय ३९ जना नेपालीले स्वदेश फिर्नका लागि आवेदन दिएका छन्, यीमध्ये २ सय ५४ जना विद्यार्थीलाई स्वदेश पठाइएको छ । अब तुरुन्तै जान खोज्नेहरू ६१ जना छन् । त्यसका ७५ प्रतिशत नेपाली आफ्नै लगानीमा घर फिर्न खोजिरहेका छन्, इजरायलका लागि नेपाली राजदूत कान्ता रिजालले भनिन्, जसलाई तुरुन्तै सेल्टर चाहिएको छ । उनीहरूका लागि दूतावासले आवास व्यवस्था गरेको छ ।"
कोशीमा एमालेसहितको सरकार,"आन्दोलनरत पहिचान पक्षधरलाई सम्मानजनक रूपमा पहिचानको प्रत्याभूति गराउन आफूले प्राप्त गरेको अवसर सबै राजनीतिक दललगायतका सरोकारवालाको सहयोगमा पूरा गर्ने कार्कीको भनाइ थियो । उनले प्रदेशसभाबाट चाँडै विश्वासको मत लिएर सरकारलाई पूर्णता दिने बताए । एमाले नेता हिक्मतकुमार कार्कीले संविधान च्यात्ने र मुलुकको सामाजिक सद्भाव भड्काएर विद्वेष फैलाउनेविरुद्ध कांग्रेस र एमालेको सरकार गठन भएको बताए । प्रदेशमा सर्वदलीय सरकारको आवश्यकता छ तर केका लागि भन्ने प्रश्न रहन्छ ?, उनले भने, सामाजिक सद्भाव भड्काउने परिस्थितिलाई चिर्न सबै एक ठाउँ उभिन आवश्यक छ त्यसमा जो आए पनि साथ लिएर अघि बढ्छौं ।"
किनारा लगाइए 'क्रान्ति गुन्जाउनेहरू,"ठीक १२ वर्षअघि २०६२ असोजमा माओवादीको चर्चित चुनवाङ बैठकमा रुकुम पूर्वका सांसद पूर्ण घर्तीको रचनामा मोहित श्रेष्ठले आफैं संगीत भरेर गाएको यो गीतले निकै चर्चा कमायो । माओवादीको त्यही बैठकले शान्तिपूर्ण प्रतिस्पर्धात्मक राजनीतिलाई स्वीकार गरेपछि सशस्त्र क्रान्ति शान्तिपूर्ण बाटोमा मोडियो । गीतले भनेजस्तै शान्तिपूर्ण ढंगले माओवादी क्रान्ति सफल भयो । पहिलो संविधानसभादेखि हालसम्म माआवादीले शान्तिपूर्ण प्रतिस्पर्धात्मक बाटो लिएकै बलमा नौ पटक सरकारमा पुगिसकेको छ । सातै प्रदेश र २ सय २० स्थानीय तहका सरकारमा पनि छ तर माओवादी सशस्त्र द्वन्द्वलाई सशक्त बनाउन सांस्कृतिक सेनाका रूपमा चिनिएका जनकलाकार हरू भने सडकमै छुटे । उनीहरूका मनसँगै सारङ्गीगितारका तार पनि चुँडिएजस्तै भयो ।त्यो चुनवाङको सांस्कृतिक कार्यक्रमले अध्यक्ष पुष्पकमल दाहाल, तत्कालीन नेताहरू बाबुराम भट्टराई, रामबहादुर थापालगायतका नेतालाई संवेदनशील बनाएको थियो । सांस्कृतिक कार्यक्रम हेर्दाहेर्दै उनीहरूले आँसु थाम्न सकेनन् । त्यसबेला ती कलाकारलाई लागेको थियो, जनवादी गीतसंगीतको तागत बन्दुकमा भन्दा कम थिएन । माओवादीको नारा नै थियो, बन्दुक, कलम र मादलको संयोजनबाट क्रान्ति सफल हुनेछ ।युद्धका ठूला मोर्चामा गीतसंगीतबाट ऊर्जा र साहस भर्ने जनवादी कलाकार का भूमिका सांस्कृतिक सिपाहीका रूपमा हुन्थ्यो । पार्टीमा मानसम्मान र महत्त्व पनि उत्तिकै थियो । जनयुद्ध सुरु गर्नुअघि नै माओवादीले रुकुम, रोल्पाबाट सांस्कृतिक अभियान सुरु गरेको थियो । त्यो अभियानको आधार तयार गर्न सफल मात्र भएन, भावनात्मक रूपमा स्थानीयलाई द्वन्द्वमा सहभागी हुन पनि तयार गरेको थियो । सशस्त्र द्वन्द्व अवधिभर माओवादीका कलाकारहरू एक हातमा बन्दुक र अर्को हातमा गितार, मादल लिएरै हिँडे । मृत्यु हुनेलाई माओवादीले महान् सहिद घोषणा गरिसकेको छ । जो द्वन्द्वबाट जोगिएर यहाँसम्म आइपुगे, उनीहरूको अवस्था भने भूपि शेरचनको कविता मरेर सहिद हुनेहरू, जिएर त हेर, जीउन झन् गाह्रो छ ले भने जस्तै मोडमा आएको छ ।द्वन्द्वमा जनवादी कलाकार ले गीत गायो कि गाएन ? खायो कि खाएन भनेर ध्यान दिइने गरे पनि हाल भने पार्टी तीनै तहको सरकारमा भए पनि बेवास्तामा परेको उनीहरूको गुनासो छ । सशस्त्र द्वन्द्वताकाका चर्चित गायक मोहितका लागि गीतसंगीत आकाशे खेती जस्तो भएको छ । श्रीमान्श्रीमती नै युद्धमा होमिएका उनीहरूका लागि अहिले दैनिक गुजारा गर्नुर् युद्ध लड्नु जस्तै कठिन भएको बताउँछन् । उनकी श्रीमती काठमाडौंको एक गार्मेन्ट उद्योगमा दैनिक ज्यालादारीमा काम गर्छिन् । मोहितले छिटपुट गीत गाएबापत केही पारिश्रमिक पाउँछन् । साथीभाइको गीत गाइदिएबापत केही पैसा आउँछ, दुई छाक रोटी पाक्ने पक्का भएपछि खुसी छाउँछ, उनले सुनाए ।विगतमा पार्टीमा योगदान गरेकै आधारमा उनले पार्टीबाट अपेक्षा नगरेका होइनन् । नेताहरूबाट आश्वासन पनि आएकै हो तर नियुक्ति हुनेबेला नेता वरिपरिकै व्यक्ति परे । पछिल्लो पटक संगीत नाट्य प्रतिष्ठानमा युद्धमै लडेका माओवादीका वरिष्ठ कलाकार उपेक्षामा परे । नियुक्तिमा उपाध्यक्ष कृष्णबहादुर महराकी छोरी कुशमा महरा (प्रगति) सँगै शान्ति प्रक्रियापछिका नवप्रवेशी माओवादीहरू परे । द्वन्द्वका बेला गीत गाउँदै हिँडेकी कुशमा प्रतिष्ठानकी सदस्य सचिव छिन् । शान्ति प्रक्रियापछि माओवादीमा प्रवेश गरेका शम्भु राई उपकुलपति, चेतन सापकोटा, टीका पुन परिषद् सदस्य नियुक्त भएका छन् ।द्वन्द्वको समयमा माओवादीले कार्यकर्ता लाल र निपुण हुनुपर्ने भन्दै प्रशिक्षण दिन्थ्यो । अझ लाल (क्रान्तिकारी) लाई बढी महत्त्व दिएको थियो । तर पछिल्ला दिनमा माओवादीले लाललाई छाडिसकेको छ । कमरेड प्रचण्डले पार्टीभित्र गुण लाल र निपुण हुनुपर्छ भन्नुहुन्थ्यो । सशस्त्र द्वन्द्वले धेरै लाल भए, यो व्यवस्थामा निपुण भएनन् । अध्यक्षलाई फूलमाला चढाउने, उहाँको आलोचना नगर्ने, उहाँलाई घेरामा राख्ने निपुण भए गायक मोहितले सुनाए, पार्टीभित्रबाटै धेरैले प्रचण्डको बानी बिगारे । आलोचना पचाउन नसक्ने बानी उहाँहरूमा बस्यो । कलाकारका क्षेत्रमा त्यस्तै भित्रिए । उनीहरू भन्दै छन्, जनयुद्धमा त्याग गरेकाहरू के हुन् र ? शिखर चुम्ने सपना दैनिक गुजाराको संकटमा आएर टुंगिएको देख्दा दुःख लागेको मोहित बताउँछन् । सपना गुजारामा आएर टुंगियो । चिल बनेर संसार हेर्ने सपना बोकेका हामीहरू कुखुरा भएर माटो खोस्रनुपर्ने अवस्थामा पुग्यौं, उनले भने, यो हार्मोनियमलाई समाउँ कि नसमाउँ भनेर धेरै रात अनिँदो बिताएको छु, उनले थपे, विदेश गएँ, स्वदेश आएर मजदुरी काम गरें । गीतसंगीतले मात्र गुजारा गर्न गाह्रो छ । मलाई चौकिदार नै भए पनि बनाइदिन धेरै पटक नेताहरूलाई आग्रह गरें । म मजदुरी गर्न तयार छु भन्दा तपाईं ठूलो कलाकारले सानो काम गर्न सुहाउँदैन भनेर टारे ।माओवादी उपमहासचिव एवं रोल्पाका सांसद वर्षमान पुनलाई भेटेर आफ्नो गुनासो सुनाउने प्रयास असफल भएको उनले बताए । पछिल्लो पटक अनन्त (वर्षमान) लाई भेटेर आफ्नो गुनासा पोख्ने प्रयास पनि सफल भएन, उनले सुनाए । संसार बदल्न गीतसंगीत सिर्जनामा जुटेकाहरूलाई पार्टीले क्रान्तिकारी गीतसंगीतलाई अभिसाप बनाएकोमा उनको ठूलो दुखेसो छ । हामीलाई पार्टीले जागिर ख्वाएन भन्दा पनि हाम्रो गौरवशाली इतिहासलाई कसरी सुरक्षित राख्ने भन्ने चिन्ता लाग्छ, मोहितले थपे ।अर्का गायक झंकार बुढा मगरलाई संगीत नाट्य प्रतिष्ठानमा नियुक्तिका लागि नेताहरूले आश्वासन दिएका थिए । प्रधानमन्त्री दाहालले एक पटक भेटेर नियुक्त गर्ने जानकारी गराए पनि नाम अरूकै आयो । बन्दुक, कलम र मादलको संयोजनबाट क्रान्ति अघि बढेको हो, उनले सुनाए, अहिले सत्ता, स्वार्थ, नातावाद र चाकरीवादको संयोजन छ । क्रान्तिकारी गीतसंगीतको महत्त्व भुल्दै गएकाले जनवादी कलाकारहरू पाखा पारिएको झंकारको आरोप छ । युद्धमा लागेर पढ्न पाइएन, राजनीतिक योगदानका आधारमा हामीलाई ठाउँ दिएको भए के बिग्रिन्थ्यो ? उनले भने, नेताहरूलाई चिया पकाउन राख्देऊ भनेर बिन्ती बिसाइयो । हाम्रो कुरा कसले सुन्ने ? बरु गीत गाउँदा गाउँदै ढलेको भए सहिद त हुन पाइन्थ्यो ।हाल माओवादीले तीनमहिने विशेष रूपान्तरण अभियान चलाएको छ । पार्टीभित्र र बाहिर सांस्कृतिक अभियान चलाउनुपर्नेमा नेताकार्यकर्ता घरघर गएर भैलो खेलेको उनिहरूको बुझाइ छ । पार्टीले यो तीन महिने अभियान भैलो खेलेको हो, मोहितले भने, सांस्कृतिक रूपान्तरणको अभियानको अग्रपंक्तिमा लाग्ने कलाकार हो ।िििमाओवादी सांस्कृतिक परिवारमा रहेर काम गरेकी कमला घर्ती विगतका गीतसंगीतबाट देखेका सपना मरिसकेको ठान्छिन् । सुन्दर सपना देखेकै कारण माओवादी सांस्कृतिक आन्दोलनमा होमिएकी उनलाई विगत सम्झन पनि मन छैन । उनलाई आफ्नै वर्तमानले विगतलाई जिस्काइरहेझैं लाग्छ रे । युद्धको यात्रा कठिन थियो तर सपनाहरू थिए । तर अहिले यात्रा सहज भए पनि यथार्थ तीतो भएको उनी बताउँछिन् । जुन दिन पार्टीका लागि हाम्रो महत्त्व सकियो, हाम्रा सपनाहरू पनि सकिए, उनले भनिन्, युद्धमा गाउन सिकियो, नाच्न सिकियो । कठिन अवस्थामा लड्न सिकियो, बाँच्न पनि सिकियो तर अहिले खुलेर हाँस्न न रुन सक्ने अवस्थामा अधिकांश जनवादी कलाकार छौं ।रोल्पा सुनिल स्मृति गाउँपालिकाकी कमलालाई माओवादी सत्तामा गएपछि योगदानका आधारमा केही होला भन्ने लागेको थियो । पार्टी बनाउन हाम्रो पनि योगदान थियो, केही सजिलो होला भन्ने लागेको थियो तर यो गति होला भन्ने सोचेकै थिइनँ, उनले पीडा पोखिन्, हुँदाहुँदै आफैंले कुनै बेला बहिष्कार गरेको दोहोरी साँझमा नै गाएर गुजारा गर्नुपर्ला भन्ने लागेको थिएन । उनी हाल दैनिक गुजारा चलाउन हरेक दिन गोंगबु नयाँ बसपार्क नजिक रहेको एक दोहोरीमा गाउँछिन् । हामी नेताका नातेदार होइनौं, नेताको चम्चा पनि बन्न सकिएन, उनको गुनासो छ, हामीले यतिबेला पार्टीले फुटेको मादल जस्तो बनाएको छ । तैपनि हामी जीउनका लागि संघर्ष गरिरहेका छौं ।युद्धका बेला देश, जनता र पार्टीलाई स्वार्थमा राखेर गीत गाउँदै युद्धमोर्चा, अभियानमा हिँडेको सम्झना बोकेर अमर रोका (विज्ञान) काठमाडौंको एक दोहोरी साँझमा गीत गाउँछन् । उनीसँगै सांस्कृतिक अभियानमा हिँडेकी उनकी श्रीमती कमली रोका एक डिपार्टमेन्टल स्टोरमा सफाइको काम गर्छिन् । श्रीमान्, श्रीमती मिलेर जसोतसो दैनिक खर्चको जोहो गरेका छन् । म्याग्दीको बेनी, रुकुमको खारा, अर्घाखाँचीको सन्धिखर्क आक्रमणमा सहभागी भएका उनका लागि यतिबेलाको जीवनसंघर्ष उस्तै कठिन लागेको छ । सबथोक जनवादी गीतसंगीत हो भन्ने लाग्थ्यो त्यतिबेला उनले सम्झिए, फर्केर हेर्दा नरमाइलो लाग्न थालेको छ । युद्धमा लाग्दा पढ्ने उमेर गयो, युवावस्था त्यसै ढल्कियो । उनले पार्टीनै सबथोक हो भनेर २०५९ मा गाउँको घरजग्गा, गाई, बाख्रा पार्टीलाई बुझाएर युद्धमा लागेको बताए । कसैका लागि पार्टी सबथोक भइदियो, हाम्रा लागि एउटा नमिठो सम्झना मात्र भयो, उनले भने, अहिले दैनिक गुजाराका लागि मन नलागे पनि दोहोरी गाउन परेको छ । अजम्बरी भनिएको जनवादी गीतसंगीत मर्दै गएको छ ।पहिलो संविधानसभामा सबभन्दा ठूलो पार्टी बनेपछि माओवादीमा प्रवेश गर्नेहरूको हुल बढ्यो । त्यही हुलमा केही कलाकार पनि प्रवेश गरे । हाल माओवादीमा कि तिनै कलाकारको हालीमुहाली छ, कि नेताका नजिकका मान्छेहरूको । अमर २०६७ मा कामको खोजीमा तीन वर्ष कतार गए । त्यहाँ पनि आर्थिक रूपमा उनलाई राम्रो भएन । फर्केपछि एक वर्ष पोखराको सराङकोटमा सुरक्षा गार्डको काम पनि गरे । आफूले सिकेकै गीत गाउन हो । अनि काठमाडौं फर्केर दोहोरीमा छिरें, उनले भने । युद्धमा समाजवाद, साम्यवादको सपना देख्दै लडेको सम्झँदै उनले भने, समाजवाद, साम्यवाद नेताहरू, उनीहरूका आफन्त र वरिपरि घुम्नेका लागि रहेछ । उनले सर्वसाधारणले स्वतन्त्रतापूर्वक बोल्न पाउने अधिकार पाएकोमा गर्व लागेको बताए ।सशस्त्र युद्धका बेला नेपाल, भारतमा सांस्कृतिक मोर्चाका सहयात्री विष्णु रानाभाटको अवस्था पनि फरक छैन । अर्घाखाँची भूमिकास्थनका स्थायी बासिन्दा उनी पनि काठमाडौंका सडकमा दैनिक ज्यालादारीमा बाँसुरी बजाएर खर्च जुटाइरहेका छन् । कहिले स्टुडियोको लाइभ दोहोरी, कहिले लाइभ सांस्कृतिक कार्यक्रमा बाँसुरी बजाएर खर्च जुटाएको छु, उनले भने, माओवादी कलाकारको आर्थिक, मानसिक रूपमा कमजोर अवस्था छ । राज्यद्वारा मारिएका कृष्णसेन इच्छुक प्रतिष्ठानका पूर्वअध्यक्ष हिरामणि दुःखीले माओवादीले संसदीय धार लिएपछि जनसंगीतलाई कम महत्त्व दिन थालेकाले कलाकारहरू तितरबितर भएको टिप्पणी गर्छन् । पार्टी विभाजन नहुँदै प्रतिष्ठानबाट जनकलाकारलाई समेटेर अघि बढ्ने तयारी थियो, उनले भने, माओवादी पटकपटक सरकारमा गयो तर उसले लिएको संसदीय बाटोमा जनकलाकार आवश्यकतामा परेनन् । किनकि नेताहरू अरेली काँडैले भन्ने गीतमा नाच्न थालिसकेका छन् ।माओवादी केन्द्रीय सदस्य एवं लेखक, कवि, कलाकारको जनसांस्कृतिक महासंघका इञ्चार्ज ईश्वरचन्द्र ज्ञवालीले जनवादी कलाकार लाई संगठित गर्ने तयारी भएको बताए । साथीहरूका युद्धमा हामीले दुःख गर्ने, अहिले केही नपाउने भन्ने धेरै गुनासा छन्, उनले भने, कलाकारलाई संगठित गरेर योजना बनाउने तयारी छ । काठमाडौंको सतुंगलमा साँघुरो कोठामा अन्तर्वार्ता सक्नै लाग्दा गायक मोहित श्रेष्ठले आँखाभरि आँसु पार्दै गुनगुनाए ।रुन्न भन्थे जिन्दगीमा तर आज रुनुपर्यो मनको फूल नफक्रिँदै खडेरीले ओइली झर्यो ।"
कान्तिपुर व्यवस्थापन र प्रतिष्ठान शाखाबीच सहमति,"काठमाडौं (कास) कान्तिपुर लिमिटेड व्यवस्थापन र नेपाल पत्रकार महासंघ कान्तिपुर प्रतिष्ठान शाखाबीच ७ बुँदे सहमति भएको छ । करिब दुई सातादेखि चलेको उक्त वार्ता आइतबार सहमतिमा टुंगिएको पत्रकार महासंघ कान्तिपुर प्रतिष्ठान शाखाले विज्ञप्तिमार्फत जनाएको हो ।सहमतिपत्रमा बाँकी तलब यथाशीघ्र भुक्तानी गर्ने, पत्रकारहरू स्वैच्छिक अवकाशमा जान चाहेमा काम गरेको वर्षका आधारमा बिदा, औषधि उपचार, उपदानलगायत कानुनअनुसार एकमुष्ट प्याकेज उपलब्ध गराउनेलगायत उल्लेख छ । श्रमजीवी पत्रकारका हकहितका विषयमा शाखाले राखेका मागबारे दुई पक्षबीच सातबुँदे सहमति भएको छ, शाखा अध्यक्ष अनिल गिरीद्वारा जारी गरिएको विज्ञप्तिमा भनिएको छ, कान्तिपुरमा कार्यरत पत्रकारहरू स्वैच्छिक अवकाशमा जान चाहेको खण्डमा बिदा, औषधि उपचार, उपदानलगायतका कानुनले तोकेका विषयमा काम गरेको वर्षका आधारमा एकमुष्ट प्याकेज उपलब्ध गराउने, जिल्लामा कार्यरत पत्रकारहरू अवकाशपछि पनि इच्छुक भएमा स्ट्रिन्जरका रूपमा काममा राखिने, बाँकी तलब यथाशीघ्र भुक्तानी गर्नेलगायतका सहमतिमा दुई पक्षबीच आइतबार हस्ताक्षर भएको छ । कान्तिपुर प्रतिष्ठान शाखाले असोज १२ गते पत्रकारका सेवा सुविधासम्बन्धी माग व्यवस्थापनसमक्ष पेस गरेको थियो ।"
काठमाडौंबाट चोरिएको मूर्ति भियनामा,"काठमाडौं (कास) सन् ७० को दशकको उत्तरार्द्धमा यटखा टोलको अरखु बहीबाट चोरिएको सारीपुत्रमोद्गललायनको प्रस्तर मूर्ति अस्ट्रियाको भियनास्थित एक निजी लिलाम गृहमा भेटिएको छ ।चोरिएकाहराएका सम्पदाको खोजबिन गरी फिर्ता ल्याउन सक्रिय लस्ट आर्ट्स अफ नेपालका अनुसार, उक्त मूर्ति भियनाको ग्यालरी जेक अक्सनमा २०१८ डिसेम्बर ८ मा बिक्री भएको पाइएको छ । सत्रौं शताब्दीको मानिने यो मूर्ति स्विस कला अन्वेषक उर्लिच भोन स्क्रोडरले सन् १९७६ मा तस्बिर लिएर आफ्नो कृति नेप्लिज स्टोन स्कल्प्चर्समा प्रकाशित गरेका छन् । लिलाम गृहले उक्त मूर्तिलाई १४१५ शताब्दीको देवी प्रतिमा भनेर उल्लेख गरेको छ ।सन् ७० को दशकको पूर्वार्द्धमा लगन टोलस्थित कीर्तिपुन्य महाविहारबाट चोरिएको सारीपुत्रमोद्गललायनको स्वर्ण आकृति भियनामा फेला परेको थियो । बुद्धका सर्वश्रेष्ठ र प्रिय दुई शिष्यका रूपमा चिनिने सारीपुत्र तथा मोद्गललायनको निर्मित मूर्तिको अवस्थितिबारे थाहा भए पनि मूर्तिमा रहेको आकृति सारीपुत्र तथा मोद्गललायनमध्ये कसको हो भन्ने भने यकिन भएको छैन ।"
निजी विद्यालयलाई गुठीमा लैजान विज्ञको सुझाव,"(काठमाडौं)विद्यालय शिक्षा विधेयक संसद्मा विचाराधीन रहेको अवस्थामा शिक्षाविद्हरूले निजी विद्यालयलाई ५ वर्षभित्र गैरनाफामूलक गुठीमा लैजानुपर्ने सुझाव दिएका छन् । शिक्षा ऐन जारी भएको ५ वर्षभित्रमा निजी विद्यालयलाई निजी वा सार्वजनिक शैक्षिक गुठीमा रूपान्तरण गर्नुपर्ने उनीहरूले औंल्याएका हुन् ।केदारभक्त माथेमा, विद्यानाथ कोइराला, मनप्रसाद वाग्ले, मीनबहादुर विष्ट, विनय कुसियत, ब्रजेश पन्त, टीका भट्टराईसहितका शिक्षाविद्हरूले शिक्षाजस्तो विषयमा राज्यले जिम्मेवारी लिनुपर्ने निष्कर्षसहित यस्तो सुझाव दिएका हुन् । विधेयकमाथि संशोधन गर्न उक्त सुझावहरू प्रतिनिधिसभाको शिक्षा तथा स्वास्थ्य समितिमा पेस गरिएको भट्टराईले जनाए । विधेयकमा हाल कम्पनी मोडेलमा दर्ता भएर सञ्चालनमा रहेका निजी विद्यालयलाई अहिलेकै अवस्थामा पठनपाठन गर्न र विद्यार्थीसँग शुल्क लिन छुट दिने व्यवस्था गरिएको छ ।उक्त व्यवस्था हुबहु पारित गर्दा संविधानले प्रत्याभूत गरेको निःशुल्क शिक्षाको व्यवस्था प्रतिकूल हुने विज्ञहरूले जनाएका छन् । शिक्षाजस्तो विषय निजी क्षेत्रमा छाड्न हुँदैन । राज्यले नै सञ्चालन गर्नुपर्छ । व्यावसायिक निजीकरणका दुष्प्रभावका बारेमा सार्वजनिक वृत्तमा पर्याप्त छलफल भएको छ, सुझाव प्रतिवेदनमा भनिएको छ । सरकारले मन्त्रिपरिषद्बाट पहिलो पटक विधेयक स्वीकृत गर्दा निजीलाई ५ वर्षभित्र गैरनाफामूलक गुठीमा लैजाने व्यवस्था प्रस्ताव गरेको थियो । तर निजी विद्यालय सञ्चालकहरूको असन्तुष्टिपछि मन्त्रिपरिषद्ले विधेयक फिर्ता लिएर प्रस्तावित उक्त व्यवस्था हटाई प्रतिनिधिसभामा विधेयक दर्ता गराएको थियो । सरकार निजी विद्यालय सञ्चालकको दबाबमा झुकेको भन्दै आलोचना भइरहेको छ । विज्ञहरूले भने सरकारले हटाएको व्यवस्थालाई कायम राख्नुपर्ने सुझाव दिएका हुन् । उच्चस्तरीय शिक्षा आयोगको प्रतिवेदन २०७५ ले पनि निजीलाई १० वर्षभित्र गुठीमा लैजान सिफारिस गरेको थियो ।त्यस्तै शिक्षाविद्हरूले निजी विद्यालयमा छोराछारी पढाउने अभिभावकसँग शुल्कअनुसार सार्वजनिक शिक्षा कर लिने व्यवस्था गर्नुपर्ने सुझाव दिएका छन् । निजी विद्यालयबाट छात्रवृत्ति पाएका अवस्थामा बाहेक अन्य अभिभावकबाट तोकिएबमोजिम कर लिने गरी विधेयक संशोधन गर्नुपर्ने औंल्याइएको छ । कर लिने व्यवस्थाले राज्यले पूरा जिम्मेवारी नलिएसम्म सार्वजनिक शिक्षाका लागि स्रोत जुटाउने एउटा उपाय हुने र त्यसले सामाजिक न्यायको संकेतसमेत गर्ने प्रतिवेदनमा उल्लेख छ । निजीमा बालबालिका पढाउन चाहने अभिभावकले निःशुल्क शिक्षा पाउने हक दाबी गर्न नपाउने व्यवस्था गर्न सकेमात्र संविधानसम्मत हुन सक्ने उनीहरूको तर्क छ । संविधानले माध्यमिक तहसम्म निःशुल्क र आधारभूत तह अनिवार्यसहित निःशुल्क हुने ग्यारेन्टी गरेको छ । विज्ञहरूका सुझावलाई शिक्षा नीति तथा अभ्यास केन्द्रले प्रतिवेदन तयार पारेर समितिमा पेस गरेको हो । निजीले शुल्क लिन पाउने तर पर्याप्त अनुदानसमेत नपाउने सामुदायिक विद्यालयले शुल्क लिन नपाउने प्रावधानले विभेद हुने शिक्षाकर्मीहरूले तर्क गर्दै आएका छन् । गुठीमा मात्रै निजी विद्यालय स्थापना गर्न पाइने विधेयकको व्यवस्थाले निजी विद्यालयको एकाधिकार बढ्ने भन्दै आलोचनासमेत हुँदै आएको छ ।त्रिभुवन विश्वविद्यालयका पूर्वउपकुलपति, प्राध्यापकसहितका शिक्षाविद्ले विधेयक संविधान र संघीयताविपरीत रहेकाले त्यसलाई समेत संशोधन गर्न सचेत गराएका छन् । जिल्ला शिक्षा कार्यालय राख्दा संविधानको विरुद्धमा हुने ठहर छ । विधेयकमा कार्यालय कायमै राख्ने र शिक्षकको खटनपटनमा भूमिका दिने उल्लेख छ । विज्ञहरूले प्रधानाध्यापकको छनोटमा पालिका र विद्यालय व्यवस्थापन समिति (विव्यस) को निर्णायक भूमिका हुनुपर्नेमा जोड दिएका छन् । सुझाव प्रतिवेदनमा भनिएको छ, जिशिका राख्नु भनेको २०२८ को ऐन नै फर्काउनु हो । प्रअ छनोट विव्यस तथा पालिकाको शिक्षा शाखाको प्रतिनिधि र विज्ञसहितको समितिबाट गर्नु उचित हुन्छ । विधेयकमा जिल्ला शिक्षा कार्यालयका प्रमुख, प्रशासकीय प्रमुख र शिक्षाविज्ञ सम्मिलित समितिले प्रअ छनोट गर्ने उल्लेख छ । विज्ञहरूको सुझावमा शिक्षकको दरबन्दी, नियुक्ति, रेखदेख, कार्यसम्पादन मूल्यांकन, बढुवालगायत काममा सबैभन्दा बढी भूमिका स्थानीय तहलाई नै दिनुपर्ने औंल्याएका छन् ।विधेयक संसद्मा दर्ता भएपछि आन्दोलित नेपाल शिक्षक महासंघसँग सरकारले स्थानीय तहको अधिकारमा हस्तक्षेप हुने गरी सम्झौता गरेको छ । संविधानले माध्यमिक तहसम्मको शिक्षामा स्थानीय तहको एकल अधिकार हुने व्यवस्था गरेको छ । नगरपालिका संघ र गाउँपालिका महासंघले एकल अधिकार सुनिश्चित हुनुपर्ने भन्दै खबरदारी गर्दै आएका छन् । विधेयकमा संशोधन गर्न संसद्मा डेढ सयभन्दा बढी संशोधन दर्ता भइसकेको छ । प्रदेशलाई शैक्षिक तथ्यांक अद्यावधिक गर्ने र जनशक्तिको प्रक्षेपण गर्ने, विद्यालयको पाठ्यपुस्तक छपाइ गर्ने र विद्यालयको नक्सांकन तथा सेवा क्षेत्र निर्धारण गर्ने अधिकार थप गर्नुपर्ने औंल्याइएको छ । अनिवार्य तथा निःशुल्क आधारभूत शिक्षा प्रदान गर्ने पालिकाहरूको जिम्मेवारी र व्यवस्थापन गर्ने अग्राधिकार हो । यसलाई अरू तहका सरकारले ती अधिकार सीमित गर्ने होइन, सहजीकरण गर्ने हुनुपर्छ, सुझावमा भनिएको छ ।विज्ञहरूले भने शिक्षक महासंघको सट्टा नेपाल शिक्षक काउन्सिल हुनुपर्ने माग गरेका छन् । महासंघ राजनीतिक प्रकृतिको संगठन भएकाले त्यसको सट्टा स्वतन्त्र, गैरराजनीतिक अवधारणामा जानुपर्ने औंल्याइएको छ । काउन्सिललाई शिक्षक लाइसेन्सको कामसमेत दिने सक्ने सुझाव दिइएको छ । उनीहरूले प्रारम्भिक बालविकास कक्षा (ईसीडी) लाई पनि विद्यालय तहमा समावेश गर्नुपर्ने सुझाव दिएका छन् । विधेयकमा ईसीडीलाई विद्यालय तह बाहिर राखिएको छ । विदेशी बोर्डको सम्बन्धनमा सञ्चालित विद्यालय खारेज गर्नुपर्ने विज्ञहरूको निष्कर्ष छ । हाल नेपालमा १४ वटा विदेशी बोर्डका विद्यालय सञ्चालनमा छन् भने केहिले ए लेभललगायत कार्यक्रम सञ्चालन गर्दै आएका छन् ।विधेयकले सञ्चालनमा रहेका विद्यालयलाई निर्वाध सञ्चालन हुन दिने र कूटनीतिक नियोगको सिफारिसमा थप विद्यालय स्थापना गर्न सकिने व्यवस्था गरेको छ । शिक्षाविद्हरूले भने विद्यालय तहमा विदेशी सम्बन्धनको प्रावधान राख्नु त्रुटिपूर्ण रहेको जनाएका छन् । उच्चशिक्षामा मात्रै विदेश बोर्डको कार्यक्रम सञ्चालन गर्न सकिने औंल्याइएको छ । ए लेभल, आईबी र सीबीएसई जस्ता विदेशी बोर्डबाट सञ्चालित कार्यक्रम खारेज गर्न उनीहरूले माग गरेका छन् । गणित, विज्ञान र कम्प्युटर विषय अंग्रेजी भाषामा मात्रै पठनपाठन गराउने विधेयक व्यवस्था पनि अनुचित रहेको औंल्याइएको छ । सामुदायिक विद्यालयमा अंग्रेजी माध्यममा अध्ययन अध्यापन गराउन सक्ने शिक्षकको संख्या कमी रहेकाले विद्यार्थीले आफूले बुझ्ने भाषामा सिकाइ गर्दा गहिराइमा पुगिने राय पेस गरिएको छ ।"
लोकको फुटबल साधना,"(लुम्बिनी)पहिलो पटकको भलाकुसारीले मात्र उनीसँग घुलमिल हुन गाह्रै हुन्छ । हक्की स्वभाव र बोल्ड भ्वाइस भएका उनी झ्याम्मिन थालेपछि भने मित्रता गाढा बन्छ । संगत लम्बिएपछि उनको जीवनबाट धेरै कुरा सिक्ने अवसर मिल्छ । उनको सौख पनि त्यस्तै छ । गाउँ होस् या सहर, विभिन्न ओहदाका मानिससित भेट्न, गफिन र नयाँ अनुभव बटुल्न रुचाउँछन् । यस्तै बानीले रूपन्देहीको तिलोत्तमा६ का ४७ वर्षीय लोक सबैका प्रिय बनेका छन् । लोकका बाबु रोमबहादुर भारतीय सेनामा कार्यरत थिए । त्यसैले हुर्काइबढाइमा उतारचढाव छ । सैनिक जीवनका कारण बाबु र आमा गंगादेवीले दुई दाइ र लोकलाई भारतमै अध्यापन गराएका थिए । भारतको आग्रामा बाल्यकाल बिताएका लोक पढाइमा तेज थिए । २०४३ सालमा ४ कक्षामा पढ्दैताका गणित शिक्षकले गृहकार्य नगरेपछि लोक र उनका केही साथीलाई कक्षाकोठामा उभ्याए । मेहेन्दीको लौरोले हिर्काउँदा लौरो उछिट्टिएर लोकको दाहिने आँखामा लाग्यो । उनलाई तत्कालै अस्पताल पुर्याइयो । शल्यक्रिया कक्षमा लगियो । चिकित्सकले लौरोको चोटले रेटिना, लेन्स र कोर्निया खराब भएको बताए । अस्पताल र घरमा गरेर उपचारमै ५ महिना बित्यो । त्यसपछि उनको दायाँ आँखाको ज्योति फर्किएन । एकाएक आँखा नदेख्ने भएपछि लोक धेरै रोए । उनी टुटे । त्यसपछि उनलाई भारतमा बस्नै मन लागेन । कक्षा ५ मा पुगेपछि उनी काठमाडौंस्थित सिद्धार्थ वनस्थली स्कुलमा भर्ना भए । बुबाआमा र २ दाइ भने भारतमै बसे । वनस्थलीको छात्रावासमा बसेर २ वर्ष पढेको उनले बताए । त्यसपछि भने उनी बुटवल आए । फुपूहरू यतै हुनुहुन्थ्यो,म बुटवल आएँ, उनले भने, बुटवलको न्यु होराइजन माविबाट २०४९ मा एसएलसी दिने पहिलो ब्याचको विद्यार्थी हुँ ।प्रथम श्रेणीमा एसएलसी उत्तीर्ण गरेपछि विज्ञान पढ्ने सोच बनाएर पुनः काठमाडौं हानिए । जेठा दाइ नेपाली सेनामा भर्ती भए । माइला दाइ कोरियातर्फ लागे । लोक भने काठमाडौंस्थित अमृत साइन्स क्याम्पसमा आईएस्सीमा भर्ना भए । आईएस्सी पढ्दै गर्दा चुरोट खान सिकेँ, उनले भने, साथीभाइको लहलहैमा चुरोट तान्न थालें, हरेक साता मदिरा पिउने बानी पनि भयो । विज्ञान पढ्न गएका उनी नशा र धूवाँमा रुमल्लिएपछि निराश हुँदै फेरि बुटवल फर्किए । बुटवलस्थित लुम्बिनी वाणिज्य क्याम्पसमा भर्ना भए । त्यहीँबाट १२ कक्षा उत्तीर्ण गरे ।यसबीच, उनको जिन्दगीमा मायालुका रूपमा स्थानीय मिनुर श्रेष्ठ प्रवेश गरिन् । लोक र मिनुरबीच भेटघाट र बोलचाल खासै बाक्लो भने हुँदैनथ्यो । तर मनमनै एकअर्कालाई मन पराइसकेका रहेछौं, लोकले भने, माया बढ्दै गयो, बिहे भयो । क्याम्पस अध्ययन गर्ने क्रममा उनको राजनीतिमा पनि रुचि बढ्दै गयो । आफ्नो आस्था भएको नेपाली कांग्रेस पार्टीमा आबद्ध भएर विद्यार्थी राजनीतिलाई अगाडि बढाउँदै गए । विभिन्न तहमा रहेर नेतृत्व सम्हालेको उनले बताए । यस्तैमा नयाँ मोड आयो । वाणिज्य क्याम्पसमा स्नातक तह अध्ययन सुरु गरेपछि अमेरिका जाने लहर चल्न थाल्यो । त्यसबेला बुबाले अवकाश प्राप्त गरिसकेका थिए । बुबा प्यारालाइसिस भएर बेडरेस्टमा हुनुहुन्थ्यो, उनले भने, त्यहीबेला मलाई अमेरिका जाने रहर जाग्यो । आफैंले अमेरिकाको कलेज छानेर छात्रवृत्तिमा नाम निकालेपछि हौसिएका थिए । तर अमेरिकी दूतावासले लिएको अन्तर्वार्तामा असफल भएपछि उनको यो उत्साह मर्यो । त्यसपछि पासपार्ट च्यातें र घर फर्किएँ, उनले भने, त्यही दिनबाट कमाउन वा पढ्न विदेश जाने सोचिनँ । अमेरिका जान नपाएर घर फर्किएका लोक एक दिन नजिकै कल्भर्टमा टोलाउँदै थिए । त्यही बेला एक साथी टुप्लुक्क आइपुगे । साथीले एकपटक चाखेर विचार गर भन्यो, उनले त्यो दिन स्मरण गरे, मैले चाखें, १३ वर्षसम्म त्यसको लतले छोडेन, आधा जीवन गल्तीले बिगारें । एकपटक चाखेपछि त्यस चिज (लागूऔषध) प्रति मोह बढ्दै गएको उनले बताए । लोकको विचारमा दुर्व्यसनमा फस्न समय नलाग्दो रहेछ । उनका अनुसार एक सातासम्म लगातार साथीले खुवायो । जब एक दिन त्यो आएन, उनले भने, रातभरि निदाइनँ । अर्को दिनदेखि आफैं खोज्न हिँडेँ । लागूऔषध सेवन गर्नेसित मात्र संगत गर्न थाले । सेवनपछि लठ्ठिएर सुत्ने गरेका उनले पढाइ पूरा गर्न सकेनन् । उनकी प्रेमिका मिनुरले साथ छाड्निन् । लतमै भएका बेला लोकसित विवाह गर्ने अठोट राखिन् । २०६० सालमा प्रेमविवाह गरे । मिनुर जागिर गर्दै पढ्थिन् । लोक आफ्नै धुनमा बस्थे । कुलतले उनलाई छाडेन । सबैले सम्झाउँथे । लोक बेवास्ता गर्थे । विवाह गरेको दुई वर्षमै उनीहरू अभिभावक बने । तर लोक बेरोजगार थिए । दिनैभरि लागूपदार्थ सेवन गर्थे र सुत्थे । दुर्व्यसनमा फँसेको १३ वर्षपछि एक दिन उनलाई लतबाट बाहिर निस्कन मन लाग्यो । उनले आफन्त दाइ खेमराज पुनलाई फोन गरेर उनीसँगै बस्ने र लत छाड्ने बताए । तलाईं ढोका खुला छ आइज, लोकको प्रस्तावपछि खेमराजले भने, अनुशासित भएर बस्नुपर्छ, नभए ढोका फेरि पनि खुलै हुन्छ, फर्केर जानु । उनले सुध्रिने अठोट गरेका थिए । सुध्रिएरै फर्किने प्रतिबद्धतासहित दाइको घरमा गएको उनले बताए । एक वर्षसम्म चाडपर्वमा समेत घर आएनन् । परिवार नभेटी बुटवलमा रहेको दाइको घरबाट बाहिर निस्केनन् । छतबाट मानिसले ओहोरदोहोर गरेको हेरेर समय बिताउने गरेको उनले बताए । मलाई एक साता निकै गाह्रो भयो, उनले सम्झिए, भाउजूले गराएको योग ध्यान, दाइको नरम बोलीको सुझावलाई मनन गरेर मैले लागूपदार्थलाई बाईबाई गरें । लोकले बिस्तारै खेमराजको औषधि पसलमा काम सिके । दुर्व्यसन त्यागेपछि उनको जीवन फुटबल साधनमा बित्न थाल्यो । सानैदेखि उनी छिमेकको मैदानमा फुटबल खेल्थे । २०६४ सालबाट स्थानीय झरना स्पोर्ट्स क्लबमा सदस्य बनेका थिए । उनलाई तत्कालीन अध्यक्ष छत्रबहादुर दर्लामीले खेल संयोजकको जिम्मा दिए । जीवनलाई परिवर्तन गरेका लोकलाई मैदानमा नियमित देख्दा गाउँले नै अचम्म पर्थे । उनले ४ वर्षसम्म खेल संयोजन गरी क्लबमा योगदान गरे । झरना स्पोर्ट्स टिमलाई बलियो बनाए । त्यही दौरान लोकले रूपन्देही फुटबल संघमा कार्यसमिति सदस्य बन्ने मौका पाए । सदस्य बनेपछि रूपन्देही११, टिम म्यानेजरको जिम्मेवारी पाए । त्यो भूमिका पनि सफलतापूर्वक निभाए, उनले भने, म नडराईकन बोल्ने, मसँग अरू बोल्न डराउँथे, त्यसैले कडै स्वभावले खेलाडीलाई अघि बढाइन्थ्यो । २०६७ सालमा जिल्ला फुटबल संघमा महासचिव बनेका उनी ४ वर्षपछि फेरि महासचिव बने । हाल उनी जिल्ला फुटबल संघको अध्यक्ष छन् । फुटबलमा जिल्ला लिगमा रेलिगेसनमार्फत छनोट गर्ने अभ्यास गराउँदै पुनले संघमा दर्ता भएका २० क्लबबाट हाल १६ टिम लिगका लागि तयार राखेका छन् । ३ वर्षसम्म रोकिएको तिलोत्तमा गोल्डकप पनि लोककै अध्यक्षतामा गत वर्ष सम्पन्न भएको थियो । लोक यतिमा मात्र सीमित छैनन् । उनलाई बोटबिरुवासँग रमाउन मन पर्छ । खासगरी लागूऔषधलाई विश्राम दिनेताका नै उनी बोटबिरुवासँग जोडिएका हुन् । लोक अध्यक्ष रहँदा झरना स्पोर्ट्स क्लबले स्थानीय दुर्गा मन्दिरको संरक्षणमा रहेको ४ बिघा जमिनको झाडी फाँडेर बगैंचा बनाउने निर्णय गरेपछि त्यहाँ फूलबारी बन्यो । बिहान, बेलुका फूलमा पानी राख्ने, माटो चढाउने, कटिङ गर्ने जस्ता काम क्लबका सदस्यले गर्न थाले । बगैंचालाई पर्यटकीय क्षेत्र बनाउन लोक नै तात्तिए । उनले बगैंचालाई कुञ्ज पार्कको नाम दिए । उनी कुञ्ज पार्क व्यवस्थापन समितिका अध्यक्षसमेत हुन् । यही पार्कलाई पर्यटक आगमनको केन्द्र बनाएर अघि बढ्ने उनको योजना छ । भविष्यमा एक करोड पर्ने म्युजिकल लाइट फाउन्टेन र रात्रिकालीन उद्यान बनाई होमस्टे सञ्चालनको तयारी गरिरहेको बताउँछन् लोक ।"
आस्थाको लै बरी लै,"काठमाडौं (कास) गायिका आस्था राउतको स्वरमा रहेको गीत लै बरी लै सार्वजनिक भएको छ ।घटस्थापनाको साइत पारेर आस्थाको युट्युब च्यानलमार्फत आइतबार गीत सार्वजनिक गरिएको हो । गीतमा सावित्री राउतको शब्द र सुरेश अधिकारीको संगीत छ । मिक्सिङ र मास्टरिङ किशोरथापाको छ ।गीतको भिडियोमा आस्था राउत, राज कटुवाल, मिहाङ र प्रवेशले अभिनय गरेका छन् । भिडियोमा उपाशना शाक्य, कृतिका बराल, कञ्चन श्रेष्ठ, रिया सुन्दासलाई पनि देख्न सकिन्छ । गीतले छोटो जिन्दगीमा रमाइलो गर्नुपर्ने सन्देश दिन्छ ।गायिका आस्थाले गीतको भाव र चाडपर्वको मौसम एकै भएकाले गीतले दर्शकको साथ पाउने विश्वास व्यक्त गरेकी छिन् । यो गीत मात्र नभएर मेरा प्यारा दर्शकलाई सन्देश पनि हो, आस्थाको भनाइ छ । उनको नृत्य कौशलले उनी गीत रनृत्य बराबरी गर्न सक्ने पक्का परफर्मर भएको सन्देश दिन सफल भएकी छिन् ।किरण थापा निर्देशित भिडियोमा झोलेइज्मको छायांकन, सम्पादन र भिजुअल इफेक्ट, किरन थापाको कोरियोग्राफी, रमा विश्वकर्माको सहायक कोरियोग्राफी रहेको छ । सालको पात टपरी बोलको रिमिक्स गीतबाट गायन यात्रा सुरु गरेकी आस्थाले चौबन्दीमा पटुकी बोलको गीतबाट आफूलाई स्थापित गरेकी थिइन् ।"
१४ शिखर आरोहणको कीर्तिमान,सन् १९८६ मा आजकै दिन (अक्टोबर १६) मा पर्वतारोही रेइनहोल्ड मेसनरले आठ हजार मिटरभन्दा अग्ला सबै १४ वटा हिमाल आरोहणको कीर्तिमान बनाएका थिए । इटालीका पर्वतारोही मेसनरले नेपालको लोत्से हिमालको आरोहणसँगै उक्त कीर्तिमान कायम गरेका हुन् । १९४४ सेप्टेम्बर १७ मा इटालीको ब्रिक्सटनमा जन्मिएका मेसनरले २६ वर्षको उमेरमा पाकिस्तानको नङ्गा पर्वत बाट आरोहण सुरु गरेका हुन् । १९७८ मा पुनः नङ्गा पर्वतको आरोहण गरेका मेसनरले सोही वर्ष अस्ट्रियाका पिटर हबेलरसँगै पहिलो पटक बिना अक्सिजन सगरमाथा आरोहण गरेर कीर्तिमान कायम गरेका थिए । १९८० मा उनले फेरि अक्सिजनबिना नै एक्लै सगरमाथा चढेका थिए ।
पदाधिकारी बर्खास्त गर्न बीपी प्रतिष्ठानका चिकित्सकको माग,"(सुनसरी)बीपी कोइराला स्वास्थ्य विज्ञान प्रतिष्ठानमा आन्दोलनरत चिकित्सकहरूले आफूहरूको पदोन्नति नहुनुमा पदाधिकारीबीचको अन्तरकलह मुख्य कारण रहेको आरोप लगाएका छन् । चार पदाधिकारीबीचको कलहले चिकित्सकहरूको पदोन्नति नहुनु ठूलो कुरा नभए पनि प्रतिष्ठानको हितमा हुनुपर्ने कैयौं दीर्घकालीन महत्त्वका विषयसँगै बिरामीको स्वास्थ्य उपचार सेवा, अध्ययनअध्यापन र अनुसन्धानमा असर परेको उनीहरूले बताएका छन् । प्रतिष्ठानलाई अनिर्णयको बन्दी बनाउने पदाधिकारीहरूले चिकित्सकका राजीनामा स्वीकार गर्नुपर्ने, नभए उनीहरूले तत्काल राजीनामा दिनुपर्ने अडान लिएका छन् । प्रतिष्ठानका शिक्षक चिकित्सकले बढुवा प्रक्रिया अघि नबढे पदाधिकारीको बर्खास्त वा आफूहरूको सामूहिक राजीनामा स्वीकृत गर्न माग गरेका छन् । आइतबार पत्रकार सम्मेलन गर्दै शिक्षक कल्याण समाजले पदाधिकारीबीचको अन्तरकलह नै प्रतिष्ठानलाई अनिर्णयको बन्दी बनाउने कारक तत्त्व रहेको जनाएका छन् । प्रतिष्ठानका मेडिसिन विभाग प्रमुख डा रविन मास्केले भने, विगतमा अनेकौं पटक संघर्ष र सहमतिका बाबजुद ठोस निकास ननिस्किएकाले हामी करिब १ सय ७७ जना शिक्षकले बाध्य भएर आफ्ना समस्या कुलपति (प्रधानमन्त्री), सहकुलपति (स्वास्थ्यमन्त्री), सचिवलगायतलाई भेटेर लिखित रूपमा बुझायौं । उहाँहरूले अवरुद्ध प्रक्रिया सुरु गराउन सहयोग गर्ने प्रतिबद्धता जनाए पनि आजसम्म बेवास्ता गरिएको छ । यसमा प्रतिष्ठानका कामु उपकुलपति प्राडा प्रह्लाद कार्कीको गैरजिम्मेवारीपनले थप अन्योल सिर्जना भएको छ ।कामु उपकुलपति कार्की, शिक्षाध्यक्ष प्राडा सञ्जीव शर्मा, अस्पताल निर्देशक डा जगतनारायण प्रसाद र रजिस्ट्रार सूर्य संग्रौलाबीच प्रतिष्ठानको हितमा आपसी समन्वय हुन नसक्दा चिकित्सकहरूको रोकिएको पदोन्नति प्रक्रिया सुरु हुन नसकेको समाजका अध्यक्ष डा सेराज अहमद खानले बताए । उनले भने, प्रतिष्ठानको हितमा हुने निर्णयहरू पदाधिकारीसहितको कार्यकारिणी समितिले पास गरेर सञ्चालक परिषद् सिनेटमा अनुमोदन गर्न कसले रोकेको छ ? हामीले लोक सेवा आयोग, स्वास्थ्य मन्त्रालयदेखि प्रधानमन्त्रीसम्मलाई भेटेर आएको तीन दिन बितिसक्यो तर पदाधिकारीहरू किन चुपचाप छन् ?समाजले पनि विज्ञप्ति जारी गर्दै असोज २६ देखि लागू हुने गरी सामूहिक राजीनामा दिइसकेकाले प्रतिष्ठानको स्वास्थ्य सेवातर्फको अन्तरंग, बहिरंग, इमर्जेन्सी, आईसीयू, ओपीडी, वार्ड, शैक्षिक सेवातर्फ पठनपाठन र परीक्षा, अनुसन्धानतर्फको कुनै पनि जिम्मेवारी वहन गर्न बाध्यकारी नरहेको जनाएको छ । विज्ञप्तिमा भनिएको छ, प्रतिष्ठानलाई थप अनिर्णयको बन्दी नबनाउन सम्बन्धित निकायलाई कि अवरुद्ध रहेको बढुवा प्रक्रिया तत्काल सुचारु गर्न कि यो सबको कारक एवं मुख्य जिम्मेवार रहेका प्रमुख पदाधिकारीलाई बर्खास्त गर्न कि हाम्रो सामूहिक राजीनामा स्वीकृत गरिदिनु हुन हार्दिक आह्वान गर्दछौं । प्रतिष्ठानमा विगत ७ वर्षदेखि बढुवा प्रक्रिया अवरुद्ध हुँदा १ सय ७७ जना सिनियर रेजिडेन्ट, एसिस्टेन्ट प्रोफेसर, एसोसिएट प्रोफेसर, एडिस्नल प्रोफेसरको पदोन्नति र वृत्तिविकास हुन सकेको छैन । सहकुलपति एवं स्वास्थ्यमन्त्री मोहनबहादुर बस्नेतलाई भेटेर सामूहिक राजीनामासमेत बुझाइसकेका छन् । उनीहरूको आन्दोलनका कारण प्रतिष्ठानमा स्वास्थ्य उपचार सेवा, पठनपाठन सबै प्रभावित भएको छ । पहिल्यै समय दिइएका शल्यक्रियाका बिरामीको समयलाई अनिश्चितकालका लागि पोस्टपोन्ड गरिएको छ । अधिकांश बिरामीमध्ये कार्डियो (मुटु), न्युरो (स्नायु), पल्मोलोजी (श्वासप्रश्वास र फोक्सो), क्याथल्याब सर्जरी र टाउकोसम्बन्धी समस्याका बिरामी अन्य अस्पतालतिर डाइभर्ट भइरहेका छन् । यसबीच प्रतिष्ठानमा पदाधिकारीसहितको कार्यकारिणी समितिको आपत्कालीन बैठक दुई पटक बसे पनि ठोस निर्णय दिन नसकेको चिकित्सकहरूले बताए ।"
"दसैं सुरु, गोरखा दरबारमा जमरा राखियो","गोरखा (कास) दसैंको पहिलो दिन आइतबार गोरखा दरबार क्षेत्रमा तीन पाथी जौको जमरा राखिएको छ । बिहान ११ः२९ बजेको उत्तम साइतमा गोरखा कालिका मन्दिरको दसैंघर र गोरखनाथ मन्दिरमा ११११ माना, उपल्लो कोट र तल्लो कोटमा ११ माना जौको जमरा राखिएको गोरखा दरबारका मूल पुजारी शारदाप्रसाद भट्टराईले बताए । नवरात्रको पहिलो दिन आइतबार बिहान सवा ५ बजे भगवतीलाई कैलाश कोठाबाट गर्भगृह (दसैंघर) मा सारिएको थियो । नवरात्रभर गोरखा दरबारमा विशेष पूजा हुने गर्छ । आज (आइतबार) पहिलो दिन नवदुर्गाको नौ रूपमध्ये शैलपुत्रीको पूजा आराधना गर्यौं, उनले भने । गोरखा दरबारमा जमरा राख्नका लागि उपल्लो कोटबाट माटो ल्याएर दसैंघर लिपपोत गरिएको थियो । पूजाका बेला बज्ने मालश्री धुन पनि यो बेला परिवर्तन हुन्छ, काया अष्टमीमा मालश्री गाउने, हेराएर जमरा राख्ने प्रयोजनका लागि उपल्लो कोटबाट माटो ल्याएर दसैंघर लिपपोत गरेका थियौं, उनले भने ।नवरात्र अवधिभर गोरखा दरबारमा १६ राँगा, ३६ बोका, १० भेडा, ८ कुखुरा, ५ सुँगुर गरी ७५ वटा सरकारी बलि चढ्ने पनि भट्टराईले जानकारी दिए । २०७२ को भूकम्पले क्षति पुर्याएको गोरखा दरबार र गोरखा कालिका मन्दिर पुनर्निर्माण सकिएकाले विगतका वर्ष जस्तो पूजामा भक्तजनलाई असहज नहुने उनले बताए ।"
हवाई दुर्घटनाले व्यक्तिको जीवन र देशको प्रतिष्ठामा क्षति,"मनाङ एयरको हेलिकोप्टर शनिबार दुर्घटनामा परेसँगै एकै वर्षमा मुलुकमा भएका हवाई दुर्घटनाको संख्या ६ पुगेको छ । यसबीचमा पाँच वटा हेलिकोप्टर र एउटा विमान दुर्घटना भए । नेपाल नागरिक उड्डयन प्राधिकरणले हरेक वर्ष जारी गर्ने एभिएसन सेफ्टी रिपोर्ट ले नेपाली हेलिकोप्टर तथा फिक्स्ड विङ (हवाईजहाज) हरूको उडान सुरक्षा व्यवस्थापन प्रणाली सन् २०२२ मा उल्लेख्य सुधार भएको देखाएको थियो । तर, अर्को वर्ष (२०२३) मा नेपालमा यति धेरै दुर्घटना भएका छन्, त्यसैले प्रणालीमा सुधार भएको छ भनेर विश्वास गर्न गाह्रो भएको छ । त्यति मात्र होइन, हवाई असुरक्षाको कारण जनाउँदै युरोपियन युनियनले नेपाली वायु सेवालाई आफ्नो क्षेत्रमा लगाएको उडान प्रतिबन्ध फुकुवाका लागि भएका प्रयास निरर्थक हुने चिन्ता पनि बढाएको छ । तीन महिनाकै अन्तरालमा मनाङ एयरका दुई हेलिकोप्टर दुर्घटनामा परेका छन् । मनाङको हेलिकोप्टर सोलुखुम्बुको लामजुरामा गत असार २६ मा दुर्घटनामा पर्दा चालक र पाँच मेक्सिकन पर्यटकको मृत्यु भयो । त्यस्तै, सोलुखुम्बुको लोबुचेमा शनिबार दुर्घटनाग्रस्त भएको हेलिकोप्टरमा यात्रु थिएनन्, कार्गो उडानमा रहेका एक्ला पाइलट गम्भीर घाइते भए । यी दुई दुर्घटनापछि मनाङ एयर जहाजविहीन भएको छ । साढे दुई दशक लामो उडानमा मनाङले मात्रै ५ वटा हेलिकोप्टर दुर्घटना बेहोरिसकेको छ, जसमा तीन वटा सोलुखुम्बुमै र दुई वटा हुम्लामा भएका थिए । शनिबारको दुर्घटनापछि नागरिक उड्डयन प्राधिकरणले खराब उडान सुरक्षा को कारण देखाउँदै मनाङको इजाजतपत्र (अपरेटर सर्टिफिकेट) निलम्बन गरेको छ । अनुभवी चालकले मौसमको समस्या नभएका बेला उडाएको हेलिकोप्टर शनिबार लोबुचेमा दुर्घटनाग्रस्त भएको हो । हेलिकोप्टरमा ककपिट भ्वाइस रेकर्डर (सीभीआर) र फ्लाइट डाटा रेकर्डर (एफडीआर) नहुने भएकाले दुर्घटनाको खास कारण के हो, पहिल्याउन कठिन छ । तर, पाइलटको उपचारपछि दुर्घटनाको कारण मानवीय हो वा मेसिन भन्ने पत्ता लगाउन सकिनेछ । प्राधिकरण वा सरकारले गर्ने जाँचबुझ समितिलाई यथार्थ कारण पाइलटले बताउलान् । उनको बयानले हवाई सुरक्षाका लागि नीतिनियम निर्माणका लागि मार्गदर्शन प्रदान गर्नेछ । भौगोलिक विकटता र सडक पूर्वाधारको अपर्याप्तताका कारण उच्च पहाडी र हिमाली क्षेत्रमा मान्छे गम्भीर बिरामी हुँदा, दुर्घटना वा अन्य उद्धार गर्नुपर्दा हेलिकोप्टर प्रयोग गर्नैपर्ने बाध्यता छ । हेलिकोप्टर सेवा सहज छ तर संवेदनशील पनि । मौसममा अचानक आउने फेरबदलले कतिपय दुर्घटना भएका हुन सक्छन्, कतिपय दुर्घटना सञ्चालक र पाइलटको लापरबाहीसँग पनि जोडिएका छन् । वायु सेवा कम्पनीले हवाई सुरक्षासम्बन्धी मापदण्डलाई इमानपूर्वक पालना गर्ने, नियामक निकायले कडाइका साथ नियमन गर्ने हो भने दुर्घटना धेरै हदसम्म न्यूनीकरण हुन सक्छ । हवाई दुर्घटनापछि जीवन बचाउन निकै कठिन हुने भएकाले पनि सुरक्षा मापदण्ड पालनामा किञ्चित् पनि सम्झौता स्वीकार्य हुन सक्दैन । तर, हेलिकोप्टर दुर्घटना बारम्बार भइरहँदा वायु सेवा कम्पनी, नियामक निकाय तथा उड्डयनकर्मीको क्षमतामाथि प्रश्न गर्नुपर्ने अवस्था आएको छ । गत वर्ष माघ १ मा मात्रै पोखरामा यति एयरलाइन्सको विमान दुर्घटना हुँदा ७२ जनाको ज्यान गएको थियो, जुन आन्तरिक उडानकै डरलाग्दो दुर्घटना थियो । त्यसअघि जेठ १५ मा मात्रै तारा एयरको विमान दुर्घटना हुँदा २२ जनाको मृत्यु भएको थियो । हवाई सेवा प्रदायकका लागि इजाजत वितरण प्रक्रियालाई पनि स्वच्छ र पारदर्शी बनाउन जरुरी देखिन्छ । प्रभाव र पहुँचका आधारमा जथाभावी इजाजत दिँदै जाँदा सेवा प्रदायक कम्पनी थपिँदै जान्छन् र त्यसले अस्वस्थ प्रतिस्पर्धा निम्त्याउँछ । चालकहरू प्रतिकूल परिस्थितिमा पनि जोखिम मोल्नुपर्ने अवस्थामा पुग्छन् । अनि, बारम्बारको दुर्घटनाले यात्रुमा त्रास फैलाउँछ । त्यति मात्र होइन, यसले देशको प्रतिष्ठालाई प्रभावित पार्छ, जस्तो अहिले पारेको छ । अन्तर्राष्ट्रिय उड्डयन संगठन (आइकाओ) को अन्तर्राष्ट्रिय उड्डयन मापदण्ड तथा सिफारिसको परिपालना दर कमजोर रहेको भन्ने प्रतिवेदनका आधारमा युरोपियन युनियन (ईयू) ले २०७० सालदेखि आफ्ना सदस्य मुलुकभित्र नेपाली वायु सेवाको उडानलाई निषेध गरेको छ । निषेध हटाउन पहल भइरहेको अभिव्यक्ति सरकारबाट आइरहेका बेला मुलुकभित्र हवाई दुर्घटना भइरहनु विडम्बनापूर्ण छ । आइकाओ तथा ईयूले गर्ने सुरक्षा मापदण्ड परिपालनाको मूल्यांकनमा हेलिकोप्टर दुर्घटना सोझै जोडिँदैन तर यस्ता दुर्घटनाले मुलुकको हवाई सुरक्षासम्बन्धी नियमन प्रणालीलाई प्रतिविम्बित गर्छ । न्यूनतम मापदण्ड पूरा नगरी हवाई सेवा सञ्चालन गर्नु भनेको नागरिकको जीउज्यानमाथि खेलबाड हो । त्यसैले उड्डयनसम्बन्धी मापदण्ड पालनामा नियमनकारी निकाय, सेवा प्रदायक कम्पनी, चालक कसैले पनि हेलचक्य्राइँ गर्नु हुँदैन ।"
कांग्रेसलाई कोशी प्रदेशको सन्देश,"कांग्रेस नेता शेखर कोइरालाले यसपालि देखाएको विद्रोहले राजनीतिक क्षेत्रमा ठूलै हलचल मच्चाएको छ । २०५१ मा कांग्रेसको ३६ से समूहले देखाएको विद्रोहझैं यो विद्रोहलाई पनि इतिहासले सम्झनेछ । यसको सेफ ल्यान्डिङ नभएको भए कांग्रेस र केन्द्रीय सत्तामा नै ठूलो उथलपुथल आउन सक्थ्यो । शेखर हिरोबाट जिरो पनि हुन सक्थे । अथवा शेखरले लगाएको आगोले केन्द्रको सत्ता राजनीति खरानी पनि हुन सक्थ्यो । सम्भावना दुवै भएकाले यसलाई भनिन्छ, हस्तिनापुरको रजाइँ कि चपलीमुनिको बास ? शेखरले थालेको यसपालिको विद्रोह असफल भएको भए शेखर र उनको पछि लागेका ८ प्रदेश सांसदकै भविष्य चौपट बनाउन सक्थ्यो । तर कांग्रेस सभापति शेरबहादुर देउवा र प्रधानमन्त्री पुष्पकमल दाहालमा रहेको सत्तालिप्साले यसपालिे शेखरले गरेको विद्रोह सफल भएको हो । हुन त संविधानको जुन प्रावधान अन्तर्गत कोशी प्रदेशको सरकार बनेको छ त्यो धारामा पार्टी ह्वीप लाउन र अनुशासनको कारबाही गर्न मिल्दैन । त्यसैले पनि यो धारामा कुनै निर्देशन वा कारबाहीको सवाल उठ्दैन । केन्द्रीय सभापति वा केन्द्रीय कार्यसमितिको बहुमतले आगामी दिनमा विद्रोहको नेतृत्व गर्ने शेखर र उनलाई साथ दिने आठ सांसदको भविष्यलाई भने अन्धकार बनाउन सक्थ्यो । तर अहिलेकै आगोको झिल्कोले देशभरि आगो सल्केको भए त्यसले केन्द्रको सत्ता र अन्य प्रदेशको सत्तामा पनि परिवर्तन हुन सक्थ्यो । मनमुटाव बढ्दै जाँदा पार्टी विभाजनको तहमा पनि पुग्न सक्थ्यो । विभाजनको रेखा तानिएको भए कांग्रेसको ४० प्रतिशत सांसदको साथ पाएर शेखरले एमालेसँग सहकार्य गरी सरकार बनाउन पनि सक्थे । ४० प्रतिशतले पार्टी विभाजन गर्न पनि हुन सक्थ्यो । पार्टी फुटाउने कुरा त्यति ठीक त नहोला तर परिस्थिति भने निकै असहज बन्दै गएको थियो । पार्टी फुटाउन महामन्त्री गगन थापा र विश्वप्रकाशहरूको मात्र होइन देउवा खेमाकै बलिया खम्बाहरूलाई शेखरले आफ्नो पक्षमा ल्याउनुपर्छ । त्यो सहज बाटो थिएन । संसदीय समितिमा ६५ प्रतिशत र पार्टी केन्द्रीय समितिमा ८० प्रतिशत देउवा एक्लैको बहुमत छ । तर यो यद्यपि पार्टीको १४ औं महाधिवेशनमा विधानका कारण देउवा पार्टी सभापति हुन पाउँदैनन् । त्यसको असर बिस्तारै देउवाको प्रभाव र उनीप्रतिको आकर्षण कम हुँदै जाने परिस्थिति बनेको छ । कांग्रेसमा सभापति जुन व्यक्ति हुन्छ उसैले संसदीय टिकट बाँड्ने र केन्द्रीय सदस्यहरू मनोनयन गर्ने विधान छ । देउवा २०८४ मा सभापति पदमा नरहने प्रायः निश्चित भएकै कारण ८ सांसदले विद्रोह गरेको अनुमान गर्न कठिन छैन । २०८४ मा टिकट बाँड्ने शेखर हुन्छन् कि गगन यकिन छैन । टिकट पाउने चाहना गर्नेहरू शेखरगगनकै नजिक बस्छन् । उनीहरूको हित पनि त्यसैमा छ । अब देउवाको आकर्षण भनेको एउटै छ त्यो हो २०८२ देखि २०८४ सम्म पुनः प्रधानमन्त्री बन्ने । तर त्यो पनि अहिलेको शेखरको विद्रोहले धरमर बनाएको छ । शेखरले २०८२ मा देउवालाई प्रधानमन्त्री बन्न नदिन गगन र विश्वलाई विद्रोहको बाटो खुलाएका छन् । देउवा पुनः प्रधानमन्त्री बनेमा देशको युवा मतदाताहरू कांग्रेस पार्टीप्रति विकर्षित हुने निश्चित छ । २०८४ को चुनावका बेला देउवाको अनेक विषय बाहिर आउन थाल्छ । त्यसले नयाँ शक्तिलाई फाइदा पुग्छ । त्यसैले पनि गगनविश्वहरूले विद्रोह गर्ने साहस देखाउन जरुरी छ । देउवा प्रचण्ड र शेखरबीचको लिखित सहमति र त्यसभित्रको अन्तरकथालाई विश्लेषण गर्ने हो भने दाहाल, माधवकुमार नेपाल र देउवालाई प्रधानमन्त्री बन्नबाट बाधा नपार्न २०८२ को पार्टी महाधिवेशनमा शेखरलाई सभापति बनाउन देउवाले सहयोग गर्ने सम्भावना पनि रहन्छ । गोपाल देवकोटा, काठमाडौं"
फर्गेट यस्टर्डे !,"अनगिन्ती दृष्टान्तअसोज तेस्रो साता भारतीय प्रधानमन्त्री नरेन्द्र मोदी नेपालले दाबी गर्दै आएको कालापानीलिम्पियाधुरा क्षेत्रमा पुगेपछि संसद्मा केही सांसदले यसबारे जिज्ञासा उठाए । यसबारे न मुलुकका प्रधानमन्त्रीले केही बोलेका छन्, न त प्रतिपक्षी दलका नेताले नै । नेपालको नयाँ राजनीतिक तथा प्रशासनिक नक्सा सार्वजनिक भएको साढे तीन वर्ष हुनै लाग्दा देशको अद्यावधिक क्षेत्रफल कति हो भन्ने टुंगो छैन । विद्यालयका पाठ्यक्रममा राखिएको नयाँ भूगोलको पाठ हटाउनुपरेको छ । उहिले ६० वर्षअघि नाभी, कुटी, गुन्जीमा जनगणना गरिएथ्यो भनेरै मेरा हजुरबाले बन्चराको बिँडले अजिंगर मारेथे शैलीमा गफास्ट बन्नेबाहेक अरू तरकिब केही देखिएको छैन । बरु कालापानी पर्तिरको पार्वती कुण्डतिरै फर्केर आफ्नो साँधसीमाका बारेमा ओली, देउवा, दाहाल सबैले भने हुन्छ फर्गेट यस्टर्डे ! आज यताको ईपीजीको हालत त्यही छ । उताको बीआरआई पनि त्यस्तै छ । पानीजहाजदेखि रेलसम्मका प्रकरण आमजनलाई दिनदहाडै तर्साउने आत्माझैं बनेका छन् । अझ बृहत्तर रूपमा नटुंगिएको छ संक्रमणकालीन न्याय, न शान्ति प्रक्रिया । बरु उत्सव मनाउन थालिएको छ, जनयुद्ध दिवसको । अझ उल्टै, कर्तव्य ज्यान मुद्दामा जन्मकैद सजाय पाएका नेपालगन्जका रिगल (योगराज ढकाल) राज्य तहबाटै आममाफी पाएपछि अहिले गाउँगाउँमा विजयोत्सवमा निस्केका छन् । यसबारे प्रधानमन्त्री दाहाल भन्छन्, मलाई चर्को दबाब आयो । राष्ट्रपति पौडेल भन्छन्, मन्त्रिपरिषद्को निर्णय खारेज गर्ने अधिकार मसँग छैन । मसँग त्यस्तो विशेषाधिकारै छैन । बोल्नुपर्ने दाइभाउजू र यो श्राद्धकर्ममा पोलिएका रक्षामन्त्री खड्का पनि बोलिरहेका छैनन् किनभने गुन्डा नाइके रिगल परे कांग्रेसी योद्धा ! यसकारण यहाँ पनि वागेश्वरी मन्दिरतिर फर्केर भनौं फर्गेट यस्टर्डे ! ठूलो हल्ला र राष्ट्रिय पर्वझैं गरेर ललिता निवास प्रकरण आयो र गयो । अर्बौं रुपैयाँबाट सुरु भएको हिसाबकिताब लाखौं रुपैयाँको धरौटी डिल मा गएर टुंगियो । सुरुमा पशुपतिको जलहरी सुनले उत्पातै गर्यो, महिनादिन संसद् रोकियो । आखिरमा जलहरी सुन कोट्याइएकै रहेछ भन्ने प्रमाण मिलेपछि त्यही संसद् छेकथुन गर्ने शीर्षस्थ नेताका भर्तीकार्यकताहरू जेल गए । ३३ किलो सुनदेखि १ सय किलो सुनसम्म त्यस्तै कामचलाउ नजिर बन्यो । देखाउने दाँत र खाने दाँतको नजिर ! अब गिरीबन्धु चियाबगानदेखि दमक औद्योगिक पार्कसम्म यस्तै नजिर दोहोरिने छाँट देखिन्छ । फेरि पनि मनकामना मातातिर फर्केर भनौं फर्गेट यस्टर्डे ! अन्त्यमा, धेरै धन्यवाद छ माओवादी प्रखर नेता, पूर्वमन्त्री, पूर्वसभामुख कृष्णबहादुर महरालाई जसले आम जनमानसलाई सम्झनामा आइरहने गरी फर्गेट यस्टर्डे भन्न सिकाए । महरा छायाछविको पहिलो चरणमा खुलेआम नैतिकचारित्रिक क्लेश देखिएको थियो, अदालतले सफाइ दिइहाल्यो । दोस्रो पटक, फेरि सुन काण्डमा शुद्ध्याइँ गर्नै नमिल्ने गरी महराको चेहराभरि दागैदाग देखिएको थियो, फेरि पनि वैतरणी पार गराइयो । तर यत्ति ख्याल गर्नैपर्छ, सफाइ पाएर पनि महराको छवि अहिले पहेंलपुर छ, २४ क्यारेटको सुन लेपन गरिएको ! दोबाटोमा उभिएर कसैले फर्गेट यस्टर्डे भन्यो भने महराचेहरा आँखामा उत्रिहाल्छ । जस्तो, यो सहरमा कहीँकतै सीसीटीभी फुटेजको कुरा उक्कियो भने कमरेड अर्थमन्त्री जनार्दन शर्माको हतारिँदै कुद्ने गरेको हुलिया आँखैमा आइहाल्छ । गाउँबस्तीमा कसैलाई सर्पले डसेको समाचार मात्रै सुने पनि पूर्वप्रधानमन्त्री झलनाथ खनालको सम्झना झलझली आउन थालिहाल्छ । कहीँकतै दूरदराजमा बिना ढेउवा के सम्बोधन कसैले निकालेमा अर्का पूर्वप्रधानमन्त्री माधव नेपाल मनमस्तिष्कमा छाइहाल्छन् । आजको हाम्रो समयले जन्माएका अपार विम्ब हुन् यी । यी विम्बहरू सम्झन जति मुश्किल छ, बिर्सन उति नै कठिन छ । वर्षौंवर्ष हराएर अहिले फुत्त उदाएका कवि मीनबहादुर विष्टको एउटा कविताको शीर्षक छ एउटा निरीह देश । कविताको अंशले भन्छहोइन, ककसका छौंडा हुन् यी !कोही चढेका छन् मेरो घरको छानामा कोही बुइँगलमा कोही बैठक कोठामा कोही बार्दलीमा कोही करेसामाभान्सामा, बेडरुममा बगैंचामा, आँगनमा ममाथि राज गरेजस्तोकोही भर्याङ उक्लिरहेछन् कोही भर्याङ ओर्लिरहेछन्होइन, ककसका छौंडा हुन् यी !होइन, ककसका छौंडा चढिरहेछन् मेरो शिरमाथि र, मेरो शिर निहुरेको छ !होइन, ककसका छौंडा चढिरहेछन् मेरो घरको छानामाथि !र मेरो घरको छाना चुहिएको छयो मेरो घर हुन सक्दैनयो मेरो देश हुन सक्दैन ! !"
उपेक्षित प्रहरीका अपेक्षित आकांक्षा,"सुख, शान्ति र समृद्धिको अपेक्षित फलको परिणाम आम नागरिकको पोल्टामा कहिले पर्ने हो, ठेगान छैन । न्याय र अन्यायबीचको खाडल पुर्न अहोरात्र कर्तव्यपरायण रहने प्रहरीको भरमग्दुर व्यावसायिक प्रयासका बावजुद कति रिगल अझै लिगल हुँदै जाने हुन्, अत्तोपत्तो छैन । मुलुकको मुहार फेर्ने र आमूल परिवर्तनका मुद्दा स्थापित गरिछाड्ने भनेर नवीन अपेक्षाका पुलिन्दा बोक्ने कति नयाँपुराना ठेकेदारले फेरि प्रहरीको बलिदानपूर्ण योगदान खोज्ने हुन्, ठेगान छैन । ठोकतन्त्र, भोगतन्त्र र लोकतन्त्रको चेपुवामा परेका प्रहरीसहित आम नागरिकका यिनै अन्तहीन अपेक्षाका आरोहअवरोहमा प्रहरीका आफ्नै सापेक्ष वा निरपेक्ष अपेक्षा पनि अपेक्षित फलमा कहिल्यै परिणत हुन सकेनन् । सदैव राज्यमनपरीको दलदलमा हिलाम्मे भएको प्रहरीका कथाव्यथाको फेहरिस्त लामै बन्न सक्छ । राज्यमा इमानजमान खेर गएकालेÙ बेइमान बिचौलियाले राज्यको तन्त्र, मन्त्र र संयन्त्र कब्जा गरेकाले मर्यादित र कानुनी राज्य स्थापना गर्न प्रहरीलाई जहिल्यै हम्मेहम्मे पर्ने गरेको छ । कर्ताको स्वार्थ र भर्ताको खप्कीको चेपुवामा परेरै भए पनि आफ्नो पुण्य कर्म नागरिकको सेवा मा प्रहरीहरू समर्पित छन् । समृद्ध मुलुक निर्माणको पहिलो सर्त भनेकै निःस्वार्थ बलिदान हो । जब बलिदानले पनि मुलुकको सुशासन र अनुशासनमा योगदान पुर्याउन सक्दैन, मुलुक दानअनुदानमा निर्भर हुन पुग्छ र अन्ततः मुलुक आफैं अनिष्टको चक्रव्यूहमा फस्न पुग्छ । प्रहरीको बलिदानको वस्तुसंगत मूल्यांकन, प्रहरी सेवाका चुनौती र समाधानका विषयमा आलोचनात्मक, स्वतन्त्र तर पूर्वाग्रहरहित टिप्पणी गर्न आवश्यक देखिन्छ । भनिन्छ, प्रहरीको आफ्नै रोजाइ र भोगाइमा समाजको ऐना प्रदर्शित हुने गर्छ । समाजमा विकसित हुने घटनापरिघटनालाई तह लगाउने वा सतहमा ल्याउने प्रयोजनका लागि राज्यले सबैभन्दा बढी प्रयोग वा दुरुपयोग गर्ने संयन्त्र भनेकै प्रहरी हो । उस्तै प्रमाण र परिवेशमा सरकारले कसैलाई ठोक् भन्छ, कहिले उसैलाई ढोग् भन्छ त कहिले बोक् भन्छ । ठोक्ने, ढोग्ने र बोक्नेको सन्तुलन मिलाउनमै आफ्नो सम्पूर्ण व्यावसायिक ऊर्जा खेर फाल्न बाध्य प्रहरीका आफ्नै पीडा कहाँ पोख्ने ? अरूलाई न्याय दिने आफैं अन्यायमा परेपछि समाजमा उचितन्यायोचितको सीमारेखा बाँकी रहला र ? हामीकहाँ परिवर्तनको परिप्रेक्ष्य सदैव अपेक्षाको मुद्दा मात्र बनिरहने परिवेशमा प्रहरी सेवाको आगामी यात्रा झनै कष्टकर हुने संकेतहरू देखा पर्न थालेका छन् । प्रहरी सेवाको योग्यता र सीपलाई रचनात्मक र सुशासनका लागि उपयोग गर्नुपर्ने राज्यले दमन र नियन्त्रण गर्ने बलका रूपमा मात्र दुरुपयोग गर्ने भएकाले प्रहरी सेवा जहिले पनि आम नागरिकका दृष्टिमा प्रिय सेवाका रूपमा स्थापित हुन सकेन । बदनाम राजनीतिक नेतृत्वका कारण प्रहरी पनि अनाहकमा बदनाम हुने गर्छ । प्रहरी मेरो साथी भन्दा सहज रूपमा लिन नसक्ने सेवाग्राही र लोकतन्त्रमा सार्वभौम नागरिक नै मालिक हुन् भन्ने मर्मलाई जस्ताको तस्तै पचाउन गाह्रो मानिरहेका प्रहरीको अन्तरमनोविज्ञानका विषयमा गम्भीर रूपमा अध्ययन र शोध गर्न आवश्यक भैसकेको छ । प्रहरी सेवालाई आकर्षक र भरपर्दो नबनाई मुलुकमा कानुनी राज्य र समन्यायको सहज वातावरण कायम गर्न सकिन्न । बर्सेनि हजारौंको संख्यामा प्रहरी सेवाबाट बाहिरिने र सेवामा रहेकाले पनि सन्तुष्टिको अनुभव र अनुभूति नगरिरहेको विद्यमान अवस्थामा प्रहरी सेवालाई बाध्यताको नभएर रहरको सेवामा रूपान्तरण गर्ने चुनौती सरकारसामु रहेको देखिन्छ । लोकतन्त्रमा प्रहरी सेवा भरपर्दो र लोकप्रिय बन्न सकेको छैन भने राज्य भोगतन्त्र र ठोकतन्त्रउन्मुख रहेको मान्नुपर्ने हुन्छ । आफैं राज्यविभेदको पीडामा रुमलिन बाध्य भएको प्रहरी अरूको सेवामा समर्पित हुन सक्दैन भन्ने सामान्य मनोविज्ञानसमेत नबुझ्ने सरकारले प्रहरी सेवाको आधुनिकीकरण र सेवा विशिष्टीकरणको नीतिअनुरूप योग्यता र योगदानमा आधारित वृत्ति विकासको नीति अवलम्बन गर्नु निरर्थक छ । आफ्नो निहित स्वार्थ पुष्टिका लागि प्रहरीको व्यावसायिकतामाथि नै खेलबाड गर्ने राज्य प्रवृत्तिका कारण प्रहरी सेवा लोकतन्त्रमा समेत विधिसम्मत ढंगले फस्टाउन सकेन ।प्रहरीका सेवासर्तलाई आफूअनुकूल उपयोग गर्न सकिने गरी प्रहरी नियमावली जारी गर्न सकिने भन्ने प्रहरी ऐन२०१२ को दफा ३९ को छिद्रलाई दुरुपयोग गरेर पटकपटक प्रहरी नियमावली संशोधन गर्ने र आफूअनुकूल प्रहरीमा पजनी गरिरहने सरकारले प्रहरीलाई विधि र ऐनसम्मत ढंगले सञ्चालन गर्ने आवश्यकता नै महसुस गरेन । कानुनी छिद्रलाई राजनीतिक स्वार्थसिद्धिको भरपर्दो माध्यम बनाउने सरकारको नीति राज्यनियति नै बन्दै गइरहेको पछिल्लो ज्वलन्त उदाहरण रिगलको रिहाइमा समेत देखा परेको छ । कानुन बमोजिम प्रणालीलाई सञ्चालनमा ल्याउँदा आफूअनुकूलका पात्रलाई प्रश्रय दिन नसकिने र आफ्नो गैरकानुनी हैसियतमा आँच आउने भयले प्रहरी सेवाको सांगठनिकीकरण र वैधानिकीकरणको मुद्दा सरकारको प्राथमिकतामा कहिल्यै पर्न सकेन । कानुनी रूपमै प्रहरी बलियो भए कानुनी राज्यका मान्यता स्थापित हुँदै जाने र बलियो कानुनको गलपासोमा आफैं फस्न सक्ने भएकाले अपराधको भर र अपराधीका मतका जगमा राजनीति गर्न तल्लीन दलहरूका नेताले प्रहरी सेवालाई आफूअनुकूल सञ्चालन गर्ने र कज्याउन सकिने सेवाका रूपमा मात्र हेरे । परिणामस्वरूप चेन अफ कमान्डमा सञ्चालन हुने प्रहरी सेवाको आन्तरिक प्रशासनिक चेनलाई प्रणालीबद्ध बनाउन कसैले ध्यान दिएन । लोकतन्त्र स्थापनापश्चात् कानुनी रूपमा व्यवस्थित गरिनुपर्ने प्रहरी कर्मचारीलाई राजनीतिक प्रवृत्तिअनुकूल नियुक्ति, सरुवा, बढुवा गर्ने अभ्यास व्यापक रूपमा प्रचलनमा आयो । आफ्नो राजनीतिक स्वार्थको दुनो सोझ्याउन मद्दत पुर्याउनेलाई काखमा राख्ने र विधिसम्मत कानुनको पालना गर्नेगराउनेलाई पाखा लगाउने राज्यको घोषितअघोषित नीतिका कारण प्रहरी संगठनमा व्यावसायिक र जोखिम मोल्न सक्ने नेतृत्व स्थापित हुन सकिरहेको छैन । नक्कली भुटानी शरणार्थी प्रकरणको अनुसन्धानमा खटिएका अनुसन्धानकर्मीहरूको हठात् सरुवा यसको पछिल्लो उदाहरण हो । व्यावसायिकतालाई विवशता र सिस्टमलाई सेटिङले प्रतिस्थापन गर्ने राज्यले प्रहरी सेवाको मनोबल उकास्ने र कानुनी राज अकासिने ढंगले काम गर्ला भन्ने अपेक्षा गर्न सकिएला र ? अपराधी पक्रिने र अपराध पत्ता लगाउने सुयोग्य साधनका रूपमा नेपाल प्रहरीलाई विकसित गरिनेछ भन्ने परिकल्पनासहित प्रहरी ऐनको प्रस्तावनामा लेखिएको छ तर ६८ वर्ष पुग्दासमेत प्रहरी सुयोग्य साधनमा रूपान्तरण हुन सकेन । योग्यले मात्र सुयोग्यताको मर्म र भावलाई आत्मसात् गर्न सक्छ, राजनीतिमा अयोग्य पात्र र प्रवृत्तिको हालीमुहाली र बिगबिगी अद्यापि कायमै छ । प्रहरीलाई आफ्ना अपराधकर्मको सुरक्षाकवचका रूपमा उपयोग गर्ने राजनीतिकर्मीको कुत्सित सोचका कारण प्रहरीमा राजनीतिक हस्तक्षेप संस्थागत रूपमै परिमार्जित र विकसित हुन गयो । अमुक दलको सरकार भए अमुक व्यक्ति नेतृत्वमा पुग्ने अनुमानका खेलका कारण प्रहरीको व्यावसायिकता र योग्यता राजनीतिको लाचार छायामा पर्न गयो । नयाँ संविधान जारी भएको आठ वर्ष पुगिसक्दा पनि संविधानको धारा २६८ बमोजिम प्रहरी सेवाको वर्गीकरण र संघीयकरण हुन नसक्नु र प्रहरी ऐन२०१२ कै भरमा प्रहरीलाई सञ्चालन गरिरहनु पनि राजनीतिक दाउपेच र प्रहरीलाई आफूअनुकूल सञ्चालन गर्ने एकात्मक र एकांगी सोचकै परिणाम हो । कसैले गर्न नसक्ने र नआँट्ने काम पनि प्रहरीले फत्ते गर्न सक्छÙ यो प्रहरीको विशिष्ट संस्कारमा अन्तर्निहित गुण हो जुन बेलाबेला प्रमाणित भैसकेको छ । प्रहरीको व्यावसायिक आँटलाई राजनीतिको ढाँट र ठाँटबाट आम नागरिकको हकहितको फाँटमा कसरी लैजाने, अहिलेको यक्षप्रश्न हो यो । कुनै नाइँनास्ति नगरी निर्दिष्ट आदेशबमोजिम चौबीसै घण्टा सेवामा खट्न सक्ने राष्ट्रसेवक दुनियाँमा विरलै होलान् । मुलुकमा विभिन्न वाद र विवादका नाममा सशस्त्रहिंसक युद्ध, विद्रोह, आन्दोलन भइरहेÙ नेपाल प्रहरी प्रतिकूल अवस्थामा पनि अग्रमोर्चामा खटिन पुग्यो । आफ्ना निजी र व्यक्तिगत सर्त र स्वार्थभन्दा सरकारका नीति र सर्तलाई शिरोधार्य गर्नु नेपाल प्रहरीको विशिष्ट व्यावसायिक विशेषता हो । विगतमा राज्यघोषित आतंककारी माओवादीविरुद्धको मोर्चामा न्यून र कमसल सुरक्षा सामग्रीका बावजुद निर्भीकतासाथ लड्ने नेपाल प्रहरीले अहिले उही माओवादीको नेतृत्वमा कुनै आग्रहपूर्वाग्रहरहित ढंगले व्यावसायिक सेवा दिइरहेको छ । यस अर्थमा प्रहरी आलुजस्तै छ, जोसँग पनि मिसिन सक्ने र स्वादिष्ठ व्यञ्जन बन्न सक्ने । तर समस्या के देखियो भने, यही आलु सबैले आआफ्ना तालुमा फलाउन थाले अनि प्रहरीको अबोध र निर्दोष याचना र अपेक्षा राज्यउपेक्षामा पर्न गयो । प्रहरी सुधारको सवालमा क्रमभंगताको नीति र आमूल परिवर्तनको नियम लागू नै हुन सकेन, बरु क्रमभंगताको दुहाई दिनेहरू आफ्नै कर्मभंगताको चेपुवामा पर्न गए ।"
कोरियामा विदेशी कामदार परामर्श केन्द्र बन्द हुँदै,"(सोल)दक्षिण कोरियाली सरकारले विदेशी कामदारका लागि खोलिएका परामर्श केन्द्र बन्द गर्ने निर्णय गरेको छ । यस्ता सहयोग केन्द्रले रोजगार अनुमति प्रणाली ईपीएसमार्फत कोरियामा रहेका कामदारलाई कानुनी, स्वास्थ्य, बिमा र भाषा अनुवादमा सहयोग गर्दै आएको छ । ईपीएसमार्फत कोरियामा झन्डै चार लाख कामदार कार्यरत छन् । नेपालबाट यो वर्ष मात्रै २० हजार युवा कामका लागि कोरिया आएका छन् । अहिले ५० हजारको हाराहारीमा नेपाली ईपीएसमार्फत काम गरिरहेका छन् । राजधानी सोल नजिकैको वइजम्बु विदेशी परामर्श केन्द्रमा काम गर्दै आएका लाक्पा शेर्पाले गत वर्षभरि २ सयभन्दा बढी नेपाली कामदारलाई सहयोग गरे । उनले एक जना नेपाली कामदारको ८ महिनाको तलब लिन सहयोग गरे । झन्डै १ करोड ८० लाख वन (१८ लाख रुपैयाँ) कामदारले पाए । खराब कम्पनी रहेछ । काम लगाउने पूरा पैसा नदिने । हामीले श्रम अदालत गएर कम्पनीविरुद्ध मुद्दा हाल्यौं, जित्यौं, शेर्पाले भने ।कोरियाली कानुनी कुरा थाहा नपाएर अवैधानिक हुन लागेका नेपालीलाई उनले सहयोग गरेर भिसा बचाइदिएका छन् । उनीसँग नेपाली कामदारलाई सहयोग गरेको सूची लामै छ । यस्ता परामर्श केन्द्र बन्द गराउन खोज्नु भनेको विदेशी कामदारलाई थप समस्यामा पार्नु हो । एउटा कामदार समस्यामा हुँदा नेपाली नै भएको ठाउँमा जान सजिलो हुन्छ कि कोरियाली भएको ठाउँमा ?, शर्पाको प्रश्न छ । देशैभरि केन्द्रीय सरकारले ९ वटा, क्षेत्रीय र स्थानीय सरकारले ३५ वटा परामर्श केन्द्र सञ्चालन गरिरहेका छन् । कोरियामा नेपाललगायत १६ वटा देशका कामदार ईपीएसमार्फत आउँछन् । समस्यामा परेका कामदारलाई नै भनेर डिसेम्बर २००४ देखि सुरु भएको परामर्श केन्द्र अर्को वर्षदेखि भने पूर्ण रूपमा बन्द हुनेछन् । श्रम मन्त्रालयअन्तर्गतको परामर्श केन्द्र बन्द हुनुको पछाडि यहाँका उद्यागीहरूले बारम्बार दिएको दबाब रहेको बताइएको छ । कोरियाली श्रम मन्त्रालयले विकल्प के हुने बताएको छैन तर मन्त्रालयकै कुनै शाखामा गाभिने शंका छ । त्यसो भए विदेशी कामदारले सप्ताहन्तमा पाउँदै आएको सुविधा पाउने छैनन् । कोरियामा अधिकांश कम्पनी शनिबार र आइतबार बिदा हुन्छ । अहिले परामर्श केन्द्रहरूले बिदाको समयमा सहयोग गर्दै आएको छ । ख्यांगिँदो आन्सानसीको परामर्श केन्द्रमा भेटिएका उमेर क्षेत्रीलाई पनि यस्ता परामर्श केन्द्र बन्द गर्न लागेको चित्त बुझेको छैन । हामी कम्पनीमा काम भएको समयमा काम गर्छौं । आइतबार केही समस्या परे यहाँ आएर बुझ्छौं । सजिलो छ, उनले भने । कम्पनी छाड्दा के कस्तो प्रक्रिया पूरा गर्नुपर्छ भनेर उनी बुझ्न आएका हुन् । कोरियाली राष्ट्रपति युन सुक यल विदेशी कामदारप्रति कडा नीति अपनाउनुपर्छ भन्ने मान्यता राख्ने नेताका रूपमा चिनिन्छन् । उनी राष्ट्रपति भएपछि प्रशासनले विदेशी कामदारप्रति एकपछि अर्को कडा नीति बनाउँदै आएको छ । कोरियाली उद्योगी व्यवसायीको दबाबमै सरकारले कम्पनी परिवर्तन गरेर जता पनि जान पाइने नियम पनि परिवर्तन गर्दै छ । नयाँ नियमअनुसार कामदार जुन प्रान्तमा आएका हुन्, त्यो प्रान्त छोड्न पाउने छैनन् । यसअघि कामदार कोरियाको जुनसुकै क्षेत्रमा काम गर्न जान सक्थे । विदेशी कामदारको युनियन प्रवासी मजदुर युनियन (एमटीयू) ले अहिले सरकार संकीर्ण सोचका साथ अघि बढेको जनाएको छ । उसले अहिलेको सरकारको विदेशी मजदुरलाई पेलेर जाने नीति अघि सारेको जनाउँदै विभिन्नखाले विरोध कार्यक्रम गर्दै आएको छ । कोरियाली ठूलो मजदुर युनियन केसीटीयूले पनि अहिलेको राष्ट्रपतिको सोच मजदुरलाई पेलेरै जाने खालको रहेको जनाएको छ ।विदेशी कामदारप्रति कडा नीति ल्याए पनि चरम कामदार अभाव भोगिरहेको कोरियाले धेरै विदेशी कामदारलाई काममा लगाउन भने चाहन्छ । यो वर्ष सुरुमा एक लाख कामदार ल्याउने योजना भए पनि अहिले कामदारको कोटा बढाएर १ लाख १० हजार पुर्याएको छ । श्रम मन्त्रालयले गत महिना उत्पादन, निर्माण, कृषि र माछा मार्ने उद्योगमा विदेशी कामदारको संख्या अर्को वर्ष १० हजारदेखि १ लाख २० हजारसम्म विस्तार गर्ने लक्ष्य लिएको छ । भाषा र काम जानेका कामदारलाई यतै राख्ने नीति पनि सरकारले लिएको देखिन्छ । गत वर्ष २ हजार जनालाई मात्रै दिइँदै आएको दक्ष कामदार भिसा यो वर्ष बढाएर ३५ हजार पुर्याएको छ । दुर्गम क्षेत्रमा काम गर्ने कामदारलाई यस्तो भिसा पाउन लचिलो नियम पनि बनाएका छन् ।"
दसैंमा घर फर्किनेहरू बढे,"(काठमाडौं)दसैं सुरु भएसँगै बसपार्क र काउन्टरहरूमा घर जाने यात्रुको भीड बढ्न थालेको छ । विद्यालय र कलेज बन्द हुन थालेको र कतिपय अफिसले छिट्टै बिदा दिन थालेपछि बसपार्कमा घर जानेको चाप बढेको हो । यति बेला गोंगबुस्थित नयाँ बसपार्कमा बढी चहलपहल छ, जहाँ बिहान र साँझमा घर जाने यात्रुको भीड बढ्ने गरेको छ । गत असोज २२ बाट अग्रिम टिकट बुकिङ खुला भएको हो । त्यसयता मात्र १ लाख २९ हजार यात्रु बसपार्कबाट बाहिरिएको नयाँ बसपार्क सञ्चालन गर्दै आएको ल्होत्से बहुउद्देश्यीय प्रालिका प्रवक्ता पंकज मल्लले जनाए । यो माइक्रो र यात्रुवाहक बसमा टिकट काटेर जाने यात्रुको संख्या हो, उनले भने, अहिले बसपार्कमा दैनिक दसैंका लागि घर जाने यात्रुको चाप छ । उनका अनुसार फूलपाती र अष्टमीका लागि टिकट बुकिङ गर्न आउने यात्रुको खचाखच उस्तै छ । सुदूरपश्चिमको धनगढी, महेन्द्रनगरलगायत जिल्ला जाने यात्रुले भने सहजै टिकट पाउन नसकेको गुनासो गर्दै आएका छन् । अहिले पनि बसपार्कमा जाँदा टिकट छैन भन्ने जवाफ आउने गरेको गुनासो यात्रुको छ । यता पूर्वी जिल्ला जाने सुमो, माइक्रो बसले मनपरी भाडा उठाएको यात्रुहरूको दुखेसो छ । विशेषगरी सुमोजिपहरूले टिकटमा थोरै भाडा लेखेर यात्रुसँग भने दोब्बर भाडा उठाइरहेका छन् । सरकारी निकाय र यातायात व्यवसायीका संस्थाले भने बढी भाडा लिएको गुनासो यात्रुबाट नआएको दाबी गर्छन् ।टिकट काउन्टर नजिकै यात्रु सहायता कक्ष स्थापना गरिएको छ । ती ठाउँमा प्रहरी र उपभोक्ताको हितका लागि गठित संघसंस्थाका पदाधिकारी बसेर यात्रुको गुनासो सुन्ने भनिए पनि उपभोक्ताको हितमा काम गर्ने निकाय देखिँदैनन् । प्रहरी फाट्टफुट्ट भेटिए पनि सहायता कक्ष खालीखाली भेटिने गरेका छन् । यात्रुले बढी भाडा लिएको गुनासो गर्ने ठाउँ नपाएको दुखेसो पोख्दै आएका छन् । कसैलाई नभन्नू भन्दै टिकटमा एउटा भाडा लेखिन्छ, भाडा भने बढी तिनुपर्छ भन्दै सुमोवालाले बढी रकम उठाइरहेका छन्, काठमाडौंबाट दसैंमा घर जान अग्रिम टिकट बुकिङ गरेका एक यात्रुले भने, बढी भाडा लिए भनेर गुनासो गर्ने ठाउँ कतै नभएपछि बाध्य भएर गाडीवालाले मागे जति भाडा तिरेर टिकट लिएँ । दसैंमा घर जाने गाडी नपाइने डरले कतिपय यात्रुले गाडीवालाले भनेकै भाडा तिरिरहेका छन् । यता नेपाल यातायात व्यवसायी राष्ट्रिय महासंघले यात्रुहरूलाई यातायात व्यवस्था विभागले तोकेको भन्दा बढी भाडा नतिर्न आग्रह गर्दै आएको छ । बढी भाडा लिएको गुनासो कतैबाट आएको छैन, नेपाल यातायात व्यवसायी राष्ट्रिय महासंघका अध्यक्ष विजय स्वाँरले भने, यस्ता कुरामा यात्रु आफैं सचेत र चनाखो हुनुपर्छ । अहिले दसैंका लागि यात्रुहरू घर जान थाले पनि फूलपाती, अष्टमी र नवमीका दिन सबैभन्दा धेरै यात्रु उपत्यकाबाट बाहिरिने गरेको उनले बताए । यो पटकको दसैंमा १६ लाख यात्रु बाहिरिने यातायात व्यवसायीको अनुमान छ । व्यवसायीले भने सडक पूर्वाधारमा अझै समस्या रहेको गुनासो गरेका छन् । सडक मर्मतमा धेरै सुधार नभए पनि सामान्य सुधार भएको छ, स्वाँरले भने, फेरि वर्षात् भए समस्या हुने देखिन्छ । अहिले मुख्य समस्या नागढुंगामुग्लिङ, मुग्लिङपोखरा, नारायणगढमुग्लिङ, कमलाकञ्चनपुर सडक खण्डमा छ । अहिले यी सडकमा मर्मतसम्भार गरेर चाडबाडका लागि केही सहज बनाइएको सडक विभागले जनाएको छ । यात्रुले बढी भाडा लिएको गुनासो फाट्टफुट्ट रूपमा आए पनि कारबाही नै गर्नुपर्ने भनेर नआएको यातायात व्यवस्था विभागका महानिर्देशक उद्धव रिजालले बताए । यात्रुको भीड हुने ठाउँमा गुनासा सुन्ने गरी काभ्रेको साँगासहित उपत्यकाको १६ स्थानमा यात्रु सहायता कक्ष स्थापना गरिएको छ, उनले भने, त्यहाँ गएर प्रहरीलाई बढी भाडा लिएको बारे यात्रुले जानकारी गराउन सक्नेछन् । तोकिएको भन्दा बढी भाडा लिएको पाइए कानुनअनुसार कारबाही हुने उनको दाबी छ । विभागले अनधिकृत काउन्टर, परिचयपत्र र पोसाक नभएका व्यक्तिबाट टिकट नलिन भनेको छ । यात्रुलाई आवश्यक सवारीसाधनको व्यवस्था यातायात व्यवसायीहरूलाई मिलाउन विभागले सूचनामार्फत ध्यानाकर्षण गराइसकेको छ । विभागले गत असोज २६ बाट पूर्णिमासम्म लागू हुने गरी सबै गाडीलाई देशभर चल्न मिल्ने गरी रुट परमिट खुला गरिदिएको छ ।"
"स्वस्थ खसीलाई हरियो, रोगीलाई रातो रङ","बालाजु बाइपास नाका, लगनखेल, धापाखेल, अकासे धारासुकेधारा र चन्द्रागिरि (थानकोट) दाउरा डिपो, दहचोक र मूलपानी चौरका खसी बजारमा होल्डिङ तथा संकलन भएका पशुपन्छीको स्वास्थ्य परीक्षण गरिने विभागका महानिर्देशक उमेश दाहालको भनाइ छ । पशुको खरिदबिक्री हुने स्थानमा पशु स्वास्थ्यकर्मी परिचालन गरी क्लिनिकल परीक्षण हुन्छ । स्वस्थ पशुलाई हरियो र रोगी पशुलाई रातो रङले संकेत गर्ने व्यवस्था मिलाउँछौं, उनले भने, रोगी पशुको उपचारको व्यवस्था गर्ने, आवश्यकताअनुसार रोग निदानका लागि सूचना संकलन र परीक्षण गर्ने कार्यक्रम छ । गत वर्ष दसैंतिहारमा घटस्थापनादेखि महानवमीको अवधिमा करिब ५४ हजार जिउँदा पशु काठमाडौंमा भित्रिएको थियो । तीमध्ये खसीबोका ५१ हजार, च्यांग्रा २ हजार ५ सय र राँगा ५ सय भित्रिएको थियो । यस वर्ष पनि व्यवसायीले ५० हजारभन्दा बढी खसीबोका भित्र्याउने जनाएका छन् । सरकारी संस्थान खाद्य व्यवस्था तथा व्यापार कम्पनीले २ हजार खसी र १ हजार च्यांग्रा ल्याउने बताएको छ । विगतजस्तै यसपालि पनि हेटौंडा, दाङ, धादिङ, मकवानपुरलगायत जिल्लाबाट किन्ने योजना रहेको खाद्यले जनाएको छ । व्यवसायीले भने भारतबाट समेत आयात गर्छन् । लामो दूरीबाट आयात गर्दा चोटपटक लाग्ने, बिरामी पर्ने सम्भावना रहन्छ । त्यसका लागि स्वास्थ्य परीक्षण आवश्यक रहेको जनाएको छ । सामान्यतया कसैले पनि बिरामी नै परेको खसी ल्याउँदैनन् । जाँचेर ल्याउने हो, प्रमाणपत्र नभए प्रहरीले रोक्छ । तर ढुवानीको क्रममा बिरामी पर्न सक्छन् । त्यसका लागि परीक्षण गरिने हो, विभागका सूचना अधिकारी ढकालले भने, विज्ञले रातो रङ लगाइदिनेबित्तिकै उपभोक्ताले किन्दैनन् ।विभागले उपत्यकालगायत प्रमुख सहरबजारमा आपूर्ति हुने पशुबस्तुको स्वास्थ्य परीक्षण ढुवानीका क्रममा पशु कल्याणका मापदण्ड पूरा गरेनगरेको पनि जाँच गर्ने जनाएको छ । बजारमा पशुजन्य तथा मत्स्यजन्य उत्पादनको गुणस्तर परीक्षणका लागि नमुना संकलन र परीक्षण गरिने बताइएको छ ।"
आजदेखि नयाँ नोट,"डिजिटल बैंकिङलाई प्रोत्साहन गर्ने उद्देश्यले सम्भव भएसम्म धेरैभन्दा धेरै भुक्तानी क्यूआरमार्फत गर्न आग्रह गर्ने तयारी रहेको स्रोतले बताएको छ । क्यूआर कोडमार्फत भुक्तानी गर्नेबाहेकले नयाँ नोट सटही सुविधा पाउँदैनन् भन्ने होइन, सबैले पाउने राष्ट्र बैंकले बताएको छ । राष्ट्र बैंकले आफ्ना कार्यालयमार्फत सर्वसाधारण र बैंक तथा वित्तीय संस्थालाई वर्षभर नै नयाँ नोट वितरण गरिरहेको हुन्छ । यद्यपि दसैं, तिहार र छठका लागि सर्वसाधारणबाट नयाँ नोटको माग धेरै आउने भन्दै त्यसलाई नियमित कार्यक्रमसरह मानेर वितरण गर्दै आएको छ । दसैं र तिहारमा हरेक वर्ष ६० देखि ७० अर्ब रुपैयाँ बराबर नयाँ नोट राष्ट्र बैंकको ढुकुटीबाट बाहिरिँदै आएको छ । यसमध्ये १२ देखि १५ अर्ब रुपैयाँ सर्वसाधारणलाई जान्छ । बाँकी रकम बैंक तथा वित्तीय संस्थाले बैंकिङ प्रयोजनका लागि उपयोग गर्छन् । खासगरी सर्वसाधारणले सयभन्दा साना दरका नोट धेरै साट्छन् । बैंक तथा वित्तीय संस्थाले सयभन्दा माथि (५ सय र हजार) दरका नोट बढी उपयोग गर्दै आएको राष्ट्र बैंकले जनाएको छ । यो रकममा सिक्काको हिसाब हुँदैन । दसैं र तिहारको अवसरमा सामान्य सिक्कासँगै चाँदी र सुनले बनेका सिक्का (चाँदीका स्मारिका सिक्का र सुनका असर्फी) पनि धेरै बिक्री हुँदै आएको छ ।"
"बिमामा अविश्वास बढ्यो, पहुँच घट्यो","(काठमाडौं) बिमा कम्पनीहरूले दाबी भुक्तानीमा ढिलाइ गरेसँगै बिमा क्षेत्रप्रति सर्वसाधारणको अविश्वास बढेको छ । सरकारले पैसा नदिएको भन्दै कम्पनीहरूले कोरोना, कृषि बिमालगायतको दाबी भुक्तानी रोकेका छन् । अन्य दाबी भुक्तानीमा पनि ढिलाइ गरिरहेका छन् । यसो गर्दा समग्र बिमाप्रति नागरिकको विश्वासमा कमी आएको जानकार बताउँछन् । बिमामा नागरिकको विश्वासमा कमी आएको तथ्यांकबाट पनि पुष्टि हुन्छ । पछिल्लो एक वर्षमा बिक्री भएको बिमालेख संख्या, प्रथम बिमा शुल्क संकलन र पहुँचलगायतमा कमी आउनुले पनि बिमाप्रति आमविश्वासमा कमी आएको प्रमाणित हुने उनीहरूको तर्क छ ।गत भदौसम्म नेपालमा बिमा पहुँच करिब ४२२० प्रतिशत रहेको नेपाल बिमा प्राधिकरणको तथ्यांक छ । ०७९ भदौको तुलनामा यो करिब २ प्रतिशत बिन्दुले कम हो । ०७९ भदौमा बिमा पहुँच ४४१४ प्रतिशत थियो । गत आर्थिक वर्ष भदौको तुलनामा चालु आर्थिक वर्षको सोही अवधिमा जीवन बिमालेख बिक्री संख्या चार र निर्जीवन बिमालेख संख्या ८ प्रतिशतले घटेको प्राधिकरणको तथ्यांक छ । सरकारबाट अनुदानको रकम नआउँदा नयाँ बिमा र दाबी भुक्तानी प्रभावित भएकाले नागरिकको आम विश्वासमा पनि कमी आएको बिमा कम्पनी र नेपाल बिमा प्राधिकरणका अधिकारी स्विकार्छन् । कृषि बिमाको अनुदान नआएका कारण कृषिलाई नै मुख्य प्राथमिकता दिएर काम गरिरहेका कम्पनीलाई निकै अप्ठ्यारो परेको नेपाल बिमक संघका महासचिव अशोक श्रेष्ठले बताए । कम्पनीहरूले धमाधम बिमालेख बिक्री गरिरहेका थिए, अहिले अनुदान नआएपछि कम्पनीहरूले नयाँ बिमा गर्न र पुरानो दाबी भुक्तानी गर्न सकिरहेका छैनन्, उनले भने, अनुदान नआएपछि किसान पनि बिमा गर्न निरुत्साहित छन् । सरकारकै कारण बिमा पहुँच तीव्र रूपमा विस्तार भइरहेका बेला ठूलो ब्रेक लागेको महासचिव खड्काले जनाए । बिमा पहुँच उच्च दरले बढिरहेको थियो, अहिले धमाधम घटिरहेको छ । सरकारले अनुदान घोषणा नगरेको भए किसानले तिर्थ्यो । तर अहिले उनीहरूले पनि शतप्रतिशत तिर्न सक्दैनन्, उनले थपे, अनुदान आउला र बिमा गरौंला भन्छन् । तर अनुदानको टुंगो छैन । कृषि बिमामा सरकारले बिमा शुल्कको ८० प्रतिशत अनुदान दिने व्यवस्था छ । यसको अर्थ मानौं १ लाख रुपैयाँको बिमा शुल्कमा कम्पनीले किसानबाट २० रुपैयाँ, सरकारबाट ८० रुपैयाँ असुल गर्छ । किसानले बिमा गर्दाकै समयमा भुक्तानी गर्छ भने सरकारको अनुदान ढिलो मात्र आउँछ (यद्यपि आएको छैन) । तर किसानबाट शुल्क असुल भएलगत्तै कम्पनीले १५ प्रतिशत एजेन्टलाई कमिसन दिनुपर्छ । यस्तो अवस्थामा सरकारबाट अनुदान रकम नआउँदा अहिले कम्पनीहरूले ५ प्रतिशत मार्जिनमै काम गर्नुपरेकाले अप्ठेरो भएको महासचिव खड्काले बताए ।सरकारी अनुदान नआउनु मात्र बिमा पहुँच घट्नुका कारण नभएको नेपाल बिमा प्राधिकरणका कार्यकारी निर्देशक राजुरमण पौडेलले जनाए । अनुदान नआउँदा केही प्रभावित हुनु स्वाभाविक हो, तर यो मात्र कारण होइन, उनले भने, अर्थतन्त्रमा पनि शिथिलता छ, मर्जरमा गए, पैसा नआउँदाको अविश्वास क्रयशक्ति नै भएन । उद्योगधन्दाको तीनतीन महिनामा बिमा हुन थालेको छ । कोरोना, कृषि बिमालगायतमा अनुदान नआउँदा बिमा क्षेत्रप्रतिको विश्वास केही प्रभावित भएको भने पौडेलले स्विकारे । अलिअलि कारण अनुदानको रकम नआउनु पनि होला, जहाँ गए पनि बिमाको पैसा पाइँदैन भन्ने गुनासो आइरहेको छ, उनले थपे, नागरिकको बिमा गर्ने क्षमतामै कमी आएको पनि हो । सरकारले बिमाबारे नबुझ्दा समस्या भएको पौडेलको भनाइ छ । एकातिर सरकारले आफ्नै सम्पत्तिको बिमा गरेको छैन, अर्कोतिर राज्यको नीतिअनुसार बिमा अनुदानमा तिर्नुपर्ने रकम पनि भुक्तानी गरेको छैन, उनले भने, यो क्षेत्रको महत्त्व सरकारले बुझ्नै सकेन । प्राधिकरणको तथ्यांकअनुसार बिमा पहुँचमा म्यादी, लघु म्यादी र वैदेशिक रोजगारीमा गएकाहरूले गरेको बिमा पनि समावेश छ । तर म्यादी, लघु म्यादी र वैदेशिक रोजगारीमा गएकाले गरेको बिमा हटाउँदा गत भदौसम्म करिब १५९२ प्रतिशत नागरिकमा मात्र बिमा पहुँच पुगेको छ । उक्त तथ्यांकमा म्यादी र लघु म्यादी बिमा समावेश गर्दा करिब ३६६१ र म्यादी, लघु म्यादी र वैदेशिक रोजगारीमा गएकाले गरेको पनि समावेश गर्दा बिमा पहुँच ४२२० प्रतिशत रहेको प्राधिकरणको तथ्यांक छ । बैंक तथा वित्तीय संस्थामा निक्षेप खाता दोहोरिए जस्तै एकै व्यक्तिले पनि एकभन्दा बढी बिमा गरेको हुन सक्ने भएकाले नेपालको कुल जनसंख्याको करिब ४२ प्रतिशतमै बिमा पहुँच पुगेको भन्न नहुने जानकार बताउँछन् ।म्यादी, लघु म्यादी र वैदेशिक रोजगारीमा गएकाले गरेको बिमा पनि समावेश गर्दा गत आर्थिक वर्षको भदौसम्म ४४१४ प्रतिशतमा र म्यादी र लघु म्यादी मात्र जोड्दा ४०४४ प्रतिशतमा बिमा पहुँच पुगेको छ । तर म्यादी, लघु म्यादी र वैदेशिक रोजगारीमा गएकाले गरेको कुनै पनि बिमा हटाउँदा गत वर्षको भदौसम्म १६८५ प्रतिशतमा मात्र बिमा पहुँच पुगेको समितिको तथ्यांक छ ।धेरै नागरिकमा बिमासम्बन्धी चेतना नहुनु, कम्पनीहरू सहर तथा सुविधासम्पन्न क्षेत्रमा सीमित भएकाले अझै पनि आधाभन्दा बढी जनसंख्या बिमा सेवाबाट वञ्चित रहेको विज्ञहरूको भनाइ छ । वैदेशिक रोजगारीमा गएका नेपालीले अनिवार्य बिमा गर्नुपर्छ । बिमा पहुँचको तथ्यांकमा वैदेशिक रोजगारीमा गएकाहरूको बिमालाई अलग राखिन्छ । बिमा पहुँचको तथ्यांक गणना गर्दा जीवन बिमा सेवा लिएको जनसंख्यालाई मात्र समावेश गरिन्छ । यो अन्तर्राष्ट्रिय प्रचलन हो । निर्जीवन बिमा निश्चित अवधिको (म्यादी) हुने भएकाले बिमा पहुँचमा समावेश नगरिएको हो । एक व्यक्तिले एकभन्दा बढी जीवन बिमा पनि गरेका हुन्छन् । यसकारण जारी बिमालेखकै आधारमा त्यत्तिकै संख्यामा नागरिकसम्म सुविधा पुग्यो भन्ने हुँदैन । बिमा पहुँचको तथ्यांक गणना गर्दा यस्तो प्रकारको दोहोरोपन हटाउनुपर्छ । यसका लागि कुल जारी बिमालेखबाट ५ प्रतिशत घटाएर बचेको बिमालेख सोही अवधिको कुल जनसंख्यासँग तुलना गरेर बिमा पहुँच गणना गर्ने विश्वव्यापी प्रचलन छ । प्राधिकरणका अनुसार गत भदौसम्म बिमा कम्पनीहरूले १ करोड ३४ लाख ५३ हजार १ सय ६६ वटा जीवन बिमालेख र ४ लाख ९ हजार ८० वटा निर्जीवन बिमालेख बिक्री गरेका छन् ।"
साउदीसँग नेपालको निर्णायक खेल,"(काठमाडौं)नेपालले एसीसी यू१९ प्रिमियर कप क्रिकेटको सेमिफाइनल पुग्न साउदी अरेबियासँग निर्णायक खेल खेल्नुपर्ने भएको छ । नेपालले मलेसियामा भइरहेको प्रतियोगितामा आइतबार बहराइनलाई ७ विकेटले पराजित गरेको छ । नेपाल लगातार दोस्रो जित हात पार्दै सेमिफाइनल नजिक पुगेको हो ।समूह ए मा नेपाल र साउदी अरेबियाको समान ४ अंक छ । साउदी अरेबियाले दिनको अर्को खेलमा इरानलाई ४ विकेटले पराजित गर्यो । नेपाल र साउदी अरेबियाबीच बिहीबार लिग चरणको अन्तिम खेल हुनेछ र विजेता टोली सेमिफाइनल पुग्नेछ । कप्तान देव खनालको शतकमा नेपालले पहिलो खेलमा इरानलाई २ सय ७४ रनले पराजित गरेको थियो । दीपेश कँडेल र दुर्गेश गुप्ताले धारिलो बलिङ गरेपछि क्वालालम्पुरस्थित वायुमास ओभल मैदानमा टस जितेर ब्याटिङमा आएको बहराइनलाई नेपालले ३७५ ओभरमा ७७ रनमा अलआउट गरेको थियो । बहराइनबाट मोहम्मद बसिलले ७७ बल खेली २ चौका र २ छक्का प्रहार गरी ३४ रन बनाउनुबाहेक बहराइनबाट अन्यले दोहोरो स्कोर बनाउन सकेनन् ।नेपालबाट दीपेशले ६ र दुर्गेशले ४ विकेट लिए । हेमन्त धामीसँग नयाँ बल लिएर आएका स्पिनर दीपेशले ९५ ओभरमा ८ मेडन राख्दै ४ रनमात्र खर्चेका थिए । दुर्गेशले ८ ओभरमा १ मेडन राख्दै २२ रन खर्चे ।जवाफमा नेपालको सुरुआत राम्रो रहेन । दीपक बोहरा, ४, उत्तम थापामगर शून्य र दीपक डुम्रे १ रनमै आउट भएका थिए । ओपनर अर्जुन कुमाल र कप्तान देव खनालले समान अविजित ३२ रन बनाउँदै नेपाललाई विजयी बनाए । अर्जुनले ३१ बल खेली ५ चौका र देवले २७ बल खेली ४ चौका र १ छक्का प्रहार गरे ।"
मन्दे सम्मानित,"काठमाडौं (कास) १३ औं दक्षिण एसियाली खेलकुदमा दोहोरो स्वर्ण पदक जितेका करातेका मन्देकाजी श्रेष्ठ आइतबार सम्मानित भए । विद्याआर्जन सितोरियो कराते डोजोद्वारा विजयादशमीको उपलक्ष्यमा आयोजित चौथो उपत्यकाव्यापी कराते प्रतियोगिताका क्रममा मन्देलाई सम्मानित गरिएको हो । वाग्मती प्रदेशका खानेपानी, आपूर्ति तथा ऊर्जा सिँचाइमन्त्री तीर्थ लामाले मन्देलाई सम्मानित गरे । डोजो तथा विद्यालयबाट ३ सय खेलाडीले प्रतिस्पर्धा गरेको एकदिने प्रतियोगिताका संयोजक सूर्य लामाले युवा खेलाडीहरूको वृत्तिविकासका लागि प्रतियोगिता आयोजना गरिएको बताए ।"
सञ्जय पहिलो,काठमाडौं (कास) सञ्जय कपालीले छैटौं आन्तरिक ब्याडमिन्टन प्रतियोगिताको पुरुष सिंगल्समा आइतबार स्वर्ण जितेका छन् । पुरानो सिनामंगल३२ स्थित टाउन प्लानिङमा भएको फाइनलमा सञ्जयले बबिन केसीलाई २१९ र २११५ को सोझो सेटमा पराजित गरे ।पिस फिट्नेस सेन्टर (पीएफसी) द्वारा आयोजित प्रतियोगिताको पुरुष डबल्समा उमेश धिताल र राजेन्द्र थापाको जोडीले फाइनलमा श्याम थापा र रूपेन गुरुङको जोडीलाई सिधा सेटमा २११२ र २११९ ले हरायो । भेट्रान डबल्स पुरुष ५० वर्षमाथि पीताम्बर तिम्सिना र प्रकाश थापाको जोडी पहिलो भयो । उक्त जोडीले फाइनलमा भोला वाग्ले र सुवास प्रसाईंको जोडीलाई २११२ र २३२१ ले पन्छायो । विजेतालाई राष्ट्रिय खेलकुद परिषद्का सदस्य सचिव टंकलाल घिसिङलगायतले पुरस्कृत गरे । विजयादशमीको उपलक्ष्यमा असोज २५ गतेदेखि आयोजित प्रतियोगितामा ३ स्पर्धामा प्रतिस्पर्धा भएको थियो ।
एसियाली पारा टोलीको बिदाइ,"काठमाडौं (कास) चीनको हाङचउमा हुने चौथो एसियाली पारा खेलकुदमा सहभागी हुने नेपाली टोलीलाई आइतबार बिदाइ गरिएको छ । राष्ट्रिय खेलकुद परिषद्का उपाध्यक्ष शिव कोइराला र सदस्य सचिव टंकलाल घिसिङले सातदोबाटोस्थित अन्तर्राष्ट्रिय खेलकुद परिसरको अडिटोरियम हलमा नेपाली टोलीको बिदाइ गरे ।अक्टोबर २२ देखि २८ तारिखसम्म हुने पारा खेलकुदमा नेपालबाट १० खेलमा १९ खेलाडीले चुनौती प्रस्तुत गर्नेछन् । वाग्मती प्रदेशकी सामाजिक विकासमन्त्री कुमारी मोक्तान पनि पारा खेलकुदका लागि हाङचाउ जाँदै छिन् ।तेक्वान्दोमा पारा ओलम्पियन पलेशा गोबर्द्धनले के४४ क्याटगोरीअन्तर्गत महिला ५७ केजीमुनि तौल समूहमा प्रतिस्पर्धा गर्नेछिन् । पलेशा अध्ययनका साथै प्रशिक्षणका लागि चीनको सांघाईमा रहेको प्रशिक्षक कविराज नेगी लामाले जनाए । उनी त्यतैबाट पारा खेलकुदमा सहभागी हुनेछिन् । पलेशाले नै उद्घाटन समारोहको मार्चपासमा नेपालको झन्डा बोक्ने टोलीका सेफ दि मिसन एवं नेपाल पाराओलम्पिक कमिटीका कोषाध्यक्ष ओमनाथ सिवाकोटीले जानकारी गराए । तेक्वान्दोको व्यवस्थापकमा रामचन्द्र श्रेष्ठ छन् ।एथलेटिक्समा साङबु भोटे १ सय मिटर दौड तथा सुरज भाट ४ सय मिटर र १ हजार ५ सय मिटर दौडमा सहभागी हुनेछन् । प्रशिक्षकमा सीता भण्डारी छिन् । ब्याडमिन्टनमा प्रकाश अधिकारी र हेम गुरुङले सिंगल्सडबल्स स्पर्धामा खेल्नेछन् । सुटिङको १० मिटर एयर राइफलमा हिमाल अर्यालले प्रतिस्पर्धा गर्नेछन् ।त्यस्तै आर्चरीमा शक्ति गौचन र फणिनारायण पौडेलले ७५ मिटर दूरी, पावर लिफ्टिङमा दुर्गामान तामाङले ७३ केजी र पवन घर्ती मगरले ७० केजी तथा पौडीको ५० मिटर फ्रिस्टायलमा भीमबहादुर कुमाल, रमेश खत्री र जेनिशा कडायतले खेल्नेछन् । पावर लिफ्टिङको प्रशिक्षकमा सञ्जय महर्जन तथा पौडीको प्रशिक्षकमा विजेनमान श्रेष्ठ छन् ।साइक्लिङमा रञ्जना धामीले ३ हजार र ५ हजार मिटर दूरी तथा जुडोमा मनोज भट्टले ७३ केजीमुनि तौल समूहमा प्रतिस्पर्धा गर्नेछन् । जुडोको प्रशिक्षकमा मोहन सुनुवार रहेका छन् । टेबलटेनिसमा डिगमसिंह चेम्जोङ, केशव थापा, लाली तामाङ र विवेक राईले चुनौती पेस गर्नेछन् ।अफिसियलमा गणेश कक्षपति, प्रदीप थापा, नारायणराज अर्याल, टेकबहादुर गुरुङ, सरोज श्रेष्ठ, विश्वास बस्नेत, अभिषेक पाण्डे र तारा मोक्तान छन् । सेफ दि मिसन सिवाकोटीसहितको २० सदस्यीय टोली सोमबार हाङचउ प्रस्थान गर्दैछ । बाँकी टोली दुई चरण (अक्टोबर १७ र २० तारिख) मा हाङचउ जानेछन् ।"
इंग्ल्यान्डमाथि अफगानिस्तानको ऐतिहासिक जित,नयाँदिल्ली (एजेन्सी) अफगानिस्तानले विश्वकप क्रिकेटमा आइतबार डिफेन्डिङ च्याम्पियन इंग्ल्यान्डमाथि ६९ रनको ऐतिहासिक जित निकालेको छ । इंग्ल्यान्डमाथि अफगानिस्तानको यो पहिलो ऐतिहासिक जित हो । विश्वकपमा अफगानिस्तानले समग्रमा १८ खेलमा केवल दोस्रो जित निकालेको हो । जितका लागि २ सय ८५ रन पछ्याएको इंग्ल्यान्डले ४०३ ओभरमा २ सय १५ रन बनाएर सबै विकेट गुमायो । ह्यारी ब्रुक्सले ६१ बलमा बनाएको ६६ रनले इंग्ल्यान्डका लागि कोही पनि ब्याटरको सबैभन्दा ठूलो योगदान रह्यो । उनको ब्याटबाट सात चौका र एक छक्का निस्केका थिए । ओपनर डाविड मालनले ३२ रन जोडे । नियमित अन्तरमा विकेट गुमाएको इंग्ल्यान्डका लागि अरू ब्याटरले गतिलो योगदान दिन सकेनन् । अफगान बलरमध्ये मुजिब रहमानले ५१ रनमा तीन विकेट लिए । त्यस अगाडि अफगानिस्तानले ओपनर रहमानुल्लाह गुरबजको ८० रन मद्दतले ४९५ ओभरमा सबै विकेट गुमाउन अगाडि २ सय ८४ रन बनाएको थियो । गुरबजले ५७ बलमा आठ चौका र चार छक्का प्रहार गरे । उनले पहिलो विकेटका लागि इब्राहिम जारडनसँग मिलेर १ सय १४ रनको साझेदारी गरे । अफगानिस्तानका लागि मध्यक्रमका ब्याटर इकरम इलखिलले पनि अर्धशतक पूरा गरे । उनले ६६ बलमा ५८ रन बनाए र त्यसमा तीन चौका तथा दुई छक्का सामेल थिए । इंग्लिस बलरमध्ये अदिल रसिदले ४२ रनमा तीन विकेट लिए । प्रतियोगितामा अफगानिस्तानको यो पहिलो जित हो भने इंग्ल्यान्डले आफूले खेलेको तीन खेलमा दोस्रो हार बेहोर्यो ।
भारतले ओलम्पिक आयोजना दाबी गर्ने,"मुम्बई (एएफपी) भारतीय प्रधानमन्त्री नरेन्द्र मोदीले सन् २०३६ को ओलम्पिक आयोजनाका लागि आफ्नो देशले दाबी पेस गर्ने निश्चित भएको शनिबार बताएका छन् । भारत ओलम्पिक आयोजना गर्ने एसियाको चौथो देश हुन चाहन्छ । विश्वको सबैभन्दा बढी जनसंख्या भएको देशमा अहिले अन्तर्राष्ट्रिय ओलम्पिक कमिटी (आईओसी) को बैठक चलिरहेको छ ।२०२८ मा अमेरिकाका लस एन्जल्समा हुने ओलम्पिकमा क्रिकेट पनि समावेश गर्ने निर्णय भइसकेको छ र यो खेल भारतमा सर्वाधिक लोकप्रिय छ । नयाँदिल्लीले २०१० मा कमनवेल्थ गेम्सको आयोजना गरेको थियो र यो नै भारतले आयोजना गरेको सबैभन्दा ठूलो खेल महोत्सव रहेको छ ।बैठकको औपचारिक रूपमा उद्घाटन गर्ने क्रममा २०३६ को ओलम्पिक आयोजना गर्ने दाबी पेस गर्ने बताए र यो एक अर्ब ४० करोड भारतीय जनताको सपना रहेको पनि दाबी गरे । प्रधानमन्त्री मोदीले भने, २०३६ को ओलम्पिक आयोजनाको दाबी मजबुत बनाउन भारतले सबै खाले प्रयास गर्नेछ । २०२४ मा पेरिसले ओलम्पिकको आयोजना गर्दै छ भने त्यसपछि २०२८ मा लस एन्जलस र २०३२ मा ब्रिसवेनमा ओलम्पिक हुनेछ । मोदीले भारतको कुन सहरले ओलम्पिक आयोजनाको दाबी पेस गर्ने हो, त्यो भने खुलाएका छैनन् । भारतीय मिडियामा आएको समाचारअनुसार गुजरातको राजधानी अहमदाबाद ओलम्पिक आयोजनाको दाबी गर्ने सहर रहेको छ ।पोल्यान्ड, इन्डोनेसिया र मेक्सिकोले पनि सन् २०२६ को ओलम्पिक आयोजना गर्ने रुचि देखाइरहेका छन् । मोदीले २०२९ मा युथ ओलम्पिकको आयोजनाको दाबी गर्ने पनि बताइसकेका छन् । पछिल्लो समय भारत बलियो खेल शक्तिका रूपमा अगाडि आएको छ र हालै सम्पन्न हाङचउ एसियाली खेलकुदमा पनि भारतको प्रदर्शन उच्च रहेको थियो ।"

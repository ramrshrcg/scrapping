शीर्षक,विवरण
विपिनको अवस्था अझै अज्ञात,"पीडित परिवारसँग आइतबार गरिएको भेटमा प्रधानमन्त्री नेतन्याहुले छिट्टै मुक्त हुने विश्वास दिलाएका थिए । यो लडाइँको उद्देश्य भनेको बन्धक भएकालाई मुक्त गर्ने र हराएकाहरूको वास्तविकता पनि सार्वजनिक गर्नु रहेको उनले पीडित परिवारलाई बताएका थिए । उनले अमेरिकी राष्ट्रपति जो बाइडेनसँगको ९० मिनेट कुराकानीमा बन्धक बनाइएकाको विषयमा छलफल गरेका थिए । बन्धकलाई मुक्त गराउने विषयमा अमेरिकी रक्षामन्त्री एन्टोनी ब्लिंकेन र कतारी समकक्षीबीच पनि कुराकानी भएको थियो ।अपहरणपछि बेपत्ता पारिएका नेपाली विद्यार्थी विपिनका साथीहरूका अनुसार हमास लडाकुहरूले आक्रमण गर्दा उनी बंकरमा नै थिए । लडाकुले प्रहार गरेको एउटा ग्रिनेडलाई हातैले टिपेर बंकरबाहिर फालेर साथीहरूलाई बचाएका थिए । पछि लडाकुहरूले विपिनलाई किबुज अलुमिमबाट थाइल्यान्डका नागरिकसँगै लगेको गोरखाका हिमाञ्चल कट्टेलले बताए । हमास लडाकु बंकरभित्र छिरेर हामीमाथि अन्धाधुन्ध गोली चलायो, विपिन र तीन जना थाई नागरिकलाई गोली लागेको थिएन । थाईहरूले हात उठाएपछि लडाकुले लिएर गएको देखेको हुँ, तीन गोली लागेर उपचाररत कट्टेलले कान्तिपुरसँग भने ।सुदूरपश्चिम विश्वविद्यालयअन्तर्गत कृषि विज्ञान संकायको अन्तिम सेमेस्टरमा अध्ययनरत विपिन लर्न एन्ड अर्न कार्यक्रमअन्तर्गत इजरायल पुगेका थिए । विपिनको खोजीका लागि कूटनीतिक क्षेत्रमा छलफल गरिराखेका छौं । उहाँको लोकेसन लोकेट गर्ने कोसिस भइरहेको छ, परराष्ट्रमन्त्री एनपी साउदले भने, इजरायल सरकारका विभिन्न तहसँग विपिनको खोजीका लागि आग्रह गरिरहेका छौं । प्रहरी र अस्पताललगायत सम्भावित सबै ठाउँमा खोजी तीव्र पारिएको छ । हमाससित असल सम्बन्ध भएका मुलुकहरूसँग पनि यसका लागि पहल भइरहेको छ ।इजरायलका लागि नेपाली राजदूत कान्ता रिजालले पनि विपिनको खोजी भइरहेको बताइन् । उहाँको अवस्था पत्ता लगाउन विभिन्न माध्यम प्रयोग भइरहेको छ, उनले भनिन्, तर, थप सूचना प्राप्त भइसकेको छैन ।मन्त्री एनपी साउदले इजरायलमा कार्यरत नेपालीमध्ये चार सयभन्दा बढीले स्वदेश फर्किनका लागि अनलाइन रजिस्ट्रेसन फाराम भरेको बताए । स्वदेश फर्किन इच्छुकहरूलाई बिजनेस फ्लाइटमा ल्याउने गरी व्यवस्था गरिएको छ, उनले भने, एकै पटक २ सय ५० भन्दा बढीको संख्यामा नेपाल फर्किन चाहने भएमा चार्टर्ड विमान पठाउने तयारी छ । त्यो संख्या नपुगे फर्किन चाहनेका लागि सरकारले आवश्यक टिकट र अन्य व्यवस्था गरिरहेको छ ।हमासको आक्रमणमा परी मृत्यु भएका नेपाली विद्यार्थीमध्ये ५ जनाको शव इजरायलले त्यहाँस्थित नेपाली दूतावासलाई बुझाइसकेको छ । नारायणप्रसाद न्यौपाने, लोकेन्द्रसिंह धामी, गणेशकुमार नेपाली र आशिष चौधरीको शव नेपाली दूतावासलाई हस्तान्तरण गरिएको र बाँकी पाँच शव पनि हस्तान्तरणको प्रक्रियामा रहेको बताइएको छ । आक्रमणमा घाइते ४ नेपालीमध्ये २ जना अझै उपचाररत छन् । एक जना डिस्चार्ज भएर नेपाल आइसकेका छन् भने अर्का एक दूतावासको हेरचाहमा छन् । सरकारले असोज २६ मा इजरायलमा रहेका २ सय ५४ नेपाली विद्यार्थीको हवाई उद्धार गरेको थियो ।इजरायलमा ४ हजार ५ सयभन्दा बढी नेपाली कार्यरत छन् । नेपाल सरकारले अवस्थामा परिवर्तन नआउन्जेलसम्म इजरायल जान रोक लगाएको छ । एडभाइजरी नै जारी गरेर इजरायल भ्रमणमा जान रोक लगाइएको हो ।"
गाजामा २४ घण्टाका लागि मात्र पानी र इन्धन : डब्लूएचओ,इजरायलको सैन्य फोर्स आईडीएफले हमासले गाजा क्षेत्रमा बन्धक बनाएकाहरू १ सय ५५ देखि १ सय ९९ जनासम्म हुन सक्ने अनुमान गरेको छ । संयुक्त राष्ट्रसंघले गाजा क्षेत्रमा सहायताका लागि गम्भीर वार्तामा रहेको बताएको छ । गाजाबाट विस्थापित भएकाहरू दक्षिणी क्षेत्रमा लागेका छन् भने इजिप्टतर्फ जान पनि हजारौंको भीड लागेको छ । तर इजिप्टको सीमा क्षेत्र नखुल्दा राफामा हजारौं अलपत्र परेका छन् । इजरायलका प्रधानमन्त्री बेन्जामिन नेतान्याहु र हमासले पनि राफा क्षेत्रबाट विस्थापितलाई इजिप्टतर्फ पार गर्न दिन र सहायताका लागि संघर्ष विराम गरेका रिपोर्टलाई खारेज गरेका छन् ।
चाडबाडमै किन महँगिन्छ बजार ?,"समीक्षा महिनामा खाद्य तथा पेय पदार्थ समूहको मुद्रास्फीति ८९५ र गैरखाद्य तथा सेवा समूहको मुद्रास्फीति ६४२ प्रतिशत छ । चाडबाडका बेला मूल्यवृद्धि थप बढ्ने उपभोक्ता हित संरक्षण मञ्चका अध्यक्ष ज्योति बानियाँले बताए । व्यवसायीमा वर्षभरलाई कमाउने बेला यही बेला हो भन्ने मनस्थिति हुन्छ । भीड बढ्ने हुँदा मूल्य पनि मनपरी गर्छन्, बानियाँले भने, अनुगमन यही बेला गर्नुपर्ने हो । तर त्यो सुस्त हुन्छ । स्थानीय र प्रदेश सरकारले भने अनुगमनलाई चासै दिएनन् । बजार अनुगमनकै लागि कतिपय स्थानीय निकायले कानुनसमेत बनाएका छन् । तर, कार्यान्वयन हुँदैनन् । जसले गर्दा सर्वसाधारण महँगीको मारमा छन् । संघीय सरकारले अनुगमन गरे पनि त्यो केन्द्रमा मात्रै सीमित रहेको उनको भनाइ छ । चाडबाड नजिकिएसँगै बजार मूल्य हस्तक्षेप गर्ने उद्देश्यले सरकारले संयुक्त बजार अनुगमन टोली खटाइरहेको छ । वाणिज्य, आपूर्ति तथा उपभोक्ता संरक्षण विभाग, खाद्य प्रविधि तथा गुण नियन्त्रण विभाग, गुणस्तर तथा नापतौल विभाग, औषधि विभाग, कृषि विभागलगायतले संयुक्त अनुगमन गरिरहेका छन् । खाद्य प्रविधिले छुट्टै पनि अनुगमन गरिरहेको छ । संयुक्त अनुगमन टोलीलाई जिल्ला प्रशासन कार्यालय, काठमाडौंले पनि सहजीकरण गरिरहेको छ । तर पनि सर्वसाधारणले अनुगमनको प्रत्यक्ष अनुभूति पाउन सकेका छैनन् । त्यसको एउटा उदाहरण हो, चिनी । उद्योगी व्यवसायीको चंगुलमा परेर सरकारले समयमै सहुलियत चिनी आयात गर्ने निर्णय नगर्दा बजारमा चिनी छैन । चाडबाडमा अभाव हुने आकलन गर्दै साल्ट ट्रेडिङले सहुलियत मूल्यमा ६० हजार टन आयातको माग गरेको थियो । साल्टको पत्रअनुसार उद्योग, वाणिज्य तथा आपूर्ति मन्त्रालयले अर्थ मन्त्रालयलाई पत्र पनि पठाएको थियो । तर अर्थले सहुलियतको चिनी आयातमा चासो दिएन । बजारमा अभाव हुन थालेपछि भदौ अन्तिममा २० हजार टन आयातका लागि ५० प्रतिशत भन्सार महसुल छुट दिने जनायो । अर्थले स्वीकृत गरेको परिमाणमध्ये साल्टले १० र खाद्य व्यवस्था तथा व्यापार कम्पनीले १० हजार टन आयातको जिम्मा पाएका छन् । तर त्यो पनि दसैं या तिहारअघि आउने छाँट छैन । केही महिनाअघि व्यवसायीले कृत्रिम अभाव गराएर अचाक्ली मूल्य बढाए पनि पछिल्लो समय तिनैको गोदाम पनि रित्तिएको छ । मन्त्रालयका अनुसार बोटलर्स नेपालसँग करिब १० हजार टन छ । उसले उद्योगीसँग किनेर चिनी उद्योगीकै गोदाममा मौज्दात गरेको छ । अन्य केही चिनी उद्योगीसँग थोरै मौज्दात छ । बजारमा चिनीको चरम अभाव भएपछि सरकारले चिनी उद्योगीसँग पैंचो मागिरहेको छ । सरकारको लापरबाहीकै कारण बजारमा समस्या देखिएको हो । बजारका धेरैजसो पसलमा चिनी पाइँदैन । चिनी भएको पसलमा किलाकै १ सय ५० रुपैयाँसम्म तिर्नुपर्ने बाध्यता छ, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, जिल्ला प्रशासन कार्यालय काठमाडौं, वाणिज्य विभागले गरेको अनुगमनमा केहीले चिनी लुकाएको पुष्टि भइसकेको छ । चिनी मात्र होइन, भान्सामा प्रयोग हुने जिरा मसलालगायतको मूल्य बढ्दा सरकारले बेवास्ता गरिरहेको उनको भनाइ छ । रहर दाल, केराउ, जिरा, चनालगायत वस्तुमा मूल्य बढे पनि चामल र खाने तेलको स्थिर नै रहेको खुद्रा व्यापार संघका कोषाध्यक्ष वसन्त श्रेष्ठको दाबी छ । एक महिनाअघि प्रतिकिलो साढे ४ सय रुपैयाँ रहेको जिराको मूल्य १३ सयसम्म पुगेको छ । रहर दालको भाउ पनि दुई सातामै किलोको ३०३५ रुपैयाँ बढेर २ सय ७५ सम्म पुगेको व्यवसायी बताउँछन् । सरकारले केराउ आयातमा बन्देज गरे पनि बजारमा भने प्रशस्त पाइन्छ । खुला सीमाका कारण चोरी तस्करी भएर केराउ आयात भइरहेको छ । केराउ आयात गर्न पाइँदैन, बन्देज छ । तर बजारमा प्रशस्तै पाइन्छ, अभाव छैन, श्रेष्ठले भने, मूल्य भने बढी छ ।थोक विक्रेता संघका अध्यक्ष देवेन्द्रभक्त श्रेष्ठले पनि चामलको भाउ घटेको दाबी गरे । दसैंलगत्तै नयाँ चामल आउने हँॅदा मूल्य घटेर आएको उनले जनाए । पुरानो चामल घटाउनुपर्ने बाध्यता छ । भारतमा पनि चामलको भाउ घटेको छ, उनले भने, भारतमा भाउ घट्दा यहाँ त्यसको प्रभाव परिहाल्छ । जिरा मसलाको हकमा भारतमै मूल्य बढेकाले यहाँ पनि वृद्धि भएको उनको भनाइ छ । माग र आपूर्तिको सन्तुलन नमिल्दा महँगी बढेको वाणिज्य विभागका पूर्वमहानिर्देशक कृष्णहरि बाँस्कोटाले बताए । यही बेला व्यापारीले मौका छोप्ने हुँदा थप समस्या चुलिएको उनको दाबी छ । व्यापारीले यही बेला मौका छोपेर मूल्य बढाउने अनि गुणस्तर र परिमाण घटाउने उनको भनाइ छ । यसको नियन्त्रणका लागि बजार अनुगमन बाह्रै महिना हुनुपर्ने उनले बताए । बजार भाउ बढ्नुको प्रमुख कारक अन्तर्राष्ट्रिय बजार भएको उद्योग, वाणिज्य तथा आपूर्ति मन्त्रालयका प्रवक्ता गजेन्द्र ठाकुरको दाबी छ । स्वदेशमा पर्याप्त उत्पादन नहुँदा पनि समस्या भएको उनको भनाइ छ । रुस र युक्रेनबीचको युद्धले कच्चा तेलको मूल्य बढ्यो । अन्तर्राष्ट्रिय स्तरमै खाद्यको मूल्य बढ्यो । केही मुलुकमा चुनावका कारण निर्यात प्रतिबन्ध लाग्यो, त्यसले पनि यहाँ प्रत्यक्ष प्रभाव परेको देखिन्छ, ठाकुरले भने, पछिल्लो समय बढी समस्या चिनीमा देखिएको हो । केही वस्तुको भने भाउ घटेकै छ । जिल्ला प्रशासन कार्यालय, काठमाडौंका सहायक प्रमुख जिल्ला अधिकारी रवीन्द्र आचार्यले पनि केही वस्तुमा कृत्रिम अभाव गराएर मूल्य बढाइएको जनाए । स्थानीय तहमा हुने उत्पादन, उत्पादनको परिमाणको तथ्यांक र आपूर्तिको मेकानिजम नहुँदा पनि समस्या बढेको उनको भनाइ छ ।"
मार्सीमा मरुवाको मार,"मार्सी क्यालेन्डरसंसारमै सबैभन्दा उचाइ अर्थात् समुद्री सतहबाट करिब ३ हजार मिटरसम्म उत्पादन हुने जुम्ली मार्सी दुर्लभ प्रजातिको धान हो । यो जुम्लाका सीमित क्षेत्रमा उत्पादन हुने स्थानीय जातको धान हो । राणाकालमा केन्द्रमा रहेका शासकहरूका लागि यही मार्सीको चामल हुलाक चलान गरी काठमाडौं पठाइन्थ्यो । किंवदन्तीअनुसार सुरुमा जुम्लामा कुनै धान नफलेपछि बाबा चन्दननाथले कश्मीरबाट बीउ ल्याएर लाछु जिउरो (तातोपानी नजिकको गाउँ) मा रोपेपछि अन्य ठाउँमा विस्तार हुँदै मार्सी धान फैलिएको भनाइ पनि छ । जुम्ला सदरमुकाम खलंगा वरपर र सिंजा क्षेत्रमा कालीमार्सी धानको बिउ राख्ने काम हरेक वर्ष चैत १२ गते हुन्छ । चैत १२ गते कालीमार्सीको बिउ भिजाउने, १६ गते उमार्ने र २० गते छर्ने दिनका रूपमा मनाउने प्रचलन छ । यी दिनमध्ये छर्ने दिन विशेष रूपमा मनाइन्छ । जुम्लालगायतको उच्च भूभागमा झन्डै आठ महिनामा उत्पादन हुने धान मार्सी रातो चामलका विभिन्न प्रजातिमध्ये एक हो । पौष्टिकताले भरिपूर्ण मानिने यो धान अत्यधिक चिसो हुने क्षेत्रमा फल्ने भएकाले प्रांगारिक रूपमै उत्पादन हुन्छ । बिउ राखेको समयदेखि किसानले १० महिना मिहिनेत गरेपछि मार्सी भित्र्याउन सक्छन् । स्वाद र स्वास्थ्यका हिसाबले राम्रो मानिने यो चामल अहिले सहरियाका भान्सामा फैलिन थालेको छ ।"
केन्द्रको हस्तक्षेपले अस्थिर प्रदेश राजनीति,"(मोरङ)केन्दीय गठबन्धन दलको हस्तक्षेपले साढे ९ महिनामा कोशी प्रदेशमा पाँच मुख्यमन्त्री नियुक्त भइसकेका छन् । प्रदेशसभाको दोस्रो कार्यकालमा तत्कालीन केन्द्रीय गठबन्धन माओवादी, राप्रपा, जनता समाजवादी पार्टीको समर्थनमा एमाले नेता हिक्मतकुमार कार्की पुस २४ गते मुख्यमन्त्री नियुक्त भएका थिए । राष्ट्रपति निर्वाचनमा केन्द्रीय सत्ता समीकरण फेरिएसँगै एमालेसँगको गठबन्धन भत्काएर माओवादी र जसपाले कांग्रेस र एकीकृत समाजवादीसँग गठबन्धन गरेपछि कार्की नेतृत्वको सरकार साढे ६ महिनामै ढल्यो । जसपा र माओवादीले समर्थन फिर्ता लिएपछि अल्पमतमा परेका कार्कीले असार १५ गते प्रदेशसभाबाट विश्वासको मत प्राप्त गर्न सकेनन् । त्यसपछि ९३ सदस्यीय प्रदेशसभामा उपसभामुखसहित एमालेका ४० र राप्रपाका ६ गरी ४६ र सभामुखसहित गठबन्धनका ४७ सांसदले सरकार नै नबन्ने जटिलता थपियो । गठबन्धन दलले संवैधानिक व्यवस्थाविपरीत सभामुखको हस्ताक्षरसहित संविधानको धारा १६८ को उपधारा (२) अनुसार प्रदेश प्रमुख परशुराम खापुङले कांग्रेसका तत्कालीन नेता उद्धव थापालाई असार २१ मा मुख्यमन्त्री नियुक्त गरेका थिए । केन्द्रीय गठबन्धनले प्रदेशमा संविधानको संरक्षक प्रदेश प्रमुखबाट नै दुई वा दुईभन्दा बढी दलको समर्थनमा नियुक्त गर्नुपर्ने मुख्यमन्त्री सभामुखको समेत समर्थनले बहुमत पुर्याई संवैधानिक व्यवस्थाविपरीत नियुक्त गर्न लगाएको थियो । त्यसलाई सर्वोच्च अदालतले सच्याउनुपर्ने भयो । त्यतिमा पनि गठबन्धन दल रोकिएनन् । सभामुख बाबुराम भण्डारीको राजीनामाले साउन १६ गते दोस्रो पटक मुख्यमन्त्री नियुक्त भएका थापाले पुनः गठबन्धन दलको निर्णयले सभाध्यक्षको समेत मतले विश्वासको मत लिई अर्को पटक पनि संविधानको उल्लंघन गरेका थिए । संवैधानिक व्यवस्थाविपरीत विश्वासको मत लिँदा पनि प्रदेश प्रमुख खापुङले पुनः गठबन्धन दलको दबाबमा प्रमाणीकरण गरिदिए । त्यसपछि पुनः सर्वोच्चले थापालाई संवैधानिक मर्यादा सम्झाउँदै संविधानको धारा १६८ को उपधारा (३) अनुसारको सरकार ४८ घण्टाभित्र गठन गर्न प्रदेश प्रमुख खापुङको नाममा परमादेश जारी गरिदियो । सबभन्दा ठूलो दल एमालेका नेता कार्कीले दोस्रो पटक अल्पमतको सरकार गठन गरे पनि प्रदेशसभामा विश्वासको मत सिद्ध गर्न नसकेपछि सरकारको गठनको अन्तिम विकल्प संविधानको धारा १६८ को उपधारा (५) मा प्रदेश गयो । त्यतिमा पनि गठबन्धन दलका शीर्ष नेताहरू सचिएनन् र प्रदेशको धरातलीय अवस्थाविपरीत गठबन्धन दलले माओवादी नेता इन्द्रबहादुर आङ्बोको नेतृत्वमा सरकार गठनका लागि केन्द्रको नै निर्णय जबर्जस्ती प्रदेशमा थोपर्ने काम गर्यो । त्यसलाई प्रदेशको संसदीय दलले पनि स्वीकार गरे । तर उनको नेतृत्वमा गठन हुने सरकारले विश्वासको मत पाउन नसक्ने र प्रदेशसभा विघटन भएर मध्यावधि निर्वाचनमा जाने अवस्था बनेपछि मात्रै केदार कार्कीको नेतृत्वमा कांग्रेसका ८ सांसदले विद्रोह गरेर केन्द्रको निर्णय स्वीकार नगर्ने जनाउ दिए । कार्कीले कांग्रेसका ८ विद्रोही र एमालेका ३९ प्रदेश सांसदको समर्थनमा सरकार गठन गरे । एमालेको समर्थनमा मुख्यमन्त्री नियुक्त भइसकेपछि कार्की गठबन्धनकै मुख्यमन्त्री भएको अभिव्यक्ति दिएर एमालेलाई छाडेर गठबन्धनको सरकार बनाउन चर्को दबाब दिएको थियो । कार्कीलाई तत्काल विश्वासको मत नलिई एमालेको साथ छाडेर गठबन्धनको सांसदबाट मात्रै विश्वासको मत लिन पनि केन्द्रका नेताले दबाब दिन थालेका थिए । त्यसपछि कार्कीले तेस्रो पटक गठबन्धनको निर्णय अस्वीकार गर्दै बुधबार विश्वासको मत लिन प्रदेशसभा सचिवलाई सोमबार सूचना दिएका हुन् । एमाले नेता हिक्मत कार्कीले केन्द्रको निर्णयअनुसार नै प्रदेशका नेता पनि अघि बढेकाले प्रदेशको स्वायत्तता खण्डित भएको बताए । संविधानमा व्यवस्था भएको खिलाफमा संघीयतालाई नै कमजोर पार्ने र प्रदेशसभा र सरकारको भूमिका मिनिमाइज गर्ने काम सत्ता गठबन्धनले गरिरहेका छन्, उनले भने, यसप्रति असहमत भएरै हामीले यो परिपाटी तोड्न चाहेका छौं र त्यसको सुरुवात कोशीबाट भइसकेकाले यसलाई टिकाउँदै सच्चिने क्रम सुरु गर्छौं । माओवादी नेता इन्द्रबहादुर आङ्बोले प्रदेशमा केन्द्रको हस्तक्षेप नभएको जिकिर गरे । केन्द्रीय पार्टी प्रणाली र त्यहीअनुरूपको संघीयतासमेत रहेकाले केन्द्रको निर्णय अस्वीकार गरेर अघि बढ्न नसक्ने अवस्था छ, उनले भने, छुट्टाछुट्टै केन्द्रीय गठबन्धन बनाएर चुनाव लडेर आएपछि केन्द्रीय गठबन्धनको निर्णय स्विकारेर अघि बढ्न पर्दैन ? माओवादीकै सांसद दुर्गाप्रसाद चापागाईंले केन्द्रको अनावश्यक हस्तक्षेपले नै प्रदेशको राजनीतिक अस्थिर भएको बताए । मुलुक संघीयतामा गइसक्दा पनि केन्द्रीकृत मानसिकता त्याग्न सकिएको छैन किनकि प्रदेशका सांसदले पनि आफ्नो निर्णय आफैं नगरी केन्द्रको मुख ताक्ने गरेको अवस्था छ, उनले भने, प्रदेशसभा र सरकार स्वायत भए पनि त्यो कागजमा मात्रै सीमित छ, त्यसको सफल कार्यान्वयन हुनै बाँकी छ । संविधानको पूर्ण कार्यान्वयन नहुन्जेल प्रदेश स्वायत र स्वतन्त्र हुन नसक्ने उनको तर्क छ । राजनीतिक विश्लेषक वेदराज आचार्यले संविधानमा तीन तहको सरकारले गर्ने काम र अधिकार विभाजन स्पष्ट रूपले गरिदिएको अवस्थामा त्यसको उपभोग गर्नु आवश्यक रहेको बताए । केन्द्रीय नेतृत्वमा मात्रै केन्द्रीकृत मानसिकता छैन, प्रदेश र स्थानीय तहका नेतृत्वले पनि केन्द्रपरस्त मानसिकता त्याग्न सकेका छैनन्, उनले भने, आफूले पाएको अधिकार उपभोग नगर्ने र केन्द्रले निर्णय थोपर्यो भन्ने ? मुख्यमन्त्री कार्कीले केन्द्रबाट दूरबिनले हेरेको भरमा निर्णय गर्दै आएकाले प्रदेशको राजनीति अस्तव्यस्त भएको बताए । केन्द्रले नियमन गर्नु आवश्यक छ तर निर्णय थोपर्ने होइन, उनले भने, जसको जे अधिकार छ, त्यसको प्रयोग विधिसम्मत ढंगले गर्न दिनुपर्छ र त्यसमा हस्तक्षेप भए, विद्रोहका स्वरहरू उठिरहनेछन् । प्रदेशको अस्थिर राजनीतिलाई स्थिर र गतिशील बनाउँदै संघीयताको सफल कार्यान्वयन प्रदेशबाटै गरेर देखाउन आफूले गरेको विद्रोहको औचित्य पुष्टि गरेर देखाउने उनले प्रतिबद्धता जनाए ।मुख्यमन्त्री कार्कीले बुधबार प्रदेशसभाबाट विश्वासको मत लिने भएका छन् । उनले विश्वासको मत लिने सम्बन्धमा छलफलका लागि पार्टीबाट निर्वाचित सांसदहरूको बैठक मंगलबार बोलाएका छन् । माओवादीले पनि कार्कीलाई विश्वासको मत दिने भएको छ । प्रदेश कमिटीको सोमबारको बैठकले विश्वासको मत दिने निर्णय गरेको र त्यसको अनुमोदन दलको बैठकले गराउने माओवादीका संसदीय दलका नेता इन्द्रबहादुर आङ्बोले बताए ।"
'कोशी विद्रोह मा गगनविश्वप्रकाशको फरक मत,"काठमाडौं (कास) कांग्रेस महामन्त्रीद्वय गगन थापा र विश्वप्रकाश शर्माले कोशीको प्रदेश सरकार गठनको विषयमा औपचारिक रूपमै फरक मत दर्ज गराएका छन् । सोमबार सभापति शेरबहादुर देउवाले बोलाएको छलफलमा महामन्त्रीद्वयले कोशीको सरकार बनाउने सन्दर्भमा सभापतिले लिएको निर्णय र त्यसविरुद्ध भएको विद्रोहको कारण बनेको मानक दुवै गलत भएको र त्यसको जिम्मेवारी सभापति देउवाले लिनुपर्ने बताएका हुन् । देउवाको निर्णयमा आफूहरूको संलग्नता नभएको उनीहरूले प्रस्ट्याएका छन् । कोशीमा त्यो परिस्थिति हुनुका पछाडि सबैभन्दा धेरै कमजोरी सभापतिबाटै भएको उनीहरूको निष्कर्ष छ । सभापति देउवाले सोमबार अपराह्न पार्टीका उपसभापति र महामन्त्रीहरूलाई छलफलका लागि बोलाएका थिए । बैठकमा उपप्रधान एवं रक्षामन्त्रीसमेत रहेका उपसभापति पूर्णबहादुर खड्का पनि सहभागी थिए । देउवासँगको छलफलपछि महामन्त्री शर्माले सभापति र पार्टीभित्र फरक मत समूहको नेतृत्व गर्ने नेता दुवैले गलत गरेको बताए । उनले आइतबार सामाजिक सञ्जालबाट पनि त्यही कुरा उल्लेख गरेका थिए । एमालेसहितको गठबन्धन बन्नुपर्छ भनेर हामीले जोड दिएका थियौं । त्यो भनेको माओवादी केन्द्रसँगको गठबन्धन तोड्ने भनिएको थिएन, महामन्त्री शर्माले भने, तर हाम्रो जोड जोडमै रह्यो । सभापतिले गर्नुभएको निर्णयमा हाम्रो संलग्नता र सहमति नै थिएन । उनले कोशीको प्रकरणमा आफूहरूमाथि आरोप लगाइएकोप्रति असन्तुष्टि राखे । नेता शेखर कोइरालाले कांग्रेसको भागमा परेको मुख्यमन्त्री महामन्त्रीसहितको मिलेमतोमा माओवादीलाई दिएको भनेर आरोप लगाएकोमा शर्माले खण्डन गरे । देउवासँग भेटेपछि सञ्चारकर्मीसँग शर्माले अहिलेको अवस्थामा कुनै पनि प्रदेशको मुख्यमन्त्री कांग्रेसले मात्रै पाउने अवस्था नरहेको बताए । पार्टीले माओवादीलाई मुख्यमन्त्री दिने निर्णय गरेकामा आफूहरूको संलग्नता नै नभएकोसमेत उनले स्पष्ट पारे । महामन्त्री शर्माले कोशीमा अहिले जे भयो, त्यसको गम्भीर आत्मसमीक्षा गर्नुपर्ने र यस्ता घटना भविष्यमा दोहोरिन नदिनुपर्ने बताए । अहिले जे भएको छ, त्यो घटनामा सभापति र फरक मत समूहको नेताले गम्भीर आत्मसमीक्षा गर्नुपर्छ । उहाँहरू सुध्रिन आवश्यक छ । किन यो प्रकारको दुर्घटना भयो, यसको सबैभन्दा ठूलो जिम्मेवारी, अंशियारी सभापतिले लिनुपर्छ, सभापतिसँगको छलफलमा आफूहरूले राखेको विषयबारे शर्माले भने । उनले बैठकमा मुख्यमन्त्री कार्कीलाई विश्वासको मत दिने वा नदिने भन्नेबारे भने अहिले कुनै छलफल नभएको बताए ।"
दिल्लीका ट्याटु मास्टर,"(नयाँदिल्ली)ल्लीस्थित गुडगाँव सहरको फंकी मंकी भारतमा सबैभन्दा पहिलो व्यावसायिक ट्याटु स्टुडियो मानिन्छ । त्यही स्टुडियोका वरिष्ठ ट्याटु कलाकार हुन् राजु पाण्डे । पछिल्लो समय त राजुलाई ट्याटु खोप्न भ्याइनभ्याई छ । एक त पुरानो स्टुडियो त्यसमाथि पाण्डेको निखारिएको कला । स्टुडियामा उनैलाई खोज्ने ग्राहकको चाप निकै देखिन्छ । बुटवल, मलेसिया, मुम्बई हुँदै १३ वर्षदेखि भने उनी दिल्लीमा छन् । ट्याटुको क्षेत्रमा उनको नाम अब्बल सूचीमा रहेको, उनीबारे छापिएका र प्रसारण भएका दर्जनौं मिडिया रिपोर्टले पनि पुष्टि हुन्छ । स्टुडियोमै उनले आफ्नाबारे छापिएका आधा दर्जन अंग्रेजी म्यागेजिन राखेका छन् । उनी सन् २०१३, २०१४ र २०१५ मा लगातार अन्तर्राष्ट्रिय ट्याटु अवार्डबाट सम्मानित भएका छन् । त्यसयता भने उनले अवार्ड प्रतिस्पर्धामा भाग लिएका छैनन् । बरु, बेला मैकामा त्यस्तो कार्यक्रममा जुरी बसेका छन् । स्कुलदेखि नै चित्रकारितामा लागेका उनी पछि ट्याटु क्षेत्रमा लागेका हुन् । कुनै बेला चित्र बनाएको पनि पैसा पाइन्छ भन्ने सुन्दा पनि अचम्म लाग्थ्यो उनलाई । सोखका लागि चित्रकारिता गर्थें, कसैले पैसा दिन खोज्दा पनि लिन लाज लाग्थ्यो, राजुले भने, तर, अब समय धेरै बदलिएको छ । ट्याटुको काम पूर्ण रूपमा व्यावसायिक मात्रै भएको छैन । यसबाट राम्रो कमाइ पनि हुन थालेको छ । एकैसाथ दुईवटै हात चलाएर ट्याटु कोर्न सक्ने क्षमता पनि छ राजुमा । निकै अनुभवी भएकाले पनि दिल्लीका सम्भ्रान्त परिवारका सदस्य नै बढी उनका ग्राहक हुन् । दिल्ली र गुडगाँवका त हुने नै भए, उनी मुम्बईमा केही समय बसेकाले त्यहाँका ग्राहक पनि उनलाई खोज्दै आउँछन् । कोलकाता, नेपाल र पञ्जाबका ग्राहक पनि आफूकामा आउने गरेको उनले बताए । अहिले ट्याटु क्षेत्र आफ्नो चरम स्थानमा रहेको उनी बताउँछन् । ट्याटुको मामिलामा भारतभन्दा अगाडि नेपाल थियो । तर, पछिल्ला वर्षहरूमा भारत धेरै अगाडि आइसकेको छ । ग्राहकहरूको संख्या पनि दिनदिनै थपिँदै गएको उनले उल्लेख गरे । अहिले मानिसहरूले ट्याटुलाई आफ्नो धर्म, संस्कार र भावनासँग जोडेका छन्, उनले भने, हिजो फैसन मात्रै थियो, आज मानिसहरूले आफूले मान्ने देवीदेवता, आमाबुबा वा गुरुकै तस्बिर नै आफ्नो शरीरमा खोपाइरहेका छन् । ट्याटुप्रति बढ्दै गरेको क्रेजले यो व्यवसायलाई उचाइमा पुर्याएको पाण्डेले बताए । मानिसहरूको संस्कार र कलाकारिता मिसिएका ट्याटु अहिले प्रशस्तै देख्न पाइनुले पनि यो जीवनपद्धति बन्दै गएको उनी भन्छन् । उनको अनुभवमा पहिला ट्याटु खोपेका व्यक्तिलाई छाडा भन्ने समाज परिवर्तित भइसकेको बरु ट्याटु नगराएका लाई रुढिवादी भन्न थालेको देखिएको छ । ग्राहक आफैंले ट्याटुको डिजाइनसमेत रोजेर आउन थालेकाले ट्याटु कलाकारलाई सहज बनाए पनि कलाकारको सृजनशीलता मर्ने हो कि भन्ने चिन्ता उनी व्यक्त गर्छन् । चिटिक्क कन्सेप्टका लागि कलाकारले समय दिनुपर्ने हो, उनले भने, स्वतन्त्र भएर भित्रै मनबाट कलाकारले सृजना गर्ने र ग्राहकले कन्सेप्ट नै बोकेर ल्याउने डिजाइनबीचको तालमेल कलाकारका लागि चुनौती हो । बुटवलमा माध्यमिक शिक्षा ग्रहण गर्दै गर्दा पाण्डेको दिमागमा पढाइभन्दा चित्रकारिताको नसा थियो । स्कुलकालमै नगर क्षेत्रमा वाल पेन्टिङ गर्न हिँड्थे उनी । उनको माइलो दाइ सागर पाण्डेको रजनीश आर्ट ग्यालरी थियो । त्यहाँ उनले साइनबोर्ड लेख्नमा रुचि देखाउन थालेका थिए । चित्रकलासम्बन्धी कैयौं प्रतिस्पर्धा जितेका थिए । कक्षा ९ मा पढ्दा नै कसैको हातमा ओम लेखिएको ट्याटु हरेका राजु त्यसपछि मानिसको शरीरमै कसरी लेख्यो होला भनेर खोजीनितीतिर पसेका थिए । मेसिनले लेखिने थाहा पाएपछि, रेडियोको मोटर, कपडा सिउने सियो लगायतका जुगाडहरूबाट मेसिन नै बनाएका थिए । कोइलाबाट रङ बनाएर आफ्नै हातमा पहिलो ट्याटु खोपेका थिए उनले । पढाइ र खेलकुदमा पनि म राम्रै थिए, तर पछि मेरो दिमागमा आर्ट मात्रै हुन्थ्यो, अन्त ध्यान जानै छाड्यो, उनले सुनाए, मैले मेरै हातमा आफैंले खोपेको ट्याटु देखाउँदै हिँडेपछि धेरै साथीहरूले मबाट ट्याटु गराउन थाले । घरमा ढोका थुनेर साथीभाइलाई ट्याटु बनाइदिन्थे । आमालाई मैले पढाइमा ध्यान नदिएको प्रति चिन्ता बढ्दै गएको थियो । कसैकसैले पैसा दिन खोज्दा लिनै लाज हुन्थ्यो र लिन्नथे । त्यो मेरो सोख हो भन्ने मात्रै थाहा थियो, उनले भने, एकजना ब्रिटिस आर्मीले आफ्नो हातमा खोपेको ट्याटुका लागि ८० हजार तिरेको सुनाएपछि यसको पैसा पनि लिन सकिने रहेछ भन्ने थाहा भयो । तर चिनजानका मानिससँग पैसा माग्न भने अप्ठ्यारो लाग्थ्यो । एसएलसी पास नगर्दै बुटवलमा राजु युवाहरूमाझ ट्याटु बनाउन प्रसिद्धि कमाइसकेका थिए । एसएलसी लगत्तै मलेसिया पुगेका पाण्डे त्यहाँ क्वालालाम्पुरको ट्याटु स्टुडियामा काम थालेका थिए । मलेसियामा रहँदै आएको दाइको सहयोगमा त्यहाँ पुगेका उनी साताको ४ दिन पढाइ र ३ दिन ट्याटु स्टुडियोमा काम सिक्ने बहानामा नोकरी प्रारम्भ गरे । प्रारम्भको १५२० दिन त स्टुडियोमा काम नै पाइएन, न ग्राहक, न स्टुडियो मालिक कसैले कसैको विश्वास नै थिएन, उनले भने, तर, दुईतीन साताको पर्खाइपछि एक दिन अस्ट्रेलियन ग्राहकलाई पहिलो पटक ट्याटु खोप्ने अवसर पाएँ । डराइडराइ गरेको त्यो काम नै सबैले मन पराइदिए । र, भोलिबाटै मैले ग्राहक पाउन थालें । त्यहाँ महिनाको नेपाली ५६ लाखसम्म कमाइ हुन थालेको राजुले बताए । तर पैसाको भ्यालु गरिएन, जति कमायो त्यति नै खर्चियो, उनले भने, महँगा जुत्ता, लुगा, मोबाइल र सोखहरूमै पैसा खर्च हुन्थ्यो । पछि मलेसियामा स्थानीयसँगको ५०५० प्रतिशतकै साझेदारीमा आफ्नै स्टुडियो खोलेको तर तीन वर्ष चलाएपछि बन्द गरेर नेपाल आएको उनले सुनाए । नेपालमा अवसर कम देखेपछि उनी मुम्बई हानिए । त्यसपछि दिल्ली पुगेका उनी हाल त्यहीं जमेका छन् । उनीबाट ट्याटु सिकेका कलाकारले विभिन्न स्टुडियो सञ्चालन गरेका छन् । तर उनको मन मंकी फंकी मै अडिएको छ । यहाँ स्वतन्त्रता र सम्मानसँगै पैसा पनि कमाएको छु, उनले भने, खुसी लाग्छ, मैले बनाएका क्यानभास (चित्र) घरको भित्तामा झुन्डिएको छैन, चलायमान छ, जहाँ पनि पुगिरहेको छ । ट्याटु कलाकारले पाउने ठूलो पुरस्कार नै यही रहेछ ।"
टेरेसालाई नोबेल पुरस्कार,"सन् १९७९ मा आजकै दिन (अक्टोबर १७) मा मदर टेरेसालाई नोबेल शान्ति पुरस्कार प्रदान गरिएको थियो । मानव सेवामा समर्पित भएका कारण उनलाई पुरस्कार प्रदान गरिएको थियो ।सन् १९१० अगस्ट २० मा मेसेडोनियामा जन्मिएकी टेरेसा १९ वर्षको उमेरमा समाज सेवामा होमिएकी थिइन् । दार्जिलिङको एक स्कुलमा समेत पढाएकी टेरेसाले १९४६ मा कोलकाता फर्केर दुःखी, गरिबको सेवा गर्न थालेकी थिइन् । टेरेसाले महिला सेविकाहरूको ठूलो जमात बनाएकी थिइन् । उनले १९५० मा स्थापना गरेको संस्था मिसनरिज अफ च्यारिटी ले विभिन्न सेवागृह चलाएको थियो । यद्यपि, उनको संस्थाले सञ्चालन गरेका अस्पतालमा सफाइस्तर नभएको कतिपयको दाबी थियो । त्यसका साथै तानाशाहहरूले दिएको दान स्वीकार गरेको भन्दै उनको आलोचनासमेत हुने गरेको थियो । उनको १९९७ सेप्टेम्बर ५ निधन भएको हो ।"
मुखियालाई जगदम्बा श्री र ओझालाई मदन पुरस्कार प्रदान,"काठमाडौं (कास) मदन पुरस्कार गुठीले जगदम्बाश्री सम्मान र मदन पुरस्कार प्रदान गरेको छ । सोमबार ललितपुरमा आयोजित एक समारोहबीच गुठीका अध्यक्ष कुन्द दीक्षितले कलाकार टेकवीर मुखियालाई जगदम्बा श्री र ऐँठन उपन्यासका लेखक विवेक ओझालाई मदन पुरस्कार हस्तान्तरण गरे । अध्यक्ष दीक्षितले स्रष्टाद्वयलाई प्रमाणपत्र र पुरस्कार राशि प्रदान गरेका हुन् । दुवै पुरस्कारको राशि ४४ लाख रुपैयाँ छ । मुखिया लामो समयदेखि ललितकला र पुस्तकका आवरण सिर्जनामा सक्रिय छन् भने ओझाको यसअघि ऐलानी नामक उपन्यास प्रकाशित छ ।विसं २०१२ मा स्थापित मदन पुरस्कार गुठीले पहिलोपल्ट २०१३ सालमा गद्य विधामा सत्यमोहन जोशीको हाम्रो लोक संस्कृति, सामाजिक शास्त्रमा चित्तरञ्जन नेपालीको जनरल भीमसेन थापा र तत्कालीन नेपाल तथा विज्ञान विधामा बलराम जोशीको अधिकविभव स्थिरविद्युत् उत्पादक पुस्तकलाई मदन पुरस्कार प्रदान गरेको थियो ।विसं २०४५ सालमा रानी जगदम्बाको निधनपछि उनको सम्झना स्वरूप जगदम्बा श्री पुरस्कारको स्थापना गरिएको थियो । यो सम्मान पहिलो पटक नारायण गोपाललाई दिइएको थियो । नेपाल तथा नेपाल बाहिरबाट प्राप्त नेपाली भाषामा प्रकाशित पुस्तकहरूमध्ये एकलाई मदन पुरस्कार तथा नेपाली भाषा, वाङ्मय तथा संस्कृतिको श्रीवृद्धिमा योगदान गर्ने व्यक्तिसंस्थालाई जगदम्बाश्री प्रदान गरिँदै आइएको छ ।"
देश दौडाहापछि 'नीति मन्थन मा रास्वपा,"(काठमाडौं)जिल्लाजिल्ला पुगेर सर्वसाधारणको धारणा बुझेर फर्केको राष्ट्रिय स्वतन्त्र पार्टीले विज्ञका सुझाव बटुलेर पार्टीको भावी नीति तथा कार्यक्रम बुन्न सोमबारदेखि काठमाडौंमा नीति मन्थन आयोजना गरेको छ । शासकीय व्यवस्था, आर्थिक अवस्था, अन्तर्राष्ट्रिय सम्बन्ध, शिक्षा, स्वास्थ्य, प्रविधि, कृषि, पर्यटन, वातारण र जलवायु परिवर्तनलगायत मुद्दामा विज्ञसहित रास्वपाका नेता कार्यकर्ताले छलफल गरेका हुन् । सभापति रवि लामिछानेले पार्टीको नीति तय गर्नका लागि नागरिक कहाँ प्रश्न लिएर गएको र अब विज्ञका कुरा सुन्नका लागि नीति मन्थन गरिएको बताए । चुनावपछि नीति, कार्यक्रम बनाउने गरी होइन । हामी हाम्रा नीति कार्यक्रम चुनावअघि नै तर्जुमा गर्दै छौं । ०८४ पछि नीति बनाउने होइन । नीतिअनुसार काम गर्ने हो, उनले सामाजिक सञ्जालमा लेखेका छन्, असोज ३ मा पहिलो चरणको जनआवाज सुन्ने कार्यक्रमअन्तर्गत म रोल्पा पुगें, पार्टीका अरू साथीहरू अन्य गाउँहरू पुगे । गाउँबाट जनताको कुरा सुनेपछि, अब काठमाडौंमा विज्ञको कुरा सुन्दै छौं । रास्वपाको दुईदिने नीति मन्थन मा सातवटा सत्र र ३३ जना वक्ता छन् । पहिलो दिन ५ विषयमा विज्ञहरू छलफलमा जुटे । शासकीय व्यवस्था र समाजको बदलिँदो चरित्र, शिक्षा नयाँ प्रविधि र युवा पूर्वाधार, भौतिक पूर्वाधार, वातावरण र जलवायु परिवर्तन, स्वास्थ्य र पोषण, कृषि पर्यटन र हरित औद्योगिकीकरणका विषयमा छलफल भयो । पहिलो सत्र शासकीय व्यवस्था र समाजको बदलिँदो चरित्र शीर्षकमा राजनीतिक विश्लेषक सीके लाल, प्राध्यापक तथा नागरिक अगुवा सञ्जीव उप्रेती, शिक्षाविद् अविना सिंह र अनुसन्धानदाता उत्तमबाबु श्रेष्ठ वक्ता थिए । विश्लेषक लालले प्रदेशलाई बजेट कम दिने र केन्द्रीकृत सोचका कारण सबैभन्दा बदनाम प्रदेश हुन पुगेको जनाए । अधिकार नदिँदा संघीयता नै कमजोर बनेको उनको भनाइ थियो । ठूला दलहरूले नै अपनत्व नलिएका कारण संघीयता सिकार हुन्छ कि भन्ने डर बढ्दै गएको छ, उनले भने । नागरिक अगुवा उप्रेतीले लोकतन्त्र र सामाजिक न्याय देख्ने र सुन्ने कुरा मात्रै भएकाले व्यवस्थाप्रति नै अविश्वास बढ्दै गएको अनुभव सुनाए । आम नागरिकले अनुभूत गर्न पाएका छैनन् । राज्य प्रणालीप्रतिको अविश्वासले मान्छेहरू न्याय खोज्दै माइतीघरमा जम्मा हुन्छन्, उनले प्रश्न गरे, राज्यले आवाज सुन्दैन भने पिँधका मान्छेका लागि लोकतन्त्र र सामाजिक न्याय कहाँ छ ? शिक्षाविद् सिंहले लोकतान्त्रिक आचारण विकास र समृद्धिका लागि शिक्षा महत्त्वपूर्ण भए पनि शिक्षा केका लागि भन्ने बहस सुरु नै हुन नसकेको टिप्पणी गरिन् । शिक्षामाथि हुने बहस भड्किएकाले त्यसले ठीक ठाउँमा पुर्याउन नसक्ने उनको भनाइ थियो । अनुसन्धानदाता श्रेष्ठले नेपाली समाजमा रहेका विभिन्न विभेद, प्रविधिको फड्को, उत्पादन र चेतनाको बीच तालमेल नमिलेको तर्क गरे । नेपाली समाज एकै पटक १९ औंदेखि २१ औं शताब्दीका चुनौतीहरू सामना गर्दै छ । २१ औं शताब्दीमा प्रविधिले मारेको फड्कोबीच हामी १८ औं शताब्दीको उत्पादन, १९ औं शताब्दीको चेतना र २१ औं शताब्दीको विभेद लिएर समृद्धिको कुरा गरिरहेका छौं, उनले भने । त्यही कारण राजनीतिक दल, न्यायालय, विश्वविद्यालय, प्रहरी, प्रशासन, राज्यजस्तो हुनुपर्ने हो त्यस्तो हुन नसकेको धारणा श्रेष्ठले राखे । कार्यक्रममा सभापति लामिछाने, महामन्त्री मुकुल ढकाल, मुख्य सचेतक सन्तोष परियार, सांसद स्वर्णिम वाग्लेलगायत नेता, सांसद, केन्द्रीय सदस्य र कार्यकर्ता उपस्थित थिए । दोस्रो सत्रमा विज्ञहरूले शिक्षा, प्रविधि र युवा पूर्वाधार शीर्षकमा छलफल गरे । त्रिभुवन विश्वविद्यालयका उपप्राध्यापक नीति अर्याल, प्रविधि विज्ञ सुरेश मानन्धर, आईटी क्षेत्रका विज्ञ बालकृष्ण जोशी, युवा प्रतिनिधि प्रिया सिग्देल र सन्तोष पाण्डे छलफलमा सहभागी भए । शिक्षण संस्थाको मूल उद्देश्य सिक्ने सिकाउने हुन नसकेको वक्ताहरूको निचोड थियो । अर्यालले नीति नियम बनाउँदा पनि सरोकारवालालाई नसमेट्ने समस्या रहेको जनाइन् । विद्यालय शिक्षा विधेयक अघि बढाउँदासमेत शिक्षक, अभिभावक र विद्यार्थीसँग छलफल नगरिएको उनले गुनासो गरिन् । जोशीले नेपालमा आईटी क्षेत्रको सम्भावना प्रचुर रहेको औंल्याए । युवा प्रतिनिधि सिग्देलले नयाँ पुस्तालाई स्वदेशमा नै सम्भावना रहेको सन्देश दिइन् । नेपालमै काम गर्दै छु भन्दा प्रायः अचम्म मान्छन्, उनले भनिन्, युवाको आकर्षण विदेशमै छ । तर नभागौं, यहाँ पनि थुप्रै अवसर छन् । पाण्डेले युवामैत्री नीति, कार्यक्रम र योजना भए युवाहरू स्वदेशमै बस्न आकर्षित हुने प्रस्ट्याए । मेरो भविष्य के होला भन्ने प्रश्नले तर्सिएर युवा विदेशिन नै चाहन्छन्, उनले थपे, अर्कोतर्फ विश्वविद्यालय पार गरेका विद्यार्थी बायोडाटा बनाउन जान्दैनन् । हामीले शिक्षा त दियौं तर सीप दिएनौं । प्रविधि विज्ञ मानन्धरले युवा विद्यार्थी बाहिर जानुको कारण खोजी गर्नुपर्ने सुझाव दिए । तेस्रो सत्रमा स्वास्थ्य र पोषण विषयमा आँखा रोग विशेषज्ञ डा सन्दुक रुइत, विश्व स्वास्थ्य संगठनका डा शम्भु आचार्य, पूर्वस्वास्थ्य सचिव डा किरण रेग्मीले छलफल गरे । स्वास्थ्यकर्मीको सुरक्षाको विषयमा वक्ताहरूले प्रश्न गरेका थिए । डा रुइतले स्वास्थ्य बिमा कार्यक्रम सुधार र विस्तार गरी स्वास्थ्य केन्द्रबाटै गुणस्तरीय सेवा दिनुपर्नेमा जोड दिए । नेपालका चिकित्सकसहित स्वास्थ्यकर्मी विश्वस्तरमै प्रतिस्पर्धा गर्न अब्बल रहे पनि सरकारको अस्पष्ट नीतिले गर्दा उनीहरूको क्षमतालाई प्रयोग गरेर प्रतिफल हात पार्न नसकेको उनले टिप्पणी गरे । डा आचार्यले सरकारले सुरक्षा भएमात्र स्वास्थ्यकर्मीले सेवा दिने सक्ने सम्झाए । स्वास्थ्य बिमा कार्यक्रमको अवधारणा राम्रो भए पनि अहिले सञ्चालित कार्यक्रमको मोडलमा पुनर्विचार गर्नुपर्ने उनले सुझाव दिए । नीति निर्माताले प्राथमिक स्वास्थ्य सेवामै जोड दिनुपर्छ । आधारभूत स्वास्थ्य सेवा सबैको पहुँचमा हुनुपर्छ, उनले भने । पूर्वस्वास्थ्य सचिव डा रेग्मीले संघीयताअनुसार स्वास्थ्य सुविधा विकेन्द्रीकरण हुन नसकेको टिप्पणी गरिन् । पूर्वाधार भए पनि जनशक्ति नहुँदा स्थानीय स्तरमा गुणस्तरीय सेवा दिन नसकिएको उनको भनाइ थियो । राज्यले गरिबलाई उपचारमा सहयोग गर्ने नीति त लिएको छ तर, सुविधा गरिबले होइन, वडाध्यक्षसँग पहुँच हुनेले मात्रै लिइरहेका छन्, उनले भनिन् । रेग्मीले स्वास्थ्य बिमा कार्यक्रममा परिमार्जन गर्न सुझाइन् । नीति मन्थनमा भौतिक पूर्वाधार, वातावरण र जलवायु परिवर्तनमा चौथो सत्र सञ्चालन गरिएको थियो । सत्रमा विज्ञहरू भूषण तुलाधर, सिलसिला आचार्य, वसन्तराज अधिकारी, डा अरविन्द्रकुमार मिश्र र डा संगीता सिंह सहभागी भए । तुलाधरले विकास र सहरीकरण मानव केन्द्रित हुन नसकेको जनाए । काठमाडौंका सडक विस्तार त गर्यौं तर विस्तारित आठै वटा लेन गाडीलाई दियौं । काठमाडौंमा बस्ने दस प्रतिशत मान्छेसँग मात्रै गाडी छ । तर, सडकचाहिँ सबै उनीहरूलाई ? उनले प्रश्न गरे । योजना कार्यक्रम बनाउँदा र लागू गर्दा सवारीसाधन नभएका ७० प्रतिशत मानिसको ख्याल गर्न नसकिएको उनले प्रस्ट्याए । विज्ञ सिंहले सहरीकरणमा पनि विदेशीको नक्कल गरेको भन्दै सरकारी निकायको आलोचना गरिन् । सहरीकरण जरुरी भए पनि प्राकृतिक स्रोतको जगेर्नामा सचेत रहनुपर्ने सुझाव उनले दिइन् । विज्ञ मिश्रले सरकार र मन्त्रीपिच्छे विकास योजना बनाउने प्रवृत्ति अन्त्य गर्नुपर्ने र दीर्घकालीन योजनामा ध्यान दिनुपर्नेमा उनले जोड दिए । नेपालमा ऊर्जा निर्यातको नीति लिनुपर्ने सुझाव दिँदै उनले आन्तरिक खपत गर्ने योजना पनि सँगै बनाउनुपर्ने सुझाए । अर्का विज्ञ अधिकारीले प्राकृतिक स्रोत संरक्षणमा ध्यान दिँदै पूर्वाधार विकासमा लगानी गर्नुपर्ने नीति लिन सरोकारवालालाई ध्यानाकर्षण गराए । प्रकृतिसँग पौठेजोरी खोजेर विकास गर्ने अभ्यासले पनि प्राकृतिक विपद् बढाइरहेको छ । प्रत्येक वर्ष पूर्वाधारमा गरिने लगानीलाई प्राकृतिक विपद्ले ध्वंस गर्छ । फेरि अर्को वर्ष पूर्वाधार विकासमा त्यति नै लगानी गर्नुपर्छ । भूगर्भको अध्ययन नगरी विकास गर्नु भनेको बालुवामा पानी हाल्नुजस्तै हो, अधिकारीले भने । वातारण र जलवायु परिवर्तन विषयकी वक्ता आचार्यले पूर्वाधार विकास भनेको कंक्रिटको संरचना मात्रै नभएको जनाइन् । उनले भनिन्, हामीले जुन कुरालाई विकास भनिरहेका छौं । त्यसले विनाश ल्याइरहेको छ । काठमाडौं मल बनाउँदा सुन्धाराको हिटी प्रणाली ध्वस्त पार्ने हामी कसरी विकासवादी भयौं ?सोमबारको अन्तिम पाँचौं सत्रमा नेपाल उद्योग वाणिज्य महासंघका अध्यक्ष चन्द्र ढकालले केही देशको आर्थिक अवस्था अप्ठ्यारो अवस्थामा पुगेको जनाए । नेपालमा भविष्य छैन भन्ने कुरा गलत हो, उनले भने, प्रत्येक नेपालीले स्वदेशमै केही गर्ने मिहिनेत गर्दै अठोट लिए हरेक क्षेत्रमा प्रचुर सम्भावना नै सम्भावना छ । यो सत्रमा कृषि, पर्यटन र हरित औद्योगिकीकरण विषयमा मन्थन भएको थियो । उद्यमी पवन गोल्यानले किसानले मल, बिउ, सिँचाइ, बजारको व्यवस्था र वन्यजन्तुबाट बालीको संरक्षण आफैं गर्नुपर्ने दायित्व भएकाले कृषिमा प्रगति हुन नसकेको सुनाए । बाँदर, बँदेल, दुम्सीको आतंक किसानमा छ, उनले भने, मान्छेभन्दा बाँदरको संख्या बढी हुने अवस्था आएको छ । राज्यले नियन्त्रण गर्नुपर्छ, उनले भने । उद्यमी विदुषी राणाले भूकम्प, नाकाबन्दी, कोभिड लगायत कारण पर्यटन र औद्योगिक क्षेत्रमा प्रभावित भइरहेको जनाइन् । बैंकको ब्याजदर महँगो छ । अदक्ष कामदारलाई महँगोमा काममा लिनुपर्ने बाध्यता छ । जग्गा महँगो छ । विदेश जाने प्रवृत्तिले जनशक्ति पाउन पनि मुस्किल हुन थालेको छ, उनले भनिन्, अन्तर्राष्ट्रियस्तरमा प्रतिस्पर्धा गर्न मेसिन औजार महँगो राख्नुपर्छ । यी कारणले उत्पादनमै महँगो पर्न गएको छ । विश्वबजारमा स्वदेशी उत्पादनले प्रतिस्पर्धा नै गर्न नसक्ने स्थिति आएको छ । राज्यको नीतिका कारण उद्योगधन्दा धराशायी हुँदै गएको उनले गुनासो गरिन् । पूर्वसचिव चन्द्र घिमिरेले सार्वजनिक नीति कुलीनहरूबीच मात्रै छलफल गरेर बनाउने परिपाटी बदलेर जनस्तरबाट तय गरिनुपर्ने राय व्यक्त गरे । अहिलेसम्मको हाम्रो अभ्यासले व्यापारको लागत घटाउने, उद्योग र कृषिको लागत बढाउने काम मात्र भएको छ, उनले भने, नीति र कार्यक्रममै समस्या छ । यसमा राजनीतिक तह, कर्मचारी वृत्त र निजी क्षेत्र पनि दोषी रहेको आरोप लगाए । सरकारका नीति र कार्यक्रमका स्वरूपमा राम्रो देखिए पनि एकआपसमा झगडिया जस्ता रहेकाले असफल हुने गरेको घिमिरेले टिप्पणी गरे । सिंहदरबारमा बसेर सिंहदरबारकै नीतिलाई फेल बनाउन प्रतिस्पर्धा चल्छ, उनले भने । मंगलबार अन्तर्राष्ट्रिय मञ्चमा नेपाल र आर्थिक शिथिलता र अबको बाटो विषयमा नीति मन्थन हुने रास्वपाले जनाएको छ ।"
"फर्कनेको खुसी, नफर्कनेको अवस्था अज्ञात","नेपाल एयरलाइन्सको वाइडबडी विमानले शुक्रबार बिहान इजरायलमा अलपत्र परेका २ सय ५४ जनालाई काठमाडौं उतारेको छ । सरकारको यो प्रयासले उनीहरूका अभिभावक, आफन्तबीच खुसीको सीमा रहेन । फर्कनेमध्ये अधिकांश निश्चित अवधिका लागि तालिममा गएका विद्यार्थी थिए । विमानस्थल परिसरमा भावविह्वल भएका आफन्तमध्ये कोही छोराछोरीसँग अंकमाल त कोही प्रफुल्लित बन्दै भलाकुसारी गरिरहेका देखिन्थे । आपसमा खुसी साटासाट गरेको दृश्य नियाल्दा युद्धभूमिको सकसबाट उम्कनेहरूको मन हलुका भएको महसुस हुन्थ्यो । सकुशल फर्कन सफल भएकाहरूले सँगै गएका १० जना साथी गुमाएको दुःख पनि व्यक्त गरे । हमासले आक्रमण थालेपछि दुवै पक्षको मिसाइल, बम र बारुदको आवाजले मन त्रसित भइरहेको र बंकरमा लुकेर बस्दा घर एवं देशको याद आइरहेको जस्ता पीडादायी आवाज पनि विमानस्थलमा सुनियो । नेपाली विद्यार्थीले इजरायलबाट व्यावहारिक ज्ञान सिक्दै आएको विषय भने नौलो होइन । कृषि र पशुपालन क्षेत्रमा अब्बल देखिएको इजरायलमा पढाइ र रोजगारीका लागि धेरै अघिदेखि संस्थागत रूपमा नेपाली विद्यार्थी सहभागी हुँदै आएका हुन् । त्यहाँबाट उनीहरूले कृषि क्षेत्रमा धेरै विषयको ज्ञान हासिल गरे । ५० भन्दा बढी जिल्लामा फैलिएको ग्रिन हाउस भित्रको खेती र थोपा सिँचाइ प्रविधि कृषकमाझ उपयोगी बन्दै गएको छ । सरकारले कृषि क्षेत्रको प्रवर्द्धनमा उल्लेख्य काम गर्न नसकेका बेला हमासइजरायलबीचको लडाइँका कारण नेपाली विद्यार्थीको पढाइ र रोजगारीको महत्त्वपूर्ण गन्तव्यमा तत्कालका लागि तगारो लागेको छ । युद्ध भयावह बनेर इजरायल मृत्युभूमिजस्तो देखिँदासमेत त्यहाँ रहेका चार हजारभन्दा बढी नेपाली कामदारले स्वदेश फर्कन चासो नदेखाउनुले गरिबी जोडिएको अनुमान गर्न सकिन्छ । बल्लतल्ल इजरायल छिरेका गरिब नेपालीलाई ज्यानभन्दा धन र आफ्नो परिवारको भरणपोषण महत्त्वपूर्ण भएको अनुमान गर्न कठिन छैन । यक्षप्रश्न के हो भने हामी कामदार र विद्यार्थीलाई वैदेशिक रोजगारीमा धकेल्दै उनीहरूको दुःखकष्ट हेरेर बस्ने सरकार अभिभावक बन्न सक्दैन । मृत्युको शृंखला बढेपछि गोहीको आँसु चुहाउन नबिर्सिने संस्कारबाट कहिले उम्कन सकौंला ? सत्ताधारीहरूले देशभित्र कति दशकपछि रोजगारी सृजना गर्न सक्लान् ? प्रश्नैप्रश्नको चाङ भने यथावत् छ । भुवनेश्वर शर्मा, चन्द्रागिरि२, काठमाडौं"
सांसदहरूको विवेकमा टिकेको कोशी प्रदेश,"प्रदेशसभाको चुनाव भएको १० महिना मात्र बितेको छ । तर कोशी प्रदेशमा पाँच पटक मुख्यमन्त्री फेरिएका छन् । सत्ताकेन्द्रित हाम्रा दलहरूको आचरणका कारण कोशी प्रदेशको यो अवस्था भएको छ । अन्तिम पटकको यो प्रयास यदि लामो समय रहन नसके कोशी प्रदेश मध्यावधि चुनावमा जानुको विकल्प छैन । अतः यो अन्तिम पटकको अवसरमा आम जनताप्रति वफादार रहेर प्रदेशका सांसदहरूले कसरी काम गर्छन् हेर्न बाँकी नै छ । फेरि पनि उनीहरू सत्तामै केन्द्रित रहे भने यो व्यवस्थाविरोधीहरूले टाउको उठाउने ठाउॅ रहन्छ । उनीहरू यो व्यवस्था नै हाम्रा लागि हैन भन्दै आम जनतालाई भ्रममा पार्न बाहिरी सतहमा खुलेर प्रस्तुत हुनेछन् । जसका कारण कतै हाम्रो संघीयता नै असहज परिस्थितिमा आउने त हैन । त्यसैले केन्द्रदेखि प्रदेशसम्मका राजनीतिक मूलधारमा रहनेहरूले आउने दिन संयमित रहन आवश्यक छ । अहिले विश्वव्यापी आर्थिक मन्दीको यो समय हाम्रो देश पनि फरक अवस्थामा छैन । आम जनता रोजगारीका लागि बिदेसिने क्रममा छन् । सरकार आफ्ना कर्मचारीलाई कसरी तलब खुवाउने चिन्तामा छ । देशको औद्योगिक अवस्था अत्यन्तै नाजुक अवस्थामा छ । यो अवस्थामा यदि सांसदहरूका विवेकले खुट्टा कमाएमा कोशी प्रदेश मध्यावधिमा जानुको विकल्प रहँदैन । जुन अवस्थाको नागरिकले कल्पना पनि गरेका छैनन् । सबै राजनीतिक दल र तिनका सांसदहरूले गम्भीर भएर बुझ्न जरुरी छ । कोशी प्रदेश अबको पूरा समय चल्नुपर्छ । रामकृष्ण बराल, जोरपाटी५, काठमाडौं"
'एसियन गेममा पदक जित्ने चौधरी सम्मानित समाचारमा  बाट लिइएका केही टिप्पणी :,तिम्रो मिहिनेत र जितले सबैलाई खुसी तुल्याएको छ । सञ्जय चौधरी
वर्तमानको असहजता र निकास,"नेपाल फेरि एक पटक इतिहासकै अप्ठ्यारो मोडमा देखिएको छ, तर आर्थिक या राजनीतिकभन्दा पनि अनर्गल प्रचार र भाष्य निर्माणका कारण । सूचकहरू हेर्दा न अर्थतन्त्र असाध्यै बिग्रिसकेको छ न त राजनीति नै । बजारमा रकम अभाव देखिइरहँदा ठूलो रकम केन्द्रीय बैंकमा मौजदात देखिनु अर्थतन्त्रमा व्यवस्थापनको चुनौती हो, संकट होइन । अर्कातिर, २४६ वर्ष एकात्मकतामा आधारित भएर चल्दै आएको मुलुकमा देखिएका क्षेत्रीयभेगीय असन्तुलनलाई कतै नयाँ ढंगबाट हल गर्न सकिन्छ कि भनेर एक प्रकारको राष्ट्रिय सहमतिमा नयाँ सोच र नयाँ अभ्यासमा जान भनी संघीय नेपालको व्यवस्था गरेको सोही अन्तर्गत दोस्रो चुनाव सम्पन्न भएर अगाडि बढेको अवस्था छ, जुन समस्या व्यवस्थापनका दृष्टिले ठूलो देखिन्न । तर जबजब प्रदेशका सन्दर्भमा बहस या छलफलहरू हुन्छन्, समाजको एउटा तप्का संगठितझैं भएर प्रदेशको काम छैन, खारेज गर को रटान लगाउन थालिहाल्छ । यो आफैंमा राष्ट्रिय सहमतिको उपज थियो भन्दै गर्दा याद दिलाउनुपर्ने कहाँ छ भने, दुईदुई पटक भएका संविधानसभा चुनावमा संघीयता या एकात्मकताका विषयमा जनमत मागियो र त्यसको विपक्षमा मत माग्ने राष्ट्रिय जनमोर्चाले २ प्रतिशत पनि मत पाउन सकेन । अरू सबै त कस्तो संघीयता भन्नेमा बहसमा थिए, तर संघीयता चाहिन्न भन्ने कसैको अडान र माग थिएन । ठूला दलहरूभित्रैका कन्जरभेटिभहरूसमेत दलहरूका नीतिविपरीत जान सक्ने अवस्था थिएन, किनकि सीमान्तीकृत समूहहरू र मधेश विद्रोहका कारण देशमा कसैले चाहेर पनि संघीयतालाई नकार्न सकिने परिस्थिति थिएन ।संविधान कस्तो र कसको भनेर झन्डै सात वर्ष गरिएको बहसको पृष्ठभूमिमा ३ असोज २०७२ मा जारी भएको यस संविधान अन्तर्गत २०७४ मा आएर निर्वाचनहरू हुन थालेकाले कार्यान्वयनमा जान थालेको सात वर्ष पनि पुगेको छैन । तर, सामाजिक सञ्जालका भित्ताहरू हेर्दा यो संविधान र यस अन्तर्गतको व्यवस्था काम छैन भन्नेहरूको रटानमा हिजो संविधानसभामा यस्तै व्यवस्थाका पक्षमा देखिनेहरूको समर्थन र झुकाव बढ्दै गएको देखिन्छ । एक थरीको खेती नै नियोजित हिसाबले संविधान र अहिलेको संरचनाबारे वितृष्णा फैलाउनु हुने र अर्को थरी, यो संविधानको बचाउमा काम गर्नुपर्ने शक्तिचाहिँ मौनता साधेरै बसिरहनुले देश नै व्यवस्थाको विरोधमा उर्लिएझैं गरी सामाजिक सञ्जाल परिचालित भइरहेको देखिन्छ । यस अवस्थामा खै के खै के भन्ने अन्योलग्रस्त समूहको बाध्यता भनेको नकारात्मक भावना फैलाउनेकै साथमा जानुहुन्छ, किनभने अर्को पक्षका विचार र बहस सुन्न नपाएका उनीहरूलाई पनि लाग्न सक्छ, यदि राम्रै भए या राम्ररी नै काम गरिरहेको भए त यसको पक्षमा पनि आवाज सुनिन्थ्यो होला नि ! नराम्रो भन्नेलाई काउन्टर पनि आउँथ्यो होला नि ! यहाँ प्रश्न दलहरूप्रति, खास गरी यो संविधानका पक्षमा जनता र सांसद परिचालन गरेर नेतृत्व गरेका कांग्रेस, एमाले र माओवादीप्रति तेर्सिएको छ । लामो आन्दोलनका बलमा संविधानसभाको निर्वाचन गराएर, सातसात वर्ष त्यहाँ छलफल गरेर ल्याएको संविधानमाथि आज तयारीका साथ आक्रमण भइरहँदा र त्यसमा तिनै दलका संगठित कार्यकर्ताले समेत खुलेआम साथ दिइरहँदा यी दलका नेतृत्वहरू किन अनदेखाको नियतिमा रूमलिएका छन् ? किन यी दलहरू आफ्ना कार्यकर्तालाई संविधान र यसले अघि सारेको संरचनाका सकारात्मक पक्षबारे प्रस्ट्याएर यसविरुद्ध छेडिँदै गरेको घृणा चिर्न उत्साहित गरिरहेका छैनन् ? संविधान जारी हुँदाका बखत यसका कतिपय अवयवलाई लिएर विपक्षमा देखिएको सशक्त छिमेकी र ठूलै कित्तामा रहेका आफ्नै देशका जनजाति र मधेशीलाई यो संविधान आफैंमा पूर्ण छ, समयानुकूल र जनचाहना अनुसार सुधार र सुदृढ गर्दै जान सकिने ठाउँसमेत प्रशस्त छ भनेर आश्वस्त पार्न सफल यी दल र तिनका नेता आज आफ्नै कार्यकर्तालाई राजनीतिक शिक्षा दिने र सामाजिकीकरण गर्ने, साथै राजनीतिक संस्कारका रूपमा विकसित गर्दै लैजाने दिशातिर किन गइरहेका छैनन् ? अहिलेको यक्षप्रश्न यही हो ।यसो भनिरहँदा एक थरी संविधानले प्रस्तुत संरचनाहरूले नै काम नगरेकाले दलहरूले मौनता साध्नुमा दम वा बाध्यता छ भनेझैं तर्क गर्नतिर लागेको देखिन्छ । तर सन्दर्भ त्यस्तो कहीँ देखिन्न । संघीय संविधान बनाइरहँदाको सोच भनेको एकात्मक राज्यमा हुने केन्द्रको बोलवाला र केन्द्रीकृत सोचलाई कमजोर बनाएर अधिकार प्रदेश र स्थानीय तहमा बाँडफाँट गर्नु हो । अनि अधिकार, बजेट र भाष्यमा पनि मजबुत र सम्पन्न बनाउने नै हो । संविधानले केन्द्रीकृत सोच लाई खारेज गर्न संविधानमा केन्द्र शब्दलाई धरि स्थान दिएको छैन, तर संघीयताको कार्यान्वयन त्यस दिशामा हुँदै भएन, सुरुदेखि नै । अभ्यासमा हिजोको केन्द्र अर्थात् अहिलेको संविधानले चिनेको संघीय सरकार आफैं यसरी हावी हुन थाल्यो, मानौं प्रदेश र स्थानीय तहहरू केन्द्रमातहतका निकाय हुन् । संघीयतामा जाने नयाँ सोचमा काम गर्दा सबभन्दा बढी साँघुरिनु या खुम्चिनुपर्ने भनेको हिजोको केन्द्रले हो । तर आज हिजोको केन्द्र विभिन्न नाममा अरू झाँगिएको छ । हेर्दा स्थानीय सरकार अन्तर्गतको वडा कार्यालय छ, चेकमा सही गर्ने कर्मचारी संघीय सरकारको, पालिका छन् तर केन्द्रबाट पठाइने प्रशासकीय प्रमुखको सहयोगबिना कार्यपालिकाको कुनै निर्णय कार्यान्वयन हुन सक्दैन । हेर्दा प्रदेश सरकार, चेकमा सही गर्ने र मुख्य निर्णय लिनेचाहिँ कर्मचारी संघीय । केन्द्रले पहुँच बढाएको उदाहरण शिक्षा क्षेत्रमा हेरे अरू छर्लंग देखिन्छ । संविधानले जिल्लालाई चिन्दैन, तर सारा प्रशासन र सुरक्षा जिम्मा संघीय सरकारको कर्मचारी प्रमुख जिल्ला अधिकारीको हुन्छ ! पहिलापहिला त एक जिल्लामा जिल्ला शिक्षा अधिकारिसहित एकदुई केन्द्रीय कर्मचारी जिल्लामा हुन्थे, प्राथमिक र माध्यमिक विद्यालय निरीक्षक पनि स्थानीय शिक्षकहरू नै । तर संघीयता आएपश्चात् त हर पालिकामा पहिलाका शिक्षा अधिकारीको झझल्को दिने संघीय हाकिम शिक्षा एकाइको प्रमुख ! तिनै हाकिमको निगरानीमा र उनीहरूले हुन्छ भनेका वा तिनको अनुमति पाएका विषयमा सीमित रहेर भएको प्रदेश र स्थानीय सरकारको कार्यशैलीलाई लिएर आलोचनाचाहिँ संघीय सोच र कर्मचारी प्रशासनलाई लिएर हैन, प्रदेशका मुख्यमन्त्री, पालिका प्रमुख र वडाध्यक्षकेन्द्रित पाइन्छ । चौबीस घण्टामा अठार घण्टा जनताका काममा खटिरहेको वडाध्यक्षले पदमा हुँदा लिएको भत्ता खर्चिलो र भड्किलो रहेको भाष्य बनाइन्छ, तर दिनमा सरदर चार घण्टा पनि कार्यालय नबस्ने र बसे पनि यो हुन्न र गर्न सकिन्न को रटान लगाएर जनताका काममा भाँजो हालिरहेको अर्को व्यक्तिलाई चाहिँ राष्ट्रसेवक हो भनेर उन्मुक्ति दिइन्छ र भनिन्छ ऊ त लोकसेवा पास गरेर आएको हो ! यहाँ उठ्न सक्ने धेरै सवालमध्ये एउटा हो आफूले चुनेका र त्यहीँ नजिकका परिचितछिमेकी भएका कारण ती वडाध्यक्षले लिएको सुविधामाथि मात्र प्रश्न हो ? या, नागरिकमा आफ्नो सहजकर्ता (शासक ?सेवक) चुन्न काबिल छ भन्ने विश्वास छैन, अनि अरू अर्थात् लोकसेवा आयोगमार्फत आएकालाई मात्र योग्य देख्छ ? त्यस्तै, संघीयता कार्यान्वयनमा चाहिने ऐनहरू संघीय संसद्ले समयमा नबनाइदिँदा प्रदेश र स्थानीय तहलाई नियमकानुन बनाएर काम गर्ने पक्षमा समेत संघीय कर्मचारीमार्फत हतोत्साहित गरिँदा पालिकाले गरेको कतिपय खर्च नियम मिलेन भनेर बेरुजु शीर्षकमा जान्छ । तर जहाँ बेरुजुमा काम फत्ते भए पनि कागज नमिलेको रकम पनि पर्छ र यो यतियति हो भनेर बुझाउनुको साटो सबै बेरुजु भ्रष्टाचार या लुट नै हो भन्ने भाष्य बनाएर प्रदेश र पालिकाविरुद्ध नकारात्मकता फैलाइन्छ, त्यहाँ पनि यो यसो हो है भनिदिने बुझेका मान्छे भेटिन्नन् । महँगा गाडी र इन्धन लगायतका खर्चमा पनि संघीय सरकार हिजोकै केन्द्रीकृत मानसिकतामा दृढ भएर अघि बढेको देखिन्छ, तर जनताले सिंहदरबारलाई सच्चिन आग्रह गरेर प्रश्न गरिरहेको देखिन्न, प्रदेशलक्षित र संरचना खारेजीको मागमा भने साथ दिइरहेका छन् । संविधानपक्षीय दलहरू र आफ्नो नेतृत्वमा संविधान बनेको दाबी गर्ने कांग्रेसको ध्यान यतिखेर एकाएक कसरी संघीय व्यवस्थामा केन्द्रीकृत सोच अरू हावी भयो, किन संवैधानिक संरचनाहरू सामाजिक सञ्जालको टार्गेटमा भए अनि त्यसका जगमा एकाएक फरकफरक शक्तिको उदय र पुनरुत्थानको जमर्को कसरी सम्भव भइरहेको छ भन्नेमा चिन्तन गर्ने, संघीयतामा कहाँकहाँ कमजोरी भए र केकस्तो सुधार आवश्यक छ भनेर घोत्लिने र आएका निष्कर्षमा अरूलाई साथ लिई हिँडेर यस संविधानको स्वीकार्यतामा काम गर्नुपर्नेतिर हुनुपर्ने थियो । तर, त्यस्तो देखिन्न । यसका लागि काम गर्न कांग्रेससँग २०७४ को निर्वाचनपछि तीन वर्ष थिए, किनभने त्यस बेला कांग्रेस विपक्षमा थियो । विपक्षमा रहँदाकै बेला दलहरूले समाज र व्यवस्थालाई बाहिरबाट बुझ्ने अनि सरकारमा हुँदा त्यसलाई सुधार्ने दिशामा काम गर्ने हो । तर, चुनावमा भएको लज्जास्पद हारलाई कांग्रेसले स्विकारेन, समाजमा के पाकिरहेको छ भनेर बुझ्ने प्रयाससम्म गरेन । यसका बावजुद कर्म बलियो भएका शेरबहादुर देउवाका अगाडि वामहरू चिरा परे, असम्भवप्रायः देखिएको सरकारको नेतृत्व एकाएक हात लाग्यो, यसकै जगमा देउवा पुनः सभापति बने र जनमत घटे पनि सांसद सिटका आधारमा पहिलो पार्टी कांग्रेस नै भएकाले उनी राजनीतिको केन्द्रमै विराजमान छन् । यसबीच लामो समय, खास गरी २०५१ पश्चात् संस्थापन भनेर चिनिएको कांग्रेसको कोइराला समूह कांग्रेसभित्र प्रतिपक्षको बेन्चमा छ र त्यसको नेतृत्व पनि कोइरालाले नै गरिरहेका छन् । गिरिजाप्रसादको अगुवाइमा सुरु नेपालको पछिल्लो संघीय लोकतान्त्रिक यात्रालाई संस्थागत गर्ने काम सुशील कोइरालाको नेतृत्वमा संविधान जारी गर्दै भएकाले पनि शेखर कोइराला र कांग्रेसको प्रतिपक्षको मूल नारा अहिलेको संविधानमाथिको जनविश्वास कसरी माथि लैजाने र यसको सुदृढीकरणका लागि कहाँकहाँ काम गर्न आवश्यक छ भन्नेमा रहनुपर्ने हो । प्रदेशहरूको साख बचाउन प्रदेश संरचनालाई संघीय छायाबाट कसरी मुक्त गर्ने एवं दलीय र संवैधानिक दुवै स्तरमा गठित विद्यमान प्रादेशिक संरचनाबाटै कसरी समाधान निकाल्ने भन्नेमा उक्त समूहले वकालत गर्नुपर्ने हो । आफ्ना अग्रजको पहलमा आएको संघीय संरचनासहितको संविधानका विपक्षमा बढाइरहेको जनमतलाई कसरी चिरेर अहिलेको संविधानप्रतिको जनस्वीकार्यता अरू बढाउने भन्नेमा घोत्लिनुपर्ने हो । तर, बेलाबेला कोइरालाहरूमार्फत आउने संविधानविरोधी भनाइले उनीहरूमै कतै यसबारे स्पष्टता नभएको त होइन, कोइरालाहरू नै आश्वस्त नभएको संविधानले के काम गर्ला भन्ने पनि धेरै पाइन्छन् । यसबीच शेखर कोइरालाले कोशी प्रदेशको राजनीतिमा केही सभासद्सहित आफ्नो साख खोज्ने प्रयास गरे । प्रदेशसभामा कांग्रेसका २९ मध्ये आफ्ना ८ सभासद्का साथ शेखर समूह एमालेसँग मुख्यमन्त्री पद लिएर अघि बढ्न राजी भएको जस्तो देखिने उक्त घटना कालान्तरमा फरक ढंगले व्यवस्थापन भएको देखियो । धेरैले शेखरको नेतृत्वमा प्रदेश सभासद् केदार कार्कीले गरेको विद्रोहलाई आँट र अडानको संज्ञा पनि दिए, तर यहाँ प्रश्न उठ्छ, कांग्रेसको अहिलेको संस्थापनका कमजोरीलाई नियाल्दै जहाँजहाँ गलत भयो भनेर औंल्याइन्छ, शेखरले आफ्ना निर्णय प्रक्रियामा ती कुरा सच्याउन खोजे कि खोजेनन् त ? विधि र प्रक्रिया पूरा भएनन्, समितिहरूमा यथेष्ठ छलफल भएन, नेतृत्व एकलौटी र निरंकुश ढंगले चल्न खोज्यो भन्ने शेखर आफैं डाकेको बैठकमा नआउने त छँदै छ, प्रदेश तहमा रहेका कांग्रेस समितिमा पनि छलफलको वातावरण नै नबनाई जस्केलाबाट मुख्यमन्त्रीका लागि दरखास्त दिने काम भयो । शेखरका लागि सती जान तयार दुई सहमहामन्त्रीसहितको कांग्रेस वृत्तलाई न केदार कार्की सम्बन्धी तयारीको न त एउटा चिर्कटोमा सही चुहाइने सूचनाको सुइँकोसम्म थियो । यसले कांग्रेस सुधार्नुपर्छ भन्ने समूहका नेताका रूपमा शेखरको आफ्नो समूह र प्रदेश संरचनाप्रतिको विश्वासलाई कसरी लिने ? प्रदेश सरकारको विषय हो, प्रदेश पार्टी संरचना छ, प्रदेश समितिमा छलफल होस्, त्यसले यस विषयममा निर्णय गरोस्, कांग्रेस केन्द्रको हस्तक्षेप प्रदेश तहमा आवश्यक छैन र म पनि यसमा तटस्थ नै रहने हो भन्ने खालको सन्देश उनले दिन सकेका भए यो आफैंमा फरक र सुधारतर्फको सकारात्मक सन्देश हुन्थ्यो । कांग्रेस दलभित्रका प्रतिपक्षी शेखरहरूले वकालत गर्ने विषय थियो त्यो । यसले प्रदेशलाई सबल बनाउने काममा एउटा कडीको काम गर्न सक्थ्यो । तर संविधानको मर्ममा बारम्बार प्रहार गर्न तल्लीन शक्तिका आडमा दलका पनि एकतिहाइभन्दा कम सदस्य सामेल गरेर सरकार गठन प्रदेशको निर्णय अधिकारको औचित्य पुष्टि गर्नमा सकारात्मक देखिएन । किनभने संविधानको स्वीकार्यताका हिसाबले एमालेको अहिलेको नेतृत्वको असहिष्णु व्यवहारकै कारण नैराश्य यो सीमासम्म बढेको हो । बरु यसको असरस्वरूप, संघमा र अरू प्रदेशमा यसरी नै जाने हो भने सुरुआतमा केही मिलेजस्तो देखिए पनि कालान्तरमा कांग्रेसलाई एक्ल्याउने बीउ यस्तै आन्तरिक असमञ्जस्य हुन सक्ने देखिन्छ । के निहुँमा कांग्रेसलाई एक्ल्याएर कमजोर बनाउने होला भनेर लागिपरेका ठूला शक्ति र समूहहरूको नेपाली समाज र राजनीति धमिल्याएर स्थापित शक्तिहरूलाई बदनाम र विस्थापित गराउने उद्देश्यमा त कतै यस्ता कदम सहयोगी हुन्नन् ? शेखर कोइरालाजस्ता परिपक्व नेताले यतातिर पनि विचार गर्नुपर्ने हुन सक्छ । किनभने अझै पनि उनीहरूको बुझाइमा कांग्रेस मजबुत र एकजुट रहेसम्म अहिलेको प्रणाली र संविधानको पश्चगमन त्यति सजिलो छैन ।"
संकटमा मानव अधिकार आयोग,"गानरीले उठाएको प्रश्ननेपालमा राष्ट्रिय मानव अधिकार आयोग छ । महिला बालबालिका मन्त्रालय छ । महिला, दलित, जनजातिहरूको मानव अधिकार संवर्द्धन र संरक्षण गर्न छुट्टाछुट्टै संवैधानिक निकायहरू छन् । मन्त्रालयबाहेक यी निकायहरूको अन्तर्राष्ट्रिय स्रोत पेरिस प्रिन्सिपल नै हो । मानव अधिकारको संरक्षण, संवर्द्धन र प्रवर्द्धनमा उल्लेख गरिएका अन्य निकायमध्ये राष्ट्रिय मानव अधिकार आयोगको भूमिका र जिम्मेवारी बढी हुनुपर्छ । आयोगको भूमिका सन्तोषजनक भएन भनेरै गानरीले प्रश्न उठाएको हो । मानव अधिकारको संरक्षण नभएका केही उदाहरण हेरौं । सरकारले भर्खरै अदालतबाट सजाय पाएका अभियुक्त रेशम चौधरी र रिगललाई माफी दियो । मुद्दा फिर्ता लिने, माफी दिने, सजाय घटाउनेजस्ता काम नियमित हुन थाले । सत्तामा पुगिसकेपछि नेताहरूलाई मानव अधिकारको वास्ता हुँदैन । ह्युमन राइटलाई हनुमान राइट भनेर गिज्याउने नेताहरू पनि छन् । पेरिस प्रिन्सिपलको अपेक्षा सदस्य राष्ट्रमा मानव अधिकार आयोगहरूको गठन मात्र होइन सक्रिय हुन्छन् भन्ने पनि हो । पेरिस प्रिन्सिपलको धारा ३३१ मा पदाधिकारीहरूको योग्यता तोकिएको छ । मानव अधिकारको क्षेत्रमा कार्यरत भई कार्यगत अनुभवलाई योग्यता मानिएको छ । न कि अवकाशप्राप्त सचिव वा स्नातक शैक्षिक योग्यता । नियुक्ति पारदर्शी र व्यापक प्रचार गरेर इच्छुकहरूमध्येबाट उत्कृष्ट छानेर नियुक्ति गर्नुपर्ने भन्ने पनि पेरिस प्रिन्सिपलको उद्देश्य हो । गुपचुप तीन जना मिलेर सिफारिस गरियो । तर संसद् विघटन गर्ने मनसाय रहेछ । सिफारिस सार्वजनिक गरियो भने संसदीय सुनुवाइको प्रश्न आउला भनेर एक मन्त्रीले सिफारिस भएको छैन भने । सुनुवाइ छल्न भएका यी दुष्प्रयासबारे सबैलाई थाहा छ । गानरीले यी कुरामा जानकार भएरै प्रश्न उठायो । नेपाल संयुक्त राष्ट्र संघ र मानव अधिकार परिषद्को पनि सदस्यराष्ट्र भएको, नेपाल सन्धि ऐनको दफा ९ अनि संविधानको धारा ५१(ख)(२)(३) र प्रस्तावना तथा संयुक्त राष्ट्र संघको चार्टरको प्रस्तावनाको तेस्रो प्रकरण जसमा सदस्यराष्ट्र भएपछि सन्धि तथा अन्तर्राष्ट्रिय कानुनबाट उत्पन्न हुने दायित्वबाट सदस्यराष्ट्र उन्मुक्त हुन सक्दैन भनिएको छ का कारण पेरिस प्रिन्सिपलको पालना गर्नैपर्छ । नेपालको मानव अधिकारप्रतिको प्रतिबद्धतामा चित्त बुझाएरै आयोगले क स्तर पाएको हो । यो स्तरप्राप्ति सरल छैन । यो स्तर पाउन आयोगको योगदान हेरिन्छ । सरकारलाई मानव अधिकारप्रति अकाउन्टेबल बनाउनÙ मानव अधिकारको संरक्षण, संवर्द्धन र प्रवर्द्धन गर्नÙ मानव अधिकार सम्बन्धी सचेत गराउन र ज्ञान दिलाउन खेलेको भूमिका आदि हेरिन्छ । सरकारको असहयोगका बावजुद समस्या र बाधाहरू झेल्दै मानव अधिकारको संरक्षणमा आयोगले निर्भीक भएर केकस्तो सक्रिय भूमिका खेल्यो भन्ने ख्याल गरिन्छ । पदाधिकारीहरूको नियुक्ति प्रक्रिया आदि सम्पूर्ण कुराको मूल्यांकन गरेर पाँच तह पार गर्दै स्तर निर्धारण गरिन्छ । यदि गानरीको सुझाव लागू भएर आयोगको स्तर ख मा झर्यो भने देशकै बदनाम हुन्छ । त्यसपछि आयोगले मानव अधिकार परिषद्मा सम्बोधन गर्न पाउँदैन, मत दिन पाउँदैन, केवल पर्यवेक्षक भएर बस्नुपर्ने हुन्छ । पंक्तिकारलाई आयोग गठन हुनुअगाडि २०५३५५ मा वरिष्ठ सरकारी अधिवक्ता हुँदा जेनेभामा मानव अधिकार आयोगमा तीन पटक प्रतिनिधित्व गर्ने अवसर मिलेको थियो । ४७ सदस्यीय परिषद्मा नेपाल सक्रिय थियो । नेपालको निकै सराहना हुन्थ्यो । अब स्तर घट्यो भने प्रतिष्ठा जान्छ । गानरीले पदाधिकारीहरूमा कार्यक्षमता अभाव देखियो पनि भनेको छ । आयोगलाई सरकारले टेर्दैन । आयोगका पूर्वप्रमुख अनुपराज शर्माको पालाकै सिफारिस कार्यान्वयन भएको छैन । अदालतको आदेश कार्यान्वयन नहुने र संविधान उल्लंघन सामान्य हुने देश हो नेपाल । आयोगले प्रत्येक वर्ष राष्ट्रपतिसमक्ष वार्षिक प्रतिवेदन बुझाउने परम्परा छ, प्रतिवेदन थन्किन्छ, कार्यान्वयन गरिँदैन । यिनै कारणले गर्दा आयुक्तहरू र आयोग सक्रिय हुन आवश्यक छ । नेपालमा माफी नियमित र जेलमा नबस्नु सामान्य भएको छ । माफी आफैंमा मानव अधिकारको गम्भीर उल्लंघन र हनन हो । अदालतले सजाय गर्छ, सरकारले माफी दिन्छ, आयोगले माफी दिनु भएन भनेर विज्ञप्ति निकाल्छ । पीडितलाई पीडामाथि पीडा थपिन्छ । पीडितको सुरक्षा, बालबच्चाको पठनपाठन र आम्दानीको स्रोतको प्रश्न आउँछ । बाँचेकाको शिक्षा र रोजगारीको समस्या आउँछ । सरकारले यो देख्दैन । यस्तोमा मानव अधिकार आयोगले वार्षिक प्रतिवेदन र विज्ञप्ति निकाल्नु मात्र सक्रियता होइन । बोक्सीको आरोप, घरेलु हिंसा, छाउपडी, भेदभाव, जातपात, बलात्कारमा मिलापत्र, महिलालाई मलमूत्र खुवाउने, बलियो आरोपी पर्यो भने जाहेरी दरखास्त दर्ता नहुने, ठूलाबडाका पत्नी र पूर्वप्रधानमन्त्री र उपप्रधानमन्त्रीलाई कानुनले नछुने र उनीहरूलाई अनुसन्धानमा पनि नबोलाई स्वतः उन्मुक्ति दिने, नाबालिग विवाह, दाइजो नदिएकामा महिलाको हत्या, माफीबाट छुटेपछि पीडित थर्किनुपर्ने अवस्था, शिक्षाको कमी, स्वास्थ्य उपचारको कमी, आवासको कमी, रोजगारीको कमी लगायत व्यापक छन् । यी सबै घटनामा सम्बन्धित व्यक्तिहरूको मानव अधिकार हनन हुन्छ । महिला बालबालिका मन्त्रालय, महिला आयोग, प्रहरी, महान्यायाधिवक्ता, गृह मन्त्रालय र मानव अधिकार आयोगले के हेरेर बसे, के गरे, केही देखिँदैन । मानव अधिकारबाट वञ्चित समूहको आशा आयोगसँग हुन्छ । आयोगको निर्णय कार्यान्वयन नगर्नु, आवश्यक बजेट र कर्मचारी उपलब्ध नगराउनु, कानुन निर्माण नगरिदिनु सरकार मानव अधिकारमा प्रतिबद्ध नरहेको प्रमाण हो । आयोगले सक्रिय भूमिका खेल्नुपर्दछ । कर्मचारीतन्त्र ब्युरोक्र्याटिक शैलीमा चल्ने होइन (अहिले त्यही देखिएको छ), गैरसरकारी संस्थाजसरी चल्नुपर्दछ । आयोगमा रेड ट्यापिजम र रकमी पारा हुनु हुँदैन । आयोगलाई जनशक्ति र रकम उपलब्ध गराउने जिम्मा सरकारको हो । वार्षिक प्रतिवेदनमा हालेर आयोग गठनको उद्देश्य पूर्ति हुँदैन । मानव अधिकारको संरक्षण, संवर्द्धन र प्रवर्द्धन गर्ने मूल उद्देश्यले आयोग गठन भएको हो । सरकारको सहयोग नभएका कारण अवस्था अनुसार आयोग आफैंले निवेदक बनेर बजेट, मानव स्रोतसाधन, कर्मचारी, विशेषज्ञ, उपकरण आदि जे चाहिन्छ उपलब्ध गराउन परमादेश माग गर्दै सर्वोच्च अदालतमा सरकारविरुद्ध रिट हाल्नुपर्छ । संविधान बमोजिम मिल्छ । आयोग सर्वोच्च अदालतमा निवेदक बन्नु भनेको प्रजातान्त्रिक र संवैधानिक अभ्यास हो । यस्तो परम्परा बसाल्नुपर्यो । पेरिस प्रिन्सिपलले आयोगबाट यस्तै सक्रियता खोजेको हो । अदालतले गरेको सजायलाई माफी दिनु भनेको पीडितको मानव अधिकार हनन हो । माफीविरुद्ध सर्वोच्च अदालतमा धेरै रिट परेका छन् । आयोगले सर्वोच्च अदालत नियमावली अनुसार कुनै माफीविरुद्ध पनि इन्टरभेन्सन गरेको देखिँदैन । सरकारविरुद्ध कानुनी लडाइँ लड्ने परम्परा र प्रचलन बनाउनुपर्दछ । सक्रियता भनेकै यही हो । आयोगले आफूलाई सरोकार पर्ने रिट निवेदनमा आवश्यकता अनुसार इन्टरभेन्सन गर्ने गर्नुपर्छ । कानुनको अभावमा काम गर्न सम्भव हुँदैन । सरकारले कानुन निर्माण गरिदिँदैन भने आयोगले आफैं मस्यौदा वा संशोधनको पनि मस्यौदा तयार गरेर विधेयक पेस गर्न सरकारमा पठाउनुपर्छ । विधेयक पास गर्न सरकारले सहयोग गर्दैन भने प्राइभेट मेम्बर बिल का रूपमा पेस गर्न आयोगले सांसदहरूसँग वार्ता गर्नुपर्छ । २०५३ को मानव आयोग अधिकार ऐन प्राइभेट मेम्बर बिल बाटै जन्मेको हो । आयोगले सभामुख तथा मानव अधिकार समितिमा सक्रिय भएर ऐन पारित गराउन भूमिका खेल्नुपर्दछ । सरकारले गरेका असहयोगहरू मिडियाबाट सार्वजनिक गर्नुपर्दछ । मानव अधिकारको प्रवर्द्धन, संवर्द्धन र संरक्षण काठमाडौंकेन्द्रित कार्यालयबाट मात्र सम्भव हुँदैन । तालिमप्राप्त नभएको कर्मचारीबाट मानव अधिकार संरक्षण हुँदैन । पाएसम्म सरकारी छात्रवृत्तिमा, नपाए दातृसंस्थासँग सहयोग मागेर भए पनि सातै प्रदेशका ७७ जिल्लाका महिला, दलित, जनजाति, पुरुष, तेस्रोलिंगी लगायत युवायुवतीलाई ल क्याम्पसबाट मानव अधिकारकेन्द्रित कानुनी शिक्षा दिलाउनुपर्यो । पढेपछि निश्चित अवधि मानव अधिकार आयोगमा आबद्ध भएर कर्मचारीसरह मानव अधिकारको प्रवर्द्धन, संवर्द्धन र संरक्षणको काम गर्ने करारमा उनीहरूलाई कटिबद्ध गराउनुपर्यो । शिक्षा नपाएका गाउँवासी, खास गरी महिलाहरू रूढिवादी प्रथाको चपेटामा छन् । मानव अधिकार र रूढिवादी एकअर्काका कट्टर शत्रु हुन् । जबसम्म रूढिवादी उन्मूलन गरिँदैन तबसम्म मानव अधिकारको संवर्द्धन हुँदैन । आयोगले तत्तत् जिल्लाका गैसस र नागरिक समाजसँग मिलेर रूढिवादी प्रथा उन्मूलन गर्न निजीसार्वजनिक साझेदारी मोडलमा रेडियो, टीभी, छापा लगायतका माध्यमबाट सचेतना कार्यक्रम चलाउनुपर्यो । पीडित महिला गरिब भएर, खास गरी प्रहरीले जाहेरी नलिएर महिला थप पीडित भएका समाचारहरू दिनहुँजसो आउँछन् । आयोगले जाहेरी दरखास्त दर्ता गराउने र दर्ता गर्न इन्कार वा आलटाल गर्नेलाई कारबाही गर्न एउटा छुट्टै सेल नै राख्नुपर्छ । आयोगको लक्ष्य बालबालिका एवं विद्यार्थीलाई मौलिक हक र मानव अधिकार शिक्षा दिलाउने हुनुपर्छ । आयोगले लङ टर्म लक्ष्य राखेर मानव अधिकार सम्बन्धी शिक्षा क्याम्पसमार्फत दिलाउनुपर्छ । आयोगले क्याम्पस र सम्बन्धित विश्वविद्यालयसँगको सहकार्यमा नेपाल पक्ष भएका मानव अधिकार सम्बन्धी सबै महासन्धि तथा मौलिक हकहरू र तिनको उल्लंघन र हननमा प्रचलन गराउने व्यवस्थाको शिक्षा देशव्यापी रूपमा विद्यार्थीलाई पढाउने अभियान चलाउनुपर्दछ । घरेलु नोकर र अनाथालयका नाममा सञ्चालित घरमा आज धेरै नाबालक पीडित छन् । यसमा आयोगले के गरेको छ, थाहा छैन । बासी भात र १६ वर्ष पुगेपछि जागिरको लोभ देखाएर आज धेरै गरिब बालबालिका शोषित छन् । यसतर्फ आयोगको ध्यान जान आवश्यक छ । आयोग सक्रिय हुनुपर्यो । सक्रिय नभएरै गानरीले प्रश्न उठायो । अन्त्यमा, राष्ट्रिय मानव अधिकार आयोग संकटमा पर्नुमा जिम्मेवार को त ? यो पहिचान हुनैपर्छ । संविधान उल्लंघन गर्यो, केही समयपछि जनता र समाजले बिर्सन्छन् अनि संविधान उल्लंघन फासफुस हुन्छ । उल्लंघनकर्ताले कम्तीमा नैतिक सजाय पाउनुपर्छ । राष्ट्रिय मानव अधिकार आयोगको संकटको जिम्मा तत्कालीन प्रधानमन्त्री केपी ओली र तत्कालीन प्रधान न्यायाधीश चोलेन्द्रशमशेरले लिनुपर्छ । पदीय नाताले पनि प्रधान न्यायाधीशलाई कम्तीमा पेरिस प्रिन्सिपल, गानरी र अमेरिकी सर्वोच्च अदालतको १८०३ को संविधानविपरीत अध्यादेश जारी हुन सक्दैन भन्ने त ज्ञान हुनुपर्ने हो । ती दुई व्यक्तिले संविधान उल्लंघनको दुष्प्रयास नगरिदिएका भए आज मानव अधिकार आयोग ख वर्गमा झारिने खतरामा पर्ने थिएन ।केसी पूर्वन्यायाधीश हुन् ।"
मंगलबारदेखि बेइजिङमा बीआरएफ सम्मेलन,"(बेइजिङ) चीनको बेइजिङमा मंगलबारदेखि तेस्रो बेल्ट एन्ड रोड फोरम फर इन्टरनेसनल कोअपरेसन (बीआरएफ) आयोजना हुने भएको छ । दुईदिने फोरममा विश्वभरका १ सय ४० भन्दा बढी देश र ३० भन्दा बढी अन्तर्राष्ट्रिय संस्थाका प्रतिनिधि सहभागी हुने चिनियाँ सञ्चारमाध्यमहरूले जनाएका छन् । चिनियाँ वाणिज्य मन्त्रालयका प्रवक्ता ह यातोङले तेस्रो बीआरएफ अवधिमा दर्जनौं चिनियाँ सरकारी अधिकारी, अन्तर्राष्ट्रिय संस्थाका प्रमुख, विज्ञ र व्यापारिक समुदायका एक सयभन्दा बढी प्रतिनिधिलाई आमन्त्रण गरिएको बताए । बीआरएफअन्तर्गत हरित विकाससम्बन्धी उच्चस्तरीय मञ्च मा नेपालका तर्फबाट उपप्रधान एवं गृहमन्त्री नारायणकाजी श्रेष्ठले मुख्य प्रवचन दिने कार्यक्रम छ । बेइजिङस्थित नेपाली राजदूत विष्णुपुकार श्रेष्ठका अनुसार उपप्रधानमन्त्री श्रेष्ठले बुधबारको फोरममा मुख्य वक्तव्य दिनेछन् । हरित विकास र डिजिटल अर्थतन्त्रलगायत क्षेत्रमा बीआरएफ केन्द्रित हुने र केही संस्थाबीच सहकार्यमूलक परियोजनामा सहमति हुने अपेक्षा गरिएको छ । बीआरआई घोषणाको दसौं वार्षिकोत्सव मनाउन बेइजिङले तेस्रो बृहत् सम्मेलन गर्दैगर्दा यसको प्रारूपमा केही फेरबदल गर्न सक्ने बुझिएको छ । बीआरआईको विकासको अवधारणा अघि बढाउँदै आएको चीनले कोभिड१९ महामारीपछि यो अवसरलाई सानाठूला कार्यक्रमका साथ मनाइरहेको जनाएको छ । तथ्यांकअनुसार १ सय १४ देशको शीर्ष तीन व्यापारिक साझेदार र ६८ देशको सबैभन्दा ठूलो व्यापारिक साझेदार बनेको चीनले ७४ देशका लागि आयातको सबैभन्दा ठूलो स्रोत र ३५ देशका लागि सबैभन्दा ठूलो निर्यात बजारका रूपमा हिस्सा लिएको छ । विश्व बैंकका अनुसार बेल्ट एन्ड रोडको संयुक्त निर्माणले सहभागीको व्यापारमा ४१ प्रतिशतले वृद्धि भएको छ । विदेशी लगानी ५ प्रतिशतले आकर्षित गरेको छ र न्यून आय भएका देशको कुल गार्हस्थ्य उत्पादन (जीडीपी) मा ३४ प्रतिशतले वृद्धि भएको छ । यसबाहेक, विषयगत फोरमले डिजिटल अर्थ व्यवस्था र हरित विकासमा अन्तर्राष्ट्रिय आर्थिक र व्यापार सहयोगको फ्रेमवर्क पहल र चीनको बेल्ट एन्ड रोड व्यापार र लगानी विकास प्रतिवेदन २०१३२०२३ जस्ता महत्त्वपूर्ण उपलब्धि पनि जारी गर्नेछ । यसअघि प्रथम सम्मेलन २०१७ र दोस्रो सम्मेलन २०१९ मा बेइजिङमा भएको थियो ।"
गाजाका ५० हजार गर्भवती जोखिममा,"तेल अभिभ (एजेन्सी) इजरायल र प्यालेस्टाइनको विद्रोही समूह हमासबीचको द्वन्द्वका कारण गाजा क्षेत्रका ५० हजार गर्भवती आधारभूत स्वास्थ्य सेवाबाट वञ्चित रहेको संयुक्त राष्ट्रसंघको प्यालेस्टाइनस्थित जनसांख्यिक कोष (यूएनएफपीए) ले जनाएको छ । उक्त संस्थाका अनुसार गाजामा यस महिना ५ हजार ५ सय महिलाले बच्चा जन्माएका छन् । यी महिलालाई तत्काल स्वास्थ्य सेवा र सुरक्षाको आवश्यकता रहेको राष्ट्रसंघले जनाएको छ ।यूएनएफपीएले सामाजिक सञ्जाल एक्समा एक स्टाटस राख्दै सबै पक्षलाई अन्तर्राष्ट्रिय मानवता कानुन तथा मानवअधिकारसम्बन्धी कानुन पालना गर्न पनि आग्रह गरेको छ । उक्त संस्थाका निर्देशक डोमिनिक एलेनले अमेरिकी समाचार संस्था सीएनएनसँगको अन्तर्वार्तामा गाजामा स्वास्थ्य सेवा जटिल अवस्थामा रहेको बताएका छन् । स्वास्थ्य सेवामा आक्रमण भइरहेको छ र संकटको अवस्थामा छ, उनले भने, ती महिलाहरू, जसका बारेमा हामी चिन्ता प्रकट गरिरहेका छौं, उनीहरूको कतै जाने ठाउँ छैन । उनीहरूले अकल्पनीय चुनौती भोगिरहनुपरेको निर्देशक एलेनले बताए ।उनले गाजा क्षेत्रमा मानवीय सहायताका लागि अनुमति दिन पनि सबै पक्षसँग आग्रह गरे । गाजामा मानवीय करिडोर खुला गर्न आवश्यक छ । यस्तै, मानवीय कानुन पनि पालना गर्नुपर्छ । अनि मात्र, गर्भवती तथा सुत्केरीले स्वास्थ्य सेवा प्राप्त गर्नेछन्, उनले भने ।यही अक्टोबर ७ मा हमासले इजरायलमा आक्रमण गरेपछि इजरायलले पनि जवाफी कारबाहीस्वरूप उत्तर गाजा क्षेत्रमा नाकाबन्दी गरेको हो, जसका कारण त्यहाँको जनजीवन कष्टपूर्ण बनेको छ । स्थानीय खानेपानी, विद्युत्, इन्धन र खाद्यान्न सामग्रीका लागि संघर्ष बाध्य छन् । विश्व स्वास्थ्य संगठन (डब्लूएचओ) ले गाजा क्षेत्रमा २४ घण्टाका लागि मात्र पानी, बत्ती र इन्धन बाँकी रहेको बताएको छ ।"
निजेरबाट फ्रान्सेली सेनाको फिर्ती सुरु,"नियामी (एजेन्सी) पश्चिमी अफ्रिकी देश निजेरबाट फ्रान्सका सेना फिर्ता हुन थालेका छन् । निजेरमा क्याम्प बनाएर बसेका फ्रान्सेली सेनाको पहिलो समूह निजेरबाट अर्को अफ्रिकी देश चाडतर्फ लागेको राजधानी नियामीका अधिकारीले जानकारी दिएका छन् । फ्रान्सेली सेनाको सामग्री बोकेका ट्रक गत मंगलबार नियामीबाट बाहिरिएका हुन् । गत जुलाईमा यहाँ सेनाले निर्वाचित राष्ट्रपति मोहम्मद बाजौमलाई अपदस्थ गर्दै सत्ता कब्जामा लिएको थियो । त्यसयता फ्रान्सेली सैनिक फिर्ताको माग गर्दै नियामीमा प्रदर्शन भएका थिए भने स्थानीयले क्याम्पअघि नाराबाजी र फ्रान्स दूतावासमा तोडफोड पनि गरेका थिए । सैन्य सरकारले पनि फ्रान्सेली अधिकारी तथा सेनालाई फिर्ता हुन आग्रह गरेको थियो । यसअघिको सरकारको पालामा निजेरमा १ हजार ५ सय फ्रान्सेली सैनिकले क्याम्प खडा गरेका थिए । तर, सेनाको सरकारले उनीहरूलाई आफ्नो देशबाट हट्न दबाब दिँदै आएको थियो । राज्य नियन्त्रित टेलिभिजनमा निजेरका सैन्य अधिकारीले एक सन्देश जारी गर्दै सडक मार्गमार्फत बाहिरिन थालेका फ्रान्सेली सेनामाथि कुनै अप्रिय गतिविधि नगर्न आग्रह गरेको छ । उल्लामस्थित फ्रान्सेली सेनाले आफ्नो क्याम्प छाडेका छन् । हाम्रो सुरक्षा र सैन्य सहयोगमा फ्रान्सेली सेनाको पहिलो समूहको फिर्ती चाडतर्फको दिशामा अघि बढेको छ, सेनाले भनेको छ ।निजेरमा गत जुलाई २६ मा सेनाले कु गरेको थियो । गत सेप्टेम्बरमा फ्रान्सका राष्ट्रपति इमानुयल म्याक्रोंले सेना फिर्ता गर्नेबारे पुष्टि गरेका थिए । नियामीमा १ हजार फ्रान्सेली सेना थिए भने बाँकी विद्रोही गतिविधि हुने माली र बुर्किना फासोको सीमा क्षेत्रमा तैनाथ थिए । निजेरको सैन्य शासकले फ्रान्सेली सेनाको फिर्क्ध्ता पूर्ण सुरक्षित हुने प्रतिबद्धता गरेको छ । अपदस्थ राष्ट्रपति बाजौमले मालीबाट निकालिएका फ्रान्सका सैन्य बललाई आफ्नो देशमा तैनाथ गर्न पनि स्वीकृति दिएका थिए, जसको विरोध नागरिकस्तरबाट हुँदै आएको थियो ।अमेरिकाले पनि गत मंगलबार निजेरमा निर्वाचित राष्ट्रपतिलाई सैन्य कु बाट हटाइएको आधिकारिक रूपमा घोषणा गरेको छ, जसका कारण त्यहाँ अमेरिकी सहायता रोकिएको छ । पछिल्ला दुई महिनामा निजेरमा संवैधानिक व्यवस्था कायमै राख्न गरिएका प्रयास असफल भएपछि यस्तो घोषणा गरिएको अमेरिकी अधिकारीले बताएका छन् । अमेरिकी विदेशी विभागका प्रवक्ता म्याथ्यु मिलरले अगस्टमा अस्थायी रूपमा रोकिएको २ अर्ब अमेरिकी डलर सहायता अब आधिकारिक रूपमा स्थगित भएको छ । लोकतान्त्रिक शासनको सुरुवातका लागि आवश्यक कारबाही सुरु भएमा मात्र सहायता पुनः दिन थालिने उनको भनाइ थियो । यसअघि निजेरमा कु पछि आएको सेनाको सरकारलाई फ्रान्सले मान्यता दिन र निजेरबाट बाहिरिन अस्वीकार गरेको थियो । जसका कारण निजेरको सैन्य नेतृत्वले पनि फ्रान्सेली अधिकारी र सेनालाई देशबाट फिर्ता जान दबाब दिँदै आएको थियो । यसअघि निजेरका सेना प्रमुखले तीन वर्षपछि मात्र देशमा नागरिक शासन फिर्ता गर्ने प्रस्ताव राखेका थिए । अफ्रिकी क्षेत्रीय संगठन इकोवासका पदाधिकारीसँगको छलफलपछि सेना प्रमुख अब्दुर्रहमान चियानीले नागरिक शासन पुनर्बहाली गर्ने समयसीमा तोके पनि यसबारे थप विवरण खुलाएका छैनन् । पश्चिम अफ्रिकाका बुर्किना फासो, गिनी, माली र चाडपछि निजेरमा पनि सैन्य शासन लागू भएको हो । यी सबै देश कुनै बेला फ्रान्सको उपनिवेश थिए भने पछिल्लो समयसम्म यहाँ उसैको दबदबा थियो ।सेनाले सत्ता कब्जा गर्न थालेपछि भने यी देशमा फ्रान्सलगायत पश्चिमा मुलुक र अमेरिकाको पकड कमजोर बन्दै गएको छ भने रुसको प्रभाव बढिरहेको छ । विशेषगरी रुसको निजी सैन्य समूह वाग्नरले अफ्रिकामा आफ्नो प्रभाव बढाइरहेको छ । निजेर तथा आसपासका देशमा इस्लामिक समूहको आक्रमण बढ्दो छ । अन्य देशका सैन्य शासनले पनि असुरक्षाको कारण देखाउँदै सत्ता कब्जा गरेका थिए । अहिले निजेरमा पनि सेनाले त्यही कारणलाई आफ्नो हतियार बनाएको छ ।जिहादी समूहको आक्रमण रोक्न पर्याप्त काम नगरेको आरोप उनीहरूले आफ्ना सहयोगी देश फ्रान्सलाई लगाएका छन् । देशको बिग्रँदो सुरक्षा अवस्था, खराब सामाजिक, आर्थिक स्थितिका कारण सत्ता कब्जा गर्नुपरेको निजेरको सेनाले दाबी गर्दै आएको छ । अर्कोतर्फ देशभर फ्रान्सविरोधी भावना बढ्दै जाँदा पनि सेनालाई कु गर्न बल मिलेको हो ।"
बढ्न थाल्यो निक्षेप र कर्जा,"(काठमाडौं)पछिल्ला महिनामा बैंक तथा वित्तीय संस्थामा निक्षेप र कर्जा दुवै बढ्न थालेको छ । बैंक तथा वित्तीय संस्थामा करिब ५ खर्ब रुपैयाँ लगानीयोग्य रकम थुप्रिए पनि अपेक्षाअनुसार कर्जा विस्तार बढ्न सकेको थिएन । तर पछिल्ला सातामा निक्षेप र कर्जा प्रवाह दुवै आशातित रूपमा बढ्न थालेको बैंकरहरू बताउँछन् । गत असार मसान्तमै वित्तीय प्रणालीमा करिब साढे ४ खर्ब लगानीयोग्य रकम थुप्रिएको थियो । त्यति बेला ब्याजदर पनि घट्दो दरमा रहेकाले नयाँ आर्थिक वर्षको सुरुवातसँगै निक्षेप संकलन र कर्जा प्रवाह बढ्ने अपेक्षा थियो । यद्यपि बजारमा बेग्लै परिस्थिति देखियो । यसअनुसार आर्थिक वर्षको पहिलो महिना (गत साउनमा) कर्जा १९ अर्ब र निक्षेप १ खर्ब ६१ अर्ब रुपैयाँले घट्यो । गत भदौदेखि भने निक्षेप संकलन र कर्जा प्रवाहमा बिस्तारै सुधार हुन थाल्यो । गत साउनमा निक्षेप संकलन करिब ५४ अर्ब र कर्जा प्रवाह करिब १ खर्ब ३१ अर्ब रुपैयाँले बढेको नेपाल राष्ट्र बैंकको तथ्यांक छ । निक्षेप र कर्जा प्रवाह बढ्ने क्रमले गत यही असोजमा पनि निरन्तरता पायो । यसअनुसार यही असोज १ देखि २३ सम्म कर्जा प्रवाह ३८ अर्ब र निक्षेप संकलन १ खर्ब ६ अर्ब रुपैयाँले बढ्यो । मासिक रूपमा हेर्दा पछिल्ला महिनामा निक्षेप बढेको देखिए पनि चालु आर्थिक वर्षको तीन महिना (गत साउनदेखि यही असोज २३ सम्म) मा निक्षेप ७६ अर्बले र कर्जा ७३ अर्बले मात्र बढेको देखिन्छ । गत आर्थिक वर्षको पहिलो तीन महिनामा कर्जा प्रवाह ६१ अर्ब र निक्षेप संकलन १३ अर्बले मात्र बढेको थियो ।पछिल्ला महिनामा कर्जा प्रवाहमा सुधार आएको बैंक तथा वित्तीय संस्थाका उच्च अधिकारी बताउँछन् । बजारमा पर्याप्त रूपमा लगानीयोग्य रकम रहेको अवस्थामा एकै पटक ठूलो कर्जा माग नभए पनि बिस्तारै कर्जा विस्तारले गति लिन थालेको सानिमा बैंकका प्रमुख कार्यकारी अधिकृत निश्चलराज पाण्डेले जनाए । वित्तीय प्रणालीमा कर्जा माग र कर्जा प्रवाह दुवै बढ्न थालेको छ, उनले भने, दुईचार वटा बैंकको कर्जा धेरैले बढेको छ भने बाँकीको सामान्य स्तरमा बढेको देखिन्छ । तरलताको अवस्था हेर्दा सामान्यतया कात्तिकमा निक्षेपको ब्याजदर बढ्ने स्थिति नरहेको उनको भनाइ छ । हाल वित्तीय प्रणालीमा करिब २३ अर्ब रुपैयाँ अधिक तरलता (अनिवार्य नगद मौज्दातबाहेक) रहेको राष्ट्र बैंकको तथ्यांक छ । पछिल्लो एक महिनायता बैंकहरूबीचको सापटी (अन्तरबैंक दर) करिब २ प्रतिशत हाराहारीमा छ । गत मंगलबारसम्म अन्तरबैंक दर १९९ प्रतिशत छ । वित्तीय प्रणालीमा झन्डै ५ खर्ब रुपैयाँ लगानीयोग्य रकम थुप्रिएपछि सरकारले धमाधम आन्तरिक ऋण उठाइरहेको छ । अपेक्षित रूपमा राजस्व संकलन नभइरहेका बेला बजारमा पर्याप्त तरलता रहेको मौकामा सरकारले धमाधम आन्तरिक ऋण उठाइरहेको हो । एकातिर तरलता व्यवस्थापन हुने र अर्कोतिर सरकारको लागत पनि कम पर्ने भएकाले आउँदा त्रैमासका लागि तय गरिएको केही आन्तरिक ऋण पनि अहिल्यै उठाउन लागिएको नेपाल राष्ट्र बैंकले बताएको छ ।गत वर्ष दोस्रो त्रैमासबाट मात्र आन्तरिक ऋण उठाएको सरकारले यस वर्ष पहिलो त्रैमासदेखि नै आन्तरिक ऋण उठाउन थालेको हो । चालु आर्थिक वर्षको बजेटमा सरकारले २ खर्ब ४० अर्ब रुपैयाँ आन्तरिक ऋण उठाउने लक्ष्य तय गरेको छ । यसअनुसार पहिलो र दोस्रो त्रैमासमा ५५५५ अर्ब (२२९२२९ प्रतिशत), तेस्रो त्रैमासमा ५३ अर्ब (२२१ प्रतिशत) र चौथो त्रैमासमा ७७ अर्ब (३२१ प्रतिशत) आन्तरिक ऋण उठाउने कार्यतालिका राष्ट्र बैंकले यसअघि नै सार्वजनिक गरिसकेको थियो । सोही तालिकाअनुसार पहिलो त्रैमासमा उठाउन तय भएको ५५ अर्ब रुपैयाँ आन्तरिक ऋण राष्ट्र बैंकले उठाइसकेको छ । त्यसबाहेक दोस्रो त्रैमासका लागि तय गरिएको केही विकास ऋणपत्रको बोलकबोल पनि अघि सारेर उठाउन लागिएको राष्ट्र बैंकले जनाएको छ ।स्थानीय तहको पैसा पनि वाणिज्य बैंकहरूमा आएपछि तरलता अवस्था सहज, ब्याजदर पनि कम र खर्च व्यवस्थापन पनि गर्नुपर्ने भएकाले दोस्रो त्रैमासमा उठाउनुपर्ने केही विकास ऋणपत्रको बोलकबोल अघि सारेर अहिले उठाउन लागिएको राष्ट्र बैंकको भनाइ छ ।चालु आर्थिक वर्ष उठाउनुपर्ने २ खर्ब ४० अर्ब आन्तरिक ऋणमध्ये हालसम्म ९७ अर्ब ३१ करोड रुपैयाँ संकलन भइसकेको छ । उल्लिखित तथ्यांकमा तालिकाअनुसार दोस्रो त्रैमासमा उठाउनुपर्ने ४५ अर्ब रुपैयाँ बराबरको ऋणपत्रमार्फत उठाइएको आन्तरिक ऋण पनि जोडिएको छ । दोस्रो त्रैमासका लागि तय भएकोमध्ये हालसम्म एउटा १५ अर्बको र बाँकी तीन वटा १० अर्बको विकास ऋणपत्रमार्फत राष्ट्र बैंकले आन्तरिक ऋण उठाइसकेको छ । हालसम्म संकलित ९७ अर्ब ३१ करोड आन्तरिक ऋणमध्ये ५ अर्ब ट्रेजरी बिलबाट र बाँकी ९२ अर्ब ३१ करोड रुपैयाँ विकास ऋणपत्रमार्फत उठाइएको राष्ट्र बैंकले जनाएको छ ।"
एनआरएनएमा ७४ पदका लागि १२० जनाको उम्मेदवारी,"(काठमाडौं)गैरआवासीय नेपाली संघ (एनआरएनए) मा ७४ जनाको कार्यसमितिका लागि १२० जनाको उम्मेदवारी परेको छ । यसमा एक अध्यक्ष पदका लागि चार जनाले उम्मेदवारी दिएका छन् । अध्यक्षका लागि बद्री केसी, रविना थापा, महेश श्रेष्ठ र आरके (राजेन्द्रकुमार) शर्माको उम्मेदवारी परेको निर्वाचन समितिले जनाएको छ । थापा हालकी अध्यक्ष र केसी कार्यकारी अध्यक्ष हुन् । श्रेष्ठ र शर्मा उपाध्यक्ष हुन् । ६ उपाध्यक्ष पदका लागि १८ जनाको उम्मेदवारी परेको छ । निर्वाचन समितिका अनुसार उपाध्यक्षमा उम्मेदवारी दिनेमा अभिमानसिंह बस्नेत, विजय मोक्तान, विनोद श्रेष्ठ, चिरञ्जीवी घिमिरे, धर्मराज अधिकारी, गणेश केसी, गंगाधर गौतम, गोविन्दप्रसाद श्रेष्ठ, हेमराज शर्मा, जेदु पोखरेल, केशव पौडेल, खगेन्द्र न्यौपाने, नारायण आचार्य, राजु रेग्मी (राज), रामशरण सिंखडा, रोविनप्रसाद शेरचन, शशिकान्त पौड्याल र सुनिल शाह छन् । महिला उपाध्यक्षका लागि दुई जनाको उम्मेदवारी परेको छ । उम्मेदवारी दिनेमा रोजिना प्रधान राई र यसमिन बेगम सायिद छन् । युवा उपाध्यक्षमा दुई जनाको उम्मेदवारी परेको छ । अब्दुल बासिद र रोशन थापाको उम्मेदवारी परेको निर्वाचन समितिले जनाएको छ । महासचिवका लागि दुई जनाले उम्मेदवारी दिएका छन् । महासचिवका लागि हालका महासचिव गौरीराज जोशी र एनआरएनए राष्ट्रिय समन्वय परिषद् अमेरिकाका निवर्तमान अध्यक्ष बुद्धिसागर सुवेदीको उम्मेदवारी परेको हो । उपमहासचिवका दुई पदका लागि ५ जनाले उम्मेदवारी दिएका छन् । उम्मेदवारी दिनेमा कृष्ण (जगन्नाथ) गिरी, प्रवीन गुरुङ, प्रमोद सिटौला, सन्तोषकुमार भट्टराई र सोमनाथ सापकोटा छन् । सचिवका ६ पदका लागि १५ जनाले उम्मेदवारी दिएका छन् । सचिवमा उम्मेदवारी दिनेहरूमा भीम केसी कमल, दयानिधि सापकोटा, ज्ञानेन्द्र रेग्मी, केपी सिटौला, कृष्णजीवी पन्थ, लोकप्रसाद दाहाल, मनोजकुमार श्रेष्ठ, नवराज रोस्यारा, पारसमणि पोखरेल, प्रकाश सापकोटा, राजेन्द्रप्रसाद पुडासैनी, रामचन्द्र पोखरेल, स्वतन्तत्रप्रताप शाह, टंकप्रसाद गैरे र यज्ञराज सुवेदी छन् । महिला सचिवका लागि दुई जनाको उम्मेदवारी परेको छ । यसमा विमला सापकोटा र राधिका गुरुङ रहेको निर्वाचन समितिले बताएको छ । यसैगरी कोषाध्यक्षका लागि दुई जनाको उम्मेदवारी परेको छ । सुदनकुमार थापा र ठाकुरप्रसाद ढुंगानाबीच कोषाध्यक्षमा प्रतिस्पर्धा हुँदै छ । सहकोषाध्यक्षका तीन पदमा ६, महिला सहकोषाध्यक्षमा २, महिला संयोजकमा २ र युवा संयोजकका २ जनाको उम्मेदवारी परेको छ । केही उम्मेदवार भने निर्विरोध भएको निर्वाचन समितिले जनाएको छ । उम्मेदवारी दर्तामा उम्मेदवारसहित २२ जना प्रस्ताव र समर्थकको व्यवस्था गरिएको छ ।नेपालीका लागि नेपाली भन्ने मूल नाराका साथ मंगलबारबाट काठमाडौंमा एनआरएनएको ११औं विश्व सम्मेलन सुरु हुँदै छ । राष्ट्रपति रामचन्द्र पौडेलले सम्मेलन उद्घाटन गर्ने कार्यक्रम छ । सम्मेलनमा सहभागी हुन विभिन्न देशबाट प्रतिनिधि आएका छन् । एनआरएनएका अनुसार संघको इतिहासमै पहिलोपटक फेसियल भेरिफिकेसन मार्फत अनलाइन भोटिङ हुँदै छ । निर्वाचनमा ५९ देशका ४ हजार २ सय २७ जना महाधिवेशन प्रतिनिधिले भाग लिँदै छन् । संसारको जुनसुकै स्थानमा बसेर सजिलै मतदानमा भाग लिन सकिने व्यवस्था मिलाइएको एनआरएनएले जारी गरेको विज्ञप्तिमा उल्लेख छ । विश्व सम्मेलनमा भाग लिन आएका मतदाताका लागि सम्मेलनस्थलमै भोटिङको व्यवस्था गरिएको छ ।स्थापनाको २० वर्षमा ८६ देशमा औपचारिक सञ्जालको विस्तार गरेर विभिन्न मुलुकका नेपाली समुदायलाई एउटै मालामा पंक्तिबद्ध गर्न संघ सफल भएको विज्ञप्तिमा उल्लेख छ । एनआरएनएले विश्व सम्मेलन सुरु हुनु अघिल्लो दिन सोमबार पत्रकार सम्मेलन गरेर सम्मेलनको तयारी पूरा भएको जनाएको छ । यसैगरी १०औं अधिवेशन गर्न लाग्दा पाटन उच्च अदालतमा मुद्दा परेपछि अधिवेशन रोकिएकाले त्यसबाट पाठ सिकेर सजग भई अहिले पारदर्शी रूपमा सदस्य बनाइएको कार्यकारी अध्यक्ष बद्री केसीले जनाए । ५९ राष्ट्रमा भएका अधिवेशनमध्ये ११ राष्ट्रमा अनलाइन भोटिङ भएको थियो, पत्रकार सम्मेलनका क्रममा उनले भने, उक्त अनलाइन भोटिङमा पनि कुनै खोट देखाउने ठाउँ छैन । अहिले पनि मतदातामा केही समस्या भएको भए अधिवेशन रोकिने अवस्था आउन सक्ने भए पनि कुनै कैफियत नभेटिएको उनको भनाइ छ । विश्व सम्मेलनमा जो आउन सक्छ उसले उपस्थित भएर भोट हाल्न पाउने र जो आउन सक्दैन, आफ्नै ठाउँबाट भोट गर्न पाउने व्यवस्था मिलाइएको छ ।"
दसैंको मुखमा रित्तिए खाद्यका डिपो,"(गोरखा) चालु आर्थिक वर्षको तीन महिनासम्म उत्तरी गोरखाका खाद्यको डिपो र बिक्री केन्द्रमा चामल ढुवानी हुन सकेको छैन । ठेक्का प्रक्रियामा भएको ढिलाइले चामल ढुवानी हुन नसकेको हो । ठेक्का स्वीकृत भएर सम्झौता प्रक्रिया बाँकी रहेकाले दसैंअघि चामल ढुवानी नहुने खाद्य व्यवस्था तथा व्यापार कम्पनी शाखा कार्यालय गोरखाले जनाएको छ । दसैंको मुखमा चुमनुब्री गाउँपालिका३ सिर्दिवासस्थित फिलिममा रहेको डिपोबाट गत आर्थिक वर्षमा मौज्दात रहेको करिब दुई सय क्विन्टल चामल बिक्री भएको छ । सिर्दिवासस्थित फिलिमको डिपोमा अझै दुई सय क्विन्टल चामल मौज्दात रहेको कम्पनीका गोरखा शाखाका सूचना अधिकारी शिव सुनारले जनाए । गत वैशाखमा स्थापित चुमनुब्री६ चुम्लिङ, वडा ४ को नामरुङ विक्री केन्द्र तथा धार्चे५ माछाखोला डिपोमा भने गोदाम रित्तिएको छ । चुम्लिङ र नामरुङ बिक्री केन्द्रमा सम्बन्धित ठेकेदारले गोरखा शाखाबाट खरिद गरेर लगेको चामल बिक्री हुने गर्छ । दुवै बिक्री केन्द्रमा चामल नपाएपछि उक्त क्षेत्रका केही बासिन्दा पनि फिलिमको बिक्री केन्द्रमा चामल खरिदका लागि पुगेका थिए । एक साताअघि ठेक्का स्वीकृत भएको छ, सम्झौताका लागि १५ दिनको म्याद हुन्छ, उनले भने, प्रक्रिया पूरा गर्दा कात्तिक १३ पछि मात्र सम्झौता हुने भयो, सम्झौतालगत्तै चामल ढुवानी सुरु हुन्छ । सिर्दिवासको फिलिम डिपोमा गत आर्थिक वर्ष ढुवानी भएको चामल पर्याप्त रहेको र विक्री जारी रहेको उनले बताए । अझै दुई सय क्विन्टल चामल मौज्दात छ, तिहारअघि पनि मौज्दात चामल विक्री हुन्छ, उनले भने । नामरुङ र चुम्लिङ बिक्री केन्द्रमा भने ठेकेदारसँग सम्झौता प्रक्रिया टुंगिएलगत्तै ढुवानी सुरु गर्ने कार्यालयको तयारी छ । चालु आर्थिक वर्ष माछाखोला डिपो, चुम्लिङ र नामरुङ बिक्री केन्द्रका लागि ५५ सय क्विन्टल तथा सिर्दिवास डिपोका दुई हजार क्विन्टल चामलको कोटा स्वीकृत भएको छ । गोरखाबाट सिर्दिवास डिपोमा र नामरुङ बिक्री केन्द्रका लागि यस वर्ष दूधपोखरी निर्माण सेवा एन्ड सप्लायर्सले ढुवानीको ठेक्का पारेको छ । त्यस्तै गोरखाबाट माछाखोला डिपो, चुम्लिङ विक्री केन्द्र र तनहुँको विमलनगरबाट सिर्दिवास डिपोका लागि लिलेन घले कन्स्ट्रक्सनले ढुवानीको जिम्मा पाएको छ । एक साताअघि मात्रै ठेक्का स्वीकृत भएको र सम्झौता प्रक्रिया बाँकी नै रहेको सुनारले जानकारी दिए । गोरखा शाखाबाट सिर्दिबास एक हजार र विमलनगर एक हजार क्विन्टल चामल ढुवानी हुने गरी ठेक्का लागेको छ ।लार्के सडकको ट्र्याक खुल्ने क्रममा माछाखोलासम्म सवारी चल्न सुरु भएपछि भने खाद्यको माछाखोला डिपोबाट चामलको विक्री ठप्प छ । सवारी चलेसँगै माछाखोलामा खाद्यको भन्दा बजारको चामल सस्तो परेपछि उपभोक्ताले खाद्यको चामल खरिदमा रुचि देखाएका छैनन् । गत आर्थिक वर्ष ५ सय क्विन्टल चामलको कोटा स्वीकृत भएको माछाखोलामा विक्री दर घट्दा ६५ क्विन्टल मात्र ढुवानी भएको थियो । माछाखोला डिपोबाट धार्चे गाउँपालिका, फिलिमको डिपोबाट चुमनुब्रीका बासिन्दाले खाद्यान्न खरिद गर्दै आएका छन् । सिर्दिवासको डिपोसम्म अपायक परेपछि सामागाउँ, ल्हो, प्रोक, बिहिका बासिन्दाका लागि नामरुङ र छेकम्पार र चुम्चेतका बासिन्दाको सहजताका लागि चुम्लिङमा बिक्री केन्द्र स्थापना गरिएको थियो । सरकारले ढुवानी अनुदानमा दुर्गमका बासिन्दालाई चामल बिक्री गर्दै आएको छ । दसैं, तिहार र छठ पर्वलाई लक्ष्य गरेर कम्पनीले सञ्चालन गरेको सुपथ छुट पसलबाट ९३ क्विन्टल (४७५ बोरा) चामल बिक्री भएको छ । सुपथ मूल्य पसलबाट चामल मात्र विक्री हुदै आएको छ । असोज २१ बाट स्टिम जिरा मसिनो चामल प्रतिकिलो ७ रुपैयाँ छुटमा बिक्री भएको छ । खाद्यको चामल छुटमा बिक्री भएपछि दैनिक ७० देखि ८० जना उपभोक्ता डिपो पुग्ने गरेका छन् । १ सय ७५ रुपैयाँ भए पनि सस्तो पर्ने भएपछि खाद्यको चामल लिन आएका हौं, गोरखा नगरपालिका८ की कुमारी बयलकोटीले भनिन् । सुपथ मूल्य पसलमा चामल मात्र बिक्री हुँदै आएको छ । चामल खरिद गर्ने उपभोक्ता चिनी, तेललगायत अन्य उपभोग्य सामग्रीबारे पनि जिज्ञासा राख्ने गरेका छन् । चामलबाहेक भान्सामा चाहिने उपभोग्य सामग्री सुपथ छुट पसलमा नरहेको ज्येष्ठ नागरिक संघका अध्यक्षसमेत रहेको गोरखा नगरपालिका६ का मोहनलाल श्रेष्ठ बताउँछन् । सुपथ मूल्य पसल देखावटी र बनावटी भयो, चामल मात्र पाउने पसलको उद्घाटन भएको छ, उनले भने, यसले जनतालाई दिन खोजेको के, भान्सामा अनिवार्य चाहिने चामल, दाल, नुन, तेल, चिनि त हुनुपर्थ्यो, चामल मात्र छ, यो कस्तो सुपथ पसल भयो ? सुपथ मूल्य पसलबाट यसअघि प्रतिकिलो ८६ रुपैयाँ पर्ने स्टिम जिरा मसिनो चामल छुटपछि प्रतिकेजी ७९ रुपैयाँमा उपभोक्ताले किनेका छन् । एक जनालाई एक बोराका दरले चामल उपलब्ध गराएका छौँ, गोरखा शाखाका सूचना अधिकारी सुनारले भने, २५ किलोको बोरा खरिद गर्दा यसअघि २१ सय ५० पर्ने चामल छुटपछि १९ सय ७५ मा खरिद गर्न सक्नुहुन्छ । ६ दिनमा चार सय ५७ जनाले खाद्यको चामल खरिद गरेको सुनारले जानकारी दिए । दुई सय क्विन्टल चामल छुटमा बिक्रीका लागि खाद्य केन्द्रीय कार्यालबाट स्वीकृति आएको छ । सदरमुकामस्थित खाद्यको गोदाममा चार सय ४० क्विन्टल चामल मौज्दात रहेकाले सुपथ मुूयमा बिक्रीका लागि थप दुई सय क्विन्टल चामलको स्वीकृत लिने कार्यालयको तयारी छ ।"
अमेरिकी डलर फेरि नयाँ उचाइमा,"(काठमाडौँ) नेपाल राष्ट्र बैंकले मंगलबारका लागि एक अमेरिकी डलरको विनिमय दर १३३५५ रुपैयाँ (बिक्री दर) तोकेको छ । यो हालसम्मकै उच्च हो । यसअघि यही असोज ७ मा एक अमेरिकी डलरको विनिमय दर १३३५४ रुपैयाँ पुगेको थियो । त्यसयता डलरको भाउमा झिनो कमी देखिए पनि १३३ भन्दा तल देखिएको झरेको छैन । गत साउन १८ मा १२६२५ रुपैयाँसम्म झरेको थियो । त्यसयता डलरको भाउ फेरि उकालो लाग्न थालेको छ । सोही क्रममा मंगलबार डलरको भाउले फेरि नयाँ रेकर्ड बनाएको हो । अमेरिकी डलरको भाउ निरन्तर उकालो लागेपछि नेपाली मुद्रा हालसम्मकै कमजोर बन्दै गएको छ । राष्ट्र बैंकका अनुसार ०७८ असार मसान्तको तुलनामा ०७९ असारसम्म अमेरिकी डलरसँग नेपाली रुपैयाँ ७ प्रतिशतले अवमूल्यन भएको थियो । तर ०७९ असार मसान्तको तुलनामा गत साउनमा अमेरिकी डलरसँग नेपाली रुपैयाँ ०३ प्रतिशतले अधिमूल्यन भएको राष्ट्र बैंकले जनाएको छ । अघिल्लो वर्षको सोही अवधिमा नेपाली रुपैयाँ ०५ प्रतिशतले अधिमूल्यन भएको थियो ।पछिल्ला दिनमा विश्वबजारमा डलरको माग बढिरहेकाले त्यसको भाउ बढेको हो । डलरको भाउ बढेपछि भारु हुँदै नेपाली मुद्राको भाउ घटेको जानकार बताउँछन् । नेरु र भारुबीच स्थिर विनिमय दर छ । यससँगै नेपालको कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो । सोमबार साँझ ९ बजे (नेपाली समय) सम्म एक अमेरिकी डलरको विनिमय दर भारु ८३१ पुगेको छ । यसअघि यस्तो विनिमय दर भारु ८३३१ थियो । के लाभ, कस्तो नोक्सानी ? डलर बलियो बन्दा नेपाललाई लाभ पनि हुन्छ । हालको अवस्थामा सबैभन्दा बढी फाइदा रेमिट्यान्स आप्रवाहमा पर्छ । डलर बलियो हुँदा एकातिर रेमिट्यान्स आप्रवाह (मुलुक भित्रिने रकम) बढ्छ भने अर्कोतिर रेमिट्यान्स पठाउनेको संख्या पनि तीव्र हुन्छ । डलर बढेको समयमा फाइदा पुग्ने भएकाले विदेशमा रहेका नेपालीले ठूलो मात्रामा रेमिट्यान्स पठाउँछन् । डलर बलियो हुँदा प्रत्यक्ष वैदेशिक लगानी (एफडीआई) मा पनि सकारात्मक प्रभाव पार्छ ।यसरी रेमिट्यान्स र एफडीआईमा आएको सुधारले मुलुकको भुक्तानी सन्तुलन बचतमा राख्न ठूलो मद्दत पुग्छ । नेपालले पर्यटन र निर्यातमा राम्रो सुधार गरेर पनि डलर बलियो हुनुको लाभ लिन सक्थ्यो । अहिले पर्यटक बढ्ने र निर्यात बढाउने सम्भावना पनि छैन । अहिले दसैं र तिहारको महिना भएकाले डलरको भाउ बढ्दा नेपाल आउने रेमिट्यान्स आप्रवाहमा भने सकारात्मक प्रभाव पर्न थालेको तथ्यांकहरूले देखाएका छन् । डलरको भाउ बढ्दा सबैभन्दा बढी नोक्सानी वस्तु तथा सेवाको आयातबापतको भुक्तानीमा हुन्छ । आयात बढ्दो गतिमा रहेकाले त्यसबापत भुक्तानी गर्नुपर्ने दायित्व पनि बढिरहेको छ । नेरु कमजोर हुँदा वैदेशिक ऋण लगानी भुक्तानीको दायित्व बढ्छ । विदेशबाट लिएको ऋणको साँवाब्याज भुक्तानीका लागि पनि धेरै रकम तिर्नुपर्छ ।विदेशमा औषधोपचार, अध्ययन, भ्रमणलगायतमा जानेहरूको लागत महँगो पर्छ । निरन्तर नेरु कमजोर बन्दै जाँदा भुक्तानी दायित्व बढ्ने मात्र नभएर स्वदेशी मुद्राप्रतिको विश्वासमा पनि कमी आउँछ । समग्रमा नेपालको व्यापार घाटा उच्च भएकाले डलरको भाउ बढ्दा मुलुकलाई पर्ने नोक्सानी धेरै रहेको जानकार बताउँछन् ।"
अर्थ संक्षेप,"डिसेम्बर २३ मा स्टार्टअप फेस्टकाठमाडौं (कास) नेपाल उद्योग परिसंघ युवा उद्यमी मञ्चले नेपाल स्टार्टअप फेस्टको दोस्रो संस्करण आगामी डिसेम्बर २३ मा गर्ने घोषणा गरेको छ । मञ्चले नेपाल स्टार्टअप फेस्टको पहिलो संस्करण सन् २०२२ मा गरेको थियो । मञ्चले दोस्रो संस्करणको फेस्टमा सहभागिताका लागि आवेदन पनि खुला गरेको छ । हालै राजधानीमा आयोजित एक कार्यक्रममा मञ्चले स्टार्टअप कम्पनीमा लगानीका लागि ११ कम्पनीसँग समझदारी गरेको छ । एनएमबी क्यापिटल, हिमालयन, ग्लोबल इक्विटी, टिम भेन्चर्स, टेली भेन्चर्स, नियोटेरिक, लोटस होल्डिङ, एनआईबीएल एस क्यापिटल, अवसर, रिलायबल र अध्यान्तासँग मञ्चले लगानीका लागि समझदारी गरेको हो । यी कम्पनीसँग स्टार्टअप तथा अन्य क्षेत्रमा लगानी गर्न सक्ने करिब २५ अर्ब रुपैयाँ रहेको जनाइएको छ । कार्यक्रममा नेपाल उद्योग परिसंघ, नेपाल उद्योग परिसंघ युवा उद्यमी मञ्च, टिम भेन्चर्ससँगको अगुवाइमा स्थापित ग्रोथ एक्स एभरेस्टको पहिलो ब्याचका स्टार्टअप कम्पनीलाई दीक्षित पनि गरिएको छ । ग्रोथएक्स एभरेस्टको पहिलो ब्याजका रूपमा छानिएका ८ स्टार्टअप कम्पनीलाई ६ महिनाको तालिम प्रदान गरिएको थियो । बिहे नेपाल, डक्टर्स अन कल, फोकसवान, कारखाना, भेदा, डेलिस डेरिज, सेभेन मल्टी ट्रेडिङ र वाइजयाक स्टार्टअप कम्पनीलाई ६ महिनाको तालिम दिइएको थियो । तालिम पाएकामध्ये ६ वटा स्टार्टअप कम्पनीले उल्लिखित ११ लगानी कम्पनीसमक्ष आफ्नो नवीन सोचबारे प्रस्तुतीकरणसमेत दिएका छन् । कुपन्डोलमा महिन्द्राको नयाँ ट्विन पिक २ एस सर्भिस सेन्टर काठमाडौं (कास) नेपालका लागि महिन्द्रा फोर ह्विलरको एक मात्र आधिकारिक विक्रेता अग्नि ग्रुप (बालाजु अटो वर्क्स) ले ललितपुरको कुपन्डोलमा नयाँ ट्विन पिक२ एस सर्भिस सेन्टर सञ्चालनमा ल्याएको छ । अग्नि ग्रुपका प्रबन्ध निर्देशक क्याबिनेट श्रेष्ठ, ग्रुपका कार्यकारी निर्देशक सुसन श्रेष्ठ र अर्जुनप्रसाद शर्माले सर्भिस सेन्टरको सामूहिक उद्घाटन गरे । ललितपुर र वरपर बसोबास गर्ने ग्राहकलाई सुविधाजनक पहुँच र समयमै सहयोग सुनिश्चित गर्ने उद्देश्यले नयाँ ट्विन पिक २ एस सर्भिस सेन्टर सञ्चालनमा ल्याइएको कम्पनीले जनाएको छ । उत्कृष्ट तथा सहज सेवाको पहुँच बढाउने उद्देश्यसाथ अग्नि ग्रुप (बालाजु अटो वर्क्स) ले आफ्ना सेवा देशभर विस्तार गर्ने लक्ष्य लिएको जनाएको छ । पौभा कलाकारसँग यती डिस्टिलरीको साझेदारीकाठमाडौं (कास) यती डिस्टिलरीले पौभा कलाकार लोक चित्रकारसँग रचनात्मक सहकार्यको घोषणा गरेको छ । चित्रकारले हालसालै ओल्ड दरबार ट्वेल्भ इयर्स ओल्ड ब्लेन्डेड ह्विस्कीका लागि नेपालमा बाह्रै महिना फुल्ने फूललाई जनाउने कलाकृति तयार गरेका छन् । कमला श्रेष्ठको कविता कतिको दुःख दिन्छौ कृष्ण बाट प्रेरित उक्त कलाकृतिमा श्रेष्ठको कवितामा नाम उल्लेख भएका २० फूल समेटिएका छन् । ती फूल ओल्ड दरबार ट्वेल्भ इयर्स ओल्ड ब्लेन्डेड स्कच ह्विस्कीको बोतलमा प्रिन्ट गरिएको छ । ओल्ड दरबार एक्स लोक चित्रकार लिमिटेड एडिसन (सीमित संस्करण) अर्थात् ८ हजार बोतल मात्र सार्वजनिक गरिएको छ । लिमिटेड एडिसन बोतल असोज २९ बाट काठमाडौं उपत्यका वरपर अधिकतम खुद्रा मूल्य ४ हजार ९ सय ९९ रुपैयाँमा उपलब्ध हुनेछ । यसअघि सन् २०२२ मा कम्पनीले ८ हजार ८ सय ४८ राइ भोड्का एक्स छिरिङ शेर्पा लिमिटेड एडिसन बोतलका लागि कलाकार छिरिङ शेर्पासँग सहकार्य गरेको थियो । आईपीओ जारी गर्दै ह्याम्स अस्पताल काठमाडौं (कास) हस्पिटल फर एडभान्स्ड मेडिसिन एन्ड सर्जरी लिमिटेड (ह्याम्स अस्पताल) ले सर्वसाधारणका लागि प्राथमिक सेयर (आईपीओ) जारी गर्ने भएको छ । कम्पनी पब्लिक लिमिटेडमा गएपछिको पहिलो साधारणसभाले सर्वसाधारणका लागि ११ लाख २५ हजार कित्ता सेयर जारी गर्ने निर्णय गरेको हो । प्रतिकित्ता एक सय रुपैयाँका दरले सर्वसाधारणमा सेयर जारी हुनेछ, जुन जारी पुँजीको १५ प्रतिशत हो । अस्पतालले सेयर निष्कासनका लागि बिक्री प्रबन्धकमा मुक्तिनाथ क्यापिटललाई नियुक्त गरिसकेको छ । यसैमध्ये बढीमा ५ प्रतिशत सेयर कर्मचारीका लागि जारी गरिने साधारणसभाले निर्णय गरेको छ । बाँकी ८५ प्रतिशत सेयर स्वामित्व भने संस्थापक समूहको हुने अस्पतालले जनाएको छ । साधारणसभाले आफ्ना सेयरधनीलाई १७३८ प्रतिशत बोनस सेयर र ०६७ प्रतिशत नगद लाभांश वितरण गर्ने निर्णय पारित गरेको छ । त्यसपपछि कम्पनीको कुल पुँजी ६३ करोड ७५ लाख रुपैयाँ हुनेछ । जंगल सफारी लजको दसैं धमाकाकास (काठमाडौं) आन्तरिक पर्यटन प्रवर्द्धन तथा घुम्ने संस्कृति विकास गर्न चितवनको सौराहामा रहेको जंगल सफारी लजले दसैं धमाका योजना ल्याएको छ । कात्तिक १ देखि ३० सम्म लागू हुने यस योजनाअन्तर्गत नेपाली पर्यटकले प्रतिव्यक्ति दुई रात तीन दिनको प्याकेज मात्र १२ हजार रुपैयाँमा सौराहा घुम्न पाउनेछन् । चार वर्षमुनिका बालबालिकालाई निःशुल्क र ५ देखि ९ वर्षको हकमा २५ प्रतिशत छुट गरिएको लजले बताएको छ । प्याकेजमा सहभागी हुनेले दुई वटा लन्च, दुई वटा डिनर र ब्रेकफास्टसहित निकुञ्जभित्रको जिप सफारी, डुंगा सयर, जंगल पदयात्रा, हात्ती प्रजनन केन्द्र भ्रमण, थारू नाच, सूर्यास्त र थारू गाउँ अवलोकन गर्न पाउने जंगल सफारी लजका कार्यकारी निर्देशक सुमन घिमिरेले जानकारी दिए । सहुलियत मूल्यमा स्विमिङ पुल, पूर्ण वातारणअनुकूलित कोठा, रेस्टुराँ र वाइफाई सुविधा हुनुका साथै पर्यटकले सौराहाका अन्य गतिविधिमा सहभागी हुन सक्ने पनि उनको भनाइ छ ।"
चाडको मुखमा काम खोज्दै भारततिर,"(अछाम)दसैंतिहार सुरु भएसँगै विदेशिएकाहरू पनि घर फर्किन्छन् । तर, अछामका विभिन्न गाउँबाट भने यही बेला रोजगारीका लागि भारत जानेहरूको लर्को छ । पहिले पुरुषहरू कामको खोजीमा भारत जाने र महिलाले घरबार सम्हाल्थे । केही समययता भने महिला पनि कामको खोजीमा जान थालेका छन् । ढकारी गाउँपालिका८ का लोकबहादुर विक गत शुक्रबार भारत जानका लागि घरबाट निस्किए । ३८ वर्षीय लोकबहादुरले आधाभन्दा बढी उमेर भारतमै बिताइसकेका छन् । पुना, मुम्बई, हैदराबाद, बान्द्रालगायत सहरमा काम गरेरै ३८ वर्षीय लोकबहादुरले आधा जीवन बिताइसके । श्रीमती बिरामी भएको खबर पाएपछि गत साउनमा घर आएका उनी चाडपर्वको मुखमै फेरि भारत हिँडेका छन् । दसैंतिहारजस्ता चाडबाड घरपरिवारसँग बसेर मुस्किलले एकदुई पटक मनाइयो होला, लोकबहादुरले भने, दुई वर्ष अगाडि कोरोनाका बेला परिवारसँग बसेर मनाउन पाइएको थियो । ४ छोरी र एक छोराको लवाइखवाइदेखि श्रीमतीको उपचार खर्च सबै उनकै भारतको कमाइमा निर्भर छ । श्रीमतीको उपचारमा मात्रै एक लाख बढी खर्च भयो, उनले भने, दसैंका बेला छोराछोरीलाई एक केजी मासु र एक जोर लुगा किन्न सक्ने अवस्था छैन । दसैं आयो भनेर यता बसेर मात्रै के गर्नु ?कमलबजार नगरपालिका५ का नैनबहादुर भुलको विवशता पनि लोकबहादुरकै जस्तो छ । ६० वर्ष पुगेका उनलाई अहिलेसम्म पनि भारतकै भरोसा छ । उनका ३ छोरी र २ छोरा छन् । छोराहरू पनि श्रीमतीसहित भारतको बैंग्लोरमा बस्छन् । यतिबेला आफू र श्रीमतीको खर्च जुटाउन पनि बुढेसकालमा उनलाई भारत पस्नुपर्ने बाध्यता छ । पहिलो पटक १३ वर्षको उमेरमा भारत गएका नैनबहादुर मजदुरीकै लागि सयौं पटक भारत आउजाउ गरिसकेको बताउँछन् । उनले दिल्ली, चेन्नई, कोलकाता, मुम्बईजस्ता सहरमा गएर काम गरिसकेका छन् । बम्बैमा प्रत्येकको घरमा गएर गाडी धुने, सरसफाइ गर्ने गर्नुपर्छ, उनले भने, कसैले त कामको दुःख थाहा पाएर सजिलै पैसा दिन्छन् । कसैले रुखो व्यवहार देखाएर त्यो पनि दिँदैनन् । दसैंकै मुखमा भारत नजान उनकी श्रीमतीले धेरै अनुरोध गरेकी थिइन् । उनलाई पनि श्रीमतीसँगै बसेर चाड मनाउन मन नभएको होइन । चाडबाडका बेला भारतमा भएका धेरै नेपाली काम छोडेर घर आउँछन् । अरू बेलाभन्दा यो बेला सजिलै काम पाउन सकिन्छ, उनले भने, पछि फेरि सबै जाने भनेकै भारत हो, त्यो बेला २३ महिना खाली नै बस्नुपर्छ । छोरीको सहारामा बस्दै आएकी साँफेबगर नगरपालिका११ डाँडागाउँकी ७६ वर्षीया धनी विक अब एक्लै कसरी बस्ने भन्ने चिन्तामा छिन् । बिहीबार उनकी छोरी पनि कामको खोजीमा गाउँलेसँगै भारत गइन् । छोरी कामको खोजीमा भारत गइन् । नातिनातिना अघिल्लो महिना गइसके, अब घरमा म एक्ली भएँ, धनीले भनिन्, बुढेसकालमा सन्तानको सुखसयलमा रमाउने रहर अधुरै रह्यो । रातो रङमा चामल मुछ्दै छोरीको बिदाइका लागि अक्षता बनाउँदासम्म उनका आँखाबाट आँसु बगिरहे । भारत जानेहरूलाई साँफेबगर बसपार्कसम्म पुर्याउनका लागि डाँडागाउँमा पुगेको जिपमा बिदाइ गर्दा आमाछोरी मात्र होइन, अन्य यात्रुका आँखाबाट पनि आँसु झरेका थिए । छोरी बम्बै गई । छोरीसँगै दसैं पनि गयो, उनले भनिन् ।"
बुकी छाड्दै गोठाला,"(बागलुङ)गत जेठमा बुकीमा चौपाया चराउन गएका ढोरपाटन नगरपालिका९ का बाले सुनार घर फर्कंदै छन् । पशु चराउँदै ल्याइरहेका उनी कात्तिकसम्म औल (बेंसी) झरिसक्छन् । उनलाई अन्नपात छाड्न बुकी पुगेकी नातिनी शर्मिला पनि सँगै छिन् । ढोरपाटन जनवादी आधारभूत विद्यालयमा कक्षा ८ मा पढ्ने उनले कात्तिकदेखि फागुनसम्म औल (बोबाङ गाउँ) मा रहेको विद्यालयमा पढ्छिन् । गर्मी सिजनमा ढोरपाटनको घुम्ती विद्यालय पढ्छिन् । घुम्ती विद्यालयमा पुग्दा ५ पटक बुकी गएको उनले बताइन् । बुकी पुग्दा उनको हरेक पटक ३ देखि ४ दिनसम्म पढाइ छुटेको हुन्छ । अभिभावक बुकीमा रहँदा त्यहाँ खानेकुराको अभाव हुन्छ । त्यतिबेला घरबाट चामल, पिठो र नुनतेल लगिदिनुपर्छ ।बर्खा नलाग्दै बुकी उक्लिएका बालेसहित यहाँका अधिकांश किसान ढोरपाटन झरिसकेका छन् । अब उनीहरूले बुकी उक्लिनुअघि पाटनमा लगाएको आलु खनेर भण्डारण गरेपछि बोबाङ आइपुग्ने स्थानीय शिक्षक यामबहादुर कायतले बताए । बेंसी झर्दा पनि उनीहरूले भाँडाकुँडा, खाने, लाउने सामानसहित भेडाबाख्रा, गाईगोरु खेदेर ल्याउँछन् । शर्मिलाको यो यात्रामा आफ्नै कक्षाका अनिशा, कमला, सम्झना, सुनील विक र बज्यै नाता पर्ने खिमकुमारी पनि छन् । सुर्तिवाङ गएकी गोमला सुनार पनि गोठबाट ढोरपाटन आइसकिन् । उनका केही साथी त बोबाङ झरिसके । बाबु टेकबहादुरलाई खर्च छाड्न उनी साता बिराएर एक दिन कक्षा छाडेर सुर्तिवाङ जान्थिन् । बुकीभन्दा सुर्तिवाङनजिक छ । शुक्रबार पारेर सुर्तिवाङ जाँदा उनले हरेक साता एक दिनमात्र पढाइ छाडेको बताइन् । बुकी जानेले भने समूह बनाएर जानुपर्ने शर्मिलाले बताइन् । ढोरपाटन उपत्यकादेखि एकदेखि डेढ दिन पैदलको लेकाली खर्कलाई बुकी भनेर चिनिन्छ । यहाँ चरनक्षेत्र, पानीको स्रोत र अस्थायी गोठ बनाएर बस्न मिल्ने स्थान छ । त्यसैले ढोरपाटनका बासिन्दा वैशाखजेठमा बुकी उक्लेका थिए । यतिबेला बुकीमा चिसो बढेपछि कतिपय भेडाका बथान लिएर झरिसके, कोही बाटैमा चराउँदै छन् । फागुनमा ढोरपाटन उक्लेका ढोरपाटन नगरपालिका७, ८ र ९ र तमानखोला गाउँपालिका१ र २ का किसानहरू पशु चराउँदै बुकी पुग्ने गरेका हुन् । ढोरपाटनमा चैतवैशाखमा आलु लगाएपछि चौपाया चराउँदै बुकी जाने यहाँका किसानको नियमित तालिका हो । कात्तिकसम्ममा उनीहरू फेरि बेंसी झरिसक्छन् । एकदुई जना भने जाडो मौसममा पनि घरकुरुवा भएर ढोरपाटनमै बस्ने गरेका छन् । लेकमा बस्दा गोठालालाई खाने अन्न चाहिन्छ । घरबाट चामल, आँटो, पिठो र नुनतेल लगिदिने यहाँको चलन हो । गाईबस्तु र भेडाबाख्रालगायका पशुलाई चराएरै पाल्ने चलनले उनीहरू घाँस खोज्दै बुकी र सुर्तिवाङ पुग्नुपरेको हो । बुकी र सुर्तिवाङ जाँदा जंगल र पहाडको बाटो जानुपर्छ । गोठालाहरूका बुकीमा पनि छाप्रा छन् । झरीबादल नभनी उनीहरूले पशु चराउने काम गर्छन् । एउटै परिवारका दर्जनौं चौपाया बुकीमा चराइन्छन् । तीन हजार मिटर उचाइको ढोरपाटनबाट पशु चराउँदै किसानहरू झन्डै ४ हजार ७ सय मिटरको लेकमा पुग्ने गर्छन् । गोठालाहरू अस्थायी गोठ बनाएर बस्छन् । झन्डै ५ महिना बुकीमा बस्दा घरबाट बालबालिकाकाले खर्च लागिदिने चलन छ । बुढापाका जान नसक्ने भएकोले विद्यालय छाडेर विद्यार्थी नै जाने गरेको स्थानीय शिक्षक लोकबहादुर सुनारले बताए ।हजुरबुबाले बाबु झ्याँकेलाई अन्न र नुनतेल लगिदिएको थाहा पाएकी अनिशा दुई वर्षदेखि आफैं बुकी पुग्छिन् । पहिला त हजुरबुबा जानुहुन्थ्यो, हामीलाई वास्ता हुन्थेन, उनले भनिन्, जसले काम गर्न सक्छ उही जाने गरेका छौं । पछिल्लो दुई वर्षदेखि उनी बुकी जाने आउने गरेकी छन् । बाजे असारे हिँड्न नसक्ने भएपछि अनिशा बुकीजान थालेकी हुन् । फुर्सद निकालेर मात्रै उनीहरूले पढ्छन् । कात्तिकदेखि फागुनसम्म भने बोबाङ झरेर नियमित पढ्न पाउँछन् ।यहाँको फागुने र सुर्तिवाङमा पनि पशु चराउने चलन छ । बुकीभन्दा ती दुई स्थान नजिक छन् । तर पानीको स्रोत राम्रो छैन । लेकमा बस्न नसक्नेले सुर्तिवाङतर्फ चौपाया लैजाने गर्छन् । यो चलनलाई बागलुङको विशिष्ट संस्कृति मान्नुपर्ने धौलागिरि बहुमुखी क्याम्पस प्रमुख रामप्रसाद उपाध्यायले बताए । चौपायाको घाँसपानीका लागि किसान पनि घुमन्ते भएका हुन् । पशुधनबाटै कमाइ गर्नेका लागि यो अनिवार्य पनि हो, उनले भने, यो यहाँ संस्कृति जस्तै हो । पश्चिम बागलुङका अधिकांशले पशुपालनबाटै जीविकोपार्जन गरिरहेको उनले बताए । बुकी जाने गोठालाले खोलाखोल्सीको पानी खान्छन् । बिरामीसमेतपर्ने भएकोले तमानखोला गाउँपालिकाले बुकीमै पुगेर बर्खामा स्वास्थ्य शिविर पनि सञ्चालन गरिदिएको अध्यक्ष जोकलाल बुढाले बताए । शिविरमा आएका गोठालालाई स्वास्थ्य परीक्षणसहित आवश्यक औषधि पनि वितरण गरिएको थियो ।"
मनाइयो बायोइथिक्स दिवस,"धरान (कास) भावी पुस्ताको संरक्षण भन्ने अवधारणामा विविध कार्यक्रमसहित बीपी कोइराला स्वास्थ्य विज्ञान प्रतिष्ठानमा सन् २०२३ को बायोइथिक्स दिवस मनाइएको छ । मानव जीवन, चिकित्सा, शिक्षा, शोध, पेसागत धर्म, नयाँ पिँढी र सबैको कल्याणबारे सचेतनामूलक कार्यक्रम गरिएको आयोजकले जनाएको छ । बायोइथिक्स नेपाल एकाइबाट आयोजित कार्यक्रममा विभिन्न मेडिकल कलेजको सहभागिता थियो । कार्यक्रममा निबन्ध, कविता, चित्रकला पोस्टर, शोध पोस्टर, तस्बिर प्रदर्शनीसमेत गरिएको नेपाल एकाइ प्रमुख तथा कार्यक्रम संयोजक प्राडा धनरत्न शाक्यले बताए ।"
लाओसविरुद्ध नेपालको आक्रामक तयारी,"क्रिकेटसँगै पाँच नयाँ खेल लस एन्जलस ओलम्पिकमामुम्बई (एपी) क्रिकेट फेरि एकपल्ट ओलम्पिक खेलमा समावेश हुने भएको छ । फ्ल्याग फुटबलको भने पहिलो पटक ओलम्पिक खेल हुनेछ । सन् २०२८ को एल एन्जलस ओलम्पिकमा नयाँ पाँच खेल थपिएका छन् । अन्तर्राष्ट्रिय ओलम्पिक कमिटीको सोमबार बसेको बैठकले बेसबलसोफ्टबल, लाक्रस र स्क्वासलाई पनि समावेश गर्ने निर्णय गरेको छ ।मुम्बईमा भएको बैठकमा यसका पूर्ण सदस्यले यो निर्णय गरेको हो । एल एन्जलसका पदाधिकारीले एक साता अगाडि पाँच नयाँ खेलको नाम अगाडि सारेको थियो भने त्यसलाई शुक्रबार मात्र आईओसीको कार्यकारी बोर्डले स्वीकृति दिएको थियो । पाँचै खेललाई एकै समूहमा राखिएको थियो र आईसीसीका ९० सदस्यमध्ये दुईले मात्र त्यसको विरोधमा मत दिएका थिए ।१ सय २८ वर्षपछि ओलम्पिकमा क्रिकेट समेटिन लागेको हो । सन् १९०० यता पहिलो पटक ओलम्पिकमा क्रिकेटले प्रवेश पाएको छ । संयोगले अहिले भारतमै एकदिवसीय विश्वकप चलिरहेको छ र आईओसीको बैठक पनि भारतमै भइरहेको छ । ओलम्पिकमा क्रिकेटले प्रवेश पाएपछि त्यसको टेलिभिजन प्रसारणबाट मात्रै १० करोड डलरभन्दा माथिको रकम उठ्नेछ ।पुरुष र महिला क्रिकेटका प्रत्येक विधामा कम्तीमा छ टिमको सहभागिता आवश्यक रहनेछ र यो ट्वान्टी२० क्रिकेटको ढाँचामा हुनेछ । अन्तर्राष्ट्रिय क्रिकेट काउन्सिलका प्रमुख ग्रेग बारक्लले क्रिकेटलाई ओलम्पिकमा समावेश गरिएकोमा खुसी रहेको प्रतिक्रिया दिँदै यो क्रिकेटका लागि अद्वितीय यात्रा रहेको बताए ।फ्ल्याग फुटबल र बेसबलसोफ्टबलले अब एनएफएल र एमएलबीका खेलाडीलाई ओलम्पिकमा खेलाउन सक्नेछन् । १९३२ मा लस एन्जलसले पहिलो पटक ओलम्पिकको आयोजना गर्दा फ्ल्याग फुटबल प्रदर्शन खेल रहेको थियो । लाक्रस अमेरिकी आदिवासीले आफ्नो भूमिमा खेलेको पहिलो खेल मानिन्छ । यस्तै स्क्वासले पनि धेरैपल्टको असफलतापछि अब ओलम्पिकमा डेब्युको अवसर पाउनेछ ।"
सिरहा सेमिफाइनलमा,"विराटनगर (कास) पाहुना टोली यूकेएफसी दार्जिलिङलाई ४० गोलले निराश गर्दै सहलेस युथ क्लब, सिरहा सोमबार छैटौं बेलबारी गोल्डकप फुटबल प्रतियोगिताको सेमिफाइनल प्रवेश गरेको छ । सिरहाको जितमा फोफानाले दुई गोल गरे । मोरङको लक्ष्मीमार्ग खेल मैदानमा एकपक्षीय खेल पस्केको सिरहाले खेलको २४ औं मिनेटमा फैजनको गोलमार्फत गोलको खाता खोलेको थियो । मैदानको मध्यभागबाट बललाई एक्लै अगाडि बढाएर फैजनले वान भर्सेस वानमा पहिलो गोल गरेका थिए ।३६ औं मिनेटमा सिरहाले हरि कार्कीको गोलमा अग्रता दोब्बर गर्यो । कार्कीले फोफानाको पासलाई सदुपयोग गरे । फोफानाले ३९ औं मिनेटमा तेस्रो गोल गरे । विलाल घलानको सटीक पासलाई फोफानाले खेर जान दिएनन् । फोफानाले ६० औं मिनेटमा आफ्नो दोस्रो गोल गरे । उनी नै प्लेयर अफ द म्याच भए । सिरहाले फाइनल प्रवेशका लागि बिर्तामोड युथ क्लब र चर्ज ब्वाइज क्लबबीचको विजेतासँग कात्तिक ३ गते प्रतिस्पर्धा गर्नेछ । मंगलबार रारा फुटबल क्लब राजारानी धनकुटा र बिग्रेड ब्वाइज क्लब काठमाडौंबीच खेल हुनेछ ।"
एरिकालाई व्यवस्थापक वैद्यको सम्मान,"काठमाडौं (कास) एरिका गुरुङले १९ औं एसियाली खेलकुदमा नेपाललाई ऐतिहासिक रजत पदक दिलाएकी थिइन् र त्यसै कराते टिमका व्यवस्थापक हुन्, निवासगोपाल वैद्य । उनले प्रतियोगिता अगाडि नै घोषणा गरेका थिए, आफ्ना खेलाडीले पदक जिते, व्यक्तिगत रूपमा पुरस्कार दिने भनेर । उनले सोमबार आफ्नो बचन पूरा गरे ।नेपाली करातेका पहिलो पुस्ताका खेलाडी मानिन्छन्, वैद्य । उनी अहिले पनि नेपाल कराते महासंघका सल्लाहकार हुन्, नेपाल सोतोकान कराते महासंघका अध्यक्ष पनि । वैद्यले ललितपुरमा आयोजित विशेष कार्यक्रमबीच एरिकालाई आफ्नोतर्फबाट दुई लाख रुपैयाँ प्रदान गरे । त्यससँगै नेपाली कराते टिमका अन्य सदस्य तथा प्रशिक्षकलाई पनि सम्मान गरिएको थियो ।एरिकाले सम्मानका लागि आफ्ना गुरुसमेत रहेका वैद्यलाई धन्यवाद दिँदै प्रशिक्षणका बेला उनले खेलाडीलाई प्रोत्साहनका लागि सक्दो गर्ने अनुभव सुनाइन् । त्यस अवसरमा नेपाल कराते महासंघका अध्यक्ष रहेका युवराज लामाले पूरा देशमा ट्यालेन्ट हन्ट कार्यक्रम सुरु गर्ने बताउँदै एरिका जस्तै खेलाडी जन्माउने प्रयास हुने दाबी गरे ।"

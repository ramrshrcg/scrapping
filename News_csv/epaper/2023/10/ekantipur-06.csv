शीर्षक,विवरण
सरकारको चित्तमा लाग्दा,"बाँकी सजाय मिनाहा गरिएको कानुनअनुसार नै हो, मुलुकी अपराध संहिता कानुन आएपछि भएका कसुरमा ५० प्रतिशत र मुलुकी ऐन लागू हुँदाको कसुर हुँदा ६० प्रतिशतसम्म सजाय मिनाहा गर्नु सक्ने व्यवस्था छ, उनले भने, यसबाहेक कारागारमा असल चालचलन देखाएमा पनि केही सजाय घट्छ ।सरकारले एक दिन पनि कारागारमा नबसेका ३४ जनाको सजाय पनि सिधै माफ गरिदिने निर्णय गरेको थियो । तर, राष्ट्रपति रामचन्द्र पौडेलले फाइल फर्काइदिएकाले यो निर्णय भने कार्यान्वयन हुन सकेन । यी ३४ जनालाई आममाफी दिनुपर्ने स्पष्ट कारण पेस गर्नु भन्दै राष्ट्रपति कार्यालयले गृह मन्त्रालयमा पत्र पठाएकामा त्यसको जवाफ नगएपछि आममाफीको निर्णय रोकिएको हो । तर, सर्वस्वसहित जन्मकैदको सजाय भुक्तान गरिरहेका १ सय ७१ जनाको सजाय माफी दिने सरकारको निर्णय भने राष्ट्रपतिले सदर गरेका थिए । राष्ट्रपतिका प्रेस सल्लाहकार किरण पोखरेल भने संविधानअुनसार राष्ट्रपतिले विवेक प्रयोग गर्नु सक्ने संवैधानिक अधिकार भएको ठाउँमा मात्र प्रयोग गरिएको बताउँछन् । भन्छन्, राष्ट्रपतिले संविधानतः विवेक प्रयोग गर्नु सक्ने ठाउँमा प्रयोग गरेर गृह मन्त्रालयको सिफारिस फिर्ता गरिदिनुभएको छ । तर मन्त्रिपरिषद्ले गरेका निर्णय अस्वीकृत गर्नु सक्ने अधिकार नभएकाले उहाँले स्विकार्नुभएको हो, उनले भने ।"
रिगलको मुद्दा पूर्ण इजलासमा,"त्यस्तै, सरकार र राष्ट्रपति कार्यालयलाई पनि रिगललाई छोड्नाको कारण पेस गर्नु आदेश भएको छ । अदालतले यस मुद्दामा प्रतिरक्षा गर्नु महान्यायाधिवक्ता स्वयंलाई भिकाउनू भनी आदेशसमेत गरेको छ । निवेदक भारतीका तर्फबाट वरिष्ठ अधिवक्ता बालकृष्ण न्यौपाने र अधिवक्ता तेजबहादुर कटुवालले संविधानको गम्भीर उल्लंघन भएकाले जघन्य अपराधका दोषी रिगललाई दिएको कैद मिनाहा गर्ने निर्णयविरुद्ध तत्कालै अन्तरिम आदेश हुनुपर्ने जिकिर गरेका थिए । अदालतले भने अन्तरिम आदेश जारी गर्नुअघि कैद माफी गर्नाको कारण पेस गर्ने मौका दिँदै लिखित जवाफ पेस गर्नु भनेको हो । ढिलै भए पनि अदालतले गरेको आदेश पीडितको पक्षमा नै छ वरिष्ठ अधिवक्ता न्यौपानेले भने, आदेशमा उल्लेखित विवरणले न्यायालय यो मुद्दामा गम्भीर भएको संकेत गर्छ, जुन खुसीको कुरा हो । जघन्य अपराधका दोषी रिगललाई सरकारले छाड्नु र उनको लावालस्करसहित सिन्दुरजात्रा हुनुले आफूहरू असुरक्षित हुन पुगेको भन्दै भारतीले निवेदनमा आफू र चेतनका बाबुआमाको सुरक्षाको बन्दोबस्त हुनुपर्ने माग पनि गरेकी छन् । त्यसमा अदालतले सुनुवाइ गर्दै रिट निवेदनको टुंगो नलागेसम्म निवेदक तथा निजका परिवारका सदस्यहरूलाई यथोचित सुरक्षा प्रदान गर्नेगराउने आवश्यक व्यवस्था गर्नु नेपाल सरकार, गृह मन्त्रालयलाई लेखी पठाउनू भनी आदेश गरेको छ । तीनै तहको अदालतबाट सर्वस्वसहित जन्मकैदको फैसला भएका अपराधीको १२ वर्ष कैद सजाय माफी हुनु संविधान र मानवअधिकारको सिद्धान्तविपरीत भएको भन्ने रिट निवेदनमा कानुनी प्रश्नको जटिलता र महत्त्वलाई विचार गर्दै सर्वोच्चले अबको सुनुवाइ पूर्ण इजलासबाट हुनुपर्ने निर्णय पनि गरेको छ । मुद्दा छिटो छरितो निरूपण गर्नु वाञ्छनीय देखिएको भन्दै शर्माको इजलासले पूर्ण सुनुवाइका लागि लिखित जवाफ पेस भएको भोलिपल्टै पेसीमा चढाउन पनि आदेश गरेको छ । मुद्दाको पूर्ण सुनुवाइ हुनु भनेको त्यसको टुंगो नलागेसम्म इजलास लागिरहनु भन्ने हो । आदेशअनुसार अग्राधिकार पाएको यस मुद्दामा असोज २५ देखि नियमित सुनुवाइ हुनेछ । उक्त मितिमा आकस्मिक बिदा परेमा वा अन्य कुनै कारणले इजलास नलाग्ने भई सुनुवाइ हुन नसकेमा सोको भोलिपल्ट सुनुवाइ हुने व्यवस्था गर्नु आदेशमा भनिएको छ । संविधान दिवसको दिन पारेर असोज ३ गते राष्ट्रपतिबाट माफी मिनाहा पाएका रिगलको सम्बन्धमा भएको निर्णयसहितको सम्पूर्ण सक्कल मिसिल जुन निकायमा भएको भए पनि महान्यायाधिवक्ताको कार्यालयमार्फत लिखित जवाफ पेस गर्ने मितिभित्र झिकाउन पनि सर्वोच्चले भनेको छ । आदेशमा रिगलविरुद्ध सर्वोच्चले गरेको फैसला र उक्त हत्याकाण्डमा संलग्न अन्य १५ दोषीविरुद्धको सर्वोच्चमा विचाराधीन मुद्दाहरूको कागजात पनि इजलासमा पेस गर्नु भनिएको छ । यसका साथै कुनै पनि बहानामा मुद्दाका कुनै पनि पक्षले यस मुद्दालाई स्थगित गर्नु नपाउने आदेश पनि सर्वोच्चले गरेको छ । आइतबार पेस भएको रिट पटकपटक पेसीमा चढे पनि सुनुवाइ भएको थिएन । अनशन बसेकै बेला सर्वोच्च पुगेकी भारती बुधबार बेहोस भई ढलेकी थिइन् । यसबारे कान्तिपुरमा समाचार आएपछि प्रधानन्यायाधीश विश्वम्भरप्रसाद श्रेष्ठले बिहीबार बिहानै सर्वोच्च प्रशासन शाखामा पसेर घटनाबारे बुझेका थिए । बेहोस हुँदा पनि अदालत परिसरमा लामो समयसम्म कसैले वास्ता नगरेको भन्ने जनआक्रोशलाई ख्याल गर्दै बिहीबार नै सर्वोच्च प्रशासनले यसबारे कर्मचारी तथा सुरक्षाकर्मीलाई आन्तरिक सर्कुलर जारी गरेको छ । अदालतले यस घटनालाई (भारती बेहोस भएको मामिलालाई) गम्भीरताका साथ लिएको छ सर्वोच्चका प्रशासन महाशाखा प्रमुख विमल पौडेलले भने, आज (बिहीबार) नै मैले कर्मचारी तथा सुरक्षाकर्मी सबैलाई बोलाएर आइन्दा कुनै सेवाग्राही बेहोस भए वा कसैलाई कुनै शारीरिक कष्ट आइलागे उद्धारका लागि कसैलाई सोधिरहन नपर्ने र तत्काल निजलाई वीर अस्पतालमा लग्नुपर्ने भनी आदेश गरेको छु ।"
अनलाइन सट्टेबाजीको दलदलमा सर्वसाधारण,"यसैगरी कम्पनी रजिस्ट्रार कार्यालयमा दर्ता नम्बर ३११६५७९८० रहेको अर्को कम्पनी फिफिअ इन्टरनेट मिडिया राखेर दर्ता भएको खुलेको छ । यी कागजात देखाएर कम्पनी वैधानिक हो भनी विश्वास दिलाउन खोजिएको देखिन्छ, प्रहरी स्रोतले भन्यो, संस्था वैधानिक भए पनि उसले गरिरहेको गतिविधि अवैधानिक हो । विश्व फुटबल महासंघ (फिफा) को जस्तै नाम रहेका कारण यसले धेरै सर्वसाधारणलाई चाँडै फसाउन सफल भएको देखिन्छ । अनलाइन मिडिया र इन्टरनेट कम्पनीका रूपमा दर्ता भए पनि यसको मुख्य काम भने अनलाइन जुवाका रूपमा सर्वसाधारणसँग रकम असुल्नु हो । यो सञ्जालमा जोडिएपछि सुरुमा ३ सय रुपैयाँ बोनस प्राप्त हुन्छ । यो रकम एउटामात्र सट्टेबाजीमा प्रयोग गर्नु सकिन्छ । यसरी रकम आउने रहेछ भन्ने भ्रमले प्रयोगकर्ताले बढी रकम लगानी गरेको देखिन्छ, अनुसन्धानमा खटेका एक प्रहरीले भने, जबकि बोनस ३ सय रुपैयाँ निकाल्नुपर्यो भने त्यो रकम बढाएर ५ सय पुर्याउनुपर्ने प्रावधान हुनेरहेछ । ५ सय रुपैयाँ बनाउन प्रयोगकर्ता जुवा खेलिरहन्छन्, अरू रकम लगानी गरेर । रकम बढ्दै जान्छ र प्रयोगकर्ता नजानिँदो किसिमले लतमा फस्ने गरेको पाइएको छ ।फिफियामार्फत भइरहेको ठगी बारेमा प्रहरीले दुई साताअघि जानकारी पाएको थियो । १५ पीडितले प्रहरीलाई आफ्नो सम्पर्क नम्बरसमेत राखेर इमेलमार्फत ठगीको घटनाबारे जानकारी गराएपछि काठमाडौं उपत्यका अपराध अनुसन्धान कार्यालयले थप सूचना संकलन थालेको थियो । प्रहरीले टोखास्थित कार्यालयबाट यो धन्दा चलिरहेको सुइँको पाएर छापा मारेको थियो । प्रहरीकै अगाडि एक पीडितले फिफिया खाताबाट एक लाख रुपैयाँ आफ्नो बैंक खातामा पठाउँदा पाँच हजार काटिएर जम्मा भएपछि प्रहरी यो ठगी धन्दा हो भन्ने निष्कर्षमा पुगेको थियो । आठ कक्षा मात्रै पढेकी शेर्पा सामाजिक सञ्जालबाट चिनजान भएको एक व्यक्तिमार्फत फिफियामा जोडिएको प्रहरीले जनाएको छ । जागिरको खोजीमा रहेकी उनलाई तिनै व्यक्तिले फिफियाको कार्यालय खोल्न प्रेरित गरेको देखिन्छ । ती पुरुषले अनलाइनको काम हो भनेर कार्यालय स्थापना गर्नुका लागि अनलाइनबाटै २० लाख रुपैयाँ शेर्पालाई उपलब्ध गराएको अनुसन्धानले देखाएको छ । उनले तीन महिनाअघि मात्र टोखामा कार्यालय खोलेकी थिइन् । पर्यटकको गाइड गर्ने श्रीमान्लाई समेत उनले यसबारे जानकारी नदिएको प्रहरीको भनाइ छ । उनलाई कार्यालय स्थापनामा सहयोग गर्ने व्यक्ति को हुन् भन्ने निष्कर्षमा प्रहरी पुगिसकेको छैन । क्लाउड फ्लेयर नाम गरेको इन्टरनेट सर्भरबाट फिफिया डटकम चलाएर अनलाइन ठगी गरिरहेकाहरूबाटै प्रयोगकर्तालाई विश्वस्त पार्नु कार्यालय खोलिएको देखिन्छ, अनुसन्धानमा संलग्न एक प्रहरी अधिकारीले भने । प्रहरीले देशभर एक लाखभन्दा बढी फिफिया प्रयोगकर्ता रहेको र अर्बौं रुपैयाँको अवैध कारोबार चलेको प्रारम्भिक निष्कर्ष निकालेको छ । अहिले पनि दैनिक ४५ जना आफू ठगिएको भन्दै उजुरी गर्नु नयाँ बानेश्वरस्थित काठमाडौं उपत्यका अपराध अनुसन्धान कार्यालय पुगिरहेका छन् । यसको भुक्तानी र कमिसनको पिरामिड संरचनाका कारण पनि प्रयोगकर्ता फस्ने गरेको देखिन्छ । फिफियामा खाता भएको क नाम गरेकोले ख नाम गरेको अर्कोलाई इन्भिटेसन पठाएर खातामा जोड्दा क लाई ६ प्रतिशत कमिसन आउँथ्यो । प्रहरीले अनुसन्धान थालेपछि फिफिया अनलाइन बन्द भएको छ । यसले गर्दा यसका प्रयोगकर्ताहरूले जम्मा गरेको रकम फिर्ता गराइपाउँ भनी पीडितहरू प्रहरीमा पुग्न थालेका छन् । केही समयअघि किम्बे नामक पिरामिड शैलीको अनलाइन ठगी धन्दा सञ्चालनमा थियो । फिफिया पनि उही प्रकृतिको पाइएको प्रहरी अनुसन्धानले देखाएको छ । फिफिया एपमा तीन जनाले मात्रै १० लाख रुपैयाँ बराबरको रकम जम्मा गरेका छन् । खाता खोल्दाखोल्दैको जम्मा हुने तीन सयका दरलाई मात्रै हिसाब गर्ने हो भने एक लाखजति प्रयोगकर्ताको थोरैमा पनि तीन करोड बराबरको अवैध कारोबार गरेको अनुमान गर्नु सकिन्छ । उपत्यका अपराध अनुसन्धान कार्यालयका एसएसपी सोमेन्द्रसिंह राठौर भन्छन्, यो अवैध धन्दामा अर्बभन्दा बढी कारोबारमा छ भन्ने अनुमान छ, डिजिटल वालेटहरूबाट कारोबार भएको छ, हामीले विवरण मागेर अनुसन्धान गरिरहेका छौं । मुलुकी अपराध संहिता २०७४ को दफा १२५ को उपदफा ४ मा कसैले सट्टेबाजी गर्नु वा गराउनु अपराध ठहर्ने उल्लेख छ । सोही दफाको उपदफा ५ मा भनिएको छ, उपदफा (४) को प्रयोजनका लागि कसैले कानुनबमोजिम खेल्न खेलाउन हुने कुनै खेल वा प्रक्रियामा खास पक्षले हारेमा वा जितेमा कुनै चल अचल सम्पत्ति वा प्रतिफल पाउने वा गुमाउने गरी बाजी थापेमा सट्टेबाजीको कसुर गरेको मानिनेछ । कसुर प्रमाणित भएमा बिगो जफत गरी एक वर्षसम्म कैद र दस हजार रुपैयाँसम्म जरिवाना हुने व्यवस्था कानुनमा छ ।"
अस्पतालमा उपचारसँगै पढाइ,"अपांग बाल अस्पतालमा उपचारसँगै पढाइ हुने खबरले उनी यहाँ आइपुगेका हुन् । बांगो भएको खुट्टा सोझ्याउन उनको खुट्टामा स्टिलको रिङ राखिएको हो । यहाँ त उपचारसँगै पढाइ पनि हुनेरहेछ, उनी खुसी देखिए, उपचार गराउँदा पढाइ छुट्ला भन्ने चिन्ता पनि छैन । उपचारका लागि भर्ना भएका बालबालिकाको सिकाइ अवरुद्ध हुन नदिन अस्पतालमा विद्यालय सञ्चालन गरिएको हो । महिनौं दिनसम्म बसेर उपचार गराउँदा पढाइ छुट्ने र यसले बाल मस्तिष्कमा असर पर्ने भएकाले अस्पतालले निःशुल्क कक्षा पनि सञ्चालन गरेको हो । रामेछापको भारती मावि कक्षा ८ मा पढिरहेका मञ्जीव फुर्सदको समयमा आफैं अध्ययन गरिरहन्छन् । बेलाबेला पढाइसँगै साथीसँग रमाइलो पनि गर्छन् । छोराको घाउसँगै पढाइको पनि चिन्ता थियो, उनका बुबा प्रेम योञ्जनले भने, उपचार र पढाइ सँगसँगै हुँदा हामी खुसी छौं ।बाँके नेपालगन्जकी १५ वर्षीया कविता अधिकारी सानै उमेरदेखि कुर्कुच्चाको भागले नटेकी हिँड्थिन् । उमेर बढ्दै गएपछि समस्या देखिन थाल्यो । मुनतारा इङ्लिस बोर्डिङ स्कुलमा १० मा अध्ययन गरिरहेकी उनी पनि यहीँ आइपुगेकी छन् । यसै वर्ष एसईई पनि भएकाले पढाइ बिग्रेला भन्ने पीर थियो तर यहीँ अस्पतालमै विद्यालय रहेछ, यहीँ बसेर पढ्न पाउँदा ढुक्क लागेको छ, उनले भनिन् । उनीहरू बिहान ८ बजेदेखि ४ बजेसम्म अस्पतालको विद्यालयमा हुन्छन् । डाक्टर र नर्स यतै हुने भएकाले उनीहरू थप ढुक्क छन् ।सप्तरीकी १५ वर्षीया निसु दासको एउटा खुट्टा छोटो छ । उपचारका लागि उनी केही समयअघि बाल अपांग अस्पताल पुगेकी हुन् । हामीजस्ता बालबालिकाको मनोभावना बुझेर अस्पतालमै विद्यालय खोलिएको रहेछ, १० कक्षामा पढ्ने उनी भन्छिन्, पढाइमा ध्यान जाँदा उपचार भइरहेको जस्तो पनि नलाग्ने रहेछ । खुट्टा सोझ्याउनका लागि शल्यक्रिया गर्नुपर्ने भएपछि बैतडीका ११ वर्षीय यादव विष्टको खुट्टमा स्टिलको रिङ राखिएको छ । अब उनको दोस्रो पटक शल्यक्रिया हुँदै छ । चार वर्षअघि यही अस्पतालमा हातको उपचार गराइसकेकाले उनले अस्पतालका धेरै कुरा बुझिसकेका छन् । बैतडीको पञ्चदेव आधारभूत विद्यालयमा कक्षा ५ मा पढ्ने उनको साथमा आमा पनि छिन् । छोरासँगै बिमला विष्ट गोयलाले पनि पढ्ने अवसर पाएकी छन् । बालबालिकासँग रहने आमाबुबालाई पनि साक्षर बनाउन यहाँ पढाउने गरिएको छ । छोराको उपचार गराउन आउँदा आफूले पनि दुईचार अक्षर चिन्न पाएकामा बिमला खुसी छिन् । यहाँ आएर अक्षर चिन्न पाएको छु, आफ्नो नाम लेख्न सक्ने भएकी छु, उनले भनिन् । अस्पतालमा कक्षा १ देखि १२ सम्मका विद्यार्थीलाई एउटै कोठामा राखेर पढाइन्छ । १८ वर्ष उमेर समूहका बालबालिकालाई औपचारिक कक्षामा पढाइने शिक्षिका नारायणी अधिकारीले बताइन् । बालबालिका पढिरहेकै विद्यालयसँग समन्वय गरेर परीक्षा तथा कक्षा मूल्यांकनको काम पनि हुने उनको भनाइ छ । पाँच वर्षभन्दा कम र माथिकालाई छुट्टै कक्षाको व्यवस्था गरिएको छ, उनले भनिन्, पाँच वर्षभन्दा माथि १८ वर्षसम्मका २५३० जनालाई पढाइरहेका हुन्छौं । यहाँ आउने जाने क्रम चलिरहने भएकाले विद्यार्थीको संख्या तलमाथि भइरहन्छ । २०१४ अगस्टदेखि औपचारिक पढाइ सुरु गरिएको अस्पतालका व्यवस्थापक प्रकाश यादवले बताए । उनका अनुसार यो शिक्षण पद्धतिले बालबालिकाको पढाइमा धेरै सुधार भएको छ । हालसम्म यहाँ २ हजार ६ सय ५१ छात्रा र ३१ सय ७४ छात्रले उपचारसँगै अध्ययन गरेको अस्पतालले जनाएको छ ।"
अर्गानिक कर्णालीमा विषादीको बिगबिगी,"(सुर्खेत)रुकुम पश्चिमको मुसीकोट नगरपालिका३ का किसान पदमबहादुर खत्रीले करिब १५ रोपनी जग्गामा १७ वर्षदेखि व्यावसायिक खेती गर्दै आइरहेका छन् । उत्पादनका लागि बालीपिच्छे विषादी प्रयोग गर्नुपर्ने बाध्यता रहेको उनले बताए । धान र गहुँमा विषादी नहाले उत्पादनै हुँदैन, उनले भने, तरकारीमा पनि हप्तैपिच्छे रोगकिराको प्रकोप हुन्छ, विषादी प्रयोग गर्नुको विकल्पै छैन । उनको घरमा जहिल्यै अल्फामेथिन, सल्फर, थिरामलगायत विषादी २४ प्याकेट भइरहन्छ । कुन बेला कुन रोगको प्रकोप देखा पर्छ, थाहै हुँदैन, उनले भने, त्यसैले तरकारी र अन्य खाद्यान्न बालीमा कुनै समस्या परे प्राविधिकलाई फोन गर्छु र विषादी छर्किन्छु ।उनका छिमेकी जुद्धबहादुर खत्रीले पनि झन्डै २ दशकदेखि करिब ७ रोपनी जग्गामा व्यावसायिक तरकारी खेती गरिरहेका छन् । गत वर्ष उनले लगाएको तरकारी बालीमा नयाँ किरा फेला पर्यो । उक्त किराका कारण उनले लगाएको टमाटर, खुर्सानी, केराउलगायत तरकारीका बोट ओइलाउँदै सुक्न थाले । ५७ जना प्राविधिक ल्याएर देखाएँ तर किराको पहिचान भएन । तैपनि, उनीहरूले भनेअनुसार ८९ किसिमको विषादी छर्किएँ, उनले भने, केही पार नलागेपछि भारतमा रहेको छोरालाई फोन गरी उसैले पठाएको रकेट र मिराकुलेन नामक विषादी प्रयोग गर्दा बल्ल बारीको किराबाट मुक्ति पाइयो । उनले नेपालमा पाइने अधिकांश विषादीले एक त कामै नगर्ने, गरे पनि ढिलो काम गर्ने उनको भनाइ छ । अहिले उनी बालीमा केही समस्या परे भारतको सिमलामा कृषि प्राविधिकको काम गरिरहेका कान्छा छोरा मनोजलाई फोन गर्छन् । उनले गाउँ आउने मानिसमार्फत पठाइदिएको विषादी छर्दा रोगकिराको प्रकोप निर्मूल हुने उनको दाबी छ । किरा मार्न मात्रै होइन, उत्पादन बढाउनका लागि पनि भारतकै विषादीको भर पर्नुपरेको उनले बताए । कर्णालीमा आर्थिक वर्ष २०७६७७ मा ८ सय ७४ टन विषादी भित्रिएको भूमि व्यवस्था, कृषि तथा सहकारी मन्त्रालयको तथ्यांक छ । कर्णालीमा ३ वर्षअघिसम्म बर्सेनि कम्तीमा २५ करोडका विभिन्न विषादी आएको मन्त्रालयका विज्ञहरू बताउँछन् । तर ३ वर्षयता कति विषादी भित्रियो भन्नेबारेको तथ्यांक मन्त्रालयसँग छैन । विषादी विक्रेताहरू भने कर्णालीमा विषादीको प्रयोग बढिरहेको दाबी गर्छन् । सुर्खेतस्थित पञ्चकोशी एग्रोभेट एन्ड ट्रेडिङ सेन्टरका प्रोपराइटर हिमाल ओलीले आफूले वर्षमा झन्डै ५ करोड रुपैयाँ बराबरको विषादीको व्यापार गर्ने बताए । उनले कर्णालीका सबैजसो जिल्लामा किसानको मागका आधारमा विषादी पठाइरहेको सुनाए । व्यावसायिक खेतीमा त विषादी प्रयोगको विकल्पै छैन, उनले भने, एउटा फार्ममा कम्तीमा १५१५ दिनमा कुनै न कुनै विषादी छर्कनै पर्छ, कुनै न कुनै रोगकिराको प्रकोप भएकै हुन्छ, नियन्त्रण गर्न अरू उपाय नै छैन । सल्यानको सल्लीबजारस्थित केसी एग्रोभेटका प्रोपराइटर चन्द्रबहादुर केसीले आफूले वर्षमा कम्तीमा ३ करोडको विषादी बिक्री गर्ने बताए । उनका अनुसार एग्रोभेटबाट ढुसीनाशक, ब्याक्टेरियानाशक र भाइरसजन्य विषादी गरी झन्डै वर्षमा करिब १ मेट्रिक टन धूलो र सरदर १ हजार लिटर झोल विषादी गाउँहरूमा बिक्री भइरहेको छ । कर्णालीमा एवामेक्टिन, एफिसेट, अल्फामेथिन, कार्बोसल्फान कीटनाशक, एट्राजिन, ब्युराक्लोर, ग्लाइसोफेट झारपातनाशक र सल्फर, थाइफोनेट मिथाइल, थिराम, जिनेवलगायत ढुसीनाशक विषादी बढी मात्रामा प्रयोग भइरहेको कृषिविज्ञ दीपक शर्माले बताए । कर्णालीमा प्रदेश बाहिर र भारतबाट ठूलो परिमाणमा निर्बाध रूपमा विषादीयुक्त तरकारी, फलफूल र खाद्यान्न भित्रिरहेको छ । प्रदेशभित्र कति मात्रामा विषादी प्रयोग हुन्छ वा आयात हुने तरकारीमा कति विषादी छ भनेर जाँच्ने संयन्त्रसमेत नहुँदा कर्णालीवासी विषादीयुक्त तरकारी र फलफूल खान बाध्य हुनुपरेको अर्गानिक कृषि अभियन्ता दलबहादुर खड्काले बताए । सरकारका नीति तथा कार्यक्रम प्रचारमुखी मात्र भए, उनले भने, बाहिरबाट आएको तरकारी तथा फलफूलमा कति मात्रामा विषादी प्रयोग भएको छ भन्ने जाँच्ने प्रविधिसमेत सरकारसँग छैन । प्रदेशभित्र उत्पादन भएका कृषिजन्य वस्तु अर्गानिक नै हुन् भन्ने प्रमाणीकरण पनि सरकारले गर्न नसकेको उनको भनाइ छ । तरकारीमा प्रयोग भएको विषादीले मन्द विषको काम गरिरहेको कर्णाली प्रदेश अस्पतालका निर्देशक प्राडा डम्बर खड्का बताउँछन् । उनका अनुसार विषादी प्रयोग भएको तरकारी तथा फलफूल खाएमा तत्काल शरीरमा कम्पन, झाडापखाला, मूर्च्छा पर्नेलगायत समस्या देखा पर्छन् भने दीर्घकालीन रूपमा अन्धोपना, क्यान्सर, ट्युमर, नपुंसकता, बाँझोपनलगायत समस्या देखिने गरेको छ । अहिले वीरेन्द्रनगरमा एकीकृत कृषि प्रयोगशाला सञ्चालनमा छ । तर पर्याप्त जनशक्ति र उपकरण अभावमा प्रयोगशाला प्रगोगविहीन छ । कर्णाली सरकारले सल्यान र सुर्खेतमा विषादी परीक्षणका लागि प्रयोगशाला स्थापना गर्न आर्थिक वर्ष २०७६७७ मा ११ करोड रुपैयाँ विनियोजन गर्यो । तर दुवै काम अहिले अलपत्र छन् । अर्गानिक अभियानकै अर्को महत्त्वाकांक्षी योजना थियो जैविक मल र जैविक विषादी कारखाना स्थापना । जसका लागि आर्थिक वर्ष २०७६७७ र २०७७७८ मा ५५ करोड रुपैयाँ विनियोजन भयो । तर काम हुन नसकेपछि बजेट छुट्याउनै छोडिएको छ ।नेपाल कृषि अनुसन्धान परिषद्ले २०७८ सालमा कर्णालीमा गरेको अध्ययनमा यहाँ वार्षिक १ सय १४ मेट्रिक टन विषादी प्रयोग हुने देखाएको थियो । कृषिविज्ञ शर्माले तरकारी खेतीमा ढुसीनाशक विषादी सबैभन्दा बढी प्रयोग हुँदै आइरहेको बताए । सरकारी तथ्यांक नभए पनि अहिले पनि बर्सेनि त्यत्तिकै परिमाणमा विषादी प्रयोग भइरहेको छ, उनले भने, हामीले अनुसन्धानको क्रममा सरकारले प्रतिबन्ध लगाएका २४ प्रकारका विषादी पनि किसानले खेतबारीमा प्रयोग गरेको पाइएको थियो, रोगकिराको प्रकोप पनि छिटो कम होस् भनेर किसान जथाभावी विषादी प्रयोग गर्न बाध्य छन् । अर्गानिक अभियान अलपत्रपर्याप्त उपकरण अभावमा अर्गानिक कर्णाली अभियान कार्यान्वयनमा समस्या भएको भूमि व्यवस्था कृषि तथा सहकारी मन्त्रालयका प्रवक्ता धनबहादुर कठायतले बताए । हामीले निजी क्षेत्रसँग साझेदारी गरेर ५०५० प्रतिशत लगानीमा कारखाना स्थापना गर्न खोजेका थियौं, उनले भने, तर लगानी गर्ने व्यक्ति र संस्था नभेटिएपछि अहिले बजेट छुट्याउनै छाडियो । अर्गानिक अभियान नारामा मात्रै सीमित हुँदा कर्णालीमा निर्बाध रूपमा अखाद्य वस्तुले प्रवेश पाइरहेको नागरिक अगुवा दुर्गाप्रसाद सापकोटा बताउँछन् । एक त कर्णाली पहिले नै कृषि उत्पादनमा आत्मनिर्भर छैन, जसमा अर्गानिकको नारा दिएर खेतीयोग्य जमिनलाई झन् रूखो बनाउन खोजियो, उनले भने, जसका कारण खाद्य परनिर्भरता झन् बढिरहेको छ । राष्ट्रिय उपभोक्ता मञ्च कर्णाली प्रदेशका अध्यक्ष आकाशतारा बयक कर्णालीका मुख्य नाकामा क्वारेन्टाइन स्थापना गर्नसके भारत र अन्य प्रदेशबाट आउने अखाद्य वस्तु रोक्न सकिने बताउँछन् । एक त सबै कर्णालीवासीलाई वर्षभरि पुग्ने खाद्यान्न पुर्याउन गाह्रो छ, उनले भने, त्यसमा पनि अर्गानिक प्रदेशको नारा दिएर उन्नत प्रविधि, मल र बीउमा प्रतिबन्ध लगाउँदा झन् अखाद्य वस्तुको बिगबिगी बढ्यो । उपभोक्ताले आफ्ना आँखाले हेरेरै तरकारी र फलफूलको पहिचान गर्नुपर्ने बाध्यता रहेको उनको भनाइ छ ।अर्गानिक प्रदेशको अभियानलाई कार्यान्वयन गर्न प्रदेश सरकारले आर्थिक वर्ष २०७६७७ मा १३ वटा स्थानीय तहमा अर्गानिक कृषि मोडल कार्यक्रम सञ्चालन गर्यो । जसका लागि सबै पालिकामा ५०५० लाख रुपैयाँका दरले बजेट पनि पठायो । ती कार्यक्रम पनि अहिले अलपत्र छन् । २ वर्षयता ती कार्यक्रमका लागि बजेट नै विनियोजन गरिएको छैन । अर्गानिक खेतीको नाममा दलका कार्यकर्ताले अनुदान आफ्नो पोल्टामा पारे, अहिले देखिने केही काम छैनन्, सरकार परिवर्तनसँगै ती कार्यक्रम पनि सेलाए, प्रदेश सरकारले छनोट गरेकोमध्ये एक सुर्खेतको सिम्ता गाउँपालिकाका अगुवा किसान नैनसिंह खत्रीले भने, हामी वास्तविक किसान भने वर्षौंदेखि सानो अनुदानबाट पनि वञ्चित छौं, अर्गानिक प्रदेश दलका नेताकार्यकर्ताका लागि कमाइ खाने भाँडो मात्र बनेको छ । कर्णालीमा खाद्यान्नसँगै तरकारीको पनि ठूलो परनिर्भरता छ । जसका कारण पनि अर्गानिक कर्णाली अभियान कार्यान्वयनमा ठूलो चुनौती देखिएको कृषिविज्ञ दीपक शर्मा बताउँछन् । एक किलो गोठेमलमा जम्मा २ प्रतिशत मात्र नाइट्रोजन पाइन्छ, जबकि युरियामा त्यो परिणाम ४६ प्रतिशत हुन्छ, उनले भने, उत्पादनै नहुने बारीमा रासायनिक मल प्रतिबन्ध लगाए उत्पादन बढ्ला कि घट्ला ? उनले अर्गानिकको नाममा झन् कर्णाली खाद्यान्नमा परनिर्भर बन्ने अवस्था आउन थालेको बताए । राष्ट्रिय जनगणना२०७८ अनुसार १६ लाख ८९ हजार ४ सय १२ जनसंख्या भएको कर्णालीमा वार्षिक २५ हजार मेट्रिक टन खाद्यान्न अपुग हुने मन्त्रालयको तथ्यांक छ । कर्णाली प्रदेशमा ३ लाख ५२ मेट्रिक टन खाद्यान्न आवश्यक पर्नेमा ३ लाख २६ हजार मेट्रिक टन उत्पादन हुने गरेको छ । सबैभन्दा बढी सल्यानले १३ हजार ९ सय टन सञ्चित गर्छ भने रुकुम पश्चिमले ४ हजार १ सय बचाउँदा सुर्खेत र दैलेख जिल्लाले भने आवश्यकता पूरा हुने गरी खाद्यान्न उत्पादन गर्छन् । त्यस्तै कर्णालीमा १ लाख ७१ हजार ८ सय ३९ मेट्रिक टन तरकारी आवश्यक पर्ने मन्त्रालयले जनाएको छ । जसमा १ लाख ६९ हजार मेट्रिक टन तरकारी कर्णालीमै उत्पादन हुन्छ भने २ हजार ३ सय ७४ मेट्रिक टन तरकारी अपुग हुने गरेको प्रवक्ता कठायतले बताए ।कर्णाली प्रदेश योजना आयोगका उपाध्यक्ष योगेन्द्र्र शाहीले कर्णाली अर्गानिक कृषि क्षेत्रका लागि उर्वर भूमि रहेकाले उत्पादित वस्तु विश्व बजारमा पुर्याउन नीति र योजना बन्ने क्रममा रहेको बताए । प्रदेशस्तरीय ठूलै प्रांगारिक मल कारखाना खोल्ने कुरा भए पनि सम्भव देखिँदैन, उनले भने, कर्णालीका गाउँगाउँमा स्थानीयलाई आवश्यक सीप र प्रविधि दिएर गोठे प्रांगारिक मल र जैविक विषादी बनाउन लगाउनुपर्छ ।प्रदेश सरकार गठनपछि २०७४ फागुन ६ गते बसेको पहिलो मन्त्रिपरिषद् बैठकले कर्णालीलाई अर्गानिक प्रदेश बनाउने घोषणा गरेको थियो । त्यसको झन्डै दुई वर्षपछि ०७६ पुस ९ गते कर्णाली प्रदेश समन्वय परिषद्को दोस्रो बैठकले दुई वर्षभित्रमा कर्णाली प्रदेशलाई अर्गानिक बनाउने निर्णयसमेत गर्यो । उक्त घोषणा र निर्णयको कार्यान्वयनका लागि प्रदेशसभाको पहिलो कार्यकालमै कृषिसम्बन्धी व्यवस्था गर्न बनेको विधेयक, २०७५ पनि पारित भयो । तर, पूर्वतयारी नहुनु, कर्मचारी अभाव, टुक्रे बजेटलाई प्राथमिकता, लगानीमैत्री वातावरण नहुनु, रासायनिक मल तथा विषादीको विकल्प नहुनुलगायत कारण उक्त अभियान अलपत्र छ । प्रदेश सरकारले उक्त अभियान सुरु गरेपछि ६ वर्षदेखि कर्णालीका हिमाली जिल्लामा रासायनिक मल र विषादीमा प्रतिबन्ध लगाएको छ । पहाडी जिल्लामा भने धानका लागि रासायनिक मल गइरहेको भूमि व्यवस्था कृषि तथा सहकारी मन्त्रालयका प्रवक्ता धनबहादुर कठायत बताउँछन् । पहाडी जिल्लामा पनि क्रमशः प्रतिबन्ध गर्ने हाम्रो योजना हो, उनले भने, बरु प्रांगारिक र जैविक मल उत्पादनका लागि अनुदान, सहयोगलगायत कार्यक्रम सुरु भएका छन् । कर्णालीका पहाडी जिल्लामा बर्सेनि झन्डै ४ हजार मेट्रिक टन रासायनिक मल गइरहेको मन्त्रालयको तथ्यांक छ ।कर्णाली प्रदेश सरकारको भूमि व्यवस्था, कृषि तथा सहकारी मन्त्रालयका सचिव डा नरहरिप्रसाद घिमिरेले अर्गानिक प्रदेशको निर्णय कार्यान्वयनका लागि रैथाने बाली संरक्षण र विकासलाई पहिलो प्राथमिकतामा राखिएको बताए । कर्णालीको रैथाने बालीबाटै कर्णालीवासीलाई आत्मनिर्भर बनाउने गरी कृषि अनुदानलाई व्यवस्थित गरिएको छ, सबै जिल्लामा रैथाने बाली प्रवर्द्धन कार्यक्रम लागू गरेका छौं, उनले भने, किसानलाई उत्पादनका आधारमा अनुदान दिने, रैथानेबालीको खेतीदेखि उत्पादन र बजारीकरणमा सहयोग गर्ने कार्यक्रम पनि स्थानीय तहसँगको सहकार्यमा कार्यान्वयन भइरहेको छ । उनले प्रदेशभित्रै अर्गानिक र जैविक मलको उत्पादनका लागि सबै किसान समूहलाई तालिम दिने, जैविक मलमा अनुदान दिने र आवश्यक कच्चा पदार्थ खरिदका लागि सहजीकरण गर्ने काम भइरहेको जनाए । उनका अनुसार निजीस्तरबाट झन्डै ३ दर्जन कम्पनी र सहकारीले जैविक मल उत्पादन गरिरहेका छन् । सरकारले कृषक समूह र सहकारीसँग समन्वय गरी अर्गानिक मलको उत्पादन गर्न बर्सेनि बजेट विनियोजन गरिरहेको उनले जानकारी दिए । कर्णाली प्रदेशको २८ प्रतिशत खेतीयोग्य जमिन बाँझै रहेको मन्त्रालयको तथ्यांक छ । मन्त्रालयका अनुसार ३ लाख ९९ हजार ३ सय ३९ हेक्टर खेतीयोग्य जमिनमा ३ लाख २६ हजार मेट्रिक टन खाद्यान्न उत्पादन हुने गरेको छ ।कर्णालीमा संघीयताअघि नै अर्गानिक कृषिको अभियान सुरु गरिएको थियो । जुम्लालाई साविक जिल्ला विकास समितिको १५ औं जिल्ला परिषद्ले २०६६ सालमा जुम्लालाई प्रांगारिक जिल्ला घोषणा गरेको थियो । त्यसयता जुम्लामा अभियानकै रूपमा स्याउलगायत तरकारी बालीमा विषादी प्रयोग गर्न थालिएको थियो ।"
कांग्रेस महासमितिमा दलमाथि सामाजिक चुनौतीको मुद्दा,"(काठमाडौं)कांग्रेसले आसन्न महासमिति बैठकमा मूलधारका परम्परागत राजनीतिक दलप्रति बढिरहेको सामाजिक चुनौतीलाई केन्द्रमा राखेर छलफल गर्ने भएको छ । राजनीतिक बेथिति र कुशासनले सत्ताप्रति जनआक्रोश बढिरहेको भन्दै नेताहरूले राजनीतिक स्थिरता दिन संविधान संशोधनदेखि भ्रष्टाचार, चुनावी गठबन्धन, सरकार समीकरण र पार्टी संगठनलगायत विषयलाई मुद्दा बनाउन खोजिरहेका छन् । कतिपय नेताहरूले बीपीकालीन विचारलाई महासमितिले पुनर्व्याख्या गर्नुपर्ने मागसमेत अघि सारेका छन् । पार्टीको वैचारिक कार्यदिशा तय गर्ने उद्देश्यका साथ कांग्रेसले नीति महाधिवेशनकै रूपमा मंसिर १३१५ गते राजधानीमा महासमिति बैठक बोलाएको छ । झन्डै साढे दुई हजार सदस्य सहभागी हुने महासमितिमा उपसभापति पूर्णबहादुर खड्काले नीतिगत, महामन्त्री गगन थापाले सांगठनिक र अर्का महामन्त्री विश्वप्रकाश शर्माले समसामयिक राजनीतिक मुद्दा समेटेर प्रतिवेदन प्रस्तुत गर्नेछन् । महासमिति सदस्यहरूले सरकारको स्थिरताका लागि निर्वाचन प्रणाली संशोधन, क्रियाशील सदस्यताबाटै पार्टी सभापति निर्वाचित, प्रदेश र स्थानीय संरचनालाई अधिकारसम्पन्न बनाउनुपर्ने मुद्दा अघि सार्ने तयारी पनि गरिरहेका छन् । पार्टीभित्रको एउटा समूह संविधानबाट धर्म निरपेक्षता हटाएर धार्मिक स्वतन्त्रता राख्न संविधान संशोधनको माग उठाइरहेको छ । महामन्त्री थापा नीति अधिवेशनको काम गर्ने भएकाले पहिलाको तुलनामा यस पटकको महासमिति फरक हुने बताउँछन् । बैठकमा पार्टी सञ्चालनको विषय, पार्टीमा के भयो, के भएन, उम्मेदवार छान्न तल्लो तहका सदस्यलाई दिने कि नदिने, पार्टीमा बहुपद राख्ने कि अध्यक्षात्मक प्रणालीमा जाने, सदस्यता कतिसम्म खुकुलो बनाउने, राष्ट्रियता र विद्यमान अर्थ संकटका विषयमा कस्तो नीति लिने जस्ता विषयमा छलफल हुन्छ, उनले भने, पार्टी विधान संशोधनको विषयमा पनि छलफल हुन सक्छ । तर, यो विषयमा अर्को महासमिति बैठकले मात्रै निर्णय लिन्छ । यस पटक विधान संशोधनमा हामी लाग्दैनौं । केन्द्रीय सदस्य श्याम घिमिरे महासमितिबाट कांग्रेसले वैचारिक रूपमै डिपार्चर को बाटो लिनुपर्ने बताउँछन् । पार्टीले अंगीकार गरेको समाजवादको सैद्धान्तिक भाष्य नै संशोधन गर्नुपर्ने उनको भनाइ छ । समाजवादको स्थानमा सामाजिक लोकतन्त्र शब्दावली कांग्रेसले प्रयोग गर्नुपर्ने विषयलाई महासमितिमा उठाइने उनले बताए । समाजवाद शब्दको प्रचारले कम्युनिस्टहरूको धङधङीलाई ब्युँझाउने काम मात्रै गरिराख्यो । हामीले पनि समाजवादको प्रचार गर्दा आम मानिसले त्यही विचारको प्रतिनिधित्व बुझ्दै आए । यसले सबैभन्दा बढी त्रसित निजी क्षेत्रलाई बनाएको छ, उनले भने, उदाहरणका लागि मन्त्रिपरिषद्ले पास गरेको शिक्षा विधेयक नै काफी छ । कार्यान्वयनमा लैजाने सामर्थ्य नभएकाले मात्रै तत्काल फिर्ता लिइयो । भोलिका दिनमा यस्तो नहोला भन्ने कसले ग्यारेन्टी गर्ने ? स्कुल खोसिने, अस्पताल खोसिने अवस्था भयो भने निजी क्षेत्रले कसरी लगानी गर्छ ? विदेशी लगानी भित्र्याउन र निजी क्षेत्रलाई लगानीप्रति विश्वस्त बनाउन पनि कांग्रेसले समाजवादी अर्थ व्यवस्थाको नीतिलाई संशोधन गर्नुपर्ने तर्क उनको छ । प्रदेश कार्यसमितिका सभापतिहरू भने संविधान संशोधनमार्फत मिश्रित निर्वाचन प्रणाली बदल्नुपर्ने मुद्दालाई सामूहिक रूपमै महासमितिमा लैजाने तयारीमा छन् । राष्ट्रिय सभालाई समानुपातिक बनाएर प्र्रतिनिधिसभालाई प्रत्यक्ष निर्वाचित सांसदको थलो बनाउने उनीहरूको माग छ । अहिलेको निर्वाचन प्रणालीले कुनै दलको एकल बहुमत नआउने र यसले बारम्बार अस्थिरता निम्ताउने भन्दै प्रदेशका सभापतिहरूले केन्द्रीय कार्यसमितिको बैठकमा संविधान संशोधन हुनुपर्ने सामूहिक धारणा राखेका थिए । सुदूरपश्चिम प्रदेशका सभापति वीरबहादुर बलायरले निर्वाचन प्रणाली नबदलेसम्म कुनै पनि सरकारले पूरा अवधि काम गर्न नसक्ने र बारम्बार राजनीतिक अस्थिरता बढाउने बताए । गण्डकी प्रदेश कार्यसमितिका सभापति शुक्रराज शर्मा निर्वाचन प्रणालीका साथमा धार्मिक स्वतन्त्रता र सुशासनका विषययलाई पनि प्रदेश सभापतिहरूले अघि बढाउन खोजिरहेको बताउँछन् । शासन चलाउने प्रत्यक्ष निर्वाचितहरूले हो । समानुपातिकलाई राष्ट्रिय सभामा लैजानुपर्छ । निर्वाचन क्षेत्रलाई समावेशी बनाउने विकल्प पनि छ, शर्माले भने, अहिले उठाउनुपर्ने मुख्य मुद्दा भ्रष्टाचारको हो । शासन सत्तामा असल र नैतिकवान मान्छे पुगे भने मात्रै आम जनतामा आशा भरोसा जगाउन सकिन्छ ।केन्द्रीय सदस्य चीनकाजी श्रेष्ठले पार्टीभित्र नेतादेखि कार्यकर्ता पंक्तिसम्ममा निर्वाचन प्रणाली बदल्नुपर्छ भन्ने माग जोडले उठेको बताए । मिश्रित निर्वाचन प्रणालीले व्यक्तिगत रूपमा फाइदा होला तर यसले मुलुकको हित गर्न देखिएन । अस्थिरता निम्ताउने काम मात्रै गर्यो, श्रेष्ठले भने, संसद्मा पनि संविधान संशोधनको प्रस्ताव दर्ता गर्नुपर्छ । पछिल्लो समय कांग्रेसका धेरै नेताले सुशासन र जनजीविकाका विषय जोडेर सरकारको नेतृत्वको विषयलाई मुद्दा बनाइरहेका छन् । मुख्यतः महामन्त्री थापालगायत संस्थापन इतरपक्षका नेताले गठबन्धन परिवर्तन गर्नुपर्नेदेखि मन्त्रीलाई फिर्ता बोलाएर सरकार बाहिरबाट समर्थन गर्नुपर्ने माग गर्न थालेका छन् । सरकारको नेतृत्व माओवादीका अध्यक्ष पुष्पकमल दाहालले गरे पनि गठबन्धनको मुख्य घटक भएकाले सरकारका गतिविधिले सबैभन्दा बढी कांग्रेसलाई क्षति पुर्याएको उनीहरूको भनाइ छ । महामन्त्री थापाले आइतबार एक कार्यक्रममै पार्टीका मन्त्रीहरूलाई फिर्ता बोलाएर सरकारलाई फ्लोर बाट समर्थन गर्नुपर्ने विषय अघि सारेका थिए । वैचारिक भिन्नतामा रहेका दलहरूबीचको गठबन्धनले जवाफदेही राजनीतिको संस्कृति नबसेको भन्दै थापाले अढाई वर्ष माओवादी नेतृत्वको समाजवादी मोर्चालाई र त्यसपछिको अढाई वर्ष कांग्रेस एक्लैले सरकार चलाउने प्रस्ताव अघि सारेका थिए । सुशासनको नाममा भ्रष्टाचार कान्डका फाइल अघि बढाउने र सत्ताको मोलमोलाइमा पुगेर टुंग्याउने गरेको भन्दै कांग्रेसको ठूलो पंक्तिले पार्टी नेतृत्वसँग पनि प्रश्न गर्दै आएको छ । उपसभापति तथा कानुन न्याय तथा संसदीय मामिलामन्त्री धनराज गुरुङले असोज ८ गते लाइभ गरिएको केन्द्रीय कार्यसमितिको बैठकमै सरकारले भ्रष्टाचार कान्डका फायल अघि बढाउने तर शीर्ष नेता सिहंदरबारमा बैठक बसेर ब्रेक लगाउने गरेको आरोप लगाएका थिए । उनको संकेत शरणार्थी प्रकरण र ललिता निवास जग्गा हिनामिना प्रकरणमा आफ्नै पार्टीका सभापति शेरबहादुर देउवाको भूमिकाप्रति लक्षित थियो । पार्टी नेतृत्व भने माओवादीलाई बिच्क्याएर प्रधानमन्त्री पदलाई जोखिममा धकेल्न चाहेको छैन । कांग्रेसका अर्का नेताका अनुसार नेतृत्वले नचाहे पनि सरकारको मुद्दा र चुनावी गठबन्धनको विषय महासमितिमा व्यापक ढंगले उठ्ने तयारी छ । संस्थापन इतरपक्षका एक नेता भन्छन्, चुनावी गठबन्धनको मुद्दा महासमितिमा प्रवेश गर्न गराउन सकियो भने संस्थापनपक्षीय सदस्य पनि बोल्न सक्दैनन् । कहिल्यै गठबन्धन नगर्ने नीति हामी पारित गर्न सक्छौं ।"
स्काइवाक भित्र्याउने आकर्षण,"(काठमाडौं)करिब सात वर्षअघि दक्षिणपश्चिम चीनको छोङछिङको पर्यटकलाई लक्षित गरी १ सय २० मिटर अग्लो स्काइवाक सञ्चालनमा आयो । एक पटककमा ३० जनासम्म हिँड्न मिल्ने स्काइवाकमा स्थानीय तथा विदेशी पर्यटकले रमाइरहेका भिडियोहरू सामाजिक सञ्जालमा भाइरल भए । स्काइवाकका भिडियो हेरेर रमाउने र भिडियोहरू सेयर गर्ने नेपालीको संख्या पनि उल्लेख्य थियो । तर नेपालमै त्यस्तो संरचना बनाउनेतर्फ भने लामो समयसम्म कसैले सोचेनन् ।गोरखामा जन्मिएका ३५ वर्षीय आकर्षण पोखरेललाई भने ती दृश्यले फरक तरिकाले सोच्न बाध्य बनाइदिए । फलस्वरूप उनी आफैंले नेपालमा त्यस्तै प्रकृतिको संरचना निर्माण गर्ने सोच बनाए । सिसामा हिँड्न मिल्ने एड्भेन्चर बनाउनकै लागि चेक रिपब्लिक र अमेरिकाका डिजाइनरहरूलाई भेटे । प्रोजेक्टबारे छलफल गरे । ज्यासफर नेसनल पार्क निर्माण गरेको क्यानेडियन आर्किटेक्चर कम्पनीका प्रतिनिधिलाई त नेपालमै ल्याएर विभिन्न स्थान देखाए । काठमाडौंदेखि नारायणघाट मात्र होइन, कर्णालीका विभिन्न ठाउँहरू हेर्यौं, उनले भने । तर काठमाडौंको कमलादीस्थित हाल स्काइवाक भ्यु टावर रहेको जग्गा हेरिसकेपछि भने उनको मनमा एउटा कुरा खेल्यो । काठमाडौंमा पनि एउटा ल्यान्डमार्क टावर जरुरी छ, आकर्षणले भने, खासमा काठमाडौंमा एउटा परम्परागत धरहरा छँदै छ । त्यस्तै अर्को आधुनिक चाहिन्छ भन्ने लाग्यो । त्यसपछि हो, उनले स्काइवाक टावर बनाउने निधो गरेको । इनिसियल कन्सेपच्युअल डिजाइनदेखि सबैमा क्यानिडियन कम्पनीकै सहयोगमा खडा भएको हो उक्त टावर । ७८५ मिटर अग्लो स्काइवाक गत असारबाट सर्वसाधारणका लागि खुला गरिएको हो । उक्त संरचना दक्षिण एसियाकै अग्लो भएको सञ्चालक कम्पनी वन्डर्स नेपालको दाबी छ । कम्पनीका अनुसार २०७६ मंसिरदेखि नै सुरुवात भए पनि कोभिड महामारीलगायतका कारण सर्वसाधारणका लागि खुला गर्न केही ढिलाइ भएको हो । स्काइवाकबाट ३६० डिग्रीमा काठमाडौं उपत्यकाको दृश्य अवलोकन गर्न मिल्छ । टावर सञ्चालनमा आएसँगै स्काइवाकको मजा लिनकै लागि विदेश धाउनुपर्ने अवस्था अन्त्य भएको कम्पनीको भनाइ छ । वरिपरिका दृश्यहरू हेर्दै सिसामा हिँड्न पाइने र रोमाञ्चक महसुस हुनेछ, कम्पनीले उल्लेख गरेको छ । यसमा ब्रिटिस स्ट्यान्डर्डका ३३ एमएम मोटाइका सिसा प्रयोग गरिएको छ । करिब २ अर्ब लगानीमा पहिलो चरणको प्रोजेक्ट सकिएको बताउँछन् आकर्षण । गोरखामा जन्मिएका ३५ वर्षीय आकर्षण पोखरेल एसएलसी दिइसकेपछि पढाइकै लागि काठमाडौं भित्रिए । काठमाडौं विश्वविद्यालयबाट आईएस्सी गरेका आकर्षणले एक्मी इन्जिनियरिङ कलेजबाट इलेक्ट्रोनिक्स एन्ड कम्युनिकेसनमा इन्जिनियरिङ सकाए । थप अध्ययनका लागि जापानको रिक्यु विश्वविद्यालय पुगे । त्यहाँ दुई वर्षको अध्ययनपछि नेपाल फर्के । कोही विदेश पुगेर नेपाल फर्कन्छन् भने कोही विदेश जानकै लागि लालयित छन् । आकर्षणकै परिवारले पनि उनलाई विदेशमा बस्न सुझाएका थिए । तर देशको मायाले फर्किए । नेपालमै बसिरहेका बेला २०१५ मा संयुक्त राष्ट्रसंघको इन्टरनेसनल योङ लिडर एसेम्बलीमा अमेरिका जाने निम्तो पाए उनले । त्यसपछि अमेरिका पुगेका उनलाई साथीभाइ, परिवार सबैले उतै सेटल हुन सुझाव दिएका थिए । तर झन्डै एक साताको कार्यक्रम सकाएर उनी नेपाल फर्किहाले । जापानमा अध्ययन र अमेरिकामा भ्रमणका क्रममा उनले विकास के रहेछ भन्नेबारे प्रशस्तै बुझ्ने मौका पाएका थिए । उनी जहाँ जान्थे,आफ्नो देश र त्यहाँको अवस्थाबारे तुलना गरिहाल्थे । अमेरिका पुग्दा पनि उनको ध्यान त्यसैमा जान्थ्यो । तर उनले गर्ने विकास र संरचनाको तुलना फरक हुन्थ्यो । मेरो ध्यान अमेरिकाबाट नेपालमा केही चीज लैजान सकिन्छ कि भन्नेमा हुन्थ्यो, उनले उतिबेलाको कुरा सम्झिए । कार्यक्रम सकेर नेपाल फर्केका उनी नेपालमा केही नौलो गर्न सकिन्छ भनेर अध्ययनकै लागि फेरि अमेरिका पुगे । धेरै समय बाहिर बस्नै सकिन, मान्छेहरू दशकौंसम्म विदेशमा बसेको देख्छु । तर म त कहिले नेपाल जाउँला भनेर बस्थें, उनले भने, भौतिक खुसीले मात्रै चित्त बुझ्दो रहेनछ । पानी पर्दा हिलाम्मे र घाम लाग्दा धुलाम्मे नेपाल नै उनलाई मन पर्छ । धूलै नउड्ने, हिलो नै नहुने सहरमा आफू अटाउन नसकेको बताउँछन् आकर्षण । सोही क्रममा अमेरिकामा बस्दै उनले साथीको सहयोगमा काठमाडौंमा वन्डर्स नेपाल नामक कम्पनी दर्ता गरेका हुन् । नेपाल आफैंमा वन्डरफुल भएकाले पनि कम्पनीको नाम वन्डर्स नेपाल राखेको उनले बताए । कम्पनी दर्ता गरे पनि एक समय उनलाई क्यानडामा बस्ने सोच पनि आएको थियो । पढाइ, बसाइ र काम मिलेपछि उनले क्यानडा सर्ने योजनासमेत बुनेका थिए । तर तीन वर्ष अन्य मुलुकमा बस्दा पनि उनी हरेक दुईतीन महिना नबित्दै नेपाल उत्रन्थे । त्यसैले हो स्थायी रूपमै क्यानडा बस्न छाडेर २०१८ मा नेपाल फर्केको । विभिन्न देशमा सेटल हुने मौका छाडेर नेपाल फर्कंदा भने उनलाई साथीहरूले नै गाली गरेका थिए । अध्ययन र रोजगारीका सिलसिलामा युरोप, अमेरिका, क्यानडा र जापानलगायत विभिन्न मुलुक घुमें, आकर्षण भन्छन्, सिसाका संरचनामा कैयौं मिटर माथि हिँड्दा आफूले लिएको रोमाञ्चक अनुभव आफ्नो योजनामा नेपालीलाई गराउन पाउँदा भने निकै सन्तुष्टि मिल्छ । तर पछिल्लो समय नेपालीहरूले फरक काम गर्नेभन्दा पनि अरूको नक्कल गर्ने प्रचलन बढेकामा भने चिन्तित छन् उनी । आफैं नयाँ केही गर्छु भन्ने अभाव छ, आकर्षणले भने, त्यसकारण पनि म फरक किसिमका व्यवसायमा संलग्न भएको हुँ ।उनकै अगुवाइमा धरानस्थित भेडेटारमा पीपीपी मोडलमा क्यान्टी लिभर ब्रिज बनाउने काम सुरु भइसकेको छ । इलामको कन्याममा पनि त्यस्तै संरचना निर्माण गरी सञ्चालनमा आइसकेको छ । कन्याममा वन्डर्स नेपालकै लगानीकर्ताका श्रीमतीको समूहले व्यवस्थापनको काम गरिरहेको छ । लुक्लादेखि छेदिङमासम्म केबलकारको डीपीआर पनि तयार पारिसकेको छ उनको कम्पनीले । छेदिङमाको टपमा ५० वटा लक्जरियस भिल्ला बनाउने योजना रहेको आकर्षणले बताए । योजना सकिँदासम्म हजारौं नेपालीले रोजगारी पाउने भएकाले पनि आफूलाई निकै खुसी मिल्ने उनको भनाइ छ । म विदेशमै बसेको भए आफ्नै लागि काम खोज्दै हिँड्नुपर्थ्यो । तर आज अरूलाई रोजगारीको अवसर दिन सक्ने भएको छु, उनले भने ।"
जोर्डनको संन्यास घोषणा,"सन् १९९३ मा आजकै दिन (अक्टोबर ६) बास्केटबल खेलाडी माइकल जोर्डनले संन्यासको घोषणा गरेका थिए । जोर्डन सर्वकालीन महान् बास्केटबल खेलाडीका रूपमा विश्वभर चर्चित छन् । संन्यास घोषणा गरेको एक वर्षपछि अर्थात् १९८४ देखि फेरि उनले सिकागो बुल्सका तर्फबाट नेसनल बास्केटबल एसोसिएसन (एनबीए) मा खेल्न सुरु गरेका थिए । जोर्डनको उत्कृष्ट प्रदर्शनसँगै सिकागो बुल्स १९९१, १९९२, १९९३, १९९६, १९९७ र १९९८ गरी ६ पटक एनबीए च्याम्पियन बनेको थियो । स्कोरिङ र लिपिङ का लागि विश्वकै उत्कृष्ट बास्केटबल खेलाडीका रूपमा परिचित जोर्डन १९९५ मा पुनः एनबीएमा फर्केका थिए ।१९६३ को फेब्रुअरी १७ मा अमेरिको न्युयोर्कमा जन्मिएका जोर्डनले १९८१ मा नर्थ क्यारोलाइना विश्वविद्यालयका तर्फबाट बास्केटबल खेल्न सुरु गरेका थिए । जोर्डनले अमेरिकी टिमका तर्फबाट १९९८४ र १९९२ मा गरी दुईवटा ओलम्पिक गोल्ड मेडलसमेत जितेका छन् । उनले २००३ देखि मात्र खेलबाट संन्यास लिएका हुन् ।"
थारू समुदायमा जितिया रमझम,"भरतपुर महानगर१३ उज्जलनगरकी रीता महतो साथीहरूसँगै थारू भाषाको यो गीत गाउँदै थिइन् । एक जनाले गीत सुरु गरेपछि बाँकी महिलाले सोही लाइन दोहोर्याउँछन् । गोलाकर भएर घुम्दैघुम्दै गीतसँग ताल मिलाएर घरी पछाडि थपडी बजाउने, घरी अगाडि थपडी बजाउने गर्छन् । यसलार्ई उनीहरू झाम्टा भन्छन् । थारू समुदायका महिला जितिया पर्वका बेलामा झाम्टा नाच्छन् ।भाद्र कृष्णपक्षको अष्टमी तिथिमा थारू समुदायले मनाउने जितिया पर्व पर्दछ । खासगरी महिलाहरू व्रत बस्ने र झाम्टा नाच्ने चलन छ । झाम्टा नाच्दा गाइने गीतमा भने गाउँ समाजका घटना, दुःख र पीर व्यथा समेटिएका हुन्छन् । माथिको पंक्तिमा गाई चराउन जाँदा भोकप्यासको सामना गर्नुपर्ने विषयबारे चर्चा छ । थारू समुदायका व्यक्तिहरू पहिला गाई चराउन जंगल लिएर जान्थे । अहिले त हाम्रा दाजुभाइ, दिदीबहिनी पनि धेरैखाले पेसामा छन् । पुरानो पेसा कमैले गर्छन् । तर झाम्टा नाच्दा पुराना गीतमा त्यति बेलाका विषयमा आउने नै भए, रीताले भनिन् । अचेल झाम्टा गीतमा समसामयिक विषय पनि समेटिन थालेका छन् । संगीत पनि मिसाएर ताल मिलाएर नाच्ने चलन पनि सुरु भएको छ । केही समयअघि सकिएको तीज पर्वसँगै मिल्दोजुल्दो पनि छ जितिया । व्रत बस्ने, दर खाने, गीत गाउने र तीन दिनसम्म मनाउने भएकाले कतिपयले यसलाई तीजजस्तै मान्छन् । तर यो पर्व आफ्नै मौलिक विशेषतासहितको छ, थारू कल्याणकारिणी सभाका पूर्वकेन्द्रीय सदस्य तथा हालका पार्षद चन्दा चौधरीले भनिन् । सप्तमीका दिन बिहानै नदी र खोलामा गएर नुहाउने चलन छ । सप्तमीको राति भाले नबास्दासम्म विभिन्न परिकार खाइन्छ । जसलाई थारू भाषामा डटखट भनिन्छ । अष्टमीको दिनभरि व्रत बस्ने र साँझ जित बाहन को कथा सुन्ने चलन रहेको चन्द्र चौधरीले बताइन् । जित बाहन पराकर्मी बालक भएको र दुःख कष्टबाट छुटकारा दिन सक्ने सूर्य को छोरा भएको कथामा छ । व्रत बसेर जित बाहनको कथा सुन्दा आफ्ना सन्तान पनि त्यस्तै पराकर्मी हुने विश्वास थारू समुदायमा छ । नवमीको दिन फेरि बिहान सबेरै खोला या नदीमा गएर नुहाएपछि जितिया पर्व सकिन्छ । थारूहरू चितवनको आदिवासी समुदाय हुन् । जिल्लाको मैदानी क्षेत्रमा उनीहरूको बाक्लो बसोबास छ । सात पालिका रहेको चितवनमा पहाडी भेगको इच्छाकामना गाउँपालिकाबाहेक सबै पालिकामा थारू समुदायको बसोबास छ । २०७८ सालको जनगणनाअनुसार चितवनको ७ लाख २० हजार जनसंख्यामा दस प्रतिशत थारू छन् ।"
एमाले गण्डकीमा नवराज शर्मा विजयी,"(पोखरा)एमाले गण्डकीको अध्यक्षमा म्याग्दीका नवराज शर्मा विजयी भएका छन् । लमजुङका मायानाथ अधिकारीलाई हराउँदै बिहीबार उनी अध्यक्षमा दोहोरिएका हुन् । गण्डकी प्रदेश कमिटीको पदाधिकारीमा स्थायी समिति सदस्य खगराज अधिकारी समर्थित उम्मेदवारलाई हराउँदै उपमहासचिव पृथ्वी सुब्बा गुरुङ समर्थित प्यानल नै विजयी भएको हो । अध्यक्षमा विजयी शर्माले ५ सय ३१ मत ल्याउँदा अधिकारीले ३ सय ६५ मत प्राप्त गरे । शर्माले यसअघि दुई वर्ष प्रदेश कमिटीको नेतृत्व गरेका थिए । उनी संविधानसभा सदस्यसमेत हुन् । त्यस्तै, उपाध्यक्षमा स्याङ्जाका मीनप्रसाद गुरुङले प्रतिस्पर्धी नवलपुरका बाबुराम विश्वकर्मालाई हराएका हुन् । सचिवमा लमजुङका धनञ्जय दवाडी, उपसचिवमा कास्कीका दामबहादुर विक र महिला उपसचिवमा पर्वतकी मञ्जु अधिकारीले जित हात पारे । बिहीबार भएको मतदानमा ९ सय ७ प्रतिनिधिमध्ये ८ सय ९६ मत खसेको थियो । १ सय ६२ पदका लागि ३ सय ८२ ले उम्मेदवारी दिएका थिए । एमाले अध्यक्ष केपी शर्मा ओलीले प्रदेशको चुनावमा प्यानल बनाएर चुनाव लडे कारबाही हुने बताए पनि गण्डकीमा भने गुटगत शक्ति संघर्ष चर्कंदा दुई प्यानल बनेको थियो । दुई वर्ष प्रदेश सम्हालेका शर्मालाई उपमहासचिव गुरुङले सहमतिमै दोहोर्याउन चाहन्थे । तर उनलाई रोक्ने योजनामा अघि सारिएका थिए, केन्द्रीय सदस्य मायानाथ । मायानाथको पक्षमा स्थायी समिति सदस्य खगराज उभिएपछि दुई नेताबीचको कित्ताकाटले प्रदेशको अधिवेशनमा छुट्टाछुट्टै प्यानल बनेको थियो । एमाले गण्डकीको अधिवेशनमा शर्माको जितलाई संस्थापन पक्षविरुद्धको जितका रूपमा हेरिएको छ । गण्डकीमा गुरुङलाई कमजोर बनाउन स्वयं पार्टी अध्यक्ष केपी शर्मा ओली नै लागिपरेका थिए । उनका तर्फबाट महासचिव शंकर पोखरेल अधिवेशनको २ दिनअघि नै गण्डकीमा आएर भित्री कसरतमा लागेका थिए । ओलीबाट आफू किनारामा पुर्याइएको अनुभूति गरिरहेका गुरुङले अधिवेशन उद्घाटन सत्रमा भने नेतृत्वमा १० वर्ष ओलीको विकल्प नभएको बताएका थिए । गुरुङलाई गण्डकीको मुख्यमन्त्रीमा अघि सारे पनि त्यसपछि आफ्नै विरोधमा लागेको भन्दै ओली रुष्ट भएका थिए । मुख्यमन्त्रीहरूको भेला डाकेर गुरुङले तत्कालीन प्रधानमन्त्री ओलीको कार्यशैलीको विरोध गरेपछि दूरी बढेको थियो । त्यसपछि पनि ओलीले दिएको प्रदेश संघकै इकाइ भएको धारणाको गुरुङले खण्डन गरेका थिए । संसद् विघटनपछि माधव नेपाल पक्षलाई लखेट्न नहुने पक्षमा लाग्दा पनि गुरुङ ओलीको तारो बनेका थिए । संघीय संसद्जस्तै गण्डकी प्रदेश संसद् विघटन गर्न ओलीले अह्राउँदा गुरुङले अटेर गरेका थिए । गुरुङले त्यतिबेला भनेका थिए, केपी ओलीले भनेर आफ्नो निष्ठा त्याग्ने मानिस म होइन । जुनसुकै बेला आफ्नाविरुद्ध लाग्न सक्ने ठानेर ओलीले गुरुङलाई गृहप्रदेशमै कमजोर बनाउने कसरतस्वरूप गुरुङकै जिल्लाका मायानाथलाई अध्यक्ष बनाउन ओलीले अनुमोदन गरेका थिए ।ओली गुरुङसँग कतिसम्म रुष्ट थिए भने फेरि मुख्यमन्त्री बन्छु भनेपछि प्रदेशसभा सदस्यकै टिकट दिएनन् । लमजुङ बेंसीसहरको नगर प्रमुखमा गुमानसिंह अर्याललाई दोहोर्याउने गुरुङको चाहनामा नवराज शर्माको साथ रहेपछि शर्मा ओलीको आँखी भएका थिए । यो प्रदेश अधिवेशनमात्रै नभई एमालेको भावी नेतृत्वको एउटा दर्पणका रूपमा कार्यकर्ताले बुझेका छन् ।"
सिक्किम बाढीमा मृत्यु हुने १८ जना पुगे,"(झापा)भारतको सिक्किममा आएको बाढीबाट मृत्यु हुनेको संख्या १८ पुगेको छ । उत्तर सिक्किमको ल्होनाक हिमताल विस्फोट भई टिस्टा नदीमा अचानक आएको बाढीले बगाउँदा १८ जनाको मृत्यु भएको सिक्किम सरकारले जनाएको छ । बाढीमा परी २६ जना घाइते भएका छन् । सिङ्ताम नजिकैको बुरडाङ क्षेत्रबाट बेपत्ता २२ जना सेनाका जवानको खोजी तीव्र पारिएको छ । सेनाका एक जनालाई भने बुधबार साँझ जीवितै उद्धार गरिएको थियो । ९८ जना सर्वसाधारणको पनि खोजी भइरहेको सिक्किम प्रहरीले जनाएको छ । बेपत्ता सैनिकको खोजीमा टिस्टा नदीको तल्लो तटीय क्षेत्रमा गोताखोर खटाइएको छ । गत बुधबार बिहान करिब साढे १ बजे टिस्टा उर्लिएर आएको थियो । ताल विस्फोटपछि उत्तरी सिक्किमको चुङ्थाङ भत्काएर बाढी टिस्टामा मिसिएको थियो । जसका कारण टिस्टा आसपासका डिक्चु, सिंगताम, राङ्पोलगायतका सानाठूला सहर बाढीको चपेटामा परेका थिए । बाढीले राजमार्ग, विद्युत्, खानेपानीलगायतका पूर्वाधारमा पूर्ण रूपमा क्षति पुर्याएको छ । सिक्किमको बाढीले बंगालका चार जिल्ला प्रभावित भएका छन् । भारतीय समाचार एजेन्सीका अनुसार टिस्टा ब्यारेजबाट ८ हजार घनमिटर प्रतिसेकेन्ड पानी छोडेपछि कालिम्पोङ, दार्जिलिङ, जलपाइगुडी र कुचबिहार जिल्ला डुबानमा परेका हुन् । भारतीय सेनाको सहयोगमा बाढी प्रभावितको उद्धार र बेपत्ताको खोजी भइरहेको सिक्किम प्रहरीले जनाएको छ ।सिक्किम सरकारका मुख्यसचिव भीबी पाठकले सञ्चारकर्मीलाई दिएको जानकारीअनुसार, मौसम सफा भएपछि शुक्रबारदेखि लाचेन र लाचुङ क्षेत्रमा फसेका पर्यटकको उद्धार गरिनेछ । उनले चुङ्थाङ बाँध क्षेत्रमा भएको क्षतिको विवरण आउन बाँकी रहेकाले मृतकको संख्या बढ्न सक्ने जनाए । बाढीले बगाएका ४१ सवारीसाधनलाई निकाल्ने प्रयास भइरहेको छ । बाढीका कारण सिक्किमका २० हजार बढी नागरिक प्रभावित भएको सिक्किम सरकारको प्रारम्भिक प्रतिवेदनमा उल्लेख छ । सिक्किम घुम्न गएका ३ हजार बढी पर्यटक राज्यका विभिन्न क्षेत्रमा फसेका छन् । उनीहरूको उद्धारमा शुक्रबारदेखि खटिने स्थानीय प्रहरीले जनाएको छ । चुङ्थाङमा रहेको टिस्टा स्टेज३ बाँधमा कार्यरत १५ जना बढी श्रमिक निर्माणाधीन सुरुङमै अलपत्र परेको बताइएको छ । सिक्किम सरकारका अनुसार मंगन, गान्तोक, पाक्योङ र नामची जिल्लामा बाढीले सबभन्दा बढी क्षति पुर्याएको छ ।"
नर्वेली लेखक फसलाई नोबेल साहित्य पुरस्कार,"काठमाडौं (कास) यस वर्षको नोबेल साहित्य पुरस्कार नर्वेली लेखक योन फसलाई दिइने भएको छ । रोयल स्विडिस एकेडेमीले बिहीबार घोषणा गरेको हो । एकेडेमीले लेखक फसलाई नभनिएका वा भन्न नसकिने कुरालाई नवीन नाट्य तथा निबन्धबाट आवाज दिएका कारण नोबेल साहित्य पुरस्कार दिइएको जनाएको छ । एकेडेमीका अनुसार फसको शैलीलाई फस मिनिमलिज्म भनेर समेत चिनिने गरेको छ । वेकफुलनेस, मेलांकोलिया, मेलांकोली, सेप्टोलोजी लगायतका फसका चर्चित पुस्तक हुन् । एकेडेमीले फसको लेखनशैलीको प्रशंसा गर्दै भनेको छ, योन फस दैनन्दिनका यस्तो अवस्था प्रस्तुत गर्छन् कि जुन तत्काल नै हाम्रो जीवनबाट पहिचान हुन्छ । नोबेल साहित्य पुरस्कार विजेताले १ करोड १० लाख स्विडिस क्रोनर (९ लाख ९७ हजार अमेरिकी डलर) र पदक प्राप्त गर्नेछन् । यस वर्षबाट पुरस्कार राशिमा १० लाख स्विडिस क्रोनर बढाइएको हो । गत वर्ष फ्रान्सेली लेखक यानी अर्नोलाई नोबेल साहित्य पुरस्कार दिइएको थियो । साहित्यमा पहिलो नोबेल पुरस्कार भने सन् १९०१ मा फ्रान्सेली साहित्यकार सुली प्रुधोमलाई प्रदान गरिएको थियो । यस वर्षको चिकित्साशास्त्र, भौतिकशास्त्र र रसायनशास्त्रतर्फको नोबेल पुरस्कार घोषणा भइसकेको छ । पछिल्लो समय नानोटेक्नोलोजी टुलबक्स का लागि महत्त्वपूर्ण भूमिका खेल्ने क्वान्टम डट खोजी गर्ने तीन जना वैज्ञानिक मौंगी जी बावेन्डी, लुई ई ब्रस र अलेक्सेई आई इकिमोभलाई रसायनशास्त्रतर्फको नोबेल पुरस्कार दिइएको छ । यस वर्ष सूक्ष्म समय पत्ता लगाउने प्रकाशसम्बन्धी प्रायोगिक विधिका लागि तीन वैज्ञानिकलाई यस वर्षको भौतिकशास्त्रतर्फको नोबेल पुरस्कार दिइने भएको छ । त्यस्तै कोरोना भाइरसविरुद्धको एमआरएन खोप विकासका लागि तीन वैज्ञानिकले चिकित्साशास्त्रतर्फको नोबेल पुरस्कार पाउने भएका छन् ।"
विधिको शासनमाथि सरकारको अट्टाहास,"जघन्य अपराधमा जन्मकैद सजाय तोकिएका गुन्डा नाइके रिगल भनिने योगप्रसाद ढकालको कैद मिनाहा गर्ने सरकारको निर्णयपछि पीडित पक्षले न्यायको ढोका घचघच्याइरहेको छ । रिगलको योजनामा आठ वर्षअघि हत्या गरिएका नेपालगन्जका चेतन मानन्धरकी तत्कालीन पत्नी भारती शेर्पाले काठमाडौं आइपुगेर माइतीघरमा अनशन थालेकी छन्, सजाय मिनाहा सम्बन्धी निर्णयविरुद्ध सर्वोच्च अदालतमा रिट पनि दिएकी छन् । अदालतले दोषी ठहर गरिसकेको व्यक्तिलाई कानुनको अपव्याख्या गर्दै उन्मुक्ति दिएर सरकारले पीडित पक्षलाई फेरि न्यायको याचना गर्नुपर्ने अवस्थामा पुर्याएको हो । न्यायालयलाई चुनौती दिँदै कानुन मिचेर सरकारले गरेको कैद सजाय मिनाहाको निर्णय अविलम्ब फिर्ता गरिनुपर्छ । सत्तारूढ कांग्रेसको भ्रातृ संगठन तरुण दलका तत्कालीन क्षेत्रीय सभापति ढकालको सजाय मिनाहा गराउने क्रममा संवैधानिक र कानुनी प्रावधान दुरुपयोग भएको स्पष्ट देखिन्छ । मन्त्रिपरिषद्ले गत भदौ २९ मा गरेको सिफारिसबमोजिम संविधान दिवसमा राष्ट्रपति रामचन्द्र पौडेलले बाँकी कैद सजाय मिनाहा गरेका ६ सय ७० जनामध्येमा परेर रिगल कारागारमुक्त भएका हुन् । संविधानको धारा २७६ ले राष्ट्रपतिले कुनै अदालत, न्यायिक वा अर्धन्यायिक निकाय वा प्रशासकीय पदाधिकारी वा निकायले गरेको सजायलाई कानुनबमोजिम माफी, मुल्तवी, परिवर्तन वा कम गर्न सक्ने भनेको छ । राष्ट्रपति कार्यालयले कैद मिनाहाका सम्बन्धमा जारी गरेको विज्ञप्तिमा फौजदारी कसुर (सजाय निर्धारण तथा कार्यान्वयन) ऐन, २०७४ को दफा ३७ लाई उद्धृत गरिएको छ, जसमा कैदमा रहँदा चालचलनमा सुधार आए र निजले ५० प्रतिशत कैद सजाय भुक्तान गरे कैद सजाय कारागारले कट्टा गर्न सक्ने उल्लेख छ । त्यही दफामै देहायका कसुरबाहेक भनेर देहायको पहिलो बुँदामै जन्मकैदको सजाय पाएको भनिएको छ । अर्थात् जन्मकैद हुने गरी सजाय पाएको व्यक्तिलाई कैद छुट दिन मिल्दैन । रिगलको कैद भुक्तान ५० प्रतिशत पुगेको पनि छैन । उनका सन्दर्भमा ४० प्रतिशत कैद भुक्तानपछि बाँकी कैद मिनाहा गर्न सकिने साबिक मुलुकी ऐन, २०२० लाई आधार बनाएको देखिन्छ । जुनसुकै कानुनी छिद्र प्रयोग गरे पनि जघन्य अपराधमा जन्मकैद सजाय तोकिएका व्यक्तिलाई उन्मुक्ति दिनु गलत छ । रिगल बाँके जिल्ला अदालतबाट २०७५ वैशाख ११ मा चेतनको हत्याका मुख्य योजनाकारका रूपमा दोषी ठहर गर्दै सर्वस्वसहित जन्मकैदको सजाय सुनाइएका व्यक्ति हुन् । भारतबाट सञ्चालन हुने बसहरूबाट अवैध रूपमा गर्दै आएको हप्ता असुलीमा अवरोध पुगेपछि रिगलको समूहले २०७२ असार २८ मा चेतनको हत्या गरेको थियो । जिल्ला अदालतले त्यही कसुरमा अरू चार जनालाई पनि जन्मकैद, एक जनालाई १० वर्ष, अर्का एकलाई ५ वर्ष र सात जनालाई ३३ वर्षको कैद सुनाएको थियो । जिल्ला अदालतको फैसलाउपर कसैले पनि पुनरावेदन गरेका थिएनन् । राष्ट्रपतिबाट कैद मिनाहा पाएर रिगल कारागारबाट छुट्ने क्रममा गरिएको प्रदर्शन पनि आतंकित पार्ने खालको थियो । जिल्ला कारागार दाङबाट रिहा भएपछि अबिर र माला लगाएर रिगल गाडीको लावालस्करसहित नेपालगन्ज पुगेका थिए । आधा सजाय नकाट्दै उन्मुक्ति, त्यसमाथि शक्ति प्रदर्शन का कारण असुरक्षासमेत बढाएपछि पीडित पक्ष न्यायका लागि संघीय राजधानी आइपुगेको हो । सरकारको सिफारिसमा राष्ट्रपतिले सजाय मिनाहा गर्न पाउने संवैधानिक अधिकार दुरुपयोग भएको यो पहिलो पटक होइन । संविधान दिवस, गणतन्त्र दिवसजस्ता अवसरमा यसरी जघन्य अपराधमा मुछिएका व्यक्तिहरूलाई राजनीतिक शक्तिको आडमा उन्मुक्ति दिँदै जाँदा दण्डहीनताले प्रश्रय पाउँछ । अदालतले गरेको फैसलामा चुनौती दिने गरी सरकारले तजबिजीमा सजाय मिनाहा गराउँदै जाँदा अराजकता मौलाउने जोखिमसमेत रहन्छ । कानुनले कैद मिनाहा गर्न मिल्ने भनेको व्यक्तिका विषयमा समेत स्पष्ट मापदण्ड बनाएर निर्णय गरिनुपर्छ । त्यसरी मिनाहा गरिँदा पीडितले अन्यायको अनुभूति गर्ने अवस्था बन्नु हुन्न । जघन्य अपराधमा मुछिएका व्यक्तिहरूलाई उन्मुक्ति दिने प्रवृत्तिले राष्ट्रप्रमुखलाई समेत विवादित बनाइरहेको छ । चार महिनाअघि गणतन्त्र दिवसमा टीकापुर घटनामा दोषी ठहर भएका पूर्वसांसद रेशम चौधरीको कैद सजाय मिनाहा गर्दा सरकारको मात्र नभएर राष्ट्रपतिकै चर्को आलोचना भएको थियो । संविधान दिवसका अवसरमा ३४ जनाको कैद मिनाहा रोक्दा राष्ट्रपतिले रिगलको सिफारिस भने सदर गरेको भन्दै आलोचना भइरहेको छ । रिगलका सन्दर्भमा रिट परेकाले अदालतबाट ढिलोचाँडो निर्णय आउने नै छ तर त्यसअघि नै कैद मिनाहाको निर्णय सच्याउँदै राष्ट्रपति कार्यालयमा सिफारिस गर्ने अवसर सरकारलाई छ, त्यो अवसर सदुपयोग गर्नुपर्छ ।"
न्याय खोज्न कहाँ जाने ?,"राजनीतिक छाप लागेका हत्यारा, अपराधी, गुण्डा कसैले पनि जेल बस्न नपर्ने दिन आयो । यसलाई लोकतान्त्रिक गणतन्त्रको उपलब्धिका रूपमा चित्रण गर्न थालिएको छ । गठबन्धन सरकारले देशमा सुशासन ल्याउन सकेन भने अहिले मुलुकमा सरकारको नाममा सरकार मात्र छ भनेर बुझ्नुपर्ने हुन्छ । सरकार जनताका लागि सरकार बनेन, गठबन्धनकै लागि मात्र बन्यो । सरकार छ भने कहाँ छ ? पञ्चायतकालमा राजाको नजिक भएकाहरूले जस्तोसुकै अपराध गरे पनि जेल बस्न पर्दैनथ्यो । अहिले नेताको नजिक भएपछि जेल बस्नु पर्दैन । राजाको शासन र गणतन्त्रमा फरक के भयो र ? सत्तामा टिक्नकै लागि यतिसम्म गिरेर काम गर्छन् भने त्यस्ता प्रधानमन्त्रीलाई के भन्ने ? सत्ता टिकाउनकै लागि प्रधानमन्त्री पुष्पकमल दाहालले तीनै तहको अदालतले आजीवन कारावास तोकेका रेशम चौधरीलाई आममाफी दिए । अहिले फेरि २०वर्ष जेल सजाय पाएका गुण्डाको नाइके को उपाधि पाएका रिगल भन्ने योगराज ढकाललाई मन्त्रिपरिषद्को सिफारिसमा राष्ट्रपतिले आममाफी दिएका छन् । राष्ट्रपतिज्यू तपाईंसँग के गलत के सही विवेक छैन र ? मन्त्रिपरिषद्ले अपराधीलाई छाड्न भन्नेबित्तिकै मान्नुपर्ने कारण के ? हुन त तपाईंलाई पुष्पकमलले राष्ट्रपति बनाउन सहयोग गरेकाले सरकारले गरेको निर्णयलाई सही भन्नु नै पर्यो । यो भनेको विधिको शासनको उल्लंघन र नयाँ रूपको चीरहरण हो । न्यायालयले गरेको निर्णय मन्त्रिपरिषद्ले उल्टाउँछ भने न्यायालय किन चाहियो ? न्यायालयले दोषी प्रमाणित गरेर जेल सजाय तोकेको अपराधीलाई मन्त्रिपरिषद्को सिफारिसमा राष्ट्रपतिले आममाफी दिन्छन् भने न्यायालय किन चाहियो ? यस्तै हो भने न्यायालयको काम पनि सबै मन्त्रिपरिषद् र राष्ट्रपतिले गर्ने कानुन बनाऔं । न्याय पाउन अनशन बस्नुपर्ने, भोक हडताल गर्नुपर्ने अवस्था आउनुलाई कसरी प्रजातन्त्र छ भन्न सकिन्छ ? नाम मात्रको प्रजातन्त्रले केही हुँदैन । साँच्चिकै प्रजातन्त्र आएको महसुस जनताले गर्न पाएका छैनन् । जनताले न्यायका लागि सधैं भिख माग्नुपर्ने कस्तो विडम्बना ? लोकतन्त्रमा नेता संविधानभन्दा माथि छैनन् । संविधान र कानुनविपरीत काम गदै हिँड्न छुट नेताहरूलाई छैन । भोलि जनताले नेतामाथि नै कारबाही गर्ने दिन आउन सक्छ । संविधान दिवस, लोकतन्त्र दिवस, गणतन्त्र दिवसजस्ता पवित्र दिनमा अपराधी छुटाउने निर्णय गरेर दिवसकै खिल्ली उडाउने काम भएको छ । समाजमा गुण्डागर्दी, हत्याहिंसा आतंक फैलाउने व्यक्तिलाई आममाफी दिएपछि पीडितको अवस्था के होला ? हिजो रेशम चौधरीलाई आममाफी दिइयो । आज रिगल जेलमुक्त भए । तर ज्यान मार्ने अभियोगमा जेल सजाय पाएकाहरूलाई आममाफी दिँदा पनि मानव अधिकार आयोग कनि बोल्दैन ? हुन त आयोगमा पनि पार्टीको सिफारिसमा नियुक्ति भएकाहरू छन् । पुरुषोत्तम घिमिरे, जोरपाटी"
सामाजिक सद्भाव बिथोलिनु चिन्ताजनक,"राष्ट्रनिर्माता पृथ्वीनारायण शाहले नेपाली समाजलार्ई चार वर्ण छत्तीस जातको फूलबारी को उपमा दिएको सन्दर्भ अहिलेसम्म सान्दर्भिक छ । विभिन्न जातजाति, धर्मावलम्बीबीचको समझदारी, आपसी सद्भाव विश्वमै अद्वितीय रहँदै आएकामा दुईमत छैन । तर यतिबेला मुलुकका विभिन्न ठाउँमा अवाञ्छित घटनाहरू घट्न थालेका छन् । कोशी प्रदेशको नामकरणको विषयलाई लिएर सुरु भएको जातीय र धार्मिक द्वन्द्वको फिलिंगो उछिट्टिएर तराईका अन्य भाग सल्काउन थालेको छ । कोशीको विषयमा प्रस्तुत सुरक्षा निकायहरूको प्रतिवेदनमा उल्लेख भए अनुसार त्यहाँ केही समूहको सक्रियता बढेको, मुक्ति या मृत्यु को हुंकार बोकेर सशस्त्र दस्ता खडा गरेको, तिनीहरूलाई तालिम दिई सरकारलाई ललकार्ने योजना बनाएको अवाञ्छित सन्दर्भले सबैलाई झस्काएको छ । यस्ता अवाञ्छित सन्दर्भको सूक्ष्म अनुसन्धान र नियन्त्रणमा खटिएका सुरक्षाकर्मीले जातीय राजनीतिको शृंखला नरोकिने, आगामी दिनहरूमा अरू बढ्न सक्ने विश्लेषण गरेका छन् जसलाई मुलुकको दुर्भाग्य भन्नुपर्छ । कोशी प्रदेशको नामकरणलाई लिएर भदौको पहिलो साता धरान तनावग्रस्त हुँदा प्रशासनले निषेधाज्ञा जारी गर्न बाध्य भयो । त्यो सन्दर्भ सेलाउन नपाउादै सर्लाहीको धार्मिक तनावले पनि एक सातासम्म उग्र रूप लियो । त्यहाँ हिंसा नियन्त्रण गर्न पनि चार दिन निषेधाज्ञा जारी गरिएको थियो । अब त्यो रोग सर्दैसर्दै नेपालगन्ज पुगेको छ । हिन्दु र मुस्लिमबीच झडप सुरु भएपछि त्यसलाई निस्तेज गर्न नेपालगन्जमा अनिश्चितकालीन कर्फ्यु लागेको अवस्था छ । तराईमा शृंखलाबद्ध हिंसा बढ्नुमा खुला सीमाका कारण भारतीयहरूको पनि संलग्नता नहोला भन्न सकिँदैन । यसैबीच सरकारले जातीय, धार्मिक, क्षेत्रीय, साम्प्रदायिक सद्भाव कायम राख्न सबैसाग अपिल पनि गरेको छ । खास गरी तराईमा अरू हिंसा नभड्क्याउनका लागि नागरिक तहमा पनि आआफ्नो ठाउँबाट योगदान पुर्याउनु उत्तिकै जरुरी देखिन्छ । भुवनेश्वर शर्मा, चन्द्रागिरि२, काठमाडौं"
कांग्रेसको सहमतिमा हो 'जनयुद्ध दिवस ?,"मंगलबारको संसद् बैठकमा एमाले अध्यक्ष केपी शर्मा ओलीले एउटा नयाँ कुराको रहस्योद्घाटन गरे । त्यसमा सत्यता कति छ छलफलको विषय भएको छ । ओलीले रोस्टममा उभिएर फागुन १ गते जनयुद्ध दिवस मनाउने निर्णयमा कांग्रेस सभापति शेरबहादुर देउवाको पनि सहमति रहेको आरोप लगाए । देउवाले सरकारले गरेको निर्णयमा सहमति गरेको होहोइन यकिन छैन । तर वर्तमान सरकारको गठबन्धनकै महत्त्वपूर्ण घटक कांग्रेसले यसको नैतिक जिम्मेवारी लिनुपर्ने हो कि होइन प्रश्न भने उठेको छ । यद्यपि ओलीले कांग्रेसमाओवादीबीचको दरार उत्पन्न गराउन पो बोलेका हुन् कि ? ओलीले बिदा दिने विषयमा देउवाको पनि समर्थन रहेको आफूलाई प्रधानमन्त्री पुष्पकमल दाहालले नै बताएको दाबी गरेका छन् । हिंसाको सुरुवात गरेको दिनलाई देउवाले उत्सव मनाउन सहमति दिएको सुन्दा अचम्म लागेको भनाइ ओलीको छ । उनको यो आरोपमा आधार र सत्यता छ भने देउवामाथि पनि गम्भीर नैतिक र सैद्धान्तिक प्रश्न उठ्ने छ । के कांग्रेसको सिद्धान्तले हत्याहिंसालाई मान्यता दिन्छ ? आफ्नै सिद्धान्तविपरीत सत्तास्वार्थका लागि जनयुद्ध दिवस मनाउन बिदा दिने सहमति दिनु देउवाको गम्भीर सैद्धान्तिक विचलन होइन र ? आखिर सत्य के हो त ? देउवाले यसबारेमा प्रस्ट पार्नैपर्छ । देउवाले सार्वजनिक रूपमै अझ सकिन्छ भने संसद्को रोस्टममै उभिएर उक्त आरोपका बारेमा धारणा सार्वजनिक गर्नुपर्छ । जनयुद्ध दिवस मनाउन बिदा दिने कुरामा प्रधानमन्त्री दाहाललाई सहमति दिएको होहोइन प्रस्ट्याउनु उनको कर्तव्य हो ? आफ्नो सहमतिबिनै दाहालले बिदा घोषणा गरेका हुन् कि होइनन् ? सहमति दिएकै हो भने त्यो कांग्रेस पार्टीको सिद्धान्तविपरीत भएन र ? यसको वास्तविकता देउवाले जनतालाई बताउनुपर्छ । होइन सदाझैं मौन बसेमा त्यो देउवामाथि लागेको आरोप सत्य मान्नुपर्छ । जुन विषय कांग्रेस र स्वयम् देउवाका लागि प्रत्युत्पादक ठहर्नेछ । यदि देउवाले ओलीले लगाएको आरोपमा बोलेनन् भने उनलाई पार्टीका नेताहरूले स्पष्टीकरण सोध्नुपर्छ । किनकि सिद्धान्तविपरीत जाने छुट पार्टी सभापतिलाई पनि हुँदैन । सिद्धान्त र विधान बदल्ने कुरा केबल पार्टीको महाधिवेशनलाई मात्र हुन्छ । देउवा जस्तो पाँच पटक प्रधानमन्त्री भइसकेका व्यक्तिले आफ्नै सिद्धान्तविपरीत जनयुद्ध दिवस मनाउन दाहाललाई सहमति दिएको विश्वास गर्न भने कठिन छ । उनलाई एक दिनको बिदा वा बन्दले राष्ट्रलाई कति क्षति गर्छ भन्ने राम्रोसँग थाहा छ । तर पनि उनी शंकाको घेरामा पक्कै परेका छन् । सरकारको सबैभन्दा ठूलो घटक कांग्रेसले सरकारले गर्ने निर्णयमा नैतिक जिम्मेवारी लिनैपर्छ । मन्त्रिपरिषद्मा छलफल हुँदा धेरै मन्त्रीहरू कांग्रेसकै छन् । कांग्रेस र मन्त्रीहरूले नचाहेको अवस्थामा दाहाल एक्लैले जनभावनाविपरीत यति ठूलो निर्णय गर्न सक्दैनन् । उक्त निर्णयले कांग्रेसका मन्त्रीमाथि पनि प्रश्न उठेको छ । गोपाल देवकोटा, जोरपाटी, काठमाडौं"
'बैंकमा थुपारिएको पैसा बजारमा ल्याउन के गर्नुपर्छ ? समाचारमा  बाट लिइएका केही टिप्पणी :,"निक्षेपको ब्याजदर घटाएर सहुलियत ब्याजदरमा कर्जा उपलब्ध गराउनुपर्छ । धितो राखी सहज नीति बनाई उद्योग, कलकारखाना र व्यवसायीलाई सहज पार्नुपर्छ । नत्र देश उत्तानो पर्छ । होइन भने बैंकको निक्षेप नेताहरूलाई मात्र काम लाग्ला । यस्ता कुरा नागरिकलाई भन्दा पनि नेता र सरोकारवालासँग राख्नुपर्छ । राई प्रभा"
तर कोही किन शिक्षक बनोस् ?,"तर कोही किन शिक्षक होस् !माथिका यी सब कुरा गरे पनि एउटा कटुसत्यबाट समाज पन्छिन सक्दैन । शिक्षण वास्तवमा निकै गाह्रो काम हो । उहाँहरूले यो कुरा भन्न र देखाउन सक्नुभएको छ्रैन । यो निजी विद्यालयमा पनि लागू नहुने कुरो भएन । शिक्षणको अरू पेसा र व्यवसायसँग प्रतिस्पर्धा छ तर यो पेसा अरूभन्दा कसरी फरक छ भने, यसले शारीरिक र मानसिक तन्दुरुस्ती दुवैको माग गर्दछ । अहिलेसम्म प्रतिस्पर्धा कम रहेको र प्रतिस्पर्धा नाघेर हुनुभएका शिक्षकहरूको बाहुल्य छ तर आगामी दिनमा प्रतिस्पर्धी उम्मेदवार शिक्षक बन्न आउन गाह्रो छ । प्राध्यापकको कुरा पनि उही हो । डाक्टर, इन्जिनियर, हाकिम, वैज्ञानिक जेजे होऊन्, तीभन्दा यो पेसालाई प्रतिस्पर्धी बनाउने हो भने नाम र दाम दुवै भएको प्याकेज चाहिन्छ । यो पेसा मन परेर आएको व्यक्ति मात्र यसमा टिक्न सक्छ र छनोट प्रणाली यस्ता व्यक्ति छान्न सक्ने हुनुपर्छ । अहिले विद्यार्थी पहिलेको जस्तो लट्ठी लगाएर पढ्नेवाला छैन । शिक्षकले विषय जानेर पुग्दैन । विधिसहित विषय जान्नुपर्छ । उत्प्रेरणासहित जान्नुपर्छ । विषय र उसको व्यक्तित्व एक हुनुपर्छ । अनि मात्र शिक्षण हुन सक्छ । विषयवस्तु मात्र जान्नलाई त अब गुगल गुरुका अगाडि शिक्षक पनि चाहिन्नजस्तो भएको छ । प्रस्तुत शिक्षा विधेयकमा शिक्षकको योग्यता स्नातक बनाएको तर सो अनुसार सुविधा नभएको कुरा पनि छ । विधेयकमा भएका थोरै असल पक्षमध्ये यो एउटा हो । भइसकेका शिक्षकलाई लागू हुने कुरा भएन तर अब हुने शिक्षकका लागि न्यूनतम योग्यता यति हुनु बेमुनासिब होइन । अहिले शिक्षण पेसाको मुख्य आकर्षण भनेको सायद अलि लामो बिदा र कामको कम निगरानी नै हो । विज्ञान र गणितका शिक्षक त्यत्तिकै नपाइएका होइनन् । तिनमा पहिलेदेखि नै प्रतिस्पर्धा भइरहेको हो । उदाहरणका लागि, को कृषि प्रशासक नभएर कृषि शिक्षक हुन आउने ? आउने दिनमा अरू विषयमा पनि शिक्षक पाइनेछैनन् । कृषि स्नातक नै त कति बिदेसिएका छन् ! बरु अबको गणित शिक्षक संगीत पढाउन सक्ने होला, विद्यार्थी सबैतिर खचाखच नहोलान् । जति समाजबाट शिक्षकसँग अपेक्षा बढ्छ, त्यति नै शिक्षकको अभाव बढ्छ । शिक्षक देश बनाउने र देशको सम्पत्तियोग्य जनशक्ति हो भनेर मान्ने हो भने ऊ विश्व श्रम बजारसँग प्रतिस्पर्धा गर्ने हुनुपर्छ । नत्र देशभित्र शिक्षा लिनुभन्दा भारततर्फ लाग्नु बढी फाइदाजनक लाग्नेछ । शिक्षकलाई पनि शिक्षक बन्नुभन्दा खाडीतर्फ लाग्नु लाभदायक लाग्नेछ । शिक्षकलाई सेवासुविधा दिन अर्बौं लाग्छ भन्ने कुरा छ । पक्कै हो तर अलि सिर्जनशील भए त्यसको कम मौद्रिक समाधान दिन सकिन्छ । उदाहरणका लागि, शिक्षकलाई दिइने किसिमकिसिमका कर्जालाई बैंकहरूले लगानी गर्नुपर्ने प्राथमिकताका क्षेत्र मान्न सकिन्छ । उनीहरूका छोराछोरीलाई उच्च शिक्षा छात्रवृत्तिमा प्राथमिकता दिन सकिन्छ । स्वास्थ्य उपचारमा प्राथमिकता दिन सकिन्छ । हवाईजहाज र बसको भाडामा सहुलियत दिन सकिन्छ । यथार्थमा शिक्षकको उन्नतिका लागि बर्सेनि केही यात्राखर्च दिन सकिन्छ । होटलहरूमा सुविधा दिने व्यवस्था गर्न सकिन्छ । शिक्षकहरूले परिणाम पहिला दिन सुरु गर्ने कि सुविधा पहिला भन्ने कुरा मात्र हो । एक पटक मुगुको दुर्गम गाउँ डोल्फुका कनिष्ठ लामा गुरु छेक्याप कार्मारोङले भनेका थिए, हाम्रा केटाकेटी राम्रोसँग पढाइदिनुभए त हामी उहाँहरूलाई ठूलो लामाजत्तिकै मानमनितो गर्ने थियौं । राज्य, समाज र शिक्षकले पनि यो व्यग्रता बुझ्नुपर्यो । (विश्वभरि नै शिक्षकको खडेरी छ । बरु औद्योगिक देशमा गएर पैसा कमाउन चाहनेले वा त्यतै बसेकाहरूले शिक्षक हुने तयारी गरून् । यो विदेशमा सबैभन्दा प्रतिष्ठापूर्ण व्यवसाय हुन सक्छ, पढालिखा नेपालीका लागि ।)"
अर्थतन्त्रको अवस्था र अबको मार्गचित्र,"(घ) अबको बाटोअबको बाटो एकदम सरल छ । सरकारसँग दुईवटा विकल्प छ । एक, मुलुकको अर्थतन्त्रमा भएको पैसालाई आयातमा खन्याउने, ब्याजदर कम गरेर तथा सीमाहरू हटाएर जग्गा तथा सेयरमा स्पेकुलेटिभ लगानीलाई प्रोत्साहन गर्ने र केही व्यक्तिहरूको गोजीमा हाटहुट गरेर पैसा जाने बनाउने, त्यसैबाट कर उठाएर मुलुक चलाउने । अर्को, मुलुकको पैसा तथा स्रोतसाधनलाई भारत र चीनमा जस्तै सार्वजनिक सम्पत्ति सृजना गर्न, सडक यातायातमा क्रान्ति ल्याउन, कृषिमा ड्रिप लगायतका क्रान्तिकारी प्रविधि भित्र्याउन तथा हरेक नेपालीको घरमा खानेपानीको प्रत्याभूति गर्न प्रयोग गर्ने । यसका लागि निर्माण लगायतका क्षेत्रमा स्वदेशी संस्थाहरूको क्षमता बढाउने तथा नीतिगत हस्तक्षेपहरू गरेर देशमा अर्बपतिखर्बपति जन्माउनेभन्दा पछाडि परेका चेपाङ, थारू, मेचे, कोचे, राउटे, दलित, समलिंगी, बहिष्कृत सबैलाई अवसरहरू समान रूपमा दिएर मुलुकलाई आजभन्दा भोलि कम असमान बनाउँदै लैजाने । चीन र भारतले गर्न नसकेको समान तर स्वतन्त्र समाजको सिर्जना गर्ने दिशामा हामी जान सक्छौं । हाम्रोजस्तो विविधता भएको मुलुकलाई शान्त, स्थायित्वयुक्त र सम्पन्न बनाई अघि बढाउन अवसरको समान वितरणमा ध्यान नदिई सुखै छैन ।जुन रूपमा संसद्मा छलफल चलिरहेको छ, पत्रपत्रिकामा बहस आएको छ, त्यसले हामी पहिलो बाटो जाने सम्भावना कम छ भन्ने देखाउँदैन तर हामीले ढिलोचाँडो मुलुकको भविष्यका लागि लिनुपर्ने भनेको दोस्रो बाटो नै हो । दोस्रो बाटामा हिँड्न टेन्टेटिभ्ली हामीसँग केही उपाय छन् । पहिलो, सडक यातायातमा पुरानो एनसीसीएनलाई ब्युँत्याउनेÙ सेनालाई कर्णाली, महाकाली, कोशी, गोरखा, मुस्ताङ लगायतका अप्ठेरा ठाउँको तथा काठमाडौंनिजगढ फास्टट्र्याक बनाउँदाको अनुभवलाई प्रयोग गरी रणनीतिक महत्त्वका आयोजनाहरूमा बढी संलग्न गर्दै लैजाने र निजी क्षेत्रमा सडक तथा पुल निर्माणमा राम्रो काम गरेका निर्माण कम्पनीहरूलाई कालो वा सेतो बिरालो नभनीकन भेदभावरहित रूपमा ठेक्काका अवसरहरू दिने र सक्षम बनाउने । दोस्रो, पचासको दशकमा ऊर्जा क्षेत्रमा पाएका तथा केबलकारमा निजी क्षेत्रलाई संलग्न गराउन हालसम्म हासिल भएका अनुभवलाई बृहत् यातायात क्षेत्रमा दोहोर्याएर टनेल तथा महत्त्वपूर्ण छोटा दूरीका सडकहरूमा निजी क्षेत्रलाई प्रवेश गर्न प्रोत्साहित गर्ने । तेस्रो, एकातिर कृषिमा प्रविधि भित्र्याउन सहयोग गर्ने कम्पनीहरूलाई रिस्क डाइभर्सिफिकेसन गर्न सहयोग हुने गरी स्टक मार्केटमा प्रवेश गराउने र अर्कातिर सहकारीहरूको क्षमता अभिवृद्धिमा लगानी गर्ने । भारतको अमूल तथा अमेरिकाको डेरी फार्मर्स अफ अमेरिकाजस्ता सहकारीहरूको विकासको अनुभव मुलुकभित्र प्रविधि भित्र्याउन, जमिनको आकार बढाउन, बीउबिजनमा आत्मनिर्भर बनाउन तथा सम्पत्तिको केन्द्रीकरणलाई रोक्दै समान रूपमा सबै कृषकलाई सम्पन्न बनाउँदै लैजान प्रयोग गर्ने ।अनियन्त्रित स्रोत सुनिश्चितता दिएर सुरु भएको सरकारी राजस्वमाथिको खेलबाड तथा गृह तथा अर्थ मन्त्रालयको कमजोर सीमा व्यवस्थापन क्षमताले गर्दा अहिले सरकारको स्रोतलाई चाप परेको छ तर पनि मुलुकभित्र र बाहिर सरकारलाई उपलब्ध पैसा अहिले पनि कम छैन । २५ वा ५० लाख रुपैयाँका सामुदायिक भवन बनाउन, यो वा त्यो नाममा यो वा त्यो समूहलाई भत्ता बाँडेर र यो वा त्यो व्यापारिक समूहलाई सजिलो हुने काम गरेर बस्ने प्रवृत्ति अन्त्य गरेर जनताको रूपान्तरणको आकांक्षा सम्बोधन गर्न यस्ता दिगो समृद्धिको आधार हुने काममा लाग्नु जरुरी चाहिँ भैसकेको छ । नत्र हाम्रो देशमा सार्वजनिक ऋण बढ्दै जानेछ, केही व्यक्ति सम्पन्न हुने र बाँकी असन्तुष्ट हुने क्रम बढ्नेछ अनि ढिलोचाँडो मुलुकमा कुनै न कुनै खालको अस्वाभाविक घटना विकास हुने सम्भावना बढ्नेछ ।"
यसरी ठगिए सर्वसाधारण,"फिफिया एप सामाजिक सञ्जाल फेसबुक, ह्वाट्सएप, टेलिग्राम र भाइबरबाट तीव्र गतिमा फैलिएको देखिन्छ । एप इन्स्टल गर्नुका लागि एउटा लिंक पठाइन्छ । यसरी एकले अर्कालाई लिंक पठाउँदा कमिसन पाइने भएपछि यो सामाजिक सञ्जालबाट तीव्र विस्तार भयो । यसरी पठाइएको फिफिया एपको लिंक खोलेर डाउनलोड गरेपछि बैंक खातालगायतका वैयक्तिक विवरण अपडेट गर्नु लगाइन्छ । फिफिया खाता खोल्नेबित्तिकै तीन सय रुपैयाँ रकम बोनसका रूपमा पाइने र उक्त रकम प्रत्येक ९० मिनेटमा १४८ प्रतिशतका दरले प्रतिदिन तीन पटक बढ्छ । अर्थात् २४ घण्टामा ४४४ प्रतिशतले रकम बढ्छ । आफ्नै आँखा अगाडि पैसा बढ्ने भएपछि प्रयोगकर्ताले आफ्नो बैंक खातामा भएको रकम पनि सोही फिफिया खातामा जम्मा गर्थे । यसरी जम्मा भएको रकम पनि बढ्दै जान थालेपछि खातामा रकम हाल्नेहरूको संख्या पनि थपिँदै गयो । फिफिया एपको भर्चुअल खातामा जम्मा भएको रकम आफ्नो बैंक खातामा पठाउँदा प्रत्येक कारोबारमा पाँच प्रतिशतका दरले काटिन थालेपछि भने प्रयोगकर्ताहरू झस्किए । त्यसपछि बल्ल यो ठगीको जालो रहेछ भन्ने थाहा पाएर प्रहरीमा उजुरी गर्ने क्रम सुरु भएको हो ।"
"साढे तीन वर्षदेखि युरो ६ इन्धन, सवारी भने युरो ३ मापदण्डका","(काठमाडौं)हावाको प्रदूषण मापन गर्ने एयर भिजुअल सूचक आईक्यू एयर ले गत वैशाखमा काठमाडौंलाई संसारकै प्रदूषित सहरको सूचीमा राख्यो । त्यसका विभिन्न कारणमध्ये एक थियो सवारीबाट निस्कने प्रदूषण । वातावरण संरक्षण एवं प्रदूषण नियन्त्रण गर्नकै लागि भनेर सरकारले इन्धनबाट वार्षिक साढे ३ अर्ब राजस्व उठाउँदै आएको छ । प्रतिलिटर पेट्रोलमा १ रुपैयाँ ५० पैसा र डिजेलमा १ रुपैयाँ ५० पैसाका दरले भन्सारमा शुल्क उठाउने गरिएको नेपाल आयल निगमको तथ्यांक छ । तर वातारण प्रदूषणमा सुधार छैन । प्रदूषण न्यूनीकरणकै लागि निगमले साढे ३ वर्ष (१ अप्रिल २०२०) देखि युरो ६ (बीएस६) मापदण्डको इन्धन आयात गरिरहेको छ । युरो ६ मापदण्डको इन्धनमा प्रदूषणको मात्रा देखाउने सल्फरिक १० पीपीएम मात्रै हुन्छ । जबकि यसअघिको युरो ४ मापदण्डको इन्धनमा सल्फरिक ५० पीपीएम बढी हुन्थ्यो । इन्धनमा सल्फरिक जति कम भयो, प्रदूषणको दर त्यति नै न्यून हुन्छ । युरो ६ इन्धन बढीभन्दा बढी प्रशोधन गरी उत्पादन हुने भएकाले प्रदूषण निकै कम हुन्छ, निगमका नायब कार्यकारी निर्देशक वीरेन्द्र गोइत भन्छन्, युरो ६ को इन्धन युरो ६ मापदण्डकै इन्जिनका लागि बनाइएको हो । तर नेपालमा गुड्ने सवारी युरो ३ र ४ मापदण्डका आइरहेका छन्, जसले गर्दा युरो ६ इन्धनको उपयोगिता बढाउन सकिएको छैन । भारतीय आयल निगमले सबै रिफाइनरीबाट बीएफ ६ इन्धन वितरण गरेकाले नेपालमा लागू गरिएको हो । बीएफ६ भारतीय स्ट्यान्डर्ड हो । विश्वका लागि युरो ६ मापदण्डको इन्धन सबैभन्दा अत्याधुनिक र प्रदूषण कम गर्ने सूचक बनेको छ । नेपालमा भने सरकारले आफ्नो नीतिमा संशोधन गरी युरो ६ मापदण्ड लागू गर्न सकेको छैन । पछिल्लो समय इन्धनको गुणस्तर ५६ पीपीएममा रिफाइन भएर आएको छ । त्यसको मतलव धूवाँ फाल्दा घातक ग्यास आउँदैन, वातावरण प्रदूषित बनाउँदैन, गोइतले भने, तर नेपालमा व्यावसायिक रूपमा गुड्ने गाडी युरो ३ र ४ कै हुँदा कार्यक्षमता राम्रो भएन ।सरकारले पहिलो पटक ०६९ सालमा सवारी प्रदूषण मापदण्ड लागू गरेको थियो । सोहीअनुसार अहिले युरो ३ र ४ मापदण्डका सवारी आयात भइरहेका छन् । तर वातावरणका हिसाबले ती सवारी उचित नभएको भन्दै सरकारले युरो ६ मापदण्डको इन्जिन लागू गर्न खोजेको छ । कार्यान्वयन गर्ने निकाय वन तथा वातावरण मन्त्रालय र वातावरण विभाग हुन् । युरो ६ इन्जिन केही महँगो भए पनि समयअनुसार परिवर्तन हुनुपर्ने जानकार बताउँछन् । प्रदूषण नियन्त्रणका लागि युरो ६ मापदण्ड अनिवार्य भइसकेको ज्योति समूहका निर्देशक सौरभ ज्योतिको भनाइ छ । नाडाका तर्फबाट छलफल गर्न केही समय माग गरेका थियौं । तर समय बितेको ३ वर्ष भइसक्यो । भारतीय नीतिअनुसार बीएस६ का गाडी आइसकेका छन्, उनले भने, यहाँ कार्यान्वयन गर्न भने ढिला भइरहेको छ । प्राकृतिक सुन्दरता संरक्षण गर्नुपर्ने दायित्वअनुसार पनि मापदण्ड लागू गर्नुपर्ने उनी बताउँछन् । बीएस ६ का सवारी केही महँगा भए पनि तिनको फिचर र माइलेज राम्रो हुन्छ । टिकाउ पनि हुन्छ । वातावरणका हिसाबले पनि राम्रो रहेको उनको भनाइ छ । नेपालमा आउने करिब ७० प्रतिशत दुई र चारपांग्रे सवारी भारतमै उत्पादन हुन्छन् । भारतमा बीएस ४ बाट बीएस ६ सुरु भइसक्यो, उनले भने, सबै दृष्टिले यहाँ पनि बीएस ६ लागू गर्न जरुरी छ ।वन तथा वातावरण मन्त्रालयका सचिव दीपककुमार खरालले पनि वातावरणीय हिसाबले युरो ६ मापदण्ड अपरिहार्य रहेको बताए । कार्यान्वयनको हकमा भने सबै निकायसँग राय सल्लाह लिनुपर्ने उनको भनाइ छ । युरो ६ मापदण्ड उद्योग व्यवसायसँग जोडिएको छ, अर्थसँग जोडिएको छ, सचिव खरालले भने, विभिन्न मन्त्रालयसँगको राय सुझाव लिनुपर्छ ।वन तथा वातावरण मन्त्रालयका तर्फबाट अन्तिम प्रस्ताव परामर्शका लागि अर्थ मन्त्रालयमा पेस गरिएको मन्त्रालयका प्रवक्ता बद्रीराज ढुंगानाले जनाए । मन्त्रिपरिषद्मा पेस गर्नुअघि अर्थ र कानुन मन्त्रालयमा प्रस्ताव अनिवार्य पेस गर्नुपर्छ । हाम्रोतर्फबाट वातावरण तथा जैविक विविधता शाखाबाट अन्तिम प्रस्ताव अर्थमा बुझाइसकेका छौं, उनले भने, अर्थबाट राय आउन बाँकी छ । नाडा अटोमोबाइल्स एसोसिएसन अफ नेपालका अध्यक्ष ध्रुव थापाले पनि युरो ६ मापदण्डका विषयमा आफूहरूले सुझाव पठाएको प्रस्ट्याए । व्यावसायिक सवारीको मूल्य ३० देखि ४० प्रतिशत बढ्ने हुँदा युरो ६ मापदण्ड आंशिक रूपमा लागू गर्दै जानुपर्ने उनको भनाइ छ । दुई र चारपांग्रे सवारीको हकमा करिब ९० प्रतिशत युरो ६ मापदण्ड नै छ । तर व्यावसायिक र हेभी इक्विपमेन्टमा युरो ३ र ४ मापदण्डका छन्, उनले भने, यी सवारीको हकमा बिस्तारै वा ६ महिना वा एक वर्षको समय दिएर मापदण्ड लागू गर्दा उचित हुन्छ । प्रदूषण नियन्त्रण गर्न सरकारले ०६५६६ सालबाट इन्धनमा प्रदूषण शुल्क लगाएको छ । प्रदूषण शुल्क पेट्रोल र डिजेलमा लाग्छ । यसबाट प्रतिलिटर १ रुपैयाँ ५० पैसा उठाइँदै आएको छ । उक्त रकम अर्थ मन्त्रालयको खातामा जम्मा भइसकेको छ । तर प्रदूषण हरेक वर्ष बढिरहेको छ ।"
सेयर कर्जामा व्यक्तिलाई १५ र संस्थालाई २० करोडको सीमा,"(काठमाडौं) अब लगानीकर्ताले बढीमा १५ करोड रुपैयाँसम्म र संस्थागत लगानीकर्ताले २० लाख रुपैयाँसम्म सेयर कर्जा लिन पाउने भएका छन् । यसअघि सबै सेयर कर्जामा १२ करोडको सीमा रहँदै आएकामा नेपाल राष्ट्र बैंकले एकीकृत निर्देशन संशोधनमार्फत उक्त सीमा बढाएको हो । नयाँ व्यवस्था कार्यान्वयनका लागि राष्ट्र बैंकले बिहीबार परिपत्र जारी गरेको छ । कुनै एक वा सबै बैंक तथा वित्तीय संस्थाबाट सेयर धितोमा प्रवाह हुने मार्जिन प्रकृतिको कर्जाको अधिकतम एकल ग्राहक कर्जा सीमा कुल १५ करोड कायम गरिएको छ । धितोपत्र बजारमा लगानी गर्ने मुख्य उद्देश्यले स्थापित संस्थागत लगानीकर्ताका लागि यस्तो कर्जाको अधिकतम सीमा २० करोड कायम गरिएको छ, परिपत्रमा भनिएको छ, यस्तो कर्जा प्रवाह गर्ने बैंक तथा वित्तीय संस्थाले कर्जा प्रवाह वा नवीकरण गर्दा उक्त सीमा ननाघेको यकिन गरेर मात्र कर्जा प्रवाहनवीकरण गर्नुपर्नेछ । तर तोकिएको सीमा नाघी कर्जा प्रवाह वा नवीकरण गरे बैंक तथा वित्तीय संस्थाले उक्त कर्जामा शतप्रतिशत कर्जा नोक्सानी व्यवस्था कायम गर्नुपर्ने निर्देशन छ ।यस्तो व्यवस्थापछि सेयर बजारमा सकारात्मक प्रभाव पर्ने नेपाल राष्ट्र बैंकका प्रवक्ता गुणाकर भट्टले बताए । नयाँ व्यवस्थाअनुसार बैंक तथा वित्तीय संस्थाले सबै क्षेत्रमा प्रवाह गरेको ५ करोड रुपैयाँसम्मको कर्जा र होटल तथा रेस्टुरेन्ट, पशुपन्छीपालन, निर्माण शिक्षा, स्वास्थ्य क्षेत्रसँग सम्बन्धित कर्जा तथा बाढीपहिरो, भूकम्प जस्ता प्राकृतिकदैवी प्रकोपबाट प्रभावित परियोजनामा लगानीमा रहेको कर्जामा ०८० पुससम्म पुनर्तालिकीकरण तथा पुनःसंरचना गर्न पाउने भएका छन् । यसअघि यस्तो सुविधा ०८० असारसम्मका लागि मात्र थियो । अब बैंक तथा वित्तीय संस्थाले असल कर्जामा १२५ प्रतिशत मात्र कर्जा नोक्सानी व्यवस्था गरे पुग्ने भएको छ । यसअघि असल कर्जामा १३ प्रतिशत नोक्सानी व्यवस्था गर्नुपर्थ्यो । घरजग्गा धितो कर्जाको सीमा पनि राष्ट्र बैंकले बढाइदिएको छ । अब मुलुकभर यस्तो कर्जाको सीमा लोन टू भ्यालु रेसियो बढाएर ५० प्रतिशत पुर्याइएको भट्टले जनाए । यसअघि काठमाडौं उपत्यकाभित्र ३० प्रतिशत र उपत्यकाबाहिर ४० प्रतिशत कर्जा सीमा थियो । बैंक तथा वित्तीय संस्थाले ५० करोड वा सोभन्दा बढीको कर्जा उपयोग गर्ने ऋणीलाई कर्जा प्रवाह वा नवीकरण गर्दा ऋणी संस्थाको क्रेडिट रेटिङ एजेन्सीबाट गरिएको रेटिङलाई कर्जा मूल्यांकनका आधारका रूपमा लिनपुर्नेछ, निर्देशनमा भनिएको छ, तर यो व्यवस्था घ वर्गका लघुवित्त वित्तीय संस्थालाई प्रवाह हुने कर्जाको हकमा अनिवार्य हुने छैन ।रियल इस्टेट कर्जा र त्यसको धितो सुरक्षण (फियर मार्केट भ्यालु) बीचको अनुपात (लोन टू भ्यालु रेसियो) बढीमा ५० प्रतिशतसम्म मात्र कायम गर्नुपर्नेछ । तर निजी आवासीय घर कर्जा र नियमानुसार दर्ता भई सञ्चालनमा रहेका नेपाल सरकारबाट स्वीकृतिप्राप्त घर निर्माण व्यवसाय कम्पनीपरियोजनालाई आवासीय घर निर्माणका लागि प्रदान गरिने कर्जाको हकमा यस्तो अनुपात बढीमा ६० प्रतिशतसम्म कायम गर्न सकिने प्रावधान छ ।अब बैंक तथा वित्तीय संस्थाले कर्जा तथा सापटको ब्याजदर निर्धारण गर्दा एउटै प्रकृतिका कर्जा तथा सापटको ब्याजदर अन्तर २ प्रतिशत बिन्दुभन्दा बढीले फरक पार्न नपाउने भएका छन् । बैंक तथा वित्तीय संस्थाले पहुँचवालालाई कम र सर्वसाधारणलाई बढी प्रिमियममा कर्जा प्रवाह गर्ने प्रवृत्ति नियन्त्रण गर्न यस्तो व्यवस्था गरिएको नेपाल राष्ट्र बैंकका प्रवक्ता भट्टले बताए । राष्ट्र बैंकले व्यक्तिको ५० लाखभन्दा बढी रकमको मुद्दती निक्षेपमा अनिवार्य रूपमा स्थायी लेखा नम्बर पेस गर्नुपर्ने भएको छ । बैंक तथा वित्तीय संस्थाले कुनै प्राकृतिक व्यक्तिको ५० लाखभन्दा बढीको मुद्दती निक्षेप स्वीकार गर्दा निक्षेपकर्ताको स्थायी लेखा नम्बर अनिवार्य रूपमा लिनुपर्नेछ, परिपत्रमा भनिएको छ, बैंक तथा वित्तीय संस्थाले आफ्नो संस्थामा प्राकृतिक व्यक्तिका नाममा बचत तथा मुद्दती खातामा रहेको ५ लाखसम्मको निक्षेप निक्षेप तथा कर्जा सुरक्षण कोष सँग सुरक्षण गराउने आवश्यक व्यवस्था मिलाउनुपर्नेछ । बैंकहरूले प्राइभेट इक्विटी तथा भेन्चर क्यापिटलको सेयरमा गरिएको कुल लगानी रकमलाई पुँजी कोष गणना गर्दा प्राथमिक पुँजीमै जोड्न पाउने राष्ट्र बैंकको निर्देशन छ । राष्ट्र बैंकले राष्ट्रियस्तरका विकास बैंकलाई समेत वाणिज्य बैंकसरह निक्षेप संकलनमा कुनै सीमा नलाग्ने व्यवस्थासमेत गरेको छ । बैंकहरूले चालु आर्थिक वर्ष ०८०८१ मा अतिरिक्त पुँजी कोषमा ०५ प्रतिशत रकम राख्नुपर्ने व्यवस्था कार्यान्वयनमा ल्याएको छ । कृषि, ऊर्जा र लघु, घरेलु, साना एवं मझौला उद्यमले (१ करोडभन्दा कम रकमका कर्जा तथा प्रत्यक्ष रूपमा प्रवाह भएका विपन्न वर्ग कर्जासमेत) तोकिएको कर्जा प्रवाह गर्न थप एक वर्षको समय पाएका छन् । अब वाणिज्य बैंकहरूले ०८४ असारभित्र कृषिमा कुल कर्जाको १५, ऊर्जामा कुल कर्जाको १० र लघु, घरेलु, साना एवं मझौला उद्यमका क्षेत्रमा (१ करोडभन्दा कम रकमका कर्जा तथा प्रत्यक्ष रूपमा प्रवाह भएका विपन्न वर्ग कर्जासमेत) न्यूनतम १५ प्रतिशत कर्जा प्रवाह गर्नुपर्नेछ । यसअघि ०८३ असारभित्र तोकिएको कर्जा प्रवाह गरिसक्नुपर्ने व्यवस्था थियो ।"
विस्तारित कर्जाको तेस्रो किस्ता दिन आईएमएफ सहमत,"काठमाडौं (कास) विस्तारित कर्जा सुविधा (ईसीएफ) अन्तर्गतको तेस्रो किस्ता दिन अन्तर्राष्ट्रिय मुद्रा कोष (आईएमएफ) सहमत भएको छ । हाल नेपालमा रहेको आईएमएफको एक प्रतिनिधिमण्डलले अर्थमन्त्री प्रकाशशरण महत, राष्ट्र बैंकका गभर्नर महाप्रसाद अधिकारीलगायत विभिन्न उच्च अधिकारीलाई भेटेको थियो । खासगरी अर्थमन्त्री महत र गभर्नर अधिकारीले ईसीएफ लिँदा सरकारले गरेको समग्र अर्थतन्त्रमा सुधार गर्ने प्रतिबद्धता कार्यान्वयन गर्ने आश्वासन पाएपछि आईएमएफको टोली तेस्रो किस्ता निकासा गर्न सहमत भएको हो । असोज ४ देखि १७ (सेप्टेम्बर २१ देखि अक्टोबर ५) सम्म आईएमएफको टोली नेपाल भ्रमणमा छ । नेपालका लागि मिसन चिफको नेतृत्वमा आईएमफको टोली नेपाललाई दिइएको विस्तारित कर्जा सुविधा (एक्स्टेन्डेट क्रेडिट फ्यासिलिटी) अन्तर्गत भइरहेका सुधार कार्यक्रमको कार्यान्वयन अनुगमन गर्न आएको हो । आईएमएफको कार्यकारी समितिले पारित गरेपछि मात्रै यो सहयोग नेपालले प्राप्त गर्नेछ ।आईएमएफले ईसीएफमार्फत नेपाललाई प्रदान गर्ने ४९ अर्ब रुपैयाँ विस्तारित कर्जा सुविधाअन्तर्गतको तेस्रो किस्ता दिन सहमति जनाएको हो । यसअनुसार अब आईएमएफले तेस्रो किस्तामा करिब पौने ७ अर्ब रुपैयाँ (५ करोड १३ लाख डलर) दिनेछ । यससँगै नेपालले कुल ४९ अर्ब रुपैयाँमध्ये २७ अर्ब ११ करोड रुपैयाँ (२० करोड ५४ लाख डलर) सहयोग प्राप्त गर्नेछ । नेपालको वित्तीय क्षेत्र सुधार र बजेटरी प्रणाली सुधारका लागि आईएमएफले यो सुविधा प्रदान गरिरहेको छ । यसअघि सरकारले आफ्नो प्रतिबद्धताविपरीत आयात प्रतिबन्ध गरेको, प्रतीतपत्रमा नगद मार्जिनको व्यवस्था गरेकोलगायत कारण देखाएर दोस्रो कित्ता पनि रोकेर लामो समयपछि मात्र भुक्तानी दिएको थियो । तेस्रो कित्ता भने समयमै दिन सहमति जनाएको हो । नेपाल सरकारले वित्त क्षेत्र र मौद्रिक क्षेत्रमा सुधार गर्ने प्रतिबद्धता जनाउँदै आईएमएफसँग ०७८ पुसमा विस्तारिक कर्जा सुविधा लिएको थियो ।"
ऊर्जा क्षेत्रमा नेपालको उल्लेख्य प्रगति ः विश्व बैंक,"काठमाडौं (कास) विश्व बैंकले आफ्नो पछिल्लो प्रतिवेदनमा नेपालमा आर्थिक विकासको सम्भावना उच्च गतिमा हुन सक्ने र नेपाल अतिकम विकसित मुलुकबाट स्तरोन्नति हुनु सकारात्मक रहेको उल्लेख गरेको छ । अर्धवार्षिक रूपमा सार्वजनिक हुने नेपाल विकास अपडेटमा विश्व बैंकले नेपालको आर्थिक वृद्धिदर ३९ प्रतिशत हुने प्रक्षेपण गर्दै सकारात्मक संकेतका बाबजुद चुनौती पनि कायम रहेको जनाएको हो । नेपाल आर्थिक पत्रकार समाज (सेजन) र काठमाडौं विश्वविद्यालयसँग सहकार्य गर्दै विश्व बैंकले बिहीबार दक्षिण एसियाली विकास अपडेट र नेपाल विकास अपडेट प्रतिवेदन सार्वजनिक गरेको थियो । उक्त समारोहमा विश्व बैंकका माल्दिभ्स, नेपाल र श्रीलंका हेर्ने कन्ट्री डाइरेक्टर फारिस हदाद जर्भोस, विश्व बैंकको दक्षिण एसियाली क्षेत्र हेर्ने प्रमुख अर्थशास्त्री फ्रान्जिस्के ला ओनसोर्ज र विश्व बैंकका अर्थशास्त्री नयनकृष्ण जोशीले नेपालको अर्थतन्त्रको पछिल्लो अवस्था र यसमा देखिएका चुनौतीबारे आफ्ना धारणा राखे । जर्भोसले नेपालमा उच्च आर्थिक सम्भावना रहेको र नेपाल अतिकम विकसित मुलुकबाट स्तरोन्नति हुन लागेकामा खुसी व्यक्त गरे । ओनसोर्जले दक्षिण एसियामा पेट्रोलियम पदार्थमा भएको मूल्यवृद्धि, जलवायु परिवर्तन, चीनमा देखिएको मन्दी, प्राकृतिक प्रकोपका कारण मानिसहरू प्रभावित हुनु, आयात र निर्यातमा गरिएको प्रतिबन्ध, नयाँ विदेशी मुद्रामा लगाइएको प्रतिबन्ध जस्ता कारण अर्थतन्त्रमा चुनौती थपिएको बताइन् । अर्थशास्त्री जोशीले गत वर्ष प्रसारण प्रणालीमा ५०० मेगावाट विद्युत् थपिएको र नेपालले भारतमा विद्युत् निर्यात गरिरहेको जानकारी दिए । बंगलादेशमा समेत विद्युत् निर्यातको तयारी भइरहेकाले अर्थतन्त्रको विकासमा यसले ठूलो सहयोग पुग्ने उनको धारणा छ । उत्पादकत्व, एक्सचेन्ज रेट र निर्यातका सम्बन्धमा भएको छलफलमा राष्ट्रिय योजना आयोगका सदस्य रमेशचन्द्र पौडलले नेपाली विद्यालय शिक्षालाई उत्पादकत्वसँग समन्वय गर्न नसकिएकाले यसलाई परिमार्जन गर्नुपर्नेमा जोड दिए । आयात वृद्धि नहुनु, रेमिट्यान्स बढ्नु र भारततर्फ जलविद्युत् निर्यात हुनु नेपालको अर्थतन्त्रका लागि सकारात्मक भएको लक्ष्मी सनराइज बैंककी प्रमुख बिजनेस अफिसर आरती राज्यलक्ष्मी राणाको भनाइ छ । चालु वर्षमा मात्र ५ अर्ब ४३ करोड रुपैयाँभन्दा बढीको बिजुली बेचेको प्रसंग निकाल्दै उनले केन्द्रीय बैंकको नीतिअनुसार बैंकहरूले १० प्रतिशत जलविद्युत्मा लगानीसमेत गरेको जनाइन् । नेपालले आफ्नो बजारलाई आवश्यक जनशक्ति उत्पादन गर्न सक्नुपर्ने सुझाउँदै आर्थिक विकासका लागि प्राविधिक र व्यावसायिक शिक्षामा जोड दिनुपर्ने नेपालस्थित स्विट्जरल्यान्ड राजदूतावासकी कार्यक्रम म्यानेजर दोरोथी लोड्सचेरले बताइन् । आर्थिक विकासको संवाहक युवा जनशक्ति भएको उनको भनाइ छ । नेपाली अर्थतन्त्र रेमिट्यान्समा निर्भर रहेकाले उत्पादनमुखी क्षेत्रको प्रवर्द्धन गरेर निर्यातमा जोड दिनुपर्ने साउथ एसिया वाच अन ट्रेडका कार्यकारी निर्देशक पारस खरेलले जनाए । बजेटमार्फत सरकारले उत्पादनलाई बढावा दिनुका साथै डिजिटल अर्थतन्त्रलाई सहजीकरण गरेको अर्थशास्त्री तथा अर्थ मन्त्रालयका आर्थिक सल्लाहकार पोषराज पाण्डेको दाबी छ ।"
सस्तो चामल सकिादा दुर्गमका गोदाम रित्तै,"(धनगढीवीरेन्द्रनगर)दसैंतिहारलगायत प्रमुख चाडबाड निजिकिँदै जाँदा सुदूरपश्चिम र कर्णालीका पहाडी जिल्लाका सर्वसाधारणले महँगो चामलको भार खेपिरहेका छन् । यी दुई प्रदेशका कुनै पनि जिल्लामा रहेका खाद्य व्यवस्था तथा व्यापार कम्पनी लिमिटेडका गोदाममा सर्वसाधारणलाई आवश्यक तुलनात्मक रूपमा सस्तो तथा गुणस्तरीय मोटा चामलको मौज्दात छैन । खाद्यमा प्रतिकिलो ५४ रुपैयाँको मोटा चामल मौज्दात छैन । भएको मसिना चामल प्रतिकिलो ९२ रुपैयाँ पर्ने भएकाले सर्वसाधारणले किन्ने अवस्था छैन ।बाजुराको रजालीका मानबहादुर रोकाया बुधबार चामलका लागि खाद्य व्यवस्था तथा व्यापार कम्पनी लिमिटेडको मार्तडी गोदाममा पुगे । सधैं प्रतिकिलो ५४ रुपैयाँ पर्ने अरुवा मोटो चामलका लागि पैसाको जोहो गरेर आएका उनले चामल पाएनन् । ९२ रुपैयाँ प्रतिकिलो पर्ने चामल त थियो । तर त्यति महँगो मूल्यको चामल किनेर खानेहरू गाउँघरमा हुन्नन् । उनी गोदाम पुगेर पनि रित्तै फर्किए । मार्तडीमै मानबहादुरजस्तै दिनकै २५ देखि ३० जना रित्तो हात फर्किने गरेका छन् । बाजुराको कोल्टी, कवाडी डिपोमा पनि त्यही अवस्था छ । खाद्य अभाव भइरहने बाजुरास्थित सदरमुकाम मार्तडी, कोल्टी, कवाडी र मुक्तिकोटका गोदाममा स्थानीयले उपभोग गर्दै आएको चामल छैन । केही कम मूल्य पर्ने भएकाले यहाँका उपभोक्ता खाद्यको मोटा चामलमै निर्भर छन् । तर मार्तडीमा गत भदौ २४ मै उक्त चामल सकिएको भनेर बिक्री केन्द्रले सूचना जारी गरेको छ । कोल्टीमा असोज ८ देखि गोदाम रित्तिएको छ । महँगो मूल्य पर्ने मसिना चामल छ । तर गाउँघरका विपन्न परिवारले किन्न नसक्ने गरी मसिना चामलको मूल्य छ । मोटा चामल प्रतिकिलो ५४ रुपैयाँ पर्छ भने मसिनाको ९२ रुपैयाँ छ ।महँगो मूल्य तिरेर मसिनो चामल खान नसक्ने दुर्गम क्षेत्रका धेरैजसो परिवार खाद्य व्यवस्था तथा व्यापार कम्पनी लिमिटेडले बिक्री गर्ने मोटो चामलमा निर्भर छन् । खाद्यको गोदाम रित्तै भएपछि ५४ रुपैयाँमा पाइने सोही गुणस्तरको चामल बजारबाट किन्न ७० रुपैयाँ तिर्नुपरेको स्थानीय बताउँछन् । भोकभोकै बस्न सक्ने अवस्था भएन । खाद्यबाट ९२ रुपैयाँ हालेर मसिना चामल किन्न सक्ने अवस्था छैन । त्यसैले ७० रुपैयाँ हालेर मोटा चामल किनेर छाक टारिरहेका छौं, मानबहादुरले भने, चाडबाडको मुखमा महँगो चामलको भार पर्यो । सुदूरपश्चिमका धेरैजसो पहाडी जिल्लाको अवस्था बाजुराको जस्तै हो ।आर्थिक वर्ष ०७९८० मा मार्तडीमा ९ हजार क्विन्टल, कोल्टीमा ८ हजार, कवाडीमा ३ हजार र मुक्तिकोटमा ५ सय क्विन्टल मोटा चामल बिक्री भएको थियो । महँगो मूल्य पर्ने भएकाले मसिना चामलको बिक्री नगण्य छ, मार्तडीस्थित शाखा कार्यालयका प्रमुख मेखराज ओझाले भने । चाडबाडका बेला नजिकिएकाले खाद्य गोदाम रित्तै हुँदा स्थानीय चिन्तामा छन् भने खाद्यका कर्मचारी दबाबमा । यता, कर्णालीमा पनि सुदूरपश्चिममा जस्तै समस्या हो । कालीकोटको पचाल झरनाका स्थानीय कमल न्यौपाने चार दिनअघि चामलका लागि खाद्य डिपो पुगे । तर चामल नपाएरै फर्किए । दसैंतिहारका लागि चामलको जोहो गर्न गएको थिएँ, हामीले किन्ने सस्तो चामल सकिएको रहेछ । झन्डै दोब्बर मूल्य पर्ने महँगो चामल किन्ने पैसा नभएर रित्तो हात घर फर्कें, उनले भने । मुगुमा पनि मोटा चामल अभाव छ । मुगुमा मोटा अरुवा चामलको मूल्य प्रतिकिलो ५६ रुपैयाँ पर्छ भने जिरा मसिनाको ९२ रुपैयाँ छ । स्थानीयले माग गरेअनुसारको चामल नपाउने समस्या रहेको मुगुको सोरु गाउँपालिकाका रमेश शर्माले जनाए । अहिले मोटा चामल छैन, मसिना मात्र छ । मसिना चामल हुनेखानेले मात्र किन्न सक्ने अवस्था छ । हुँदा खानेले किन्न सक्ने मोटा चामल पाइँदैन, उनले भने । कालीकोटभर अहिले मोटा चामल छैन । चामल सकिएको तीन महिनाभन्दा बढी भइसक्यो । ५४ रुपैयाँ प्रतिकिलो मूल्यको मोटा चामल नभएपछि स्थानीयले ९२ रुपैयाँको स्टिम मन्सुली चामल किन्नुपर्ने बाध्यता छ । सबैले महँगो मूल्यको चामल किन्न नसक्ने भएकाले स्थानीयले चाडबाडको मुखमा समस्या भइरहेको बताएका छन् । कालीकोटलाई चालु आर्थिक वर्षमा ११ हजार क्विन्टल मोटा चामलको कोटा छुट्याइएको छ । तर अहिलेसम्म चामल नआएको खाद्य व्यवस्था तथा व्यापार कम्पनी लिमिटेडका कमलराज पाण्डेले जनाए । खाद्य व्यवस्था तथा व्यापार कम्पनी लिमिटेड सुर्खेत गोदाममै मोटा चामलको अभाव छ । २४ क्विन्टलबाहेक मोटा चामल स्टक नभएको कार्यालय शाखा प्रबन्धक माधव मिश्रको भनाइ छ । खाद्यले कारागार र भैपरीका लागि न्यूनतम मौज्दात राख्नैपर्ने नियम छ । कर्णालीका कुनै पनि जिल्लामा सर्वसाधारणको बिक्रीका लागि मोटा चामल मौज्दात छैन । यस वर्ष अत्यधिक माग भएकाले मोटा चामल अभाव भएको मिश्रले बताए । सस्तो र गुणस्तरीय पनि भएकाले सोही चामल मात्र माग हुने उनको भनाइ छ । कर्णालीमा गत वर्ष एक लाख क्विन्टल चामल आएको थियो । कर्णालीमा बर्सेनि यही परिमाणमा चामल खपत हुन्छ । खाद्य व्यवस्था तथा व्यापार कम्पनीको सुर्खेत कार्यालयले ९ शाखा कार्यालय, ७ डिपो र १७ बिक्री केन्द्रमार्फत चामल बिक्री गर्दै आएको छ । कर्णालीका मुगु, हुम्ला, डोल्पा, जाजरकोट, कालीकोट र जुम्लामा अनुदानको चामल जाने गरेको छ ।यता, लिमिटेडको सुदूरपश्चिम प्रदेश कार्यालय धनगढीमा दुई हजार पाँच सय क्विन्टल मोटा चामल मात्र मौज्दात छ । त्यो पनि कैदीबन्दीका लागि अनिवार्य मौज्दात राख्नैपर्ने भएकाले न्यूनतम एक हजार क्विन्टल त्यसका लागि व्यवस्थापन गर्नुपरेको धनगढीसिथत प्रदेश कार्यालयले जनाएको छ । केही बचत हुन सक्यो भने थोरथोरै परिमाणमा जिल्ला पठाउने विचारमा छौं, कार्यालयकी निमित्त कार्यालय प्रमुख कल्पना विष्ट ऐरले भनिन्, जिल्ला जिल्लाबाट अत्यधिक चामल माग भएकाले निकै प्रेसरमा छौं । साउनयता पहाडी जिल्लामा दुई हजार एक सय क्विन्टल चामल पठाइएको छ । तर जिल्लामा त्यति परिमाणले मागलाई धान्ने अवस्था रहेन । खाद्यमा चामल नभएपछि स्थानीयले त्यही गुणस्तरको चामल पनि महँगो मूल्यमा स्थानीय बजारबाट महँगो मूल्यमा किन्नुपर्ने बाध्यता छ ।"
शुक्रबारदेखि नाडा डिजिटल अटो शो,"काठमाडौं (कास) नाडा अटोमोबाइल्स एसोसिएसन अफ नेपाल र हाम्रो बजार डटकमको सहकार्यमा शुक्रबारदेखि नाडा डिजिटल अटो शो गरिने भएको छ । नाडाको सचिवालय, टेकुमा यससम्बन्धी सम्झौतापत्रमा हस्ताक्षर भएको छ ।नाडाका तर्फबाट अध्यक्ष ध्रुव थापा र हाम्रो बजार डटकमका तर्फबाट कान्तिपुर मिडिया ग्रुपका बजार प्रबन्धक सागर केसीले हस्ताक्षर गरे । सम्झौताअनुसार डिजिटल अटो शो गर्ने हाम्रो बजार डटकमले काठमाडौंको भृकुटीमण्डपमा हालै सम्पन्न नाडा अटो शो २०२३ का सम्पूर्ण गतिविधिबारे नाडा डट हाम्रो बजार डटकममार्फत दिनदिनै विविध जानकारी प्रसारण गर्नेछ ।"
विशालको ऐतिहासिक प्रदर्शन,क्यानोइङ क्यानोइङ स्लालमअन्तर्गत पुरुष कायकमा नेपालका गणेश गुरुङ शुक्रबार सेमिफाइनलका लागि छनोट भएका छन् । दुई चरणको हिट्समा प्रतिस्पर्धी भएका गणेश सेमिफाइनल चरणमा पुगेका हुन् । कायकमा १६ खेलाडी सेमिफाइनल पुग्ने प्रावधान छ । गणेश पहिलो हिट्समा १६ खेलाडी सहभागी भएकोमा १४ औं भए । पहिलो हिट्सबाट ८ खेलाडी सेमिफाइनल चरणमा पुगेका थिए । दोस्रो हिट्समा नेपालका गणेशसहित आठ खेलाडीले प्रतिस्पर्धा गर्दा उनी सातौं हुँदै छनोट भए । दोस्रो हिट्समा खेलेका सबै खेलाडी सेमिफाइनल चरणमा छनोट भएका हुन् । सेमिफाइनल चरणमा १६ खेलाडी प्रतिस्पर्धी हुनेछन् । त्यसबाट १० खेलाडीले फाइनल चरणमा प्रतिस्पर्धा गर्नेछन् ।
क्यानको साझेदारमा आईएमई पे,सोमपाल र करण ब्रान्ड एम्बासडरआईएमई पेले राष्ट्रिय क्रिकेट टोलीका तीव्र गतिका बलिङ अलराउन्डर सोमपाल कामी र करण केसीलाई ब्रान्ड एम्बासडर नियुक्त गरेको छ । आईएमईले दुई खेलाडीलाई वार्षिक ५ लाख प्रदान गर्ने सीईओ रेग्मीले बताए । सम्झौता एक वर्षको हुनेछ । सोमपाल र करण राष्ट्रिय टोलीबाट लामो समयदेखि खेल्दै आएका खेलाडी हुन् । दुवैले व्यक्तिगत प्रायोजनले खेलाडीको हकमा ठूलो अर्थ लाग्ने बताए ।
न्युजिल्यान्डको शक्तिशाली प्रदर्शन,"अहमदाबाद (एएफपी) डेभोन कोन्वे र रचिन रवीन्द्रको सानदार शतकमा न्युजिल्यान्डले बिहीबार एकदिवसीय विश्वकप क्रिकेटको उद्घाटन खेलमा शक्तिशाली प्रदर्शन गर्दै इंग्ल्यान्डलाई ९ विकेटले पराजित गरेको छ । चार वर्षअघि इंग्ल्यान्डले घरेलु मैदानमा न्युजिल्यान्डलाई हराएर पहिलो पटक विश्वकप जितेको थियो । प्रमुख खेलाडी बेन स्टोक्सविनै खेलेको इंग्ल्यान्डलाई २८२९ को स्थितिमा रोकेपछि विश्वको सबैभन्दा ठूलो क्रिकेट रंगशालामा देव्रेहाते जोडी कोन्वे र रवीन्द्रले दोस्रो विकेटमा २ सय ७३ रनको अविजित साझेदारी गरे । जसका कारण न्युजिल्यान्डले आरामदायी हिसाबमा १३४ ओभरअघि खेल आफ्नो पक्षमा पारेको थियो । कोन्वे १ सय ५२ र रवीन्द्रले १ सय २३ रन बनाए । २३ वर्षे रवीन्द्रको पहिलो एकदिवसीय अन्तर्राष्ट्रिय शतक हो । प्लेयर अफ द म्याच उनले कुल ९६ बल खेल्दै ११ चौका र ५ छक्का प्रहार गरे । कोन्वेले १ सय २१ बल खेली १९ चौका र ३ छक्का प्रहार गरे । न्युजिल्यान्ड पनि नियमीत कप्तान केन विलियम्सनविना खेलिरहेको थियो । तर कार्यबाहक टम लाथमले उनको अनुपस्थिति महसुस हुन दिएनन् । जो रुटले ७७ रन बनाए पनि इंग्ल्यान्डले चुनौती दिन सकेन । कप्तान जोस बटलरले ४३, जोनी बेरिस्टोले ३३ र ह्यारी ब्रुकले २५ रन बनाए । न्युजिल्यान्डका म्याट हेनरीले ३, स्पिनरद्वय मिचेल सान्टनर र ग्लेन फिलिप्सले २२ विकेट लिए ।"
छोटकरी,"बूढानीलकण्ठ विजयीकाठमाडौं (कास) बूढानीलकण्ठ बास्केटबल क्लबले नेसनल बास्केटबल लिगको बिहीबारको खेलमा विजय हात पारेको छ । बूढानीलकण्ठले हाउन्ड्स एकेडेमीलाई ७६७३ स्कोरमा हरायो । ३ खेलमा २ जितसहित ५ अंक बटुलेको बूढानीलकण्ठ तेस्रो स्थानमा छ । हाउन्ड्सले सबै तीन खेलमा हार भोगेको छ । राखेप कभर्डहलमा बूढानीलकण्ठले २२१९, ४०३१, ६१४८ स्कोरसहित पहिलो तीन क्वाटर आफ्नो पक्षमा पार्यो । १२ स्कोर गरेका प्रसिद्ध मगर प्लेयर अफ द म्याच भए । फिनिक्स नकआउट चरणमाकाठमाडौं (कास) फिनिक्स कलेज बिहीबार एपेक्स अन्तर कलेज क्रिकेट प्रतियोगिताको क्वाटरफाइनलमा पुगेको छ । मूलपानीस्थित तल्लो क्रिकेट मैदानमा फिनिक्सले आस्था कलेजलाई ७ विकेटले हरायो । आस्थाले मैदान भिजेका कारण १८ ओभरमा छोट्याइएको खेलमा ५ विकेट गुमाई १ सय २६ रन बनायो । भूपाल डंगोलले ६६ रन बनाए । फिनिक्सका क्रिस ऐरले ५ विकेट लिए । सुशान्त थापाले अविजित ७८ रन बनाएपछि फिनिक्सले १६१ ओभरमै लक्ष्य पूरा गर्यो । नेकोसले खेलकुद महोत्सव गर्नेकाठमाडौं (कास) नेपाल खेलकुद महासंघ समाजवादी (नेकोस) ले १० खेल समेट्दै नेकोस खेलकुद महोत्सव तथा च्याम्पियनसिप गर्ने भएको छ । च्याम्पियनसिपको उद्घाटन असोज २० गते सातदोबाटोस्थित अन्तर्राष्ट्रिय खेलकुद परिसर हातामा हुनेछ । महासंघ अध्यक्ष तथा राखेपका पूर्वसदस्यसचिव केशवकुमार विष्टले खेलकुद महोत्सव तयारी पूरा भएको बताए ।"

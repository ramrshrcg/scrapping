शीर्षक,विवरण
पूर्वसभामुख महराका छोरासहित ४ विरुद्ध मुद्दा,"तीन कसुरमा मुद्दासुन तस्करी प्रकरणमा सरकारी वकिल कार्यालयले राहुलसहित चार अभियुक्तविरुद्ध आपराधिक विश्वास घात, भन्सार चोरीपैठारी र संगठित अपराधसम्बन्धी कसुर गरेकोमा सजाय मागदाबी लिएको छ । भन्सार ऐन, संगठित अपराध निवारण ऐन र मुलुकी अपराध संहिता२०७४ अनुसार प्रतिवादीविरुद्ध बिगो, कैद र जरिवाना हुनुपर्ने मागदाबी छ । भन्सार ऐन २०६४ को दफा ५७ को उपदफा १ मा कसैले कुनै मालवस्तु चोरी, निकासी वा चोरीपैठारी गरेमा वा गर्ने प्रयत्न गरेमा वा खास बाटोबाट मात्र निकासी वा पैठारी गर्न पाउने गरी बाटो तोकिएकामा सोबाट बाहेक अन्यत्रबाट निकासी वा पैठारी गरेमा वा गर्ने प्रयत्न गरेमा यस ऐनबमोजिम कसुर गरेको मानिने भनिएको छ । यो उपदफामा ३ करोड रुपैयाँभन्दा बढी बिगोमा तीन वर्षदेखि ५ वर्षसम्म कैद सजाय हुने व्यवस्था छ । भेपको सुन प्रकरणमा साढे ८ करोड रुपैयाँ बिगो कायम गरिएकाले यही दफालाई टेकेर अभियुक्तमाथि सजाय मागदाबी गर्नुपर्ने उल्लेख छ । संगठित अपराध निवारण ऐन २०७० को दफा ३ मा कसैले संगठित अपराध गर्न नहुने उल्लेख छ । कसैले आपराधिक समूहको लाभका लागि आपराधिक समूहको निर्देशनमा आपराधिक समूहको तर्फबाट आपराधिक समूहसँग मिलेर वा आपराधिक समूहको सदस्य वा जानीजानी कुनै गम्भीर अपराध गरेमा निजले संगठित अपराध गरेको मानिने भनिएको छ । दफा ५ मा आपराधिक समूह स्थापना गर्न नहुने उल्लेख छ । यो कसुरमा संलग्नलाई दफा ९ अनुसार ५ वर्षसम्म कैद र ५० हजार रुपैयाँसम्म जरिवाना हुने व्यवस्था छ । मुलुकी अपराध संहिता २०७४ को दफा २५२ को उपदफा १ मा कसैले कसैलाई विश्वास घात गर्न नहुने भनिएको छ । आफ्नो जिम्मा वा संरक्षणमा रहेको अर्काको सम्पत्ति बेइमानीपूर्वक आफ्नो निमित्त प्रयोग गरेमा वा कुनै प्रकारले रूपान्तरण गरेमा वा त्यस्तो सम्पत्तिको उपयोग तत्सम्बन्धी करार वा सर्तनामा वा कानुनविपरीत बेइमानीपूर्वक आफ्नो निमित्त उपयोग गरेमा वा हक टुटाई अरूलाई दिएमादिलाएमा आपराधिक विश्वास घात हुने भनिएको छ । कुनै संस्थाको व्यवस्थापक, प्रबन्धक, कर्मचारी वा प्रतिनिधिको हैसियतले कुनै व्यक्तिले वा कुनै सम्पत्ति एक ठाउँबाट अर्को ठाउँमा पुर्याइदिने वा गोदाम वा अन्य कुनै ठाउँमा सुरक्षितसाथ राख्ने जिम्मा लिएको वा त्यस्तो गर्ने कानुनी कर्तव्य भएको व्यक्तिले आपराधिक विश्वासघात गरेको ठहर्ने र यो कसुरमा ५ वर्षसम्म कैद ५० हजार रुपैयाँसम्म जरिवाना हुने उल्लेख छ । यसबाहेक आपराधिक विश्वासघात गरेको कसुरमा ३ वर्षसम्म कैद वा ३० हजार रुपैयाँसम्म जरिवाना वा दुवै सजाय हुन सक्छ । राहुलसहितका चार प्रतिवादीलाई ३ वर्षसम्म कैद र ३० हजार रुपैयाँसम्म जरिवाना वा दुवै सजाय हुनुपर्ने मागदाबी छ ।"
इजरायलमा अलपत्र विद्यार्थी दुई दिनभित्र ल्याइने,"हालसम्म ४ सय नेपालीले स्वदेश फर्कन नेपाली दूतावासमा नाम दर्ता गराएका छन् । इजरायलमा हाल केयर गिभरसहित ४ हजार ५ सय नेपाली छन्, जसमध्ये २ सय ६५ विद्यार्थी इजरायल सरकारको लर्न एन्ड अर्न कार्यक्रमअन्तर्गत विभिन्न कृषि फार्ममा छन् । कृषि विश्वविद्यालयबाट ११९, त्रिविबाट ९७ र सुदूरपश्चिम विश्वविद्यालयबाट ४९ जना गएका थिए । दक्षिण इजरायलको सेदोत नगेभमा मारिएका १० विद्यार्थीको शव ल्याउन भने ढिलाइ हुने भएको छ । इजरायल सरकारले मारिएका व्यक्तिको शव हस्तान्तरण नगरेकाले ढिलाइ हुने भएको हो । विद्यार्थीको शव एक अस्पतालमा राखिएको परराष्ट्र मन्त्रालयले जनाएको छ । परराष्ट्रमन्त्री साउदले इजरायलले अस्पताल र प्रशासनिक प्रक्रिया पूरा गर्न समय लाग्ने जानकारी दिएको बताए । इजरायलका परराष्ट्रमन्त्रीले प्रक्रिया पुर्याएर हामी शव नेपाल पठाइदिन्छौँ भन्नुभएको छ, उनले भने, जतिसक्यो छिटो शव नेपाल ल्याएर परिवारलाई हस्तान्तरण गर्ने हाम्रो तयारी थियो । साउदले मंगलबार इजरायली समकक्षी एली कोहेनसँग टेलिफोन वार्ता गरी नेपालीको उद्धार र शव स्वदेश फर्काउन आग्रह गरेका थिए । बुधबार इजरायल घटनाबारे जानकारी दिन आयोजित पत्रकार सम्मेलनमा मन्त्रालयकी सहसचिव एवं प्रवक्ता सेवा लम्सालले इजरायलले शव हस्तान्तरण नगरेका कारण केही समय लाग्ने बताएकी हुन् । यो पहिलो उडानमा शव आउँदैन । यसको प्रोटोकल हुन्छ । इजरायल सरकारले शवको हस्तान्तरण गरेपछि मात्रै ल्याउने कुरा हुन्छ, प्रवक्ता लम्सालले भनिन्, जारी युद्ध र आपत्कालीन अवस्थामा भएकाले पोस्टमार्टमलगायत प्रोटोकलका लागि जोड दिने कुरा हुन सकेको छैन । हामीले अनुरोध गरेका छौं । दबाब दिने अवस्थामा छैनौं । आक्रमणमा परी घाइतेमध्ये २ जना अस्पतालबाट डिस्चार्ज भइसकेको पनि उनले बताइन् । बुधबार दुई विद्यार्थी अस्पतालबाट डिस्चार्ज हुनुभएको जानकारी आएको छ, उनले भनिन्, सम्पर्कविहीन रहेका महेन्द्रनगरका विपिन जोशीको खोजीका लागि सबै संयन्त्र परिचालन गरिएको छ ।"
शाक्य राजधानी तिलौराकोटको सम्पदा यात्रा,"सुरुवाती कामकपिलवस्तु सदरमुकाम तौलिहवास्थित तिलौराकोट प्राचीन शाक्य गणराज्यको राजधानी सहर हो । सन् २०१४ देखि युनेस्को र जापनिज फन्ड इन ट्रस्टको सहयोगमा तिलौराकोटमा प्रत्येक वर्ष उत्खनन हुँदै आएको छ । यससँगै पुनः सूचीकरणका लागि प्रक्रिया अगाडि बढाइएको छ । सरकारले २०७८ कात्तिकमा लुम्बिनी विकास कोष उपाध्यक्ष संयोजक रहने गरी ८ सदस्यीय निर्देशक समिति बनाएको थियो । समितिले विश्व सम्पदाको आधार तयार गर्न अन्तर्राष्ट्रिय सम्पदा विज्ञ काईवाई जेलाई अनुरोध गरेर काम थालेको थियो । जे तिनै व्यक्ति हुन्, जसको पहलमा भारतका दुई, मंगोलिया र कम्बोडियाका एकएक स्थल विश्व सम्पदा सूचीमा सूचीकृत भइसकेका छन् । जेको नेतृत्वमा रहेको कन्जर्भेसन आर्किटेक्टद्वय एनी जोशी र सृष्टिना श्रेष्ठको टोलीलाई प्रारम्भिक चरणको प्रतिवेदन बनाउन जिम्मा दिइयो । यो टोलीबाट प्राप्त प्रतिवेदनमा सरोकारवालाको सुझाव थपेर अद्यावधिक प्रतिवेदन बनाइयो । सन १८९८ यताका पुरातात्त्विक अध्ययन, अनुसन्धानको प्रामाणिकताका लागि २०२० मा लुम्बिनी विकास कोषले लुम्बिनीमा कम्प्यारेटिप कार्यशाला गरेको थियो । जसमा भारत, बेलायत, श्रीलंका, पाकिस्तान, बंगलादेश, म्यानमार र इरानका सम्पदाविद् र पुरातत्त्वविद् सहभागी दिए । कोषका वरिष्ठ प्रशासकीय अधिकृत ज्ञानिन राईका अनुसार सहभागीबाट उनीहरूको देशमा भएका विश्व सम्पदास्थलमा कसरी सूचीकृत भए र तिलौराकोटलाई कसरी सूचीकृत गर्न सकिएला भनेर बुझिएको थियो । यो कार्यशालामा नेपाल र अन्य मुलुकका २० वटा पुरातात्त्विक स्थलको तुलनात्मक अध्ययन गरिएको थियो । लुम्बिनी, भारतको साँची, नालन्दा, श्रीलंकाको अनुराधापुरम, पाकिस्तानको तक्षशिला र मन्जेजोदारो, म्यानमारको बगान र श्रीकेस्त, बंगलदेशको महाअस्थगढ र इरानको पेर्सपोलित सासनितको समान सांस्कृतिक र पुरातात्त्विक महत्त्व रहेको विषयमा पनि कार्यशालामा छलफल भएको थियो । पुरातत्त्वविद्ले तिलौराकोट सुरक्षाका दृष्टिले बलियो, राजामहाराजाको जस्तो भव्य भवनका भग्नावशेष, व्यवस्थित सडक, घर, नाली, इनार, पोखरी र सहरजस्तो देखिएको बताउँदै यो ठाउँ भौगोलिक र सामरिक दृष्टिले पनि महत्त्वपूर्ण भएको बताएका थिए । कार्यशालापछि तयार पारिएको प्रतिवेदनपछि तिलौराकोटको प्रारम्भिक मनोनयन दस्ताबेज बनाउने काम गरिरहेको अस्ट्रेलियाका सम्पदा विज्ञ डंकन मार्सलको समितिलाई दिइयो । तिलौराकोटलाई विश्व सम्पदामा सूचीकृत गर्न सरकारले विभिन्न प्रयासहरू जारी राखे पनि निष्कर्षमा पुग्न सकेको देखिएन । आव ०७७७८ र ०७८७९ को नीति तथा कार्यक्रम र बजेटमा तिलौराकोटलाई विश्व सम्पदामा सूचीकृत गर्ने प्रक्रिया अगाडि बढाउने उल्लेख छ । २०७८ कात्तिकमा कोषले विश्व सम्पदा सूचीमा सूचीकृत गर्न सहजीकरणका लागि निर्देशक समिति बनायो । २०७८ कात्तिक १४ मा लुम्बिनी विकास कोष उपाध्यक्ष संयोजक रहने गरी ८ सदस्यीय निर्देशक समिति बनाएको थियो । समितिलाई सरकारी निकायबीच समन्वय र सहकार्य गरेर अघि बढ्न गठन कार्यादेश दिइएको थियो । यसमा पर्यटन मन्त्रालयको संस्कृति महाशाखा प्रमुख, पुरातत्त्व विभागका महानिर्देशक, लुम्बिनी विकास कोष सदस्य सचिव, कपिलवस्तु नगरपालिका नगर प्रमुख, युनेस्को प्रतिनिधि र पुरातत्त्व विभाग विश्व सम्पदा शाखा प्रमुख र कोषका एक जना प्रतिनिधि छन् । समितिले विज्ञ, जनप्रतिनिधि र स्थानीयसँग छलफल, बैठक गरेर विभिन्न सुझाव संकलन गरेर तिलौराकोटलाई ७ सेक्टरमा बाँड्ने योजना बनाएको छ । यसअघि सम्पदा विज्ञ काईवाई जे नेतृत्वको समितिले बनाएको प्रारम्भिक चरणको प्रतिवेदन र यो प्रतिवेदन समेटेर ७ सेक्टर समावेश गरेर अहिले बनाइएको योजना समावेश गरेर नोमिनेसन डोसियर (प्रस्तावित मनोनयन दस्ताबेज) बनाइएको छ । नोमिनेसन डोसियर तयारी समिति संयोजक तथा कोषका वरिष्ठ प्रशासकीय अधिकृत ज्ञानिन राईले युनेस्कोको विश्व सम्पदा केन्द्रले सूचीकृत हुन केके चाहिन्छ भनेर दिएको चेक लिस्ट पछ्याएर काम गरिरहेको बताए । सन् १९७५ मा बाबुकृष्ण रिजालले तिलौराकोटको माउन्ट नम्बर ५ मा उत्खनन गर्दा इसा पूर्व ११ औंदेखि नवौं शताब्दीसम्मको सामग्री प्राप्त गरेको आफ्नो रिपोर्टमा उल्लेख गरेका छन् । पश्चिमी द्वारमा सन् १९६७ देखि १९७२ सम्म तारानन्द मिश्रले उत्खनन गर्दा इसा पूर्व सातौं शताब्दीको सामग्री फेला पारेको आफ्नो रिपोर्टमा उल्लेख गरेका छन् । तर, उनीहरूले फेला पारेका सामग्रीको कालक्रम भारतमा फेला परेका सामग्रीको मितिसँग तुलना गरेर भनिएको थियो ।उत्खनन टोली संयोजक वरिष्ठ पुरातत्त्वविद् डा कनिङ्घमले १० वर्षदेखि भइरहेको उत्खननमा फेला परेको पुरातात्त्विक सामग्री र भग्नावशेष इसा आठौं शताब्दीसम्मका रहेको पुष्टि भएको बताए । उनले विभिन्न ल्याबमा परीक्षण गरेर तिनको कालक्रम निर्धारण गरिएको जनाएका छन् । उनका अनुसार बेलायती प्रयोगशालामा माटो, कार्बन डेटिङ परीक्षण गर्दा प्राचीनतम भएको विवरण आएको हो । भगवान बुद्धको जन्म साढे २५ सय वर्षअघि भएको इतिहासमा उल्लेख छ । तर त्यसअघि नै भगवान गौतम बुद्धको बाल्यकाल र युवा अवस्था बितेको तिलौराकोटमा गाउँको स्वरूपमा मानवीय चहलपहल बढेर बस्ती बसेको पुष्टि भएको पुरातत्त्वविद् बताउँछन् । यहाँ इसा पूर्व आठौं शताब्दी (२८ सय वर्ष) अघि नै मानव बसोबास भएको पाइएको छ । उनले तिलौराकोटको ऐतिहासिक प्रमाणीकतासहित विश्व सम्पदा सूचीमा लैजान सजिलो हुने बताए । पुरातत्त्वविद्हरूले तिलौराकोट दक्षिण एसियामा सबैभन्दा सुरक्षित, सग्लो र महत्त्वपूर्ण ऐतिहासिक सम्पदास्थल भएको बताउँदै आएका छन् । प्राचीन स्मारक संरक्षण ऐनअनुसार तिलौराकोटलाई संरक्षित स्मारक क्षेत्र घोषणा गरिएको छ । विश्व सम्पदामा सूचीकृत गर्न सरकारले तिलौराकोटमा ६ वर्षयता ३० हेक्टर जग्गा अधिग्रहण गरेको छ । योसँगै तिलौराकोटको जग्गा ५३ हेक्टर पुगेको छ । तिलौराकोटमा अहिलेसम्म भएका अध्ययन अनुसन्धानका निष्कर्षलाई समेटेर रणनीतिक नोमिनेसन डोसियर तयार गर्न जिम्मा पाएका छन, अस्ट्रेलियाका सम्पदा विज्ञ डंकन मार्सलले । मार्सल तिनै व्यक्ति हुन्, जसले काठमाडौं उपत्यकाको नोमिनेसन डोसियर पनि तयार पारेका थिए । नेपाल सरकारले २५ हजार अमेरिकी डलरमा उनलाई यो कामको जिम्मा दिएको हो । अन्तर्राष्ट्रिय क्षेत्रमा ख्याति प्राप्त सम्पदा विज्ञ मार्सलले विश्वका धेरै मुलुकका सम्पदास्थलको रणनीतिक नोमिनेसन डोसियर तयार पारेका छन् । उनले गत असोज १२ मा १ सय ५८ पृष्ठ लामो ड्राफ्ट डोसियर तयार गरेर दिएका छन् । उनले झन्डै एक हजार पृष्ठको अन्तिम नोमिनेसन डोसियर २०२४ फेब्रुअरी एकभित्र बुझाउने गरी काम गरिरहेका छन् । तिलौराकोटको विश्वव्यापी मूल्य मान्यता र महत्त्वबारे विश्व समुदायलाई जानकारी गराउन युनेस्कोको विश्व सम्पदा समितिको साउदी अरबमा भएको ४५ औं सम्मेलन (भदौ २४ देखि असोज ८ सम्म भएको) मा संस्कृति तथा पर्यटन मन्त्रालय सचिव भरतमणि सुवेदी नेतृत्वमा सरकारी टोली पुगेको थियो । त्यहाँ एक दशकदेखि तिलौराकोटमा अध्ययन अन्वेषण गरिरहेका प्रोफेसर तथा वरिष्ठ पुरातत्त्वविद् डा कनिङ्घम तिलौराकोटको ऐतिहासिकता, महत्त्व र अन्वेषणबारे जानकारी दिन बेलायतबाट पुगेका थिए । सम्मेलनका दौरान नेपाली टोलीले झन्डै दुई घण्टा जति साइड इभेन्ट गरेर तिलौराकोटबारे सहभागीलाई जानकारी दिइएको थियो । विश्व सम्पदा सूचीमा सूचीकृत गर्न बनाइएको निर्देशक समिति सदस्य सचिव अधिकृत ज्ञानिन राई पनि उक्त सम्मेलनमा थिए । उनले आफूहरूले राम्रो लबिइङ गर्न सफल भएको बताउँदै सकारात्मक नतिजा आउनेमा आफूहरू ढुक्क भएको जानकारी दिए । असोज ९ मा लुम्बिनीमा बसेका निर्देशक समितिको बैठकले ड्राफ्ट नोमिनेसन डोसियर युनेस्कोमा पठाउने निर्णय गरेको छ । हरेक वर्षको ३० सेप्टेम्बरसम्म ड्राफ्ट नोमिनेसन डोसियर बुझाइसक्नुपर्नेमा गत २९ सेप्टेम्बरमा पेरिसमा रहेको युनेस्को मुख्यालयमा बुझाइएको कोषका प्रमुख पुरातत्त्वविद् हिमाल उप्रेतीले बताए ।"
संक्रमणकालीन न्यायसम्बन्धी विधेयकका विवाद सल्टाउने जिम्मा शीर्ष नेतालाई,"(काठमाडौं)संसदीय समितिमा सात महिनादेखि विचाराधीन संक्रमणकालीन न्यायसम्बन्धी विधेयकका महत्त्वपूर्ण प्रावधानमा सहमति नजुटेपछि शीर्ष नेताहरूले नै टुंगो लगाउनुपर्ने भएको छ । प्रतिनिधिसभामा विचाराधीन बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन, २०७१ लाई संशोधन गर्न बनेको विधेयक मा अधिकांश विषयमा दलबीच समझदारी भए पनि विवादमा रहँदै आएका महत्त्वपूर्ण विषय मिलाउन बाँकी छ । प्रतिनिधिसभाको कानुन, न्याय तथा मानवअधिकार समितिले विचाराधीन विधेयकका चार विषयमा थप छलफलबाट टुंगोमा पुर्याउनुपर्ने औंल्याएपछि संसद्को चालु अधिवेशनबाट विधेयक पास नहुने निश्चित भएको छ । प्रतिनिधिसभामा २०७९ फागुन २५ मा दर्ता भएको विधेयकमा दफावार छलफलका लागि कानुन समितिले गत जेठ ५ गते ११ सदस्यीय उपसमिति (सुवास नेम्वाङको निधनपछि १० सदस्यीय) गठन गरेको थियो । उपसमितिले मुख्य चार विषयमै सहमति जुटाउन सकेन । जसमा गम्भीर मानवअधिकार उल्लंघन, सशस्त्र द्वन्द्वमा जोडिएका र प्रभावित व्यक्तिलाई कसरी सम्बोधन गर्ने ?, मानवअधिकार उल्लंघनको घटनामा मेलमिलापमा पीडितको स्वतन्त्र सहमति नभए के गर्ने ? र, सजाय घटाउने विषयमा छन् । कानुन समिति सभापति विमला सुवेदीले समितिले टुंगो लगाउन नसकेका विषयमा शीर्ष राजनीतिक तहमै सहमति खोज्नुपर्ने बताइन् । राजनीतिक सहमति पनि खोज्नुपर्ने छ । त्यति धेरै विषय बाँकी नभएकाले राजनीतिक सहमतिसहित विवादित विषय पनि टुंग्याएर अगाडि बढाउने तयारी छ, उनले भनिन् । विधेयकको दफावार छलफल गर्ने उपसमिति सदस्य तथा कांग्रेस प्रमुख सचेतक रमेश लेखकले विधेयकका अन्तर्वस्तुमा सबै दल एकजुट भइसक्दा पनि राजनीतिक एजेन्डा बन्दा समस्या उत्पन्न भएको बताए । विवादित विषयमा पनि दसैंतिहारपछि दलहरूबीच समझदारी बन्ने र विधेयक सर्वसम्मतिले अगाडि बढ्ने उनको विश्वास छ । एमालेसँग विवादित विषयका अन्तरवस्तुमा सहमति भइसकेको हो । एमालेले यसलाई राजनीतिक एजेन्डा बनाएको छ, उनले भने, एमाले नेतृत्वले विधेयक होल्ड गरेर केही विषयमा मोलमोलाइको विषय बनाउन खोज्नुभएको देखिन्छ ।संक्रमणकालीन न्यायसँग सम्बन्धित विषयमा सुरुवाती चरणदेखि नै आबद्ध एमाले उपमहासचिव प्रदीप ज्ञवाली भने प्रधानमन्त्री पुष्पकमल दाहालले विधेयकलाई पारित गर्ने र यो विषय नै टुंगोमा पुर्याउन पहलकदमी नलिएको आरोप लगाए । संक्रमणकालीन न्यायको विषय कानुन पनि हो र राजनीतिक विषय पनि हो । यो विषय टुंग्याउनुपूर्व राजनीतिक दलबीच विश्वासको वातावरण बनाउन जरुरी छ । प्रधानमन्त्री पारित गर्न मात्र हतारिएको देखिन्छ । उहाँलाई सबैले सहयोग गरिदिए हुन्थ्यो भन्ने छ तर त्यसका लागि वातावरण बनाउने पहल छैन, उनले भने, फागुन १ मा राष्ट्रिय बिदा दिने मन्त्रिपरिषद्को निर्णय, कोशी प्रदेशको मामिलाले पनि वातावरण बिगारिरहेको छ । विधेयकका प्राविधिक कुरा सल्ट्याउन नसकिने खालका छैनन् ।द्वन्द्वकालका पीडितहरूले विधेयकको मस्यौदा र संसदीय समितिमा बनिरहेको सहमतिबाट सन्तुष्ट नरहेको र अन्तर्राष्ट्रिय समुदायले पनि राष्ट्रिय सहमति खोजिरहेको ज्ञवालीको भनाइ छ । संसद्को चौथो दल रास्वपाका प्रमुख सचेतक तथा उपसमिति सदस्य सन्तोष परियारले यसअघिका विधेयकभन्दा अहिले बनेको विधेयक पीडितमैत्री रहेकाले दलबीच सहमति बनेर संक्रमणकालीन न्यायको विषय सदाका लागि निष्कर्षमा पुर्याउनुपर्ने बताए । १७ वर्षसम्म द्वन्द्वकालीन घटनाका पीडितले न्याय नपाउँदा मुलुकको अन्तर्राष्ट्रिय छवि राम्रो भएन । राष्ट्रिय सहमति कतै चाहिन्छ भने यसमा चाहिने हो, उनले भने, ठूला पार्टी जिम्मेवार नबन्दा जुन गतिमा काम सम्पन्न हुनुपर्थ्यो त्यो भएको छैन । दफावार छलफलका क्रममा संसदीय समितिमा दलबीच केही विवादित विषयमा भने सहमति बनेको छ । बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगको कार्यकाल ४ वर्ष बनाउनेमा उपसमितिमा सहमति जुटेको हो । आयोगको कार्यकाल पहिले २ वर्ष थियो । संसदीय समितिले द्वन्द्वकालमा जबर्जस्ती करणी र गम्भीर यौनजन्य हिंसामा परेकाले उजुरी दिन पाउने व्यवस्था विधेयकमा थपेको छ । सशस्त्र द्वन्द्वकालमा यौन हिंसामा परेका व्यक्तिलाई उजुरी दिन ३ महिनाको समय राखेर सूचना जारी गर्ने विषय थपिएको हो । सरकारले यो विषय नराखी विधेयक ल्याएकोमा दफावार छलफलपछि तयार प्रतिवेदनमा भनिएको छ, अध्यक्ष तथा सदस्यको पदमा नियुक्ति भएपछि आयोगले सशस्त्र द्वन्द्वको क्रममा जबर्जस्ती करणी वा गम्भीर यौनजन्य हिंसामा परेका पीडित वा निजका तर्फबाट उजुरी दिन छुट भएको भए आयोगमा उजुरी दिन एक पटकका लागि तीन महिनाको म्याद दिई सार्वजनिक सूचना प्रकाशन गरी आयोगले उजुरी माग गर्नेछ । द्वन्द्वका क्रममा करिब ३ हजार महिला बलात्कारमा परेको जनाइएको छ । पीडितहरूले सत्य निरूपण तथा मेलमिलाप आयोगमा बलात्कार र यौनजन्य हिंसाका घटनाको छानबिन गरी सत्यतथ्य स्थापनाका लागि एक विशिष्टीकृत एकाइ गठन गर्न माग गरेका थिए । सशस्त्र द्वन्द्वका बेला यौन अपराधका घटना सयौं भए पनि कहींकतै अभिलेख नभएकाले पीडितहरू न्यायका लागि संघर्षरत छन् । दफावार छलफलका क्रममा दलबीच संक्रमणकालीन न्यायसम्बन्धी मुद्दा सुनुवाइका लागि सर्वोच्च अदालतमा एक इजलास रहने विषयमा पनि सहमति बनेको छ । पुनरावेदन सुन्ने प्रयोजनका लागि सर्वोच्चमा संक्रमणकालीन न्यायसम्बन्धी संयुक्त इजलास रहनेछ र त्यसका लागि प्रधानन्यायाधीशले आवश्यकताअनुसार सर्वोच्चका न्यायाधीशहरूको सूची तयार गरी सोमध्येबाट इजलास तोक्नेछ भन्ने सहमति बनेको हो । विधेयकमा भने विशेष अदालतको फैसला वा अन्तिम आदेशमा चित्त नबुझ्ने पक्षले ३५ दिनभित्र सर्वोच्चमा पुनरावेदन गर्ने र त्यसको सुनुवाइका लागि तीन न्यायाधीश रहेको संक्रमणकालीन न्यायसम्बन्धी विशेष इजलास गठन गर्ने प्रस्ताव गरिएको थियो । जसमा राजनीतिक दलहरूबीच विवाद थियो । त्यस्तै, आयोगले पीडित पक्षका लागि सिफारिस गरेको परिपूरणमा चित्त नबुझेमा अदालत जानका लागि कानुनी व्यवस्था गर्न पनि दल समितिमा सहमत भएका छन् । आयोगले परिपूरणका लागि गरेको सिफारिसमा चित्त नबुझेमा पीडितले त्यसको आधार र कारण खोली विशेष अदालतमा निवेदन दिन सक्नेछ । पीडितले दिएको निवेदनमा उल्लिखित आधार र कारण मनासिब देखिएमा विशेष अदालतले उपयुक्त आदेश दिन सक्नेछ, प्रतिवेदनमा भनिएको छ । उपसमितिले सरकारले सिफारिस गरेको मानवअधिकार उल्लंघन र गम्भीर उल्लंघनको परिभाषामा संशोधन गर्न समझदारी जुटाएको थियो । व्यक्ति बेपत्ता पार्ने कार्यको परिभाषा राख्ने तथा आयोगका पदाधिकारी चयनमा सार्वजनिक सुझाव लिने विषयमा पनि सहमति भएको छ । सशस्त्र द्वन्द्वका पीडितले विभिन्न संवैधानिक आयोगमा दर्ता गराएका निवेदन झिकाएर छानबिन गर्ने, आयोगका कर्मचारीको सरुवामा आयोगको सहमति आवश्यक पर्ने, माओवादीमा लागेका बालसेनाका लागि परिपूरणको व्यवस्था गर्ने, आयोगमा कम्तीमा ५ इकाइ रहने, दोषी ठहर व्यक्तिको सजाय घटाउने मापदण्ड तय गर्ने विषयमा पनि सहमति भएको छ ।"
संक्रमणकालीन न्यायमा राष्ट्रियअन्तर्राष्ट्रिय चासो,"संक्रमणकालीन न्यायसम्बन्धी विधेयक संसद्बाट कसरी टुंगिन्छ भन्नेमा द्वन्द्वका पक्ष, पीडित, राष्ट्रिय र अन्तर्राष्ट्रिय समुदायले चासो राखेका छन् । विधेयक संसद्मा दर्ता हुनु पहिलेदेखि नै पीडित पक्षले सडक प्रदर्शन र संसद्मा खबरदारी गर्दै आएका छन् । राष्ट्रिय मानवअधिकार आयोगले पटकपटक संक्रमणकालीन न्यायसँग सम्बन्धित कानुन अन्तर्राष्ट्रिय मापदण्डको हुनुपर्ने भन्दै सरकारलाई सुझाव बुझाएको थियो भने संसदीय समितिलाई पनि पत्र लेखेको थियो । प्रधानमन्त्री पुष्पकमल दाहालले संयुक्त राष्ट्रसंघको महासभालाई सम्बोधन गर्दै संक्रमणकालीन न्याय प्रक्रियामा मानवअधिकारको गम्भीर उल्लंघनका लागि कुनै पनि आममाफी हुनेछैन । शान्ति, न्याय र मेलमिलापको माध्यमबाट देशमा दिगो शान्ति स्थापना गर्नु र समाजमा सद्भाव कायम गर्नु मुख्य उद्देश्य हो भनेका थिए । उनले अद्वितीय, राष्ट्रिय स्वामित्वको तथा स्वदेशमा विकसित शान्ति प्रक्रियाको अन्तिम बिन्दुतर्फ पुगेको बताएका थिए । आफू बृहत् शान्ति सम्झौताको सहहस्ताक्षरकर्ताको हैसियतमा प्रमुख सरोकारवालाबीचको दुरीलाई पूरा गर्न र सहमति निर्माण गर्न गम्भीर प्रयास गरिरहेको विश्व समुदायलाई सुनाएका थिए । प्रतिनिधिसभामा तीन दर्जन सांसदले विधेयकमाथि १८६ संशोधन दर्ता गराएका थिए । कानुनको निर्माण सर्वोच्च अदालतको आदेश, राष्ट्रसंघलगायत अन्तर्राष्ट्रिय फोरममा नेपालले गरेको प्रतिबद्धता, कानुन निर्माणमा अन्तर्राष्ट्रिय मापदण्डको सुनिश्चितता, द्वन्द्वपीडितका सरोकारलगायत सबैलाई समेट्नुपर्ने भन्दै पीडित र सरोकारवालाले आवाज उठाउँदै आएका छन् । सशस्त्र द्वन्द्वपीडितले न्याय प्राप्त गर्ने अधिकार संक्रमणकालीन न्यायको प्रमुख विषय भएको भन्दै मानवअधिकार आयोगले उक्त संवेदनशील विषयमा कानुन निर्माण गर्दा ख्याल गर्नुपर्ने बताउँदै आएको थियो । विधेयकमा द्वन्द्वपीडित सुरक्षाकर्मी परिवारलाई राहत र परिपूरणको अधिकार, मानवअधिकारको गम्भीर उल्लंघनका घटनामा माओवादी पक्षलाई थप जवाफदेही बनाउने लगायतका विषयमा सुरक्षा निकायले पनि चासो राखेका थिए । विधेयकको मस्यौदामा छलफल चलिरहेकै बेला अमेरिका, बेलायत, युरोपेली संघलगायत नेपालस्थित राजदूतहरूले संक्रमणकालीन न्यायसम्बन्धी ऐन संशोधन गर्दा त्यसमा अन्तर्राष्ट्रिय मान्यतामा ध्यान पुर्याउन भन्दै शीर्ष नेतालाई भेटेर कूटनीतिक लबिङ गरेका थिए । विधेयकमा द्वन्द्वपीडितहरूले जनाइरहेको सरोकार कसरी सम्बोधन हुन्छ भन्ने उनीहरूको चासो थियो । संयुक्त राष्ट्रसंघका महासचिव एन्टोनियो गुटेरेसले यो महिनाको अन्तिममा नेपाल भ्रमण गर्ने र संसद्मा सम्बोधन गर्ने कार्यसूची थियो । हमासले इजरायलमाथि आक्रमण गरेपछिको विश्वपरिस्थितिलाई लिएर महासचिवको नेपाल भ्रमण स्थगित भयो । संसदीय समितिमा भने संक्रमणकालीन विधेयकमा सहमति जुटाएर अगाडि बढाई काम भइरहेको देखाउन दलहरू लागेका थिए । गत शनिबार प्रधानमन्त्री दाहाल र प्रमुख प्रतिपक्षी दल एमाले अध्यक्ष केपी शर्मा ओलीबीच पनि विधेयकका विषयमा छलफल भएको थियो ।"
'गुट जोगाउन सिटौलाको देश दौडाहा,"(काठमाडौं)शान्ति प्रक्रिया र संविधान निर्माणका बेला दलबीच समन्वयात्मक भूमिकामा अब्बल देखिएका कांग्रेस नेता कृष्णप्रसाद सिटौला केही वर्षयता पार्टी र राष्ट्रिय राजनीतिको अग्रपंक्तिमा छैनन् । उनी कांग्रेसको १४ औँ महाधिवेशनपछि झन् चुपचाप छन् । महाधिवेशनमा सभापति शेरबहादुर देउवाको सहयोगी बनेका उनले महामन्त्रीमा आफ्नो समूहबाट प्रदीप पौडेललाई उम्मेदवार बनाएका थिए । तर महाधिवेशनपछि पौडेलले पनि सिटौलाको साथ छोडे ।गत वर्ष झापा३ बाट लगातार दोस्रो पटक चुनाव हारेपछि सिटौला थप शिथिल भए । गत महाधिवेशनमा आफ्नो गुटलाई सभापति देउवासँगै अलप गराएका उनी अहिले फेरि आफ्नै गुट शक्तिशाली बनाउने मिसनमा छन् । सिटौलाले १५ औँ महाधिवेशन लक्षित सक्रियता मात्रै देखाएका छैनन्, देश दौडाहा नै थालिसकेका छन् ।संविधानसभामा मस्यौदा समितिको सभापति रहेका सिटौला अहिले त्यही संविधानको कार्यान्वयनबारे प्रश्न उठाउँदैजनमत बनाउँदै देश डुलिरहेका छन् । उनी निकट नेताहरूले नेपाली कांग्रेस संवाद केन्द्र स्थापना गरेर सिटौलाको देश दौडाहाको जमर्को मिलाएका छन् । संविधान कार्यान्वयनमा जनप्रतिनिधिको भूमिका विषयमा सातै प्रदेशमा संवाद केन्द्रले गरेका कार्यक्रममा युवा नेता र सहभागीले संविधान कार्यान्वयन, पार्टी र जनप्रतिनिधिको भूमिकामाथि प्रश्न उठाए । सिटौलानिकट कांग्रेस केन्द्रीय सदस्य कुन्दनराज काफ्ले, कोशी प्रदेशका महामन्त्री एव संसदीय दलका प्रमुख सचेतक भूपेन्द्र राई र गण्डकी प्रदेशका सांसद एवं बागलुङ सभापति रत्न शेरचनले संवाद केन्द्रको संयोजन गरेका छन् । संविधान जारी भएको आठ वर्षसम्म पनि संविधानअनुकूलका कानुन नबनेको र त्यसमा जनप्रतिनिधिको भूमिकासमेत कमजोर देखिएको उनीहरूको ठहर छ । संविधान कार्यान्वयनमा जनप्रतिनिधिको भूमिकाकै सन्दर्भमा केन्द्रले साउन, भदौ र असोजमा सात प्रदेशबाट धारणा सुनेको छ । केन्द्रले २१ साउनमा काठमाडौं, ५ भदौमा विराटनगर, १३ भदौमा पोखरा, १६ भदौमा जनकपुरधाम, २५ भदौमा भैरहवा, १० असोजमा धनगढी र २२ असोजमा सुर्खेतमा कार्यक्रम गरेको थियो । सबै कार्यक्रममा नेता सिटौला, उनीनिकट सहमहामन्त्री उमाकान्त चौधरी र केन्द्रीय नेता सहभागी थिए । सातै प्रदेशका राजधानी पुग्दा सिटौलाले नेता कार्यकर्तासँग छलफल गरे । आफूले आगामी महाधिवेशनका लागि तयारी थालेको भने उनले भनेका छैनन् । उनीनिकट नेताहरूले अभियानलाई पार्टीभित्र शक्ति संघर्षकै एउटा पाटोका रूपमा लिएका छन् । कांग्रेसकै नेतृत्वमा संविधान जारी भएको आठ बित्यो, कानुन बनेका छैनन्, जनताले संविधानमा लेखिएको अधिकारको अनुभूति गर्न पाएनन्, केन्द्रीय सदस्य कुन्दनराज काफ्लेले भने, यो सबै कुनै न कुनै रूपमा कांग्रेसको नेतृत्व र उसको खुबीमा जोडिने कुरा हो । अब अब्बल र सबैलाई मिलाएर अघि बढ्ने नेतृत्वको खाँचो छ । यही एजेन्डा लिएर आफूहरू जिल्लास्तरसम्म पुग्ने र संविधानको पूर्ण कार्यान्वयनका लागि दबाब सिर्जना गर्ने उनी बताउँछन् । सिटौलाले भने संविधान आएपछि सर्वसाधारणको जीवनमा आएको परिवर्तन हेर्न देश घुमेको बताएका थिए । युवा साथीहरूले अहिले संवाद केन्द्रमार्फत यो अभियान चलाएकोप्रति खुसी छु, यसले अहिलेको पार्टीको स्थितिमात्रै होइन, समग्र देश र संविधान कार्यान्वयनको स्थितिमा छलफल गरौँ भनेपछि म पनि देश घुम्न निस्किएको छु, कार्यकर्ता भेटघाटमा सिटौलाले भनेका थिए, हामीले आगामी निर्वाचनको एक वर्षअगावै नयाँ रोडम्यापसहित जनताको जीवनका बहुआयामिक पक्षलाई समेटेर बृहत् योजनासहित अघि बढ्ने तयारी गर्नुपर्छ । साँच्चिकै समृद्धिका लागि परम्परागत विकास मोडेल पनि परिवर्तन आवश्यक छ । सातै प्रदेशमा भएका कार्यक्रममा सिटौलाले आफू देशभरि डुलेपछि संविधान कार्यान्वयन र जनप्रतिनिधिको भूमिकामाथि जनताको धारणालाई एकीकृत गरेर पार्टी र सरकारको नेतृत्वसमक्ष पुर्याउने बचन दिएका छन् । नेता भीमसेनदास प्रधानका अनुसार यो अभियान सिटौलाको शक्तिसञ्चयको प्रयास हो । तपाईं समन्वय र सहकार्यको वातावरण बनाउन सक्ने नेता हो । पार्टीमा सबैलाई मिलाएर अघि बढ्नुस्, कार्यकर्तालाई पनि तपाईंले नै मिलाउन सक्नुहुन्छ भनेर सुझाव आएका छन्, उनले भने । अभियानका क्रममा सर्वसाधारणले संविधान कार्यान्वयनप्रति निराशा पोखेका छन् । संविधानले अधिकार दियो, तर त्यसको कार्यान्वयन जनप्रतिनिधिको प्राथमिकतामा परेन, संविधानबमोजिम अधिकार दिलाउने काम गर्नुभएन भन्ने गुनासो धेरै छ, सिटौलानिकट नेता बलदेव तिमल्सिनाले भने, संविधान कार्यान्वयनपछि जनताले के सोचिरहेका छन् भनेर जान्नु अभियानको मुख्य ध्येय थियो ।कांग्रेसको १३ औं महाधिवेशन हुने बेलासम्म सिटौला तत्कालीन संस्थापन समूहमै थिए । त्यसबेला सभापति सुशील कोइराला बितेपछि संस्थापन समूहबाट सभापतिको उम्मेदवार बन्न प्रतिस्पर्धा चल्यो । सिंगो गुटबाट रामचन्द्र पौडेलले आफूलाई उभ्याउँदा सिटौलाले पार्टीमा तेस्रो समूह खडा गरे । महामन्त्रीमा गगन थापा र कोषाध्यक्षमा उमाकान्त चौधरीलाई उम्मेदवार बनाएर सभापतिको प्रत्याशी बनेका सिटौलाले ३२४ मत पाए, दोस्रो चरणमा निर्णायक बनेर देउवालाई सघाए । त्यसयता निरन्तर सभापति देउवासँगै रहे पनि सिटौलाले गगन थापा, प्रदीप पौडेल र उमाकान्त चौधरीसहितको समूह खडा गरेर पार्टीमा तेस्रो धारको नेताका रूपमा आफूलाई उभ्याएका थिए । १३ औं महाधिवेशनपछि १४ औं महाधिवेशनसम्मको अवधिमा पार्टीभित्र र सत्ता दुवैतिर भागबन्डा लिए । त्यसबेला सिटौलाकै जोडबलमा गगन थापा स्वास्थ्यमन्त्री बनेका थिए भने भीमसेनदास प्रधान रक्षामन्त्री । तर १४ औं महाधिवेशनसम्म भने उनको त्यो शक्ति टिकेन । अहिलेसम्म सिटौलाले महामन्त्री उम्मेदवार बनाएका थापा र पौडेल दुवैले उनको साथ छोडिसकेका छन् । तर यति हुँदा पनि कांग्रेसभित्र सिटौलाले आफ्नो भाग छोडेका छैनन् । केन्द्रीय कार्यसमितिमा सिटौलानिकट उमाकान्त चौधरी अहिले सहमहामन्त्री छन् । केन्द्रीय समितिमा कुन्दनराज काफ्ले, तारामान गुरुङ, धना खतिवडा र शिव हुमागाईं सिटौला पक्षका केन्द्रीय सदस्य हुन् । कोशी प्रदेशको संसदीय दलको नेता आफूनिकट उद्धव थापालाई बनाएका छन् । जसका कारण कोशीको सत्ता राजनीतिमा सिटौलाको भूमिका अर्थपूर्ण रहँदै आएको छ । प्रदेशसभामा सातै प्रदेशमा सिटौलाले आफूनिकटलाई सांसद र मन्त्री बनाउन लबिइङ गरेका छन् ।"
बार्बी इन द रेड ल्यान्ड सम्पन्न,"काठमाडौं (कास) अन्तर्राष्ट्रिय बालिका दिवस पारेर पद्मकन्या मल्टिपल क्याम्पसको सोसल वर्क डिपार्टमेन्टले बार्बी इन द रेड ल्यान्ड शीर्षकमा कार्यक्रम आयोजना गरेको छ । विश्वभर अक्टोबर ११ लाई अन्तर्राष्ट्रिय बालिका दिवसका रूपमा मनाइँदै आएको छ । क्याम्पसको हलमा आयोजित कार्यक्रममा बालिकाका हकअधिकार र उनीहरूका चुनौतीबारे बहस भएको थियो । कार्यक्रममा बालिकाका समस्या मात्रै नभई उनीहरूलाई कसरी सशक्त बनाउँदै लैजान सकिन्छ भन्ने विषयमा पनि चर्चा भयो ।यही दिवसको छेको पारेर डिपार्टमेन्टले ब्रेकिङ द ब्यारियर्स ः इम्पावरिङ गर्ल्स बार्बी इन द बार्बील्यान्ड कार्यक्रम आयोजना गर्दै छ । कार्यक्रमको यो शीर्षकले गुलाबी रंग हुँदै बालिका कसरी रातो रंगको यात्रामा हिँड्दै छ भन्ने देखाउँछ ।रातोलाई यहाँ साहस र महिनावारीको प्रतिबिम्बका रूपमा लिइएको छ । सञ्चारकर्मी ओसिन सिटौलाले सञ्चारमाध्यमले लैंगिक असमानता हटाउन कस्तो भूमिका खेल्न सक्छ भन्ने विषय पस्कँदै यो दसैंमा आफूले महिनावारी नबार्ने पनि बताइन् । मेरो महिनावारीको समय यो पटक दसैंमा छ । त्यसैले यसपालि पूजा गर्ने, दसैं मान्ने सोचेको छु । हुन त महिनावारीमा पूजा गर्दा मेरो परिवारले पनि केही भन्नु हुँदैन, उनले भनिन्, हाम्रो संस्कृतिका यस्ता बाँधहरूलाई सायद हामीले नै हटाउँदै लैजानुपर्छ । कार्यक्रममा काठमाडौं महानगरपालिकाकी उपमेयर सुनिता डंगोल, पूर्वमिस नेपाल अनुष्का श्रेष्ठलगायतको उपस्थिति थियो ।"
अन्नानलाई नोबेल शान्ति पुरस्कार,सन् २००१ मा आजकै दिन (अक्टोबर १२) मा कोफी अन्नानलाई नोबेल शान्ति पुरस्कार प्रदान गरिएको थियो । संयुक्त राष्ट्रसंघीय महासचिव अन्नानलाई विश्वलाई थप एकीकृत र शान्तिपूर्ण बनाउनका लागि गरेको योगदानको कदर गर्दै नोबेल पुरस्कार प्रदान गरिएको थियो । खासगरी सिरिया युद्धमा शान्ति स्थापनाका लागि उनले विशेष भूमिका निर्वाह गरेका थिए । अफ्रिकी मुलुक घानाका अन्नान १९९७ देखि २००६ सम्म दुई कार्यकाल महासचिव बनेका थिए । अन्नानले २००१ को मार्चमा नेपालको भ्रमण गरेका थिए । उनले नेपालको १० वर्षे माओवादी विद्रोह अन्त्यसँगै शान्ति प्रक्रिया सुरु गर्न उल्लेखनीय कार्य गरेका थिए । अन्नानको ८० वर्षको उमेरमा २०१८ को अगस्ट १८ मा स्विट्जरल्यान्डको बर्नमा निधन भएको थियो ।
संसद् अभ्यासमा शिक्षा र स्वास्थ्यका मुद्दा,"(काठमाडौं)रोस्टममा सभामुख, उपसभामुख, छेउमै संसद् सचिवालयका महासचिव । दायाँबायाँ उभिएका छन् मर्यादापालकहरू । अगाडिपट्टि बेञ्चमा छुट्टाछुट्टै सत्तारूढ, प्रतिपक्ष सांसद, सचेतक र छेउमै मन्त्री बसेका छन् । दर्शकदीर्घा कक्षमा पूर्वसभामुख अग्निप्रसाद सापकोटा र खचाखच अभिभावक थिए । झट्ट हेर्दा सोमबार पाठशाला स्कुल एकान्तकुनामा संसद् भवन बानेश्वरको जस्तै माहोल देखिन्थ्यो । पाठशाला नमुना संसद् सभाको अभ्यास बैठकमा सांसददेखि सभामुख, उपसभामुख, मन्त्री, मर्यादापालकका सबै भूमिकामा भने कक्षा ९ र १० का विद्यार्थी सक्रिय थिए ।कक्षा ९ मा अध्ययनरत समिरन चालिसेले सभामुखको भूमिकामा संसद्को कारबाही प्रारम्भ गरे । एक मिनेट निर्धारण गरिएको शून्य समयमा ६ जना सांसदले बोले । त्यसपछि विशेष समयको कार्यक्रम सुरु भयो । ३ मिनेटको समय छुट्याइएको थियो । चार जनाले आफ्नो धारणा राखें । त्यहाँ बोल्ने विद्यार्थी सांसदले बढ्दो वैदेशिक रोजगार र विदेश पढ्न जाने प्रवृत्तिप्रति प्रश्न उठाए । सरकारले त्यसलाई रोक्न नसकेको टिप्पणी गरे । पाठ्यक्रम परिवर्तन नभएको, शैक्षिक संस्थामा बेथिति मौलाएको, सरकारले सार्वजनिक र निजी शिक्षण संस्थाको भरपर्दो अनुगमन गर्न नसकेको औंल्याए । महँगी, सडक दुर्घटना, इराजरालमा १० जना नेपाली विद्यार्थी मारिएको प्रसंगबारे धारणा राखें । उनीहरू त्यतिमै मात्र रोकिएनन् । प्रधानमन्त्रीको हालसालैको अमेरिका र चीन भ्रमण उपलब्धिमूलक हुन नसकेको आरोप लगाए । सशस्त्र द्वन्द्व र शान्ति प्रक्रियाको बाँकी काम टुंगोमा पुर्याउन नसकेको भनेर आलोचना गरेका थिए । त्यसपछि विशेष समयमा बोल्ने क्रम पनि समाप्त भयो ।संसदीय प्रक्रियाको अभ्यास गरेर सिकौं सिकाउँ भन्ने पाठशाला स्कुलको अभ्यास कार्यक्रममा सभामुखले त्यसपछि संसदीय समितिका प्रतिवेदन पेस गर्न समय छुट्याए । शिक्षा समितिका तर्फबाट छात्रा आस्मा चौधरीले प्रतिवेदन पेस गरिन् । उनले सरकारले सामुदायिक र निजी विद्यालयको पूर्वाधार सरकारले अनुगमन गर्न निर्देशन दिइन् । विद्यालयको अनुगमन स्थानीय तहले गरेर नियमावली बमोजिम कारबाही गर्नुपर्ने माग राखिन् । सामुदायिक विद्यालयमा शिक्षक अभाव रहेकाले शिक्षक सेवा आयोगबाट शिक्षक नियुक्ति गर्नुपर्ने सुझाव प्रतिवेदनमा उल्लेख थियो । प्रत्येक विद्यालयमा मनोवैज्ञानिक परामर्शदाता नियुक्ति गर्नुपर्ने, शिक्षकलाई तालिम, टाढाका विद्यार्थीलाई स्कुल बसको व्यवस्था गर्न पाठशाला सभा शिक्षा समितिले निर्देशन दिएको थियो । निर्देशन ४५ दिनभित्र कार्यान्वयन गरी समितिलाई जानकारी दिनुपर्ने उल्लेख थियो ।लगत्तै सभामुखले स्वास्थ्य समितिलाई प्रतिवेदन पेस गर्न समय दिए । समिति सभापतिको जिम्मेवारीमा रहेकी छात्रा आर्या बुढाथोकीले स्वास्थ्य सेवाको गुणस्तर सुधार गर्न सरकारलाई सचेत गराइन् । देशभर स्वास्थ्य जनशक्ति अभाव देखिएकाले प्रक्षेपण गर्न र जनशक्ति उत्पादनमा ध्यान दिन निर्देशन दिइन् । प्रत्येक अस्पतालले आफ्नै फार्मेसी सञ्चालन गर्नुपर्ने, वृद्धावृद्धा र बालबालिकालाई उपचारमा छुट दिनुपर्ने प्रतिवेदनमा उल्लेख थियो । त्यसपछि क्रमशः यातायात, पूर्वाधार, पर्यटन, खाद्य आपूर्ति, श्रमरोजगार समितिका सभापतिहरूले प्रतिवेदन पेस गरे । यातायात कार्यालयमा बिचौलियाको बिगबिगी रहेको, स्मार्ट लाइसेन्स पाउन ढिलासुस्ती भइरहेकाले सरकारले त्यसमा सुधार गर्नुपर्ने औंल्याए । चाडपर्वका बेला मात्रै सञ्चालन गरिने सुपथ मूल्य पसल बाह्रै महिना सञ्चालन गर्न निर्देशन दिए । राहदानी पाउन सेवाग्रहीलाई सकस परेकाले टोकन प्रणाली लागू गर्न कर्मचारीलाई तालिम दिन सुझाए ।सांसदका धारणा र समितिका प्रतिवेदन सुनेर बसेका प्रधानमन्त्रीको जिम्मेवारीमा रहेका छात्र प्रविणसिंह थापा समसामयिक विषयमा बोल्न रोस्टममा उभिए । उनले सुनकाण्डमा सरकारले प्रभावकारी अनुसन्धान गरेको बताए । स्वास्थ्य संस्थामा निःशुल्क औषधिको व्यवस्था गरिएको जनाए । सडक, पुल, विमानस्थल बनेका छन् । विकासको लहर आएको छ । स्वरोजगार कार्यक्रम सरकारले ल्याएको छ । अब विदेश जाने क्रममा रोकिन्छ, उनले भने । उनले बोल्दै गर्दा सत्तापक्ष बेञ्चका सांसदले समर्थन जनाए । ऋण घटाउने रणनीतिमा सरकार रहेको, अमेरिका र चीन भ्रमण अन्त्य सफल रहेको उनले जानकारी दिए ।सरकार सुशासन, आर्थिक विकास र समृद्धिका लागि अघि बढिरहेको प्रस्ट्याउँदै उनले आफ्नो भनाइ टुंगो लगाए ।सभामुखले प्रतिपक्षी दलका नेताले समय माग गरेको जनाउँदै छात्र एञ्जल ज्ञवालीलाई समय उपलब्ध गराए । उनले सुन तस्करी, ललिता निवास र भुटानी शरणार्थी प्रकरणमा संलग्नलाई कारबाही हुन नसकेको आरोप लगाए । प्रतिपक्षी नेताको भूमिका ज्ञवालीले गर्दै यी प्रकरणमा सरकार नै सहभागी छैन ? भन्दै प्रश्न गरे । जघन्य अपराधमा संलग्नलाई आममाफी दिएकामा आलोचना गरे । व्यापार घाटा बढ्दै गएको छ । सरकार नेतृत्वमा लायक छैन । प्रधानमन्त्रीले नैतिकताका आधारमा राजीनामा दिनुपर्छ, उनले भने । अब पाठशाला विद्यालयमा अनुशासन कायम गर्नेसम्बन्धी विधेयक २०८० माथि विचार गरियोस् भन्ने प्रस्ताव पेस गर्न गृहमन्त्रीले अनुमति पाए । विधेयकमाथिको सैद्धान्तिक छलफलमा सांसदहरू सहभागी भएका थिए । उनीहरूको कुरा सुनेपछि गृहमन्त्रीको भूमिकामा रहेका छात्र मनिल अधिकारीले जवाफ दिए । उक्त प्रस्ताव सभामुखले निर्णयार्थ प्रस्तुत गरे । उनले विधेयक बहुमतले स्वीकृत भएको घोषणा गरे । सभामुखले हिउँदे नमुना बैठकको मिति तोक्दै सभा अन्त्य गरे । छेउमै बसेर विद्यार्थीको संसदीय अभ्यास नियालिरहेका पूर्वसभामुख अग्नि सापकोटाले उनीहरूको प्रशंसा गरे । विद्यार्थीले अभ्यासका क्रममा दिएको प्रस्तुति, भूमिका उत्कृष्ट रहेको उनले औंल्याए । विद्यार्थीको अभ्यास गर्दा संसद् भवन बानेश्वर नै पुगेको स्मरण भयो । अहिले संसद्को गतिविधि, सांसदको शब्दचयन हेर्दा कतै संसद्को दुरुपयोग भइरहेको त छैन ?, उनले भने, विद्यार्थीको प्रस्तुति गर्दा पेचिला मुद्दा सरकार तरिकाले उठाउनुभएको छ । पाठशालाले उत्कृष्ट अभ्यास गर्ने विद्यार्थीलाई मूल्यांकनका आधारमा पुरस्कृतसमेत गरेको थियो ।"
मधेशमा ३ आकांक्षी,"(काठमाडौं)नेकपा एमालेको पहिलो मधेश प्रदेश अधिवेशनमा तीन जना अध्यक्षको आकांक्षी देखिएका छन् । सिरहाका जिल्ला अध्यक्ष चन्देश्वर मण्डल, सर्लाही अध्यक्ष राजनारायण साह र बाराका विचारी यादवले अध्यक्षमा दाबी गरेका छन् । पर्साका यादव प्रदेश कमिटीका सचिवालय सदस्य हुन् । प्रदेश अधिवेशनमा केन्द्रीय सचिव रघुवीर महासेठ र उनी इतरको समूह देखिएको छ । महासेठबाहिरको कित्तामा पोलिटब्युरो सदस्य लीला श्रेष्ठ र सुमन प्याकुरेल तथा मधेश प्रदेश एमाले संसदीय दलका नेता सरोज यादवसहितका नेताको समर्थनमा मण्डलले प्रदेश अध्यक्षको दाबी गरेका हुन् । साह र यादव दुवै केन्द्रीय सचिव रघुवीर महासेठ निकट हुन् । अहिले प्रदेशमा महासेठ र त्यसविरोधी कित्तामा विभाजित भएको छ, एक नेताले भने, महासेठले अहिलेसम्म अध्यक्षमा कसलाई अघि बढाउने कुनै निर्णय भने गरिसकेका छैनन् । अधिवेशन स्थल र बाहिर छलफलले तीव्रता पाएको छ । केन्द्रीय तहको नभए पनि स्थानीयस्तरको गुटबन्दी देखिएको ती नेताले बताए । कोशी प्रदेशका इन्चार्ज रहेका महासेठ लामो समयदेखि मधेशमा पार्टी मुख्य नेतृत्वका रूपमा रहेका छन् । प्रभाव र नेतृत्व दुवैमा उनको चासो पनि छ, एक केन्द्रीय सदस्यले भने, पहिलो ओलीकै समूहमा रहेका नेता महासेठसँग असन्तुष्ट देखिएपछि नयाँ समूह बनाएका छन् । महासेठले कतिपय ठाउँमा आफू इन्चार्ज हुँदा मधेश प्रदेश प्रतिनिधिसभा तथा प्रदेशसभामा एमालेलाई पहिलो दल बनाएको भन्दै नेतृत्व छनोटमा पनि आफ्नो चासो रहेको कतिपय नेताहरूलाई बताएका छन् । पहिले पोलिटब्युरो सदस्य प्याकुरेल र पुरुषोत्तम पौडेलसहितका विभिन्न नेताले प्रदेश अध्यक्षमा दाबी गरे पनि प्रतिनिधि बनेर आएका छैनन् । पछिल्लो समय एमाले प्रदेश अध्यक्षलाई पदेन पोलिटब्युरो बनाउने निर्णय गरेपछि धेरै केन्द्रीय नेता प्रतिस्पर्धामा उत्रिएका छन् । मधेश अधिवेशनको उद्घाटन जनकपुरको महेन्द्रनारायण निधि मिथिला संग्रहालयको चौरमा बुधबार दिउँसो अध्यक्ष केपी शर्मा ओलीले गरेका थिए । बन्दसत्र पनि सोही स्थानमा भएको छ । बन्दसत्रमा राजनीतिक तथा संगठनात्मक प्रतिवेदन र आर्थिक प्रतिवेदन प्रस्तुत हुनेछ । अधिवेशनका मधेशका ८ जिल्लाबाट १ हजार २५ प्रतिनिधि सहभागी छन् । काठमाडौं फर्किनुअघि अध्यक्ष ओलीले मधेशका पोलिटब्युरो र केन्द्रीय सदस्यको भेला गरेर नेतृत्व सर्वसम्मति गर्न निर्देशन दिएका थिए । अध्यक्ष ओलीले सर्वसम्मत रूपमा नेतृत्व छनोट गर्न निर्देशन दिनुभएको छ । त्यसैअनुसार अध्यक्षसहित पदाधिकारीहरूको सर्वसम्मत चयन गर्ने कोसिस छ, प्रदेश संसदीय दलका नेता यादवले भने, नभए ढिलो नगरी चुनावी प्रक्रियामा जानेछौं । प्रतिनिधिहरूमा सर्वसम्मतिभन्दा पनि चुनावी प्रतिस्पर्धा हुनुपर्ने धारणा रहेको छ । एक नेताका अनुसार प्रतिनिधिले अध्यक्षको प्रदेश कोशी र महासचिवको जिल्ला लुम्बिनी चुनाव गर्दा पार्टीलाई कुनै क्षति नहुने तर मधेशको नेतृत्व छनोट गर्दा समस्या हुने भन्ने तर्क गलत भएको भन्दै प्रतिस्पर्धामा जोड दिएका छन् । एमालेको यसअघि भएका अधिवेशनमा उपत्यका विशेष प्रदेश समितिबाहेक अन्य सबै प्रदेश कमिटीको नेतृत्व चुनावबाट भएको छ । यसअघि लुम्बिनी, कर्णाली, वाग्मती र कोशी प्रदेशको नेतृत्व छनोटका लागि चुनाव भएको थियो । अधिवेशनले अध्यक्ष, उपाध्यक्ष तथा सचिव एकएक र २ सहसचिवसहित २ सय ३५ जनाको प्रदेश कमिटी गठन गर्नेछ । अहिलेसम्म अध्यक्षबाहेक अन्य पदाधिकारीमा खासै दाबी देखिएको छैन, सर्लाहीबाट महाधिवेशन प्रतिनिधि रहेका सचिवालय सदस्य चूडामणि वाग्लेले भने, अध्यक्षको उम्मेदवार कोको हुन्छ भन्ने निश्चित भएपछि मात्रै सचिवसहित अन्य पदाधिकारीको टुंगो लाग्ने देखिएको छ । अध्यक्ष र अन्य पदाधिकारी एउटै जिल्लाका नहुने भएकाले अध्यक्षको टुंगो लागेपछि अन्य पदको टुंगो लाग्नेछ ।"
शिशु बिक्री गर्ने चिकित्सकसहित ३ जना थुनामा,"विराटनगर (कास) अस्पतालबाटै नवजात शिशु बिक्रीको अभियोगमा चिकित्सकसहित तीन जनालाई पुर्पक्षका लागि थुनामा पठाउन जिल्ला अदालत मोरङले आदेश दिएको छ । बुधबार न्यायाधीश अम्बिकाप्रसाद दाहालको इजलासले शिशु खरिद गर्ने मोरङ कटहरी२ आदर्श टोलका सूर्यनारायण राजवंशी, शिशुका बुबा भोजपुर हतुवागढी४ का गोविन्द राई र वरिष्ठ स्त्रीरोग विशेषज्ञ डातपेश्वरलाल कर्णलाई पुर्पक्षका लागि थुनामा राख्ने आदेश दिएको हो ।अदालतका सूचना अधिकारी ओम सुवेदीका अनुसार उक्त अभियोगमा प्रहरी नियन्त्रणमा रहेका कटहरी२ आदर्श टोलकी ३३ वर्षीय सुधा राजवंशीलाई २ लाख, सिरहाको कल्याणपुर नगरपालिका१२ की ३८ वर्षीया नर्स निर्मला यादवलाई १ लाख र कटहरी२ की ४७ वर्षीया दिलमनी देवी राजवंशीलाई १० हजार रुपैयाँ धरौटीमा रिहा गर्ने आदेश दिइएको छ । सुधा शिशु बिक्री भएको ग्रिनक्रस अस्पतालकी कर्मचारी हुन् भने निर्मला डा कर्णकी सहयोगी र दिलमनी शिशु किन्ने सूर्यनारायणकी आमा हुन् ।निःसन्तान दम्पतीलाई मोटो रकममा शिशु बिक्री गरेको अभियोगमा कोशी अस्पतालका पूर्वमेडिकल सुपरिन्टेन्डेन्ड ६८ वर्षीय कर्णसहित ७ जनालाई मोरङ प्रहरीले ५५ दिन अगाडि नियन्त्रणमा लिएर अनुसन्धान थालेको थियो । प्रहरीले गत शुक्रबार जिल्ला सरकारी वकिल कार्यालयमा राय पेस गरेकोथियो । सरकारी वकिल कार्यालयले गत सोमबार सबै अभियुक्तविरुद्ध संगठित अपराध, व्यक्ति बेपत्ता र मानव बेचबिखन कसुरमा अदालतमा मुद्दा दर्ता गराएको थियो ।प्रहरीका अनुसार कर्णले पछिल्लो पटक भोजपुर हतुवागढी४ का २७ वर्षीय अविवाहित गोविन्द राई र उनकी २६ वर्षीय प्रेमिकाको सम्बन्धबाट असार १४ मा ग्रिनक्रस अस्पतालमा सामान्य अवस्थामा जन्मिएकी शिशुलाई बेचेका थिए । उनले मोरङको कटहरी गाउँपालिका२ आदर्श टोलका सूर्यनारायण राजवंशी दम्पतीलाई ५ लाख रुपैयाँमा शिशु बिक्री गरेको पाइएको प्रहरीले जनाएको थियो ।"
अर्को एसियाली खेलकुदको तयारी अहिल्यै,"चीनको हाङचउमा आयोजित १९ औं एसियाली खेलकुद भव्य समारोहबीच टुंगिसकेको छ । एसियाली खेलकुदको सबैभन्दा ठूलो महोत्सवले एसियाली देशबीचको आपसी सम्बन्धलाई अझ मजबुत गर्न मद्दत गरेको छ । चीनले तेस्रोपल्ट प्रतियोगिता आयोजना गर्ने क्रममा १० हजारभन्दा बढी खेलाडी र त्यत्तिकै संख्याका खेल पदाधिकारीको मन पनि जितेको छ । प्रतियोगिताको सफल आयोजनाका लागि चीनले कुनै पनि तथ्यमा कन्ज्युस्याइँ गरेको देखिएन । कोरोना संक्रमणको महामारीका कारण प्रतियोगिता एक वर्षपछाडि सरेको थियो । त्यसबीच चीनले कोरोना भाइरस संक्रमण रोक्न शून्य सहनशीलताको नीति अपनाएको थियो । त्यो नीति समाप्त भएसँगै चीनले यसपल्टको एसियाली खेलकुद आयोजना गरेको थियो र यस क्रममा बाँकी विश्वलाई भन्न सफल भएको छ, चीन अब सुरक्षित र मजबुत भएको छ । मैदानमा पनि फेरि एकपल्ट चीन २ सय १ स्वर्णसहित कुल ३ सय ८३ पदक जितेर सर्वाधिक सफल रह्यो । अपेक्षाअनुसारै जापान र दक्षिण कोरिया शीर्ष तीन स्थानमा रहे । भारतले प्रतियोगिताको इतिहासमै पहिलो पटक सयभन्दा बढी पदक जित्यो । दक्षिण एसियाली देशमध्ये श्रीलंका एक स्वर्ण हात पार्न सफल रह्यो भने पाकिस्तान र बंगलादेशको प्रदर्शन औसतभन्दा बढी रहेन । भुटान र माल्दिभ्सले कुनै पदक जित्ने सकेनन् । एक रजत र एक कांस्य पदक जितेको नेपाल एसियाली खेलकुदको पदक तालिकामा ३२ औं स्थानमा रह्यो । भनिन्छ, खेलकुद समाजको ऐना हो, यसले कुन देश कहाँ छ भन्ने देखाउँछ । नेपालले खेलकुदमा जस्तो लगानी गरेको छ, प्रतिफल पनि त्यस्तै रह्यो । कमजोर तयारीका कारण अधिकांश खेलमा नेपालको प्रदर्शन अन्तिम स्थानमै सीमित रह्यो । तर यसको अर्थ के होइन भने नेपाली खेलकुदमा कुनै सम्भावना छैन । एरिकाले जसरी सुरुमै जापानी खेलाडीलाई पराजित गर्दै फाइनल यात्रा गरिन्, त्यो निकै प्रशंसनीय छ । उनी आफ्नो खेल जीवनकै पहिलो ठूलो प्रतियोगिता खेलिरहेकी थिइन् । उनको उम्दा प्रदर्शनले नेपाललाई रजत पदक दिलायो । एसियाली खेलकुदमा करातेतर्फ नेपालको यो उपल्लो उपलब्धि हो । एरिकाको प्रदर्शन समग्र नेपाली खेलकुद इतिहासमा सधैं सम्झनामा रहनेछ । कबड्डीमा नेपाली खेलाडीले कांस्य पदक दिलाए । नेपालले हालसम्म एसियाली खेलकुदमा जितेको रजत पदकको संख्या तीन र कांस्य २३ पुगेको छ । सन् १९५१ मा सुरु भएको प्रतियोगिताका दुई संस्करणबाहेक सबैमा सहभागिता जनाएको नेपालका लागि यो उपलब्धि सन्तोषजनक भने होइन । एसियाली खेलकुदमा नेपालका तर्फबाट यसपल्ट २९ खेलमा २ सय ५३ खेलाडी सहभागी थिए । प्रशिक्षक, पदाधिकारी र चीन पुगेका अन्य पाहुनाको गणना गर्दा यो संख्या अझ धेरै हुन्छ । कतिपयमा भ्रमण मोह मात्रै देखिएको थियो । हाङचउ एसियाली खेलकुदमा नेपाली टिमको आकार आफैंमा ठूलो हो । दक्षिण एसियाली देशमध्ये भारतपछि नेपालकै टिम सबैभन्दा ठूलो थियो । नेपालको प्रदर्शन भने धेरै हदसम्म निराशाजनक रह्यो, समग्रमा भन्दा सन्तोष मान्ने स्थान रहेन । नेपाली खेलाडी जम्माजम्मी दुईतीन महिनाको तयारीमा हाङचउ पुगेका थिए । सहभागिता र तयारीका लागि अन्तिम समयमै मात्र बजेट प्राप्त भएको थियो । यसले पनि खेलकुद सरकारको प्राथमिकतामा नपरेको प्रस्ट्याउँछ । प्रतियोगिताकै क्रममा उठेको मूल प्रश्न हो नेपालका लागि एसियाली खेलकुदमा सहभागिता किन र केका लागि ? सहभागिताका लागि एउटा स्पष्ट मापदण्ड अत्यावश्यक देखिन्छ । अरू धेरै देशले पदकको सम्भावना बोकेका खेलमै मात्र भाग लिएका थिए । नेपालको नीति पनि यही हुनुपर्छ । सहभागिताका लागि सहभागिताको अर्थ छैन । नेपालले त्यस्ता खेलमा मात्र भाग लिनुपर्छ, जसमा सम्भावना देखिन्छ । एसियाली खेलकुदमा त्यस्ता खेलाडीले मात्र नेपालको प्रतिनिधित्व गर्न पाउनुपर्छ, जसका लागि उसले आफ्नो हक सिद्ध गर्न सक्नुपर्छ । एसियाली खेलकुदको अर्को संस्करण जापानको आईची र नागोया सहरमा हुनेछ । एसियाली खेलकुदको २० औं संस्करण हुन तीन वर्ष मात्र बाँकी छ । नेपालले त्यसमा राम्रो प्रदर्शन गर्ने हो भने तयारी सुरु गर्ने दिन आजै हो, अहिले नै हो । एसियाली खेलकुदमा विश्वस्तरका खेलाडीसँग समेत प्रतिस्पर्धामा उत्रनुपर्ने भएकाले सानोतिनो तयारीले पुग्दैन । त्यसैले नेपाली खेलकुदको एक ठोस नीति तय गरिनुपर्छ, सरकारका तर्फबाट पनि मन खोलेर लगानी गर्न सक्नुपर्छ ।"
पीडितलाई रुवाउने काम बन्द गर,कानुनको गलत व्याख्या गरी यस्ता मान्छे छाड्ने काम बन्द हुनुपर्छ । मेघनाथ भट्टराई
आखिर मर्ने त गरिब नै हो,"स्वदेशमा विपत्ति, विदेशमा आक्रमण जे भए पनि मर्ने गरिब नै हुन्छन् । बाढी, पहिरो, भूकम्प, कोभिडजस्तो महामारीबाट पनि ज्यान गुमाउने धेरैजसो गरिब नै हुन्छन् । के गरिबले काम गरेर खान पनि नपाउने ? गरिबले जहाँ गए पनि मृत्यु वरण गर्नैपर्ने किन होला ? स्वदेशमा रोजगारी नहुँदा बिदेसिन बाध्य छन् गरिबका छोराछोरी । मुख्य समस्या भनेको स्वदेशमा रोजगार सृजना गर्न नसक्नु हो । सरकारको योजना भनेको विदेशीसँग श्रम सम्झौता गरेर नेपाली युवालाई विदेश धकेल्न खोजेको देखिन्छ । यस्ता योजनाले राष्ट्रको हित गर्दैन । युवा देशको मेरुदण्डको पनि मेरुदण्ड हो । यो कमजोर भएमा देश कुन अवस्थामा जाला ? युवा विदेश गए सरकारलाई फाइदैफाइदा हुने भएपछि रोजगारी सृजना गर्नेभन्दा पनि सरकारले विदेश जान सहजीकरण गरेजस्तो परिस्थिति बनेको छ । देशमा रेमिट्न्यास भित्रने, रोजगारीको व्यवस्था मिलाउन नपर्ने, आफ्नाविरोधी पनि पाखा लाग्ने सोचेर पो यस्तो नीति ल्याएको त होइन ? तर पनि हामी फेरि गर्व गर्दै विदेशीसँग सम्झौता गरेको विषय सार्वजनिक गर्छौं । यस्ता विषय बाहिर आउँदा सरकारले लाज मान्नुपर्छ । इजरायलमा हमासको आक्रमणबाट १० जना नेपाली युवाले ज्यान गुमाए । यो सारै दुःखद खबर हो । चाहेर पनि हामीले उनीहरूलाई बचाउन सकेनौं । उनीहरूलाई केही गर्न त सकिएन तर त्यहाँका युवाहरूको यथाशीघ्र उद्धार गर्न सरकारले पहलकदमी चाल्नुपर्छ । पढ्दै कमाउँदै कार्यक्रम अन्तर्गत गएका उनीहरू बाकसमा प्याक भएर आउँदा परिवारजनमा कस्तो पीडा होला ? त्यो अनुमान गर्न पनि कठिन छ । सरकारले स्वदेशमै राम्रो पढाइ, राम्रो रोजगारी सृजना गरेको भए सायद बिदेसिनु पर्दैनथ्यो । पढ्नका लागि अन्तिममा विदेश जाने भनेको रोजगारीकै लागि हो । के गर्न राष्ट्रभक्तिले भोको पेट भरिँदैन । देशको आर्थिक अवस्था दिनानुदिन खस्कँदो छ । भ्रष्टाचारले लिप्त भएको मुलुकमा सुशासनको कुरा मात्र हो । वार्षिक लाखौं विद्यार्थी अध्ययनका लागि बिदेसिएका छन् । त्यसले नेपाली अर्बौं रुपैयाँ बिदेसिएको छ । युरोप, अमेरिका र क्यानडा गएका युवाहरू फर्केर आउने सम्भावना न्यून छ । १२ कक्षा उत्तीर्ण गरेपछि विदेश जान कन्सल्टेन्सी धाउँछन् । देशको अवस्था यस्तो हुँदा पनि सरकार किन सचेत बन्दैन ? कुरा समृद्धिका गरेर युवालाई विदेश लखेटेपछि देश कसरी अघि बढ्छ ? हेर्दा सामान्य लागे पनि यो अवस्था भयावह हो । पुरुषोत्तम घिमिरे, जोरपाटी, काठमाडौं"
अर्थतन्त्र उकास्न योजना आयोग,"कस्तो संरचना ?माथि उल्लिखित काम सम्पन्न गर्न आवश्यक संरचनासहित योजना आयोगलाई बलियो र प्रभावकारी बनाउनुपर्छ । आजकै संरचना र स्वरूपमा काम गर्दा यसको औचित्यमाथि प्रश्न उठ्नु स्वाभाविक हुन्छ नै । हामीले आयोगलाई प्रभावकारी बनाउने हो भने चीन र भारतको अभ्याससँग मिल्दोजुल्दो बनाएर बलियो र बढी उत्तरदायी तुल्याउनुपर्छ । त्यसो नगर्दा योजना र कार्यक्रमको अनुगमनको काम प्रभावकारी हुन नसक्दो रहेछ भन्ने अहिले प्रस्ट छ । राजनीतिक अस्थिरताको भुमरीमा यस संस्थालाई पनि सामेल गर्दा संस्थागत मेमोरीसमेत नहुने देखिन्छ । न पूर्ण कर्मचारी संयन्त्रबाटै सोचिएको परिणाम आउन सक्ने अवस्था छ न त अहिलेको जस्तो राजनीतिबाट पूर्ण प्रभावित बनाएर । त्यसैले आयोग चाहिन्छ वा चाहिँदैन भन्नेतर्फ होइन, बरु आयोगको संरचनाबारे बहस केन्द्रित गर्नुपर्ने हो कि ?"
कुपोषणको मारमा महिला र बालबालिका,"शरीरलाई आवश्यक पर्ने सन्तुलित आहार लामो समयसम्म प्राप्त नहुँदा निम्तिने विकृत अवस्था हो कुपोषण । स्वास्थ्य तथा जनसांख्यिक सर्वेक्षण २०२२ का अनुसार नेपालका ५ वर्षमुनिका २५ प्रतिशतमा पुड्कोपना र ८ प्रतिशतमा ख्याउटेपन छ । ५ वर्षमुनिका बालबालिकामा हुने कम तौल र ख्याउटेपन लुम्बिनीमा सबैभन्दा धेरै छ । लुम्बिनी प्रदेशका २५ प्रतिशत बालबालिकामा पुड्कोपन छ भने ख्याउटेपन १६ प्रतिशतमा छ । दोस्रोमा कर्णालीका १० प्रतिशतमा त्यस्तो समस्या छ । मधेसका पाँच वर्षमुनिका बालबालिकामध्ये ५१ प्रतिशतमा रक्तअल्पता छ भने लुम्बिनीका ४९ प्रतिशतमा छ । यहाँका १६ प्रतिशतमा ख्याउटेपन छ भने कर्णालीका १० प्रतिशतमा त्यस्तो समस्या छ । कुपोषणको समस्या बालबालिकासँगै महिलामा समेत धेरै छ । महिलामध्ये पनि गर्भवती एवं सुत्केरीले यसको पीडा धेरै भोगेका छन् । कुपोषित आमाले बच्चा जन्माउँदा मृत्युको जोखिमसमेत बढ्ने गरेको छ । भौतिक विकासको अवस्था सन्तोषजनक रहे पनि लुम्बिनी प्रदेश महिला र बालबालिकाको स्वास्थ्यका दृष्टिले राष्ट्रिय औसतभन्दा पछाडि छ । कुपोषण र रक्तअल्पताको समस्याले धेरै महिला र बालबालिका थलिएका छन् । कम उमेरमा विवाह गर्ने, बच्चा जन्माउने, पोषणयुक्त खाना खान नसक्ने तथा खाने र खुवाउने तरिका नमिल्दा पनि धेरै महिला र बालबालिकामा कुपोषण देखिएको छ । स्वास्थ्य तथा जनसांख्यिक सर्वेक्षण अनुसार १५ देखि ४९ वर्षका महिलामा धेरै रक्तअल्पता हुनेमा लुम्बिनी दोस्रो प्रदेश हो । मधेशका ५२ प्रतिशत महिलामा कुपोषण छ भने लुम्बिनीका ४४ प्रतिशतमा छ । १५ देखि ४९ वर्ष उमेरका महिलामध्ये मधेशमा सबैभन्दा धेरै २९ प्रतिशत ख्याउटे छन् । यसपछि क्रमशः कर्णाली र लुम्बिनी आउँछन् । कर्णालीका २२ र लुम्बिनीका १९ प्रतिशत महिला ख्याउटे छन् । चिकित्सकका अनुसार गर्भावस्थामा हेमोग्लोबिनको मात्रा नौ ग्रामभन्दा कम हुँदा रक्तअल्पता मानिन्छ । गर्भवतीमा रगत बन्ने तत्त्वहरू आइरन, फोलिक एसिड, भिटामिन बी १२ र प्रोटिन नपुगेर रक्तअल्पता हुन्छ । रक्तअल्पता हुँदा गर्भवती अवस्थामा समेत रगत बग्छ भने प्रसूति भएपछि रगत बग्न नरोकिने र ज्यानै जान सक्ने जोखिम हुन्छ । आर्थिक वर्ष २०७९८० मा लुम्बिनी प्रदेशमा ७४ महिलाले गर्भावस्था र सुत्केरी हुँदा ज्यान गुमाए । तीमध्ये २८ जनामा रक्तअल्पता रहेको प्रदेश स्वास्थ्य मन्त्रालयले जनाएको छ । देशमा प्रतिएक लाख महिला सुत्केरी हुँदा १ सय ५१ को ज्यान जाने लुम्बिनीमा २ सय ७ जनाले ल्यान गुमाउँछन् । देशमा ५ वर्षमुनिका प्रतिएक हजार बालबालिकाले ज्यान गुमाउँदा लुम्बिनीका ४० जनाको मृत्यु हुन्छ । कम उमेरमा विवाह गर्ने, बच्चा जन्माउने, पोषणयुक्त खाना खान नसक्ने तथा खाने र खुवाउने तरिका नमिल्दा पनि लुम्बिनीमा धेरै महिला र बालबालिकामा कुपोषण देखिएको छ, जुन लुम्बिनी स्वास्थ्य निर्देशनालयको अध्ययन प्रतिवेदनमा उल्लेख छ । १५ वर्षमा बिहे भएर १६ वर्षमा आमा बनेकी पाल्पाको रैनादेवी छहराकी गोमा सारुका आमाछोरा त्यसका उदाहरण हुन् । गोमाका छोरा प्रशान्तको एक वर्षमा जम्मा तौल ५ किलो ९ सय छ । उनी खाना खान मान्दैनन् । खाए बान्ता गर्छन् । छिनमा ज्वरो आउँछ भने छिनमै पखाला लाग्छ । आजित भएकी गोमाले छोराको स्वास्थ्य परीक्षण गराउन छहरा स्वास्थ्य चौकीमा लगिन् । त्यहाँ स्वास्थ्यकर्मीले कुपोषण भएको भन्दै उपचारका लागि बुटवलको लुम्बिनी पोषण पुनःस्थापनागृहमा पठाए । प्रशान्त भदौदेखि आमासहित पुनःस्थापना गृहमा छन् । गोमा पनि कुपोषणले थलिएकी छन् । उनको तौल जम्मा ३५ किलो छ । न शरीरमा रगत छ, न पोषक तत्त्व । पुनःस्थापनागृहमा अहिले उनीहरूलाई पोषक तत्त्व खुवाउने र खाने तरिका सिकाइँदै छ । पोषणविज्ञहरूका अनुसार धेरै बालबालिका आमाको दूध नियमित नखुवाइँदा, बजारिया खाजाको भर पर्दा, खाना पकाउने र खुवाउने तरिका नजान्दा कुपोषित हुने गरेका छन् । कुपोषणको प्रभाव शारीरिक र मानसिक दुवै रूपमा देखिन्छ । विडम्बना शिक्षा र चेतनाको अभावमा धेरै आमाबाबुले आफ्ना छोराछोरीको कुपोषणको उपचार गराउँदैनन् । न त कुपोषित महिलाले उपचार गराएको पाइन्छ । बालबालिकाको पोषण आमा र घरपरिवारसँग जोडिएको छ । २० वर्ष पुगेपछि स्वस्थ महिलाले मात्रै सन्तान जन्माउने र ६ महिनासम्म आमाको दूध मात्रै खुवाउने हो भने पनि धेरै शिशुलाई कुपोषणबाट बचाउन सकिन्छ । बालबालिकालाई बजारिया तयारी खाजा खुवाउनु राम्रो हुँदैन । ३, ४ घण्टाको फरकमा दूध, लिटो, जाउलो, दालभात, तरकारीसँगै मौसम अनुसारका फलफूल, माछामासु, अण्डा र दूध खुवाउनुपर्छ । यसो भए बालबालिकालाई कुपोषण हुँदैन । भएको कुपोषण पनि निको हुन्छ ।"
बेलायतमा पनि उडुसको हैरानी,"(पेरिस)फ्रान्सको राजधानी पेरिसमा उडुस र साङ्लाको बिगबिगीको अन्तर्राष्ट्रिय चर्चा भइरहेकै बेला अहिले त्यो हैरानी बेलायतमा पनि बढेको छ । अधिकारीहरूले पेरिसबाट बेलायत पुग्ने रेलका कारण उडुस फैलिएको बताएका छन् । बेलायत र फ्रान्सबीच युरोस्टार नामको उच्च गतिको रेल चल्ने गरेको छ । हरेक दिन दर्जनभन्दा बढी ती उच्च गतिका रेल पेरिस र लन्डनबीच आवतजावत गर्छन् । दोहोरो यात्राका क्रममा पेरिसका उडुसहरू लन्डन पुगेको भनाइ विशेषज्ञहरूको छ ।पेरिसका मेट्रो, बस, रेल, अस्पतालहरूमा समेत उडुसको बिगबिगी चलेको व्यापक चर्चा भएपछि अन्तर्राष्ट्रिय रेल कम्पनीले आफ्ना रेलहरूमा उडुस र अन्य किराहरूको आक्रमण रोक्न द्रुत कारबाही गरिरहेको बताएको छ । एक आणविक जीव वैज्ञानिक र उडुस निर्मूल पार्ने संस्था बेडबग्स लिमिटेडका संस्थापक डेभिड केनले पेरिसमा पाइने उडुसहरू लन्डनसम्म पत्ता लगाएको दाबी गरेपछि पेरिसका उडुस लन्डन पुगेको चर्चा चलेको हो ।कीट नियन्त्रण विशेषज्ञ केनले भनेका छन्, एउटा व्यक्तिले आफ्नो लन्डनको घरको ओछ्यानहरूमा उडुस परेको रिपोर्ट गरेको थियो । त्यो व्यक्ति एक साताअघि युरोस्टार रेल चढेर लन्डन आएको थियो । कतिपय मानिसहरू लन्डनबाट पेरिस दिनभरिका लागि जाने, घुम्ने र एकरात पनि नबिताई लन्डन फर्किने र तिनले उडुस ल्याउने गरेको उनले बेलायतको द इन्डिपेन्डेन्ट अखबारलाई बताएका छन् । रेलबाट उडुसहरू बेलायत पुगेको चर्चा चल्नासाथ युरोस्टारले आफ्ना रेलहरूमा सफाइ तीव्र पारेको बताएको छ ।आफ्नो यात्राका क्रममा उडुसबाट बच्न सुनिश्चित हुनका लागि यात्रुले कीटनाशक औषधि र रेलको सिट र अन्य फर्निचर सफा गर्न तातोपानी रेलमा माग्न सक्ने विकल्प दिएको पनि युरोस्टारले जनाएको छ । यसैबीच पेरिससितै जोडिएको सा सेन्ट डेनिस क्षेत्रमा गत एक दशकदेखि उडुस र साङ्लाको बिगबिगी भए पनि सम्बन्धित अधिकारीहरूले हालसम्म बेवास्ता गरेको आरोप लगाइएको छ । सा सेन्ट डेनिस नगरपालिकाका बासिन्दाहरूले एक दशकसम्म बेवास्ता गरेर अहिले सन् २०२४ को ओलम्पिक खेललाई मध्यनजर गर्दै उडुस साङ्लाका बारेमा जानकारी नपाएको र अकस्मात देखापरेझैं गरेर ढाँटेको आरोप लगाएका छन् ।"
"सहकारी विधेयकमा स्वार्थ समूह हाबी, व्यक्तिगत बचतको सीमा हट्यो","त्यस्तै, सीमा नाकाभन्दा तीन किलोमिटर दूरीभित्र बनेका क्यासिनो तीन वर्षभित्रमा पाँच किलोमिटर दूरी बाहिर सारिसक्नुपर्ने तथा नयाँ बन्ने क्यासिनोका लागि सीमावर्ती क्षेत्रभन्दा पाँच किलोमिटर बाहिर मात्र बन्न सक्ने गरी अनमुति दिने व्यवस्था विधेयकमा राखिएको छ । नयाँ क्यासिनोको हकमा विदेशी सीमाभन्दा ५ किलोमिटर नजिक सञ्चालन हुन नपाउने, ३ किलोमिटर बाहिर सञ्चालन हुनुपर्ने हालको व्यवस्थाअनुसार अहिले सञ्चालनमा रहेकालाई यथावत् राख्ने, तर हालको व्यवस्थाअनुसार सञ्चालन नभएका क्यासिनोले आगामी तीन वर्षभित्र पाँच किलोमिटरको दूरी लागू गर्नुपर्ने व्यवस्था थप गर्ने निर्णय भएको छ, सभापति सुवेदीले भनिन् । सम्पत्ति शुद्धीकरण निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गर्न बनेको विधेयक, २०७९ गत माघमा प्रतिनिधिसभामा दर्ता भएको थियो । गत निर्वाचनपछिको संसद् अधिवेशनमा दर्ता भएको यो पहिलो विधेयक हो । सम्पत्ति शुद्धीकरण निवारण तथा व्यावसायिक वातावरण प्रवर्द्धनसम्बन्धी केही ऐनलाई संशोधन गर्न बनेको विधेयकमार्फत विभिन्न २० कानुन संशोधन गर्न लागिएको छ । उक्त विधेयकमार्फत निकासी पैठारी (नियन्त्रण) ऐन २०१३, पानी जहाज दर्ता ऐन २०२७, मालपोत ऐन २०३४, पर्यटन ऐन २०३५, भवन ऐन २०५५, दामासाहीसम्बन्धी ऐन २०६३, धितोपत्रसम्बन्धी ऐन २०६३, नेपाल राष्ट्र बैंक ऐन २०५८, मानव बेचबिखन तथा ओसारपसार (नियन्त्रण) ऐन, २०६४ र कसुरजन्य सम्पत्ति तथा साधन (रोक्का, नियन्त्रण र जफत) ऐन २०७० मा संशोधन गर्न लागिएको छ । त्यस्तै, सम्पत्ति शुद्धीकरण निवारण ऐन २०६४, पारस्परिक कानुनी सहायता ऐन २०७०, संगठित अपराध निवारण ऐन २०७०, विद्युत् नियमन आयोग ऐन २०७४, सहकारी ऐन २०७४, विदेशी लगानी तथा प्रविधि हस्तान्तरण ऐन २०७५ र बिमा ऐन २०७९ मा संशोधन गर्न लागिएको छ । मुलुकी अपराधसंहिता, २०७४ र मुलुकी फौजदारी कार्यविधि संहिता, २०७४ मा पनि विधेयकमार्फत संशोधन हुँदै छ । सम्पत्ति शुद्धीकरण र वित्तीय अपराध नियन्त्रणका लागि सम्पत्ति शुद्धीकरण मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) ले तोकेका मापदण्डमध्ये नेपालले आधाभन्दा कम (करिब ४५) प्रतिशत मात्र पूरा गरेको छ । गत भदौमा सार्वजनिक भएको एफएटीएफअन्तर्गतको एसिया प्रशान्त समूह (एपीजी) को पारस्परिक मूल्यांकनसम्बन्धी प्रतिवेदनले यस्तो देखाएको हो । अत्यावश्यक कानुन निर्माण नहुनु र अनुसन्धान तथा कारबाहीमा शून्यप्रायः उपलब्धि हुँदा नेपाल नकारात्मक सूची (ग्रे लिस्ट) मा पर्ने जोखिम उच्च रहेको प्रतिवेदनले औंल्याएको छ ।प्रतिवेदनअनुसार नेपाललगायत राष्ट्रले पालना गर्नुपर्ने मापदण्डलाई कानुन कार्यान्वयन तथा अनुसन्धान पक्ष (इफेक्टिभ रेटिङ) र कानुन निर्माण तथा संस्थागत पक्ष (टेक्निकल कम्प्लायन्स रेटिङ) गरी दुई भागमा विभाजन गरिएको छ । यसअनुसार टेक्निकल कम्प्लायन्स रेटिङ का ४० वटा मापदण्ड छन् । यस समूहमा रहेका मापदण्ड पालनाको अवस्थालाई कम्प्लायन्स (पूर्ण पालना), हाइली कम्प्लायन्स (पालना), पार्सियल्ली कम्प्लायन्स (आंशिक पालना) र नन कम्प्लायन्स (पालना नभएको) गरी चार प्रकारले मूल्यांकन गरिन्छ । ती मापदण्डमध्ये नेपालको अवस्था ५ वटामा कम्प्लायन्स, १६ वटामा हाइली कम्प्लायन्स, १६ वटामा पार्सियल्ली कम्प्लायन्स र ३ वटामा नन कम्प्लायन्स छ । कुनै पनि राष्ट्र ग्रे लिस्ट बाट जोगिन यो समूहमा रहेको ४० मध्ये कम्तीमा २१ वटा मापदण्डमा कम्प्लायन्स वा हाइली कम्प्लायन्स पूरा गर्नुपर्छ, जुन नेपालले पूरा गरेको छ । हाल संसद्मा छलफलका क्रममा रहेको केही संशोधन गर्न बनेको विधेयक पारित भएको अवस्थामा यो समूहअन्तर्गतकै कम्तीमा ३६ मापदण्ड पूरा हुने अधिकारीहरू बताउँछन् । यसको अर्थ यो सूचकमा रहेका मापदण्ड पूरा नभएकै कारण नेपाल ग्रे लिस्टमा पर्नेछैन ।तर अहिलेको जोखिम कानुन कार्यान्वयन तथा अनुसन्धान पक्ष (इफेक्टिभ रेटिङ) अन्तर्गतका मापदण्ड पूरा गर्न नसकेकाले जोखिम उच्च छ । यो समूहअन्तर्गत ११ वटा मापदण्ड तोकिएको छ । यी मापदण्डलाई पनि हाइली कम्प्लायन्स (पूर्ण पालना), सब्स्टेन्सियल कम्प्लायन्स (पर्याप्त पालना), मोडरेट (मध्यम) र लो (न्यून) गरी चार प्रकारले मूल्यांकन गरिन्छ । ग्रे लिस्ट बाट जोगिन नेपाल जस्ता राष्ट्रले यो समूहमा रहेका ११ मापदण्डमध्ये कम्तीमा ३ वटामा हाइली कम्प्लायन्स वा सब्स्टेन्सियल कम्प्लायन्स प्राप्त गर्नुपर्छ । तर हाल नेपालले ११ मध्ये ४ वटामा मध्यम र ७ वटामा न्यून मूल्यांकन पाएको छ । कानुन कार्यान्वयन तथा अनुसन्धान पक्षअन्तर्गत जोखिम नीति र समन्वय, अन्तर्राष्ट्रिय समन्वय, फाइनान्सियल इन्टेलिजेन्स र अनुसन्धान तथा अभियोजनमा मध्यम मूल्यांकन पाएको छ । बाँकी सुपरभिजन, नियन्त्रणका उपाय, कानुनी व्यक्ति र व्यवस्थापन, जफतलगायत मापदण्डमा न्यून मूल्यांकन पाएको प्रतिवेदनले औंल्याएको छ । यो समूहका मापदण्ड पूर्ण रूपले अनुसन्धान र कार्यान्वयन पक्षसँग जोडिएकाले राज्यले प्रभावकारी पालना नभए एफएटीएफको नकारात्मक जोखिममा पर्ने निश्चित जस्तै भएको स्रोतले बताएको छ ।"
दसैंका लागि राजमार्ग छिटो सुधार गर्न व्यवसायीको माग,"कतिपय सडकहरूको स्तरोन्नतिको काम भइरहेकाले आवागमनमा केही समस्या भए पनि त्यसलाई चाडबाडमा सहज बनाउने गरी काम भइरहेको सडक विभागका महानिर्देशक सुशीलबाबु ढकालले बताए । यस्ता सडकमा खाल्डाखुल्डीको समस्या धेरै छ, उनले भने, घटस्थापनाअघि नै सबै खाल्डाखुल्डी पुर्ने र समस्या भएका सडकलाई सहज बनाउन निर्माण व्यवसायी र आयोजनाबाट यसैका लागि तोकेरै कर्मचारी खटाइएको छ । उक्त टोलीले चाडबाड अवधिभर खटिएर सडकमा समस्या आउनासाथ तत्काल समाधान गर्ने उनको भनाइ छ । बढी समस्या भइरहेको सडकमा विभागले नै निगरानी गरेर सुधारको काम भइरहेको उनको दाबी छ । यो वर्ष लामै समयसम्म वर्षात् भइरह्यो, जसले गर्दा सुधारिएका सडक पनि भत्किए, उनले भने, त्यसैले पनि विगत वर्षहरूको भन्दा यो वर्ष सडकमा केही समस्या देखिएकै हो, समस्या भएका सडकमा विशेष ध्यान दिएर मर्मतका काम भइरहेका छन् । काठमाडौंबाट नजिक रहेका जिल्ला जोड्ने सडकहरूमा पनि समस्या उस्तै छ । नुवाकोट, सिन्धुपाल्चोकलगायतका जिल्ला सदरमुकाम जाने र ग्रामीण भेगलाई जोड्ने सडकमा समस्या भएको स्थानीय जनप्रतिनिधिहरूको भनाइ छ । काठमाडौंबाट जिल्ला सदरमुकामसम्म गाडीमा पुग्ने यात्रुलाई गाउँसम्म पुग्न समस्या हुने भएकाले ग्रामीण भेगका सडक सुधारमा विशेष ध्यान दिन प्रतिनिधिसभाको पूर्वाधार विकास समितिका सांसदहरूले माग गरेका छन् । चाडबाडमा यातायात आवागमन सहज बनाउन खाद्यान्नलगायत अत्यावश्यक वस्तुको ढुवानी गर्नेबाहेकका ठूला सवारीसाधन असोज २६ देखि कात्तिक ८ सम्म नारायणगढबाट काठमाडौंसम्म सञ्चालनमा रोक लगाइएको यातायात व्यवस्था विभागले जनाएको छ । त्यस्तै असोज २६ देखि पूर्णिमासम्म गाडीहरूलाई नेपालभर चलाउनका लागि रुट परमिट खुला गरिएको छ ।"
साढे दुई वर्षमा चोभार सुक्खा बन्दरगाहमा भित्रिए २८९ सवारी,"(काठमाडौं)सञ्चालनमा आएको साढे २ वर्ष बित्दा चोभार सुक्खा बन्दरगाहमा २ सय ८९ सवारी भित्रिएका छन् । निजी क्षेत्रले चोभारलाई दोस्रो विकल्पका रूपमा प्रस्तुत गर्दा सुविधा सम्पन्न भए पनि चोभारमा मालवाहक सवारी कम भित्रिएका छन् । अन्य भन्सार नाकामा कन्टेनर व्यवसायीहरू लाइनमा बस्नुपरे पनि प्राथमिकता कर्म्फट जोनलाई दिँदा चोभार सुस्त देखिएको हो । वीरगन्ज भन्सार नाका, एकीकृत जाँच चौकीको उदहारण दिँदा भन्सार प्रक्रिया झन्झटिलो छ । मालवाहक कन्टेनर जाँचपास गर्न घण्टौं समय लाग्छ । तर, त्यहाँ होल्ड गरिएका कन्टेनर, सवारीहरू चोभार बन्दरगाहमा ल्याएर जाँचपास गराउन व्यवसायीहरू इच्छुक देखिएन, उद्योग वाणिज्य तथा आपूर्ति मन्त्रालयका एक अधिकारीले भने, विभिन्न भन्सारमा रोकिएको सवारी चोभारमै ल्याएर जाँचपास गराउन अनुरोध पनि भयो । तर, त्यहाँको सवारी चोभारमा ल्याउँदा सम्बन्धित भन्सारका हाकिमहरू खुसी हुँदैनन्, त्यही भएर व्यवसायीहरूले ल्याएनन् । भन्सार जाँचपास प्रक्रियाका लागि चोभार दोस्रो प्राथमिकतामा पर्दा चोभारमा न्यून सवारी आएको उनको दाबी छ । चोभार बन्दरगाह सुस्त भएपछि नेपाल इन्टरमोडल यातायात विकास समिति व्यापारी फकाउनमा जोड गर्दै आएको छ । वीरगन्ज एकीकृत जाँच चौकी र वीरगन्ज सुक्खा बन्दरगाहमा रहेका सवारी चोभारमा ल्याउन आग्रह गर्दै आएको छ । सवारी चोभारमा ल्याउन, भन्सार प्रक्रियाका लागि चोभार आइदिन निजी क्षेत्रका छाता संगठन उद्योग वाणिज्य महासंघ, उद्योग परिसंघ, नेपाल चेम्बर अफ कमर्स, नेपाल फ्रेट फरवार्ड्स एसोसिएसन, नेपाल ट्रक यातायात व्यवसायी महासंघ र नाडा अटोमोबाइल एसोसिएसन अफ नेपाललाई आग्रह गर्दै आएको छ । तर, भन्सार नाकामै रोकिएको सवारी चोभारमा ल्याउन इच्छुक देखिएका छैनन् । व्यवसायीलाई सुविधा दिनकै लागि समितिले २०७९ माघ २५ देखि आन्तरिक टर्मिनलसमेत सञ्चालनमा ल्याएको छ । चोभारमा बन्दरगाह बनाएर व्यापारलाई व्यवस्थित, सहजीकरण र प्रतिस्पर्धी बनाउने हेतु राखेर सरकारले दशकअघि विश्व बैंकसँग सम्झौता गरेको थियो । सम्झौताको झन्डै ५ वर्षपछि २०७५ माघ ३ मा तत्कालीन प्रधानमन्त्री केपी शर्मा ओलीले बन्दरगाह शिलान्यास गरेका थिए । बन्दरगाह निर्माण सम्पन्न भएको करिब १० महिनापछि २०७८ चैत २२ मा तत्कालीन प्रधानमन्त्री शेरबहादुर देउवाले औपचारिक उद्घाटन गरे । उद्घाटन गर्दै देउवाले चोभारले गति लिने बताएका थिए । निजी छाता संगठनबाट सहभागी व्यवसायीहरूले पनि बन्दरगाहले व्यापारमा धेरै सहजीकरण हुने बताएका थिए । तर, निजी व्यवसायीहरू स्वयंले नै प्राथमिकता दिएका छैनन् । जसले गर्दा प्रभावकारी देखिएको छैन ।नेपाल इन्टरमोडल यातायात विकास समितिका कार्यकारी निर्देशक आशिष गजुरेलले पनि चोभार बन्दरगाह सुविधा सम्पन्न, व्यवस्थित भए पनि व्यवसायीहरूले पहिलो प्राथमिकतामा राख्न इच्छुक नभएको बताए । व्यवसायीहरूलाई चोभारमा ल्याउन सबै पक्षसँग छलफल गरिरहेका छौं, मिहिनेत गरिरहेका छौं । तर, सबै व्यवसायीको आफ्नो कर्म्फट जोन छ, त्योभन्दा बाहिर निस्कन चाहँदैनन्, उनले भने, प्रयास जारी छ । बन्दरगाहमा समस्या भएको भए एउटा पनि आउने थिएन । २ सय ८९ भित्रिएका छन्, अझै आउने क्रममा छन् । उनका अनुसार १६ वटा इलेक्ट्रिक भेइकल आउने क्रममै छ । बन्दरगाह बिस्तारै चलायमान भइरहेको उनको दाबी छ । २०७८ चैत २२ देखि सञ्चालनमा आएपछि कन्टेनराइज्ड कार्गो मात्र आउने गरेकोमा २०८० असार १४ मा नयाँ सवारी साधनसमेत आउन सुरु भएको छ, उनले भने, पछिल्लो समय ४ वटा इलेक्ट्रिक गाडी पनि आएका छन् । थप १६ वटा आउने क्रममा छन् । आयातकर्ताले थप सवारी आउने जानकारी गराएका छन् । हाल चोभारमा २०२ वटा कन्टेनर र ८७ नयाँ गाडीहरू भन्सार जाँचपासको लागि आइसकेका छन् । गजुरेलका अनुसार चोभार बन्दरगाह सञ्चालन तथा व्यवस्थापनका लागि निजी क्षेत्रलाई दिने तयारी भइराखेको छ । त्यसका लागि कम्पनी छनोट प्रक्रिया भइराखेको छ । निजी क्षेत्रबाट सञ्चालन भएपछि व्यापारिक कारोबारमा अझै वृद्धि हुने अपेक्षा लिएका छौं, उनले भने ।"
'युवालाई विदेशिन रोक्न उद्यमशीलता र रोजगारीको वातावरण बनाऔं,"(काठमाडौं)करको दर बढेको बढ्यै छ तर देशको विकास भइरहेको छैन । कलेजहरूले वर्षैपिच्छे शुल्क बढाउँछन् तर गुणस्तरीय र पहुँचयोग्य शिक्षा छैन । भनसुनबिना यो देशमा केही पनि गर्न सकिँदैन । देशको अर्थतन्त्र रेमिट्यान्सले चलेको छ । यस्तो अवस्थामा देश छोडेर नजान मैले यो मनलाई कसरी सम्झाउने ? नेपाल ल क्याम्पसमा स्नातक तह अध्ययनरत १८ वर्षीय राहुल सिंहको प्रश्न हो यो । उनकै समकक्षीले अर्को प्रश्न तेर्स्याए, उद्योगव्यवसायको पृष्ठभूमि नभएको मजस्तो युवालाई यो क्षेत्रमा आफ्नो ठाउँ बनाउन नेपालमा नीतिगत रूपमा के पहल भएको छ ? सुधारका कुनै प्रयत्न नै नहुने देशमा हामी युवा किन बसिरहने ?बुधबार परिवर्तनका लागि युवा संस्थाले आयोजना गरेको युवा आर्थिक मञ्च कार्यक्रममा सहभागी विभिन्न कलेजका विद्यार्थीहरूले सरकार र निजी क्षेत्रका प्रतिनिधिहरूलाई राखेका प्रश्न हुन् यी । उनीहरूले देशको वर्तमान आर्थिक अवस्था र युवाका लागि गरिएका पहलहरूका बारेमा विभिन्न प्रश्नहरू गरे । सरकार र निजी क्षेत्रका प्रतिनिधि एवं विज्ञहरूले नेपालमा आर्थिक, राजनीतिक, सामाजिकलगायत अनेक समस्या भए पनि यहाँ सम्भावनासमेत प्रशस्तै रहेकाले युवालाई देश नछोड्न सुझाव दिइरहँदा उनीहरूले सम्भावनाका आधार र प्रमाण मागिरहे । अपोलो कलेजकी साधना गुरागाईं (२१) ले रोजगारी क्षेत्रमा हुने श्रम शोषण र विभेदको तीतो अनुभव सुनाउँदै आफूहरू किन निराश नहुने आशयको प्रश्न गरिन् । कलेज पढ्दै गर्दा आफूले प्रशिक्षार्थीका रूपमा पारिश्रमिकबेगर नै काम गर्नुपरेको उनको भनाइ थियो । जागिरका लागि अप्लाई गर्दा अन्तर्वार्तामा बोलाउँछन् अनि तिम्रोभन्दा फलानोको धेरै अनुभव रैछ भन्दै रिजेक्ट गर्छन्, उनले गुनासो गरिन्, जम्मा १० हजार तलब आउने जागिरका लागि बीबीए गरिसकेको मजस्तो मान्छेले पनि काम गरेको अनुभव लिएर जानुपर्ने यो कस्तो अवस्था हो ? बैंकिङ क्षेत्रलाई चाहिने बीबीए, बीआईएममा ग्राजुएटको संख्या बढिरहँदा बैंक तथा वित्तीय संस्थाहरू भने मर्जरमा गएर तिनको संख्या घटिरहेकाले यो असन्तुलनलाई कसरी व्यवस्थापन गर्ने भन्ने उनको थप प्रश्न थियो । नेपाल राष्ट्र बैंकका पूर्वगभर्नर दीपेन्द्रबहादुर क्षेत्रीले पदपूर्तिका विषयमा बैंकिङ क्षेत्रमा रहेका विकृतिहरूको सुधार हुनुपर्ने बताए । सरकारी बैंकमा लोक सेवामार्फत पदपूर्ति हुने भएकाले त्यसमा खासै समस्या नरहे पनि निजी बैंक तथा वित्तीय संस्थाहरू यस विषयमा बिस्तारै नियमनको दायरामा आउनैपर्ने उनको भनाइ थियो । क्षेत्रीले युवाहरूलाई हार नमान्न र जोखिम मोल्ने साहस गर्न सुझाव दिए । नेपालको उद्योग, वित्तीय क्षेत्र र नवप्रवर्तनका विषयमा आयोजित छलफल कार्यक्रमको पहिलो सत्रमा गोल्डस्टर सुजकी कार्यकारी निर्देशक विदुषी राणाले अनेक चुनौती र उतारचढावबीच गोल्डस्टार ब्रान्ड कसरी माथि उठ्न सक्यो भन्नेबारे युवाका जिज्ञासा मेटाउने प्रयास गरिन् । माओवादी द्वन्द्वकालमा गोल्डस्टारमाथि प्रतिबन्ध नै लगाइएको थियो भन्ने सुनियो, त्यो बेला त तपाईंहरूले भारतमा बजार विस्तार गरेर चुनौती झेल्नु भएछ । अहिले बजारमा धेरै प्रतिस्पर्धी आइसकेका बेलामा चाहिँ कसरी अघि बढ्दै हुनुहुन्छ ? एन्जलराज तिवारीको प्रश्न थियो ।विदुषीले द्वन्द्वकाल मात्रै नभएर २०७२ सालको भूकम्पका बेला कामदार अभावले कारखाना चलाउन गाह्रो भएको, सन् २०१६ मा भारतले नोटबन्दी गर्दा जुत्ता निर्यात असहज भएको र नाकाबन्दीका बेला पनि समस्या भएको अनुभव सुनाइन् । अहिलेको मुख्य समस्याचाहिँ नक्कली गोल्डस्टारको बिगबिगी हो, यसले गर्दा भारतमा हाम्रो निर्यात ३० प्रतिशतले घटेको छ, उनले भनिन्, नेपालमा पनि चोरीपैठारीबाट ट्रकका ट्रक भित्रिने जुत्ता, चप्पलका कारण स्वदेशी ब्रान्डहरू मर्कामा परेका छन् । व्यवसायमा यस्ता अनेक चुनौतीहरू आउने भए पनि दिक्क मानेर देशै छोडेर हिँड्न नहुने उनको भनाइ थियो ।ज्योति समूहका निर्देशक सौरभ ज्योतिले खानदानी व्यवसायहरूलाई झैं अहिलेका उद्यमीलाई व्यवसाय स्थापित गर्न दशकौं समय नलाग्ने भएकाले इन्नोभेटिभ काम गर्न युवाहरूलाई अनुरोध गरे । फेसबुक, ट्वीटर, युट्युब, च्याटजीपीटीजस्ता स्टार्टअपहरूको उदाहरण दिँदै उनले नेपालमा पनि द्रुत गतिमा विकास हुने व्यवसायहरूको खाँचो रहेको औंल्याए । नेपालमा चुनौती छ तर चुनौतीमै त सम्भावना हुन्छ, उनले भने, नेपालमा कुनै सम्भावना नभएर होइन, सम्भावना नै नपहिल्याएर धेरै युवा विदेश पलायन भइरहेका छन् । हामी जति पनि यहाँ बाँकी छौं, हामीले उद्यमशीलताको वातावरण सिर्जना गर्यौं भने पलायन भएकाहरू पनि लगानी गर्न आइपुग्छन् । त्यसैले व्यवसायमा हात हाल्ने मौका हामीलाई छ । धेरै मानिस बाहिरिँदा यहाँ थोरै प्रतिस्पर्धा हुने भएकाले व्यवसाय गर्नेलाई ठूलो बजार प्राप्त हुने उनको भनाइ थियो ।नेपाल उद्योग महासंघको स्टार्टअप एन्ड इन्नोभेसन फोरमकी अध्यक्ष जुना माथेमाले नेपालमा परियोजनामा आधारित कर्जा व्यवस्था प्रणाली नभएकाले स्टार्टअपहरूलाई पुँजी जुटाउन समस्या हुने गरेको बताइन् । साथै, कम्पनी दर्ता, नवीकरणलगायतका प्रक्रिया झन्झटिलो हुनु र सरकारी कागजपत्रहरू सबै नेपाली भाषामा हुँदा विदेशमा पढेर नेपालमा उद्यम गर्न आएकाहरूलाई प्रक्रिया र कानुन बुझ्न कठिनाइ हुने गरेको उनको अनुभव छ । यद्यपि, उद्यमशीलतामा लाग्न चाहने युवाका लागि विभिन्न इन्क्युबेसन सेन्टर, भेन्चर क्यापिटलिस्ट, मेन्टरहरूको सहयोग उपलब्ध हुने उनले जानकारी दिइन् । कार्यक्रममा उद्योग, वाणिज्य तथा आपूर्ति मन्त्रालयकी इन्जिनियर सुवेक्षा सापकोटा, सेबोनका पूर्वअध्यक्ष रेवत कार्की, युवा स्वरोजगार कोषका पूर्वअध्यक्ष विष्णु गौतम, एक्यानका अध्यक्ष दीपक पाण्डे, मेरो शिक्षाका संस्थापक अनुप उप्रेतीलगायतले नेपालको अर्थतन्त्र, वित्तीय क्षेत्र र नवप्रवर्तनबारे आफ्ना भनाइ राखेका थिए । युवा एवं विद्यार्थीहरूलाई अर्थतन्त्रबारे जानकारी दिन र व्यवसाय सञ्चालनमा प्रोत्साहन मिलोस् भनेर कार्यक्रम आयोजना गरेको परिवर्तनका लागि युवाका अध्यक्ष हिमाल विष्टको भनाइ थियो ।"
अर्थ संक्षेप,"क्लाइमेट फन्डबाट ऋण लिँदै ग्लोबल आईएमई बैंककाठमाडौं (कास) ग्लोबल आईएमई बैंकले ग्लोबल क्लाइमेट पार्टनरसिप फन्ड (जीसीपीएफ) बाट २५ मिलियन अमेरिकी डलर ऋण लिने भएको छ । यसका लागि दुई पक्षबीच सम्झौता भइसकेको बैंकले जनाएको छ । ऊर्जा दक्षता प्रवर्द्धन गर्न तथा नवीकरणीय ऊर्जा परियोजनाहरूमा वित्तीय सहायता प्रदान गर्न सहयोग पुग्ने बैंकले जनाएको छ । जीसीपीएफले जलवायु परिवर्तनसम्बन्धी व्यवस्थापनमा सहयोग पुर्याउने उद्देश्यले नेपालमा पहिलो पटक ग्लोबल आईएमई बैंकलाई ऋण प्रदान गरेको हो । वातावरण संरक्षणमा यसको महत्त्वपूर्ण वित्तीय भूमिका रहने विश्वास गरिएको छ । विश्वका २७ विकासोन्मुख तथा उदीयमान राष्ट्रमा जलवायु परिवर्तन तथा दिगो विकासमा केन्द्रित रही वित्तीय लगानी गर्दै आएको जीसीपीएफसँगको सहकार्यले बैंकको कर्जा लगानी क्षमता अभिवृद्धि हुने बैंकका प्रमुख कार्यकारी अधिकृत रत्नराज बज्राचार्यले बताए । ऊर्जा क्षेत्रमा लगानी बढाउन थप सहयोग पुग्ने विश्वास उनको छ । नेपालमा जलवायु परिवर्तनबाट पर्ने असर कम गर्न, ऊर्जा क्षेत्रमा प्रभावकारिता एवं दक्षता वृद्धि गर्न तथा नवीकरणीय ऊर्जा परियोजनाहरूमा वित्तीय सुविधा उपलब्ध गराउन यस क्लाइमेट फन्डले महत्त्वपूर्ण सहयोग पुर्याउने जनाएको छ । हिमालय दृश्य रिसोर्टलाई ॅरोमान्टिक अवार्डकाठमाडौं (कास) काभ्रेको धुलिखेलमा रहेको हिमालय दृश्य रिसोर्टले ७ सय रिसोर्टहरूबीचको प्रतिस्पर्धाबाट साउथ एसियन ट्राभल अवार्ड (साटा) पाएको छ । बैंग्लोरमा भएको कार्यक्रममा साउथ एसियाका रिसोर्टहरूबीच प्रतिस्पर्धा भएको थियो । प्रतिस्पर्धाबाट उक्त रिसोर्टले रोमान्टिक विद्यातर्फ साउथ एसियन ट्राभल अवार्ड पाएको हो । रिसोर्टका सञ्चालक श्यामकाजी महतका अनुसार उक्त कार्यक्रममा भाग लिन पुगेकी रिसोर्टकी सेल्स एन्ड मार्केटिङ डाइरेक्टर बबिता पाण्डेले अवार्ड बुझेकी हुन् । होटलको गुणस्तरदेखि व्यवस्थापनसम्मको पाटो हेरेर रिसोर्टलाई प्रतिस्पर्धामा सहभागी गराइएको सञ्चालक महतको भनाइ छ । लक्ष्मी सनराइज बैंकको ॅदसैं आयो अफरकाठमाडौं (कास) लक्ष्मी सनराइज बैंकले दसैं आयो योजनाअन्तर्गत मोबाइल मनी, डेबिट कार्ड तथा क्रेडिट कार्डबाट डिजिटल भुक्तानी गर्दा ग्राहकलाई क्यासब्याक दिने जनाएको छ । बैंकको मोबाइल मनी प्रयोग गरी बसको र हवाई टिकट खरिद गर्दा क्रमशः २५० र ५०० रुपैयाँ क्यासब्याक पाइनेछ । क्यासब्याक प्राप्त गर्न टिकटसँगै कुनै एक बिलसमेत भुक्तानी पनि गर्नुपर्नेछ । भाटभटेनी सुपरमार्केटमा सामान खरिद गरी क्रेडिट कार्डमार्फत भुक्तानी गर्दा १ सय ५ देखि १ हजार रुपैयाँसम्म क्यासब्याक पाइनेछ । फुडमान्डु एपबाट अर्डर गरी बैंकको डिजिटल भुक्तानी गर्दा दैनिक क्यासब्याक पाइनेछ । केएफसीको तथा पिज्जा हटमा बैंकको डेबिट कार्ड वा क्रेडिट कार्डको ट्याप एन्ड पे फिचर प्रयोग गर्दा दैनिक पाँच सयसम्म पाइनेछ । डिजिटल भुक्तानीमार्फत क्यूएफएक्स सिनेमा हलको टिकट काट्दा एक पटकमा पाँच सयसम्म क्यासब्याक पाइनेछ । असोज २५ देखि कात्तिक २५ सम्म विदेशबाट ५० हजार रुपैयाँभन्दा बढी रेमिट्यान्स पठाउँदा ५ सय १ रुपैयाँ दक्षिणा प्राप्त गर्न सकिने बैंकले जनाएको छ । अफर सकिएपछि मात्रै सबै योजनाका क्यासब्याक प्रदान गरिने बैंकले जनाएको छ ।लेभनिङको इलेक्ट्रिक स्कुटर एक्सचेन्जमा ३० हजार बोनस काठमाडौं (कास) लेभनिङ इलेक्ट्रिक स्कुटरको आधिकारिक विक्रेता बज्र ग्रुपको ईभी नेपाल मोटर्सले शोरुम आयो, लेभनिङ पायो नामक दसैं अफर सार्वजनिक गरेको छ । ग्राहकले आफूसँग भएको पुराना मोटरसाइकल तथा स्कुटर लेभनिङका नयाँ स्कुटरसँग साट्न सकिने बताइएको छ । एक्सचेन्ज गर्दा कम्पनीले थप ३० हजार मूल्यांकन गरिने जनाएको छ । कम्पनीले दसैं स्किमअन्तर्गत ब्याज नलाग्ने तथा विभिन्न एसोसरिजहरू निःशुल्क उपलब्ध गराउनेछ । नगदमा स्कुटर किन्न चाहने ग्राहकले आकर्षक नगद छुटसमेत पाइने कम्पनीले जनाएको छ । यो योजना अवधिभरमा ग्राहकले लेभनिङको शोरुम भिजिट गर्दा मात्र पनि इलेक्ट्रिक स्कुटर जित्न सकिने जनाइएको छ । लेभनिङका स्कुटरहरूमा वस्च ब्रान्डका मोटर तथा एलजी तथा सामसङका ब्याट्रीसमेत पाइनेछ । कम्पनीले स्कुटरमा २ वर्षको वारेन्टी उपलब्ध गराउँदै आएको छ । यो अफरअन्तर्गत लक्की ड्रमार्फत एक जनाले नयाँ इलेक्ट्रिक स्कुटर पाइने जनाएको छ ।"
स्वास्थ्यमन्त्रीलाई १७७ चिकित्सकको राजीनामापत्र,"(सुनसरी)बीपी कोइराला स्वास्थ्य विज्ञान प्रतिष्ठानमा कार्यरत १७७ जना चिकित्सकको बुधबार स्वास्थ्यमन्त्री मोहनबहादुर बस्नेतलाई मन्त्रालयमै भेटेर सामूहिक राजीनामापत्र बुझाएका छन् । चिकित्सकहरूले बढुवा प्रक्रियाबारे मन्त्रालय, लोक सेवा आयोग वा सरोकारवाला निकायले समाधानको उपाय तत्काल ननिकाले सामूहिक राजीनामा दिने मंगलबार चेतावनी दिएका थिए । रोकिएको बढुवा प्रक्रियाका विषयमा प्रतिष्ठानका पदाधिकारी, लोक सेवा, राष्ट्रिय योजना आयोग, स्वास्थ्य मन्त्रालय र प्रधानमन्त्री कार्यालय भने अलमलमा परेको छ । सरोकारवाला निकाय अलमलमा पर्दा बीपीमा आउने बिरामी सबैभन्दा बढी मारमा छन् । सात वर्षदेखि रोकिएको बढुवा सुरु गर्न चिकित्सकले आन्दोलन गर्दै आएका छन् । प्रतिष्ठानका पदाधिकारीलाई ज्ञापनपत्र बुझाउँदा स्वास्थ्य मन्त्रालय, लोक सेवा, प्रधानमन्त्री कार्यालयले ग्रिन सिग्नल दिए तत्काल प्रक्रिया सुरु गर्ने र त्यसका लागि पहल गर्ने बताइएको थियो । तर, पदाधिकारीहरूबाट काम नहुने संकेत पाएपछि शिक्षक कल्याण समाजको नेतृत्वमा गत सोमबार स्वास्थ्य मन्त्रालय, लोक सेवा र प्रधानमन्त्री कार्यालयमै गएर आफ्नो कुरा राख्ने चिकित्सकले निर्णय गरेका थिए । उनीहरूले स्वास्थ्यमन्त्री बस्नेतलाई भेटेर प्रतिष्ठानको अवस्था र चिकित्सक शिक्षकको बढुवा रोकिएको गुनासोसहित मंगलबार ज्ञापनपत्र बुझाएका थिए । प्रतिष्ठानमा चिकित्सकको धेरै दरबन्दी खाली भएर पनि सात वर्षदेखि बढुवा प्रक्रिया अवरुद्ध भएको र दुई वर्षयतामात्र ५० भन्दा बढी दक्ष चिकित्सकले प्रतिष्ठान छाडेर पलायन भएको, विभिन्न विभागमा प्रोफेसर तहका चिकित्सक अभाव भएर पठनपाठनमा असर परेको जानकारी गराएका थिए । मन्त्री बस्नेतले राष्ट्रिय योजना आयोगका उपाध्यक्ष र प्रतिष्ठानका पदाधिकारीलाई बोलाएर निकास निकाल्न निर्देशन दिएको जानकारी दिँदै पन्छिएका थिए ।प्रतिष्ठानमा कार्यरत सिनियर रेजिडेन्ट (एसआर), एसिस्टेन्ट प्रोफेसर, एसोसिएट प्रोफेसर र एडिस्नल प्रोफेसर तहका चिकित्सकको बढुवा गर्दा सोहीअनुसार तलबभत्ता सुविधा पनि स्वतः दिनुपर्ने र त्यसो गर्दा सरकारलाई थप आर्थिक भार हुन सक्ने भएपछि राष्ट्रिय योजना आयोगका उपाध्यक्षसँग बुझेर समस्या समाधान गर्न भनेको हुन सक्ने चिकित्सकहरूले बताए । चिकित्सकहरूको एक समूहले लोक सेवा आयोगका पदाधिकारीलाई पनि भेटेका छन् । लोक सेवाका पदाधिकारीले नयाँ नियमावली बनाएर सिनेटबाट पास गरी निश्चित समयसम्म आयोगलाई उपलब्ध गराउँछौं भनेर लिखित प्रतिबद्धता जनाई आन्तरिक पदोन्नति प्रक्रिया थाल्दा हुने बताएको एक चिकित्सकले जानकारी दिए । प्रतिष्ठानका कर्मचारी र चिकित्सक बढुवाका विषयमा यसअघि लोक सेवा मौन रहँदै आएको थियो । कानुनतः प्रतिष्ठानले नयाँ नियमावली बनाएर आयोगलाई बुझाउनुपर्छ, सोहीअनुसार बढुवा प्रक्रिया सुरु गर्ने हो, बढुवा प्रक्रियाबारे लोक सेवा प्रवक्ता गीताकुमारी होमगार्इंले भनिन्, प्रतिष्ठानले नियमावली बनाएर आयोगमा बुझाएको छ जस्तो लाग्दैन । प्रतिष्ठानका पहिलो उपकुलपति रहेका कांग्रेस नेता शेखर कोइरालालाई पनि चिकित्सकहरूले भेटेर आन्दोलनबारे जानकारी गराएका छन् । भेटमा उनले आफूलाई आन्दोलनरत चिकित्सकका बारेमा गलत सूचना दिएको बल्ल थाहा पाएको भन्दै पदोन्नतिका लागि पहल गर्ने आश्वासन दिए । प्रतिष्ठानको शिक्षक कल्याण समाजले भने चिकित्सकको पदोन्नतिले विद्यार्थी संख्या थपिने, बिरामीको उपचारको दायरा तथा संख्या पनि थपिने भएकाले प्रतिष्ठानको आम्दानी बढ्ने बताउँदै आएको छ । समाजका अध्यक्ष डा सेराज अहमद खानले भने, चिकित्सक शिक्षकहरूको पदोन्नति आर्थिक भार नभई दीर्घकालीन सुरक्षित र सुनिश्चित लगानी हो भनेर हामीले सरोकारवाला निकाय, स्वास्थ्य मन्त्रालय, लोक सेवा आयोगलगायतमा बुझाउने काम गरिरहेका छौं ।"
लाओसविरुद्ध आत्मविश्वासी नेपाल,भारतको प्रभावशाली जितनयाँदिल्ली (एएफपी) कप्तान रोहित शर्माको कीर्तिमान शतकको मद्दतले भारतले आईसीसी विश्वकप क्रिकेटमा बुधबार अफगानिस्तानमाथि प्रभावशाली आठ विकेटको जित निकालेको छ । जितका लागि २ सय ७३ रनको लक्ष्य पाएको भारतले ३५ ओभरमै खेल टुंग्याएको थियो ।भारतको यो लगातार दोस्रो जित हो । अफगानिस्तानले लगातार दोस्रो हार बेहोरेको छ । न्युजिल्यान्ड र पाकिस्तानले पनि लगातार दुई खेल जितेका छन् । भारतले शनिबार अहमदाबादमा पाकिस्तानको सामना गर्नेछ । अफगानिस्तानले आइतबार इंग्ल्यान्डविरुद्ध खेल्नेछ ।अरुण जेट्ली स्टेडियममा रोहितले ८४ बलमा आक्रामक १ सय ३१ रन बनाए । उनी भारतबाट विश्वकपमा सर्वाधिक सात शतक बनाउने ब्याटर बने । सचिन तेन्दुलकरले एकदिवसीय विश्वकपमा छ शतक बनाएका छन् । रोहितको शतक विश्वकपमा भारतका लागि सर्वाधिक तीव्र गतिको पनि रह्यो । उनले ६३ बलमै शतक पूरा गरेका हुन् र कपिल देवले सन् १९८३ मा ७२ बलमा बनाएको शतकलाई उछिने । अस्ट्रेलियाविरुद्धको अघिल्लो खेलमा शून्यमा आउट भएका रोहितले १६ चौका र पाँच छक्का प्रहार गरे । रोहितले पहिलो विकेटका लागि इसान किसनसँग मिलेर १ सय ५६ रनको साझेदारी गरे । किसनले ४७ रन बनाए । त्यसबाहेक विराट कोहलीले अविजित ५५ रन बनाए । उनको यो लगातार दोस्रो अर्धशतक हो । अर्का अविजित ब्याटर श्रेयर अयरले २५ रन जोडे । त्यस अगाडि पहिले ब्याटिङ गरेको अफगानिस्तानले आठ विकेट गुमाएर २ सय ७२ रन बनाएको थियो । त्यसमा दुई ब्याटरले अर्धशतकीय योगदान दिए । कप्तान हसमतुल्लाह साहिदीले ८८ बलमा ८० रन बनाए । उनले आठ चौका र एक छक्का प्रहार गरे । यस्तै अजमतुल्लाह उमरजाईले ६९ बलमा ६२ रन जोडे । उनको ब्याटबाट दुई चौका र चार छक्का निस्केको थियो ।
टाइम्सको छैटौं जित,काठमाडौं (कास) टाइम्स इन्टरनेसनल कलेजले नेसनल बास्केटबल लिगमा विजय यात्रालाई निरन्तर दिएको छ । टाइम्सले सुरुको सबै ६ खेल जितेर लिगमा आफ्नो दाबीलाई एकल रूपमा प्रस्तुत गरिरहेको छ । टाइम्सले बुधबार विशाल मिलन केन्द्रलाई ११२७६ को स्कोरमा पराजित गर्यो ।टाइम्स १२ अंकसहित शीर्ष स्थानमा छ । त्रिभुवन आर्मी क्लब ११ अंकसहित दोस्रो स्थानमा रहेर टाइम्सलाई अंक तालिकामा चुनौती तेर्स्याइरहेको छ । आर्मीले कीर्तिपुर बास्केटबल क्लबलाई निकै रोमाञ्चक खेलमा ११५११३ को स्कोरमा पराजित गर्यो । आर्मीले ६ मध्येको ५ खेल जितेको छ । टाइम्सबाट प्लेयर अफ द म्याच सुरज खड्गीले २७ स्कोर गरे । त्रिपुरेश्वरस्थित राष्ट्रिय खेलकुद परिषद् कभर्डहलमा विशाल मिलनले पहिलो क्वार्टरमा २२१७ को अग्रता लिएर टाइम्सलाई आश्चर्यमा पारेको थियो । टाइम्सले पुनरागमन गर्दै दोस्रो क्वार्टर ४०४० को बराबरीमा ल्याएको थियो । त्यसपछि एकतर्फी दौडिएको टाइम्सले तेस्रो क्वार्टर ७०५७ को अग्रतासहित खेल आफ्नो पक्षमा पारेको थियो । आर्मी र कीर्तिपुरबीचको खेलको चारै क्वार्टर निकै रोमाञ्चक रह्यो । पहिलो क्वार्टर आर्मीले २९२३ को अग्रता बनायो । त्यसपछिको दुई क्वार्टर कीर्तिपुरको पक्षमा थियो । कीर्तिपुरले ५८५० र ८५८४ को अग्रतामा दोस्रो र तेस्रो क्वार्टरले जितेको थियो । तर अन्तिम क्वार्टरमा आर्मीको ३१ स्कोरको तुलनामा कीर्तिपुरले २८ स्कोर मात्र गरेको थियो । आर्मीका विनोद महर्जन प्लेयर अफ द म्याचमा चुनिए । उनले २७ स्कोर गरेका थिए ।
नेपालको पहिलो खेल यूएईसँग,"काठमाडौं (कास) नेपाल ट्वान्टी२० अन्तर्राष्ट्रिय शृंखलामा घरेलु टोलीले पहिलो खेल यूएईविरुद्ध खेल्ने भएको छ । नेपाल क्रिकेट संघ (क्यान) ले कात्तिकदेखि नेपाल, यूएई र हङकङ सम्मिलित प्रतियोगिताको खेल तालिका बुधबार प्रकाशित गरेको हो । अक्टोबर ३० देखि नेपालमै हुने आईसीसी विश्वकप छनोट एसिया क्षेत्रका लागि नेपाली टोलीको तयारीका क्रममा प्रतियोगिता आयोजना गरेको हो । डबल राउन्ड रोबिनमा हुने प्रतियोगितामा नेपालले कात्तिक १ गते यूएईसँग खेलेपछि २ गते हङकङ र ४ गते पुनः हङकङसँग खेल्नेछ । कात्तिक ५ गते यूएई र हङकङका बीच खेल हुनेछ भने ६ गते नेपालले यूएईको सामना गर्नेछ । कात्तिक ८ गते हङकङ र यूएईका बीच खेल हुनेछ भने १० गते फाइनल हुनेछ । राउन्ड रोबिन लिगका खेलहरू मूलपानी क्रिकेट मैदानमा हुनेछ भने फाइनल खेल त्रिवि क्रिकेट मैदान कीर्तिपुरमा हुनेछ । प्रतियोगिताको उद्घाटन खेल दिउँसो १ बजे सुरु हुनेछ भने त्यसपछिका सबै खेल बिहान ११ बजे सुरु हुनेछ ।"

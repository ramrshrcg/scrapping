शीर्षक,विवरण
"बैंकमा पहिले नै ४ खर्ब, थपियो ६० अर्ब","स्थानीय तहको निक्षेप गणनाबापत आएको पैसा मुख्यगरी चारवटा वाणिज्य बैंकमा मात्र जाने भएकाले अरू बैंकले ब्याजदर घटाउँछन् नै भन्ने नरहेको एक वाणिज्य बैंकका प्रमुख कार्यकारी अधिकृतले बताए । असोजका लागि केही बैंकहरूले निक्षेपको ब्याजदर बढाउन चाहेका छन्, ती अधिकारीले भने, स्थानीय तहको निक्षेप गणना सुविधाले ती बैंकमा असरै परेको छैन ।तर नेपाल बैंकर्स संघका अध्यक्ष सुनिल केसीले स्थानीय तहको रकम निक्षेपमा गणना गर्न पाइने सुविधाले ब्याजदर घट्नमा सहयोग पुग्ने बताउँछन् । अहिले बैंकहरूसँग लगानीयोग्य रकम भए पनि तरलता (सीआरआर) बाहेकको रकम कम छ । स्थानीय तहको पैसा निक्षेपमा गणना गर्न पाउने यसअघिको सुविधा गत असारबाट हटेपछि केही बैंकहरूले निक्षेपको ब्याजदर बढाएका छन्, निक्षेप खोसाखोसको अवस्था पनि छ, उनले भने, अहिले स्थानीय तहको खातामा रहेको रकम निक्षेपमा गणना गर्न पाउने विगतको व्यवस्था निरन्तर भए ब्याजदर घट्नमा सहयोग पुग्थ्यो । बैंकहरूले ब्याजदरलाई स्वतन्त्र छाडेयता आधाभन्दा धेरै बैंकले निक्षेपको ब्याजदर बढाएका छन् । यसले आधार दर बढाउने भएकाले कर्जाको ब्याजदर पनि वृद्धि हुन सक्ने उनको भनाइ छ । हालै मात्र स्वतन्त्र छाडिएको ब्याजदरलाई स्थायित्व दिन, आधार दर बढ्न नदिन, बजारमा ब्याजदर घट्दै छ भन्ने सकारात्मक संकेत दिन, गाउँगाउँ पुगेर शाखा खोलेबापतको क्षतिपूर्ति दिनलगायत कारण बैंकहरूले स्थानीय तहको खाताको पैसा निक्षेपमा गणना गर्न दिनुपर्ने उनको जोड छ ।स्थानीय तहको रकम शून्य ब्याजदरमा बैंकहरूलाई दिने सम्बन्धमा जहिल्यै विवाद हुने गरेको छ । विगतमा अप्ठेरो अवस्थामा उक्त रकम निक्षेपमा गणना गर्न दिइएको भए पनि अहिलेको जस्तो सहज अवस्थामा पनि त्यही सुविधालाई निरन्तरता दिनु सान्दर्भिक नभएको जानकारहरू बताउँछन् । विगतमा स्थानीय तहमा शाखा खोल्दा सरकारले तीन वर्षका लागि उक्त सुविधा दिने बताएको थियो, त्यो अवधि सकिएको छ, स्रोतले भन्यो, बैंकलाई शून्य ब्याजदरको पैसा कति दिइरहने ? सुविधाबापत बैंकले ब्याज घटाउँछन् ? लगायत प्रश्नको जवाफ बैंकहरूबाट खोज्नुपर्छ । एकातिर सरकारले बैंकहरूलाई शून्य ब्याजदरमा निक्षेप दिने, अर्कोतिर तिनै बैंकहरूबाट त्यही पैसा महँगो ब्याजदरमा आन्तरिक ऋण उठाउने सरकारको प्रवृत्ति ठीक नभएको स्रोतको दाबी छ ।सरकारले साँच्चै वित्तीय सेवा, पहुँच र गुणस्तरमा सुधार गर्ने हो भने स्थानीय तहको खातामा रहेको निक्षेपलाई विशेष औजार (नीति) कै रूपमा उपयोग गर्न सकिने स्रोतको दाबी छ । अहिलेको निर्णयले बैंकले मुलुकभरका स्थानीय तहको खातामा रहेको रकमको ६० प्रतिशत निक्षेपमा गणना गर्न पाउँछन्, जसअनुसार काठमाडौं उपत्यकाको स्थानीय तहको खाताबाट मात्र करिब ३५ अर्ब रुपैयाँ निक्षेप बैंकहरूमा आउँछ । जबकि वित्तीय पहुँच विस्तारका लागि काठमाडौं उपत्यकामा केही गर्नुपर्ने छैन, स्रोतले भन्यो, सरकारले साँच्चै वित्तीय पहुँच चाहेका भए वित्तीय सेवाबाट वञ्चित रहेका स्थानीय तहको अवस्था हेरेर शतप्रतिशत रकम पनि निक्षेपमा गणना गर्न सकिन्छ । विकट र वित्तीय पहुँच कम भएका स्थानीय तहमा सेवा विस्तार गर्दा त्यहाँको खातामा रहेको रकम धेरै निक्षेपमा गणना गर्न पाइने अवस्था भए बैंकलाई पनि प्रोत्साहन हुन्थ्यो । अहिले मुलुकभरका स्थानीय तहको खातामा रहेको रकमको ६० प्रतिशत निक्षेपमा गणना गर्ने भनेर सरकारले होलसेलमा निर्णय गरेर ठीक नगरेको स्रोतको दाबी छ ।हाल वित्तीय प्रणालीमा करिब पौने ४ खर्ब लगानीयोग्य रकम रहे पनि अनिवार्य नगद मौज्दात (सीआरआर) भन्दा बाहेकको रकम १० अर्ब रुपैयाँ मात्र रहेको राष्ट्र बैंकले जनाएको छ । अहिले तरलताको अवस्था सहज र कर्जा निक्षेप अनुपात पनि निर्देशित सीमाभित्रै रहेको राष्ट्र बैंकको दाबी छ ।"
ललिता निवास प्रकरणका १८ अभियुक्त रिहा,रिहा भएकाहरूमीनबहादुर गुरुङ (भाटभटेनी सुपरमार्केटका सञ्चालक)कलाधर देउजा (डिल्लीबजार मालपोतका तत्कालीन प्रमुख)रुद्रकुमार श्रेष्ठ (भूमिसुधार विभागका तत्कालीन महानिर्देशक)घमनकुमार कार्की (डिल्लीबजार नापीका तत्कालीन सर्वेक्षक)गोपाल कार्की (डिल्लीबजार मालपोतका तत्कालीन खरिदार)लोकहरी घिमिरे (समरजंग कम्पनीका तत्कालीन प्रमुख)विनोदप्रसाद पौडेल (समरजंग कम्पनीका सहायक लेखापाल)योगराज पौडैल (डिल्लीबजार मालपोतका तत्कालीन नासु)नारायणराज मिश्र (डिल्लीबजार मालपोतका तत्कालीन खरिदार)ध्रुवप्रसाद अर्याल (नापी कार्यालय काठमाडौंका तत्कालीन अधिकृत)बाबुराजा महर्जन (नक्कली मोही)देवनारायण महर्जन (नक्कली मोही)सकलानन्द महर्जन (नक्कली मोही)सञ्जयकुमार महर्जन (नक्कली मोही)शिवजी भट्टराई (काठमाडौं महानगर४ का तत्कालीन सचिव)बालकृष्ण श्रेष्ठ (सहरी विकास तथा भवन निर्माण विभागका सिनियर डिभिजनल इन्जिनियर)अरुणकुमार श्रेष्ठ (नापी कार्यालय काठमाडौंका तत्कालीन अमिन)केशव तुलाधर (जग्गा खरिदकर्ता)
चीनसँग नतिजामुखी परियोजनामा जोड दिन प्रधानमन्त्रीलाई सुझाव,"(काठमाडौं)चीन भ्रमणमा जान लागेका प्रधानमन्त्री पुष्पकमल दाहाललाई राजनीतिक दलका नेताहरू, पूर्वप्रधानमन्त्रीहरू, पूर्वपरराष्ट्रमन्त्री र विज्ञहरूले चीनसँग सम्पन्न गर्न सकिने मात्रै परियोजनाहरू अघि बढाउन सुझाव दिएका छन् । प्रधानमन्त्री दाहाल आगामी असोज ५ मा चीन भ्रमणमा जाँदै छन् । प्रधानमन्त्री कार्यालय सिंहदरबारमा दाहालले आइतबार बिहान पूर्वप्रधानमन्त्री, पूर्वपरराष्ट्रमन्त्री तथा प्रतिनिधिसभामा प्रतिनिधित्व गर्ने दलहरूसँग र अपराह्न परराष्ट्र मामिलाका विज्ञहरूसँग परामर्श गरेका थिए । उनीहरूले उत्तरी छिमेकी राष्ट्र चीनको भ्रमणलाई आपसी विश्वास अभिवृद्धिका लागि प्रयोग गर्न पनि सुझाएका छन् ।दुई देशबीचमा घनिष्ठ सम्बन्ध रही आएको र अझ सुदृढ गर्नका लागि नतिजामुखी र सम्भव हुने परियोजनाहरू मात्रै अघि बढाउन सुझाव दिइएको परराष्ट्रमन्त्री एनपी साउदले बताए । उनले चीनका चिन्ता, चासोहरूलाई सम्बोधन गर्ने गरी भ्रमणलाई सार्थक बनाउन विज्ञहरूले सुझाएको बताए । प्रधानमन्त्रीज्यूले सल्लाहका लागि बोलाउनुभएका पूर्वपरराष्ट्र सचिवहरू, राजदूतहरूले दुवै देशको सम्बन्धलाई सुदृढ गर्नका लागि कार्यान्वयन (डेलिभरेबल) हुने र सम्भव (भायबल) परियोजनाहरू मात्र समेटेर एजेन्डा राख्दा बढी उपयुक्त हुने, दुई देशबीचको सम्बन्ध सुमधुर बनाउन निरन्तरता दिने कुरामा बढी जोड दिन र चीनका चिन्ता, चासोहरूलाई सम्बोधन गर्ने गरी भ्रमणलाई सार्थक बनाउन सुझाव दिनुभएको छ । प्रधानमन्त्रीज्यूले सुझावलाई महत्त्वका साथ लिनुभएको छ, साउदले भने । प्रधानमन्त्री दाहालले न्युयोर्कमा हुने संयुक्त राष्ट्रसंघको महासभालाई सम्बोधन गरेपछि त्यतैबाट चीन जाने कार्यक्रम रहेको छ । आइतबारको बैठकमा कांग्रेस सभापति शेरबहादुर देउवा, एमाले अध्यक्ष केपी शर्मा ओली, एकीकृत समाजवादी अध्यक्ष माधवकुमार नेपाल, लोकतान्त्रिक समाजवादी पार्टी (लोपसा) का अध्यक्ष महन्थ ठाकुर, जनमत पार्टीका अध्यक्ष सीके राउतसहितका नेताहरूको उपस्थिति रहेको थियो । बैठकमा प्रमुख प्रतिपक्षी दल नेकपा एमालेका उपमहासचिव तथा पूर्वपरराष्ट्रमन्त्री प्रदीप ज्ञवालीले चीनसँगको सम्बन्धमा अविश्वास बढ्दै गएको भन्दै विश्वासको वातावरण बनाउन सुझाव दिएका थिए । बैठकमा उनले भ्रमणका क्रममा प्राथमिकतामा राख्नुपर्ने पाँच विषयका बारेमा पनि सुझाव दिएका थिए ।नेपालले सन्तुलनको बाटो छोड्न थालेको, एकातर्फ ढल्किन थालेको र चीनसँगको सम्बन्धलाई कम आँक्न वा महत्त्व दिन थालेको हो कि भन्ने परेको छ, ज्ञवालीले भने, नेपालको परराष्ट्र नीतिप्रति चीनको गहिरो सन्देह देखिन्छ । तपाईं (प्रधानमन्त्री) ले विश्वासलाई पुनर्जागृत गर्ने र नेपाल सदासर्वदा एउटा नीतिका साथ अघि बढेको र त्यही नीतिमा दृढ छौं भनेर विश्वास दिलाउनु नै भ्रमणको मूल कुरा हुनुपर्छ । बैठकमा ज्ञवालीले नयाँ परियोजनाहरूको सूची लिएर जानेभन्दा पनि विगतको सहमति कार्यान्वयनमा जोड दिन सुझाएका थिए । विगतमा दुवै देशका नेताहरूको भ्रमणमा भएका विभिन्न सम्झौता तथा लामा प्रतिबद्धतालाई नै कार्यान्वयन गरे पुग्छ, ज्ञवालीले भने, सम्झौता र समझदारी कसरी कार्यान्वयन गर्ने हो, त्यसको मोडालिटी बनाउनुस् । लगानीको स्रोत चीनसँग छ । त्यसलाई निरुत्साहित गर्नु हुन्न । उनले चीनसँग भएको पारवहन सम्झौता कार्यान्वयनलाई सहज बनाउन उत्तरी नाकामा पूर्वाधार बनाउन जोड दिएका थिए । यसै साता चीनको बाटो हुँदै तेस्रो मुलुक भियतनामबाट आएको कार्गोको उदाहरण दिँदै ज्ञवालीले उत्तरी नाकाको सुधारमा भ्रमणलाई केन्द्रित गर्न र बीआरआई कार्यान्वयनका लागि तत्काल कार्यान्वयनमा लैजान सकिने परियोजनाको छनोट गर्नसमेत सुझाव दिएका थिए ।नेपालले सन् २०१७ मै बीआरआईमा हस्ताक्षर गरे पनि कुनै पनि परियोजना सञ्चालन हुन सकेको छैन । सन् २०१९ मा तत्कालीन प्रधानमन्त्री ओलीको चीन भ्रमण क्रममा नेपालले ३५ वटा परियोजना प्रस्तुत गरेको थियो । तर, चिनियाँ पक्षले थोरै परियोजनाहरू प्रस्ताव गर्न सुझाव दिएपछि नेपालले ९ वटा परियोजना मात्र छनोट गरेको थियो । जसमा रसुवागढीकाठमाडौं सडक स्तरोन्नति, किमाथांकालिने सडक निर्माण, दिपायलबाट चिनियाँ नाकासम्मको सडक, टोखाविदुर सडक (टनेलसहित), गल्छीरसुवागढीकेरुङ ४०० केभी ट्रान्समिसन लाइन, केरुङकाठमाडौं रेलको सम्भाव्यता अध्ययन, तमोर हाइड्रो परियोजना (७६२ केभी), फुकोट कर्णाली हाइड्रो परियोजना (४२६ केभी) र मदन भण्डारी विश्वविद्यालय हुन् ।"
कांग्रेस प्रदेश सांसद हाङ्गामले डीएसपीलाई दिए ज्यान मार्ने धम्की,"काठमाडौं (कास) ताप्लेजुङबाट निर्वाचित कोशी प्रदेशसभाका कांग्रेस सांसद खगेनसिंह हाङ्गामले प्रहरी अधिकृतलाई ज्यान मार्ने धम्की दिएका छन् । ताप्लेजुङको फुङलिङमा भदौ २१ मा आयोजित मिनी मेलामा सांसद हाङ्गाम र प्रहरी नायब उपरीक्षक (डीएसपी) राजन लिम्बूबीच आरोपप्रत्यारोप चलेको थियो । त्यसपछि हाङ्गामले शुक्रबार फुङलिङमा आयोजित कोणसभामा डीएसपी र उनको परिवारलाई लक्षित गरी ज्यान मार्ने धम्की दिएका हुन् । सांसदले ज्यान मार्ने धम्की दिएकामा प्रहरीले आपत्ति प्रकट गरेको छ । भदौ २१ को घटना छानबिनका लागि प्रहरीले समिति गठन गरेको छ । प्रहरी उपरीक्षक ऋषिराम कँडेलको नेतृत्वमा चार सदस्यीय छानबिन समिति गठन भएको हो । कांग्रेसले भने उनको अभिव्यक्ति गलत भए पनि वातावरण बिगार्ने काम प्रहरीबाटै भएको प्रतिक्रिया दिएको छ । कांग्रेसका प्रचार विभाग प्रमुख मीन विश्वकर्माले प्रहरी प्रशासनले उत्तेजक वातावरण बनाएको बताए । कोशीका माननीयको सार्वजनिक अभिव्यक्ति अशोभनीय, उत्ताउलो र उत्तेजित छ, त्यस्तो बोल्नु गलत हो तर त्यस्तो बोल्ने स्थिति सिर्जना गर्ने प्रहरी प्रशासन दोषी छ, विश्वकर्माले भने, सादा पोसाकमा गएर व्यक्तिको घर तोडफोड गर्ने, ढोका बाहिर निकाल्ने, कुटपिट गर्ने गुन्डागर्दी शैली प्रहरीले अपनाएको छ ।घटनाको भोलिपल्ट भदौ २२ मै कांग्रेसले विज्ञप्ति निकालेर प्रहरीबाट ज्यादती भएको भन्दै निन्दा प्रकट गरेको थियो । मेलामा सहभागी भएका पेमा लामा तामाङ, सुकेटार घुमफिर गरी फर्कने क्रममा यो घटनाको विरोधमा आवाज उठाउँदा उहाँमाथि मुक्का प्रहार गर्नुका साथै सेटले समेत हिर्काएका छन्, उहाँको आँखामा गम्भीर चोट लागेको छ, चस्मा फुटेको छ, कांग्रेसले भनेको छ, घटनाका बारेमा बुझ्न खोज्दा कोशी प्रदेशसभा सदस्य खगेनसिंह हाङ्गामलाई बर्दी र सादा पोसाकमा रहेका प्रहरीले गालीगलौज गर्दै दुर्व्यवहार गर्नुका साथै उहाँको निवासमा ढुंगामुढासमेत प्रहार गरेका छन् ।कांग्रेस केन्द्रीय सदस्य गोविन्द पोखरेलले प्रदेशसभा सदस्यको सार्वजनिक अभिव्यक्ति कांग्रेसको आदर्शविपरीत रहेको बताए । आफ्ना कुरा प्रदेश संसद्मा राखेर सरकारमार्फत हल गर्नुपर्नेमा देशको कानुन हातमा लिन खोज्ने अभिव्यक्ति खेदजनक छ । पार्टीले आवश्यक छानबिन गरी यथार्थ सार्वजनिक होस्, उनले भने ।"
सेनालाई विवादमा तान्न स्वार्थ समूह सक्रिय : प्रधानसेनापति,"काठमाडौं (कास) प्रधानसेनापति प्रभुराम शर्माले नेपाली सेनालाई विवादमा तान्न स्वार्थ प्रेरित समूह सक्रिय रहेको बताएका छन् । त्यस्ता पक्षबाट सधैं सजग र सतर्क रहन पनि उनले उच्च अधिकारीहरूलाई निर्देशन दिएका छन् । सम्बोधनका क्रममा शर्माले सेनाको संख्या र सेनाले व्यापार गर्यो भनेर विवादमा तान्न संगठित समूह निरन्तर सक्रिय रहेको भन्दै त्यसप्रति सजग रहनुपर्ने धारणा राखेको उपस्थित एक जर्नेलले बताए । सैनिक जनसम्पर्क निर्देशनालयबाट जारी विज्ञप्तिमा पनि शर्माले सेनालाई विवादमा तान्ने प्रयास भइरहेको प्रति सजग रहन मातहत फौजलाई निर्देशन दिइएको विषय समेटिएको छ ।प्रधानसेनापतिमा नियुक्ति पाएको दोस्रो वर्षको अवसर पारेर आइतबार शर्माले अधिकृत, पदिक र अन्य दर्जालाई सम्बोधन गरेका थिए । त्यस क्रममा शर्माले केही स्वार्थ समूहले पूर्वाग्रही, बेमौसमी र असामयिक तर्क गरेर सेनालाई विवादमा तान्ने प्रयास गरेको बताएका हुन् ।तथ्यरहित एवं पूर्वाग्रही बेमौसमी असामयिक तर्क उठाई स्थिर माहोललाई खलबल्याउने कुनै पनि स्वार्थ प्रेरित समूह तथा क्षणिक वा दूरगामी असर पार्न सक्ने योजनाबद्ध प्रायोजित अभिलाषाप्रति सदैव सजग र सतर्क रहँदै नेपाल र नेपाली जनताको बृहत्तर हितमा समर्पित हुनु अहिलेको आवश्यकता हो, शर्माले भने, सैनिक संगठन आजको भोलि तयार हुने होइन, लामो अध्ययन, तयारी, अभ्यास र अनुभवले निखारिँदै सबल र सुदृढ हुँदै जाने अनुशासित समूह हो ।सेनाको आकार घटाउनुपर्ने, सेनालाई व्यापारव्यवसायबाट मुक्त गर्नुपर्नेलगायत विषयमा पछिल्लो पटक बहस भइरहेको छ । संख्या घटाउने विषयलाई सेनाले रुचाएको छैन । त्यस्तै सैनिक कल्याणकारी कोषमार्फत भएका विभिन्न लगानी व्यापार नभई कल्याणकारी र आफ्ना बहालवाला र अवकाश प्राप्त हिताधिकारीको सेवामा भएकाले त्यसलाई व्यापार भन्न नहुने तर्क सेनाले गर्दै आएको छ । त्यसतर्फ इंगित गर्दै प्रधानसेनापति शर्माले सैन्य संगठन आजको भोलि तयार गर्न सकिने विषय नभई लामो अध्ययन, तयारी, अभ्यास र अनुभवले निखारिँदै सबल र सुदृढ हुँदै जाने संगठित र अनुशासित समूह भएको बताएका हुन् । नेपालको एकीकरण अभियानको थालनीदेखि आजको दिनसम्म सेनाले देशको सार्वभौमसत्ता, भौगोलिक अखण्डता, स्वतन्त्रता, राष्ट्रिय एकता एवं जनभरोसालाई सदैव जोगाइराख्न अग्रणी भूमिका निर्वाह गर्दै आइरहेको कुरा स्मरण गराउँछु, सम्बोधनका क्रममा उनले भने, तथ्यरहित, पूर्वाग्रही बेमौसमी असामयिक तर्क उठाई स्थिर माहोललाई खलबल्याउने कुनै पनि स्वार्थ प्रेरित समूह तथा क्षणिक वा दूरगामी असर पार्न सक्ने योजनाबद्ध प्रायोजित अभिलाषाप्रति सदैव सजग र सतर्क रहँदै नेपाली र नेपालीको बृहत्तर हितमा समर्पित हुनु अहिलेको आवश्यकता हो ।"
लोकप्रिय बन्दै रैथाने ब्रान्ड,"(झापा)पूर्वपश्चिम राजमार्गमै सटिएको छ, दुधे बजार । झापाको यो सानो गाउँ अहिले सहरोन्मुख छ । यही गाउँका युवा सन्तोष थोप्रा लिम्बू, कपडा उद्योगमार्फत एनी नामको स्वदेशी स्पोटर््स ब्रान्डलाई देशव्यापी पहिचान दिलाउने ध्याउन्नेमा छन् । ब्रान्डसँगै गाउँलाई पनि देशव्यापी पहिचान दिने मेरो सोच हो, शिवसताक्षी९ दुधेस्थित कनकाई गार्मेन्ट उद्योगका संस्थापकले सुनाए, कुनै दिन नेपाली खेलकुद क्षेत्रमा यो ब्रान्डलाई एकछत्र स्थापित गर्ने सपना छ । उद्योग सुरु भएको ७ वर्ष भयो । एनीलाई स्पोटर््स ब्रान्डमा रूपान्तरण गरेकोचाहिँ ४ वर्षमात्रै । मनकारी स्वभावका सन्तोष जाडोयाममा सडक बालबालिकालाई ट्र्याक सुट बाँड्थे । त्यही मेसोमा गार्मेन्टहरू खोज्दै थिए । अचानक एउटा जुक्ति फुर्यो, आफैं उद्योग किन नचलाउने ? अन्ततः सानो लगानीमा गाउँमै सानो गार्मेन्ट खडा गरे । आम्दानीको केहीहिस्सा उनले सडक बालबालिकादेखि लागूपदार्थ सेवनकर्ता अनि विपन्न र असहायको सेवामा खर्चिंदै आएका छन् ।उद्योग सुरु गरेका दिन आफ्नो टेबलअघि एउटा दान पेटिका राखेर संकल्प गरे सडक बालबालिकाको सहयोगार्थ हरेक दिन सय रुपैयाँ जोहो गर्ने । उद्योग सुरु गर्न अघिदेखि नै सामाजिक क्षेत्रमा लगानी गर्न थालेका थिए । आम्दानीको थोरै रकम समाजका लागि खर्चिन्थे । भन्छन्, सहयोगका लागि मलाई भूगोल, जात, धर्म, लिंग केहीले छेक्दैन । सुरुआती चरणमा सबै किसिमका कपडा उत्पादन गरे । तर आफू फुटबलको फ्यान भएकाले उत्पादनलाई स्पोटर््स ब्रान्डमा बढी केन्द्रित गरे । खेल क्षेत्रसँग नजिक भएकाले स्पोर्ट्स ब्रान्डतिर पनि हात हाल्नुपर्छ भन्ने लागेर जर्सी बनाउन थालियो, फरासिला सन्तोषले निर्धक्क सुनाए, तर, पहिलो गाँसमै ढुंगा लाग्यो । ७ लाख बढीको कपडा काटेर बिग्रियो । कारण थियो, उद्योगमा अदक्ष जनशक्ति । जसका कारण सुरुआतमै घाटा व्यहोरे । धेरै समस्या भयो । एउटा जर्सी उत्पादन लागतको सय रुपैयाँ घाटा व्यहोरेर पनि बेच्नुपर्ने बाध्यता आइलाग्यो, सन्तोषले संघर्षका दिन सम्झिए, तर, मैले कहिल्यै हरेसचाहिँ खाइनँ । एक दिन कसो नहोला भन्दै उनी निरन्तर कर्ममा जुटिरहे । त्यही निरन्तरताका कारण एनी ब्रान्डको अहिले देशव्यापी चिनारी बनेको हो । झापाको सानो गाउँको उत्पादन अहिले काठमाडौं, पोखरा जस्ता ठूला सहरदेखि सुदूरपश्चिमको कुनाकन्दरासम्म पुगेको छ । लिग विजेता फुटबल क्लब चर्च ब्वाइज युनाइटेड यही ब्रान्ड लगाएर मैदान ओर्लिन्छ । राष्ट्रिय टोलीका खेलाडीलाई एनी ब्रान्डको जर्सी लगाएर मैदान ओराल्ने मेरो सपना छ, उनले भावी योजना सुनाए, हरेक नेपाली खेलाडीले सस्तो मूल्यको नेपाली ब्रान्डको जर्सी लगाएर खेलुन् अनि हरेक खेलप्रेमीले सस्तो जर्सी लगाएर खेल हेरुन् भन्ने उनको चाहना छ । नेपाली खेलकुद र खेलप्रेमीसँग विदेशी ब्रान्डको जर्सी लगाउने क्षमता कम छ । महँगो ब्रान्डको एउटा जर्सीको दामले उनी एउटा टिमको जर्सी तयार पार्छन् । उनले चाँडै एउटा नयाँ काम थाल्दै छन् । लोकप्रिय विदेशी ब्रान्डकै क्वालिटीमा कपडा आफैं उत्पादन गर्दै छन् । केल्मीले प्रयोग गरेको कपडामा तयार पारेको गुणस्तरीय जर्सी चाँडै उत्पादन गरी ६ सयसम्ममा बेच्ने लक्ष्य छ, उनले भने, सस्तो मूल्यमा गुणस्तरीय जर्सी लगाउने अधिकार आम उपभोक्ताको पनि होला नि । उद्योगमा न्यूनतम ५ सयदेखि अधिकतम १२ सय मूल्यका जर्सी, ७ सयसम्मको टिसर्ट र २२ सयसम्मको ट्र्याक सुट उत्पादन हुन्छ । संघर्षबीच निरन्तरता दिएको उद्योगले हाल पहिचानको गोरेटो कोर्दै छ । तर, उद्योगमा दक्ष जनशक्ति र कच्चा पदार्थको सकस भने उस्तै छ । चाहे जस्तो कच्चा पदार्थ पाउनै गाह्रो छ । मूलतः दुई छिमेकी चीन र भारतबाट ल्याइएको कच्चा पदार्थ उद्योगमा प्रयोग गरिन्छ । ट्र्याक सुट, जर्सीका लागि चिनियाँ कच्चा पदार्थको प्रयोग उत्कृष्ट हुने उनको अनुभव छ । मोफसलमा उद्योगधन्दा चलाउनु सहज काम हैन । तर, सयौं हन्डरका बाबजुद पनि उनी गाउँलाई देशव्यापी पहिचान दिलाउन प्रयासरत छन् । जुन ठाउँमा बस्छन्, त्यही ठाउँको चिनारीका लागि लगानी गरिरहेका छन् । चाहेको भए काठमाडौंमै उद्योग खोलेर लोकप्रिय ब्रान्ड उत्पादन गर्न पनि सकिन्थ्यो होला, सन्तोषले भपे, तर, आफ्नै गाउँको मायाले बाँधेर राख्यो । दक्ष जनशक्ति पाउने हो भने चीनवाट आउनेभन्दा राम्रो सामान उत्पादन गर्न सक्ने उनको अनुभव छ । चीनमा प्रयोग हुने मेसिन र हाम्रो कारखानाको मेसिनमा केही फरक छैन, उनले भने । विपन्न परिवारमा जन्मिएका सन्तोष अभावबीच हुर्के । बाबु सानैमा बितेपछि परिवारलाई गर्जो टार्न समस्या थियो । तर, एकल आमाले संघर्ष गरेर हुर्काइन् । आमाले सिकाएको संघर्ष र मिहिनेत गर्ने बानीले आफू सफल बन्दै गएको उनी बताउँछन् । एक दिन एनी ब्रान्डलाई विश्वमाझ परिचित गराउने सपना छ । सबैको साथ सहयोग भयो भने नेपाली बजार मात्रै हैन, विश्व बजारमा पनि हाम्रो ब्रान्डले स्थान ओगट्न सक्छ । हाल उनले वार्षिक ३ करोड हाराहारीको त जर्सी मात्रै बेच्छन् । चाँडै यो दर बढाएर ५ करोड पुर्याउने योजना छ । आर्थिक मन्दीका बेला पनि स्वदेशी उद्योगमा खुलेर लगानी गर्ने आफूजस्ता व्यवसायीप्रति सरकार अनुदार बनेकामा भने उनको असन्तुष्टि छ । सहुलियत दिनुपर्ने सरकारले उल्टै कडाइ पो गरिरहेको छ, उनले भने, सरकारको काम व्यवसायीलाई सहजीकरण गर्ने पो हो त । उद्योगमा हाल ३० जनाले प्रत्यक्ष रोजगारी पाएका छन् । न्यूनतम १० हजारदेखि अधिकतम डेढ लाखसम्म पारिश्रमिक पाउने पनि छन् । सकभर स्थानीय युवालाई नै रोजगारी दिएको उनको भनाइ छ । स्थानीय महिलालाई प्राथमिकतामा राखेको छु, सन्तोषले भने । स्थानीय पालिकासँगको सहकार्यमा तालिम दिने र उद्योगमै रोजगारी दिने योजनासहितको प्रस्ताव पनि अघि सार्न लागेको उनी बताउँछन् । स्थानीय सरकारले युवालाई तालिम दिएर दक्ष बनाएको खण्डमा हामी रोजगारीको ग्यारेन्टी गर्छौं, उनी भन्छन् ।"
अमेरिकामा आतंककारी आक्रमण,सन् २००१ मा आजकै दिन (सेप्टेम्बर ११) मा अमेरिकामा आतंककारी आक्रमण भएको थियो । न्युयोर्कस्थित ट्वीन टावर र अमेरिकी रक्षा मन्त्रालय पेन्टागनमा गरिएको आतंकवादी आक्रमणमा करिब तीन हजार मानिसले ज्यान गुमाएका थिए । आक्रमणकारीले चार वटा विमान अपहण गरी दुई वटा वर्ल्ड ट्रेड सेन्टरका टावर र अर्को एक अमेरिकी रक्षा मन्त्रालय पेन्टागनमा ठोक्काएका थिए । अमेरिकी राष्ट्रपति कार्यालय ह्वाइटहाउसलाई लक्षित गरिएको चौथो विमान भने पेन्सलभेनियास्थित जंगलमा दुर्घटना भएको थियो । अमेरिकाले उक्त आक्रमण अल कायदाका तत्कालीन प्रमुख ओसामा बिन लादेन र उनको संगठनले गराएको बताउँदै आएको छ । जसका कारण अमेरिकाले लादेन र अल कायदाविरुद्ध आक्रमण सुरु गरेको थियो । अमेरिकाले २०११ को मेमा लादेनको हत्या गरेको थियो । पाकिस्तानको एबोट्टाबादस्थित घरमा लुकेर बसेका बेला भएको आक्रमणमा परी लादेन मारिएका थिए ।
चेक अनादर मुद्दामा मलेसियाबाट तारिख धाउँदै राजदूत पौडेल,"(काठमाडौं)मलेसियाका लागि नेपाली राजदूत डिल्लीराज पौडेल फौजदारी कसुरसँग सम्बन्धित तीन करोड रुपैयाँको चेक अनादार मुद्दामा विगत चार वर्षदेखि अदालत धाइरहेको खुलेको छ । उनलाई अर्घाखाँचीका गोपाल खनालले २०७६ मंसिर १२ मा काठमाडौं जिल्ला अदालतमा चेक अनादार र २०७७ असोज १९ मा करारीय दायित्व पालनासम्बन्धी दुई मुद्दा हालेका हुन् । मुद्दा परेपछि राजदूत पौडेल पेसीका लागि मलेसियाबाट काठमाडौं धाइराखेका छन् । पछिल्लो पटक भदौ १७ मा पेसी थियो । चेक अनादरसम्बन्धी मुद्दामा ११ पटक र करारीय दायित्व पालनासम्बन्धी मुद्दामा १४ पटक पेसी चढिसकेको छ ।फौजदारी कसुरका दुई मुद्दा विचाराधीन रहेकै अवस्थामा तत्कालीन प्रधानमन्त्री शेरबहादुर देउवाको मन्त्रिपरिषद्ले एकीकृत समाजवादीका पौडेललाई २०७८ चैत २४ मा राजदूत सिफारिस गरेको पाइएको छ । २०७९ भदौ ६ मा राजदूतको शपथग्रहण गरेसँगै उनले कार्यभार सम्हालेका थिए । तत्कालीन सरकारले सर्वोच्च अदालतको परमादेश र राजदूत नियुक्तिसम्बन्धी निर्देशिका२०७५ विपरीत पौडेललाई नियुक्ति गरेको खुलेको हो । सर्वोच्च अदालतका न्यायाधीशद्वय ओमप्रकाश मिश्र र प्रकाशमान सिंह राउतको संयुक्त इजलासले २०७४ वैशाख २१ मा राजदूतको योग्यतासम्बन्धी मापदण्ड बनाउन परमादेश जारी गरेको थियो । सर्वोच्चले राजदूत नियुक्त गर्दा पारदर्शी हुनुका साथै आवश्यक शैक्षिक योग्यता, उच्च नैतिक चरित्र, फौजदारी कसुरमा सजाय नपाएको, कालोसूचीमा नपरेको लगायत नियुक्ति भएका राजदूतलाई भियना कन्भेन्सन सम्बद्ध सन्धिसम्झौताको ज्ञान हासिल हुने कुरासमेत समावेश हुने गरी मापदण्ड बनाई राजदूत नियुक्ति गर्नूगराउनू भनी राष्ट्रपतिको कार्यालय, प्रधानमन्त्री तथा मन्त्रिपरिषद्को कार्यालय र परराष्ट्र मन्त्रालयका नाममा परमादेश जारी गरिएको थियो । यसैलाई टेकेर परराष्ट्र मन्त्रालयले राजदूत नियुक्तिसम्बन्धी निर्देशिका२०७५ बनाएको थियो ।पूर्वमहान्यायाधिवक्ता रमेश बडालले फौजदारी अभियोगमा अदालतमा पेसी धाइरहेको व्यक्ति राजदूत पदका लागि योग्य नभएको बताए । राजदूत देशको ऐना हो । मलेसियाले नेपालको राजदूतको व्यवहारलाई हेरेर आफ्नो धारणा बनाउँदछ । उसमाथि सार्वजनिक रूपमा नैतिकताको प्रश्न उठ्नु उचित हुँदैन । तर अहिले राजदूत पौडेलमाथि उच्च नैतिक चरित्रको प्रश्न उठेको छ, उनले भने, यस्ता व्यक्ति देशलाई प्रतिनिधित्व गर्ने राजदूत हुन सक्तैनन् । एक पूर्वराजदूतले पनि मुद्दा चलिरहेको अवस्थामा राजदूत नियुक्ति गरेर सरकारले गलत नजिर बसालेको आरोप लगाए । यो गैरकूटनीतिक काम हो । मुद्दा अन्तिम किनारा लागिसकेको भए विवाद थिएन, पछि दोषी प्रमाणित भयो भने के हुन्छ ?, उनले भने, कूटनीति नियमले भन्दा पनि प्रचलन (मूल्यमान्यता) ले चल्छ । मुद्दा लागेको राजदूतलाई आतिथ्य गर्ने देश (होस्ट कन्ट्री) ले विश्वास गर्दैन । राजदूतले विश्वसनीयता गुमाउँछ । उनले मुद्दा लागिसकेको व्यक्ति राजदूत भएर आफैं पनि बस्न नहुने बताउँछन् ।खनालले रामजानकी हेल्थ फाउन्डेसनको सेयर बिक्रीबापतको तीन करोड रुपैयाँ भुक्तानी नभएको भन्दै राजदूत पौडेलसहित टोखा नगरपालिका११, काठमाडौंका राजेश थापा, काठमाडौं२ का गणेशमान लामा र काठमाडौं२ का ओमप्रसाद पाण्डेविरुद्ध मुद्दा दायर गरेका थिए । पौडेल र खनालबीच २०७४ मा सेयर खरिदबिक्री करार सम्झौता भएको थियो । २६ करोड ४० लाख रुपैयाँमा ३३ प्रतिशत सेयर हस्तान्तरण गर्दा फाउन्डेसनको सम्पूर्ण दायित्वसमेत हिसाब गरी खनालले पाउनुपर्ने ६ करोड रुपैयाँमध्ये तीन करोड रुपैयाँ २०७४ मंसिर २८ पछि भुक्तानी हुने गरी चेक काटिएको थियो । कम्पनीका तर्फबाट थापा र लामाले चेकमा हस्ताक्षर गरे पनि भुक्तानी गर्नुपर्ने चेकको जिम्मेवारी पौडेल आफैंले लिएका थिए । निज (पौडेल) ले भनेका व्यक्तिहरू राजेश थापा र विष्णु सिंखडालाई सम्पूर्ण ३३ प्रतिशत सेयर नामसारी गरिदिएको भए पनि बुँदा ६ मा उल्लेख भएको प्रभु बैंकमा रहेका सम्पूर्ण कर्जा रकमको व्यक्तिगत जमानी फुकुवा गर्न नसकेमा गोपाल खनालको नामको ३३ प्रतिशत सेयर पुनः फिर्ता गरिदिनुपर्ने दायित्व म डिल्लीराज पौडेलको हुनेछ भनी यो भर्पाइ गरिदिएँ, पौडेल र खनालबीचको करारपत्रमा लेखिएको छ, भुक्तानी गर्नुपर्ने चेकहरूको जिम्मेवारीसमेत म डिल्लीराज पौडेलको हुनेछ । पौडेलले खनाललाई दिएको चेक २०७५ जेठ ५, ६ र ७ गते गरी तीन पटक बाउन्स भएको थियो । उता पौडेलले २०७५ असार १८ मा आफ्नो र थापाका नाममा रहेको फाउन्डेसनको ८७ प्रतिशत सेयर काठमाडौं९ का ६१ वर्षीय ओमप्रसाद पाण्डेलाई १ अर्ब ७३ करोड ६४ लाख रुपैयाँमा बिक्री गरे । अध्यक्ष पौडेल र प्रबन्धक निर्देशक थापाले उल्लिखित कायम गरिएको मूल्य र कम्पनीले तिर्नुबुझाउनुपर्ने दायित्व रकम बराबर रहेको हुँदा सेयर नामसारी गरी लिँदादिँदा पाण्डेले दायित्व सकार गर्ने र दायित्व रकम चुक्ता गर्नेबाहेक अन्य कुनै पनि रकम तिर्नुबुझाउनुपर्ने छैन भनी पाण्डेसँग करार गरेका थिए । सेयर खरिदबिक्रीका कारण आफूले नभई फाउन्डेसनले नै भुक्तानी गर्नुपर्ने हो । यसको दायित्व मैले वहन गर्नुपर्ने होइन, पौडेलले अदालतमा पेस गरेको प्रतिउत्तर पत्रमा लेखेका छन्, विपक्षीले मंसिर ११ को करारनामाको आधारमा मबाट आफ्नो रकम भरिभराऊ, असुलउपर गरी लिन पाउने कुनै कानुनी आधार छैन । तर, खनालले बैंकमा पैसा भएपछि तपाईंलाई खबर गर्छौं भनेर पौडेल र थापाले लामो समय झुलाएको कान्तिपुरलाई बताए । पछि भनेकै समयमा बैंक जाँदा खातामा पैसा नभएर चेक बाउन्स भएको खनालको भनाइ छ । रामजानकीका हालका अध्यक्ष पाण्डेले भने पौडेल र थापाबाट जालसाजीपूर्ण काम भएको प्रतिउत्तर दिएका छन् । कम्पनी खरिद गर्नु अगाडिको जुनसुकै व्यक्तिसँग जे दायित्व भए पनि त्यो दायित्व राजेश थापा र डिल्लीराज पौडेलसमेतको हुने सम्झौता भएको हो, पाण्डेले अदालतमा पेस गरेको प्रतिउत्तरमा लेखेका छन्, सम्झौतामा उल्लिखित भएबाहेक अन्य कुनै पनि दायित्व कम्पनीले बेहोर्न नपर्ने गरी सम्झौता भएको तथ्यले पुष्टि गर्छ । सम्झौतामा चेक दिएको र चेकको दायित्वको सम्बन्धमा कुनै पनि कुरा उल्लेख नभएको हुँदा निजहरूले तिर्नुपर्ने दायित्व यस कम्पनीले तिर्नुपर्ने होइन । त्यस्तै चेक काट्ने राजेश थापा र गणेशमान लामाले आफ्नो जवाफदेहिता लिनुपर्ने नभएको दाबी गरेका छन् । कम्पनीको आफ्नो सम्पूर्ण सेयरको स्वामित्व हस्तान्तरण गरी सकेको भनी स्वीकार गरेपछि कम्पनीसँग मेरो कुनै सरोकार नै नभएको व्यक्तिलाई कम्पनीले जारी गरेको चेकको दायित्व व्यक्तिगत रूपमा वहन गर्नुपर्ने होइन, थापाले प्रतिउत्तरमा लेखेका छन् । लामाले पनि चेकको दायित्व व्यक्तिगत रूपमा आफ्नो नभएको अदालतमा जिकिर गरेका छन् । राजदूत पौडेलले भने लामो समयदेखि अदालतमा चलिरहेको मुद्दा अब मेलमिलापको चरणमा प्रवेश गरेको कान्तिपुरलाई बताए । अदालतमा मुद्दामामिला भएको धेरै वर्ष पुग्यो । दुवै पक्षले मेलमिलाप गराइदिन अदालतलाई निवेदन दिएका छौं, उनले शनिबार कान्तिपुरलाई भने, यो छिट्टै नै मेलमिलाप हुँदै छ । राजदूत पौडेल यसअघि पनि निरन्तर विवादमा पर्दै आएका छन् । गत जुलाई २५ तारेखमा पूर्वप्रधानमन्त्री माधवकुमार नेपाल र मलेसियाका गृहमन्त्री सैफुउद्दिन नासुसन इजमाइलको शिष्ट्राचार भेटमा गरिएको प्रस्तावलाई श्रम, रोजगार तथा सामाजिक सुरक्षा मन्त्रालयले गम्भीर रूपमा लिएको थियो । उक्त भेटमा प्रस्तावित ८ बुँदे विषयहरू नेपाल र मलेसियाको श्रम सम्झौताविपरीत भएको बुझाई श्रम मन्त्रालयको छ । गत साउन १८ मा श्रम मन्त्रालयले दूतावासबाट मलेसियन उच्च तहमा भएका भेटघाटछलफलहरू र शून्य लागतको मागपत्रहरू दुई महिनादेखि रोकिएको कारणबारे दूतावासको प्रतिक्रिया उपलब्ध गराइदिन परराष्ट्र मन्त्रालयलाई पत्राचार गरेको छ । त्यसको जवाफ श्रम मन्त्रालयले अझै पाएको छैन । गत जनवरीमा राजदूत पौडेलले रद्द भइसकेको मागपत्र ब्युँताउँदा स्टार डोमेन रिसोर्सेस कम्पनीमा गएका तीन सय नेपाली श्रमिक अलपत्र परेको घटना बाहिरिएको थियो ।"
नक्सा मामिला कूटनीतिक कौशल,"प्रधानमन्त्री पुष्पकमल दाहाल उत्तरी छिमेकको भ्रमणमा जाने तयारी भइरहेका बेला चीनले जारी गरेको नयाँ नक्साका कारण केही दिनयता नेपाली राजनीतिक र कूटनीतिक वृत्त तरंगित छ । लिपुलेककालापानीलिम्पियाधुरा क्षेत्रलाई नेपालभित्र नपारेको चीनसँग कस्तो प्रतिक्रिया जनाउने भन्ने विषय सरकारका लागि समेत पेचिलो छ । लिपुलेककालापानीलिम्पियाधुरा क्षेत्रलाई भारतले एकतर्फी रूपमा आफ्नोपट्टि पारेर नयाँ नक्सा जारी गरेपछि नेपालले संसद्बाटै पारित गरेर यो क्षेत्र आफ्नो नक्सामा समेटेको थियो । दक्षिणसँगको सम्बन्ध पूर्ण रूपमा विश्वासिलो नहुँदै नक्सा विषयले नै उत्तरी छिमेकसँगको सम्बन्ध पनि संशयमा परेको छ । त्यसैले कूटनीतिक रूपमा नेपाली कौशलको अर्को परीक्षण हुने बेला आएको छ । यसमा छिमेकीहरूको नियत मात्र होइन, हाम्रो आफ्नै प्रतिबद्धतामाथि पनि निःसंकोच बहस गर्नुपर्छ । चीनको प्राकृतिक स्रोत मन्त्रालयले भदौ ११ मा जारी गरेको नक्सामा लिपुलेककालापानीलिम्पियाधुरालाई भारतपट्टि देखाइएको छ । यसको अर्थ तीन वर्षअघि नेपालले जारी गरेको चुच्चे नक्सा लाई चीनले मान्यता नदिएको भन्ने हो । यस सन्दर्भमा चीनले नेपालको चुच्चे नक्सालाई जानाजान बेवास्ता गरेको हो कि आफ्नो नक्सालाई अन्तर्राष्ट्रिय मान्यता दिलाउन नेपालले कूटनीतिक पहल नै नगरेको हो भन्ने प्रश्न मुख्य छ । नयाँ नक्सा जारी गरेपछि सरकारले अन्तर्राष्ट्रिय समुदायलाई मौखिक जानकारी गराएको तर पत्राचार नगरेको खुलेको छ । राष्ट्रिय एकताको उत्सवका रूपमा मनाइएको त्यो परिघटनालाई अन्तर्राष्ट्रिय मान्यता दिलाउन आधारभूत काम पनि भएको थिएन भने हामी कूटनीतिक मञ्चमा निकै कमजोर छौं भन्ने प्रस्ट हुन्छ । कालापानी क्षेत्रमा नेपाल र भारतबीच रहेको सीमा विवादका बारेमा चीन पहिलेदेखि नै जानकार छ । अझ, सन् २०१५ मे १५ मा भारतका प्रधानमन्त्री नरेन्द्र मोदीको चीन भ्रमणका बेला भारत र चीनबीच लिपुलेक हुँदै व्यापार गर्ने सम्झौता गरिएको थियो । नेपाली भूभागबाट हुने व्यापारका लागि उनीहरूमात्रै बसेर सम्झौता गरिएकामा नेपाल सरकारले दुवै मुलुकलाई कूटनीतिक नोट पठाएको थियो, जसमा लिपुलेक नेपाली भूमि रहेको तर्क पेस गरिएको थियो । तर, नयाँ नक्सा ल्याउने क्रममा चीनले नेपालको सीमा संवेदनशीलता ख्याल गर्न नसकेको पनि देखिन्छ । अझ, सीमाविद्का भनाइमा चिनियाँ लिपिमा प्रकाशित कतिपय नक्सामै लिम्पियाधुराबाट उद्गम भएको नदीलाई कालीमहाकाली मानी त्यसयताको भूभागलाई नेपाल अंकित गरिएको छ । तैपनि नयाँ नक्सामा लिपुलेककालापानीलिम्पियाधुरा क्षेत्रलाई भारतपट्टि देखाउनुले चीन नेपालको सीमा संवदेनशीलताप्रति गम्भीर नरहेको संकेत गर्छ । कालापानीलिम्पियाधुरा क्षेत्र ६ दशकदेखि भारतको अतिक्रमणमा छ । २०१९ सालमा भारतचीन युद्ध भएका बेला भारतले कालापानीसहित नेपालको उत्तरी सिमानाका विभिन्न क्षेत्रमा सैनिक क्याम्प खडा गरेको थियो । भारतले २०२६ सालमा अरू सबै क्याम्प फिर्ता गर्दा कालापानीबाट सेना हटाएन । उल्टै कालापानी क्षेत्रको खोल्सालाई नै महाकालीको मुहान दाबी गर्दै आएको छ । तथ्यप्रमाणले भने काली (महाकाली) नदीको मुहान लिम्पियाधुरामा रहेको देखाउँछन् । आफ्ना लागि भूराजनीतिक र सामरिक दृष्टिले महत्त्वपूर्ण देखिएको कालापानी क्षेत्र नियन्त्रणमा राखेको भारतले सिमानालाई त्यस यता ल्याउन खोजेको छ । कालापानी क्षेत्रको सीमा समस्या समाधानका लागि नेपालले पटकपटक गर्दै आएको आग्रहलाई उसले गम्भीरतापूर्वक लिइरहेको छैन । यही कारण द्विदेशीय सम्बन्धमा बेलाबेलामा उतारचढावसमेत आउने गरेको छ । लिम्पियाधुरासम्मकै नेपाली भूमिलाई आफूपट्टि पारेर २०७६ कात्तिकमा नक्सा जारी गरेको भारतले लिपुलेक क्षेत्रमा एकलौटी ढंगले सडक पनि बनाएको छ । यसमा आपत्ति जनाउँदै नेपाल सरकारले पटकपटक पठाएका कूटनीतिक नोटलाई समेत उसले बेवास्ता गर्दै आएको छ । समस्या समाधानका लागि भारतसँग सार्थक कूटनीतिक संवाद गर्नु त अत्यावश्यक छँदै छ, अर्कातर्फ नेपालको चुच्चे नक्सालाई अन्तर्राष्ट्रिय मान्यता दिलाउन पनि प्रभावकारी पहल गर्नु उत्तिकै जरुरी छ । त्यसैले नेपाल सरकारको कूटनीतिक कौशलको खाँचो देखिएको छ । विभिन्न सन्धिसम्झौता तथा पुराना नक्साले लिम्पियाधुरायताको भूमि नेपालकै हो भन्ने देखाउँछन् । भारतले सैन्य क्याम्प राख्नुअघि यतैबाट कालापानी क्षेत्रमा जनगणना गरिएको थियो, स्थानीयले नेपाल सरकारलाई नै तिरो बुझाउँथे । ब्रिटिस भारतको नक्सामा समेत नेपाल लिम्पियाधुरासम्म भएको तथ्यप्रमाण छन् । यी आधारसहित सरकारले आफ्नो मुलुकको भौगोलिक सीमाबारे भारतसहित आवश्यकताअनुसार अन्तर्राष्ट्रिय समुदायलाई औपचारिक तवरमै प्रस्ट पार्नुपर्छ । त्यसमा पनि उत्तरतर्फका सीमा साझेदार चीनलाई नेपालको नयाँ नक्सा र प्रतिबद्धताबारे स्पष्ट गराउनुपर्छ । चिनियाँ नक्साको आउँदो संस्करणमा नेपालको चुच्चे नक्सालाई मान्यता दिलाउन जतिसक्दो छिटो कूटनीतिक पहल थाल्नुपर्छ । प्रधानमन्त्री दाहालको आसन्न चीन भ्रमणमा हुने उच्चस्तरीय राजनीतिक भेटवार्ता यस मामिलालाई प्रवेश गराउने अवसर पनि हो, यसको सदुपयोगमा चुक्नु हुन्न ।"
जी२० शिखर सम्मेलन र नेपाल,"सन् २००८ मा विश्वभर आर्थिक संकट देखिएको थियो । यसबाट एसियाली मुलुक बढी प्रभावित भएको अवस्थामा अर्थतन्त्रलाई व्यवस्थापन गर्दै चलायमान बनाउने उद्देश्यले साझा संगठनको रूपमा जी२० स्थापना भएको थियो । विश्वका १९ ठूला अर्थतन्त्र बोकेका धनी देश र युरोपियन युनियनसमेत २० सदस्यीय रहेको संगठन अन्तर्गतका देशमा विश्वको कुल गार्हस्थ्य उत्पादनको ८० प्रतिशत हिस्सा रहेको छ । संगठन भित्र ती देशका झन्डै ६० प्रतिशत जनसंख्या रहेको छ । संगठनका सदस्यहरूमा भारत, चीन, अस्ट्रेलिया, ब्राजिल, अर्जेन्टिना, दक्षिण कोरिया, जापान, इटाली, इन्डोनेसिया, फ्रान्स, जर्मनी, क्यानडा, रसिया, मेक्सिको, साउदी अरेयिबा, टर्की, दक्षिण अफ्रिका, अमेरिका, बेलायत र युरोपियन युनियन रहेका छन् । दिगो विकासलाई मूर्तरूप दिने, वित्तीय स्थायित्व, जलवायु परिवर्तनका दुष्प्रभावलाई न्यून गर्ने उद्देश्यबाट अघि बढेको जी२० को दिल्ली शिखर सम्मेलनमा पनि उक्त विषयमा छलफल हुनेछ । साथै संगठनले समृद्धि, सुशासन, हरित प्रविधि लगायतका विषयमा जोड दिइएको छ । बंगलादेश लगायत अन्य ९ वटा मुलुकका प्रतिनिधिलाई पर्यवेक्षकका रूपमा सम्मेलनमा सहभागी गराइनेछ । नेपाल जलवायु परिवर्तनबाट प्रभावित मुलुक भएर पनि निमन्त्रणा नै गरिएन । नेपालको भारतसाग रोटीबेटी मात्र होइन नङमासुको सम्बन्ध रहेको छ । तर नेपाललाई आमन्त्रण गरिएको छैन । निमन्त्रणा नआएपछि नागरिक एवं शासकीय वृत्तमा खलबली मच्चिएको छ । बंगलादेशको क्षेत्रफल नेपालभन्दा मात्र १३०० वर्ग किमि बढी छ । हाम्रोभन्दा बंगलादेशको जनसंख्या झन्डै साढे पाँच गुणा बढी रहेको छ । प्रधानमन्त्री शेख हसिनाको नेतृत्वमा बंगला देशको विकासको गति तीव्र छ । राजनीतिक र नीतिगत अस्थिरता नदेखिएका कारण बंगलादेशसँग भारत आकर्षित भएको हो । यता हाम्रो परराष्ट्र नीति र कूटनीति प्रयास दिनप्रतिदिन नाजुक बनिरहेको छ । सत्ताधारीकै संलग्नतामा नागरिक बेचबिखन, सुन तस्करी, भूमाफियातन्त्रल लगायत प्रकरणबाट फैलिएको दुर्गन्ध विश्वव्यापी बनेको छ । सम्मेलनमा १२ जनालाई बोलाए पनि हाम्रो राजनीतिक नेतृत्व र कर्मचारीतन्त्र लाइन लगाएर जाने चलन छ । यसले पनि नेपाललाई जी२० सम्मेलनमा सहभागी हुन नबोलाएको हुन सक्छ । वातावरण संरक्षणको क्षेत्रमा काम गरिरहेको नेपालले अब पछुताउनुबाहेक केही छैन । भुवनेश्वर शर्मा, चन्द्रागिरि२, काठमाडौं"
कृषि क्षेत्र घट्यो कि कृषक बढे ?,"कृषि क्षेत्र घट्यो कृषक बढे ? भन्ने समाचारले दुःखित बनायो । देशको अर्थतन्त्र धानेको कृषि क्षेत्र नै घटेपछि उत्पादन कसरी बढ्छ ? उत्पादन नबढेपछि पर निर्भर हुनु स्वाभाविक हो । कृषि क्षेत्र घट्नुको परिणाम अहिले हामी हरेक वस्तुका लागि परनिर्भर हुनुपरेको छ । यो समस्याप्रति नेताहरू गम्भीर देखिँदैनन् । संसद्मा कृषि क्षेत्रको विषयमा खासै बहस भएको पाइँदैन । हुन्छ त केबल सांसदलाई भत्ता कसरी बढाउने, सरकार कसरी ढाल्ने, सरकार कसरी बनाउने आदिआदि । राजनीतिमा देखिएको यस्तो फोहोरी खेलले देशको सबै क्षेत्रलाई तहसनहस बनाएको छ । २०१८ सालदेखि हरेक १० वर्षमा खेतीखोग्य जमिनको क्षेत्र, यसका आश्रित परिवारजस्ता विषयमा सरकारले तथ्यांक संकलन गर्दै आएको छ । तर तथ्यांक लिएर गर्यो के भन्ने प्रमुख कुरा हो । तथ्यांक सरकारी दराजमा ताल्चा लगाएर राख्न हो भने त्यसको के अर्थ रह्यो र ? अहिलेको सरकारी तथ्यांकले कृषि क्षेत्र घटेको र कृषक बढेको देखाएको छ । यो किन र कसरी भयो सरकारले खोजबिन गरेको छैन । हामीले कृषिप्रधान देश त भन्ने गरेका छौं तर कृषकको समस्या कहिले नबुझ्ने समस्या यथावत् छ । कृषकलाई समयमा मल, बीउबिजन, र सिँचाइ उपलब्ध गराउन नसक्ने सरकारले कृषिप्रधान देश भनेर नारा मात्र लगाउनुको के अर्थ ? तयस्तै कृषिमा छुट्याएको बजेट सही ठाउँमा लगानी भएको छ कि छैन ? लक्षित वर्गले पाएको छ कि छैन ? त्यसको प्रभावकारी अनुगमन भएको पाइँदैन । कृषिमा मनलागी बजेट विनियोजन गरेर कार्यकर्तालाई खुवाएको समाचार बेलाबेलामा आउने गरेको छ । कृषि मन्त्रालय केका लागि भन्ने प्रश्न उठ्ने गरेको छ । सरकारले पालेको कृषिविज्ञ कर्मचारीले देखिने काम गरेका छैनन् । विदेशबाट वस्तु आयात गर्दा अर्थतन्त्र धराशायी भएको छ । कुनै बेला भारत, बंगलादेशमा धान निर्यात गर्ने हाम्रो मुलुक आज अन्य विदेशी मुलुकबाट आयत गर्नुपर्ने अवस्थामा पुगेको छ । भारतले बासमती चामलको निर्यातमा रोक लगाउँदा व्यापारीले आफूले चाहेजसरी मूल्यवृद्धि गरे । तर सरकारी निकाय मौनजस्तै बस्यो । २०७८ को तथ्यांक अनुसार कृषिमा आश्रित परिवार अहिले तीन लाखले बढेको छ । सरकारी आँकडालाई आधार मन्दा देशभर ४१ लाख ३१ हजार परिवार कृषिमा आश्रित छन् । अहिलेसम्म २५ लाख ३१ हजार हेक्टर जमिनमा मात्र खेती गरिएको तथ्यांक छ । कृषि क्षेत्रलाई छुट्याउने सरकारको योजना भाषणमै सीमित भएको छ । पुरुषोत्तम घिमिरे, जोरपाटी, काठमाडौं"
राज्य संयन्त्र अझै नसुधारिने हो ?,"केही दिनदेखि ट्राफिक प्रहरीले गरेको जरिवानाको राजस्व मोबाइल वालेट, आईपीएस, मोबाइल बैंकिङ आदिमार्फत भुक्तानी गर्न सकिएको छैन । ट्राफिकसँग बुझ्दा सर्वर डाउन भएको जवाफ पाउने गरिएको छ । बैंकमा जाँदा ट्राफिक कार्यालयबाट जरिवाना तोकेर ल्याउन भन्छन् । बैंक कर्मचारीले जरिवाना कति हो लेखाएर ल्याउन भन्ने गरेका छन् । बल्लबल्ल रकम लेखाएर लैजाँदा मात्र भुक्तानी हुने परिस्थिति छ । नबुझिएको कुरा के हो भने सर्वर कति दिन डाउन हुन्छ ? दुईचार दिनमा पनि मर्मत नहुने कस्तो सर्वर हो ? सर्वरमा ठूलो चाप छ भने नयाँ र बढी क्षमताको राख्नुपर्छ । नेताहरू जहिले पनि युवा पलायन भएको, आर्थिक क्रान्ति गर्नुपर्ने, युवालाई विदेश जान दिन नहुने, मुलुकमै उद्योगधन्दा खोलेर रोजगारी सृजना गर्नुपर्नेजस्ता भाषण दिनैपिच्छे दिएको सुनिन्छ । तर देशका लागि आम्दानीको मुख्य स्रोत रहेको राजस्व तिर्ने ठाउँमा त यस्तो बेहाल छ भने अरू क्षेत्रको अवस्था के होला ? यो त एउटा सानो उदाहरण मात्र हो । अनुभवका आधारमा भन्ने हो भने मुलुकमा भद्रगोल नभएको कुनै निकाय छैन भन्दा पनि हुन्छ । जता हेर्यो निराशा मात्र देखिन्छ । स्वास्थ्य, यातायात, शिक्षा, हवाई उड्डयन, निर्माण जहाँ हेरे पनि चरम बेथिति मात्र देखिन्छ । मुलुक यसै गरी चल्ने हो भने अझैं अधोगतितिर जाने निश्चित छ । राजनीतिज्ञ र कर्मचारीतन्त्रले आफैंबाट सुधार गर्नु अति आवश्यक छ । अन्यथा देश चरम गरिबी र अस्थिरतातर्फ धकेलिनेछ । राजनीतिक नेतृत्व बेलैमा सचेत होस् । ऋषि खनाल, बालाजुकाठमाडौं"
क्रिकेट कूटनीतिको खाली मैदान,"क्यानले पाठ नभुलोस्क्रिकेटको विकास र यसको व्यावसायिकताको चर्चा गरिरहँदा क्यानको भूमिका बिर्सन मिल्दैन । सरकारजत्तिकै गम्भीर क्यान पनि हुनुपर्छ । नेपाली क्रिकेट यति बेला उज्यालो युगतिर अग्रसर छ । तर, यसका काला पक्षहरू पनि छन्, जसलाई भुल्न मिल्दैन । नयाँ नेतृत्व चयन प्रक्रिया चल्दै गर्दाको यो बेला झन् भुल्न मिल्दैन । एकपछि अर्को सफलताको सिँढी उक्लँदै गरेको क्रिकेटमा क्यानको नेतृत्वदायी तहमा बसेका मान्छेहरूका काला कर्तुतहरूका कारण धब्बा लागेको दृष्टान्त पुरानो भएको छैन । अति राजनीतीकरण, क्रिकेटका शून्यप्रायः गतिविधि, निराश र मनोबल गिरेका खेलाडी, आर्थिक अपारदर्शिता र अनियमितताका घटना लगायतका कारण नेपाली क्रिकेट आईसीसीको निलम्बनमै पर्यो । र, अब नेपाली क्रिकेटको आकाशमा लागेको कालो बादल बिस्तारै हट्दै छ । चरम राजनीतीकरणका कारण अस्तव्यस्त क्यान अब सम्हालिन थालेको छ । क्रिकेटको लोकप्रियता र प्रभाव बढ्न बलियो क्यान चाहिन्छ । त्यसकारण विगतका काला पक्षहरूलाई नमीठो पाठका रूपमा लिँदै क्यानले नयाँ नेतृत्व चयन गर्न सक्नुपर्छ । पूर्वकप्तान पारस खड्काको बागमती प्रदेश क्रिकेट संघमा भएको इन्ट्री लाई आशाको नजरले हेरिएको छ । केन्द्रीय तहको नेतृत्व चयनमा पनि विवादरहित, आर्थिक हिसाबले स्वच्छ, क्रिकेटप्रति समर्पित, यस सम्बन्धी ज्ञान र सीप भएका मानिस नेतृत्वमा पुग्नुपर्छ । क्रिकेटको विकास र विस्तारका लागि सरकारलाई घचघच्याउन सक्ने, अन्तर्राष्ट्रिय क्षेत्रसँग गतिलो समन्वय गर्न सक्ने नेतृत्व चाहिन्छ । हामीसँग क्रिकेटलाई माया गर्ने दर्शक छन्, यसको लोकप्रियता र आकर्षण बढ्दो छ । यो खेलले सम्पूर्ण नेपालीलाई भावनात्मक एकतामा बाँध्न सक्छ, देशको प्रतिष्ठा बढाउन सक्छ, सबैलाई एकै चोटि खुसी दिन सक्छ र ऊर्जा थप्न सक्छ । विश्वस्तरीय क्रिकेटका मेगा इभेन्टहरू गर्न सके त्यसले देशलाई आर्थिक लाभ पनि दिन्छ । यस्तो बहुलाभ दिन सक्ने क्रिकेटको बृहत्तर हितका लागि सरकारले क्रिकेट कूटनीतिको रिक्त मैदानमा ऊत्रिन ढिलो गर्नु हुँदैन ।"
जलवायु परिवर्तन र सुशासन,"हामीले खोजेको विकास कस्तो हो ? त्यो कहाँबाट आउँछ ? खोजेको जस्तो विकासका लागि कस्तो बाटो हिँड्नुपर्छ ? अहिलेको हाम्रो सबैभन्दा ठूलो चुनौती के हो ? पहिला तीन प्रश्नको जवाफमा विभिन्न मत होलान् तर अन्तिम प्रश्नको सीधा उत्तर हो जलवायु परिवर्तन । मुलुक विकासको हरेक कालखण्डमा हामीले बारम्बार उठाइरहेको र हामीलाई चिन्तित बनाउने विषय सुशासन र राजनीतिक स्थिरता हो । यो आलेखमा म जलवायु परिवर्तनको परिदृश्यमा सुशासनबारे मात्र छलफल गर्नेछु । नेपालको आर्थिक तथा सामाजिक विकासमा सुशासनको महत्त्व केकति छ वा हुनुपर्छ भन्नेमा नभएर यहाँ मैले सुशासनको भाष्यले हामीलाई कतै परजीवी त बनाइरहेको छैन भन्नेबारे केही प्रसंगहरू जोड्नेछु । सन् १९९२ मा विश्व बैंकले सुशासन र विकास प्रतिवेदनमार्फत यसका चारवटा आयामलाई अघि सार्यो । सार्वजनिक क्षेत्र व्यवस्थापनमा सक्षमता र सामर्थ्य, जवाफदेही, विकासका लागि कानुनी संरचना र सूचना तथा पारदर्शिता लगायतका चार पक्षलाई समातेर त्यसपश्चात्का दिनमा धेरै विज्ञले संस्थागत तथा नीतिगत सुधारमा अनेकन् सुझाव दिए । यस्ता सुझाव पाउने नेपाल एक्लो र एक मात्र देश होइन । सुशासनको प्रतिफल द्रुत आर्थिक विकास हो भन्ने भाष्यलाई पछ्याउँदै नेपाल एकात्मक राज्य व्यवस्था प्रणालीबाट संघीय राज्यव्यवस्था प्रणालीमा प्रवेश गर्यो । र आज पनि संघदेखि स्थानीय तहसम्मको पहिलो कार्यसूची सुशासन नै छ । तर सुशासन कार्यान्वयनले सबै सामाजिक र राजनीतिक समस्या समाधान गर्छ एवं मुलुकलाई आर्थिक विकासको बाटामा अगाडि बढाउँछ भन्ने मान्यतामै समस्या छ । यसैमा आधारित रहेर द कोड अफ क्यापिटल ः हाउ द ल क्रियट्स वेल्थ एन्ड इन्इक्वालिटी पुस्तककी लेखक तथा कोलम्बिया ल स्कुलकी प्रोफेसर कथरिना पिस्तरले सुशासनको मन्त्र आफैंमा गलत रहेको र जलवायु परिवर्तनका हकमा त असफलसिद्ध भइसकेको तर्क गरेकी छन् ।जलवायु परिवर्तन र सुशासन दुवै हाम्रा लागि महत्त्वपूर्ण विषय हुन् । दैनिक जनजीवनमा जलवायु परिवर्तनको मार सीधै परिरहेको छ । भविष्यमा यसको असर अझ बढ्दै जानेछ । सुशासनका चार आयाममा भने हामी अझै धेरै पछाडि छौं । त्यस कारण हाम्रो हकमा सुशासनले प्रतिफल दिँदैन भनेर यकिनका साथ भन्न पनि सक्दैनौं । संघीय राज्यव्यवस्था प्रणालीलाई आत्मसात् गरेर २०७२ मा संविधानसभामार्फत नयाँ संविधान जारी भयो । मुलुकमा ७५३ स्थानीय, ७ प्रदेश र संघ सरकार गरी जम्मा तीन तह स्थापित भए । हरेक तहलाई संविधानले केही हदसम्म एकल अधिकार दिएर सार्वजनिक क्षेत्र व्यवस्थापनमा सामूहिक सक्षमता र सामर्थ्य निर्माण गर्न खोजेको छ । तर यो सब गर्दा मुलुक कतै सार्वजनिक क्षेत्र व्यवस्थापनको मूल मर्मको विपरीत दिशामा त हिँडिरहेको छैन भन्ने प्रश्न खडा भएको छ । सार्वजनिक क्षेत्र व्यवस्थापनमा सक्षमता र सामर्थ्य बढाउने भनेको आर्थिक वृद्धिका लागि समर्थकारी वातावरण बनाउने हो, ताकि सार्वजनिक स्रोतसाधनको प्रभावकारी परिचालन हुन र सरकारी हस्तक्षेप घट्न सकोस् । अन्त्यमा, प्रोत्साहक नीतिहरूमा कटौती गरेर वित्तीय घाटा कम गर्ने हो । तर तीस वर्षको अनुभवमा त्यसतर्फ काम हुन सकेको देखिन्न । मुलुकमा व्यावसायिक वातावरण बनाउनेतर्फ हाम्रा कामले गुणात्मक प्रतिफल दिन सकेका छैनन् । संघ, प्रदेश र स्थानीय सरकारबीच घनीभूत सहकार्य हुन नसक्दा स्रोतसाधन परिचालनमा प्रभावकारिता अपेक्षित रूपमा कम छ । स्रोतसाधन परिचालनको प्रभावकारिता सुशासनसँग जोडिन्छ । अब सुशासन भनेको फेरि के गर्नेभन्दा पनि कसरी गर्ने भन्नेमा बढी केन्द्रित हुन्छ । यसकारण विगत तीस वर्षको अवधि नेपालको द्रुततर आर्थिक विकासका लागि के गर्नुपर्नेभन्दा पनि कसरी गर्ने भन्ने छलफलमा खर्च भयो । के गर्ने भन्ने टुंगो नलगाई कसरी गर्ने भन्नेमा बढी जोड दिएर हामीले विकासको गतिलाई सीमित गर्यौं । पिस्तरको तर्क छ, कुनै पनि निर्णयका लागि सही परिमापी प्रयोगले स्वतः सही परिणाम दिन्छ भन्ने छैन । सुशासनका विविध परिसूचक ठीकठाक राख्ने होडबाजीमा हामीले वितरणीय नतिजा र यसले उत्पन्न गर्ने बाह्य नकारात्मक वातावरणलाई नजरअन्दाज गर्यौं । नेपालले सुशासनका क्षेत्रमा सुधार गर्न धेरै बाँकी छ । बाँकी काम सम्पन्न गर्नेसँगै अर्को ध्यान दिनुपर्ने विषय हो के गर्ने र विकासको कुन बाटो समात्ने । सोह्रौं पञ्चवर्षीय योजनाको तयारीमा लाग्दै गर्दा हाम्रो मूल चिन्ता भने कहाँ पुग्नका लागि के गर्ने भन्ने हुनुपर्छ । विकास वाहकका रूपमा निजी क्षेत्रलाई अगाडि सारे पनि यसका लागि नीतिगत वातावरण तय गर्ने काम सरकारको हुन जान्छ । बजारको असफलता र अक्षमतामाथि हस्तक्षेप गरेर सुधारात्मक दिशानिर्देश गर्नका लागि राज्य बलियो र यसका संस्थाहरू सक्षम हुनुपर्छ । त्यसका लागि फेरि पनि संस्थागत सुधारमै ध्यान दिनुपर्छ । संस्थागत सुधारका लागि सुशासनमै ध्यान दिनुपर्ने भएको हुँदा हामीकहाँ यसको सान्दर्भिकता अझै सकिएको छैन । सुशासन कार्यान्वयन आफैंमा साध्य भने होइन, साधन मात्र हो । त्यसकारण विकासका प्राथमिकताहरू सही तरिकाले पहिचान गर्न सकेनौं भने सुशासनसहित संघीयताको कार्यान्वयन कसैका लागि पनि रुचिकर हुनेछैन । स्रोतसाधनको उपभोगका लागि हुने शक्तिसंघर्षको विद्रूपता प्राविधिक निर्णय प्रक्रियाको मुखुन्डो लगाएर मात्र धेरै लामो समय नटिक्ने रहेछ भन्ने त प्रमाणित नै भइसक्यो । अन्तमा सत्ता नै स्रोतसाधन उपभोगको पहिलो र अन्तिम विजेता रहिरहन्छ भने सुशासन त फगत एउटा शृंगार मात्र, जसप्रति आम नागरिकको कुनै अनुराग हुँदैन । नेपालमा सुनिँदै गरेको संघीयता र सुशासनप्रतिको वितृष्णाको कारक पनि यही हो । दैनिक जीवनको हरेक गतिविधिमा स्थानीय तहदेखि संघसम्म सबैतिरका कर अधिकृतलाई भेटी चढाउनुपर्ने, कतै पनि सामञ्जस्य नभएका नियमकानुनको पालनामा तीनै तहका सरकारका फरकफरक आदेश सुन्नुपर्ने, शिक्षा तथा स्वास्थ्य सेवाको गुणात्मक सुधारमा कसैको पहल नहुने, शुद्ध पिउने पानीको समेत उचित सुविधा दिन नसक्ने तीन तहका सरकार र जम्माजम्मी ७६१ वटा सत्ताखेल नै संघीयता हुन् भन्ने नकारात्मक भाष्य निर्माण स्वयं यसका खेलाडीहरूले नै गरिरहेका छन् । त्यो नकारात्मकताबाट आम नागरिकलाई जोगाउने भनेको आर्थिक वृद्धिले नै हो । तर त्यो कसरी सम्भव हुन्छ भन्ने विमर्शमा हामी जुट्नुपर्छ ।सन् १९९० को दशकमा विश्व बैंकले आफूले दिएको ऋणको सदुपयोग होस् भनेरै सुशासन कार्यान्वयनमा विशेष जोड दिनेको गरेको थियो । त्यसका लागि सार्वजनिक क्षेत्रमा उल्लेख्य सुधार र संस्थागत विकासको आवश्यकता थियो । तर समयक्रममा धेरै देशले यसलाई एउटा सजिलो बाटाका रुपमा लिए । हुँदाहुँदा सुशासन कार्यान्वयनका लागि देशहरूले अनुदान नै पाउन थाले । अहिले पनि गरिब धेरै अफ्रिकी र एसियाली मुलुकका शासक र माथिल्लो वर्गले सुशासनलाई स्रोतसाधन दोहनमा हुने कुरूप शक्तिसंघर्ष ढाक्ने मुखुन्डो बनाए । अब नेपालले यो यात्रामा केकति राम्रा काम गर्यो र कहाँ चुक्यो भन्नेबारे सर्वविदितै छ ।आम नागरिकले सहज तरिकाले गुणस्तरीय सेवा पाउनु नै सार्वजनिक क्षेत्रमा सुधारको यथेष्ट प्रमाण हो । मुलुकको आर्थिक विकास पनि अन्तमा यहीँनेर आएर जोडिन्छ । राज्यव्यवस्थाको जुनसुकै प्रणाली अपनाए पनि अन्तमा नागरिकले खोज्ने भनेको सहज, सुलभ र गुणस्तरीय सार्वजनिक सेवा हो । एकात्मक होस् वा संघीय प्रणाली, नेपालीको मूल ध्येय भनेको गुणस्तरीय जीवनयापन हो । अर्थात्, भरपर्दो स्वास्थ्य सेवा, गुणस्तरीय शिक्षा, रोजगारी तथा सुरक्षाको अनुभूति । यस्तो हुन नसके नागरिकको तहमा वितृष्णा जाग्दै जान्छ । त्यस्तो वितृष्णाबाट सृजित तिक्ततालाई प्रयोग गरेर मुलुकलाई राजनीतिक अस्थिरतातर्फ धकेल्ने प्रायोजित घटनाक्रमहरू बढ्न थाल्छन् । यस्तो प्रहसन नेपालमा धेरै पटक भएको छ । सुशासनका बाँकी तीनवटा आयाम जवाफदेही, विकासका लागि कानुनी संरचना र सूचना तथा पारदर्शितामाथि यस आलेखमा मैले छलफल नै गर्न चाहिनँ । किनभने सार्वजनिक क्षेत्र व्यवस्थापनको सुधार नै हाम्रो पहिलो प्राथमिकता हो । सार्वजनिक क्षेत्र व्यवस्थापन सुधारको अभावमा बाँकी तीनवटा आयामले अर्थ पनि राख्दैनन् । सुशासनको पहिलो आयाम सार्वजनिक क्षेत्र व्यवस्थापन नेपालका लागि बढी महत्त्वपूर्ण छ । किनभने पहिला विकेन्द्रीकरण र पछि संघीयताको कार्यान्वयन मूलतः स्थानीय सरकारले आम नागरिकलाई पूर्वाधार र अन्य सेवा सबैभन्दा बढी छरितो तरिकाले दिन सक्छन् भनेरै भएको हो । पिस्तरले गुडगभर्नेन्स इज अ ब्याड आइडिया मूलतः जलवायु परिवर्तन र यसका असरहरूसँग जोडेर भनेकी हुन् । तर उनले यसो भन्दै गर्दा विश्व बैंकको सुशासन र विकास प्रतिवेदनमाथि नै प्रहार गरेकी छन् । यो प्रतिवेदनको सारांश नै सुशासन कार्यान्वयनको सीधा प्रतिफल आर्थिक विकास हो भन्ने छ । आर्थिक विकास के गरेर हुन्छ भन्दा पनि कसरी गर्ने भन्नेमा बढी केन्द्रित छलफलले धेरै मुलुकलाई दिग्भ्रमित बनाएको भने साँचो हो । सन् १९९२ मै १५४ देशले हस्ताक्षर गरेर लागू भएको जलवायु परिवर्तनमा संयुक्त राष्ट्र संघको फ्रेमवर्क कन्भेन्सन र विश्व बैंकको सुशासन र विकास प्रतिवेदनबीच कुनै तादात्म्य नहुनु आफैंमा हास्यास्पद छ । जलवायु परिवर्तनका कारण हामी सबैको साझा घर पृथ्वी यसरी तात्दै गइरहेको छ, बल्ल सबैलाई के भइरहेको थियो र हुनुपर्ने के हो भन्नेमा कसैले ध्यान नदिएको भनेर थाहा हुँदै छ ।"
बीपीका बहुआयाम,"कूटनीतिमा कुशलबीपीमा राजनीतिक विचार नमिल्नेसँग पनि मित्रता गाँस्ने अदम्य क्षमता थियो । नेपालको पहिलो जननिर्वाचित सरकारका प्रधानमन्त्री बीपीले १९६० मार्च ११ देखि २४ सम्म चीनको भ्रमण गर्नुभएको थियो । उहाँले चाउ एनलाईलाई नेपाल भ्रमणको निम्तो दिनुभयो । लगत्तै १९६० को अप्रिल २६ देखि २९ सम्म चाउले दोस्रो पटक नेपालको भ्रमण गरे । उनले त्यस बेला नेपाली संसद्का दुवै सदनको संयुक्त बैठकलाई सम्बोधन गरेका थिए । बीपीले सरकारको नेतृत्व गर्दाको समयमा कुशल परराष्ट्र नीति अवलम्बन गरेको देखिन्छ । समस्या र आलोचनामा लुकेको चुनौतीपूर्ण अवसरलाई उहाँले बुझ्ने गर्नुभएको थियो ।बीपीलाई धेरैले नबुझेर भारतपरस्तको संज्ञा दिन्छन् । तर उहाँले भारतको बढ्दो राजनीतिक हस्तक्षेपविरुद्ध धावा बोल्नुभएको थियो । बीपीको समयमा देश संयुक्त राष्ट्र संघको सदस्य बन्न सफल भयो । भारतीय मुद्राको सट्टा नेपाली रुपैयाँको चलनको सुरुआत, धानचामल निर्यात कम्पनीको स्थापना, नेपालको मन्त्रिपरिषद्बाट भारतीय प्रतिनिधि र राजदरबारमा नियुक्त भारतीय कर्मचारीलाई हटाउने काम भयो । बीपीले चीन र भारतसँगको सम्बन्धमा तटस्थता निर्वाह गर्नुभएको थियो, गाउँ फर्क अभियान चलाउनुभएको थियो । सोही समय करिब ५१ देशसँग कूटनीतिक सम्बन्ध पनि स्थापित भएको थियो । भारतले नचाहँदानचाहँदै पनि कोदारी राजमार्ग बनाउनु, नेपाल राष्ट्र बैंक स्थापना गर्नु, सर्वोच्च अदालतको स्थापना गर्नु, उत्तरी नाकाबाट भारतीय सैनिक पोस्ट हटाउनु काम पनि बीपीकै पहल थिए । बीपी चीनसँग पनि निर्भय ढंगले उभिनुभएको थियो । चिनियाँ सैनिकको गोलीले सीमामा एक जना सुबेदारको मृत्यु भएपछि बीपीले कडा ढंगले आवाज उठाउनुभयो । नेपाल सरकारले पत्राचार गर्यो, चीनका तत्कालीन प्रधानमन्त्रीले लिखित रूपमा क्षमा मागे । चीनले मृतकका परिवारलाई ५० हजार रुपैयाँ हर्जानास्वरूप पठायो । यसले पनि बीपीको अन्तर्राष्ट्रिय उचाइ निकै माथि रहेको प्रमाणित गर्छ ।"
मानव बेचबिखनको बदलिँदो स्वरूप,"विश्वमा मानव बेचबिखनको शाब्दिक र बहुआयामिक विश्लेषण तीव्र रूपमा भइरहेको छ । खास गरी कृषि काम र घरेलु श्रमिकको रूपमा मानिसलाई बाँधा श्रमिक बनाउने करिया प्रथाको घेराबाट सुरु भएको मानव बेचबिखनको बहसमा श्रम आप्रवासन र यसभित्रको जबरजस्त पक्षलाई समेत छलफलको विषय बनाइएको छ । जसरी मानव बेचबिखनको अर्थ र परिभाषाको दायरा फराकिलो भएको छ, त्यसरी नै यसलाई सम्बोधन गर्ने पद्धति पनि फराकिलो हुँदै गएको छ । जसरी नेपाली समाजको वर्गचरित्रको विकास चरम रूपमा हुँदै गएको छ, त्यसरी नै नवउदारवादी विश्वव्यवस्था र भूमण्डलीकरणको विकास भइरहेको छ । खुला बजार अर्थनीति र पुँजीवादी अर्थव्यवस्थाले मानव बेचबिखनको जोखिम नयाँ रूपमा परिणत गरेको छ । बेचबिखनको जोखिम जसरी नयाॅ रूपमा बढिरहेको छ, यसलाई सम्बोधन गर्न कानुनी, सैद्धान्तिक र व्यावहारिक पक्षको जटिलता पनि पेचिलो बन्दै गएको छ । सूचना र प्रविधिको विकासले मानव समाज पहिलेको तुलनामा बढी चलायमान छ । विकास यति तीव्र छ कि भविष्य प्रेडिक्ट गर्न सक्ने अवस्था छैन । समाज विकासको क्रमसँगै घटना र परिघटनाहरूमा समेत परिवर्तन आउन थालेको छ । परम्परागत स्वरूपको मानव बेचबिखनको गन्तव्य छिमेकी भारत रहेका सयौं उदाहरण छन् । यद्यपि अहिले बेचबिखन नयाँ स्वरूपमा संसारभर फैलिएको देखिन्छ । उदाहरणका लागि नेपालमा यौनकर्मीको रूपमा युगान्डाको महिलालाई बन्धक बनाउनु, गाउँबाट महिला तथा किशोरीलाई प्रलोभनमा पारेर सहरी क्षेत्रमा लैजानु र रोजगारीको आस देखाएर विदेश पुर्याउनुलाई लिन सकिन्छ । यसको आधारमा नेपालबाट हुने बेचबिखनको गन्तव्य पनि फेरिएको अनुमान गर्न कठिन छैन । त्यसैले अब मानव बेचबिखनको परम्परागत परिभाषाबाट बाहिर आउन जरुरी छ । गरिबी र विपन्नताका कारण पारिवारिक गर्जो टार्ने र सन्तानको सुन्दर भविष्यको सपना बोकेर बिदेसिनेलाई अहिले आप्रवासनको रूपमा सम्बोधन गरिँदै आएको छ । तर जोखिम समूहमा परेका यस्ता समुदायलाई राज्यको सामाजिक संरक्षण प्रणालीले छोएको छैन । बेचबिखनको रूप फेरिएर त्यस्ता परिवार र व्यक्तिहरूलाई लक्षित गरेर राहदानी बनाउनेदेखि गन्तव्य मुलुकमा पुग्ने सम्पूर्ण खर्च लगानी गर्ने चलन बढेको छ । बेचबिखनको खतराको सुरुआत त्यहीँबाट हुने गरेको छ । जसरी पनि विदेश जाने मानसिकताको उपजले पनि बेचबिखन बढाइरहेको छ । अन्तरमन्त्रालय, विभाग र एकाइबीचको समन्वयको अभावमा राज्य सृजित समस्याका कारण अवैधानिक बाटाबाट बिदेसिने लर्को बढिरहेको छ । तर यसलाई रोक्ने वा व्यवस्थित गर्नेबारेमा राज्यबाट चित्तबुझ्दो जवाफ पाइँदैन । यो विषयमा बहस जरुरी छ । त्यसै गरी गरिबी र अभावका कारण किड्नी बेच्न बाध्य भएकाहरू आफैं अस्पताल वा अंग प्रत्यारोपण केन्द्र खोजेर धाउँदैनन्, कसै न कसैले अंग बेच्न उत्साहित गरेका हुन्छन् । बिचौलियाको उक्साहटले मानव बेचबिखनका धेरै घटना भएका छन् । कानुनले तोकेको अवस्थाबाहेक शरीरको अंग झिक्ने र त्यसको व्यापार गर्न सहजीकरण गर्ने बिचौलियाहरूको बारेमा बहस हुन सकेको छैन । यी समुदायको सर्वोत्तम हितका बारेमा कसरी योजना बनेको छ ? समीक्षाको विषय बन्नुपर्छ । त्यस्तै मुलुकभित्र नै अनौपचारिक क्षेत्रमा काम गर्ने बहानामा हुने यौन शोषण र श्रमको स्थानान्तरणको सवाललाई सम्बोधन गर्नु जरुरी छ । वयस्क मनोरञ्जनको नाममा हुने यस्ता क्रियाकलापको सही व्यवस्थापन र नियमनका लागि अपनाइने पद्धतिमा यथेष्ट बहस भएको छैन । एसिया, अफ्रिका लगायतका अन्य तेस्रो मुलुकहरूमा नेपाली चेलीलाई प्रयोग गरेर यौन बजारमा भएका बेचबिखन तथा ओसारपसारका घटनाबाट सृजित पीडा र सामाजिक लाञ्छनाका कथाहरू त झन् पेचिलो मात्र होइन डरलाग्दा छन् । श्रम आप्रवासनसँगै जोडिएका यी सवालहरूमा सम्बोधन गर्न सामुदायिक, व्यक्तिगत वा दुवै पद्धति कुन उपयुक्त हुन्छ, बहस चलाउन ढिलो भइसकेको छ । सर्कस, सरोगेसी मदर र कन्ट्र्याक्ट म्यारिजका लागि हुने बेचबिखनलाई सम्बोधन गर्ने एकै तरिका नहुन सक्छ । कामको खोजीमा गाउँबाट सहर जाने विपन्नहरू सामाजिक बहिष्करणमा परेका र पारिवारिक विच्छेदनले अपहेलित भएका छन् । पेट पाल्न भौंतारिएको जमातले सबैभन्दा सजिलो तरिकाले काम पाउने ठाउँ होटल तथा रेस्टुरेन्ट कतिपय अवस्थामा असुरक्षित देखिएका छन् । दोहोरी, डान्सबार, स्पा एवं मसाजहरूले सम्मानजनक काम पनि नदिएका होइनन् । तर मानव शरीरको मोलमोलाइ गर्ने थलो पनि तिनै भएका घटना छन् । विपन्नलाई रोजगारी दिने थलो मनोरञ्जन क्षेत्रलाई मर्यादित र व्यवस्थित बनाउनु जरुरी छ । त्यसका लागि व्यवस्थित आचारसंहिता नै लागू गर्न सकिन्छ । तर आचारसंहिता लागू गर्ने र गलत गरे कारबाही गर्ने विषय राज्यको प्राथमिकतामा परेको देखिँदैन । मनोरञ्जन क्षेत्र बेचबिखन र असुरक्षित वैदेशिक रोजगारीका लागि तयारी थलोको रूपबाट मुक्त हुन जरुरी छ । गन्तव्य मुलुकको स्वार्थ सस्तो श्रम र अनौपचारिक क्षेत्र भएकाले उसले जुनसुकै व्यक्ति र समूहलाई प्रयोग गर्न सक्छ । प्रक्रियागत रूपमा संस्थागत दलालको समूहलाई कानुनले संरक्षण गरेको देखिन्छ । व्यक्तिगत दलाल रोजगारकर्ताका रूपमा आफ्नै नाता तथा चिनजानहरूको संलग्नता देखिन्छ । तर पीडितले जस्तोसुकै समस्याहरू भोग्नुपरे पनि पीडक आफन्त भएका कारण उनीहरूलाई कानुनी दायरामा ल्याउन आनाकानी गरको देखिन्छ । यो प्रवृत्तिले वैदेशिक रोजगारीका नाममा भएको बेचबिखनलाई बढावा दिएको छ । त्यस्ता व्यक्तिहरूलाई कारबाहीको दायरामा ल्याउनुपर्छ । यसका लागि संगठित समूहलाई जवाफदेह बनाउनुको विकल्प छैन । अहिले अनुसन्धानको दायरामा ल्याएको नक्कली भुटानी शरणार्थी प्रकरणलाई बेचबिखनको एउटा रूप मान्न सकिन्छ । यो घटनाले मानिस भोको पेट भर्न मात्रै होइन, आर्थिक समृद्धि र भविष्यको सुरक्षाका लागि ठूलो रकम खर्च गर्न तयार भएको देखिन्छ । यसबाट संगठित मानव तस्कर र नागरिकको सुरक्षाका लागि नयाॅ बहस जरुरी भएको छ । गरिबले पेट पाल्ने प्रलोभन र निम्न मध्यमवर्गले आर्थिक समृद्धिको सपनामा आफैं बेचिएको पत्तो नपाउने भएको छ । दक्षिण एसियाली क्षेत्रमा हुने महिला तथा बालबालिकाहरूलाई छलछाम, त्रास, जोरजुलम, अपहरण, बिक्री, जालसाजी, बलपूर्वक विवाह, बाल विवाह अथवा अन्य कुनै पनि प्रकारका गैरकानुनी उपायबाट पीडित बनाउने गरिन्छ । देहव्यापारका लागि बाध्य पारिने घटनालाई पनि बेचबिखनको परिभाषामा पारिएको छ । नेपालमा बेचबिखनविरुद्धको राष्ट्रिय दिवस मनाउन थालेको भदौ २० गते १७ वर्ष प्रवेश गरेको छ । यो सन्दर्भमा उल्लिखित प्रश्नहरूको जवाफ भेटिने गरी बहस चलाउनुपर्छ । बेचबिखनको सवाल बहुआयामिक भएकाले यसलाई परम्परागत ढर्रामा हेरेर गरिने परिभाषाले मात्रै पुग्दैन । बेचबिखन हुने भनेको भारतको यौन कोठीमा लैजानु मात्र हो भनी बुझ्नु गलत हुनेछ । यौन प्रयोजनका लागि महिला मात्रै बेचिन्छन् भन्ने बुझाइ पनि गलत साबित भएको छ । अब यस्ता घटनाबाट प्रभावितहरूको पक्षमा उद्धार, स्वदेश फिर्ती, पुनःस्थापना, कानुनी सहयोग, आर्थिक सशक्तीकरण र पारिवारिक तथा सामाजिक पुनर्मिलन आवश्यक छ । बेचबिखनको जोखिमबाट बचाउन भने राज्यले नै समुदायस्तरमै बेचबिखनबिरुद्ध जुध्न सक्ने व्यावहारिक र कानुनी परिस्थिति बनाउनुपर्छ । समाजमा एकीकृत विकासको मोडेल अनुसारको काम गरे मात्रै सामाजिक न्याय र आर्थिक सशक्तीकरण ः मानव बेचबिखनको निर्मूलन भन्ने नारालाई व्यावहारिक बनाउन सकिन्छ । थापा समाज कल्याण परिषद्की पूर्वसदस्य हुन् ।"
आतंकवादविरुद्ध सहयोग बढाउने जी२० को प्रतिबद्धता,"नयाँदिल्ली (कास) ब्राजिललाई अध्यक्षता हस्तान्तरण गर्दै जी२० को शिखर सम्मेलन आइतबार सकिएको छ । नयाँदिल्लीमा आयोजित सम्मेलनको अन्तिम दिन आइतबार भारतका प्रधानमन्त्री नरेन्द्र मोदीले ब्राजिलका राष्ट्रपति लुइज इनासियो लुला दा सिल्भालाई अध्यक्षता हस्तान्तरण गरेका हुन् ।यद्यपि, नोभेम्बरसम्म भारत नै अध्यक्ष रहने र त्यस अवधिमा थप विशेष सेसन आयोजना गर्ने मोदीले बताएका छन् । ब्राजिलका राष्ट्रपति लुइजले जी२० का मुद्दा भोकमरी, ऊर्जा र दीर्घकालीन विकासमा काम गर्ने बताए । भारतको अध्यक्षतामा जी२० को १८ औं शिखर सम्मेलनले आतंकवादलाई अन्तर्राष्ट्रिय शान्ति र सुरक्षाका लागि सबैभन्दा गम्भीर खतरा मान्दै आतंकवादको जुनसुकै रूपको पनि निन्दा गरेको छ । आतंकवादी समूहविरुद्ध अन्तर्राष्ट्रिय सहयोग बढाउने प्रतिबद्धता बैठकले व्यक्त गरेको छ । बैठकको पहिलो दिन नै सदस्य राष्ट्रहरूबीच घोषणापत्रमा सहमति बनेको थियो । रुसयुक्रेन युद्धका सन्दर्भमा जी२० का सदस्य राष्ट्रहरूबीच कायम मतभेदलाई चिर्दै आयोजक राष्ट्र भारतले घोषणापत्रमा सहमति जुटाउन सक्नुलाई ठूलो कूटनीतिक उपलब्धि मानिएको छ । घोषणापत्रमा रुसको नाम नै नलेखी युक्रेन युद्ध र त्यसले सिर्जित समस्याहरूको चर्चा गरिएको छ । भारतीय कूटनीतिज्ञहरूको घण्टौं परिश्रमपछि रुसको नाम उल्लेख नगरिकनै युक्रेन युद्धको चर्चा गर्ने विषयमा भारतले अमेरिका र युरोपियन युनियन तथा रुस र चीनलाई घोषणापत्रमा सहमति गराउन सफल भएको थियो । घोषणापत्रमा हरेक देशको क्षेत्रीय अखण्डता, सम्प्रुभता र राजनीतिक स्वतन्त्रतालाई कायम राख्न तथा हरेक देशले संयुक्त राष्ट्र तथा अन्तर्राष्ट्रिय कानुनहरूको सम्मान गर्नुपर्ने आह्वान गरिएको छ । सबै देशले दीर्घकालीन विकासको कार्य गर्नुपर्ने, विश्वमा तीव्र गतिले विकसित भइरहेको विकासशील सहरहरूलाई हरित र कम कार्बन ऊर्जाको प्रविधिमा काम गर्न सहयोग दिने, जलवायु परिवर्तनको संकटको सामना गर्ने, त्यस कार्यमा महिलाको सहभागिता बढाउने र उनीहरूको नेतृत्वलाई प्राथमिकता दिने, वैश्विक लाभका लागि एआईको प्रयोगलाई बढावा दिने जस्ता विषयहरू घोषणापत्रमा परेका छन् । त्यस्तै, जाम्बिया, घाना र श्रीलंका जस्ता विकासशील देशहरूको आवश्यकतालाई ध्यानमा दिएर काम गर्ने विषयलाई पनि प्राथमिकता दिइएको छ । जी२० सम्मेलनमै भारत र मध्यपूर्व युरोपका लागि मेगा इकोनोमिक करिडोरको पनि घोषणा गरिएको छ । त्यसमा भारत, यूएई, साउदी अरब, युरोपियन युनियन, फ्रान्स, इटली, जर्मनी र अमेरिकाको सहभागिता रहनेछ । करिडोरमा रेल र बन्दरगाह जस्ता नेटवर्कहरूको विकास गरिनेछ । उक्त करिडोरले आपसी व्यापारलाई बढावा मिल्ने विश्वास राखिएको छ । त्यसमा ७ देशले लगानी गर्नेछ । चीनको बेल्ट एन्ड रोडसँग तुलना गर्दै यस करिडोरलाई महत्त्वाकांक्षी योजना मानिएको छ । त्यस्तै, स्वच्छ ऊर्जाका लागि भारतको अगुवाइमा ग्लोबल बायोफ्युल अलायन्सको घोषणा पनि गरिएको छ ।"
सुनको दैनिक आयात कोटा थप १० किलो बढ्दै,"(काठमाडौं)सरकारले सुनको दैनिक आयात कोटा थप १० किलो बढाउन लागेको छ । चाडबाडलाई दृष्टिगत गरी दैनिक आयात कोटा थप १० किलो बढाएर २० किलो पुर्याउन लागिएको हो । भदौ १५ मा उद्योग वाणिज्य तथा आपूर्तिमन्त्री रमेश रिजालको उपस्थितिमा नेपाल सुनचाँदी व्यवसायी महासंघका प्रतिनिधिसहितको बैठकले कोटा बढाउने निर्णय भएको हो । कोटा बढाउनकै लागि उद्योग वाणिज्य तथा आपूर्ति मन्त्रालयले राष्ट्र बैंकलाई पत्र पठाइसकेको छ । मन्त्रीज्यूसहितको उपस्थितिमा मन्त्रालयको भएको छलफलमा कोटा बढाउने निर्णय भएको थियो । सहजीकरणका लागि तालुक राष्ट्र बैंकलाई पत्राचार गर्ने पनि सहमति भएको छ, एक सुन व्यवसायीले भने, अब कोटा बढ्नेमा आशावादी छौं ।आयात कोटा बढाउनमा उद्योग वाणिज्य तथा आपूर्ति मन्त्रालयको मात्रै भूमिका रहन्न । राष्ट्र बैंकले सुन आयातको जिम्मा वाणिज्य बैंकहरूलाई दिएको छ । वाणिज्य बैंकले दिनको १० किलो सुन आयात गर्दै आएका छन् । वाणिज्य बैकहरूले मुख्यतः दुबई, हङकङ, स्विट्जरल्यान्ड, सिंगापुरलगायत मुलुकबाट सुन आयात गरी बिक्री गर्दै आएका छन् । थप १० किलो सुन आयातका लागि राष्ट्र बैंकले सर्कुलर जारी गर्नुपर्छ । त्यसका लागि राष्ट्र बैंकमा पत्र पठाउने निर्णय भएको छलफलमा सहभागी ती व्यवसायीले बताए । सुनको आयात कोटा थप १० किलो बढाएर २० किलो पुर्याउने निर्णय भएको मन्त्रालयका सहसचिव रामचन्द्र तिवारीले पनि पुष्टि गरे । मन्त्रालयका तर्फबाट कोटा बढाउने निर्णय गरेर राष्ट्र बैंकलाई पत्र पठाएका छौं, उनले भने, अब राष्ट्र बैंकले कहिले निर्णय गर्छ, त्यसमा भर पर्छ । चाडबाड नजिकिँदै गर्दा गहना व्यवसायीहरूले कोटा बढाउन माग गर्दै आएका छन् । उनीहरूले उद्योग वाणिज्य तथा आपूर्तिमन्त्री, अर्थमन्त्री र राष्ट्र बैंकका पदाधिकारीलाई भेटेरै कोटा बढाइदिन आग्रह गरिराखेका छन् । व्यवसायीले दैनिक ३५ किलो माग गरेकामा उद्योग वाणिज्य तथा आपूर्ति मन्त्रालयले २० किलो पुर्याउन लागेको हो । सुन आयात निरुत्साहित गर्न सरकारले आयातमा कोटा प्रणाली लागु गरेको छ । सुन आयातको आवश्यकताअनुसार सरकारले कोटा थपघट गर्दै आएको छ । हाल दैनिक आयात कोटा १० किलो छ । सिजन सुरु हुने बेला भएकाले दैनिक माग १५ किलो छ । दसैंतिहारसम्म माग बढेर ३५ किलो पुग्छ, नेपाल सुनचाँदी व्यवसायी महासंघका अध्यक्ष माणिकरत्न शाक्यले भने, अहिले भइरहेको कोटामा थप १० किलो बढाउने निर्णय भएको छ । राष्ट्र बैंकले छिट्टै सर्कुलर जारी गर्नेमा आशावादी छौं । पछिल्लो समय सुनको माग बढ्दै गएकाले बैंकको सुन उठ्न थालेको उनले बताए । आर्थिक मन्दीका कारण बजार सुस्त थियो, सुनको माग नहुँदा बैंकमा थुप्रिएको हो, उनले भने, पछिल्लो समय बैंकको सुन उठ्न थालेको छ ।हरेक महिना बैंकमा थुप्रिन्छ सुनव्यवसायीले सुनको आयात कोटा बढाउन माग गरिरहँदा बैंकमा हरेक महिना सुन थुप्रिएको एक तथ्यांकले देखाएको छ । वाणिज्य बैंकमा सुन थुप्रिएपछि गत आर्थिक वर्षको चैत र असारमा सुन आयात नै नभएको नेपाल बैंकर संघको तथ्यांक छ । तथ्यांकअनुसार ०७९८० साउनमा २ सय किलो आयात भएको थियो । आयातित सुनमध्ये २६५ किलो मौज्दात बस्यो । भदौमा ४ सय किलो आयात भयो । भदौमा ५०५ किलो सुन मौज्दात रह्यो । बैंकहरूले असोजमा ३ सय किलो आयात गरेका थिए । असोजसम्म आइपुग्दा ८५ किलो मौज्दात रहेको संघले जनाएको छ । कात्तिकमा २ सय किलो आयात हुँदा बैंकमा १ सय ९ किलोसम्म थुप्रिएको थियो । मंसिरमा ३ सय किलो आयात भयो । बिहेको सिजन भएकै कारण बैंकको मौज्दात घटेर २१ किलोमा झरेको थियो । त्यसपछि पुसमा १ सय किलो सुन आयात भयो । तर व्यवसायीले बैंकको सुन किनेनन् । त्यसपछि बैंकमा १ सय २० किलो सुन मौज्दात भएको संघको विवरणमा उल्लेख छ । माघमा मौज्दात घटेर ६६ किलोमा झर्यो । माघमा ३ सय किलो सुन आयात भएको थियो । फागुनमा आइपुग्दा बैंकहरूले ५ किलो आयात गरे । आयात वृद्धिसँगै बैंकमा फेरि १ सय ४४ किलो सुन थुप्रिएको छ । त्यसपछि चैतमा सुन आयात भएन । बैंकमा थुप्रिएको सुन घटेर १ सय ३० किलो पुगेको संघको विवरणमा उल्लेख छ । गत वैशाखमा फेरि ४ सय किलो सुन आयात भयो । त्यतिबेला ५४ किलो मौज्दात थियो । जेठमा २ सय किलो आयात हुँदा मौज्दात बढेर फेरि १ सय ९१ किलो पुग्यो । त्यसपछि बैंकहरूले असारमा सुन आयात गरेनन् । आयात बन्द हुँदा मौज्दात घटेर १ सय १९ किलोमा झरेको संघको तथ्यांक उल्लेख छ । संघका अनुसार ०८०८१ साउनमा २ सय किलो सुन आयात भयो । साउनमा १ सय ३ किलो सुन मौज्दात थियो । भदौ १७ सम्म २ सय ५० किलो आयात भएकामा बैंकमा १ सय २६ किलो मौज्दात रहेको संघको तथ्यांक छ । व्यवसायीले भने बैंकमा थुप्रिएको सुन उठ्ने दाबी गर्दै आएका छन् ।"
कटहरी रेलमार्गमा भारतले अझै पाएन साइट,"काठमाडौं (कास) मोरङको कटहरीबथनाहा रेलमार्ग निर्माणका लागि भारतीय निर्माण कम्पनीले लामो समयदेखि साइट पाउन सकेको छैन । पटकपटक ताकेता गर्दा पनि नेपाल सरकारले निर्माणमा आवश्यक जग्गा उपलब्ध नगराएपछि भारतको सरकारी कम्पनी इरकनले साइट नपाए काम नगर्ने चेतावनी दिँदै आएको छ ।स्थानीयको अवरोधका कारण निर्माणको काम अघि बढाउन समस्या भएको रेल विभागले जनाएको छ । यस खण्डमा काम थालेको १२ वर्ष पुग्दा पनि साइट उपलब्ध भएको छैन । भारत सरकारको सहयोगमा भौतिक संरचना निर्माण गरिएको र साइट उपलब्ध भएपछि मात्र भारतले निर्माणको काम अघि बढाउने बताइएको छ । यस क्षेत्रका निर्वाचित सांसदले समस्या समाधानमा चासो नदिएको रेल विभागका महानिर्देशक रोहित बिसुरालको गुनासो छ । रेलमार्ग निर्माणमा चाँडो साइट उपलब्ध गराइदिन भारतले माग गरिरहेको छ, गत साउनमा एक महिनाभित्र साइट उपलब्ध नभए काम नगर्ने चेतावनी पनि दिएको छ, उनले भने, त्यसैले साइटका लागि सम्बन्धित सांसदसँग बसेर छलफल गर्यौं । तर साइट दिलाउने कुरामा उहाँबाट कुनै पहल भएन । अहिले साइट उपलब्ध नहुँदा काम लथालिंग छ । भारतीय टोलीले साइट उपलब्ध गराउन दिएको चेतावनी अवधि सकिसकेको छ । तर, समस्या समाधान भएकै छैन । निर्माण थाल्ने कि नथाल्ने भन्नेबारे भारतीय कम्पनीले अहिले केही भनेको छैन ।सांसदको तहबाट समस्या समाधान नभएकाले प्रधानमन्त्रीले चासो दिएर आयोजनाको काम अघि बढाउन सघाइदिनुको विकल्प नभएको विभाग स्रोतको भनाइ छ । यो कानुनसम्मत रूपमा गरिएको काम हो, विभाग स्रोतले भन्यो, सांसदले मतदाता रिसाउँछन् भनेर काम रोक्न लगाउनु गलत छ । भविष्यमा रेलमार्ग बनेपछि लाभान्वित हुने स्थानीय नै हुन् । निर्धारण गरिएको मुआब्जा नलिई केही व्यक्तिले अवरोध गरिरहेको भौतिक पूर्वाधार तथा यातायातमन्त्री प्रकाश ज्वालाले बताए ।मुआब्जाको विवाद छ, धेरैले मुआब्जा बुझिसकेका छन्, मुद्दा अदालतमा छ, मन्त्री ज्वालाले भने, मुआब्जाको पुनर्मूल्यांकन हुनुपर्छ भन्ने उनीहरूको माग छ । छिट्टै यसको समस्या समाधान गरेर काम अगाडि बढाउने प्रयासमा सरकार लागिपरेको उनको दाबी छ । रेल विभागका महानिर्देशकलाई सबैसँग समन्वय गरी काम अघि बढाउन निर्देशन दिइसकिएको छ । यसबारे प्रधानमन्त्री र गृहमन्त्रीलाई पनि जानकारी गराइसकेका छौं, उनले भने, त्यसैले समस्या समाधान छिट्टै हुन्छ । यो खण्डको काम अघि बढेपछि अन्य सीमा नाका जोड्ने रेलमार्गको काम थालिने मन्त्री ज्वालाले जनाए । तर पटकपटक समस्या समाधानको प्रयास गर्दा पनि उक्त क्षेत्रका सांसदबाटै रोक्ने काम भइरहेको रेल विभागले बताएको छ । नाका जोड्ने रेलमार्गको काम अघि बढाउन बजेट नभएर समस्या छ, कसरी स्रोत जुटाउने भन्नेबारे छलफल भइरहेको छ, मन्त्री ज्वालाले भने, ती क्षेत्रमा रेलमार्ग निर्माणमा पर्ने जग्गा र घरको मुआब्जा नेपाल सरकारले उपलब्ध गराउनुपर्छ । साइट क्लियर भएपछि भौतिक संरचना निर्माणको काम भने भारतले गर्ने उनको भनाइ छ ।कटहरीबथनाहाको कुल दूरी १८६ किमि हो, जसमध्ये साढे ७ किमि मात्र पूरा भएको छ । अन्य केही खण्डमा भौतिक संरचना निर्माण गरिएको र १२ सय मिटर दूरीमा स्थानीयले मुआब्जा कम भएको भन्दै काम गर्न नदिएका हुन् । पाँच सीमा नाकामध्ये भारतले सबैभन्दा पहिला निर्माणको काम यहाँ सुरु गरेको थियो । सँगै निर्माण थालेको जयनगरजनकपुरबिजलपुरा खण्ड पूरा भएर रेल सञ्चालनमा आइसकेको छ । अहिले भारतको बथनाहादेखि विराटनगर भन्सार यार्डसम्म काम पूरा भएर नेपाल र भारतका प्रधानमन्त्रीले गत जेठमा रेल उद्घाटन गरेका थिए ।"
सुन तस्करीमा बिध ल्याबका सञ्चालकसँग सोधपुछ,"काठमाडौं (कास) सुन तस्करी प्रकरणमा मुछिएका बिध ल्याबका सञ्चालक भीमकान्त भण्डारीसँग प्रहरीको केन्द्रीय अनुसन्धान ब्युरो (सीआईबी) ले सोधपुछ थालेको छ । अनुसन्धानका क्रममा चिनियाँ सुन तस्करसँग अस्वाभाविक सम्बन्ध र सम्पर्क देखिएपछि भण्डारीलाई सीआईबीले आइतबार कार्यालयमै बोलाएर सोधपुछ गरेको हो । आइतबार सोधपुछ नसकिएपछि सोमबार पुनः उपस्थित हुने गरी छाडिएको छ ।भण्डारी पूर्वनायब सुब्बा हुन् । चार वर्षको सरकारी सेवाबाट राजीनामा दिएर उनले बिध ल्याब सञ्चालन गरेका थिए । उनको सम्पत्ति अस्वाभाविक देखिएपछि अख्तियार दुरुपयोग अनुसन्धान आयोगले २०७९ असारमा ६ करोडभन्दा बढी बिगो कायम गरेर विशेष अदालतमा भ्रष्टाचार मुद्दा दायर गरेको थियो । उक्त मुद्दा विचाराधीन छ । नासु रहँदा भण्डारी तत्कालीन सरकारमा माओवादीबाट मन्त्री बनेका चार जना नेताहरू पूर्वअर्थमन्त्रीद्वय कृष्णबहादुर महरा र वर्षमान पुन, सामान्य प्रशासनमन्त्री हितराज पाण्डे र समाज कल्याणमन्त्री आशा कोइरालाको सचिवालयमा कार्यरत थिए । पछिल्लो पटक २०८० असार २९ मा हङकङबाट ल्याइएको करिब ६१ केजी र त्यसअघि २०७९ पुस १० मा दुबईबाट भित्र्याइएको ९ केजी सुन तस्करीका गिरोह नाइकेसँग भण्डारीको सम्पर्क सम्बन्ध खुलेको थियो । अनुसन्धानका क्रममा सुन तस्करका नाइके तिब्बती मूलका बेल्जियन नागरिक दावा छिरिङसँग सम्पर्क देखिएपछि भण्डारी अनुसन्धानमा तानिएका थिए । हालसम्म सुन तस्करी प्रकरणमै त्रिभुवन अन्तर्राष्ट्रिय विमानस्थलका तीन अधिकृत र ९ जना विदेशी नागरिकसहित ३२ जना पक्राउ परिसकेका छन् । केही सुन तस्कर भने फरार छन् । ६१ केजी सुन प्रकरणमा संगठित अपराधको दफा लगाएर भइरहेको अनुसन्धान अन्तिम चरणमा पुगेको सीआईबीले जनाएको छ । ९ केजी सुन प्रकरणमा माओवादी उपाध्यक्ष कृष्णबहादुर महराका छोरा राहुल पक्राउ परेका छन् । यो प्रकरणका मुख्य नाइके दावा जिन वाङ फरार छन् । यसको पनि संगठित अपराधकै कसुरमा अनुसन्धान भइरहेको सीआईबीले जनाएको छ । ९ केजी र ६१ केजी सुन ल्याउने सुन तस्कर एउटै नेटवर्कको भएको अनुसन्धानबाट खुलेको छ ।"
स्थानीयले बनाए तुइन,"सल्यान (कास) सल्यानको बन्गाडकुपिण्डे२ का बासिन्दाले चन्दा संकलन गरेर तुइन हालेका छन् । डेढ लाख रुपैयाँको लगानीमा दुई महिनाअघि तुइन निर्माण गरिएको हो । प्रतिपरिवार २ हजारदेखि १५ हजार रुपैयाँसम्म उठाइएको थियो । तुइनले केही हदसम्म सजिलो त भयो, स्थानीय मानबहादुर घर्तीले भने, तर तुइनबाट खस्ने हुन् कि भन्ने डरले १२१३ वर्षका बालबालिकालाई विद्यालय पठाउन सकेका छैनौं, ठूलालाई नै तुइनमा जोखिम छ ।कुनिकमा आधारभूत विद्यालय मात्र भएकाले झन्डै ३ दर्जन बालबालिका जाजरकोटको भेरी नगरपालिकास्थित खारा र भुरचौर बजारका दुई माध्यमिक विद्यालय जान्छन् । स्थानीयले भुरचौर बजारबाटै दैनिक उपभोग्य सामग्री खरिद गर्छन् भने उपचारका लागि पनि त्यहीं जान बाध्य छन् । तुइन पनि नहुँदा विगतमा स्थानीय बासिन्दा गाडीको ट्युब प्रयोग गरी भेरी नदी वारपार गर्न बाध्य थिए । स्थानीय डिल्ली घर्ती १ सय २५ मिटर लामो तुइनबाट तर्न १५ मिनेटभन्दा बढी समय लाग्ने बताउँछन् । दूरी लामो भएकाले आफैं डोरी तान्दा हातमा चोटपटक लाग्ने जोखिम उत्तिकै छ, उनले भने, मान्छे त जसोतसो वारपार गर्छौं तर सामान ढुवानी गर्न मुस्किल नै छ ।हरेक निर्वाचनमा यहाँका उम्मेदवारले पुल बनाइदिने भन्दै भोट माग्न बिर्संदैनन् । तर जितेर गएपछि वाचा भुल्छन्, घर्तीले दुखेसो गरे, हामीलाई भने सधैं सास्ती छ । उनका अनुसार बन्गाडकुपिन्डे२ कुनिक, बामे, लाखर, राइरा र जाजरकोटको भेरीगंगा नगरपालिकास्थित खाराका झन्डै ६० परिवारलाई आउजाउ गर्न तुइनकै भर पर्नुपर्ने बाध्यता छ ।"
एनएसएलमा नौ टिम,"काठमाडौं (कास) दोस्रो संस्करणको नेपाल सुपर लिग (एनएसएल) मा नौ टिमले प्रतिस्पर्धा गर्नेछन् र आयोजक नेपाल स्पोर्ट्स एन्ड इभेन्ट्स म्यानेजमेन्टले आइतबार खेल तालिका पनि जारी गरेको छ । त्यसअनुसार पहिलो खेल मंसिर ८ मा हुनेछ र त्यसमा डिफेन्डिङ च्याम्पियन काठमाडौं रेजर्स र स्पोर्टिङ इलाम डे मेची भिड्नेछन् ।प्रतियोगिता पुस २१ सम्म चल्नेछ । पहिलो संस्करणको प्रतियोगितामा सात टिमको सहभागिता रहेको थियो र यसपल्ट दुई टिम बढेका छन् । यसअघि दस टिमले खेल्न सक्ने बनाइए पनि विराटनगर एफसीले नखेल्ने भएको हो । यस्तोमा लिग चरणमा ३६ खेल हुनेछन् । त्यसपछि क्वालिफायर वान, इलिमिनेटर र क्वालिफायर टु हुनेछन् । सहभागी नौ टिममा काठमाडौं रेजर्स र इलाम डे मेचीसँगै उपविजेता धनगढी फुटबल क्लब, पोखरा थन्डर्स, बुटवल लुम्बिनी फुटबल क्लब, ललितपुर फुटबल क्लब, फुटबल क्लब चितवन, झापा एफसी र वीरगन्ज युनाइटेड रहेका छन् । यसमध्ये झापा, स्पोर्टिङ इलाम र मेची नयाँ टिम रहेका छन् । दुई वर्षअघि प्रतियोगिताको पहिलो संस्करणको फाइनलमा काठमाडौंले धनगढीलाई १० ले पराजित गरेको थियो । सबै खेल भने काठमाडौंको दशरथ रंगशालामा हुनेछन् । पहिलो चरणका खेलमा बुटवलले ललितपुर, वीरगन्जले धनगढी र झापाले इलामको सामना गर्नेछन् । यस्तै चितवनको पहिलो प्रतिद्वन्द्वी काठमाडौं हुनेछ । लिग चरणका ३० खेल साँझ आयोजना हुनेछन् भने छ खेल दिउँसो हुने खेल तालिका बनाइएको छ ।"
म्यान्मारनेपाल : दोस्रो खेल आज,(काठमाडौं)विश्वकप २०२६ पहिलो चरणको छनोटको तयारीमा यांगुनमा रहेको नेपाली राष्ट्रिय फुटबल टिमले दोस्रो मैत्रीपूर्ण खेलमा सोमबार घरेलु टिम म्यान्मारविरुद्ध प्रतिस्पर्धा गर्दै छ । थुवुना रंगशालामा शुक्रबार भएको पहिलो खेल गोलरहित टुंगिएको थियो । उक्त खेलमा अधिकांश समय म्यान्मारले पाहुना टिमलाई दबाबमा राखेको थियो । लगातार गोलको अवसर सिर्जना पनि गरेको थियो । नेपाली खेलाडीहरूको रक्षापंक्तिमा जुझारु खेल र गोलकिपर किरण चेम्जोङको उत्कृष्ट प्रदर्शनमा म्यान्मार गोलविहीन रोकिएको थियो । उक्त खेलमा सबैभन्दा राम्रो अवसर भने नेपालले पाएको थियो । दोस्रो हाफमा पाएको पेनाल्टीमा अञ्जन विष्ट गोल गर्न असफल भएका थिए ।सोमबार अञ्जन फेरि पुरुषको राष्ट्रिय टिमका लागि सबैभन्दा बढी गोल गरेका नीराजन रायमाझी र हरि खड्काको कीर्तिमान भेटाउने प्रयासमा हुनेछन् । कीर्तिमानभन्दा एक गोल पछाडि परेका अञ्जनले १२ गोल गरेका छन् । सन् २०१९ मा म्यान्मारमै भएको मैत्रीपूर्ण खेलमा ३० ले हारेको नेपालका लागि गोलरहित बराबरी नतिजा पनि उपलब्धिमूलक नै मान्न सकिन्छ । विश्वकप छनोटको तयारीमा कमजोरी सच्याउने अभियानमा रहेका प्रशिक्षक भिन्सेन्जो अल्बर्टो एनेस बराबरीभन्दा पनि राम्रो नतिजा चाहन्छन् म्यान्मारविरुद्ध ।इटालियन प्रशिक्षक एनेसले दुई स्ट्राइकर आर्मीका जिलेस्पीजंग कार्की र जावलाखेल युवा क्लबका हिसुब थपलियालाई शुक्रबार डेब्यु दिएका थिए । उनले डेब्यु गर्न बाँकी अरू खेलाडीलाई पनि सोमबार मैदानमा ओर्लने अवसर दिन सक्छन् । विशेष गरी डिफेन्समा पोजिसनअनुसारका खेलाडी अभाव रहेको छ । त्यसैले उनले विश्वकपको प्रारम्भिक छनोटमा लाओसविरुद्धको खेलका लागि अन्तिम तयारी भएकाले टिममा केही परिवर्तन गर्न सक्छन् ।फिफा वरीयतामा नेपाल १ सय ७५ औं स्थानमा रहेको छ भने म्यान्मार १ सय ६० औं स्थानमा छ । पछिल्लो वरीयतामा एसियाका शीर्ष २६ स्थानमा पर्न असफल भएपछि नेपाल र म्यान्मार विश्वकप छनोटको पहिलो चरणमै मैदानमा ओर्लनुपर्ने स्थिति आएको हो । जर्मन प्रशिक्षक माइकल फेइटेनबेनरको टिम म्यान्मार पनि विश्वकप २०२६ पहिलो छनोटको अन्तिम तयारीमा रहेको छ । म्यान्मारले छनोटमा मकाउविरुद्ध खेल्दै छ भने नेपालले लाओसविरुद्ध प्रतिस्पर्धा गर्नेछ । छनोटका प्रतिस्पर्धा होम एन्ड अवेका आधारमा आउने अक्टोबरमा सञ्चालन हुनेछ ।
गउफलाई यूएस ओपन,"न्युयोर्क (एएफपी) अमेरिकी किशोर खेलाडी कोका गउफले एक सेटले पछाडि रहेको स्थिति उल्टाउँदै शनिबार बेलारुसकी आरयना साबलेन्कालाई पराजित गर्दै यूएस ओपन जितेकी छन् । उनले जितेको यो पहिलो ग्रान्ड स्लाम उपाधि हो । आर्थर ऐस स्टेडियम कोर्टमा उत्कृष्ट प्रदर्शन गर्ने क्रममा १९ वर्षीया गउफले २ घण्टा ६ मिनेट चलेको खेल २६, ६३ र ६२ ले आफ्नो पक्षमा पारिन् । फाइनल अगाडि फ्लोरिडाकी गउफसामु दोस्रो वरीयताकी साबलेन्का उपाधिका लागि बलियो प्रत्याशी थिइन् । तर फाइनलमा कीर्तिमान २८ हजार १ सय ४३ दर्शक अगाडि गउफको प्रदर्शन निर्णायक रह्यो । जुलाईमा मात्रै गउफ विम्बल्डनको पहिलो चरणबाटै बाहिरिएकी थिइन् । त्यसपछि भने उनले वासिङ्टन तथा सिनसिनाटीमा उपाधि जितेकी थिइन् र आफ्नो खेल जीवनलाई ठोस दिन सकेकी थिइन् । उपाधिपछि गउफले भनिन्, यो सफलताले मेरो जीवनमा धेरै महत्त्व राख्नेछ । जितपछि म आफैं भने केही हदसम्म स्तब्ध जस्तै छु ।गत वर्ष उनी फ्रेन्च ओपनको फाइनलमा पराजित भएकी थिइन् । गउफले थपिन्, पछिल्लो पटक फ्रेन्च ओपनको फाइनलमा पराजित हुँदा मेरा लागि त्यो हृदयविदारक थियो । त्यसैले पनि आजको जित अझ विशेष भएको छ । उनी यूएस ओपन जित्ने तेस्रो अमेरिकी किशोर खेलाडी पनि भएकी छन् । यसअघि ट्रेसी अस्टिन र सेरेना विलियम्सले किशोरी छँदै यूएस ओपन जितेका थिए । उपाधि जितेयता उनले आफ्नो प्रतिभाप्रति शंका गर्नेलाई पनि धन्यवाद दिइन् ।उनले ठट्यौली पारामा भनिन्, इमान्दारितापूर्वक भन्दा मैले ती सबैलाई धन्यवाद दिर्नै पर्छ, जसले मलाई कहिले पनि विश्वास गरेनन् । जसले मलाई विश्वास गरिरहेका थिएनन्, तिनीहरूले मलाई अझ राम्रो खेल्न प्रेरित गरिरहेका थिए । त्यसैको परिणाम आज आएको छ । अर्कोतर्फ उपविजेतामा सीमित रहेकी साबलेन्काले आफ्नो हारको कारण आफ्नै भूल जिम्मेवार रहेको दाबी गरिन् । उनको भनाइ थियो, मैले आफूविरुद्ध आफैं खेलें जस्तो लाग्छ ।गउफबारे बोल्दै उनले भनिन्, आजको खेलमा उनी निकै प्रभावशाली रहिन् । दोस्रो सेट पुग्दा म सायद धेरै सोचिरहेकी थिएँ, त्यसपछि त मैले आफ्नो पकड खेलबाट गुमाउँदै गएँ । त्यसको फाइदा उठाएर गउफले अझ राम्रो खेलिन् भने मैले भूलमाथि भूल गर्दै गएँ । खेलको पहिलो गेममै गउफ आत्तिएको देखिएको थियो र साबलेन्काले सजिलै उनको सर्भिस ब्रेक गरिन् । त्यस स्थितिबाट साबलेन्काले तुरुन्तै २० को अग्रता लिएकी थिइन् ।केही उतारचढावपछि पहिलो सेट साबलेन्काको नाममा रह्यो । यस्तोमा उनी केही तनावमा देखिइन् र तुरुन्तै दोस्रो सेटमा ३१ ले पछाडि परिन् । अन्तिम तथा निर्णायक सेटमा पनि गउफले २० को अग्रता लिएपछि पछाडि फर्केर हेर्नु परेन । गउफले सन् २ं०१९ को विम्बल्डनमा राम्रो प्रदर्शन गरेपछि धेरैले उनलाई भविष्यका खेलाडीका रूपमा गणना गर्न थालेका थिए । तर धेरैको अपेक्षाअनुसार उनको प्रदर्शन रहेन र उनको खेलको सबैभन्दा ठूलो विशेषता नै एकपरूपता नभएको प्रदर्शन रहेको थियो ।"
कोरियन एम्बेसडर तेक्वान्दो अर्को साता,काठमाडौं (कास) भारत र बंगलादेशका खेलाडी पनि सम्मिलित हुने ११ औं कोरियन एम्बेसडर खुला अन्तर्राष्ट्रिय तेक्वान्दो प्रतियोगिता अर्को साता हुने भएको छ । प्रतियोगिता भदौ २७ देखि ३१ सम्म आयोजना हुनेछ । त्यसमा नेपालसँगै भारत र बंगलादेशका कुल एक हजार सात सय ७८ खेलाडीको सहभागिता रहनेछ । प्रतियोगितालाई लिएर आइतबार आयोजित पत्रकार सम्मेलनका अनुसार प्रतियोगिता पुम्सेतर्फ २५ र ग्यगोरीतर्फ ३२ स्पर्धामा ५७ स्वर्णका लागि प्रतिस्पर्धा हुनेछ । सहभागी खेलामध्ये ७ सय ११ महिला र १ हजार ६७ पुरुष खेलाडी रहेका छन् । विदेशी खेलाडीमा भारतबाट ३५ र बंगलादेशबाट ३३ खेलाडीले सहभागिता जनाउनेछन् ।प्रतियोगिता आयोजना समितिका संयोजक तथा नेपाल तेक्वान्दो संघका उपाध्यक्ष भानबहादुर चन्दका अनुसार उत्कृष्ट खेलाडीलाई दक्षिण कोरियामा हुने अन्तर्राष्ट्रियस्तरको प्रतियोगितामा पनि सहभागी गराइनेछ । प्रतियोगिताको कुल खर्च ३५ लाख रुपैयाँ रहेको छ र त्यसमध्ये पाँच हजार डलर नेपालस्थित दक्षिण कोरियाली दूतावासले प्रदान गर्नेछ ।खेलाडी दर्ताबाट १७ लाख रुपैयाँ उठ्नेछ भने नपुग संघले बेहोर्नेछ । नेपाली राष्ट्रिय टिमका खेलाडीहरू १९ औं एसियाली खेलकुदको तयारी तथा प्रशिक्षणमा रहेकाले उनीहरूको भने सहभागिता रहने छैन । अहिले तेक्वान्दो टोली वैदेशिक प्रशिक्षणमा रहेको छ ।

शीर्षक,विवरण
डब्लूएचओ क्षेत्रीय निर्देशकमा बंगलादेशी परिवारवादको चुनौती,"डब्लूएचओ क्षेत्रीयउनले पछिल्लो हरेक कार्यक्रममा छोरीलाई नै लिएर हिँडिरहेकी छन् । आफूपछि छोरीलाई बलियो बनाउने अभियानस्वरूप हसिना लागिपरेकी हुन् । राष्ट्रसंघका लागि जेनेभास्थित नेपाली स्थायी नियोगले यही वर्षको जुन २३ मा डब्लूएचओलाई पत्राचार गर्दै नेपालका तर्फबाट क्षेत्रीय निर्देशकको पदमा आचार्यको उम्मेदवारी दिएको हो । डब्लूएचओले सन् २०२३ अप्रिल २१ मा उक्त पदको उम्मेदवारीका लागि दक्षिणपूर्वी एसिया क्षेत्रका मुलुकहरूलाई पत्राचार गरेको थियो । त्यसको दुई महिनापछि नेपालले आफ्नो उम्मेदवारी प्रस्तुत गरेको हो ।क्षेत्रीय निर्देशक पदको छिनोफानो अक्टोबर ३० देखि नोभेम्बर २ सम्म हुने क्षेत्रीय समिति बैठकमा हुनेछ । अक्टोबर ३१ मा उक्त पदका लागि निर्वाचन हुनेछ । डब्लूएचओको दक्षिणपूर्वी एसिया क्षेत्रको स्थापना सन् १९४८ मा भएको छ । यसले ११ सदस्य राष्ट्रमा स्वास्थ्य क्षेत्रमा प्राविधिक सहयोग र सहकार्य गर्ने काम गर्छ । यसको सदस्यमा नेपाल, भुटान, उत्तर कोरिया, भारत, बंगलादेश, इन्डोनेसिया, माल्दिभ्स, म्यान्मार, श्रीलंका, थाइल्यान्ड र टिमोरलिस्टे छन् । म्यान्मारले मत दिन नपाउने भएकाले १० मत खस्नेछ । सदस्य मुलुकहरूको मत प्राप्त गर्नका लागि बंगलादेशकी प्रधानमन्त्री हसिनाले छोरी वाजेदलाई सँगै लिएर अभियान चलाइरहेकी छन् । उनले भारतले नोभेम्बर दोस्रो साता नयाँदिल्लीमा जी२० समिट गर्दा पनि छोरी वाजेदलाई लिएर पुगेकी थिइन् । भारतीय सञ्चारमाध्यमका अनुसार भारतले निर्वाचनमा बंगलादेशलाई साथ दिने जनाइसकेको छ । भारतलाई भने ५ वर्षे कार्यकालमा लगातार दुई पटक निर्वाचित हुँदा नेपालले पनि मत दिएको थियो । नेपाललाई पछि सहयोग गर्छु भनेर भारतले आफ्नो पक्षमा मत हाल्न लगाएको थियो, नेपालको कूटनीतिक स्रोतले भन्यो, हाल आएर भारतले बंगलादेशकी हसिनाको छोरीलाई मत दिने प्रतिबद्धता गरेको देखिन्छ ।अहिले डब्लूएचओ दक्षिणपूर्वी एसिया क्षेत्रको क्षेत्रीय निर्देशकमा भारतका डा पुनम खेत्रपाल सिंह छन् । उनी नेपालको समेत सहयोगमा दुई पटक लगातार ५५ वर्ष गरी १० वर्ष क्षेत्रीय निर्देशक भएका हुन् । पहिलो पटक भारतले उम्मेदवारी दिन नेपालबाट स्वास्थ्यमन्त्री विद्याधर मल्लिक थिए । मल्लिकलाई भारतले आमन्त्रण गरेर आफ्ना पक्षमा मत दिन आग्रह गरेको थियो, कूटनीतिक स्रोतले भन्यो, नेपालले भारतको आग्रहलाई मान्यो । साथै, दोस्रो पटक पनि भारतले नेपाललाई अर्को पटक सहयोग गर्ने भन्दै मत मागेपछि नेपालले भारतलाई मत दिएको थियो । तर हाल आएर भारतले बंगलादेशलाई सहयोग गर्न लागेको देखिन्छ । जुन पहिले गरेको सहमतिको विपरीत हो ।आचार्यसँग जनस्वास्थ्यको क्षेत्रमा ३० वर्षको अनुभव छ । उनले नेपाल, एसियाका विभिन्न क्षेत्र र विश्वस्तरमा समेत स्वास्थ्य क्षेत्रमा नीति, रणनीति, बहुपक्षीय सहकार्य र अन्तर्राष्ट्रिय रूपमा सुधारका काम गर्दै आइरहेका छन् । यसअघि डब्लूएचओबाट निर्देशकका रूपमा नेपाललाई सहयोग गर्ने र यूएनको प्रणालीसँग सहकार्य गर्ने काम गरिसकेका छन् । अन्तर्राष्ट्रिय सञ्चारमाध्यमले भने क्षेत्रीय निर्देशकका लागि आचार्य उपयुक्त उम्मेदवार भएको तर हसिनाकी छोरी वाजेदको उक्त पदमा काम गर्नका लागि पर्याप्त अनुभव र विज्ञता नभएको उल्लेख गरेका छन् । भारतको इन्डिया टेलिग्राफ ले प्रधानमन्त्री हसिनाकी छोरी वाजेदलाई क्षेत्रीय निर्देशक जस्तो शीर्ष पदका लागि मोदी सरकारको समर्थन गर्ने विषयमा केही जनस्वास्थ्य सर्कलमा त्रास फैलाएको उल्लेख गरेको छ ।उक्त समाचारमा वाजेदसँग क्षेत्रीय निर्देशकका रूपमा सेवा गर्न प्राविधिक, प्रशासनिक वा जनस्वास्थ्य अनुभवको अभाव रहेको जनाइएको छ । प्रधानमन्त्रीकै छोरी भएका आधारमा वाजेदलाई त्यसका लागि मनोनयन गरिएको बताइएको छ । वाजेदले ब्यारी युनिभर्सिटी (मियामी, अमेरिका) बाट क्लिनिकल साइकोलोजीमा एमएससी गरिकी हुन् । उनी ११ वर्षदेखि अटिजम र न्युरोडेभलपमेन्टल डिसअर्डरमा बंगलादेशको राष्ट्रिय सल्लाहकार प्यानलको अध्यक्ष छिन् । त्यो पनि आमा हसिनाकै कारणले गर्दा उनलाई उक्त पद दिइएको हो । उनको समग्र स्वास्थ्य क्षेत्रमा काम गर्ने ज्ञानभन्दा पनि आमा प्रधानमन्त्री भएकै कारणले मनोनयन गरिएको देखिन्छ ।अर्कोतर्फ वाजेदको प्रतिस्पर्धीका रूपमा रहेका नेपालका आचार्य अमेरिकाकै नर्थ क्यारोलिना विश्वविद्यालयबाट जनस्वास्थ्य, स्वास्थ्य नीति र वित्तीयमा पीएचडी गरेका दिग्गज जनस्वास्थ्य विशेषज्ञ हुन् । उनले डब्लूएचओसँग मिलेर धेरै काम गरिसकेका छन् । लामो समय जनस्वास्थ्यमा देशविदेशमा काम गरेका आचार्यलाई क्षेत्रीय निर्देशकका लागि अब्बल व्यक्ति हुन् । नेपालले भने हसिना र मोदीको सम्बन्धका बाबजुद क्षेत्रीय निर्देशकमा आचार्यलाई जिताउने गरी गृहकार्य गरिरहेको छ । कूटनीतिक स्रोतका अनुसार नेपाललाई चार मुलुकहरूले मत दिने प्रतिबद्धता जनाइसकेका छन् भने थप दुई मुलुकसँग वार्ता भइरहेको छ । १० मतमध्ये नेपाललाई ६ मत आवश्यक छ । त्यसैको लागि नेपालले गृहकार्य गरिरहेको छ । प्रधानमन्त्री पुष्पकमल दाहालले संयुक्त राष्ट्रसंघको ७८ औं महासभामा न्युयोर्कमा रहँदा पनि श्रीलंका, टिमोर लिस्टे, माल्दिभ्स र इन्डोनेसियाका राष्ट्रपतिदेखि प्रतिनिधिहरूसँग भेटेर नेपाललाई क्षेत्रीय निर्देशकमा सहयोग गर्न आग्रह गरिसकेका छन् । त्यसका लागि नेपालको परराष्ट्र मन्त्रालयले पनि काम गरिरहेको छ । परराष्ट्रमन्त्री एनपी साउदले नेपालको उम्मेदवारलाई क्षेत्रीय निर्देशकका रूपमा निर्वाचित गर्नका लागि सरकारले आवश्यक पहल गरिरहेको बताए । निर्वाचनमा आवश्यक गृहकार्य गर्नका लागि आचार्य पनि न्युयोर्कमा प्रधानमन्त्री दाहालसँग रहेर विभिन्न भेटवार्तामा सहभागी भए । बंगलादेशले प्राथमिकताका साथ आफ्नो उम्मेदवारलाई जिताउन पहल गरिरहेको छ । नेपाल सरकारले पनि अझै पहल गरे हामीलाई सफलता मिल्नेछ, आचार्यले कान्तिपुरसँग भने । त्यस अवसरमा दाहालले आचार्यलाई नै साथमा लिएर डब्लूएचओका प्रमुख टेड्रोस गेब्रेयस्ससँग पनि साइडलाइन भेटवार्ता गरेका थिए ।"
महाराष्ट्रको आगलागी कपिलवस्तुमा जलन,"(कपिलवस्तु)नेपालभारत सीमासँगै जोडिएको महाराजगन्ज गाउँपालिका७, सतभराका श्यामदेव अहिर नजिकैको शिव मन्दिरमा प्रत्येक बिहान आराधना गर्न पुग्छन् । उनले परिवारको भलो गर्देऊ भन्दै यसरी भगवान् पुकार्न थालेको नौ वर्ष बितिसकेको छ । दायाँ आँखा नदेख्ने र कान नसुन्ने भए पनि पाँच जनाको परिवार पालनपोषणको जिम्मेवारी सम्हालिरहेको श्यामदेवले सुनाए । घरमा पौरख गर्ने कोही छैन, परिवार भगवान् भरोसामा चलेको छ, उनले भने, भगवान्सित धेरै कुरा मागेकै छैन, बस् दुःख नदेऊ भनेर पुकारा गरिरहेको छु ।श्यामदेवको दुःखको कथा एउटा पीडादायी घटनाबाट सुरु भएको हो । ९ वर्षअघि भारतको महाराष्ट्र राज्यको ठाणे जिल्लास्थित काठ गोदाममा भएको आगलागीमा परेर उनका जेठा छोरासहित महाराजगन्ज७, सतभराका पाँच र महाराजगन्ज४, वरइपुरका दुई जनाको मृत्यु भएको थियो । राति खाना खाएर सुतेका उनीहरू आगलागीमा परेका हुन् । उक्त घटनामा सतभराका लौटु मुराउ, भुइधर अहिर, गौरीपुजन लोनिया, गणेश लोनिया, विक्रम चमार र वरइपुरका नीरज चौधरी र रामदयाल भरले ज्यान गुमाएका थिए ।छोराको मृत्यु नभएको भए श्यामदेवलाई यतिसारो दुःखले घेर्ने थिएन । यही आगलागीमा परेर उनका कान्छा छोरा विनोद पनि गम्भीर घाइते भएका छन् । उनको शरीरको बायाँ पाखो शिरदेखि पैतालासम्म जलेको छ । महाराष्ट्रमै एक वर्ष उपचार गराएर फर्के पनि उनी पूरै तंग्रिसकेका छैनन् । एक छोरा गुमाउनुपर्दा र अर्को छोरा अपाहिज बन्दाको तनावका बीच आफ्नो स्वास्थ्य पनि बिग्रन सुरु भएको श्यामदेवले सुनाए । हट्टाकट्टा छोरो आधा शरीर जलेर घरमै बस्नु परिरहेको छ, उनले भने, घाममा निस्किन सक्दैन, गाह्रो काम गर्नै मिल्दैन । आगलागीले जलेको शरीर पूरै स्वस्थ नभइसकेकाले विनोदलाई काम गर्न घरबाहिर जान त्यति सजिलो छैन । चिकित्सकको सल्लाहमा अझैसम्म मासिक तीन हजार रुपैयाँको औषधि खाइरहेको छु, ३० वर्षीय विनोदले भने, दौडधुप गर्न सक्दिनँ । गोठालो जान्छु, गाउँका गाईबस्तु चराएबापत दिनको २३ सय रुपैयाँ कमाइरहेको छु । काम नपाइएका बेला परिवारको छाक टार्नै समस्या पर्ने उनले सुनाए । खानै समस्या भइरहेका बेला छिमेकी र आफन्तले रकम संकलन गरेर एकदुई हजार दिने गरेको र त्यस्तो सहयोगले नुन, तेल, दाल र चामल खरिद गर्न ठिक्क भइरहेको उनले बताए । एकातिर घर खर्चको चिन्ता, अर्कोतिर ६६ महिनामा भारतको लखनउ या गोरखपुर पुगेर स्वास्थ्य जाँच गरिराख्नुपर्ने बाध्यता पनि उनलाई छ । अस्पताल आउजाउमै ६ हजार भारतीय रुपैयाँ (भारु) खर्च भइरहेको छ, उनले भने, आगलागीमा परेर एक दिन जले पनि त्यस घटनाले हरेक दिनजसो पोलिरहेको छ ।आगलागीअघिसम्म विनोदका दाजुभाइ कहिले देशभित्रै त कहिले भारतका विभिन्न सहरमा मजदुरी गर्न पुग्थे । महाराष्ट्रको काठ गोदाममा काम गर्दा आफूहरूले मासिक १२ हजार भारुसम्म बचत गर्ने गरेको विनोदले बताए । त्यही आम्दानी जोगाएर आफूहरूले इँटाको गारो भएको घर बनाउन सुरु गरेको पनि उनले सुनाए । तीन लाख खर्च गरेर तीन कोठाको घर बनाउँदै थियौं, विनोदले भने, घटनामा दाइ मरिहाल्यो, म अपांग भएँ । त्यसपछि घर अधुरै छ । प्लास्टर गर्न सकेनौं, ढोका पनि राख्न सकिएन । एउटा छोराको मृत्युको शोक अनि अर्को घाइते छोराको स्वास्थ्यको चिन्ताले श्यामदेवलाई पोलिरहन्छ । छोराको उपचार र घर खर्च चलाउन गाउँघरबाट लिएको ऋण नै तीन लाख नाघिसकेको श्यामदेवले सुनाए । रिन तिरेर मर्न पाए हुन्थ्यो, उनले भने, छोरा गुमाएँ, यही रिनले घरबार पनि जाने चिन्ता छ । आगलागीको घटनाका पीडित परिवारलाई कुनै पनि क्षतिपूर्ति र उपचार खर्च नपाएकाले आफ्नो यस्तो अवस्था भएको उनले बताए । श्यामदेवको भन्दा ४० मिटर उत्तरपट्टि छानाभरि फर्सीको झाल मौलाएको झुपडीघर छ । भत्किन लागेका भित्तामा आड लगाएको खटियामा ३७ वर्षीया शान्ति मुराउ पल्टिरहेकी थिइन् । सिरानतिर ठड्याइएको पंखाले हावा फ्याँक्दा टाउको छोपेको दुपट्टा उड्थ्यो । उनको एककोठे घरको पालिमा भान्सा र रछ्यान छ । नौ वर्षअघि उनका श्रीमान् लौटु मुराउको महाराष्ट्रमा आगलागीमा परेर मृत्यु भएदेखि आफ्नो मन अशान्त बनिरहेको उनले सुनाइन् । गाउँको इँटाभट्टामा काम गर्ने लौटु पहिलो पटक कमाउन महाराष्ट्र पुगेका थिए । घटनाको दिन उनी त्यहाँ पुगेको १५ दिन मात्रै भएको थियो । मजदुरीले गुजारा मात्र भएपछि एकहल गोरु खरिद गर्न पुग्ने आम्दानी गरेर फर्किन्छु भन्दै पति भारत पसेको शान्तिले सुनाइन् । कमाएर आएपछि गोरु किनेर अँधियामा खेती गर्ने र घर खर्च चलाउँछु भन्थे, उनले भनिन्, त्यो सपना उनीसितै खरानी भो । श्रीमान्को मृत्युपछि शान्तिको काँधमा तीन छोरी र एक छोरा हुर्काउने दायित्व पनि थपिएको छ । छोराछोरीको रेखदेख र अरू खर्च धान्न गाह्रो भएपछि उनले कान्छी छोरीलाई मामाघर राखेर पढाइरहेकी छिन् । छोरा जयशंकर भने बाबुको मृत्युपछि पढाइ छाडेर बहादुरगन्जस्थित प्लाइउड फ्याक्ट्रीमा कार्यरत छन् । स्कुल नै नटेकेका जेठी र माइली छोरी कृष्णनगरमा घरेलु कामदार छन् । यतिबेला शान्तिलाई घर खर्च जुटाउनुका साथसाथै हुर्किंदै गरेका छोरीहरूको बिहे खर्च कसरी धान्ने भन्ने चिन्ताले पनि सताउन थालेको छ । चार कट्ठा जमिनको उब्जनीले दुईचार महिनाभन्दा खाद्यान्न नधान्ने स्थायी दुःख त उनीसँग छँदै छ । कहिलेकाहीँ उनी अरूका घरमा खाना पकाउन जाने, सिजनका बेला खेत रोप्ने, धान काट्ने गरेर अलिकलि आम्दानी गरिरहेकी छन् । गुजारा गर्न भनेर सिलाइ मेसिन पनि किनेकी थिइन् । तर गाउँमा नगद तिरेर लुगा सिलाउने ग्राहक नपाएपछि त्यो मेसिन साथीलाई दिएको उनले बताइन् । एकल महिला भएकाले सरकारले उपलब्ध गराएको सामाजिक सुरक्षा भत्ताले भने आफूलाई थोरै भए पनि राहत मिलेको उनले सुनाइन् । महाराजगन्ज७ सतभराका ७१ वर्षीय पटेश्वरी चौहान (लोनिया) ले महाराष्ट्र आगलागीमा दुई छोरा गुमाए । २५ वर्षीय जेठा गौरीपुजन र कान्छा २२ वर्षीय गणेशको आगलागीमा परेर मृत्यु भएको थियो । परिवारसित बिदा भएर गएको एक महिनामै उनीहरू घटनामा परेका थिए । पटेश्वरी बायाँ आँखाले देख्दैनन् । बाँसको लौरो उनको सहारा बनेको छ । परिवारमा उनी, श्रीमती, गणेशकी पत्नी र छोरा छन् । उनीहरूको माटोको घर थियो । दुवै छोरा पहिलो पटक महाराष्ट्रस्थित उक्त काठ फ्याक्ट्रीमा गएर एक वर्ष काम गरे । त्यहाँबाट फर्किएर इँटाको पर्खाल चिने, बाबु पटेश्वरीले भने, घर पूरा गर्ने भन्दै फेरि गएका थिए । तर, भारतबाट छोराको लास पनि नफर्केको उनले सुनाए । उनका अनुसार त्यतिबेला भारतीय नागरिकले चन्दा संकलन गरेर दुर्घटनामा मृत्यु भएकाको दाहसंस्कार गरेका थिए । जलेर पहिचान गर्न समस्या भएपछि त्यहीँ अन्तिम संस्कार गरिएको बताइयो, उनले भने, छोराको सम्झना अब इँटाले चिनेको घरको पर्खाल मात्रै बाँकी छ । कमाउने छोराहरू नै नरहेपछि परिवारको सारा जिम्मेवारी आफ्नो काँधमाथि थपिएको उनले सुनाए । गणेशका छोरा अमन गाउँकै रत्नराज्य लक्ष्मी आधारभूत विद्यालयमा तीन कक्षामा पढ्छन् । पाँच कट्ठा जमिनको उब्जनीले दुई महिनालाई पनि खान नपुग्ने भएपछि उनलाई खाद्यान्नकै समस्याले सताउँछ । एक वर्षदेखि ढाड दुख्ने समस्याले पिरोलिरहेका उनले यसैको उपचारमा मात्रै दसौं हजार खर्चिसकेको सुनाए । घर खर्च र उपचार खर्च गरेर अहिलेसम्म दुई लाख रुपैयाँ कर्जा पुगिसकेको छ, उनले भने, छोराहरूको मृत्युपछि राहत र क्षतिपूर्ति पाएको भए यस्तो अवस्था हुँदैनथ्यो ।बिहे भएर गएका तीन छोरीले उनलाई चाडबाडका बेला खर्च पठाइदिन्छन् र उनको मन केही हलुंगो भएजस्तो हुन्छ । म मजदुरी गर्न सक्दिनँ । कहिलेकाहीँ सहयोग मिल्छ, पटेश्वरीले भने, नत्र सापटी मागेर चलाउँछु । अचेल छोराहरूकै यादमा समय बिताइरहेको उनले बताए । छोराहरू सपनामा आएका दिन उनको पीर झनै दोब्बर हुन्छ । छोराहरू हुन्थे भने हाम्रो जीवन स्वर्ग भइसक्थ्यो, उनले भने, अहिले त नर्कजस्तै छ । छोराको यादले पिरोल्दा सहन नसकेर भुइँमा पल्टिने गरेको उनी बताउँछन् । दिउँसो छोराको याद आएका बेला धेरै कष्ट हुने उनले सुनाए । खेतमा काम गर्दागर्दै याद आउँदा त्यहीँ ढल्छु, उनले भने, उठाउने कोही हुँदैन । श्यामदेव, शान्ति र पटेश्वरीको भन्दा फरक छैन महराजगन्ज४, वरइपुरकी सीमाको पीडा पनि । वरइपुरकी सीमा भरका श्रीमान् रामदयालको महाराष्ट्र आगलागीमा मृत्यु भएको थियो । यो घटनापछि सीमाको परिवार लथालिङ्ग छ । उनका आठ वर्षका छोरा र पाँच वर्षकी छोरी विद्यालय जान्छन् भने जेठी छोरीको बिहे भइसकेको छ । १६ वर्षीय छोरा लवकुश भने प्लाइउड फ्याक्ट्रीमा ज्यालादारीमा काम गर्छन् । एक महिना पनि नधान्ने तीन कट्ठाको उब्जनी, छोराछोरीको बढ्दो खर्च आदिले पनि उनको पीर बढाइरहेका छन् । बढ्दो घर खर्च धान्न उनी असारसाउनमा धान रोप्ने मजदुरी गर्छिन् भने मंसिरमा धान काट्ने काममा जान्छिन् । बिरामी परेपछि ऋण खोज्नुपर्छ, उनले भनिन्, २० हजार रुपैयाँ ऋण छ, कसरी चुकाउने भन्ने पीर छ । उनका पति तीन पटक मजदुरीका लागि भारत गइसकेका थिए । अन्तिम पटक गएको एक महिनापछि आगलागीमा परे । घटना हुनुअघिको अन्तिम फोन सम्पर्कमा पत्नीसित छोरीको बिहेका लागि खर्च जुटाएर आउँछु भनेका थिए । तर, रामदयालले छोरीको बिहे देख्न पाएनन् । किनकि, उनको मृत्युको तीन महिनापछि छोरीको बिहे भयो । माइतीको सहयोगमा छोरीको बिहे गरिदिएँ, सीमाले भनिन्, छरछिमेकले सघाए, नत्र कसरी गर्न सक्थें र ? महाराजगन्ज७ सतभराकी राजमती चमारलाई छोरीको बिहे कसरी टुंग्याउने भन्ने चिन्ताले सताएको छ । जेठा छोरा विक्रमको आगलागीमा मृत्यु भएपछि उनको घरको कमाइको स्रोत टुटेको हो । कान्छी छोरीको बिहेमा जुटेकी राजमतीलाई यतिबेला कमाउने छोरा हुन्थ्यो भने दुईचार पैसाका लागि अरूसँग हात पसार्न पर्दैनथ्यो भन्ने कुराले बिझाइरहन्छ । बिहेको साइतका लागि ५० हजार ऋण लिएकी छु, उनले भनिन्, बिहे कसरी टुंग्याउने अहिलेदेखि नै चिन्ता छ । दोस्रो पटक कमाउन महाराष्ट्र पुगेको एक महिनामै आगलागीको घटनामा परेर विक्रमको मृत्यु भएको थियो । घटनापछि विक्रमका बाबु गोमती भारत आउजाउ गर्न छाडे । उनी अहिले रूपन्देहीको बुटवलमा हाते रिक्सा चलाउँछन् । छोरा बितेपछि बाबुले भारत जान मन गरेनन्, राजमतीले भनिन्, अभावले पिरोलेका बेला छोराको तस्बिर आँखामा नाच्छ । छोराको उमेरका केटाकेटी देख्नासाथ भक्कानो फुट्ने र उसैलाई सम्झेर रुने गरेको उनले बताइन् । जनता आवास कार्यक्रममार्फत राजमतीको घर बनाइए पनि यो घर पूरै बनिसकेको छैन । खाँबा गाडेर जस्तापाताको छानो हालिदिए पनि घरको भित्तै नभएको राजमतीले बताइन् । खुला घरमा बस्छु, उनले भनिन्, जाडो सुरु भएपछि खर काटेर भित्ताजस्तै ठड्याउँछु ।"
राहत न क्षतिपूर्ति,"२०७१ पुस ११ गते महाराष्ट्रको ठाणे जिल्लाको मण्डी महानगरपालिकास्थित काठ गोदाममा आगलागी हुँदा मृत्यु भएका कपिलवस्तुका ७ पीडित परिवारले अहिलेसम्म राहत पाएका छैनन् । आगलागी घटनाको नौ वर्ष बितिसक्दा पनि पीडित परिवारले कुनै पनि किसिमको राहत र क्षतिपूर्ति नपाएको साबिक कुशहवा गाविस उपाध्यक्ष तथा स्थानीय बुद्धिसागर शुक्लाले बताए ।घटनालगत्तै भारतको महाराष्ट्र सरकारले पीडितलाई राहत दिने प्रतिबद्धता जनाएको थियो । तर, त्यो प्रतिबद्धता व्यवहारमा लागू हुन सकेको छैन । यस विषयमा पीडितले परराष्ट्र मन्त्रालयमार्फत भारत सरकारको ध्यानाकर्षणसमेत गराइसकेका छन् । तर, पीडितहरूको व्यथा बुझ्न र सम्बोधन गर्न भने कोही पनि गम्भीर देखिएनन् । जिल्ला प्रशासनले २०७४ चैत २८ गते गृह मन्त्रालयको राहत शाखालाई पठाएको सिफारिस पत्रमा परराष्ट्र मन्त्रालयमार्फत राहत र क्षतिपूर्तिका लागि सम्बन्धित निकायमा अनुरोध गर्ने उल्लेख गरिएको छ । उक्त पत्रमा पीडितले त्यसबेलासम्म कतैबाट राहत र क्षतिपूर्ति प्राप्त नगरेको उल्लेख छ । सन् २०१९ अप्रिल २३ गते कुरियर र इमेलमार्फत परराष्ट्र मन्त्रालयअन्तर्गत काउन्सिलर शाखालाई राहत र क्षतिपूर्तिका लागि निवेदन पठाएको शुक्लाले बताए । राहत र क्षतिपूर्तिका लागि पठाएका कागजातको फोटोकपी अहिलेसम्म सुरक्षित राखेको छु, उनले भने, विपन्न परिवार भएकाले पीडित परिवारलाई खानलाउनै पनि समस्या छ । बिरामी पर्दा उपचार गराउनसमेत पैसा छैन ।मजदुरको मृत्युपछि राहत माग गर्दै आफन्तले त्यतिबेला ५ दिनसम्म शव बुझेका थिएनन् । भारत सरकार, महाराष्ट्र राज्य सरकार र काठ उद्योगले राहत तथा क्षतिपूर्ति उपलब्ध गराउने आश्वासन दिएपछि पीडित परिवारले शव बुझेर दाहसंस्कार गरेका थिए । तत्कालीन समयमा नेपाली दूतावासले राहतका लागि पहल गरेको थियो । तत्कालीन प्रधानमन्त्री सुशील कोइरालाले राहत उपलब्ध गराउने आश्वासन दिएको पूर्वराज्यमन्त्री ईश्वरदयाल मिश्रले बताए । तर, अहिलेसम्म कहींकतैबाट पनि उनीहरूले राहत पाउन नसकेको उनले बताए । महाराजगन्ज नगरपालिका प्रमुख अब्दुल कलामले मृतकको काजकिरियामा व्यक्तिगत रूपमा सहयोग गरेको बताए । दुई मुलुकबीचको कुरा भएकाले परराष्ट्र मन्त्रालयले अग्रसरता लिएर पीडितलाई तत्काल सहयोग गर्नुपर्ने उनले बताए ।"
देउवालाई 'सच्चिन संस्थापनबाटै दबाब,"(काठमाडौं)कांग्रेसको केन्द्रीय कार्यसमिति बैठकमा संस्थापन पक्षका सदस्यले नै सभापति शेरबहादुर देउवामाथि सच्चिएर अघि बढ्न दबाब दिएका छन् । विगतमा सभापति देउवाका लागि रक्षात्मक रूपमा प्रस्तुत हुने सदस्यहरूले नै यस पटक उनलाई कार्यशैली सुधारेर पार्टीलाई मतदाताको भावनाअनुरूप अघि बढाउन दबाब दिएका हुन् । गत बिहीबारदेखि सुरु कांग्रेस केन्द्रीय कार्यसमिति बैठकमा उनीहरूले मन्त्रीका भूमिकामाथि समेत प्रश्न उठाएका छन् । आइतबार बैठकमा धारणा राख्ने ३१ जनामध्ये सबैजसो संस्थापन पक्षका सदस्य थिए । अधिकांशले पार्टी नेतृत्वले पुरानै ढर्राको कार्यशैलीमा सुधार नगरे वर्तमान राजनीतिकसामाजिक मुद्दाको समाधान र मुलुकको आर्थिक संकटमोचन गर्न नसक्ने धारणा राखे । सभापति देउवाले सत्तालाई मात्रै केन्द्रमा राखेर सरकारको कार्यसम्पादनमा भन्दा गठबन्धनलाई बचाउन मात्रै जोडबल गरेको उनीहरूको आरोप छ । नयाँ खुलेका दलहरूले दबाब बढाइरहेका बेला कांग्रेसले कुर्सीलाई केन्द्रमा राखेर जनकांक्षालाई बेवास्ता गर्दा थप संकटमा पर्ने सदस्यहरूको धारणा थियो । केन्द्रीय सदस्य राजीव ढुंगानाले सरकारमा रहेर कांग्रेसलाई जस भन्दा धेरै अपजस आइरहेकाले निर्मम भएर समीक्षा गर्नुपर्ने औंल्याए । प्रधानमन्त्री कांग्रेसको होइन तर यो सरकारको मूल नेतृत्वकर्ता कांग्रेस नै हो । यतिबेला जनताले कांग्रेसतिर हेरिरहेका छन्, ढुंगानाले भने, सरकारले के गर्दै छ ? हाम्रा मन्त्रीले के गर्दै छन् ? पार्टीले निर्मम भएर समीक्षा गर्नु आवश्यक छ । एक, दुईवटा राम्रा कामको जस प्रधानमन्त्रीले लिने र नराम्रो जति सबै कांग्रेसको भागमा आइलाग्ने परिस्थिति रहेको भन्दै उनले सरकारमा कहिलेसम्म रहिराख्ने भनेर सोच्ने बेला आएको बताए । चाडबाडको मुखमा महँगी बढेको बढ्यै छ, उपभोक्ताले सरकार भेटेका छैनन् । सरकारले भ्रष्टाचारको एकदुईवटा फाइल खोल्यो तर जनताले भ्रष्टाचार घटेको आभास पाएका छैनन्, उनले भने, अर्थतन्त्र झन् अस्तव्यस्त छ । बैंकहरू मोटाएको मोटायै छन् । तर बैंकबाट ऋणलिएर व्यवसाय गर्नेहरू सटर बन्द गरेरहिँड्नुपर्ने बाध्यतामा छन्, यस्तोमा हामी कहिलेसम्म रमिते बन्ने ? अर्का केन्द्रीय सदस्य एवम् प्रतिनिधिसभा सदस्य प्रदीप पौडेलले नेतृत्वले गठबन्धनको सरकार जोगाउनुलाई मात्रै सबै कुरा ठान्नु गलत हुने बताए । सरकारमा बसेपछि कि जनविश्वास बढाउने गरी डेलिभेरी दिनुपर्छ, नभए गठबन्धन मात्रै सबै कुरा होइन, पौडेलले भने, कांग्रेसकै मन्त्रीहरूले पनि एउटै त्यस्तो काम गर्नुभएको छैन, जसलाई हामीले जनतामाझ गएर कांग्रेसले सरकारमा गएर यस्तो गर्यो भनेर प्रचार गर्न सकौं । पौडेलले पार्टीकै मन्त्रीले अर्थ मन्त्रालयको जिम्मेवारी सम्हालिरहेको भए पनि मुलुकको अर्थतन्त्र डामाडोल हुँदा केही गर्न नसकेको भन्दै आलोचना गरे । अर्थतन्त्रमा सुधार आएको छैन, साना व्यवसायी सटर बन्द गरेर हिँड्न बाध्य छन् । बैंकमा पैसा थन्किएर पनि लगानी गर्न नसक्नु ठूलो समस्या हो, उनले भने ।पौडेलले सरकारले बेरोजगारी र युवा पलायनलाई रोक्ने योजना तत्काल अघि नसारे देश रित्तै हुने दिन नजिकिएको बताए । गएको वर्ष ९ लाख युवा विदेसिए, यो बढ्दो क्रममा छ । यदि हामीले यसलाई नरोक्ने हो भने एक दिन यो देश रित्तै हुन्छ, उनले थपे, पार्टीको सरकार हुँदा युवा पलायनलाई रोक्ने योजना ल्याउनुपर्यो । अर्थतन्त्रलाई चलायमान बनाएर रोजगारी सिर्जना गर्नुपर्यो । बैठकमा देउवाकै सहयात्रीहरू आनन्दप्रसाद ढुंगाना र अर्जुनप्रसाद जोशीले पनि पार्टीले कार्यशैली बदल्नुपर्ने र जनतामा विश्वास बढाउनुपर्ने सुझाव राखे । कांग्रेस नेपालका हरेक परिवर्तनको नेतृत्वकर्ता हो । देशमा गणतन्त्र ल्याउने बेलासम्म ठूलो संघर्ष छ, नेता ढुंगानाले भने, तर अहिले त्यही गणतन्त्रमाथि जोखिम बढेर गएको छ, पार्टीले बेलैमा सजगता नअपनाए पछुताउनुको विकल्प रहने छैन ।अर्का केन्द्रीय सदस्य एवम् सांसद विनोद चौधरीले अब पुरानो ढर्राको नेतृत्वले नयाँ पुस्ताका मतदाताको आकांक्षाअनुरूपको नेतृत्व गर्न नसक्ने बताए । पार्टीले देशको नेतृत्व गर्दैगर्दा आगामी १० वर्षपछि देशलाई कहाँ पुर्याउने भनेर विकासको स्पष्ट खाका प्रस्तुत गर्नुपर्ने उनको माग छ । चौधरीले अब जेलनेल भोग्नुलाई मात्रै पार्टीमा अवसरको मापदण्ड बनाउनु गलत हुने बताए ।अबको निर्वाचनमा २० लाख मतदाता थपिँदै छन् । सर्वोच्च अदालतको निर्देशनअनुसार प्रवासी नेपालीलाई पनि समेट्दासम्म यो संख्या झन्डै ५० लाख पुग्छ, चौधरीले भने, नयाँ सोच र दृष्टिकोण बोकेका जमातलाई समेट्ने गरी नेतृत्वको रणनीति हुनुपर्छ । चौधरीले कांग्रेस बैठकमा देशको अर्थतन्त्र कसरी माथि पुर्याउने भनेर कहिल्यै बहस नभएको टिप्पणी गर्दै भने, अब राजनीतिक एजेन्डामा मात्रै छलफल गरेर जनमत बटुल्न सकिँदैन ।गण्डकीका मुख्यमन्त्रीसमेत रहेका सदस्य सुरेन्द्रराज पाण्डेले संघीयता मजबुत बनाउने विषयलाई पार्टीले प्राथमिकतामा नराखेको गुनासो गरे । संघीय संविधान जारी गरेर पनि वर्तमान राजनीतिक नेतृत्व संघीयता बलियो हुने गरी कानुन निर्माण गर्न तयार नरहेको उनको आरोप थियो । जनताको घरघरमा सिंहदरबार पुर्याउँछौं भनियो । तर संविधान र संघीयताको मर्मबमोजिम कानुनहरू बनेनन्, पाण्डेले भने, अझै पनि राजनीतिक नेतृत्वले संघीयता बलियो हुने गरी कानुन बनाउन रुचि राखेको देखिँदैन । यदि प्रदेश सरकारप्रति विश्वास जगाउने र संघीयतालाई बलियो बनाउने हो भने तत्काल प्रहरी समायोजन र संघीय निजामती ऐन जारी हुनुपर्छ, प्रदेश सरकारलाई जग्गा प्राप्तिको अधिकार दिनुपर्छ ।केन्द्रीय सदस्य रामजनम चौधरीले सरकारले समयमा अर्थतन्त्र सुधार गर्न नसकेको भन्दै पार्टीले अर्थमन्त्रीलाई विशेष निर्देशन दिनुपर्ने माग गरे । पार्टी सरकारमा छ, गठबन्धन छ, प्रदेशमा पनि गठबन्धनकै सरकार छ । तर कार्यकर्तामा उत्साह छैन, उनले भने, पार्टीले सरकारलाई कि डेलिभेरी दिन भन्न सक्नुपर्छ, कि सरकारबाट हात झिक्नुपर्छ । अर्का केन्द्रीय सदस्य रंगमती शाहीले पार्टीका वडादेखि केन्द्रसम्म पार्टीका जनप्रतिनिधिले जनताप्रति उत्तरदायी भएर काम नगरेको गुनासो पोखिन् । केन्द्रीय सदस्य हरिशरण नेपालीले पार्टी र जनताका बीचमा ठूलो खाडल रहेको टिप्पणीगर्दै थपे, त्यसलाई बढाएको पार्टी र जनप्रतिनिधिबीचको दूरीले हो । पार्टीले वडाध्यक्ष, नगर प्रमुखदेखि मुख्यमन्त्री र मन्त्रीहरूलाई पनि लगाम लगाउन सक्नुपर्छ ।केन्द्रीय सदस्य श्यामकुमार घिमिरेले सरकारसँग जनता निराश रहेको बताए । त्यस्तै अर्का सदस्य गोविन्दराज भट्टराईले लोकप्रियतावादीबाट वर्तमान संविधान र लोकतान्त्रिक गणतन्त्रलाई खतरा बढेको बताए । एउटा आउँछ, टुँडिखेलमा लगेर नेताहरूलाई राउन्ड किक हान्छु भन्छ, अर्को आउँछ, सिंहदरबारमा आगो लगाउँछु भन्छ । अर्को एउटा धार्मिक अतिवादी कुरा गरेर समाज भड्काइरहेको छ, फेरि सञ्जालमा उनीहरूकै पछाडि भीड खडा छ, भट्टराईले भने, यो सबै कुराले देशमा हिंसा भड्काउने काम गरिरहेको छ । हामी बेलैमा सचेत हुनुपर्छ ।"
इन्जिनियरिङ स्नातक तहको प्रवेश परीक्षा अनिश्चित,"(काठमाडौं)त्रिभुवन विश्वविद्यालय इन्जिनियरिङ अध्ययन संस्थान आईओईको शुल्क विवादले रोकिएको स्नातक तह (बीई) को प्रवेश परीक्षा अनिश्चित बनेको छ । काठमाडौं, पोखरा, पूर्वाञ्चललगायत विश्वविद्यालयले प्रवेश परीक्षा गरेर विद्यार्थी भर्ना गर्न थाले पनि आईओईमा प्रवेश परीक्षाकै टुंगो लाग्न सकेको छैन । आईओईका ५ आंगिक र १० निजी क्याम्पसमा प्रवेश परीक्षा उत्तीर्ण विद्यार्थी मात्रै मेरिटका आधारमा भर्ना हुन पाउने मापदण्ड तोकिएको छ । प्रवेश परीक्षा अन्योलले स्नातक तहमा भर्नाको तयारीमा रहेका करिब १२ हजार विद्यार्थी मर्कामा परेका छन् । भदौ १९ गते तोकिएको प्रवेश परीक्षा शुल्क विवादका कारण स्थगित भएको थियो । पुल्चोक क्याम्पसका सहप्राध्यापक हरिराम पराजुली संयोजकत्वको शुल्क पुनरावलोकन समितिले साउन अन्तिम साता बीईको शुल्क ५ लाख ५४ हजार कायम गर्न सिफारिस गरेको छ । सिफारिसअनुसार इन्जिनियरिङ डिन कार्यालयले निर्णय नलिँदा प्रवेश परीक्षा अनिश्चित बनेको हो । पराजुलीले हालको शुल्क पुनरावलोकन गर्न प्रतिवेदन बुझाइसकेको तर शुल्क तोक्ने निर्णय भइनसकेको जनाए ।गत साउन २५ गते आईओईले ३ लाख १८ हजारबाट शिक्षण शुल्क बढाएर ७ लाख ७७ हजार पुर्याएको थियो । सहायक डिन सुशीलबहादुर वज्राचार्य संयोजकत्वको शुल्क सिफारिस समितिले गरेको प्रस्तावका आधारमा ७ लाख ७७ हजार शुल्क कायम गर्ने निर्णय भएको थियो । त्यसपछि विद्यार्थीहरूले आमरण अनशनसहितको आन्दोलन गरेका थिए । आन्दोलित विद्यार्थीसँग त्रिवि उपकुलपति धर्मकान्त बाँस्कोटासहित कार्यकारी परिषद्ले सम्झौता गरेर शुल्क वृद्धि रद्द गर्न निर्देशन दिएको थियो । पुनः शुल्क तोक्न विद्यार्थी प्रतिनिधिसहित पराजुलीको नेतृत्वमा पुनरावलोकन समिति गठन भएको थियो । समितिलाई प्रतिवेदन पेस गर्न सात दिनको म्याद दिइएको थियो । समितिले अन्तिम साता प्रतिवेदन बुझाए पनि डिन कार्यालयले शुल्क तोक्न नसकेको एक उपप्राध्यापकले जनाए ।आईओईमा २०५३२०५४ सालदेखि शुल्क वृद्धि भएको छैन । त्यतिबेला शुल्क तोक्दा वार्षिक १० प्रतिशतले वृद्धि गर्दै लैजाने भनिएको थियो । तर वार्षिक रूपमा शुल्क बढाउन असक्षम डिन कार्यालयले एकै पटक दोब्बरभन्दा बढी शुल्क वृद्धि गरेको थियो । पराजुलीले २०५४ यता वार्षिक ७ प्रतिशतको दरले शुल्क वृद्धि हुने हिसाबले ५ लाख ५४ हजार शुल्क तोकिएको बताए । उक्त शुल्क आंगिक क्याम्पसको हकमा मात्र लागू हुन्छ । हामीले शुल्क प्रस्ताव गरेका छौं, निर्णय गरेर कार्यान्वयनमा लैजाने डिन कार्यालयले हो, उनले भने ।शुल्क निर्धारण भएपछि मात्र विद्यार्थीको प्रवेश परीक्षा सञ्चालन गरेर भर्ना लिने डिन कार्यालयले बताउँदै आएको छ । पुनरावलोकन समितिले केमिकल र एरोनटिकल इन्जिनियरिङको शुल्क पनि ५ लाख ५४ हजार नै कायम गर्न सिफारिस गरेको छ । यसअघि यी दुई विषयको शुल्क ६ लाख रुपैयाँ तोकिएको थियो । समितिमा प्राध्यापक, कर्मचारी र विद्यार्थी प्रतिनिधि सदस्य थिए । सहायक डिन वज्राचार्यले उपकुलपतिसँग पनि परामर्श गरेर डिन शशिधरराम जोशीले शुल्कबारे निर्णय गर्ने जनाए । शुल्क तोकेको १५ दिनपछि मात्रै प्रवेश परीक्षा सञ्चालन गर्न सकिन्छ, सम्भवतः दसैं र तिहारको बीचमा प्रवेश परीक्षा हुन्छ, उनले भने, फेरि विवाद नहोस् भनेर विद्यार्थीसँग पनि नयाँ शुल्कको विषयमा छलफल गर्ने काम भइरहेको छ । त्यसैले ढिला भएको हो । प्रवेश परीक्षा सञ्चालन गर्नुअघि छुट विद्यार्थीलाई आवेदन फाराम भर्न २३ दिन मौका दिनेसमेत उनले जनाए । विद्यार्थीलाई अन्योल भएको हुन सक्छ, प्रवेश परीक्षा हुँदै नहुने होइन, केही दिनलाई स्थगित मात्र भएको हो, उनले भने ।प्रवेश परीक्षा ढिला गर्दा विद्यार्थी विदेश र अन्य विश्वविद्यालयमा भर्ना हुन जाने र अन्तिममा आईओईको सिट खाली हुने जोखिम हुने अध्यापकहरूको भनाइ छ । सकभर विद्यार्थी आईओईमा पढ्न चाहन्छन्, त्यहाँ नपाए मात्र अन्य कलेजमा जाने हुन्, एक अध्यापकले भने, आईओईमै प्रवेश परीक्षा र भर्ना ढिलो हुँदा पछि विद्यार्थी नपाउने हुन सक्छ, अन्यत्र भर्ना खुलिसकेको छ । आईओईका १५ कलेजमा ४ हजार २३ भर्ना हुन पाउने कोटा तोकिएको छ । ती कोटाका भर्ना हुन करिब १२ हजार विद्यार्थीले प्रवेश परीक्षा दिने अनुमान छ । आंगिक क्याम्पसमा नियमिततर्फ ६ सय १० र पूर्ण शुल्कीय कार्यक्रममा १ हजार ४ सय ३० विद्यार्थी भर्ना हुन पाउँछन् । नियमित भनेको शिक्षण शुल्कमा छात्रवृत्ति पाउने कोटा हो । आईओईका निजी कलेजले भने विद्यार्थीसँग १६ लाखसम्म शिक्षण शुल्क लिँदै आएका छन् ।"
लुम्बिनीमा थाई स्वाद,"(लुम्बिनी)भैरहवाकी लक्ष्मी चौधरीले विश्व प्रसिद्ध थाई मसरुम सुप तोमयम को स्वाद लुम्बिनीमै पाएपछि स्वादले खाइन् । सुपबारे थोरै सुनेकी उनले लुम्बिनीमै पाउँदा धित मार्ने गरी पिएको बताइन् । उनी जस्तै लुम्बिनी घुम्न आएका चेकोस्लाभियाका क्रिस्टियानोले पनि लुम्बिनीमा थाई अचार सोमताम खान पाउन खाएर मक्ख परे ।घुम्न आएको थिएँ, उनले भने, थाई परिकारलेजिब्रो लट्ठियो । लुम्बिनीमा थाई परिकारसँगै नेपाली शुद्ध शाकाहारी खाना महोत्सवमा स्थानीय, लुम्बिनी घुम्न आएका पर्यटन व्यवसायीले मज्जाले स्वाद चाखे । थाई परिकार पेटभरि खाएर आनन्द लिए । शुक्रबार सुरु तीनदिने खाना महोत्सव आइतबार सकिएको छ । पूर्ण शाकाहारी अर्थात् भिगन खाना ख्वाएर बुद्ध शिक्षालाई सार्थकता प्रदान गरी जीवनयापनलाई सहज र सरल बनाउन नेपाली र थाई उपासकउपासिकाद्वारा सञ्चालित विश्व प्रकाश प्रतिष्ठान र रोयल थाई मोनास्ट्रीले निःशुल्क खाना महोत्सव सञ्चालन गरेका हुन् । तीन दिनमा २ हजार ५ सयले निःशुल्क खाना खाएका आयोजकको भनाइ छ । लुम्बिनीस्थित थाई मोनास्ट्रीमा बिहान १० बजेदेखि दिउँसो ३ बजेसम्म खाना महोत्सव सञ्चालन गरिएको थियो । भिक्षु, भिक्षुणी, लामा, गुरु, लुम्बिनी घुम्न आउने स्वदेशी र विदेशी पर्यटक, स्थानीय बासिन्दा र सर्वसाधारण सबैलाई खाना खुवाइएको थियो । दैनिक ५ नेपाली र ५ थाई परिकार खुवाउने गरिएको थियो । दाल र भातबाहेक दैनिक फरकफरक परिकार खुवाइएको थियो । नेपालीमा शाकाहारी खाना भनेको आलु मात्र हो भन्ने बुझिन्छ, प्रतिष्ठानका अध्यक्ष मनिराम भुसालले भने, यहाँ धेरै किसिमका पोसिला र उपयोगी खाना खुवाइएको थियो ।भिगन फिस माछाजस्तो देखिन्छ, तर बन्छ सोयाबिनबाट । भिगन अन्डाअन्डाजस्तो देखिन्छ तर दालबाट बन्छ । भिगन कुखुराको मासुजस्तो देखिन्छ, तर मसरुमबाट बन्छ । शाकाहारी धेरै परिकार छन् तर कमैलाई थाहा छ । जस्तो खान्छौं, त्यस्तै हुन्छौं, त्यही भएर सोच र विचारमा शुद्धता ल्याई खुसीसँग बाँच्न सिकाउन शाकाहारी खाना महोत्सव सञ्चालन गरिएको भुसालले बताए । खाना महोत्सवमा थाई तरकारी लाख र क्वाक्लिङ, करी मात्समान, आचार सोमताम, सुप क्विी थ्यावो र भेज रोल मुख्य परिकार थिए । त्यस्तै, नेपाली दात, भात, अचार र सलादका परिकार थिए । थाई परिकारबाट लुम्बिनीका होटल व्यवसायी बढी आकर्षित भएका थिए । उनीहरू दैनिकजसो गएर खाना खाने र पकाएको हेर्ने गरेका थिए । यसले लुम्बिनी आउने थाई पर्यटकलाई कसरी खानामा आकर्षिक गर्न सकिन्छ भनेरसिक्ने उपयुक्त अवसर मिलेको पर्यटन व्यवसायी खिम श्रेष्ठले बताए । धनकुटाबाट लुम्बिनी घुम्न आएका शेरबहादुर कार्कीले थाई शाकाहारी परिकारको स्वाद लिन पाउँदा खुसी लागेको बताए । थाई मन्दिर घुम्न गएका बेला खान निमन्त्रणा पायौं, उनले भनिन्, १० जनाको समूहले मज्जाले खायौं । थाई शाकाहारी परिकार गजब लाग्यो । खानामा प्याज र लसुनसमेत प्रयोग नगरिए पनि उस्तै स्वादिष्ट र मिठासपूर्ण रहेको लुम्बिनी होटल एसोसिएसन वरिष्ठ उपाध्यक्ष लीलामणि शर्माले बताए । लुम्बिनी क्षेत्रमा शाकाहारी खानालाई प्रमोसन गर्न सके बुद्ध जीवनीले सार्थकता पाउने थाई भिक्षु फ्रा बोधी विड्सले बताए । बुद्धले शान्ति र अहिंसामा जोड दिनुभएको छ, उनले भने, यस्तो ठाउँमा मांसहारी होइन, सधैं शाकाहारी खाना खाने बानी बसाल्नुपर्छ ।सात्विक भोजन शान्ति, एकाग्रता, करुणा, प्रेम र दयाजस्ता गुणका लागि प्रभावकारी मानिएकाले यसैलाई प्रमोसन गर्नुपर्ने अभियान राम्रो भएको लुम्बिनी प्रदेश सामाजिक विकासमन्त्री सीके गुप्ताले बताए । शाकाहारी भोजनमा मानिसको रोग प्रतिरोधात्मक क्षमता मांसाहारीको भन्दा बढी हुन्छ, उनले भने, जसको प्रमाण कोरोना कालमा शाकाहारीहरू बढी बाँचे ।बुद्ध जन्मस्थल भएकाले यहीबाट शान्तिको सुरुवात गर्न शाकाहारी भोजनको महत्त्व बुझाउँदै खुवाउन थालेको थाई स्वतन्त्र पत्रकार वाङ लावोसे बताइन् । लुम्बिनी क्षेत्रमा शाकाहारी खानालाई प्रवर्द्धन गर्न सकिए बुद्ध जीवनीले सार्थकता पाउने थपिन् । बुद्धले शान्ति र अहिंसामा जोड दिनुभएको थियो, उनले भनिन्, यस्तो ठाउँमा शाकाहारी खाना खाने बानी बसाले मानव जीवन पनि शान्त र करुणा, सद्भावमैत्री बन्छ । तीन वर्षदेखि यहाँ यसरी नै थाई शाकाहारी परिकार खुवाउँदै आएको छ । तीन वर्षमा ८ हजार बढीलाई खुवाइसकिएको आयोजकले बताए । शाकाहारी भोजनमा मानिसको रोग प्रतिरोधात्मक क्षमता मांसाहारीको भन्दा बढी हुने बताइन्छ । पछिल्लो समय विश्वव्यापी रूपमा पशुपन्छीजन्य वस्तु नखाने र पशुपन्छीबाट उत्पादित वस्तु धारण नगर्ने एउटा अभियानले तीव्रता पाएको छ । नेपालमा पनि बिस्तारैबिस्तारै यो अभियानले गति लिइरहेको छ । अभियानलाई केहीले शुद्ध शाकाहार त केहीले विशुद्ध शाकाहार भनिरहेका छन् । तर, अंग्रेजीमा भने भिगन नाम दिइएको छ । यो एउटा जीवनशैलीसँग जोडिएको विषयवस्तु पनि हो । महोत्सवमा हिमालय क्षेत्रका विशुद्ध शाकाहारी जीवनशैलीबारे सचेतना र ज्ञान पनि दिएको थियो । शाकाहारी जीवनशैलीका फाइदाबारे पनि बताइएको थियो । महोत्सवमा जीवजन्तु जनावरबाट आउने कुरा नखाने, जीवजन्य वस्तुको प्रयोग नगर्ने भिगनिज्म भएको भिक्षु सुमंगलोले बताए ।महोत्सवमा केरा, फूल र मसरुमबाट बनाइएको थाई तरकारी लाख र ड्राई पाउडरले बनाइएको क्वाक्लिङ परिकार आकर्षण थियो । त्यस्तै कोकोनट, बोडी र आलुले बनाइएको करी मात्समान, मेवा, काँक्रो र बदामले बनाइएको अचार सोमताङ, मूला, गाँजर, मसरुमले बनाइएको सुप क्विी थ्यावो र भेज रोल मुख्य थाई परिकार थिए । त्यस्तै तोफु, आलु र गाँजर राखेर बनाइएको भेज अन्डा, मैदा र तोफुले बनाइएको चिकन फ्राई, हेक्रिन र थाई पकौडा राखिएको थियो । परिकारहरू थाइल्यान्डबाटै आएका कुकहरूले बनाएका थिए ।"
साउदीमा महिलालाई मताधिकार,"सन् २०११ मा आजकै दिन (सेप्टेम्बर २५) मा साउदीअरबमा महिलालाई चुनावी प्रक्रियामा भाग लिने अधिकार प्रदान गरिएको थियो । साउदी राजा अब्दुल्लाहले शाही घोषणामार्फत महिलालाई मताधिकार प्रयोग गर्न र भविष्यमा हुने नगरस्तरीय चुनावमा भाग लिन दिने बताएका थिए । लिंगका आधारमा निकै विभेदकारी साउदीमा गरिएको उक्त घोषणालाई दशककै ठूलो उपलब्धि मानिएको थियो ।त्यसका साथै, साउदी राजाले आफ्नो घोषणामा महिलालाई मजलिस अलशुरा पनि नियुक्त गरिने जनाएका थिए । मजलिस अलशुरा सार्वजनिक नीतिहरूका विषयमा राजतन्त्रलाई सल्लाह वा सुझाव दिने परिषद् हो । अब्दुल्लाहको २०१५ को जनवरी २३ मा ९१ वर्षको उमेरमा मृत्यु भएको थियो । त्यसयता सलमानले साउदी अरबको राजगद्दी सम्हालेका छन् । ८७ वर्षीय सलमान अब्दुल्लाहका सौतेलो भाइ हुन् । सलमानले शासनसत्ता सम्हालेयता महिलाका लागि थप अधिकारहरू प्रदान गरिएका छन् । तीमध्ये पुरुष अभिभावकबिना स्वास्थ्य, शिक्षा जस्ता सरकारी सेवा लिन पाउने, सवारी चालक अनुमतिपत्र लिने, रंगशालामा खेल हेर्न पाउने, सम्बन्धविच्छेद र विवाह, राहदानी बनाउनेलगायतका अधिकार मुख्य छन् ।"
गिरीबन्धुको २ सय ५२ बिघा जमिन किनबेचका लागि सात वर्षअघि नै कागज,"(झापा)गिरीबन्धु चिया बगानको झन्डै ३ सय ४० बिघामध्ये २ सय ५२ बिघा जमिन किनबेचबारे गिरीबन्धु पक्षधर र स्थानीय चार जनाबीच २०७३ पुस २८ मै करारनामा कागज भइसकेको पाइएको छ । भूमिसम्बन्धी ऐन २०२१ अनुसार, हदबन्दीभन्दा माथिको जग्गा बिक्रीवितरण वा सट्टापट्टा गर्न नहुने व्यवस्था गरेकामा भूमाफिया तथा विक्रेताको सञ्जालको बलमा यो ऐन तथा नियमावलीलाई हेरफेर गराएर २०७८ सालमा जग्गा सट्टापट्टा वा स्थानान्तरण गर्न सकिने प्रबन्ध तय भएको थियो ।जग्गा व्यवस्थापनमा संलग्न स्थानीय विष्णुबहादुर राईसहित गिरीबन्धु जग्गाको कानुनी मामला हेर्ने वरिष्ठ अधिवक्ता टंकप्रसाद उप्रेती, टुबोर्ग बियरका स्थानीय डिलर राजेन्द्रकुमार थापा र हाउजिङ व्यवसायी मणिकुमार (मनोज) प्रसाईंले ३७ करोड ५० लाख रुपैयाँमा २ सय ५२ बिघा जग्गा लिनेबारेमा सर्तबन्देजसहितको कागज गरेको पाइएको हो । काठमाडौंस्थित कम्पनी रजिस्ट्रार कार्यालय स्रोतबाट कान्तिपुरलाई प्राप्त उक्त कागजमा मालपोत कार्यालय, भद्रपुर झापामा दर्ता स्रेस्ता कायम रहेको जग्गा ३ सय ३९ बिघा १९ कट्ठा सट्टापट्टाका लागि नेपाल सरकारसमक्ष कारबाही चलाइरहेकामा उक्त कार्य हाल प्रक्रियामा रहेको जनाइएको छ । जग्गा व्यवस्थापक राईले भदौ पहिलो साता कान्तिपुरसँग कुरा गर्दै, गिरीबन्धुबाट पाएको सहमति (मेमोरेन्डम) मा यो बगानको १ सय बिघा आफ्नो भागमा र अर्को १ सय बिघाको बिक्रीव्यवस्थापन काठमाडौंमा व्यवसायी दीपक मल्होत्राले गर्ने बताएका थिए । ऐन नै संशोधन गरेपछि यो संविधानको प्रावधानसँग बाझिएको र यसमा नीतिगत भ्रष्टाचारको स्थिति रहेको भन्दै अधिवक्ता ओमप्रकाश अर्यालले सर्वोच्चमा रिट दिएका थिए । सर्वोच्चको संवैधानिक इजलासले २०७८ फागुन २७ मा मन्त्रिपरिषद् निर्णय कार्यान्वयन नगर्न अन्तरिम आदेश दिएको थियो । इजलासको अर्को पेसी असोज १७ लाई तोकिएको छ । उक्त अन्तरिम आदेश र सर्वोच्चमा मुद्दा विचाराधीन रहेकै अवस्थामा जग्गा खरिदबिक्रीको चर्को चलखेल अघि बढिरहेको तथा जग्गा बिक्रीको बैना लिने काम अघि बढिरहेको जग्गा व्यवस्थापक राईले बताउँदै आएका छन् । पूर्वपश्चिम (महेन्द्र) राजमार्गको बिर्तामोडचारआली खण्ड वारपारको गिरीबन्धु टी स्टेटबारे जानकार रहेका झापाका पुराना नेता केशवकुमार बुढाथोकीले बिर्तामोड आसपासको मुख्य चलनचल्तीको ठाउँमा रहेको चिया बगानलाई कतै सारेर यसमा प्लटिङ गर्दै अकुत सम्पत्ति कमाउने चाल देखिएको प्रतिक्रिया दिए । यसमा तलदेखि माथिसम्म र राजनीतिक तहमा समेत सबै जना संलग्न देखिन्छन् । माथिका नेताहरूको आशीर्वादबिना यत्रो काम हुनै सक्दैन, उनले कान्तिपुरसँग भने, कतिसम्म भने सर्वोच्च अदालत पनि यो केसमा अछुतो छैन भन्ने मैले बुझेको छु । यी चलखेलमा लाग्नेहरू न्यायिक पक्षमा पनि जित हुन्छ भनेर विश्वासपूर्वक लागिरहेका देखिन्छन् ।यस क्षेत्रका सांसद तथा कांग्रेस महामन्त्री विश्वप्रकाश शर्माले चिया बगानको जमिन साटफेर गर्न पाउने भन्ने नीति तत्कालीन प्रधानमन्त्री केपी शर्मा ओलीका पालामा बनेको भए पनि यो विषय यही एउटा नीतिमा मात्रै सीमित नरहेको प्रतिक्रिया दिए । यसमा नीतिगत भ्रष्टाचारको ठाडो संकेत देखिन्छ । २०२१ सालको भूमिसुधारले हदबन्दीभन्दा माथिको जमिनको हकमा तोकिएको प्रयोजन पूरा भएको दिन राज्यलाई फिर्ता गर्नुपर्ने स्पष्ट प्रबन्ध राखिएको थियो । त्यसरी राज्यको हुने भनिएको सम्पत्ति साटफेर हुन सक्ने भनेर बनाइएको कानुन आफैंमा ठीक हो कि होइन, यो बहसयोग्य देखिन्छ, शर्माले भने । शर्माले हिजो झापामा चिया रोप्दै गर्दा त्यो जमिन भनेको जनजीविका र श्रमको सरोकारमा जोडिएको भए पनि आज यही जमिनमध्ये १ धुरको मूल्य र महत्त्व तुलना गर्नै नसकिने स्थिति सम्झाए । यसकारण ६० वर्षअघिको स्थिति र आजलाई एउटै तुलोमा राखेर हेर्न पनि मिल्दैन । यो कुरा आउनासाथै केपी ओली बोलिसक्नुभो । यस्तो विषयमा राज्य तहको खोजबिन र संवेदनशीलता जरुरी छ, प्रतिक्रियावादी बन्दै हिँड्नुको तुक छैन, शर्माले भने । उनले गिरीबन्धुलाई लिएर परिभाषित हुनुपर्ने प्रश्न स्वामित्वको हो, सहरीकरण वा व्यवसायीकरण मुख्य चुनौतीको कुरा होइन भन्दै यसमा अनुसन्धानको गहिरो पक्ष प्रतीक्षित रहेको बताए । तत्कालीन राजा महेन्द्रले भूमिसम्बन्धी ऐन, २०२१ जारी गरेर भूमिसुधार लागू गरेका थिए । भूमिसुधारसम्बन्धी व्यवस्थाअनुसार जग्गामा हदबन्दी कायम गर्दै तराईका जिल्लामा २८ बिघाभन्दा बढी जमिन भए राष्ट्रियकरण गर्ने व्यवस्था भएको थियो । त्यही बेला कृषि उद्योगसँग सम्बन्धित जग्गामा भने हदबन्दी नलाग्ने सूचना पनि आएको थियो । भूमिसम्बन्धी ऐन, २०२१ को दफा १२ मा उद्योग, कृषि उद्योग, सहकारी खेती गर्ने संस्था र शिक्षण वा स्वास्थ्य संस्थाका भोगचलनमा रहेको अवस्थामा भने यो हदबन्दीले नछुने व्यवस्था राखिएको थियो । यही आधारमा गिरीबन्धु पनि छुटमा परेको थियो ।तर ऐनले हदबन्दी छुट भएको जग्गा जुन प्रयोजनमा प्रयोग भएको हो, त्यही प्रयोजनमा रहेसम्म मात्रै उपभोग गर्न पाइने व्यवस्था राखिएको थियो । उक्त ऐनमा जग्गा खरिदबिक्री तथा सट्टापट्टा गर्न नपाइने भन्ने व्यवस्था राखिएको थियो । तर, २०७६ सालमा आठौं चरणमा संशोधित भूमि व्यवस्थासम्बन्धी ऐनमा जग्गा सट्टापट्टा गरी बिक्रीवितरण गर्न सकिने प्रावधान थपिएको छ । ऐनको दफा १२ (क) को (१) मा उद्योग, प्रतिष्ठान, कम्पनी वा संस्था कुनै कारणले विघटन हुने भए वा लिक्विडेसनमा जाने भए त्यस्तो उद्योग, प्रतिष्ठान, कम्पनी वा संस्थाको दायित्व फरफारक गर्ने प्रयोजनका लागि यस ऐनको अधीनमा रही नेपाल सरकारको स्वीकृतिमा वितरण गर्न बाधा परेको मानिने छैन भनिएको छ । यस्तै सोही दफाको बुँदा (२) मा हदबन्दीभित्रका जग्गामा रहेका कृषि फार्म, उद्योग, प्रतिष्ठान, कम्पनी वा संस्था अन्यत्र स्थानान्तरण गर्न र सट्टापट्टा गर्न सकिने व्यवस्था गरिएको छ । जसका लागि सम्बन्धित कम्पनीबाट उचित र पर्याप्त कारणसहित निवेदन दिएको अवस्थामा मनासिब देखिए अर्को ठाउँमा सट्टा वा स्थानान्तरणका लागि स्वीकृति दिन सक्ने व्यवस्था भनिएको छ ।भूमिसम्बन्धी ऐन २०२१ को दफा १२ (ग) ले हदबन्दीभन्दा माथिको जग्गा बिक्रीवितरण वा सट्टापट्टा गर्न नहुने व्यवस्था गरेको छ । दफा १२ (ख) अनुसार हदबन्दीभन्दा बढी जग्गा प्राप्त गरेका उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै पनि संस्थाले जुन प्रयोजनका लागि प्राप्त गरेको हो, सोही कार्यमा मात्रै प्रयोग गर्नुपर्ने भनेको छ ।"
शक्तिमा फर्किन आधार खोज्दै कमल थापा,"(काठमाडौं)राप्रपाको अध्यक्षमा राजेन्द्र लिङ्देनसँग पराजित भएसँगै ओरालो लागेको कमल थापाको राजनीतिक सामर्थ्य २०७९ मंसिरमा सम्पन्न संसदीय निर्वाचनमा थप क्षीण बन्यो । कुनै समय सत्ताराजनीतिका माहिर खेलाडी कहलिएका उनै थापा पछिल्लो समय शक्तिमा फर्किने प्रयासमा छन् । यसका लागि उनी डेढ वर्षअघि त्यागिसकेको राजसंस्थाको मुद्दामा फर्किनुका साथै राप्रपासँग पार्टी एकताको आधार निर्माण गरिरहेका छन् ।राप्रपाको २०७८ मंसिरमा सम्पन्न महाधिवेशनमा लिङ्देनसँग पराजित भएसँगै थापाले पार्टी र राजसंस्थाको मूल एजेन्डा छाडेका थिए । पराजयको दोष पूर्वराजा ज्ञानेन्द्र शाहमाथि थोपर्दै उनले अब राजालाई नबोक्ने बताएका थिए । पूर्वराजाले आफूलाई हराउन भूमिका खेलेको उनको भनाइ थियो । अध्यक्षमा पराजित भएको तीन महिनामै फागुनमा थापा राप्रपा नेपाल पुनःस्थापित गर्दै त्यसको अध्यक्ष बने । उनीनिकट नेताका अनुसार राजसंस्थाको मुद्दा छोड्दा छोटो समयमै व्यहोर्नुपरेको राजनीतिक क्षतिका कारण उनी पुरानै रोडम्याप मा हिँड्ने निर्णयमा पुगेका हुन् । २०७९ मंसिरमा सम्पन्न संसदीय निर्वाचनको परिणामले उनलाई राजावादी लाइनमा फर्किन बाध्य बनाएको राप्रपा नेपालका एक नेताले बताए । विचारका हिसाबले हाम्रो प्रमुख प्रतिस्पर्धी राप्रपा संसद्को चौथो ठूलो दल बन्दै गर्दा हाम्रो पार्टीले नराम्रो पराजय भोग्यो, स्वयं अध्यक्ष (थापा) पनि पराजित हुनुभयो, ती नेताले भने, यसले गर्दा पार्टीभित्र पनि उहाँमाथि राजसंस्थाको पक्षमा स्पष्ट लाइन निर्दिष्ट गर्न दबाब पर्यो ।गत निर्वाचनमा घोषणापत्रमै अभिभावकीय संस्थाका रूपमा राजसंस्था बोकेर जनतामाझ गएको राप्रपा १४ सिटसहित राष्ट्रिय पार्टी बन्यो । उसले समानुपातिकतर्फ ५ लाख ८८ हजार ८ सय ४९ मत ल्यायो । तिर निर्वाचन चिह्न लिएको राप्रपा नेपालले भने देशभरबाट १२ हजार ३ सय ४० मत प्राप्त गर्यो । पार्टीबाट चुनाव जित्न कठिन हुने देखिएपछि थापा मकवानपुर१ मा एमालेको सूर्य चिह्न लिएर चुनावमा उठेका थिए, तर राप्रपाका दीपक सिंहसँग पराजित भए । गणतन्त्र स्थापनापछि राजसंस्थाको मुद्दा बोक्दा भएको लाभलाई समेत विश्लेषण गरेर थापा पछिल्लो समय पुरानै विचारमा फर्किएका हुन् । २०६२६३ को जनआन्दोलनले गणतन्त्र स्थापना गरेपछि थापाले राजतन्त्र पुनःस्थापनाको मुद्दा सशक्त रूपमा उठाएका थिए । उनले २०६३ मा राजासहित प्रजातन्त्र को मूल विचारसहित राप्रपा नेपाल स्थापना गरेका थिए । दोस्रो संविधानसभा निर्वाचनमा उनको पार्टीले समानुपातिकतर्फ २५ सिट पाएको थियो । राप्रपा नेपालका महामन्त्री राजाराम बर्तौलाले देशमा वैदेशिक हस्तक्षेप र सार्वभौमिकतामाथि खतरा बढ्दै गएकाले राजसंस्थाको आवश्यकता खड्किएको बताए । अहिले जनताले राजादेखि विप्लव (नेत्रविक्रम चन्द) सम्म अटाउने राज्यव्यवस्था खोजेका छन्, जसमा राजालाई अभिभावकीय भूमिकामा देख्न चाहेका छन्, उनले भने, त्यसकै लागि हामी सडक आन्दोलनमा उत्रिएका हौं । असोज ३ देखि राजसंस्था पुनःस्थापनाको मुख्य मागसहित राप्रपा नेपाल सडक आन्दोलनमा गएको उनले बताए ।०७८ मंसिरमा राप्रपाको अध्यक्षमा पराजित भएपछि थापाले सोही वर्ष फागुनमा राप्रपा नेपालको अध्यक्षबाट लाक्पा तामाङलाई राजीनामा गर्न लगाएर नेतृत्व लिएका थिए । राप्रपा नेपालको विधानमा आदर्श पुरुषका रूपमा पृथ्वीनारायण शाहलाई सम्मान गर्ने र उनीबाट प्रतिपादित दिव्य उपदेश लाई मार्गदर्शक सिद्धान्तका रूपमा ग्रहण गर्ने उल्लेख छ । भदौ ८ मा सम्पन्न केन्द्रीय समिति बैठकबाट थापाले पार्टीलाई संवैधानिक राजतन्त्रकै एजेन्डामा फर्काएका हुन् । २०७८ पछि विशिष्ट परिस्थितिमा पुनर्जागृत राप्रपा नेपालले राजसंस्था पुनःस्थापनालाई पार्टीको कार्यनीति बनाएन, केन्द्रीय समिति बैठकपछि आयोजित पत्रकार सम्मेलनमा थापाको भनाइ थियो, राप्रपा नेपालको मूलभूत विचार संवैधानिक राजसंस्थासहित प्रजातन्त्र हुनेछ, राजसंस्था पुनःस्थापना पार्टीको कार्यनीति हुनेछ ।थापानिकटका अनुसार उनले मूलपार्टी राप्रपासँग एकता गर्ने वातावरण निर्माणका लागि समेत राप्रपा नेपाललाई राजसंस्थाको एजेन्डामा फर्काएका हुन् । राप्रपाको मूल मुद्दा पनि राजसंस्था पुनःस्थापना हो । राप्रपाका एक वरिष्ठ पदाधिकारीले कसैले संरक्षण खोज्दै पार्टी एकताको प्रस्ताव गरेमा सोच्न सकिने बताए । विगतमा राप्रपा चुनावका बेला फुट्ने र हारेपछि मिल्ने समस्याबाट गुज्रियो, अब हामी इतिहासको त्यो अवस्थालाई पुनरावृत्ति नगरेर नयाँ ढंगले अघि बढ्ने अभियानमा छौं, ती पदाधिकारीले भने, पछिल्लो समय कमल थापाजी हाम्रो मुद्दामा समाहित हुनुभएको छ, उहाँ कति खरो उत्रिनुहुन्छ परीक्षाकै घडीमा हुनुभएकाले पार्टी एकताबारे सोचिएकै छैन ।थापा भने लिङ्देन नेतृत्वको राप्रपाभित्र पछिल्लो समय देखिएको विवादलाई समेत ख्याल गरेर सक्रिय भइरहेका छन् । साउन अन्तिम साता लिङ्देनलाई आमन्त्रण नगरीकनै पूर्वप्रधानमन्त्री लोकेन्द्रबहादुर चन्दको लोकन्थलीस्थित निवासमा असन्तुष्टहरूको भेला भएको थियो । प्रकाशचन्द्र लोहनी अध्यक्ष रहेको निर्देशन समितिका सदस्यहरू सहभागी भेलाप्रति संस्थापन पक्षले असन्तुष्टि व्यक्त गरेको थियो । राजसंस्थाको लाइन लिएमा राप्रपाको विवादभित्र खेलेर पुनः शक्ति आर्जन गर्न सकिन्छ कि भन्ने कमल थापाजीको बुझाइ हुन सक्छ, राप्रपाका एक नेताले भने, शक्तिमा आउनका लागि जतिबेला जस्तोसुकै नीति लिने उहाँको विगतले राप्रपाभित्र पनि एकखाले हलचल ल्याएको छ । दुइटै पार्टीको मूलनीति राजसंस्था भएपछि राप्रपाका असन्तुष्ट नेताकार्यकर्तालाई आकर्षित गर्ने र त्यसले एकतामा बल पुग्ने उनले बताए ।राप्रपा नेपालका महामन्त्री बर्तौलाले मुद्दा मिल्नेसँग पार्टी एकताका लागि उदार नीति लिइने बताए । राजसंस्था, धर्मनिरपेक्षता, संघीयतालगायत मूल मुद्दामा राप्रपासँग मत मिले पनि एकताका लागि संवादसुरु भइनसकेको उनको भनाइ छ । यी मुद्दामालक्ष्य प्राप्तिका लागि सडक आन्दोलनको विकल्प छैन, राप्रपा यसमा सहमत भएमा पार्टी एकता हुन सक्छ, उनले भने ।थापाले राजसंस्था पुनःस्थापनाको माग गर्दै सडक आन्दोलन घोषणा गर्नुमा पूर्वराजालाई रिझाउने प्रयत्न पनि लुकेको छ । २०७८ फागुनमा राजासंस्थाको मुद्दा त्यागेसँगै पूर्वराजा ज्ञानेन्द्र शाहसँग उनको सम्बन्ध वारपारजस्तै भएको थियो । तर पछिल्लो समय राजसंस्थाको मुद्दा छोड्दा थापा कमजोर बन्दै गए भने पूर्वराजा शाहले पनि राप्रपाबाट अपेक्षित साथ पाउन सकेनन् । पूर्वराजा शाह राजसंस्था स्थापनाको माग बोकेर राप्रपा सडकमै उत्रियोस् भन्ने चाहन्छन्, तर हाम्रा पनि केही बाध्यता छन्, राप्रपाका एक नेताले भने, सायद कमल (थापा) जी पूर्वराजाको यही चाहना बुझेर हामीभन्दा अग्रगामी भएको हुनुपर्छ । राजसंस्था पुनःस्थापनाका लागि सडक आन्दोलन गर्ने राप्रपा नेपालको योजनाभित्र पूर्वराजा शाहको इन्ट्रेस्ट लुकेको ती नेताले बताए । अध्यक्षमा लिङ्देनलाई जिताउन चलखेल गरेको आरोप खेपेका शाह पछिल्लो समय उनीसँग असन्तुष्ट छन् । राजतन्त्र पुनःस्थापनाको मुद्दालाई सशक्त रूपमा उठाउन र आवश्यक परे सडकमै उत्रेर बुलन्द बनाउनुपर्ने पूर्वराजा शाहको चाहनामा राप्रपा अध्यक्ष लिङ्देनले अनिच्छा देखाउँदा थापाले अग्रसरता देखाएको ती नेताले बताए । यो अवस्थामा राजसंस्थाको मुद्दा छोडिसकेका कमल थापाजी सडक आन्दोलनमै जान कसरी अग्रसर हुनुभयो ? उनले भने, यसमा कतै पूर्वराजाको सल्लाह र निर्देशन छ कि भन्ने हाम्रो अनुमान छ ।राजनीतिक विश्लेषकहरू भने थापाले कमजोर अवस्थामा पुगेको राजनीतिक अवस्थालाई त्राण दिन राजसंस्थाको मुद्दा बोकेको बताउँछन् ।राजनीतिक विश्लेषक प्राध्यापक लोकराज बराल संसार धेरै अघि बढिसकेकाले राजसंस्था कसैले भन्दैमा पुनःस्थापित हुन नसक्ने, बरु थापाले आफू तंग्रिन चतुर्याइँ गरेको बताउँछन् । हिजो भर्खरै पार्टी अध्यक्ष (राप्रपाको) मा चुनाव हार्दा पूर्वराजाको धुमधाम विरोध गरेर गणतन्त्रवादी बनेको सुनिन्थ्यो, फेरि संसदीय निर्वाचन हार्दा राजावादी बन्न पुगे, उनले भने, राजाको फेर समातेर व्यक्तिगत रूपमा केही लाभ लिन खोजेका हुन सक्छन् । २०४६ को परिवर्तनपछि पनि थापाले संसदीय राजनीतिमा आफूलाई केन्द्रमा राखेर अनेक राजनीतिक तिकडम गरेका दृष्टान्त रहेकाले अहिले पनि आफ्नो राजनीतिक स्वार्थ पूरा गर्न राजसंस्थाको आवरण ओढेको बरालले बताए ।"
सिंहदरबार प्रवेशमा क्यूआर कोड पास लागू गरिने,"(काठमाडौं)अनुमति नै नलिई अनावश्यक रूपमा सेवाग्राही प्रवेश गरेर मन्त्रालयहरूमा भीड बढाएको गुनासो आएपछि सिंहदरबार प्रवेशका लागि क्यूआर कोडसहितको गेटपासको व्यवस्था गरिने भएको छ । सचिवहरूले कार्यालय समयमा सर्वसाधारणको भीड लागेर कामै गर्न नसक्ने अवस्था सिर्जना भएको गुनासो गरेपछि मुख्यसचिव वैकुण्ठ अर्यालले सञ्चार तथा सूचना प्रविधि एवं गृह मन्त्रालयलाई आपसी समन्वय गरेर क्यूआर कोडसहितको पासको व्यवस्था मिलाउन भनेका हुन् । उनले केन्द्रीय सचिवालय सिंहदरबारमा गेट पास व्यवस्थापनलाई थप प्रभावकारी बनाउन क्यूआर कोडसहितको प्रवेश पासको व्यवस्था मिलाउन गृह र सञ्चार तथा सूचना प्रविधि मन्त्रालयलाई निर्देशन दिएका हुन् ।मुख्यसचिवको अध्यक्षतामा बसेको बैठकमा उद्योग सचिव मधुकुमार मरासिनीले आफ्नो मन्त्रालयमा कामै नभएका सेवाग्राही प्रवेश गरेर भीडभाड बढाएको बताएका थिए । उनले मन्त्रालयमा ह्वारह्वार्ती मान्छे आउने गरेको प्रसंग जोड्दै यसबाट काम गर्न अप्ठ्यारो भएको बताए थिए । प्राविधिक पक्ष अध्ययन गरेर उक्त प्रणाली लागू गर्न आवश्यक प्रक्रिया अघि बढाउने प्रधानमन्त्री तथा मन्त्रिपरिषद् कार्यालयका एक सचिवले बताए । अहिले सैद्धान्तिक रूपमा मात्र निर्णय भएकाले अब सम्बन्धित मन्त्रालयले प्रक्रिया अघि बढाउने उनले बताए । नियमित बैठकमा मरासिनीबाहेकका सचिवले पनि अनावश्यक मान्छे आउने र सचिवसँग फोटो खिचेर सामाजिक सञ्जालमा राख्ने गरेको बताएका थिए । एक सचिवले भने, फोटोकै कारण सचिवले अनावश्यक रूपमा बदनामी कमाउनुपर्ने घटना भएका छन् ।सिंहदरबारमा सर्वसाधारणको काम कमै हुने भन्दै सचिवहरूले एक जनाको काम गराउन लाइन लागेर तीनचार जना आउने गरेको बताए । सचिव मरासिनीले भेटघाटका लागि आउनेले समय माग नगरी आउने भएकाले मन्त्रालयको काम गर्ने समयमा गफगाफमै बिताउनुपर्ने अवस्था रहेको बताए । खासमा चिनाजानी र राजनीतिक पहुँच भएकाहरू समय नै नलिई सचिवको कोठामा छिरेर घण्टौं बिताउने गरेका छन् । सचिवहरूले पनि सोही विषय उठाएका थिए । अहिले भित्रबाट आएको नामका आधारमा नागरिकता वा अन्य परिचयपत्र देखाएर सिंहदरबार छिर्न सकिन्छ । प्रवेश सहज भएपछि भीड बढेको सरकारी ठम्याइ छ । संघीयताको कुरा गरेका छौं, गाउँगाउँमा सिंहदरबार भन्ने नारा छ । तर सिंहदरबारकै भीड भने घटेको छैन, मुख्यसचिव कार्यालयका एक अधिकारीले भने । संघीय मन्त्रालयमा त झन् जहिल्यै भीड लाग्ने गरेको छ । मन्त्रालयले अनावश्यक मान्छे प्रवेश गरेर सरुवामा प्रभाव पारेको भन्दै मूल गेटमा प्रहरी राखेर प्रवेश गर्नेको रेकर्ड राख्ने सिस्टम बनाएको छ । संघीय मन्त्रालयका सहसचिव तथा प्रशासन महाशाखा प्रमुख सुमन दाहालले एक जना सरुवा गराउन तीन जना आउने गरेको बताए । उनले सरुवामा बाहिरबाहिरै दलालहरू सक्रिय हुने गरेको बताए । विशेषतः स्थानीय तहको प्रमुख प्रशासकीय अधिकृतको सरुवामा दलालीका काममा लागेकाहरू संघीय मन्त्रालयमा भेटिने गरेका छन् । सिंहदरबारमा सर्वसाधारणको सहज पहुँचको आवाज एकातर्फबाट उठिरहेका बेला प्रवेशमै कठिन व्यवस्था ल्याउन खोजेको देखिन्छ ।"
एसियाली खेलकुद : सिक्ने मात्रै कि जित्ने पनि ?,"एसियाली खेलकुदको १९ औं संस्करण चीनको हाङचउ सहरमा चलिरहेको छ । यो संस्करण सहभागिताका दृष्टिले अहिलेसम्मकै ठूलो प्रतियोगिता हो, जहाँ ४५ देशका १२ हजारभन्दा बढी खेलाडी प्रतिस्पर्धामा छन् । यो खेलाडी संख्या ओलम्पिकको भन्दा बढी हो । नेपालका तर्फबाट पनि अहिलेसम्मकै बढी खेलाडीलाई एसियाली खेलकुदमा सहभागी गराइएको छ । २९ खेलमा २ सय ५३ खेलाडी उतारेको नेपालको प्रदर्शन पनि पहिलेभन्दा राम्रो हुन सक्छ कि सक्दैन, परिणामका लागि केही दिन कुर्नुपर्नेछ । एसियाली खेलकुदमा सहभागिता संख्यामा राम्रो भए पनि नेपालको उपलब्धि सन्तोषजनक छैन । सन् १९५१ मा सुरु भएको एसियाली खेलकुद अहिलेसम्म आइपुग्दा नेपालले सन् १९५४ र १९६२ को संस्करणबाहेक सबैमा भाग लिएको छ । यसबीचमा नेपालले दुई रजत र २२ कांस्य पदक मात्र जितेको छ । नेपालले पहिलो पदक सन् १९८६ मा मात्र हात पार्न सक्यो । सन् १९९८ मा पहिलो रजत पदक जितेपछि अर्को रजत पदकका लागि २० वर्ष पर्खनुपर्यो । सन् २०१८ मा इन्डोनेसियामा भएको १८ औं एसियाडमा नेपालले प्याराग्लाइडिङमा रजत पदक जितेको थियो । तर यसपालि जम्बो टोली सहभागी गराइरहँदा पनि नेपालको लक्ष्य ठूलो देखिँदैन, खाली हात फर्कनु नपरोस् भन्नेजस्तो मात्रै छ । यसअघिका लगातार तीन संस्करणमा एकएक पदक मात्र हात पारेको थियो । एसियाली खेलकुदमा सहभागी हुन थालेको सात दशक बित्दै गर्दा पनि नेपालका लागि किन खाता खोल्नु नै कठिन छ भन्ने प्रश्न मननीय छ । खेलकुद सरकारको प्राथमिकतामा कहिल्यै नपर्नु विडम्बनापूर्ण छ । खेलकुदसँग सम्बन्धित संघसंस्थाको अस्वस्थ राजनीति अर्को समस्या छ । एसियाली खेलकुदजस्ता ठूला प्रतियोगिताका लागि खेलाडी छनोट गर्न स्पष्ट मापदण्ड छैन, त्यसमाथि राष्ट्रिय खेलकुद परिषद् र नेपाल ओलम्पिक कमिटीको जुँगाको लडाइँ चल्छ । परिषद् र कमिटीले आसेपासेलाई समेट्न खोज्छन्, कुनै घरेलु संरचना नभएका खेलमा सहभागी गराइन्छ । यसपालिकै एसियाली खेलकुदमा असम्बन्धित व्यक्तिहरूलाई व्यवस्थापक बनाएर पठाइएको छ भने ती खेलसँग सम्बन्धित संघलाई खेलकुद परिषद् र ओलम्पिक कमिटीले जानकारी पनि दिएका छैनन् । अर्कातिर प्रतियोगितामा यसैपालि समावेश गरिएको र नेपालले पदक जित्ने आशा गरिएको ईस्पोटर््सका खेलाडी आफैं स्रोत खोजेर हाङचउ पुगेका छन् । उनीहरूका लागि प्रशिक्षक व्यवस्थापन गर्न कसैले चासो दिएन । महँगो पर्ने हुनाले खेलाडी आफैंले प्रशिक्षक राख्न सक्ने अवस्था थिएन । यस्तै, गल्फ टोलीले एक जना फिजियो माग गर्दा पाएन । बेथिति र सरकारी बेवास्ताका यी दृष्टान्त मात्र हुन् । एसियाली खेलकुदमा विश्वस्तरका खेलाडीसँग समेत प्रतिस्पर्धामा उत्रनुपर्छ । उनीहरूलाई टक्कर दिनका लागि सानोतिनो तयारीले पुग्दैन । तर खेलाडीको सीपदक्षता अभिवृद्धिमा सरकारले चासो दिन सकेको छैन । पूर्वाधार पर्याप्त छैन । खेलकुदका आधुनिक प्रविधिहरूमा खेलाडीलाई अभ्यस्त गराउन ध्यान दिइएको छैन । घरेलु खेलकुद नियमित हुन सकेका छैनन् । धेरैजसो खेलका खेलाडी व्यावसायिक बन्न सक्ने अवस्था छैन । खेलकुदमा भविष्य नदेखेर राम्राराम्रा खेलाडी पलायन हुने क्रम रोकिन सकेको छैन । यस्तो प्रतिकूल परिस्थितिका माझ एसियाली खेलकुदमा पुगेका अधिकांश खेलाडीले अनुभव हासिल गर्नुलाई नै मुख्य उपलब्धि मान्नुपर्ने अवस्था छ । खेलाडीको प्रदर्शन जाँच्ने भनेकै प्रतिस्पर्धामा हो । ठूलो प्रतियोगितामा सहभागी हुँदा खेलाडीले सिक्न पनि पाउँछन् । यसले दक्षता मात्र होइन, आत्मविश्वास पनि बढाउँछ । त्यसैले खेलाडीका लागि यस्ता प्रतियोगितामा सहभागी हुन पाउनु पनि महत्त्वपूर्ण हुन्छ । हाङचउको सहभागिताको प्रतिफल दक्षिण एसियाली खेलकुद वा अन्य कुनै प्रतियोगितामा पनि देखिन सक्छ । त्यसका लागि सरकार, सम्बन्धित संघसंस्थाले अनुकूल वातावरण तयार नगरिदिने हो भने त्यो पनि सम्भव छैन । अन्तर्राष्ट्रियस्तरका प्रतियोगितामा प्राप्त हुने नतिजाले खेलकुदमा सरकारको प्राथमिकता प्रतिविम्बित गर्छ । एसियाली खेलकुद उद्घाटन समारोहमा प्रधानमन्त्री पुष्पकमल दाहाल सहभागी थिए । उनले फर्केर नेपाली खेलकुदको समृद्धिका लागि पहलकदमी लिन सके भने त्यो सहभागिता औचित्यपूर्ण हुनेछ । एसियाली खेलकुदको औपचारिक उद्घाटन मात्र शनिबार भएको हो, प्रतिस्पर्धा केही दिनदेखि नै भइरहेको छ । नेपाली खेलाडी प्रतिस्पर्धाबाट बाहिरिने क्रम सुरु भइसकेको छ । बाँकी प्रतिस्पर्धामा नेपाली खेलाडीले कम्तीमा राष्ट्रिय कीर्तिमान सुधार गर्न सकून्, जतिसक्दो बढी पदक हात पार्न सकून् । शुभकामना !"
प्रधानमन्त्रीको चीन भ्रमणको उपलब्धि के होला ?,"प्रधानमन्त्री पुष्पकमल दाहाल अमेरिकाबाट चीनको भ्रमणमा गएका छन् । बदलिँदो विश्वमा सरकार प्रमुख विदेश भ्रमणमा जाँदा एकै पटक ३४ वटा मुलुक जाने गरेका अनगिन्ती उदाहरण छन् । प्रधानमन्त्री दाहालले पनि एकै पटक दुई शक्तिशाली मुलुक चीन र अमेरिकाको भ्रमण गरेका छन् । उनले अमेरिकी राष्ट्रपति बाइडेन र चिनियाँ राष्ट्रपति सी चीनफिङसँग वार्ता गरेर फोटो खिचाए । उनी यसपल्ट सहयोग माग्न अमेरिका गएका होइनन् । राष्ट्र संघको महासभामा भाग लिन र अल्पविकसित देशहरूको समस्या र जलवायु परिवर्तनका विषयमा छलफल कार्यक्रममा भाग लिन गएका हुन् । चीन भने नेपालको विकासका लागि सहयोगको हात बढाउन गएका हुन् । प्रधानमन्त्री दाहालले नेपालको सहयोगका लागि विकासको ठोस योजना ल्याउन सके उनको भ्रमणको सफलता मान्नुपर्छ । यसअघिका भ्रमणमा जस्तै आश्वासन मात्र ल्याए भने त्यसलाई उपलब्धि मान्न मिल्दैन । चीनले नेपालको दीर्घकालीन हितमा काम गरिरहेको उदाहरण दिएर सहयोग गरेको देखाउने हो भने तत्कालै रेल सञ्चालन र तेल आपूर्तिका विषयमा सम्बोधन गर्नुपर्छ । आश्वासनले मात्र नेपाली जनता चीनसँग विश्वस्त हुने अवस्था छैन । सी चीनफिङले दुई वर्षअघि नेपालको भम्रण गरे पनि अहिलेसम्म त्यसको प्रगति देखिएको छैन । विगतमा भएका सम्झौता कार्यान्वयनको अवस्था के हो ? चीनले प्रधानमन्त्री दाहाललाई प्रस्ट्याउनुपर्छ । दाहालले पनि चिनियाँ राष्ट्रपति र प्रधानमन्त्रीसँग सम्झौताका विषयमा सोध्न सक्नुपर्छ । २०७२ मा भारतले गरेको ६ महिने नाकाबन्दीमा चीनले १० ट्यांकर तेल पठाउँदैमा चीनले ठूलो सहयोग गरेको मान्न सकिँदैन । यस पटकको भ्रमणमा केरुङकाठमाडौं रेलमार्ग बनाउने सम्झौता कार्यान्वयनमा लैजाने सहमति हुन आवश्यक छ । यसो भएमा नेपालले चीनले सहयोग गरेको महसुस गर्नेछ । चीनले गर्ने खुद्रा मसिना योजनाबाट नेपाललाई खासै फाइदा हुँदैन । चीनले बनाएको पोखरा अन्तर्राष्ट्रिय एयरपोर्ट सञ्चालन गर्न चीनले देखाउने तत्परता अर्को सहयोग हो । खासमा चीनको कुनै सहरबाट सिधा उडान गर्ने विषय पनि एजेन्डा हुन सक्छ । तर मुख्य माग र समस्यामा केन्द्रित नगरी झिनामसिना कुराहरू मात्र भ्रमणमा उठाए वा सहमति गरेमा त्यसले नेपालको दीर्घकालीन हित गर्दैन । राष्ट्रको प्रमुख कार्यकारी तहमा हुने भेटघाटमा उठाउने प्रमुख आपसी सहयोग नै हो । त्यसमा पनि हाम्रोजस्तो मुलुकले ठूला र विकसित देशबाट सक्दो फाइदा लिन सक्नुपर्छ । मेरो विचारमा यसपालि प्रधानमन्त्री दाहालको भ्रमणमा उठाउनुपर्ने मुख्य पाँच विषय हुन् । रेलमार्ग, तेलमार्ग, विद्युत्मार्ग, पर्यटक मार्ग र नेपालको नयाँ नक्सा संशोधन मुख्य विषय हुन् । भेटघाट र आपसी कुराकानीमा धेरै माग गर्यौं भने थोरै पनि पूरा नहुन सक्छ । त्यस्तै भारतले नेपालको विद्युत् खरिदमा विभिन्न बहानाबाजी गर्दै आएको छ । अन्य देशको लगानीमा बनेको विद्युत् खरिद नगर्ने उसको अडान तगारोको रूपमा तेर्सिएको छ । यसको विकल्पका लागि चीनसम्म पुग्ने प्रसारण लाइन र विद्युत् खरिद सम्झौता गर्न सकिन्छ । गोपाल देवकोटा, गोकर्णेश्वर८, काठमाडौं"
शिक्षकलाई 'झोले नबनाऔं,"निजामती कर्मचारीको तुलनामा शिक्षकको काम अझ बढी कठिन र जिम्मेवार छ । तर शिक्षकलाई निजामती कर्मचारीसरह सेवासुविधा नदिने नीति छ । शिक्षकलाई सम्मान गरेर बौद्धिक बनाउनुभन्दा पनि त्यत्तिकै समय बिताउने झोले को संज्ञा दिएर आलोचना गर्ने चलन बढी छ । राजनीतिमा लागेर दलका शिक्षक भन्ने आरोप पनि लाग्ने गरेको छ । कतिपय परिस्थिति र व्यवहार पनि त्यस्तै देखिन्छ । सत्य यो हो कि ती आरोपहरू गलत साबित हुन सकेका पनि छैनन् ।जहाँ जसको प्रभाव छ त्यहाँ इच्छा हुँदानहुँदा कुनै राजनीतिक दलको समर्थक बनेर कहिलेकाहीँ तिनको कार्यक्रममा जानुलाई अनौठो होइन । कार्यक्रममा जाँदैमा आफूलाई कुनै अपायक ठाउँमा सरुवा हुनुपर्दैन र विद्यालयमा ढिलो उपस्थित भए पनि छुट हुन्छ भने मानवीय स्वभाव अवश्य झल्कन्छ । गाउँघरमा बसेपछि विभिन्न सामाजिक गतिविधिमा पनि जान्ने को हैसियतले संलग्न हुनैपर्यो । विभिन्न उपभोक्ता समितिका बैठकमा उपस्थित भएर निर्णय लेखिदिने, कार्यक्रम चलाइदिने, नबुझेको विषय बुझाइदिने, झैझगडा मिलाइदिने इत्यादि काममा शिक्षककै उपस्थिति हुने गरेका छन् । एकातिर गाउँमा मान्छे नै कम छन् अर्कोतिर शिक्षकलाई सबै विषय थाहा हुन्छ भन्ने सामाजिक मान्यता रहेको छ । कसैको मृत्युमा मानवीय हिसाबले पनि उपस्थित भएर सहयोग गर्नैपर्छ । लामो बिदा हुनुभन्दा दुईचार दिनअगाडि नै विद्यालय छाड्ने गरिन्छ । विद्यालय सञ्चालन भएको दुईचार दिनपछि मात्र विद्यालय पुग्ने गरिन्छ । स्थानीय सरकारले शिक्षकहरूलाई नियमन गर्न सक्छ । तर देशमा विभिन्न काण्ड डिसमिस भएको र दोषीहरूले उन्मुक्ति पाएको अवस्थामा आफैंले झोले बनाएको शिक्षकलाई चिढ्याउने कुरै भएन । त्यसमा पनि आफ्नै मतदाता छ भने त झन् कारबाही गर्ने कुरै भएन । यो अवस्थामा कतिपय शिक्षकहरूको असन्तुष्टि हुँदाहुँदै पनि शिक्षकहरूको काठमाडौंकेन्द्रित आन्दोलन शुक्रबार सम्झौतामा टुंगिएको छ । आन्दोलनका क्रममा कतिपय शिक्षकहरू आन्दोलन सुरु हुनुभन्दा केही दिनअघि नै आएका थिए । अझै आन्दोलनलाई निरन्तरता दिएको भए झनै थप दिन विद्यालय बन्द हुन्थ्यो । आफूअनुकूलको विद्यालय प्रशासन र स्थानीय सरकार हुने तथा काठमाडौंमै घर र छोराछोरी हुने कतिपय शिक्षकहरूलाई आन्दोलनका क्रममा काठमाडौंमा पनि हतार देखिँदैनथ्यो । आन्दोलन उनीहरूका लागि गतिलो निहुँ भएको थियो । यस्तो देखेपछि शिक्षकहरूलाई, तामाकोशीको सेयर भर्न, पशुपतिनाथको दर्शन गर्न र द्रुत बस हेर्न आएका भन्दै खिल्ली उडाउने नै भए । त्यसैले, सरकारले नै शिक्षकहरूलाई झोले, अल्छे, त्यत्तिकै समय बिताउने र राजनीतिमा बढी सक्रिय हुने अवस्था र बाध्यताबाट उन्मुक्ति दिलाउनुपर्छ । यसका लागि सरकारी तहबाटै उपयुक्त र प्रभावकारी नीति ल्याउनु जरुरी छ । इन्द्रकुमार श्रेष्ठ, ओखलढुंगा"
विचारभन्दा माथि 'देश कि नरेश ?,"देश कि नरेश ? नेपालको राजसंस्था अब इतिहासमा सीमित भइसक्यो । र, यसको अन्त्य आफ्नै कर्महरूबाट भएको हो । नेपालमा राजसंस्थाले पटकपटक दलहरूसँग सहकार्य गरेर बढ्ने अवसर पाएको तथ्य कहीँ लुकेको छैन । अहिले पूर्वराजा दलहरूसँग सहकार्यको प्रस्ताव गर्दै हिँडेका छन् । राजसंस्था ब्युँताउन तीर्थाटन गर्छन्, छिमेकी मुलुकका नेताका दैलो चहार्छन् । संवैधानिक राजतन्त्रको अदबमा बसेका भए सायद यो अवस्था आउने थिएन । राजसंस्थाले स्थायित्व नपाउनुमा उसमा हावी निरंकुशता र तानाशाही चरित्र हो । जो कैयौं पटक हावी भयो । जनअधिकारमाथि गिद्धे दृष्टि राख्दै लोकतन्त्रको गला निमोठ्न नछोडेपछि आम जनतासँगको विश्वास र भरोसामा यो संस्था चुक्यो र इतिहासमा मिल्कियो । यो पृष्ठभूमि भएको नेपाली राजसंस्थालाई स्विडेन र नर्वेका साइकल मोनार्कसँग दाँजेर राजसंस्थाको पुनर्जीवन खोज्नु कुनै पनि अर्थमा तर्कसंगत मान्न सकिँदैन । अब यसको पुनर्जीवन नेपाली समाजको मुद्दा बन्न सक्दैन । अन्योल, निराशाले हतोत्साही बनेको समाजलाई नैतिक आचरणसहित समृद्धिको बाटो हिँडाउनु यतिबेलाको मुख्य सर्त हो । यो सर्त यही लोकतान्त्रिक व्यवस्थाबाट मात्रै सम्भव छ । किनकि लोकतन्त्रको विकल्प उन्नत लोकतन्त्र हो । सन्देह छैन, राजनीतिक नेतृत्वको एउटा तप्का पूरै असफल भइसक्यो । समाजमा भ्रष्टीकरण बढाउने, राजनीतिप्रति वितृष्णा जगाउने, शक्ति उन्मादमा रम्ने शीर्ष तहको नेतृत्वको अक्षमताको विकल्प खोज्नुपर्छ तर त्यो विकल्प विस्थापित भइसकेको राजसंस्था हुन सक्दैन । र, यस्तो राजसंस्थाको पुनर्जीवनको वकालत अन्तर्राष्ट्रिय एक्स्पोजर भएका, जानेका बुझेका, फढेका र तर्क गर्न सक्ने मिश्रबाट कम्तीमा समाजले गर्दैन ।"
विषाक्त विचार मन्थनमा नयाँ वृत्त,"सार्वजनिक वृत्तमा विषाक्त विचारनयाँ सार्वजनिक वृत्तकै कारण उत्पीडितले आफ्नो आवाज राख्ने सहज थलो त पाएका छन् । तर, शक्तिशाली पीडक भएको खण्डमा यही वृत्तले उल्टो उत्पीडितलाई दोषी देखाउने गरी उत्पीडनकारीको आवाजलाई झन् बुलन्द बनाइदिन्छ । त्यसैले महिला, अल्पसंख्यक लगायत तमाम उत्पीडितका लागि यो नयाँ सार्वजनिक वृत्त सतहमा जत्तिको सहज देखिन्छ, त्यत्तिकै डरलाग्दो छ । सञ्जालमा रोपिने विभेदकारी दृष्टिकोणकै कारण यो सार्वजनिक वृत्त अल्पसंख्यकका लागि झनै खतरनाक बनिरहेको छ । उदाहरणका लागि जब कुनै महिला, अल्पसंख्यक, पीडित कृषक, मिटरब्याजपीडितको न्यायका लागि कुनै न्यायप्रेमीले सामाजिक सञ्जालमा एउटा पोस्ट गर्नासाथ खोइरो खन्दै पीडक समर्थक झुण्ड साइबर आक्रमणमा उत्रन्छ । यो समूहले सीमान्तीकृतउत्पीडित वर्ग र समुदायका सामाजिक न्यायको सवालमा कहीँकतै एक शब्द खर्चंदैन, बरु विषयान्तर गरेर वा विभेदकारी विषाक्त विचार मन्थन गरेर उत्पीडनका पक्षमा पृष्ठपोषण गरिरहन्छ ।सञ्जालमा विषाक्त विचार मन्थन गर्ने कुनै मूकअमूक सञ्जाल प्रयोगकर्ता मात्र छैनन्, सांगठनिक रूपमा केही लोकप्रिय पेज नै जन्मिसकेका छन् । चाहे कुनै व्यक्ति होस् या केही प्रतिनिधि, लोकप्रिय सञ्जाल पेजहरूमा विषाक्त विचार मन्थन गर्नेहरूबीच निश्चित समानता प्रस्ट रूपमा देखिन्छ । सामाजिक न्यायविरुद्ध विषाक्त विचार मन्थन गर्नेहरूमा निश्चित वर्चस्वशाली जात वा सम्प्रदायका प्रतिनिधि छन् । अर्को अधिकांश यिनीहरू हिन्दुत्वका पक्षपाती देखिन्छन् । अनि तेस्रो मूल विशेषता भनेको यिनीहरू सक्रियनिष्क्रिय जुनसुकै स्वरूपको किन नहोस्, नेपालमा राजसंस्थाको पुनर्बहाली चाहन्छन् । यी विषाक्त विचार मन्थन गर्नेहरूलाई संघीयता, धर्मनिरपेक्षता, बहुलवादी अस्तित्व, उत्पीडित र अल्पसंख्यकप्रतिको विशेषाधिकार र समानुपातिकसहभागितामूलक प्रतिनिधित्व मन पर्दैन । उनीहरूमा आफूइतरका धर्म, सम्प्रदाय लगायत तमाम महिला, सीमान्तीकृत र अल्पसंख्यकप्रति डरलाग्दो द्वेष पनि देखिन्छ ।हाम्रोमा विचार निर्माणका लागि स्वस्फूर्तसँग सार्वजनिक बहसहरू कहिल्यै भएनन् । यसअघि निश्चित नस्ल, लिङ्ग र वर्गको राज्य व्यवस्थाले निश्चित धर्म, लिङ्ग, जात र संस्कृतिको वर्चस्वलाई नै शाश्वत विचारधाराका रूपमा उभ्यायो । अनि जबरजस्ती लादिएको यो विचारधाराबाट आजसम्म पनि एउटा ठूलो तप्का मुक्त हुन सकेको छैन । यो तप्काले पितृसत्ता, हिन्दु धर्म, खसआर्य पहिचान र राजतन्त्रलाई नेपाली राष्ट्रियताको मानक मान्छ । निश्चित धर्म, नस्ल र लिङ्गको वर्चस्वमा यो मुलुकको पहिचान देख्छ । अनि बहुलता र उत्पीडितको सामाजिक न्यायको उपेक्षा गर्छ । बहुलवादी सहभागितामूलक लोकतन्त्र र उत्पीडितको सामाजिक न्याय विपक्षमा विषाक्त विचार मन्थन गर्छ । हो, लोकतान्त्रिक सार्वजनिक वृत्तमा सबै विचारधाराको प्रतिनिधित्व हुनुपर्छ । कम्तीमा आफूइतरका विचारलाई विषाक्त भन्न पाइँदैन । किनकि, सार्वजनिक वृत्तका मार्फत विचार मन्थन गर्न हरकोही स्वतन्त्र छ । तर, यो विचार मन्थनमा सहभागीसँग बहुलवादी लोकतन्त्रको न्यूनतम चेत हुनैपर्छ । शासकले लादेको परम्परागत विचारधाराको पूर्वाग्रह बोकेर विचार मन्थन गर्न सार्वजनिक थलोमा आउनुलाई किमार्थ लोकतान्त्रिक मान्न सकिन्न । त्यसले समावेशी लोकतन्त्र र सामाजिक न्यायलाई समेत खुम्च्याइदिन्छ । समावेशी लोकतन्त्रलाई अझै पनि स्विकार्न नसकिरहेको हाम्रो परिवेशमा विभेदकारी दृष्टिकोण मस्तिष्कमा बोकेर बहुसंख्यक मानिस तथा सांगठनिक पेजहरू सार्वजनिक वृत्तमा उदाउनु भनेको मुलुक झनै विषाक्त विचारको चंगुलमा फस्नु हो । भोटको गणितीय राजनीति गर्ने राजनीतिकर्मीले यो विषाक्त विचार दुरुपयोग गर्ने सम्भावना पनि त्यत्तिकै छ । राज्य भरसक अधिकतमको नजरमा अलोकप्रिय बन्न चाहन्न । उत्पीडितप्रति नै विषवमन गरिरहेका बहुसंख्यक पूर्वाग्राही सञ्जालमा छयाप्छ्याप्ती देखेपछि पीडितलाई न्याय दिने न्यूनतम जिम्मेवारीबाट राज्य च्युत हुन पनि सक्छ । यसको सोझो मारमा महिला, अल्पसंख्यक, आदिवासी र अन्य ऐतिहासिक उत्पीडन भोगिरहेका आम मानिस पर्न सक्छन् । सामाजिक न्याय र सहभागितामूलक लोकतन्त्र झनै ठूलो संकटमा फस्न सक्छ । तसर्थ, हाबरमासले भनेजस्तै सार्वजनिक विचार निर्माण गर्न सार्वजनिक वृत्तमा विमर्श गर्न आउने जोसुकैले सर्वप्रथम त आफू पूर्वाग्रहबाट मुक्त हुनुपर्छ । विभेदकारी दृष्टिकोण हटाउनुपर्छ । नत्र, यो नयाँ सार्वजनिक वृत्तले आम सीमान्तीकृतलाई उत्पीडन मात्र दिनेछ ।"
आर्थिक मन्दी र विज्ञापन,"आर्थिक मन्दी शब्दावली नसुन्ने व्यक्ति हिजोआज हाम्रो समाजमा कोही नहोलान् । चियापसलदेखि सपिङमलसम्म, वडा कार्यालयदेखि प्रधानमन्त्री कार्यालयसम्म चासो दिएर सबैले भट्याउने शब्दावली बन्न पुगेको छ, आर्थिक मन्दी । झट्ट हेर्दा २०७२ सालको विनाशकारी भूकम्पले थिलथिलो बनाएको हाम्रो अर्थतन्त्रलाई राम्ररी तंग्रिन नपाई कोरोना महामारीले नराम्ररी गाँज्यो । शासनसत्ताले यसलाई धान्न सक्ने भएन, मन्दीले छुने नै भयो । यसमा प्राकृतिक प्रकोपबाहेक मानवसृजित स्थानीयदेखि अन्तर्राष्ट्रिय अन्य धेरै कारण उत्तिकै जिम्मेवार छन् । आर्थिक मन्दीले आम उपभोक्ताको क्रयशक्तिमा सिधै असर गर्यो, जसबाट व्यापारव्यवसाय प्रभावित भयो । लामो समयदेखि सरकारी तथा निजी क्षेत्रको मनोबल खस्कनु र केही अप्रिय घटनासमेत हुनुले हाम्रो मानसिक स्वास्थ्यमा समेत असर पर्यो । तर मन्दीको रटानले मात्र हामी यसबाट उम्किन पक्कै सक्दैनौं । हरेक समस्याको समाधान हुन्छ, यसको नहुने भन्ने पनि भएन । व्यवसायीले व्यापार गर्नु भनेको आफ्नो वस्तु तथा सेवा उपभोक्तामाझ बिक्री गर्नु हो । बिक्री गरेर नाफा कमाउनुबाहेक अन्य धेरै उद्देश्य हुन सक्लान् तर बिक्रीबिना अन्य कुनै पनि उद्देश्य पूरा गर्न सकिँदैन । त्यसैले बिक्रीलाई सबैले महत्त्वपूर्ण र केहीले मुख्य उद्देश्य बनाएका हुन्छन् । कुनै पनि वस्तु आम उपभोक्ताको रोजाइमा परी धेरै बिक्री हुन विज्ञापनको सबैभन्दा ठूलो भूमिका हुन्छ । त्यसैले विज्ञापनलाई आजकाल खर्चभन्दा पनि लगानीका रूपमा लिने गरिन्छ । बजारशास्त्रको सिद्धान्तले भन्छ, बिक्री कम छ भने राम्रो विज्ञापन गर्नुस् । हामीमध्ये कत्तिलाई लाग्न सक्छ, मन्दीको बेला विज्ञापन गरेर कहाँ बिक्री बढ्छ ? प्रसिद्ध वैज्ञानिक स्टिफन हकिङले भनेका थिए, जस्तै कठिन परिस्थितिमा पनि केही राम्रो गर्न सकिन्छ र सफल हुन सकिन्छ । तर केही व्यवसायी कठिन परिस्थितिलाई मात्र दोष दिएर बस्छन् अनि असफल हुन्छन् । जस्तोसुकै परिस्थितिमा पनि विज्ञापन गर्नु नै लाभदायक मानिन्छ । एक लोकप्रिय भनाइ छ, जब समय राम्रो छ तपाईंले विज्ञापन गर्नुपर्छ, जब समय खराब हुन्छ तपाईंले विज्ञापन गर्नुपर्छ ।विज्ञापनका माध्यमबाट उपभोक्तालाई आफ्ना वस्तु तथा सेवाको जानकारी गराउने सबैभन्दा उपयुक्त समय भनेको अहिले हो । धेरै व्यवसायीले विज्ञापन नगरेको बेला बजारमा सजिलै प्रभाव पार्न सकिन्छ । जसरी भीडभाडमा ट्राफिकजाम हुने समयमा गन्तव्यमा पुग्न समय बढी लाग्छ, मिहिनेत बढी लाग्छ, त्यसरी नै सबैले विज्ञापन गरेको बेला बजारलाई सजिलै प्रभाव पार्न सकिन्न । मन्दीले क्रयशक्ति कम भएको अहिलेका बेलामा उपभोक्ता आफूतिर आकर्षित गर्न सकिए मात्र बढी बिक्री हुने हुनाले विज्ञापनले त्यो अवसर दिन सक्छ । हामीमाझ प्रचलित नौ दिनमा नौलो, बीस दिनमा बिर्स्यो भन्ने भनाइलाई आत्मसात् गर्ने हो भने पनि अहिलेको अवस्थामा विज्ञापन गर्न उचित देखिन्छ । सजिलो समय आएपछि मात्र विज्ञापन गरौंला भन्दाभन्दै लक्षित ग्राहकवर्गले बिर्सन कति पनि समय लाग्दैन भन्ने कुरा हेक्का राख्न जरुरी छ । चर्चित लेखक शिव खेराले आफ्नो विताब यु क्यान विन मा भनेका छन् विजेताले कुनै फरक काम गर्दैनन्, मात्र कामलाई फरक तरिकाले गर्छन् । सहज समयमा त सबैले विज्ञापन गरिहाल्छन् । विज्ञापनमा कसरी, कहिले भन्ने कुराले धेरै ठूलो अर्थ राख्ने गर्छ । विज्ञापनले बजारमा प्रभाव पारिराख्न उचित समयले ठूलो भूमिका खेल्छ । कतिपय व्यवसायीले विज्ञापनको महत्त्व नबुझी वा नबुझेझैं गरी राम्रो विज्ञापन बनाउन कम लगानी गर्ने, प्रभावकारी मिडियामा नगर्ने, गर्नुपर्ने जति विज्ञापन नगर्ने, समग्र विज्ञापनका लागि कम रकम छुट्याउने, विज्ञापनको रकम झुक्तानी समयमै नगर्ने, मन्दीको समयमा सबैभन्दा पहिले विज्ञापन रोक्ने र विज्ञापनको रकमलाई बचत ठान्नेजस्ता गल्ती गरिराखेका छन् । २० दिनमा बजारले बिर्सिन्छ भन्ने कुरा हेक्का नराख्दा कम्पनीका धेरै उत्पादन बन्द भएका र हुन लागेका उदाहरण छन् । हिजोआज विज्ञापन गर्ने नाममा सामाजिक सञ्जालको मात्र भर पर्दा पनि धेरै व्यवसायी अप्ठेरोमा परेका उदाहरण प्रशस्तै छन् । साना तथा भर्खरै सुरुआत गरेका, सानो लक्षित समूह भएका कतिपय व्यवसायीलाई सामाजिक सञ्जालबाट गरिने विज्ञापनले राम्रै गरे पनि सबै खाले वस्तु तथा सेवालाई प्रभावकारी नहुन सक्छ । मूलधारका टीभी, रेडियो तथा पत्रपत्रिकाका आफ्नै विशेष श्रोतापाठक र विश्वसनीयता हुन्छन् । उपझोक्ताले डिजिटल माध्यमबाट गरिने विज्ञापनमा पर्याप्त समय नदिने यथार्थ छ । अतः परम्परागत मिडिया र नयाँ मिडियाका माध्यमलाई उचित तरिकाले प्रयोग गर्न जान्दा मात्र विज्ञापनको प्रभावकारिता बढ्छ । सस्तोमा भाइरल हुने लोभतिर लाग्दा व्यवसायको साखमै पनि असर पर्न सक्छ । तसर्थ व्यवसायीले विज्ञापनको महत्त्वलाई राम्ररी बुझी विज्ञापनकै सर्जक तथा विशेषज्ञबाट उचित परामर्श लिएर मात्र विज्ञापन बनाउनुका साथै प्रकाशन तथा प्रसारण गर्नु उपयुक्त हुन्छ । विश्वविख्यात उद्योगी तथा फोर्ड कम्पनीका संस्थापक हेनरी फोर्डले भनेका छन्, पैसा बचाउन विज्ञापन नगर्नु भनेको समय रोक्न घडी बन्द गर्नुजस्तै हो । निरन्तर परिवर्तन भइरहने ग्राहकको व्यवहार, खुला बजार अर्थतन्त्र, विश्वव्यापीकरण, बढ्दो प्रतिस्पर्धा, विविध खालका धेरै आम सञ्चारमाध्यमले गर्दा बजारलाई थप चुनौतीपूर्ण बनाइरहेको परिप्रेक्ष्यमा विज्ञापनको महत्त्व झनै बढेको छ । अल्पकालीन बिक्री मात्र नहेरी दीर्घकालीन रणनीति अन्तर्गत गरिने विज्ञापनले उत्पादनको साख राम्रो बनाउँछ, लामो समय बजारमा राज गर्न सकिन्छ । विज्ञापनमा त्यति प्रतिस्पर्धा नभएको आजको अवस्थामा दीर्घकालीन सोचका साथ आफ्ना उत्पादनको ब्रान्डिङमा पनि ध्यान दिने हो भने सधैं सफल हुन सकिन्छ । नेपाल विज्ञापन संघका पूर्वअध्यक्ष श्रेष्ठ मार्स एडभरटाइजिङ एन्ड रिसर्चका प्रबन्ध निर्देशक हुन् ।"
क्यानडाको आरोप फाइभ आइज को सूचनामा आधारित,"नयाँदिल्ली (कास) क्यानडाका प्रधानमन्त्री जस्टिन ट्रुडोले क्यानेडियन नागरिक शिख नेता हरदीप सिंह निज्जरको हत्यामा भारतमाथि लगाएको आरोप फाइभ आइज ले दिएको सूचनामा आधारित रहेको दाबी गरिएको छ । क्यानडाका लागि अमेरिकी राजदूत डेविड कोहेनले त्यस्तो धारणा सार्वजनिक गरेका हुन् । फाइभ आइज साझेदार देशबीच भएको गोप्य सूचनाको जानकारी आदानप्रदानले नै ट्रुडोलाई भारत सरकारविरुद्ध आरोप लगाउन प्रेरित गरेको उनले बताएका छन् । अमेरिका, ब्रिटेन, अस्ट्रेलिया, क्यानडा र न्युजिल्यान्ड पाँच देशले खुफिया सूचना आदानप्रदान गर्न बनाएको गठबन्धन फाइभ आइज का रूपमा चिनिन्छ ।निज्जरको हत्यामा भारत सरकारको सुरक्षा एजेन्सीको हात रहेको ट्रुडोले सार्वजनिक रूपमा आरोप लगाएका थिए । अमेरिकी राजदूत डेविडले क्यानडाको टेलिभिजन सीटीवीलाई दिएको अन्तर्वार्तामा फाइभ आइज बीच आदानप्रदान गरिएको सूचनाले नै निज्जरको हत्यामा भारतीय एजेन्टको सम्भावित सम्बन्ध देखिएको दाबी गरेका छन् । यस मामिलामा अमेरिका र क्यानडाबीच प्रशस्तै संवाद भएको समेत उनले बताएका छन् । अमेरिकी कूटनीतिज्ञका तर्फबाट क्यानडाको पक्षमा ठूलो दाबी आए पनि आरोपलाई पुष्टि गर्ने ठोस प्रमाण भने अझैसम्म क्यानडाले दिन सकेको छैन । अमेरिकाले क्यानडाले भारतमाथि लगाएको आरोपको गम्भीरतापूर्वक जाँच हुनुपर्ने र त्यसमा भारतले सहयोग गर्नुपर्ने अभिव्यक्ति दिइसकेको छ । अमेरिकी विदेशमन्त्री एन्टोनी ब्लिंकनले क्यानडाको आरोपलाई अमेरिकाले गम्भीरताका साथ लिएको बताइसकेका छन् । भारतसँग अमेरिकासँगको बढ्दो सम्बन्धका बेला अमेरिकाको कस्तो प्रतिक्रिया होला भनेर सोधिएको प्रश्नमा अमेरिकी राष्ट्रिय सुरक्षा सल्लाहकार जेक सुलविनले यस्ता गतिविधि प्रमाणित भए कसैलाई पनि खास छुट दिन नसकिने बताएका थिए । फाइभ आइज का अन्य देशले पनि यस मुद्दामा अनुसन्धानको पक्षमा आफ्नो मत सार्वजनिक गरेका छन् । क्यानडाका प्रधानमन्त्रीले भारतमाथि लगाएको आरोपपछि दुई देशबीचको सम्बन्ध अहिलेसम्मकै खराब स्थितिमा पुगेको छ । भारतले उक्त आरोपलाई पूर्णतया अस्वीकार गरेको छ । १८ जुन २०२३ का दिन क्यानडाको सरीस्थित गुरुद्वारा नजिकै निज्जरको गोली हानेर हत्या गरिएको थियो । भारतले उनलाई खालिस्तान देशको माग गर्ने पृथकतावादी नेताका रूपमा मोस्ट वान्टेड सूचीमा राखेको थियो । उक्त घटनाको तीन महिनापछि गत साता संसद्मा बोल्दै प्रधानमन्त्री ट्रुडोले निज्जरको हत्यामा भारतीय सुरक्षा एजेन्सीको संलग्नताको सम्भावना रहेको सार्वजनिक अभिव्यक्ति दिएका थिए । संसद्मा बोलेको दुई दिनपछि पनि आफूले विश्वसनीय आधारहरूमै त्यस्तो भनेको उनले दाबी गरेका छन् ।ट्रुडोको अभिव्यक्तिपछि क्यानडाले त्यहाँस्थित भारतीय दूतावासमा रहेका एक जना उच्च कूटनीतिज्ञलाई देश निकालाको सूचना दिएको थियो । त्यसको जवाफमा भारतले पनि दिल्लीस्थित क्यानडाको उच्च नियोगबाट एक जना कूटनीतिज्ञलाई देश छाड्न आदेश दिएको थियो । दुवै देशले एकअर्को देशमा भ्रमणमा जाँदा वा त्यहाँ रहेका आआफ्ना नगरिकलाई सुरक्षित रहन ट्राभल एड्भाइजरी जारी गरेका छन् । भारतले प्रशस्तै सूचना दिँदा पनि खालिस्तान समर्थकलाई कारबाही गर्नुको साटो क्यानडा सरकारले संरक्षण गरेको आरोप लगाएको छ । क्यानडामा आफ्नो नियोग र त्यहाँका कर्मचारी असुरक्षित रहेको भन्दै क्यानडामा आफ्नो भिसा सेन्टर नै भारतले बन्द गरेको छ ।"
चीनफिलिपिन्स विवाद सतहमा,"मनिला (एजेन्सी) फिलिपिन्सले चीनमाथि साउथचाइना सीको विवादित क्षेत्रमा अवरोध खडा गरेको आरोप लगाएको छ । उक्त अवरोधलाई फिलिपिनोहरूले आफ्नो विशेष आर्थिक क्षेत्रमा माछा मार्न प्रतिबन्ध लगाइएको रूपमा बुझेका छन् । फिलिपिन्सले चीनको उक्त कदमको कडा शब्दमा निन्दा पनि गरेको छ । फिलिपिन्सको तटीय सुरक्षा र मत्स्य पालन तथा जलीय संसाधन विभागले चीनको यस अवरोधले फिलिपिनोहरूलाई माछा मार्ने र जीविकोपार्जन गर्नबाट वञ्चित गरेको भन्दै आपत्ति जनाएको हो । विभागका प्रवक्ता जय तारिएलाले आइतबार सामाजिक सञ्जाल एक्समार्फत चिनियाँ कदमको विरोध जनाएका छन् । फिलिपिनो अधिकारीहरूका अनुसार चीनले झन्डै ३ सय मिटर जल क्षेत्रमा अवरोध गरेको छ । जुन कुरा नियमित समुद्री गस्तीका क्रममा पत्ता लगाइएको तारिएलाले उल्लेख गरेका छन् ।माछा मार्ने क्रममा फिलिपिनोहरूलाई चार चिनियाँ तटरक्षक पानीजहाजले भगाउने प्रयासस्वरूप १५ वटा रेडियो चुनौती खडा गरेको तारिएलाले एक्स पोस्टमा उल्लेख गरेका छन् । फिलिपिन्स तटरक्षकले ती चुनौती सम्बोधन गर्न, आफ्नो सामुद्रिक अधिकार कायम राख्न र सामुद्रिक क्षेत्रहरूको रक्षा गर्न निरन्तर रूपमा सबै सम्बन्धित सरकारी एजेन्सीहरूसँग मिलेर काम गर्नेछन्, तारिएलाको पोस्टमा भनिएको छ । साउथचाइना सीको विवादित टापु फिलिपिन्सको ३ सय ७० किमिभित्र पर्छ । जुन अन्तर्राष्ट्रिय समुद्री कानुनद्वारा परिभाषित गरी हेगको अन्तर्राष्ट्रिय अदालतबाट पुष्टि गरिएको छ ।यद्यपि चीनले यस क्षेत्रलाई हुआङयान टापुका रूपमा आफ्नो भूभागको एक अंश भएको दाबी गर्दै आएको छ । पछिल्लो कदमबारे मनिलास्थित चिनियाँ दूतावासले भने कुनै प्रतिक्रिया दिएको छैन । विवादित क्षेत्रमा गैरकानुनी घुसपैठ, पानीको फोहोरा तथा खतरनाक डुंगा चलाएको विषयलाई लिएर पछिल्लो केही सातायता फिलिपिन्स र चीन आरोपप्रत्यारोपमा उत्रिएका हुन् ।यसैबीच, दुई दिनअघि मात्रै फिलिपिन्सले दक्षिण चीन सागरमा दाबी गरेको रिमोट आउटपोस्टमा सामग्रीहरू पठाएको जनाएको थियो । त्यसले चीनको अवरोध गर्ने र आपूर्तिमा रोक लगाउने प्रयास असफल भएको पनि फिलिपिन्सले दाबी गरेको थियो । दुई साताअघि फिलिपिन्सको आपूर्ति मिसनमा चिनियाँ पानीजहाजबाट पानीको फोहोरा फ्याँकेको थियो । जसका कारण फिलिपिनो फौजलाई विवादित टापुमा पुग्नबाट चीनले रोकेको थियो ।चीनले साउथचाइना सीको लगभग सबै क्षेत्र आफ्नो दाबी गर्दै आए पनि कतिपय भागमा फिलिपिन्सको दाबी रहँदै आएको छ । जसकारण दुई छिमेकी देश चीन र फिलिपिन्सबीच विवाद बढिरहेको छ । सागरको कतिपय भागमा भने भियतनाम, मलेसिया, ब्रुनाई र ताइवानको पनि दाबी रहँदै आएको छ । यसले गर्दा पनि शक्तिशाली मुलुक चीनसँग उसका छिमेकी देशहरू पटकपटक क्रुद्ध हुने गरेका छन् । उक्त क्षेत्र भएर हरेक वर्ष विश्वव्यापी व्यापारको झन्डै ३३७ ट्रिलियन अमेरिकी डलर वा २१ प्रतिशत व्यापार हुने गर्छ । दुई ठूला अर्थतन्त्र भएका देश अमेरिका र चीनबीच हुने विवादको एक प्रमुख मुद्दा पनि यही क्षेत्रबाट हुने व्यापारलाई मानिएको छ । यसैबीच अमेरिकी राष्ट्रपति जो बाइडेनले गत महिना आफ्नो पछिल्लो भियतनाम भ्रमणका क्रममा हतियार सम्झौता गरेका थिए । यद्यपि, ऐतिहासिक मानिएको उक्त सम्झौता अझै प्रारम्भिक चरणमै छ ।तर साउथचाइना सीमा चीनको तनाव झेलिरहेको भियतनामसँग अमेरिकी एफ १६ लडाकु विमानहरूको खरिद सम्झौताले चीनलाई उक्साउन सक्ने विश्लेषकहरू बताउँछन् । गत महिना भारत भ्रमणपछि भियतनाम पुगेका बाइडेनको वार्ता पनि उक्त हतियार सम्झौतामाथि नै केन्द्रित थियो ।अमेरिकाभियतनाम हतियार सम्झौताबाट भियतनामको ठूलो छिमेकी चीन सबैभन्दा बढी रुष्ट हुन सक्ने देखिन्छ । साउथचाइना सीमा देशहरूको विवाद सदियौंदेखिको हो । पछिल्लो केही वर्षयता भने तनाव बढ्दो क्रममा छ । विशेष गरी चीनको दाबीलाई लिएर उसका छिमेकी देशहरू भियतनाम, फिलिपिन्स, ताइवान, मलेसिया र ब्रुनाई रुष्ट हुने गरेका छन् ।"
चन्द्रयान३ : विक्रम र प्रज्ञानसँग सञ्चार विच्छेद,"काठमाडौं (कास) इन्डियन स्पेस रिसर्च अर्गनाइजेसन (इसरो) ले चन्द्रमा ल्यान्डरबाट कुनै संकेत नआएको जनाएको छ । नयाँ चन्द्र दिन सुरु हुनेबित्तिकै आफ्नो चन्द्रमा ल्यान्डर र रोभरसँग पुनः सम्पर्क स्थापित गर्ने प्रयास गरिरहे पनि अहिलेसम्म कुनै संकेत प्राप्त नभएको जनाएको हो । प्रज्ञान रोभर बोकेको ल्यान्डरले अगस्ट २३ मा चन्द्रमाको दक्षिणी ध्रुवनजिक अवतरण गरेको थियो । त्यसपछि दुई हप्तासम्म डाटा र तस्बिरहरू संकलन गर्यो । इसरोका वैज्ञानिकहरूले चन्द्रमाको रात सुरु भएपछि प्रज्ञान र विक्रम दुवैलाई स्लिप मोड मा राखिदिए । बीबीसीका अनुसार वैज्ञानिकहरूले सेप्टेम्बर २२ मा सूर्य उदाउँदा ब्याट्रीहरू रिचार्ज हुनेछन् र मोड्युलहरू पुनः जागृत हुनेछन् भन्ने आशा राखेका थिए । तर, प्रज्ञान र विक्रम दुवै स्लिप मोड बाहिर आएनन् । चन्द्रमाको रात अत्यधिक चिसो भएकाले दुवैको ब्याट्रीमा क्षति पुगेको अनुमान गरिएको छ । इसरोले गत शुक्रबार एक्समा एउटा पोस्ट गर्दै प्रज्ञान र विज्ञानसँग सञ्चार स्थापना गर्ने प्रयास जारी रहने जनाएको छ । विक्रम ल्यान्डर र प्रज्ञान रोभरसँग सञ्चार स्थापना गर्ने प्रयास जारी रहनेछ, इसरोले लेखेको थियो । बीबीसीका अनुसार चन्द्रमाको एक दिन पृथ्वीमा करिब चार हप्ता बराबर हुन्छ, प्रत्येक दिन र रात लगभग १४ दिनसम्म रहन्छ । त्यसैअनुसार चन्द्रयान३ प्रक्षेपण गरिएको थियो ताकि विक्रम र प्रज्ञानसँग काम गर्न दुई हप्तासम्म सूर्यको प्रकाश प्राप्त होस् । त्यसपछिको १४ दिन स्लिप मोड पठाउने र त्यसपछि फेरि उनीहरूसँग सम्पर्क स्थापित गर्ने इसरोको योजना थियो । तर, उक्त योजनाअनुसार सम्पर्क स्थापित भएन । रातको समयमा चन्द्रमाको सतहको तापक्रम अत्यधिक चिसो हुने भएकाले प्रज्ञान र विक्रमको ब्याट्रीले काम नगरेको हुन सक्ने अनुमान गरिएको छ । चन्द्रमाको दक्षिणी ध्रुवनजिक रातको तापक्रम नियमित रूपमा माइनस २०० डिग्री सेल्सियसदेखि २५० डिग्री सेल्सियसमा झर्ने र ब्याट्रीहरू सञ्चालन गर्न वा चलाउनका लागि डिजाइन गरिएको छैन, इसरोका पूर्वप्रमुख एएस किरण कुमारले बीबीसीसँग भनेका छन् । इसरोका वैज्ञानिकहरूले सम्पर्क स्थापित गर्नका लागि थप केही दिन प्रयास गर्ने बताएका छन् । यदि विक्रम र प्रज्ञानसँगको सम्पर्क स्थापित भएन भने चन्द्रमामा उनीहरू भारतको राजदूत का रूपमा रहिरहने इसरोलाई उद्धृत गर्दै अन्तर्राष्ट्रिय सञ्चारमाध्यमहरूले उल्लेख गरेका छन् । भारत चन्द्रयान३ को सफल मिसनपछि अमेरिका, पूर्वसोभियत संघ र चीनपछि चन्द्रमामा यान पठाउने चौथो मुलुक बन्न सफल भएको थियो । साथै चन्द्रमाको दक्षिणी ध्रुवनजिक अन्तरिक्ष यान सफलतापूर्वक अवतरण गर्ने भारत पहिलो देशसमेत बनेको छ ।"
प्रतिबन्धका बेलाभन्दा झन् घट्यो आयात,"यसैगरी ७ अर्ब ३ करोड ८६ लाख बराबरको शुद्ध फलाम र ५ अर्ब ९९ करोड ८७ लाख रुपैयाँको ३३ एमएमभन्दा कम मोटाइका फलाम तथा इस्पात, ५ अर्ब ३६ करोड ५२ लाख रुपैयाँ बराबरको ३ लाख ६६ हजार ४ सय ८१ थान स्मार्टफोन आयात भएको विभागको तथ्यांक छ । ४ अर्ब १२ करोडको सुन, ४ अर्ब ११ करोडको अन्य औषधि, ४ अर्ब ९९ करोडको डाइएमोनियम फोस्फेट र ३ अर्ब ५३ करोड ३१ लाख रुपैयाँ बराबरको अन्य कोइला आयात भएको विभागले जनाएको छ । मुलुकबाट सबैभन्दा बढी फलाम तथा अमिश्रित स्पातका सामान २ अर्ब २ करोड ४४ लाख बराबरको निर्यात भएको विभागको तथ्यांक छ । साउन र भदौमा १ अर्ब ८९ करोड ६४ लाख रुपैयाँ बराबरको गलैंचा र १ अर्ब ५० करोड ५ लाख रुपैयाँको अलैंची निर्यात भएको छ । १ अर्ब ४८ करोडको धागो, ९९ करोड ७८ लाखको अन्य फेल्ट, ८७ करोड १७ लाखको फलफूलको जुस, ७३ करोड ६६ लाखको कालो चिया, ७२ करोड २५ लाखको अनब्लिच्ड जुटका रेसा, ६९ करोड ८४ लाखको अन्य (काठका दुवै बाह्य पत्र) र ६० करोड ९९ लाख रुपैयाँ बराबरको प्रशोधित पाम तेल निर्यात भएको विभागको तथ्यांक छ ।"
चिनी अभाव बढेपछि उद्योगमन्त्री गुहार्दै व्यवसायी,"हाललाई १५ प्रतिशत भन्सार छुटमा १० हजार टन मात्रै चिनी आयात गर्न सके पनि धेरै सहज हुने जाजुले बताए । भारतले भुटान र बंगलादेशलाई चिनी दिइरहेको छ । हामीलाई पनि दिन सरकारले पहल गर्नुपर्छ, उनले भने, सहुलियत दरमा चिनी आयात गर्न भारतीय राजदूतावासमार्फत कूटनीतिक पहल गर्नुपर्छ । उपभोक्ता हित संरक्षण मञ्चका अध्यक्ष ज्योति बानियाँ भने गत वर्ष साढे २२ हजार टन चिनी ल्याए पनि यस वर्ष बिचौलियाका कारण ल्याउन नसकिएको दाबी गर्छन् । यस वर्ष प्रधानमन्त्री कार्यालय तथा अर्थ मन्त्रालयका कारण चिनी आएन, उनले भने, एक दर्जन उद्योगी र कारोबारीले भारतबाट आफ्नै बोरा पठाएर चिनी ल्याउने गरेका छन् । सरकारलाई हामीसँग पर्याप्त स्टक छ भनेर चिनी अभाव गराएका हुन् । सरकार र बिचौलिया मिल्दा यस वर्ष पनि चिनी अभाव भएको उनको भनाइ छ । सरकारको अदूरदर्शी नीतिका कारण समस्या आएको राष्ट्रिय उपभोक्ता मञ्चका अध्यक्ष प्रेमलाल मर्हजन बताउँछन् । सरकारलाई मञ्चले पटक पटक चिनीलगायत खाद्यान्न अभावका विषयमा जानकारी गराउँदा पनि गम्भीर नहुँदा यो समस्या आयो, उनले भने, अहिले चिनीको मूल्य १२०१३० सम्म पुगेको छ । यो अझै माथि पुग्छ । सरकारसरकारबीच कुरा गरी छिटोभन्दा छिटो चिनी ल्याउन पहल गर्नुपर्छ ।सरकारले भारतसँग ५० हजार टन चिनी आयातका लागि अनुरोध गरे पनि हालसम्म औपचारिक जवाफ नआएको उद्योग वाणिज्य तथा आपूर्ति मन्त्रालयका प्रवक्ता गजेन्द्र ठाकुरले जनाए । भारतमा जी२० सम्मेलन भएकाले ढिलासम्म पनि जवाफ नआएको जानकारीमा आएको उनको भनाइ छ ।"
चिनियाँ लगानी बढाउने वाचा,"नेपालमा अन्तर्राष्ट्रिय लगानी सम्मेलन हुने यसैबीच नेपाल चेम्बर अफ कमर्स र चाइना काउन्सिल फर प्रमोसन अफ इन्टरनेसनल ट्रेड सीसीपीआईटीबीच नेपालमा लगानी सम्मेलन गर्ने सहमति भएको छ । प्रधानमन्त्री दाहालको चीन भ्रमणका क्रममा भएको बीटूबी वार्तामा चेम्बर र सीसीपीआईटीबीच उक्त सहमति भएको हो । पूर्वाधार, कृषि, पर्यटन, सूचना प्रविधिलगायत क्षेत्रमा चिनियाँ लगानी प्रोत्साहन गर्न संयुक्त लगानी सम्मेलन गर्न लागिएको चेम्बरका अध्यक्ष राजेन्द्र मल्लले जनाए । चिनियाँ निजी क्षेत्रसँग द्विपक्षीय आर्थिक एवं व्यापारिक सम्बन्धबारे समेत चेम्बरले उच्चस्तरीय छलफल गरेको छ, उनले भने, सीसीपीआईटीसँग मिलेर चेम्बरले नेपालमा आगामी वर्ष अन्तर्राष्ट्रिय लगानी सम्मेलन गर्ने सहमति भएको छ ।नेपालको जलविद्युत्, कृषि, सूचना प्रविधि, पूर्वाधार विकासलगायत क्षेत्रमा लगानी गर्न चिनियाँ निजी क्षेत्रलाई अध्यक्ष मल्लले आग्रहसमेत गरे । नेपालमा चिनियाँ लगानी आउने क्रम उच्च छ, खासगरी उत्पादनवृद्धि, रोजगारी सिर्जना गर्ने महत्त्वपूर्ण परियोजनामा लगानीका लागि आग्रह गर्दछु, उनले भने । चीनसँगका सीमा नाकाहरूमा पूर्वाधार विकास गरेर आयातनिर्यातलाई सहजीकरण गर्नुपर्नेमा अध्यक्ष मल्लले जोड दिए ।समिटमा १ सय २० जना चिनियाँ कम्पनीको सहभागिता थियो । नेपालका तर्फबाट नेपाल उद्योग वाणिज्य महासंघ, नेपाल उद्योग परिसंघ, नेपाल चेम्बर अफ कमर्स, राष्ट्रिय उद्योग व्यापार महासंघका पदाधिकारीसहित करिब ५० जना उद्यमी व्यवसायी समिटमा सहभागी रहे । समिटमा चीन सरकारका उच्चपदस्थ अधिकारी र प्रधानमन्त्रीको भ्रमण दलमा सहभागी नेपाली उच्च अधिकारीको पनि सहभागिता थियो । समिटअघि बिजनेस टू बिजनेस बैठक पनि बसेको थियो । चीन नेपालमा सबैभन्दा बढी लगानी प्रतिबद्धता जनाउने मुलुक हो ।"
'नवीकरणीय ऊर्जामा नेपालका अभियानसँग हाम्रा पहल मिल्दाजुल्दा छन्,"कमर्सियल भेहिकल उद्योगको क्षेत्रमा टाटा मोटर्सले नवीनतम प्रयोग र प्रयास गर्दै आएको छ, अहिले तपाईंहरूले टाटा एस नामक विद्युतीय कमर्सियल गाडी बजारमा ल्याउनुभएको छ, यसबारे थोरै बताइदिनुहोस् न, यसले नेपालको बजारमा कस्तो प्रभाव पार्छ ? हामीले हालै मात्र नेपालमा विद्युतीय गाडी (ईभी) एस सार्वजनिक गर्यौं । यसमा निकै विकसित र इन्टेलिजेन्ट ब्याट्री म्यानेजमेन्ट सिस्टम जडान गरिएको छ । सबै ड्राइभट्रेन कम्पोनेन्ट आईपी ६७ प्रमाणित छन् । आईपी ६७ भनेको सुरक्षाको गोल्ड स्ट्यान्डर्ड हो । ब्याट्री वा अन्य पार्टपुर्जा धूलो र ढुंगाबाट सुरक्षित रहन्छन् । यसको रेन्ज १५४ किलोमिटर छ । औसत लास्ट माइल डेलिभरीभन्दा यो उल्लेख्य रूपमा धेरै हो । ईकमर्स व्यवसायी, कार्गो तथा कुरियर कम्पनी, टेलिकम र इन्टरनेट सर्भिस प्रोभाइडर कम्पनी र फास्ट मुभिङ कन्जुमर गुड्स (एफएमसीजी) डेलिभरी गर्नेहरूलाई यो ईभी उपयुक्त हुन्छ ।शतप्रतिशत नवीकरणीय ऊर्जाको प्रयोग र प्रवर्द्धनका विषयमा नेपाल उदाहरणीय देश हो । कोप२६ मा हस्ताक्षर गर्नेदेखि नेपालले सन् २०४५ सम्ममा कार्बन न्युट्रल बन्ने प्रतिबद्धता व्यक्त गरेको छ । नेपालका पहलसँग हाम्रो कम्पनीका पहल धेरै हिसाबले मिल्दाजुल्दा छन् । हामीले पनि सन् २०४५ सम्ममा नेट जिरो ग्रिन हाउस ग्यास इमिसनको लक्ष्य पूरा गर्ने घोषणा गरेका छौं । यसकारण हामीले हाम्रो पहिलो कमर्सियल ईभी भेहिकल एसलाई भारतबाहिरको पहिलो देशका रूपमा नेपालमा सार्वजनिक गरेका हौं । नेट जिरोको गन्तव्यमा पुग्न हामीले हाम्रा ग्राहकलाई पनि हामीसँगै डोर्याउनुपर्ने जिम्मेवारी छ । टाटा एस ईभीले कार्बन उत्सर्जन घटाउन सहयोग नै गर्छ भनेर कसरी भन्न सकिन्छ ?यो ईभी मूलतः तीन पिलरमा तयार भएको छ ग्रिनर, सेफर एन्ड स्मार्टर । कुनै पनि ग्राहकका लागि हामीले विकास गर्ने कुनै पनि सलुसन यिनै तीन कुरामा आधारित हुन्छन् । यी दिगो त हुनैपर्छ । तर व्यावसायिक रूपमा चल्ने (कमर्सियल्ली भायबल) पनि हुनुपर्छ । प्यासेन्जर भेहिकलको तुलनामा कमर्सियल भेहिकल किन्दा ध्यान दिइने कुरा भनेको कमर्सियल भायबिलिटी हो । कमर्सियल्ली भायबेल भएन भने जतिसुकै ग्रिन वा स्मार्ट भए पनि किन्नेले किन्दैनन् । यो विद्युतीय भएकाले टेलपाइप कार्बन इमिसनको समस्यै हुने भएन । कोइलामा आधारित ऊर्जा उत्पादन गर्ने अन्य देशको तुलनामा नेपाल शतप्रतिशत नवीकरणीय ऊर्जामा चलेको छ । यसले सम्पूर्ण भ्यालु चेनलाई नै ग्रिन बनाइदिएको छ । यस कारण हाम्रो प्रोडक्टलाई भारतबाहिर सबैभन्दा पहिला कहाँ लग्ने भनेर सोच्दा नेपाल हाम्रो पहिलो रोजाइ बन्यो । यसको लोड क्षमता कति हो ?६ हजार केजी हो । नेपालमा सवारी गुड्ने औसत समय बिहान ७ देखि साँझ ७ बजेसम्म हो । त्यो भनेको १२ घण्टा । दिनमा ८० किलोमिटरदेखि १ सय किलोमिटर क्द्नुे रहेछन्, जुन हाम्रो ईभीको लोअर रेन्ज क्यापासिटीभन्दा कम हो । एक पटक चार्ज गरेपछि तपाईंले दिनभरको काम मज्जाले भ्याउनुहुन्छ । राती स्लो चार्ज वा फास्ट चार्जमा राखे भयो । स्लो चार्ज गर्दा ब्याट्री फुल हुन करिब ६ घण्टा र फास्ट चार्ज गर्दा ९० देखि १०० मिनेटमै फुल हुन्छ । भारतका लागि बनाइएको एस ईभी र नेपालका लागि बनाइएको एस ईभीको लोअर बडी फरक छ । नेपालको नीति र भूगोल सुहाउँदो बनाएका छौं । यो गाडी किन्दा ६ वर्षको वारेन्टी पाइन्छ । यो फिल्टसहित आउने भएकाले ग्राहकलाई यसको व्यवस्थापन गर्न झन्झट हुँदैन । कुनै पनि उत्पादनका लागि ग्राहकको मनको शान्ति धेरै महत्त्वपूर्ण हुन्छ । ब्याट्री वारेन्टी ६ वर्ष वा १ लाख ६० हजार किमिमध्ये जुन पहिले आउँछ, त्यसको सुनिश्चितता गर्छौं । दोस्रो कुरा, हाम्रो यस फिल्टर भेहिकलमा टेलिमेटिक्स सिस्टम जडान गरिएको छ । चौबिसै घण्टा सञ्चालनमा रहने डेडिकेटेड सेन्टरमा बसेर आफ्ना सवारी साधनहरूको गतिविधि हेर्न र त्यसको विवरण प्राप्त गर्न सकिन्छ । गाडीमा कुनै गडबडी भए तुरुन्तै यसलाई नियाल्न र मर्मत गर्न सकिन्छ, ता कि तोकिएकै समयमा सामान डेलिभरी गर्न सकियोस् । यो जति गुड्यो, उति व्यवसाय प्रभावकारी हुने हो । ग्राहकसँगको सहकार्य के हो भन्ने कुरामा टाटा मोटर्सभित्र सिप्रदीले उदाहरणीय काम गरेको छ । हाम्रो व्यवसायमा आफ्टर सेल्स सपोर्टको ठूलो अर्थ हुन्छ, यसमा सिप्रदीले प्रेरणादायी काम गरेको छ ।टाटा मोटर्सले विभिन्न देशमा अटो उत्पादन र वाहन एसेम्ब्ली प्लान्ट स्थापना गरेको छ, नेपालमा पनि एसेम्ब्ली प्लान्ट स्थापना गर्ने विचार छ ?भारतबाहिर बंगलादेश, श्रीलंका, दक्षिण अफ्रिका, केन्या, नाइजेरिया, भियतनाम र मलेसियामा गरी ११ वटा हाम्रा एसेम्ब्ली प्लान्ट छन् । कुनै पनि ठाउँमा एसेम्बल प्लान्ट खोल्नुअघि त्यहाँको व्यावसायिक अवस्था हेर्नुपर्ने हुन्छ । व्यवसाय गर्दा राम्रो हुने देखियो भने हामी पक्कै प्लान्ट स्थापना गरिहाल्छौं । नेपालमा प्लान्ट खोल्यौं भने एउटा कुराचाहिँ पक्का छ, हामी सिप्रदीसँगै मिलेर काम गर्छौं । निकट भविष्यमै कारखाना खोल्ने भन्नेबारे अहिले नै केही भन्न सक्दिनँ ।टाटा मोटर्स रोज्ने प्रवृत्ति नेपाल र दक्षिण एसियाली देशमा कस्तो छ ? विद्युतीय र पेट्रोलियम दुवै प्रकारका सवारीको प्रवर्द्धनका लागि यहाँहरूको के योजना छ ?नेपालमा हामी ईभी व्यवसायमा भएको तीन वर्ष भयो । यस अवधिमा ईभीको पेनिट्रेसन दर करिब ८० प्रतिशतले बढेको छ । प्यासेन्जर भेहिकलमा देखिएको यत्तिको ठूलो आकर्षणले कमर्सियल भेहिकलप्रति पनि चासो बढ्ने पक्का छ । मर्मत खर्च कम हुने, इन्धन खर्च जोगिने कारणले मान्छेहरू ईभीतिर लागेका छन् । ईभीको अपरेटिङ इकोनमिक्स लो हुने भएकाले कमर्सियल भेहिकल रोज्ने क्रम प्यासेन्जरको भन्दा छिटो हुने मैले ठानेको छु । हामीले अनुभव गरेका दुइटा मात्रै समस्या भनेको रेन्ज र पर्फर्मेन्स एन्जाइटी थियो । तर प्यासेन्जर भेहिकलको अनुभवले ईभीप्रतिका ती संशय हटाइसकेको छ । कुनै पनि भूगोलमा समस्या नहुने देखिएपछि ईभी रोज्ने क्रम निकै बढेको छ । अहिले त चार्जिङ सुविधा पनि बढिरहेका छन् । प्यासेन्जर र कमर्सियल दुवै प्रकारका ईभीको बजार नेपालमा बढ्ने निश्चित छ ।नेपालमा ब्याट्री मर्मत केन्द्र बनाउनेबारे हामीले अध्ययन र लगानी गर्ने सोचिरहेका छौं । ब्याट्री बिग्रियो भन्दैमा नयाँ फेर्नुपर्छ भन्ने छैन । निकै थोरै पैसामा त्यसलाई मर्मत गर्न सकिन्छ । नेपालका ईभी विक्रेताहरूले यहाँका बिमा कम्पनीसँग साझेदारी गरेर विद्युतीय सवारीको नयाँ बिमा नीति ल्याउने तयारी गरेका छन् । अटो प्लस नामक नयाँ नीतिका लागि पहल भएको छ । यसअघि ब्याट्री बिमा कम्पनीबाट ५० प्रतिशत मात्रै भुक्तानी हुन्थ्यो । तर अब यो अटो प्लसमा तिनीहरूले ईभीको सबैभन्दा महत्त्वपूर्ण कम्पोनेन्ट, ब्याट्रीमा शतप्रतिशत परिपूर्ति गर्नेछन् । दुर्घटनालगायत कारणले अन्य पार्टपुर्जा टुटफुट भए पनि बिमाले नै मर्मतकभर गर्नेछ । यो भनेको शून्य मूल्यह्रास (जिरो डेप्रिसिएसन) हो, उपभोक्ताले कुनै मूल्य चुकाउनु पर्दैन । पहिलापहिला टाटाका सवारी सडकमा जताततै देखिन्थे, बीचमा केही कम भएको देखियो, अहिले टाटाले पुनरागमन गर्न खोजेको आभास हुन्छ, तपाईंको आफ्नो बजार विश्लेषणचाहिँ कस्तो छ ? व्यावसायिक सवारीसाधन उद्योग रूपान्तरण भइरहेको हामी सबैलाई थाहा छ । हामी सन् १९८२ मा नेपाल आएका थियौं । अहिले ४१ वर्ष भइसक्यो, ४१ वर्षमा नेपालको सवारीसाधनमा आएका सबै प्रकारका उतारचढाव देखेका छौं । जीवनमा आउने उतारचढाव जस्तै व्यापारमा पनि उतारचढाव हुन्छन् । हामीमा पनि उतारचढाव नआउने कुरै भएन । सिप्रदीका ग्राहकले केकस्ता सवारीसाधन प्रयोग गर्छन् र त्यसलाई टाटाले कसरी उनीहरूको चाहना पूरा गर्छ भन्ने यो ४१ वर्षको दौरानमा देख्न सक्नुहुन्छ । ग्राहकले के चाहन्छन् भन्ने तपाईंहरू कसरी थाहा पाउनुहुन्छ ? ग्राहकले के चाहन्छन् भनी बुझ्न सबैभन्दा धेरै ग्राहकसँग समय बिताउनुपर्छ । ग्राहकलाई लगातार मेरो सामान यस्तो छ र उस्तो छ भन्ने होइन । गाडी किन्न आएका ग्राहक के चाहन्छन् भन्ने कुरा उनीहरूबाटै थाहा हुन्छ । धेरैभन्दा धेरै ग्राहकका कुरा सुनेपछि सोहीअनुसारको गाडी तयार पार्दा यसप्रति मानिस आकर्षित हुन्छन् । म आफैं पनि ग्राहकहरूसँग बसेर उनीहरूको व्यवसायबारे कुरा गर्छु, सिमेन्ट उद्योगमा के भइरहेको छ, पूर्वाधार उद्योगमा के भइरहेको छ, ईकमर्समा के भइरहेको छ । अनि अबको बजार कहाँ जान्छ भन्ने कुरा थाहा पाउँछौं । आज बजारमा दिगोपनतर्फ ठूलो परिवर्तन भएको छ । जलवायुको परिवर्तनका लागि सबै सजग भएका छन् । ईकमर्समार्फत बजार डिजिटाइजेसन हुँदै छ । मानिसले घरबाटै सामान किनिरहेका छन् । यसकारण ग्राहकको चाहना थाहा पाउन हामीले धेरैभन्दा धेरै उनीहरूको कुरा सुन्नुपर्छसुन्ने गरेका छौं । नेपालको अटोमोबाइल क्षेत्र अन्य देशको तुलनामा कस्तो पाउनुभएको छ ?प्रत्येक देश फरकफरक छन् । कुनै पनि देशको परिस्थिति र बजार फरकफरक हुन्छ । तपार्इं भियतनाम वा नेपाललाई हेर्नुभयो भने, प्रत्येकको बजारबारे आआफ्नै प्रकारको क्षमता देख्नुहुन्छ । नेपालमा बिक्रीपछिको वितरण गर्ने तरिकाजस्ता साधारण कुरा तपाईंले देखाउनु हुने मनोवृत्ति, हाम्रो टोलीले गर्ने पहल, उनीहरूको काम गर्ने तरिकामा अत्यन्तै सक्रिय छन् । नेपालमा ग्राहकसँगको सम्बन्ध अन्य दक्षिण एसियाली देशहरूभन्दा धेरै गहिरो छ । नेपालको सन्दर्भमा मैले कुनै पनि कुरामा लगाव भएपछि त्यसमा तल्लीन हुने देखेको छु । विद्युतीय गाडीमा पनि यहाँका मानिसमा त्यो हुटहुटी देखिन्छ । नयाँ टेक्नोलोजीलाई चाँडै स्वीकार गर्ने यहाँको परम्परा देखिन्छ । विद्युतीय सवारीसाधनमा अबको भविष्य के हुन्छ ? विद्युतीय सवारीसाधनमा हालको प्रविधि निकै उच्च हुँदै जानेछ । भविष्यमा झन्झन् नयाँ र प्रविधि भित्रिनेछन् । टेलिमेटिक्सजडित सवारीसाधन आउँदै छन् । यस्ता सवारीसाधन डिजिटल इकोसिस्टममा आउने अर्को परिवर्तनका सूचक हुन् । सुरुमा विद्युतीकरण र त्यसपछि टेलिमेटिक्स जडित सवारीसाधनले बजार ओगट्नेछन् । यस्तो अवस्थाका लागि नेपाली व्यवसायीले पनि आफूलाई तयार राख्नुपर्छ । यसले वास्तवमै बजार रूपान्तरण गर्नेवाला छ । सवारीसाधन अब पांग्रामा उत्पादन हुने छैनन् । यो कार अन ह्विल वा ट्रक अन ह्विल होइन, यो पांग्रामा सफ्टवेयर हुन्छ । तपाईं गाडीमा के भइरहेको छ, जहाँसुकैबाट हेर्न सक्नुहुन्छ । गाडीलाई जहाँसुकैबाट स्वीच अन गर्न सक्नुहुन्छ, बन्द गर्न पनि सक्नुहुन्छ । तपाईंको बच्चा कारमा छ भने चालकले तिनीहरूलाई स्कुल लैजाँदै छन् या अरू कहाँ लैजान्छन्, जहाँसुकैबाट हेर्न सक्नुहुन्छ । आगामी गाडीमा यस्ता धेरै विषय परिवर्तन हुँदै जानेछन् ।"
अर्थ संक्षेप,"होन्डाको ॅदसैंमा दस लाख योजनाकाठमाडौं (कास) होन्डा टु ह्विलर्सको आधिकारिक विक्रेता स्याकार ट्रेडिङ कम्पनीले दसैंमा दश लाख योजना ल्याएको छ । यस योजनाअन्तर्गत ग्राहकले होन्डाका कुनै पनि मोटरसाइकल तथा स्कुटर खरिदमा स्क्र्याच कुपन प्राप्त गरी १० लाख नगद जित्न सक्नेछन् । चुज योर च्वाइसअन्तर्गत ग्राहकले १० हजार रुपैयाँसम्मको थप स्क्र्याच कार्ड पाउने पनि कम्पनीले जारी गरेको विज्ञप्तिमा उल्लेख छ । अथवा १२ हजार ५ सय बराबरको ५ वर्षे एएमसी प्याकेज पाइने बताइएको छ । कम्पनीले ग्राहकलाई थप आकर्षक योजना प्रदान गर्ने उद्देश्यले रु १ फाइनान्स योजनामा पनि दसैंमा दस लाख योजना उपलब्ध गराइरहेको कम्पनीले जारी गरेको विज्ञप्तिमा जनाइएको छ । होन्डा बिग बाइकको खरिदमा १ लाखसम्मको आकर्षक छुट पनि उपलब्ध हुने कम्पनीले जनाएको छ ।बजारमा हुम्तो ब्रान्डका सामग्री काठमाडौं (कास) नेपाली बजारमा हुम्तो ब्रान्डका सामग्रीको बिक्री सुरु भएको छ । हाइकिङ तथा ट्रेकिङमा आवश्यक लत्ताकपडा र जुत्ताका लागि परिचित हुम्तो ब्रान्डका विभिन्न सामग्रीले नेपाली बजारमा प्रवेश पाएका हुन् । उक्त ब्रान्डका सामग्री वितरणका लागि कुमारी इन्क प्राइभेट लिमिटेडले कम्पनीबाट आधिकारिक विक्रेताको मान्यता पाएको छ । काठमाडौंको न्युरोडस्थित नेपा कम्प्लेक्समा शोरुमसहितको बिक्री केन्द्र स्थापना भएको छ । अल्ट्राम्याराथन धावक मीरा राई, तेक्वान्दो खेलाडी आयशा शाक्य, कराँते खेलाडी मण्डेकाजी श्रेष्ठ, राष्ट्रिय फुटबलर विकेश कुथु र हुम्तो ब्रान्डका सीईओ लिउ लियाङबिनले उक्त शोरुम उद्घाटन गरे । आइडिया, इन्भेस्टमेन्ट सर्कल र कुसोमबीच उद्यमशीलता प्रवर्द्धन सम्झौता काठमाडौं (कास) केयू स्कुल अफ म्यानेजमेन्टको आइडिया एक्सन, इन्भेस्टमेन्ट सर्कल र कुसोमका पूर्वविद्यार्थीहरूको संगठन कुसोम अलुम्नाईबीच उद्यमशीलता प्रवर्द्धन गर्ने गरी समझदारीपत्रमा हस्ताक्षर भएको छ । कुसोमका विद्यार्थीलाई उद्यमशीलता र लगानीसम्बन्धी गतिविधिमा शिक्षित र संलग्न गराउने लक्ष्यस्वरूप यो सम्झौता गरिएको केयू स्कुल अफ म्यानेजमेन्टले जनाएको छ । सम्झौताले तीनै संस्थासँग सम्बन्धित उद्यमीलाई प्राविधिक सहयोग प्रवाह गर्न एकअर्काको कोर स्ट्रेन्थको लाभ लिन सक्ने बाटो खुलेको छ, केयू स्कुलले जारी गरेको विज्ञप्तिमा उल्लेख छ ।केन्ट आरओको खरिदमा उपहार काठमाडौं (कास) नेपालमा केन्ट उत्पादनको आधिकारिक वितरक सीजी इलेक्ट्रोनिक्स अन्तर्गतको ईओएलले दसैं, तिहार र छठ पर्वलक्षित अफर ल्याएको छ । पानी शुद्धीकरणका लागि केन्ट आरओको जुनसुकै मोडल खरिद गर्नेलाई यस अफरअन्तर्गत सीजी ब्रान्डको भ्याकुम फ्लास्क उपहारस्वरूप प्रदान गरिने कम्पनीले जनाएको छ । पिउने पानीमा उच्च टीडीएस, ब्याक्टेरिया, भाइरस, कीटनाशक र अन्य हानिकारक रसायन मिसिने भएकाले त्यस्ता तत्त्व हटाई पानी शुद्धीकरणका लागि केन्ट आरओ उपयोगी हुनेछ, कम्पनीले जारी गरेको विज्ञप्तिमा भनिएको छ । केन्ट ब्रान्डका अन्य वाटर प्युरिफायर, एयर प्युरिफायर, भ्याकुम क्लिनर तथा स्मार्ट किचन उपकरण पनि उपलब्ध छन् ।"
डिजिटलमा फेरिएको उद्घाटन समारोह,"(हाङचउ)बहुप्रतीक्षित उद्घाटन समारोह पनि समाप्त भएको छ, हाङचउ एसियाली खेलकुद २०२३ को । जतिले एसियाली खेलकुदको पुराना संस्करणको उद्घाटन समारोह हेरेका छन्, तिनको भनाइ थियो, यसपल्टको कार्यक्रम अझ भव्य रह्यो । र, सबैको के पनि अनुभव रह्यो भने ठूल्ठूला प्रतियोगिताको उद्घाटन समारोह आयोजना गर्ने शैली फेरिएको छ । पारम्परिक रूपमा जसरी मार्चपास हुने गर्थ्यो, त्यो फेरिएको छ । कार्यक्रममा जे जस्ता सांस्कृतिक कार्यक्रम हुन्थे, ती फेरिएका छन् । मार्चपासमा सहभागी हुनेले लगाउने लुगाको शैली फेरिएको छ ।सबैभन्दा ठूलो यस्ता कार्यक्रम अचेल उद्घाटन समारोह डिजिटल हुन थालेको छ । यसका लागि फेरि हाङचउ जत्तिको सहरमा हुन लागेको प्रतियोगिताबाट अपेक्षा पनि गर्न सकिन्छ । यसपल्ट एसियाली खेलकुदको सबैभन्दा आकर्षक र रोमाञ्चक क्षण भनेकै डिजिटल टर्च बियरर रहे । एसियाली खेलकुदको सबैभन्दा ठूलो महोत्सवमा डिजिटल फिगरले दीप प्रज्वलित गरेको नै यो पहिलोपल्ट हो । उनले उद्घाटन समारोह आयोजित ओलम्पिक रंगशाला प्रवेश गर्न अगाडि छिङताङ नदी पार गरे, अनि चीनकी पूर्वपौडी स्टार वाङ सुनसँगै दीप प्रज्वलित गरे ।त्यस डिजिटल फिगरले जुन स्तम्भमा दीप प्रज्वलित गरेका थिए, त्यो पनि वेभ को आकारमा थियो । छिङताङ नदी हाङचउको मुख्य परिचय मानिन्छ भने यसको आधुनिक परिचय हो, टेक्निकल हब । आयोजकले प्रतियोगितालाई सकेसम्म अत्यधिक रूपमा आयोजनाको प्रयास गरिरहेको छ । अर्कोतर्फ यसपल्टको उद्घाटन समारोह छोटो रह्यो, तर मीठो रह्यो । स्थानीय समयअनुसार छ बजे सुरु भएको कार्यक्रम के ठ्याक्कै दस बजेको थियो, टुंगिहाल्यो । मार्चपासमा सहभागी हुनेलाई ट्र्याकमा एक चक्कर पनि लगाउन दिइएन । अझ कार्यक्रमका लागि ट्र्याक नै छोपिएको थियो । मार्चपासमा आउने जत्तिलाई प्रवेश गर्नेबित्तिकै केही दूरीपछि दर्शकदीर्घामा लगिएको थियो । त्यसै कारण यो पट्यारलाग्दो रहेन । न त लामै । रंगशालाको एकछेउ यस्तो पेन्टेड स्क्रोल राखिएको थियो, जसको मद्दतले थ्री डी भिजुअल प्रभाव निकालिएको थियो । यसको मद्दतले रंगशालाभित्रै नदी पनि देख्न पाइएको थियो, पानी पनि परेको थियो । एउटा फरक के रह्यो भने यो नयाँ प्रविधिका लागि बुनिएको कथा भने पुरानो थियो, हजारौं वर्ष पुरानो हाङचउ सहरको कला र संस्कृति ।यसक्रममा एउटा यस्तो युवाको सोच तयार पारिएको छ, जसले पाँच हजार वर्ष पुरानो चिनियाँ समाजसम्म पुग्छन् । त्यो पनि सङ राजवंशसम्म । त्यति बेला हाङचउ आफैंमा चीनको राजधानी थियो । ती युवा चीनको प्राचीन सहर लियाङचुसम्म पनि पुग्छन्, जहाँ चीनको अहिलेको आधुनिक सभ्यता सुरु भएको मानिन्छ । यस्तोमा देखाउँछ, चीनले आफ्नो इतिहास बिर्सेको छैन । न त बिर्सन चाहन्छ । बरु यसलाई नयाँ प्रविधिसँग जोड्न चाहन्छ । यसकै उदाहरण हो, आवर एसिया गीत पनि । त्यति बेला यो गीत खुबै लोकप्रिय रहेको थियो ।यो गीत खासमा बेइजिङमा आयोजित एसियाली खेलकुदकै क्रममा सिर्जना गरिएको थियो, नयाँ शैलीमा । यही गीत यसपल्ट पनि प्रयोगमा आयो, तर यो गीतमा अहिले पुरानो शैली प्रयोग गरिएको छ । लगभग ३३ वर्ष अगाडि चिनियाँ राजधानीले पहिलोपटक एसियाली खेलकुदको आयोजना गरेको थियो र यो थियो, चीनले आयोजना गरेको पहिलो ठूलो अन्तर्राष्ट्रिय प्रतियोगिता । चीनले यसपल्टको उद्घाटन समारोहका क्रममा यो तीन दशकको अवधिमा देशले कति प्रगति गरेको छ, त्यो देखाएको छ । चिनियाँ मिडियाले यस्तै दाबी गरेका छन् ।"
प्रदीपको सुखद जित,ह्यान्डबल ः ह्यान्डबलमा महिलातर्फ नेपाल आयोजक चीनसँग ५७१० अंकले पराजित भयो ।
एपेक्स विजयी,"काठमाडौं (कास) एपेक्स अन्तरकलेज क्रिकेट प्रतियोगितामा आयोजकले विजयी सुरुआत गरेको छ । हब इन्टरनेसनल एजुकेसनको प्रस्तुतिमा एपेक्स कलेजको आयोजनामा आइतबार सुरु प्रतियोगितामा एपेक्सले थेम्स इन्टरनेसनल कलेजलाई ७ विकेटले पराजित गर्यो ।निर्धारित २० ओभरको खेलमा थेम्स १४४ ओभरमा ५० रनमा अलआउट भयो । आकाश पौडेल र हरिश बडूले ४४ विकेट लिँदै थेम्सलाई धराशायी बनाए । आकाशले ११ र हरिशले १४ रन खर्चेका थिए । थेम्सबाट फाहिद मोहम्मदले १३, विकेन त्वानाबासुले ९ र निश्चल रञ्जितले ७ रन बनाए ।तल्लो मूलपानी क्रिकेट मैदानमा एपेक्सले १०२ ओभरमै लक्ष्य पूरा गरेको थियो । हरिशले २७ बलमा २४, भिजन श्रेष्ठले १० र राहुल सहनीले ४ रन बनाए । थेम्सका विनय मल्ल र उत्कृष्ट खनालले ११ विकेट लिए ।"

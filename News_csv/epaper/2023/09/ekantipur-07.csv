शीर्षक,विवरण
संसद् फेरि बिजनेसविहीन,"यो विधेयक सम्बन्धित मन्त्रीले अघि बढाउन तयार नभएपछि रोकिएको छ, मन्त्रीज्यूले अध्ययन गर्न समय चाहियो भनेपछि विधेयक रोकिएको हो, उनले भने ।राष्ट्रिय सभाबाट पारित भएकासहित प्रतिनिधिसभामा १२ विधेयक आएकामा ११ वटा समितिमा छन् । केही नेपाल ऐनलाई संशोधन गर्न बनेको विधेयक भने संशोधनको प्रक्रियामा छ । संसद्मा नयाँ विधेयक दर्ता भएको छैन, प्रतिनिधिसभामा आएका ११ विधेयक समितिमा विचाराधीन छन् । एउटा संशोधनको प्रक्रियामा छ, संसद् सचिवालयका प्रवक्ता एकराम गिरीले भने, सदनमा छलफल गर्ने कुनै पनि विधेयक छैन । समितिमा रहेको विधेयकमाथिको प्रतिवेदन तत्काल सदनमा प्रस्तुत गर्ने अवस्था पनि देखिँदैन ।एमालेका सचेतक महेश बर्तौलाले सरकारले संसद्लाई प्राथमिकतामा नराखेकै कारण बिजनेसविहीन भएको बताए । शून्य र विशेष समय चलाएर जनताले तिरेको करबाट खर्च गरिरहने ? उनले भने, सरकारले संसद्लाई बिजनेस दिन चाहेकै छैन । प्रतिनिधिसभा सुरु भएको आठ महिनामा सरकारले सम्पत्ति शुद्धीकरण, संवैधानिक परिषद्, बेपत्ता पारिएका व्यक्तिको छानबिन, सत्य निरूपण तथा मेलमिलाप आयोगलाई संशोधन गर्न बनेको विधेयक र केही नेपाल ऐनलाई संशोधन गर्न बनेको विधेयक मात्रै ल्याएको छ । त्यस्तै राष्ट्रिय सभामा यही अवधिमा विद्युतीय व्यापार विधेयक मात्र दर्ता गरिएको छ । पछिल्लो आठ महिनामा दुवै सदनबाट आर्थिक विधेयकबाहेक मिटरब्याजसम्बन्धी एउटा मात्र विधेयक पारित भएको छ । यो पनि रीत नपुर्याई हतारमा पारित भएको हो, बर्तौलाले भने, सरकारको प्राथमिकता संविधान कार्यान्वयन गर्ने कानुन बनाउने हो तर सरकारको ध्यान आयु लम्ब्याउनेतिर छ । सत्ता गठबन्धनमा रहेका दललाई चित्त बुझाउनमै सरकार व्यस्त रहेको एमालेको आरोप छ । सरकार आन्तरिक भागबन्डा र कलहले थिलथिलो भएको छ । सत्ता गठबन्धनमा रहेको एउटा दललाई मिलायो, अर्को बिच्किन्छन्, त्यसैले सरकारलाई दलहरू मिलाउनै फुर्सद छैन, उनले भने, संसद् अवरोध हुँदा हाम्रो कारणले जनताको कुरा सदनमा आउन नसकेको आरोप लाग्यो । सदन चले पनि सरकारले बिजनेस दिन सकेको छैन । साउन १० देखि भदौ ५ सम्म एमालेकै कारण संसद् अवरुद्ध भएको थियो । राष्ट्रिय सभा सदस्य अनिता देवकोटाले संविधान कार्यान्वयन गर्न आवश्यक पर्ने कानुन बनाउन पनि सरकारले संसद्लाई बिजनेस दिनुपर्ने बताइन् । उनकै नेतृत्वमा बनेको उपसमितिले संविधान कार्यान्वयन गर्न अझै ४० वटा संघीय कानुन बनाउनुपर्ने निष्कर्ष निकालेको छ । कानुन नबन्ने हो भने संघीयता धराप हुने र व्यवस्था नै संकटमा पर्ने खतरा छ, राष्ट्रिय सभा सदस्य देवकोटाले भनिन्, सरकारले संसद्लाई फुल बिजनेस दिनका लागि यी कानुन ल्याउन प्राथमिकता दिनुपर्छ । प्रधानमन्त्रीलाई भेटेर पनि संसद्मा बिजनेस दिन आग्रह गरेको उनले बताइन् । राष्ट्रिय सभाले पारित गरेर पठाएको विधेयक पनि प्रतिनिधिसभामा अड्किएको छ, उनले भनिन्, राष्ट्रिय सभाले पारित गरेको तर प्रतिनिधिसभाको कार्यकाल सकिएपछि निष्क्रिय भएका पाँचवटा विधेयक जस्ताको तस्तै भए पनि अघि बढाउन प्रधानमन्त्रीलाई आग्रह गरेका छौं । यस्ता विधेयक ल्याउने हो भने संसद्मा बिजनेसको खाँचो हुँदैन । संघीय कानुन नबन्दा साझा सूचीमा रहेको अधिकार प्रयोगमा किचलो देखिएको उनको भनाइ छ । स्थानीय तहका उपमेयरलाई न्याय सम्पादनको अधिकार दियौं, प्रहरीबाट सहयोग भएको छैन, उनले भनिन्, प्रहरी ऐन नआएको कारणले समस्या भएको हो । त्यस्तै संघीयता कार्यान्वयन गर्न नभई नहुने निजामती कर्मचारीसम्बन्धी विधेयक र संघीय शिक्षा ऐन संशोधन विधेयक पनि सरकारले अघि बढाएको छैन । अघिल्लो प्रतिनिधिसभाको राज्य व्यवस्था समितिबाट पारित गरेर सदनमा पुगिसकेको संघीय निजामती विधेयक २०७८ असोज २२ मा संसद्बाट फिर्ता भए पनि सरकारले अर्को विधेयक दर्ता गर्न सकेको छैन । शेरबहादुर देउवा नेतृत्वको मन्त्रिपरिषद्को २०७८ असोज १९ को बैठकले प्रतिनिधिसभामा रहेको विधेयक फिर्ता लिने निर्णय गरेको थियो । यति मात्रै होइन, मन्त्रिपरिषद्को अघिल्लो साउन १६ को बैठकले संघीय शिक्षासम्बन्धी विधेयक स्वीकृत गरेर संसद्मा पेस गर्ने निर्णय भए पनि सरकारले अझै पेस गर्न सकेको छैन । मन्त्रिपरिषद्बाट स्वीकृत भएको विधेयक स्वार्थ समूहमा पुग्यो तर संसद्मा आएन, रास्वपाकी सांसद सुमना श्रेष्ठले भनिन्, निजामती विधेयक आउँछ भनेर हल्ला हुन्छ तर आउँदैन । संसद्लाई सरकारले बिजनेस दिनै सकेन । शिक्षासम्बन्धी विधेयकमा राखिएको प्रावधानमा विरोध भएपछि सरकारले संशोधन गरेर मात्रै पेस गर्न लागेको हो ।संसदीय मामिला तथा कानुनमन्त्री धनराज गुरुङले भने संसद्लाई तत्काल बिजनेस उपलब्ध गराउने बताए । शिक्षा र निजामती कर्मचारी विधेयक यही साता संसद्मा लैजान्छौं, उनले भने । निजामती कर्मचारी विधेयक बुधबार मन्त्रिपरिषद्को विधायन समितिले टुंग्याएको उनले बताए । अब बस्ने मन्त्रिपरिषद् बैठकले उक्त विधेयक स्वीकृत गरेर संसद्मा पेस गर्ने उनले जानकारी दिए । संसद्लाई बिजनेसविहीन बनाउँदैनौं, उनले भने ।"
बेथितिको 'दलदलमा सुदूरको स्वास्थ्य,"(धनगढी)धनगढी उपमहानगरपालिका१४ का ४३ वर्षीय तुलाराम घर्ती मगर केही दिनयता पेट दुख्ने समस्याबाट ग्रस्त छन् । दुखाइ बढ्न थालेपछि उनी भदौ ६ गते बिहानै सेती प्रादेशिक अस्पताल पुगे । सर्जरी विभागमा जाँच गर्ने टिकट लिएका उनको जँचाउने पालो आउँदा मध्याह्न भइसकेको थियो । डाक्टरले उनलाई पेट दुखाइको कारण (एक्युट क्याल्कुलस पोलालाइटिस) भएकाले शल्यक्रिया (अपरेसन) गर्नुपर्ने बताए । अस्पतालमा बिरामीको चाप रहेको भन्दै अपरेसनका लागि २०८१ फागुन १९ गतेको पालो दिइयो । पेट दुखाइको उपचार हुने आसले अस्पताल पुगेका घर्ती मगर अपरेसन गर्न ५ सय ५८ दिन कुर्नुपर्ने भएपछि अहिले बिलखबन्दमा परेका छन् । धनगढीका निजी अस्पतालमा बिरामीले चाहेका बेला यस्तो अपरेसन हुने भए पनि खर्च धान्न नसक्ने हुँदा उनी निराश भएर घर फर्केका छन् । अपरेसन गराएकाको अनुभवमा प्रादेशिक अस्पतालमा २० हजार रुपैयाँमा हुने यो अपरेसनको खर्च निजीमा कम्तीमा ८० हजार पर्छ । आर्थिक अभाव भएकाले सेती अस्पतालले दिएको पालोको मिति कुर्नुको विकल्प नभएको घर्ती मगरले बताए । निजीमा उपचार गराउने हैसियत छैन, उनले भने, सेती अस्पतालमा मेरो पालो आउँदासम्म बाँच्ने हुँ कि नाइँ ? सुदूरपश्चिमकै सबैभन्दा ठूलो सरकारी प्रादेशिक अस्पतालमा एउटा मात्रै अपरेसन थिएटर र २८ बेड क्षमताको सर्जरी वार्ड छ । अस्पतालमा जनरल सर्जरी विभाग प्रमुख डा ललित विक सीमित क्षमताका कारण बिरामीले पालो कुर्नुपर्ने बाध्यता रहेको बताउँछन् । सुदूरपश्चिमको एकमात्र रेफरल अस्पतालमा प्रदेशका नौवटै जिल्लाका बिरामी आउँछन् । प्रभावकारी उपचारको आसमा यहाँ आउने बिरामीले भने अनेक सास्ती भोग्नुपरेको छ । यो अस्पतालको ठूलो असुविधामध्ये हो भिडिओ एक्सरे सेवा । अस्पतालमा बिरामीलाई आवश्यक परेका बेला भिडियो एक्सरे सेवा पाउनु चिट्ठा परेसरह हो । सेतीमा भिडियो एक्सरे गर्नुपर्ने बिरामीको चापलाई नियन्त्रण गर्न कोटा प्रणाली लागू गरिएको छ । रेडियोलोजिस्ट एक जनामात्र रहेकाले अस्पतालमा दैनिक बढीमा २० जनाले मात्रै भिडियो एक्सरे गर्न पाउने अवस्था छ । त्यही कारण कतिपय बिरामीले त तीनचार दिन पालो पर्खनुपर्ने बाध्यता छ । गत बुधबार कैलालीको फूलबारीबाट आएका जग्गुराम चौधरी भिडियो एक्सरेको पालो नपाएर घर फर्किरहेका थिए । चौधरीजस्तै दैनिक धेरै जनाले तेब्बर शुल्क तिरेर निजीबाट सेवा लिनुपरेको छ । सेतीमा ४ सय रुपैयाँमा हुने भिडियो एक्सरे निजीमा १ हजार २ सय रुपैयाँ लाग्छ । सेतीमा भएका यस्ता बेथितिबारे प्रदेशसभामा बारम्बार आवाज उठ्ने गरे पनि सुनुवाइ भने छैन । पटकपटक अस्पतालको सेवा सुधारबारे प्रश्न उठाउँदा पनि सरकारले चासो नदिएको प्रदेशसभाका स्वतन्त्र सांसद तारा जोशी गुनासो गर्छन् । अस्पताल पुगेका बिरामीले सहज रूपमा उपचार नपाएको भन्दै उनले असार अन्तिम साता संसद्मै प्रादेशिक अस्पताललाई माफिया अस्पतालको संज्ञा दिएका थिए । दूरदराजबाट विपन्नहरू ऋणकर्जा गरेर उपचारका लागि सेतीमा आउँछन् तर उपचार नपाएर हैरानी व्यहोर्नुपर्छ, सांसद जोशीले भने, नियोजित रूपमा उनीहरूलाई प्राइभेट अस्पतालमा लखेटिन्छ । प्रादेशिक अस्पतालमा यस्तो परिस्थिति आफैं निर्माण भएको भने होइन । सम्बन्धित विधाका चिकित्सक र विभागीय मन्त्रालयका रूपमा रहेको सामाजिक विकास मन्त्रालयकै गैरजिम्मेवार भूमिकाले सुदूरपश्चिमको स्वास्थ्य सेवा अस्तव्यस्त बन्दै गएको छ । सेतीमा भिडियो एक्सरे सेवा दिने एक जना रेडियोलोजिस्टको मात्रै स्थायी दरबन्दी छ । डा निरज अर्याल दरबन्दीका रेडियोलोजिस्ट हुन् । तर, डा अर्यालकै रुचि र पहलमा उनलाई सामाजिक विकास मन्त्रालयले ०७९ भदौ ३० देखि मन्त्रालय मातहतकै प्रदेश स्वास्थ्य आपूर्ति व्यवस्थापन केन्द्र प्रमुख बनाएर पठाएको छ । जबकि, उनको नेपाल स्वास्थ्य सेवा ऐन, २०५५ को सेवा समूहका लागि चाहिने योग्यताको मापदण्ड नै मिल्दैन । दरबन्दी सेतीमै भएकाले अहिले पनि पारिश्रमिक सेतीबाटै बुझ्ने गरेका डा अर्याल आपूर्ति केन्द्रमा गएपछि सेतीमा उनी नेतृत्वको रेडियोलोजी विभागको सेवा प्रभावित भएको छ । तीन महिनाअघिसम्म छात्रवृत्ति करार सेवा र काजमा रहेका अन्य तीन जना चिकित्सक भएकाले जेनतेन सेवा चलेकै थियो । अहिले दुई जना सरुवा भएर गएपछि डा सन्दीप भण्डारी एक्लैले सेवा धानिरहेका छन् । यस्तै अवस्था हो भने रेडियोलोजी सेवा बन्द हुने अवस्थामा पुग्ने निश्चित छ, मेडिकल सुपरिन्टेन्डेन्ट डा हेमराज पाण्डेले भने, एक जनाले भए पनि सक्ने जति सेवा दिइरहेकै छन् । यस्तै हो भने सेवा बन्द हुन्छ कि भन्ने डर छ । यहाँ एक दिनमा एक सय जनाभन्दा बढी बिरामी भिडियो एक्सरे, सिटिस्क्यान सेवा लिन आउने गरेको अस्पतालको तथ्यांक छ । सामाजिक विकास मन्त्रालयले नै सेती प्रादेशिक अस्पतालमै कार्यरत डा जगदीश जोशीलाई ०७८ चैत २५ देखि सुदूरपश्चिम स्वास्थ्य निर्देशकको जिम्मेवारीमा खटाएको छ । आकस्मिक उपचार विशेषज्ञ (एमडीजीपी) डा जोशी सेतीका लागि अत्यावश्यक थिए । तर, डा जोशीकै प्रयासमा उनलाई निमित्त निर्देशक पदमा पठाइएको छ । हाल पनि पारिश्रमिक सेतीबाटै बुझ्दै आएका डा जोशीको पनि नेपाल स्वास्थ्य सेवा ऐन, २०५५ को सेवा समूहका लागि चाहिने योग्यताको मापदण्ड मिल्दैन । निर्देशनालय, आपूर्ति केन्द्रजस्ता आर्थिक कारोबार हुने ठाउँमा जान कर्मचारीको आफ्नो जोडसँगै राजनीतिक तहबाट पनि चासो रहने गरेको छ । आपूर्ति केन्द्रले प्रदेश मातहतका सरकारी स्वास्थ्य संस्थाका लागि वार्षिक करोडौंको उपकरण र औषधि खरिद तथा वितरण गर्छ । औषधि तथा उपकरण खरिदमा आउने कमिसनको लोभमा आपूर्ति केन्द्रमा जान तँछाडमछाड हुने गरेको हो, सामाजिक विकास मन्त्रालयका एक अधिकृतले भने, एकातिर मन्त्री र सांसदहरू अस्पताल सेवा सुधार्छौं भन्दै भाषण गर्छन् तर अर्कोतिर सेटिङ मिलाएर भएका विशेषज्ञ चिकित्सकलाई सेवा समूह नै नमिल्ने ठाउँमा पठाउँछन् । त्योभन्दा त बरु मन्त्रालयको महाशाखामा बसेर अस्पताल सुधार्नूस् भनेको भए सुधारको प्रयास मानिन्थ्यो । सबैतिरको बजेट काटिएका बेला आपूर्ति केन्द्रअन्तर्गत खोप, उपकरणलयायत खरिदका कार्यक्रममा उल्लेख्य बजेट विनियोजन गरिएको छ । जस्तो ः ज्येष्ठ नागरिकका लागि निमोनियाको खोप खरिद कार्यक्रममा १० करोड विनियोजन गरिएको छ । तर, उक्त कार्यक्रम कहाँ र कुन बाटोबाट पर्यो भन्ने नै यकिन छैन । मन्त्रालयका प्रवक्ता नरेन्द्रसिंह कार्कीले उक्त खोप कार्यक्रमबारे अन्योल रहेको बताए । कुनै पनि खोप कार्यक्रम सञ्चालन गर्दा राष्ट्रिय खोप समन्वय समितिसँग पूर्वपरामर्श भएको हुनुपर्छ । खोप खरिद गर्दा प्राप्त हुने कमिसनको सेटिङमै यस्तो कार्यक्रम राखिएको हुन सक्ने अनुमान मन्त्रालयकै एक कर्मचारीले व्यक्त गरे । सेती प्रादेशिक अस्पताल व्यवस्थापन समितिका अध्यक्ष नरबहादुर शाहले अस्पतालले माग्दै नमागेको उपकरण खरिद शीर्षकमा कसले बजेट राखेको भन्दै मुख्यमन्त्रीसहित विभागीय मन्त्री उपस्थित कार्यक्रममै प्रश्नसमेत गरे । हाम्रा आवश्यकता र मागहरूमा रकम छैन, आवश्यक नै नरहेको र माग्दै नमागेका उपकरणमा रकम विनियोजन हुनुलाई सेटिङ नभनेर के भन्ने ?, उनले प्रश्न गरे । प्रदेशको ठूलो सरकारी अस्पतालमा चिकित्सकको अभाव भएका बेला दक्ष जनशक्तिलाई सेवा समूह नै नमिल्ने कार्यालयको जिम्मेवारी दिइनु विडम्बनापूर्ण भएको मन्त्रालयकै एक अधिकृतले बताए । मन्त्रालयअन्तर्गतको अस्पताल विकास तथा चिकित्सा सेवा महाशाखा पनि सुरुदेखि नै नेतृत्वविहीन छ । स्वास्थ्य तालिम केन्द्रको नेतृत्व गरिरहेका नरेन्द्रसिंह कार्कीले महाशाखाको जिम्मेवारी पनि सम्हालिरहेका छन् । सेती र महाकाली प्रादेशिक अस्पताल, जिल्ला अस्पतालसहित मातहतका ११ अस्पतालको व्यवस्थापनसहित सेवा प्रवाहको गुणस्तर सुधारको जिम्मेवारी बोकेको महाशाखा नै मन्त्रालयको प्राथमिकतामा नपर्नु प्रदेशको स्वास्थ्य सेवा लथालिङ्ग हुनुका धेरै कारणमध्ये एक रहेको स्वास्थ्य क्षेत्रका जानकारहरू बताउँछन् । मन्त्रालयले हालसम्म अस्पतालको सेवा सुधारसम्बन्धी न्यूनतम सेवा मापदण्ड तयार गर्नेबाहेक कुनै कानुन तयार नगरेको प्रवक्ता कार्कीले बताए । करार भर्ना, भौतिक पूर्वाधार लगानीमा ध्यान दियौं तर सेवा सुधारतर्फ उचित ध्यान गएन कि भन्ने लाग्छ, उनले भने । महाशाखाको प्रभावकारी नेतृत्व गर्नका लागि योग्यता पुगेको पदाधिकारी नियुक्त नगर्दा हाल निमित्तको जिम्मेवारीमा रहेका कार्कीभन्दा उपल्लो तहका कर्मचारी सेती प्रादेशिक अस्पताल प्रमुख छन् । माथिल्लो निकायको प्रमुख आफूभन्दा तल्लो दर्जाको कर्मचारी भएपछि उनीहरूबीच समन्वय अभाव छ, मन्त्रालयकै एक कर्मचारीले भने, सेतीका प्रमुख डा हेमराज पाण्डे एघारौं तहका हुनुहुन्छ । तर, उहाँलाई प्रत्यक्ष निर्देश गर्ने मन्त्रालयको महाशाखा प्रमुख दसौं तहका हुनुहुन्छ । स्वास्थ्य क्षेत्र तहसनहस हुने कार्य यस्तै यस्तै अवस्थाबाट सुरु भएको हो । सामाजिक विकास मन्त्री झपटबहादुर साउद भने एक महिनाभित्र प्रादेशिक अस्पताललाई सुधारको बाटोमा लैजाने दाबी गर्छन् । अस्पतालका मेडिकल सुपरिन्टेन्डेन्ट डा पाण्डेले बिरामीको चापका कारण अस्पतालको सेवाप्रति असन्तुष्टि बढ्दै गएको बताए । सुदूरपश्चिमका सबै जिल्लाका बिरामीको चाप सेतीमा भए पनि जनशक्ति र भौतिक पूर्वाधार व्यवस्थापनमा भने कसैले ध्यान नदिएकामा उनले आक्रोश व्यक्त गरे । सबैले बिरामीको उपचार गर्नुपर्यो, अझ निःशुल्क गर्नुपर्यो भन्ने दबाब मात्र दिन्छन्, डा पाण्डेले भने, सातआठ सय कर्मचारी चाहिने ठाउँमा एक चौथाइ पनि छैनन् । सेवा विस्तार भएको छ, तर पूर्वाधार छैन ।पहुँचवालालाई दोहोरो सुविधा दिइनु र जनशक्तिको अभाव हुनु यहाँको अर्को समस्या हो । प्रादेशिक अस्पतालमै दरबन्दी रहेको र पारिश्रमिकसमेत त्यहींबाट लिइरहेका दसौं तहका डा निरज अर्याल र डा जगदीश जोशी अस्पतालमा उपचार सेवामा भने छैनन् । तर पनि उनीहरू दुवैले आर्थिक वर्ष ०७९८० मा संघ सरकारले अस्पतालमा कार्यरत विशेषज्ञ चिकित्सकका लागि उपलब्ध गराउने विशेषज्ञ भत्ता रकम भने बुझे । अस्पतालका लेखा अधिकृत बलदेव कपाडीका अनुसार स्वास्थ्य मन्त्रालयले असारमा वार्षिक एकमुष्ट विशेषज्ञ भत्ता रकम निकासा पठाएको थियो । उहाँहरू दुवै जनाले अस्पतालमा सेवा गरेबापत पाउने विशेषज्ञ भत्ता प्राप्त गर्नुभयो, लेखा अधिकृत कपाडीले भने, उक्त भत्ता स्केलको ३० प्रतिशत अर्थात् कर काटेर हुन आउने जनही १ लाख ७३ हजार ७ सय ६५ हजार रुपैयाँ एकमुष्ट बुझ्नु भयो । डा अर्याल प्रदेश स्वास्थ्य आपूर्ति व्यवस्थापन केन्द्र प्रमुख छन् भने डा जोशी स्वास्थ्य निर्देशनालयको प्रमुख छन् । उनीहरू दुवैले कार्यरत कार्यालयबाट पनि सुविधा लिइरहेका छन् ।सुदूरपश्चिमका सरकारी अस्पतालमा स्वास्थ्य जनशक्तिको चरम अभाव छ । सेती प्रादेशिक अस्पतालबाहेक प्रदेशभरका अस्पतालमा दरबन्दीअनुरूप पदपूर्ति छैन । मन्त्रालयमा महाशाखादेखि जिल्ला तहका कार्यालय निमित्तका भरमा छन् । स्वास्थ्य निर्देशनालय, आपूर्ति केन्द्र, तालिम केन्द्र, प्रदेश जनस्वास्थ्य प्रयोगशाला र प्रदेश मातहतका सबै अस्पताल निमित्तका भरमा चलेका छन् । प्रदेश सरकारअन्तर्गत सेती र महाकाली प्रादेशिक अस्पताल, टीकापुर अस्पताल, ६ वटा जिल्ला अस्पताल र ९ वटा अन्य अस्पताल सञ्चालित छन् । ०७८ को जनगणना अनुसार सुदूरपश्चिमको जनसंख्या २७ लाख ११ हजार २ सय ५० छ । यो जनसंख्यालाई उपचार गर्न प्रदेश सरकारसँग स्थायी दरबन्दीका ८ जना चिकित्सक मात्रै उपलब्ध छन् । तीमध्ये ६ जना सुदूरपश्चिममै दरबन्दी भएका र दुई जना काजमा खटिएर आएकाहरू हुन् ।आठौं तहदेखि एघारौं तहसम्मका २९ जना चिकित्सकको दरबन्दी रहेको सेती प्रादेशिक अस्पतालमा ८ जना मात्रै स्थायी पदपूर्ति गरिएको छ । त्यसमध्ये पनि रेडियोलोजिस्ट र एमडीजीपी गरी दुई जना डाक्टरको दरबन्दी सेतीमै भए पनि अन्य कार्यालयमा काज खटिएकाले उपचार सेवामा भने ६ जना मात्रै रहेको अस्पताल व्यवस्थापन समितिका अध्यक्ष शाहले बताए । स्थायी दरबन्दीका ६ जनामध्ये बालरोग विशेषज्ञ एक, स्त्रीरोग विशेषज्ञ एक, कन्सल्टेन्ट फिजिसियन एक, छाला रोग विशेषज्ञ एक, अर्थोपेडिक सर्जन एक र डेन्टल सर्जन एकमात्र कार्यरत छन् । यस अवस्थामा केही करार सेवाका डाक्टरहरूले सेवा धानिरहेका छन् । स्वीकृत शय्याका आधारमा टीकापुर अस्पताल सेती प्रादेशिक अस्पतालभन्दा पनि ठूलो अस्पताल हो । ५१ शय्याको टीकापुर अस्पतालमा ११ चिकित्सकको दरबन्दी छ । तर, एक जनाको पनि स्थायी पदपूर्ति छैन । सबै करार सेवाका डाक्टरबाट काम चलिरहेको छ । ५० शय्याको महाकाली प्रादेशिक अस्पतालमा २६ जना चिकित्सकको दरबन्दीमा स्थायीतर्फ आठौं तहका एक डाक्टरमात्र कार्यरत छन् । यस्तै बझाङ जिल्ला अस्पतालमा पनि काज सेवाका एक स्थायी चिकित्सक कार्यरत छन् । अछाम, डोटी, बाजुरा, बैतडी, दार्चुला अस्पताल छात्रवृत्ति करारका डाक्टरका भरमा चलिरहेका छन् । १५ शय्या स्वीकृतिका यी जिल्ला अस्पतालमा दुईदुई जना स्थायी चिकित्सकको दरबन्दी छ । सामाजिक विकास मन्त्रालयका प्रवक्ता कार्कीका अनुसार बझाङ जिल्ला अस्पतालबाहेक पहाडी जिल्लाका अस्पताल करार सेवाका चिकित्सकका भरमा प्रमुखविहीन छन् । एकातिर भएको दरबन्दी पनि रिक्त छ भने अर्कोतिर ०४८ सालमा तयार दरबन्दी नै अहिले पनि कायम छ । जनसंख्याको अनुपातमा जनशक्ति बढाउने काम नै भएको छैन । कर्मचारी पदपूर्तिमा ठूलै कमजोरी भएको मन्त्रालयका प्रवक्ता कार्की स्विकार्छन् । एकातिर अहिलेसम्म एक पटक पनि अधिकृतस्तरको पदपूर्ति हुन सकेन भने अर्कोतिर भएकै दरबन्दी पनि पूर्ण भएन, उनले भने, करार र छात्रवृत्तिका डाक्टरले कति धान्न सकिन्छ र ? स्थायीलाई उत्तरदायित्व हुन्छ, करार त जुनसुकै बेला छाडेर जाने अवस्था हुन्छ ।नेपाल जनस्वास्थ्य संघ (नेफा) सुदूरपश्चिमको तथ्यांकअनुसार चिकित्सक तथा हेल्थ इन्स्पेक्सन, स्वास्थ्य शिक्षा समूहका स्वास्थ्यकर्मीको विवरण तयार गरिएको छ । जसअनुसार सुदूरपश्चिमको स्वास्थ्य क्षेत्रमा ५औंदेखि ११औं तहमा ३ सय ३ दरबन्दी रहेकामा १ सय ६७ जनाको मात्रै पदपूर्ति छ । त्यो पनि प्रदेशभर एघारौं तहमा १४ जना दरबन्दीमा एक जनाको मात्रै पदपूर्ति छ ।"
दौडमा दलबहादुरको दबदबा,"(जुम्ला) तातोपानी गाउॅपालिका७ का २० वर्षीय दलबहादुर कुँवरले राष्ट्रियस्तरका प्रतियोगितामा भाग लिन थालेको झन्डै एक वर्ष मात्र पुग्यो । यो अवधिमा उनले झन्डै एक दर्जन प्रतियोगितामा भाग लिएर सबैमा उनी शीर्ष ३ मा परे भने एउटा मात्र उनी सातौं भए । पहिलो पटक २०७९ वैशाखमा जुम्लारारा अल्ट्रा म्याराथनमा सहभागी बन्दा उनलाई ४९ किलोमिटर दूरी पार गर्न सक्दिन कि भन्ने थियो । सुरुमा जुम्लाबाट दौडिएर रारा ताल पुग्न सकिन्छ कि सकिँदैन भन्नेमै अन्योलमा थिएँ, उनले भने । तर गाउँका भीरपाखा र उकाली ओराली गरिरहेकाले उनलाई दौडन खासै समस्या भएन । झन्डै ७० खेलाडी सहभागी म्याराथनमा उनले स्वर्ण पदक जिते । उनी ५ घण्टा ५ मिनेटमै रारा तालमा पुगेका थिए । खासमा दलबहादुरले रहरमै म्याराथनमा भाग लिएका थिए । तर स्वर्ण जितेपछि भने सोच मोडियो । त्यसयता उनी निरन्तर दौडिरहेका छन् । कहिले गाउँबाट करिब ५ घण्टा दूरीको भुरिचुला चुचुरोमा दौडिरहेका हुन्छन् त कहिले पानसय पाटनमा । दलबहादुर अहिले गिनिज बुक अफ वर्ल्ड रेकर्डमा एभरेस्ट म्याराथन ह्याट्रिकर हरिबहादुर रोकायाको प्रशिक्षणमा जोडिएका छन् । सन् १९९७ देखि २००१ सम्म लगातार तीन पटक एभरेस्ट म्याराथन जितेर विश्व कीर्तिमानी कायम गरेका धावक रोकाया अल्ट्रा म्याराथनमा स्थापित नाम हो । गत वर्ष फागुन १ गते रुकुम पश्चिममा आयोजना भएको गुरिल्ला म्याराथनमा सहभागी भएका दलबहादुरले ६२ किलोमिटरको म्याराथन ५ घण्टा ५३ मिनेटमा पार गर्दै प्रथम स्थान हात पारे । म्याराथनमा करिब ७० जनाले प्रतिस्पर्धा गरेका थिए । लगातार दुई म्याराथनमा प्रथम भएपछि उनलाई अल्ट्रा म्याराथनमा केही गर्छु कि भन्ने लागेको छ । त्यसपछि उनी ताप्लेजुङमा भएको पाथीभरा म्याराथनको ६८ किलोमिटर दौडमा सहभागी भए । १ सय ६० खेलाडी सहभागी भएको प्रतियोगितामा पनि उनले बाजी मारे । त्यहाँ उनी ४ घण्टा १२ मिनेट दौडिएर प्रथम भएका हुन् । त्यसयता उनी ४२ किलोमिटरको पोखरा फिस्टेल म्याराथन र सुर्खेतमा आयोजित १० किलोमिटर दौडमा प्रथम भइसकेका छन् । गत वर्ष उनले ७ वटा प्रतियोगितामा भाग लिएका थिए भने यो वर्ष जुम्लारारा म्याराथनमा गत वर्षको आफ्नै रेकर्डलाई तोड्दै उनले ४ घण्टा ५४ मिनेट १ सेकेन्डमा ४० किलोमिटर दूरी पार गरे भने असारमा उनले एभरेस्ट म्याराथनमा भाग लिए । ४२ किलोमिटर दूरी ३ घण्टा ४९ मिनेटमा पार गरेर दोस्रो स्थान ल्याए । पहिले दौडेर पनि कीर्तिमानी कायम गरेको भन्ने सुन्दा अचम्म लाग्थ्यो तर दौडनुमा पनि खेलाडीको ठूलो भविष्य जोडिएको हुँदोरहेछ, उनले भने, दौडेर पनि विश्वसामु नेपाल र नेपालीको शिर उँचो बनाउन सकिँदोरहेछ । दलबहादुरको सानैदेखि नेपाली सेना बन्ने इच्छा थियो । दुई वर्षअघि उनले नेपाली सेनाका लागि प्रयास गरे । दौडदेखि शारीरिक अभ्यास सबै पास गरेका उनी लिखितमा भने उत्तीर्ण हुन सकेनन् । अहिले पनि घरमा बुबाआमालगायत सबैले जागिर खानुपर्छ भन्नुहुन्छ, उनले भने, तर मलाई अझै केही वर्ष दौडन मन छ । ५ वटा दौडमा आफूले कीर्तिमानी बनाउन पाएकामा उनी दंग छन् । दौडिँदै परिवारको विपन्नता र अभावसँग संघर्ष गरिरहेको उनले बताए । सामान्य परिवारमा जन्मिएकाले दुःख गर्दै आफू हुर्किएको उनको भनाइ छ । अहिले दलबहादुर कर्णाली स्पोटर््स क्लबमा प्रशिक्षण लिइरहेका छन् । उनका अनुसार हाई अल्टिच्युटमा दौड अभ्यास गर्दा अल्ट्रा दौडका लागि फाइदा पुगिरहेको छ । रोड रेसभन्दा पनि अल्ट्रा रेसलाई नै प्राथमिकता दिइरहेको छु, उनले भने, सुरुमा आफ्नै पाराले कुदिन्थ्यो । क्लबमा आबद्ध भएर ट्रेनिङ लिएपछि कसरी दौडने भन्ने सीप पनि सिकिरहेको छु, पेस, टाइम, ट्रेनिङ तालिकादेखि डाइट प्लानबारे थाहा भएको छ । क्लबले सातामा ६ दिन सोमबारदेखि शनिबारसम्म २ प्रकारको प्रशिक्षण दिइरहेको छ । पेस मेकिङ र डिस्ट्यान्स कभर मा खेलाडीहरूलाई मुख्य गरी प्रशिक्षण दिइने प्रशिक्षक रोकायाले बताए । उनका अनुसार पेस मा २० किमि ट्र्याकमा दौडिने दलबहादुर डिस्ट्यान्स कभर मा बाहिर जंगलतिर गएर उकालोओरालो दौडने गर्छन् । शनिबार ५ घण्टासम्म कुद्ने उनी आइतबार बिदामा बस्ने गरेको क्लबले जनाएको छ । क्लबमा आबद्ध खेलाडीहरूको खानपिन गाउँमा जे पाइन्छ त्यही हुन्छ । हामीले गाउँमै उत्पादन गरेको खाना खान्छौं । सातुदेखि सिस्नु गेडागुडी खान्छौं, उनले भने, प्रशिक्षणका लागि अझै राम्रो ट्र्याक र उचित डाइट आवश्यक पर्थ्यो, तर आर्थिक अवस्था कमजोर हुँदा पुर्याउन सकिएको छैन । क्लबले छनोट गरेको ५ जनाका लागि सिपर्दी कम्पनीले जुत्ता उपलब्ध गराएको छ भने ५ जनाको खाजा खर्च पनि बेहोरिरहेको क्लबका अध्यक्ष सरोज शाहीले बताए । दलबहादुर चरम गरिबी र कठिन भौगोलिक वातावरणमा हुर्केर पनि छोटो समयमै दौडमा जमेको खेलाडी हो, उनले भने, उनको खेल क्षेत्रप्रति ठूलो लगाव छ । तातोपानी गाउँपालिकाले धावक दलबहादुर कुँवरलाई खाजा खर्चस्वरूप मासिक ५ हजार रुपैयाँ दिने घोषणा गरेको छ । एकपछि अर्को अल्ट्रा म्याराथनमा सफलता पाइरहेका उनको हौसलाका लागि मासिक ५ हजार रुपैयाँ दिने निर्णय गरिएको गाउँपालिका अध्यक्ष नन्दप्रसाद चौलागाईंले बताए । दलबहादुरजस्ता अब्बल खेलाडीहरू पारिवारिक र आर्थिक समस्याले पलायन हुने समस्या छ, उनले भने, तर गाउँपालिका सीप, क्षमता, कला र प्रतिभा संरक्षणको पक्षधर हो, त्यसैले जति सक्छौं, यस्ता प्रतिभाको संरक्षण गर्छौं । गाउँपालिकाका प्रमुख प्रशासकीय अधिकृत तीर्थ कठायतले धावक कुँवरलाई खर्च अभावले थप प्रतियोगिताको तयारी प्रभावित नहोस् भनेर पालिकाले सहयोग गरेको बताए ।"
झापाका 'फुटपाथ आइडल,"(झापा)झापाको केन्द्र, बिर्तामोड । अनि, बिर्तामोडको केन्द्र मुक्ति चोक । त्यसको पूर्वपट्टि दुर्गा मन्दिर । नजिकै सानो रूखको पोथ्रो । पोथ्राको छहारी मुन्तिर गुन्जिँदै छ, एउटा सुरिलो स्वर । राजमार्ग छ पूर्वपश्चिम राजमार्ग । भदौरे घाम पश्चिमतिर ढल्किँदै छ । दृष्टिविहीन गायक जेठा मुर्मु असिनपसिन भएर गाउँदै छन् । गाडीको कर्कश हर्न छिचोल्दै उनको आवाज परसम्म गुन्जिरहेको छ ःकहाँ थियौ तिमी रंगमञ्च उठेपछि आयौसमयले जवानी लुटेपछि आयौ ।गन्तव्यमा पुग्न हतारिएका पैदल यात्रीलाई उनको स्वरले जबर्जस्त तान्छ । अनि पुलुक्क हेरेर आफ्नै बाटो लाग्छन् । कोही मनकारीले भने खल्तीबाट १०२० रुपैयाँ झिकेर दिन्छन् । दिनभरि फुटपाथमा गीत सुनाएर जम्मा भएको केही नगद बटुलेर उनी डेरातिर लाग्छन् । हिजोआज पहिलाजस्तो पैसा उठ्दैन, देब्रे हातले पसिना पुछ्दै जेठाले भने, सबैतिर आर्थिक मन्दी छ । असह्य गर्मी छ । बटुवाहरू पनि गर्मीले कम हिँड्न थालेका छन् ।जेठा मुर्मु दुई स्वयंसेवकसहित बिर्तामोडको दुर्गा मन्दिर, हनुमान कम्प्लेक्स, बिर्तासिटी, बीएन्डसी, बसपार्क आसपास बढी भेटिन्छन् । बेलाबेला अलि मास्तिर अर्जुनधारा र अलि तल्तिर भद्रपुरसम्म पनि पुग्छन् । लकडाउनअघि त राम्रै कमाइ थियो, जेठाले दुःख बिसाए, अहिले दिनभरि हिँड्दा पनि गाह्रो छ । झापाका उम्दा गायक तथा सर्जक जेठा करिब ५ वर्षदेखि फुटपाथ आइडल भएका हुन् । देशकै होचो भूभाग कचनकवलको पाठामारीमा जन्मिएका होचो काँटीका अग्ला गायकको संघर्षको कथा कम पीडादायी छैन । उनी सानैदेखि गीत गुनगुनाउँथे । विपन्न र लोपोन्मुख सन्थाल समुदायका जेठाले बडो दुःख गरेर पढे । पौने घण्टा हिँडेर विद्यालय पुग्थे । पृथ्वीनगरको हिमाली माविबाट एसएलसी सकेपछि उनी उच्च शिक्षासँगै संगीत अध्ययनका लागि सहर पसे । कचनकवलबाट बिर्तामोडसम्म करिब ४० किलोमिटर लामो बस यात्रा दिनहुँ गर्थे ।२०६० सालतिरै बुबाको मृत्युपछि कचनकवलको झुप्रोमा आमा मात्रै छन् । तीन दिदीबहिनी बिहे गरी गए । एक्ला छोरा जेठाको कलिलो काँधमा सिंगो घरको गर्जो टार्ने जिम्मेवारी आइलाग्यो । अध्ययनसँगै संगीत पनि सिक्थे । गीत गाउन सिक्दा जीवन पाल्न सक्छु भन्ने आत्मविश्वास थियो । गुरु थिए, अग्रज संगीतकार कुशेश्वर राई । उनकै छत्रछायामा सिके । यसबीचमा उनी विभिन्न साहित्यिक सांगीतिक संघसंस्थाबाट सम्मानित भइसकेका थिए । सम्मानपत्रको चाङ नै थियो । तर, आम्दानी थिएन । बरु खर्च बढेको बढ्यै थियो । लामो समय पाठामारीबिर्तामोड धाएपछि उनी थाके । अन्ततः काँकडभिट्टाको एक सहकारी संस्थाले उनलाई संगीत प्रशिक्षकका रूपमा अनुबन्धन गर्यो । उनी केही समय पूर्वी नाकातिर बसे । त्यहाँबाट आउने केही रकमले उनी परिवारको गर्जो टार्थे । सहकारीमा विवाद आएपछि बन्द भयो । सँगै बन्द भयो उनको संगीत कक्षा पनि । काँकडभिट्टाको संगीत कक्षा बन्द भएपछि उनी कहाँ जानेके गर्ने भन्ने अन्योलमा परे । १२ कक्षा पास गरेका उनले बेरोजगार बस्नुभन्दा काठमाडौं गएर संघर्ष गर्छु भन्ने सोचे । कामको खोजीमा लामो समय भौंतारिए । काम पाइएला भन्दै होस्टलमा बसियो तर कामै पाइएन । केही उपाय नलागेपछि सडकमै गाउन थालियो, उनले भने । एउटा समूहले अपांग बालबालिकाको लागि अक्षयकोष स्थापना गर्ने भनेर गाउँदै हिँडायो काठमाडौंमा । उनी केही महिना हिँडे । तर, त्यो समूहले अपांग बालबालिकाको नाम बेचेर कमाउने धन्धा गरेको थाहा पाएपछि अलग भए । अनि, आफ्नै ढंगले गाउँदै हिँड्न थाले । त्यही मेसोमा सिन्धुपाल्चोककी रमा विश्वकर्मालाई उनले भेटे । दृष्टिविहीन रमा पनि सडकमा गीत गाउँदै गुजारा गर्दै थिइन् । लभ पर्यो, बिहे भयो, हाँस्दै जेठाले सुनाए, त्यसपछि हामी झापा आयौं ।झापामा जेठारमाको जोडीले सडकमा तहल्का मच्चायो । त्यो बेला राम्रै आम्दानी पनि गरे । पछि त सडकमा गीत गाउनेको संख्या पनि बढ्दै गयो । उनीहरूको आम्दानी क्रमशः ओरालो लाग्यो । बिर्तामोडको लिटर फ्लावर स्कुल नजिकै डेरा छ जेठाको । भाडा मासिक ८ हजार । रमा अचेल सडकमा गाउन भ्याउँदिनन् । कक्षा ३ मा पढ्ने छोरीको हेरचाह गर्छिन् । स्थानीय इडन गार्डेन अंग्र्रेजी स्कुलले वार्षिक ५ हजार मात्रै बुझाउने सर्तमा छोरी पढाइदिएको हो । छोरीलाई डाक्टर बनाउने सोच भएको बताउँछन् जेठा । तर समस्या धेरै छन् । गाउनका लागि जेठासँग राम्रो माइक पनि छैन । केही अघि दाताले दिएको माइक बिग्रिन लागेको छ । अहिलेका लागि त एउटा माइक किनिदिने मनकारी भेटिए पनि हुने, उनले भने ।"
पनामा नहर सन्धि,सन् १९७७ मा आजकै दिन (सेप्टेम्बर ७) मा पनामा नहरको नियन्त्रणसम्बन्धी सन्धि भएको थियो । अमेरिका र पनामाबीच भएको सन्धिअनुसार २० औं शताब्दीको अन्त्यदेखि अमेरिकाले पनामा नहरमाथिको नियन्त्रण त्याग्न सहमत भएको थियो । उक्त सन्धि अमेरिकी राष्ट्रपति जिम्मी कार्टर पनामाका शासक ओमार टोरियोसबीच भएको थियो । पनामा गणतन्त्रको साँघुरो घाटीमार्फत एट्लान्टिक र प्रशान्त महासागर जोड्ने मानवनिर्मित नहर १९१४ को अगस्ट १५ देखि खुला भएको थियो । पहिलो पटक एसएस एन्कन पानीजहाजले उक्त नहरबाट यात्रा गरेको थियो । ८० किलोमिटर लामो नहर वर्षौं लगाएर निर्माण गरिएको थियो । नहर निर्माणको जिम्मा लिएको फ्रान्सेली कम्पनीले १८८२ को जनवरीमा काम सुरु गरेको थियो । तर सोचेअनुसार कामको प्रगति नभएपछि १९०४ मेमा अमेरिकाले काम थालेको थियो ।
अनलाइन सुरक्षामा युवाको फ्रेन्डभर्सिटी,"काठमाडौं (कास) साथीहरूमाझ अनलाइन सुरक्षाको जनचेतना फैलाउन, साझेदारी गर्न र सहायता पुर्याउन काठमाडौं उपत्यकाका युवाले अनलाइन सुरक्षाका लागि मित्रता अभियान थालेका छन् । अनलाइन सेफ्टी बाई फ्रेन्डभर्सिटी नामक अभियानले फेसबुक, इन्टाग्राम, टिकटकजस्ता सामाजिक सञ्जाल, अनलाइन प्लेटफर्म प्रयोग गर्दा सुरक्षाका उपायहरू अवलम्बन गर्न प्रोत्साहन गर्ने गर्छ । अनलाइन माध्यमबाट हिंसा, दुर्व्यवहार, शोषणमा परेका साथीलाई सम्झाइबुझाइ गर्न र कानुनी उपचार खोज्न सञ्जालमार्फत अभियानमा जोडिएका साथीहरूले नै सहायता पुर्याउने बताइएको छ । अभियानमा विद्यालय तहदेखि स्नातक दोस्रो वर्ष अध्ययनरत बालबालिका, किशोरकिशोरी र युवा समावेश छन् । काठमाडौं उपत्यकाका विभिन्न विद्यालयमा अनलाइन सुरक्षा क्लब हरू गठन गरिएको छ । उनीहरूलाई अनलाइन सुरक्षा विज्ञले विभिन्न कक्षा सञ्चालन गरेका छन् । यसबाट बालबालिका तथा युवालाई सुरक्षित तरिकाले इन्टरनेट प्रयोग गर्न, आफूमाथि हुने हिंसा, दुर्व्यवहार पहिचान र समाधान गर्न सहयोग पुगेको पायौं । अभियानले शिक्षकहरूलाई पनि सचेत गराएको छ, अभियानमा संलग्नमध्येकी विनिता ओलीले भनिन् । अनलाइन सेफ्टी बाई फ्रेन्डभर्सिटी अभियानमा २० युवाले मुख्य नेतृत्व गरेका छन् । उनीहरूले यही नामको फेसबुक पेज पनि खोलेका छन् । यसमा सुरक्षित पासवर्ड कसरी राख्ने, गोपनीयता कसरी कायम गर्ने तथा अनलाइनबाट हुने बालयौन दुर्व्यवहार र शोषणका सामग्रीसम्बन्धी सचेतनामूलक जानकारी साझा गर्ने गरिएको छ ।"
"वारि अपराध, पारि आश्रय","(सर्लाही)वैशाखयता सर्लाहीको सीमावर्ती क्षेत्रमा टाउको काटिएको अवस्थामा दुई शव फेला परे । मृतक दुवै भारतीय नागरिक थिए । प्रहरीको अनुसन्धानबाट यी दुवै घटनामा एउटै समानता देखियो, त्यो हो अपराध नेपालमा गरेर अपराधी सीमापारि भारतमा लुके । वैशाख २७ मा हरिपुर्वा नगरपालिका१ पथरा पुलस्थित मसला घारीमा घाँटी काटिएको अवस्थामा टाउको फेला परेको थियो । जिल्ला प्रहरीले तालिम प्राप्त कुकुर ल्याएर अनुसन्धान गरेपछि उक्त टाउकाको शरीरको भाग डेढ किमि पर खेतमा फेला पर्यो । अनुसन्धानबाट उक्त शव भारत सीतामढी, सोनवर्षा९ का २८ वर्षीय व्यापारी शेखर सुमनको रहेको पत्ता लाग्यो । भारतीय युवकको हत्या गरिएको आरोपमा प्रहरीले भारतीय नागरिक राजेश महतो सुडीलाई पक्राउ गरी अनुसन्धान अघि बढायो । महतो अहिले पुर्पक्षका लागि थुनामा छन् । हत्याका मुख्य अभियुक्त सोनवर्षाकै २५ वर्षीय मनीष चौधरीलाई प्रहरीले लालबन्दी बजार आएको मौकामा आइतबार नियन्त्रणमा लिएको छ । व्यापारिक मनमुटावका कारण यो हत्या भएको निष्कर्ष प्रहरीले निकालेको छ । प्रहरीका अनुसार हत्यामा संलग्न ३ जना अझै भारतमै लुकेर बसेका छन् । साउन २५ मा पूर्वपश्चिम राजमार्गअन्तर्गत हरिवन नगरपालिका४ स्थित लखन्देही खोलामा एक युवकको शरीर अलग अवस्थामा टाउको फेला परेको थियो । त्यसको दुई दिनपछि झन्डै ७ किमि पूर्व लालबन्दी नगरपालिका१७ स्थित कालिन्जोरको जंगलबाट प्रहरीले युवकको शरीर फेला पार्यो । यो शव भारतको सीतामढी जिल्ला मनियारी बस्ने वर्ष २३ का गोलु भनिने अभिषेख राजको रहेको प्रहरी अनुसन्धानबाट खुल्यो । गोलु साउन २० गते आफ्ना ४ साथीसँग घुमफिर गर्न नेपाल आएका थिए । घटनापछि गोलुसँग आएका चारै युवक फरार छन् । उनीहरूलाई संरक्षण दिने सर्लाही ईश्वरपुरका लक्ष्मी साहलाई प्रहरीले नियन्त्रणमा लिएको छ । भारतीय प्रहरीको सहयोगमा चारै जनाको खोजी जारी छ । साउन ९ गते सदरमुकाम मलंगवा नगरपालिका४ स्थित भेडियाही सीमामा एक युवाको मृत शव फेला पारेको थियो । हत्या गरी डोरीले बाँधेर सीमावर्ती क्षेत्रमा फालिएको उक्त शवको पहिचान अझै हुन सकेको छैन । सीमावर्ती नेपाली भागमा आएर अपराध गर्ने र भारतमा लुक्ने घटनामा प्रहरी अनुसन्धान निष्कर्षमा पुग्न सकेको छैन । जिल्ला प्रहरी कार्यालयका अनुसन्धान अधिकारीले सीमावर्ती अपराधमा नेपालभारतका प्रहरीबीच कसरी अनुसन्धान गर्ने भन्ने स्पष्टता नभएका कारण यस्ता घटनाका अपराधीहरूले फाइदा उठाइरहेका छन् । गोलु हत्याको अनुसन्धानका क्रममा मृृतक र अन्य चार भारतीय ग्याङस्टारहरू संलग्न रहेको निष्कर्ष प्रहरीले निकालेको छ । प्रहरीका अनुसार उनीहरू पाँचै जनामाथि भारतमा हत्या अभियोग दर्ता भएको देखिन्छ । प्रहरी उपरीक्षक नरेशराज सुवेदीले यो घटना आपसी विवादका कारण देखिएको बताए । भारतीय अपराधीहरूले मृतकको सनाखत नहोस् र अनुसन्धान अलमल होस् भन्ने उद्देश्यले सीमावर्ती नेपाली भागको उपयोग गरेको उनको भनाइ छ । भारतीय अपराधीको यो डरलाग्दो प्रवृत्ति हो, उनले भने, चार महिनाको अन्तरालमा एकै प्रकारको दुई वटा घटना घट्यो, दुवै घटनामा अपराधीले मृतकको सनाखत नहोस् भन्ने नै चाहेका छन् ।नागरिक अगुवा रजनीकान्त झाका अनुसार भारतीय अपराधीले सनाखत नहोस् भन्ने उद्देश्यले नेपालमा आएर घटना गर्ने प्रवृत्ति बढ्न थालेको छ । नेपालभारत मैत्री संघमा समेत आबद्घ झाले नेपालमा घटना गराएर भारत फर्किंदा सुरक्षित हुने देखिएकाले आपराधिक क्रियाकलाप बढेको बताए ।"
कांग्रेस नेता यादवमाथि आक्रमण,"काठमाडौं (कास) कांग्रेस सहमहामन्त्री महेन्द्र यादवमाथि बुधबार दिउँसो राजधानीमा आक्रमण भएको छ । एक कार्यक्रमबाट निस्कँदै गर्दा उनीमाथि धारिलो हतियार प्रयोग भएको हो । आक्रमणमा संलग्न नुवाकोटका श्यामबहादुर सापकोटालाई प्रहरीले नियन्त्रणमा लिएको छ भने घाइते यादवको ट्रमा सेन्टरमा उपचार भइरहेको छ । सेन्टरका प्रमुख मेडिकल सुपरिन्टेन्डेन्ट डा बद्री रिजालले यादवलाई चिकित्सकको निगरानीमा आईसीयूमा राखेर उपचार गरिरहेको बताए । टाउकाको पछिल्लो भागमा रहेको घाउलाई न्युरो सर्जरीअर्थोपेडिक सर्जरी डाक्टरले शल्यक्रिया गरी घाउमा टाँका लगाइएको अस्पतालले जनाएको छ । सिटी स्क्यान गर्दा उनमा आन्तरिक चोट भने देखिएको छैन । सहमहामन्त्री यादवलाई सवा २ बजे अस्पतालमा पुर्याइएको थियो । भृकुटीमण्डपस्थित रिपोर्टर्स क्लब नेपालमा बोलेर फर्कने क्रममा खुकुरी प्रहार भएको प्रहरीले जनाएको छ । सापकोटा सोही कार्यक्रममा सहभागी थिए । खुकुरी प्रहार गर्नुको कारण खुल्न बाँकी छ, काठमाडौं प्रहरी परिसरका प्रहरी उपरीक्षक कुमोद ढुंगेलले भने, सापकोटालाई सिंहदबार वृत्तमा राखेर अनुसन्धान भइरहेको छ ।"
समाजवादी मोर्चा सत्ता टिकाउने हतियार ?,"उद्देश्य कार्यान्वयनमै उदासीनसरकार बलियो बनाउन मोर्चा गठन भए पनि शिथिल अर्थतन्त्रलाई चलायमान बनाउने, महँगी नियन्त्रण गर्ने लगायतका विषयमा मोर्चा मौन छ । राजनीतिक, आर्थिक, सामाजिक र सांस्कृतिक रूपले बहिष्करणमा परेका वा पारिएका मधेशी, आदिवासी जनजाति, खस, दलित, मुस्लिम, थारू, पिछडावर्ग, अल्पसंख्यक समुदाय, विपन्न वर्ग लगायतको पहिचानको मान्यता, समावेशीकरण र सामाजिक न्यायको प्रत्याभूति गराउने कार्य अगाडि बढाउने उद्देश्य भए पनि यसको प्रभावकारी कार्यान्वयनका लागि सरकारले ठोस नीति ल्याउन पहल गरेको छैन । अमूर्त रूपमा लेखिएका प्रतिबद्धतालाई पत्याउने आधार निर्माण गर्नु मोर्चाको चुनौतीका रूपमा देखिएको छ । जनताको नागरिक र राजनीतिक अधिकारका साथै आर्थिक, सामाजिक र सांस्कृतिक अधिकारको प्रत्याभूति गराउँदै शान्तिपूर्ण, न्यायसंगत र समावेशी समाजको निर्माण गर्ने, रोजगारीको खोजीमा दैनिक ठूलो संख्यामा नेपालीले मुलुक छोडिइरहेको सन्दर्भमा मोर्चाको उद्देश्य नारामा सीमित छ, आन्तरिक र बाह्य लगानीमैत्री वातावरण निर्माण गरी देशलाई औद्योगीकरण गर्ने, वैदेशिक रोजगारीबाट पुँजी र प्रविधिसहित फर्केका नेपालीहरूलाई देशभित्र रोजगारमूलक व्यवसाय गर्न प्रोत्साहित गर्ने र उत्पादनका क्रियाकलाप वृद्धि गरी रोजगारी प्रदान गर्ने । गरिबी उन्मूलन र रोजगार प्रवर्द्धनको क्षेत्रहरूमा लगानी बढाउन तीनवटै तहको सरकारहरूलाई क्रियाशील बनाउने । सरकारले गर्न सक्ने शासकीय सुधारका काममा सर्वसाधारणले अनुभूति गर्ने गरी सुधार हुन सकेको छैन । विभिन्न अभियोगमा जेलमा रहेका जसपा, नेकपा, जनमत र नागरिक उन्मुक्तिका कार्यकर्ताको मुद्दा खारेजी र बन्दी रिहाइको पहल भने मोर्चाले गरिसकेको छ । टीकापुर काण्डमा दोषी ठहर भएका उन्मुक्तिका संस्थापक रेशम चौधरीलाई आममाफी दिइएको छ भने सरकारले अरू नेता तथा कार्यकर्ताको मुद्दा खारेज गर्ने पहल सुरु गरेको छ ।"
बागलुङका चार नगर भाडाकै घरमा,"(बागलुङ)बागलुङका चार नगरपालिका अझै पनि भाडाकै घरमा कार्यालय सञ्चालन गरिरहेका छन् । बागलुङ, ढोरपाटन, गलकोट र जैमिनी नगरपालिकाका कार्यालय भाडाका घरमा छन् ।बागलुङ र ढोरपाटनले जग्गा नपाउँदा भवन बनाउन पाएका छैनन् भने गलकोट र जैमिनी भवन निर्माण पूरा गर्न नसक्दा भाडाका घरमा बसिरहेका हुन् । बागलुङका विभिन्न गाउँपालिकाले भने भवन बनाइसकेका छन् । बागलुङका ६ वटै गाउँपालिकाका कार्यालय आफ्नै भवनमा छन् ।गलकोट नगरपालिका अहिले पनि मासिक डेढ लाख रुपैयाँ घर भाडा तिर्छ । बल्लतल्ल चरौंदी फाँटमा व्यवस्थापन गरिएको ७ रोपनी जमिनमा कार्यालय भवनको ठेक्का लगाएको एक वर्षमा भुइँतला पूरा गर्ने सम्झौता ठेकेदारले पूरा नगर्दा दोस्रो कार्यकाल पनि भाडाकै घरमा बस्न बाध्य भएको नगर प्रमुख भरत शर्मा गैरेले बताए । हाम्रो खरिद ऐनको कमजोरीमाथि टेकेर ठेकेदारले ढिला गर्ने रहेछन्, उनले भने, ताकेता गरिरहेका छौं तर कामले गति लिन सकेको छैन । गत वर्ष जेठमा एक वर्षमा भुइँतला र ०८१ मंसिर मसान्तसम्ममा ५ तले भवन बनाइसक्नुपर्ने सम्झौता छ । १२ करोड ४१ लाख ५५ हजार रुपैयाँको लागतमा भवन निर्माण पूरा गर्ने गरी ठेक्का लिएको रविना जुगल संयुक्त निर्माण कम्पनीले काम पूरा नगर्दा भवन अलपत्र छ । दुईचार जना मजदुर राखेर काम गर्दा समस्या भएको हो, गलकोट६ का वडाध्यक्ष रामप्रसाद कँडेलले भने, वर्षा लागेपछि कामै ठप्प छ । नगरपालिकाका इन्जिनियर बलविक्रम दाहालले कामको ताकेता गरे पनि ढिला भएको स्विकारे ।ठेकेदार कम्पनीका साइट इन्चार्ज रघु ठाकुरले मजदुर अभावमा काम ढिला भएको बताए । हात्तीपाइले र जगमा भूकम्प प्रतिरोधी काम गर्न दक्ष कामदार चाहिने भएकाले काममा ढिलाइ भएको हो, उनले भने, भुइँतलाको ढलानपछि मात्रै कामले गति लिनेछ । ठेकेदार कम्पनीले सम्झौताको २० प्रतिशत रकम लगिसकेको छ । जैमिनी नगरपालिकाको प्रशासकीय भवन पनि सोही निर्माण कम्पनीले ठेक्का लिएको हो । १२ करोड १४ लाख रुपैयाँमा ठेक्का लिएको भवनको पहिलो तला ढलान भएको छ । समयमा काम सकिनेमा यहाँ पनि अन्योल छ । हामीले पहल त गरिरहेका छौं तर काममा सोचेजस्तो प्रगति भएको छैन, इन्जिनियर विवेक सापकोटाले भने, बर्सेनि लाखौं भाडा तिर्नुपर्ने पालिकाको खर्च जोगिँदा अन्य क्षेत्रमा लगानी गर्न सकिन्थ्यो । धेरै स्थानमा ठेक्का लिएकाले ठेकेदारले काम ढिला गरेको उनले बताए ।जिल्लाका दर्जनजति ठेक्का लिए पनि समयमै काम नगरेकाले ठेकेदार कम्पनीलाई समयमै काम पूरा गर्न सचेत पारिएको सहायक प्रजिअ चित्रांगत बरालले बताए । समयमै काम नगरे सबै काम अलपत्र पर्नेवाला छन्, उनले भने, बेलैमा पहल नगर्ने, पछि पछुताएर केही हुँदैन । राजनीतिक तहबाट पनि ठेकेदारलाई काम छिटो सक्न दबाब दिनुपर्ने उनले बताए ।"
संक्रमणकालीन न्याय विधेयक टुंग्याउन कसरत,"काठमाडौं (कास) प्रधानमन्त्री पुष्पकमल दाहाल न्युयोर्कमा आयोजना हुने संयुक्त राष्ट्रसंघको ७८ औं महासभामा अमेरिका जानुअघि नै संक्रमणकालीन न्यायसँग सम्बन्धित विधेयकमा सहमति जुटाउन सक्रिय भएका छन् । दाहाल भदौ ३० मा न्युयोर्क जाने कार्यक्रम छ । संक्रमणकालीन न्यायसँग सम्बन्धित बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन २०७१ लाई संशोधन गर्न बनेका विधेयक संसद् सचिवालयमा गत चैतमै दर्ता भए पनि राजनीतिक सहमति नजुट्दा अघि बढ्न सकेको छैन । प्रधानमन्त्री दाहालले प्रमुख प्रतिपक्षी एमालेका अध्यक्ष केपी ओली र कांग्रेस सभापति शेरबहादुर देउवासँग बुधबार यस विषयमा बालुवाटारमा छलफल गरेका छन् । प्रधानमन्त्रीले अमेरिका जानुअघि नै टुंग्याउनुपर्छ भनेर टाइमलाइन बनाउनु भएको होइन । सकभर चाँडै टुंग्याउनुपर्छ भनेर लाग्नुभएको हो, प्रधानमन्त्रीका प्रमुख स्वकीय सचिव रमेश मल्लले भने, आज (बुधबार) को छलफल निकै सकारात्मक भएको छ । सरकारले दल र सरोकारवालाबीचको सहमतिबिना हतारमा विधेयक दर्ता गराएको भन्दै एमालेले पीडितलाई न्याय र परिपूरणसम्बन्धी प्रस्तावित विषयमाथि आपत्ति जनाउँदै संशोधनको माग गर्दै आएको छ । विधेयकमा प्रस्तावित क्षमादान, अभियोजन, हदम्याद, आयोगहरूको गठन र नियुक्ति प्रक्रिया, बालसैन्य र अदालतको क्षेत्राधिकारलगायतका विषयमा संशोधन गर्नुपर्ने एमालेको अडान छ । विधेयकको मस्यौदालाई लिएर राष्ट्रिय मानवअधिकार आयोग, द्वन्द्वपीडित एवं संक्रमणकालीन न्यायको क्षेत्रमा क्रियाशील संस्थाले समेत पर्याप्त छलफलबिना विधेयक ल्याएको भन्दै विरोध जनाउँदै आएका छन् । संसद्को कानुन समितिले सात दिनभित्र विधेयकमा सहमति जुटाउन निर्देशन दिएको छ । अमेरिका जानुअघि नै राजनीतिक सहमतिका आधारमा विधेयकलाई टुंगो लगाउँदा सकारात्मक सन्देश जाने भनेरै दाहालले एमाले अध्यक्ष ओलीसँग संवाद बढाएका हुन् । दाहालले ओलीसँग मंगलबार पनि छलफल गरेका थिए । देउवा नेतृत्वको तत्कालीन सरकारले ल्याएकै विधेयकलाई सामान्य फेरबदल गरेर दाहाल सरकारले गत चैतमा संसद्मा दर्ता गराएको थियो । कांग्रेस र माओवादीकै समझदारीमा विधेयक दर्ता भए पनि एमालेले रिजर्भेसन राख्दै आएको थियो । एमाले अध्यक्ष ओली सकारात्मक हुनुहुन्छ, संवाद राम्रो भएको छ, मल्लले भने, सम्भवतः भोलि नै अर्को बैठक बसेर टुंगिन सक्ने अवस्था छ ।"
बैंकमा थुप्रिएको रकम बजार पठाउने वातावरण बनाऊ,"बढ्दो रेमिट्यान्स, पर्याप्त विदेशी विनिमय सञ्चिति, बचतमा शोधनान्तर स्थिति लगायत अर्थतन्त्रका बाह्य सूचकहरू गत वर्षभन्दा यस वर्ष निकै सहज अवस्थामा छन् । आन्तरिकतर्फ वित्तीय प्रणालीमा लगानीयोग्य रकम तरलता पनि गत वर्षभन्दा बढी नै छ । तर बैंक तथा वित्तीय संस्थामा रकम थुप्रिँदा पनि बजारमा ऋणको माग बढ्न सकेको छैन । यसरी रकम हुँदासमेत ऋण प्रवाह हुन नसक्नुले अर्थतन्त्रको नेतृत्वदायी भूमिका निर्वाह गरिरहेका निकायहरूको अक्षमतालाई इंगित गर्छ ।गत वर्ष लगानीयोग्य रकम नहुँदा बैंकहरूले ऋण दिन सकेका थिएनन् । अहिले बैंकहरूसँग करिब पौने ४ खर्ब लगानीयोग्य रकम छ, अन्तरबैंक दर ब्याजदर करिडोरभित्रै छ । विदेशी मुद्रा सञ्चिति पनि सहज अवस्थामै रहेकाले अर्थतन्त्रको बाह्य संकट टरिसकेको छ तर ऋण परिचालन हुन नसक्दा बजारमा चौतर्फी समस्या देखिन्छ । त्यसैले बैंक तथा वित्तीय संस्थामा रकम थुप्रिने तर ऋण लिनदिन त्रास हुने अवस्थालाई खास गरी अर्थ मन्त्रालय र राष्ट्र बैंकले तत्काल अन्त्य गरिदिन जरुरी छ । अहिले आन्तरिक अर्थतन्त्र शिथिल बनेको छ । उद्योगहरू ३० देखि ४० प्रतिशतसम्म क्षमतामा मात्र चलिरहेका छन् । बजारमा उत्पादन र उत्पादकत्व घटेको छ भने नयाँ रोजगारी सृजना भएको छैन । विदेश जानेको लर्को दिनहुँ बढिरहेको छ । उद्योगीव्यवसायीको आत्मविश्वास घटेको छ । आम सर्वसाधारणले महँगीको मार खेप्नु परिरहेको छ । नयाँ उद्यम गर्न बीउ पुँजी पाउने अवस्था छैन । यसले उद्योगीव्यवसायीदेखि आम सर्वसाधारणसम्ममा अन्योल बढाएको छ । यो अन्योल हटाउन गर्नुपर्ने प्रमुख काम भनेकै बजार चलायमान बनाउने हो । त्यसका लागि बैंकमा थुप्रिएको रकम प्रवाह र सरकारी खर्च बढाउनैपर्छ । बैंकमा थुप्रिएको रकम प्रथमतः उत्पादनमूलक क्षेत्रमै लगानी (कर्जा प्रवाह) हुनुपर्छ । लगानी बढेपछि रोजगारी सृजना हुन्छ, यसले व्यक्तिको आय बढाउँछ, आय बढेपछि बजार माग बढ्छ, माग बढेपछि उद्योगीव्यवसायीले उत्पादन बढाउँछन् र अर्थतन्त्र चलायमान हुन्छ । तर यसमा राष्ट्र बैंक र अर्थ मन्त्रालय गम्भीर नदेखिनु विडम्बनापूर्ण छ । अर्थतन्त्रसँग सम्बन्धित निकायहरू आपसमा समन्वय गर्नुको साटो दोषारोपण गर्ने, कसिलो नीतिगत व्यवस्था गर्नेतर्फ उन्मुख देखिएका छन् । जबकि सरकारी खर्च नहुने, उच्च ब्याजदर, बजार मागमा कमीजस्ता अवस्था सृजना भई केही महिनायता अर्थतन्त्रको (उत्पादन) चक्र खलबलिएको छ । खलबलिएको अर्थतन्त्रको चक्रलाई लयमा ल्याउन कुनै एक निकायको सक्रियताले मात्रै सम्भव छैन, राज्यका सबै निकायबीच प्रभावकारी समन्वय र सहकार्य आवश्यक पर्छ । यसमा अर्थ मन्त्रालय र नेपाल राष्ट्र बैंकको भूमिका सबैभन्दा धेरै रहन्छ । वित्तीय नीति सञ्चालक अर्थमन्त्री र मौद्रिक नीतिका सञ्चालक गभर्नर अर्थतन्त्रको चुरो पत्ता लगाएर समस्या समाधानमा जुट्न ढिलो भइसकेको छ । अहिले निजी क्षेत्रको आत्मविश्वास गुमेको छ । वित्तीय नीति र मौद्रिक नीतिका औजारहरू परिचालन गरेर सरकारले निजी क्षेत्रको आत्मविश्वास बढाउन पहल गर्नुपर्छ । उद्योगहरू आधाभन्दा कम क्षमतामा चलिरहेको अवस्थामा लगानीका थप आयाम खुलेका छैनन् । सरकारले सहजीकरण गरेर पर्यटन, सूचना प्रविधि, रैथाने बालीमा आधारित कृषि उद्यमलगायत क्षेत्रमा पनि लगानी बढाउनेतर्फ नीतिगत व्यवस्था गर्न सक्छ । कर्जा माग नबढ्नुको एक कारकका रूपमा उच्च ब्याजदर देखिएको छ । नीतिगत र नियामकीय व्यवस्थामार्फत ब्याजदर घटाउने विकल्प भए त्यसलाई उपयोग गर्न सरकार र राष्ट्र बैंक चुक्नु हुन्न । अर्थतन्त्रलाई गतिशील बनाउनका लागि निश्चित समय लचिलो नीतिगत व्यवस्थासमेत गर्न सकिन्छ । आर्थिक शिथिलताले निजी क्षेत्रको आत्मविश्वास घटिरहेका बेला एक ऋणीको कर्जा निष्क्रिय वर्गमा परेमा एकै समूहमा रहेका अरू ऋणीलाई पनि सोही वर्गमा राख्नुपर्ने कठोर नीति आयो, जुन अहिलेको समयमा कत्तिको उपयुक्त हो भन्नेबारेमा राष्ट्र बैंकले बेलैमा सोच्न नसकेको देखिन्छ । राष्ट्र बैंकले गत साता मात्र चालु पुँजी कर्जासम्बन्धी मार्गदर्शन संशोधन गरेर उत्पादनमूलक उद्योगका लागि निकै खुकुलो व्यवस्था गरेको छ । यो संशोधनले उद्योग व्यवसाय विस्तारमा सहज हुने प्रतिक्रिया निजी क्षेत्रबाट आइरहेको छ । लामो समयदेखि रोकिएको जग्गा कित्ताकाट सरकारले खुला गरेसँगै मुलुकभर घरजग्गाको कारोबारमा चहलपहल बढेको छ । सरकारले उद्योगीव्यवसायीको मनोबल र समग्र बजारमा माग बढाउने थप विशेष नीतिगत व्यवस्था गर्न ढिला भइरहेको छ । बाह्य सूचकमा प्राप्त उपलब्धिबाट प्राप्त थप खर्च गर्ने अवसर (फाइनान्सियल स्पेस) लाई भरपूर उपयोग गरेर भए पनि आर्थिक गतिविधि चलायमान बनाउनेतर्फ सरकार र नियामक निकायको यथाशीध्र ध्यान जाओस् । खास गरी राष्ट्र बैंकले बैंकमा थुप्रिएको रकम बजारमा सहज प्रवाह हुने वातावरण बनाउने गरी नीति तय गर्नुपर्छ । उपलब्ध स्रोत जति धेरै परिचालन भयो, त्यति धेरै बजार चलायमान हुन्छ, त्यसले आर्थिक गतिविधिलाई सहजतातर्फ लैजान्छ ।"
"खेलाडीले देखाए, अब पालो नेताको","एसियाली कप क्रिकेट प्रतियोगितामा नेपाली खेलाडीले देखाएको प्रदर्शन निकै प्रशंसनीय छ । त्यसैले अहिले नेपालका क्रिकेटरले सबैबाट वाहवाह पाइरहेका छन् । खेल त भारतले जित्यो तर मन भने नेपाली खेलाडीले जितेका छन् । मुख्यतः अनुभवको अभावमा नेपाली खेलाडीको खेल अलि अपरिपक्क देखिएको हो । यद्यपि विश्व विजेतासॅग प्रतिस्पर्धा गर्दा स्वाभाविक रूपमा केही न केही अप्ठ्यारो हुन्छ नै । क्रिकेटको चरम विकास भएको भारतका खोलीलाई २ सय ३१ रनको टार्गेट दिनु चानचुने कुरा होइन । यो नै एक प्रकारको सफलता हो । नेपालका क्रिकेट खेलाडीलाई कमजोर सम्झने शक्तिशाली भारतका क्रिकेटरसमेत हाम्रा खेलाडीको प्रदर्शन देखेर केही समय भए पनि दबाबमा परे । विश्वकप विजेता भारतसँग क्रिकेट खेल्न पाउनु नेपालका लागि एउटा अवसर थियो नै । खेलमा पराजित भए पनि दर्शकहरूको मन जित्न नेपाली खेलाडी सफल भए । राज्यको प्राथमिकता, साधन, स्रोतको कमी, उत्कृष्ट प्रशिक्षणको अभाव लगायतका समस्या भौग्दै आएको हाम्रोजस्तो मुलुकका खेलाडीले गरेको यो तहको प्रदर्शन हुनु आफैंमा गौरवको विषय हो । न खेल्न मैदान गतिलो छ न खेलाडीलाई मनग्य सुविधा छ । आफ्नो व्यक्तिगत चासो र क्षमताका आधारमा राम्रो खेल खेल देखाउनु चानचुने कुरा होइन । भारतका क्रिकेट खेलाडीले कम्तीमा वार्षिक ७ करोड कमाउँछन् । नेपालका खेलाडीलाई ७ लाख कमाउन पनि हम्मेहम्मे छ । त्यसमा पनि खेलाडीको मनोबल उच्च बनाउनुपर्नेमा राज्यको जिम्मेवार नियकाबाटै खेलाडीको मनोबल घट्ने गतिविधि गरेको पाइन्छ । श्रीलंकामा क्रिकेट हेर्न गएका काठमाडौंका मेयर बालेन शाहले यदि राज्यले जग्गा उपलब्ध गराउने हो भने रंगशाला बनाउन पहल गर्ने उद्घोष गरेका छन् । सरकारले यो विषयमा पक्कै सोचेकै हुनुपर्छ । खेलाडीको उत्साह देखेर मुलुकको विभिन्न निकायले पनि क्रिकेट रंगशालाको माग गरेका छन् । राज्यबाट लिँदै आएको सेवासुविधा कटौती गरेर भए पनि राष्ट्रका लागि योगदान गर्न बेला आएको छ । भाषणमा यसो गर्छु, उसो गर्छु भन्ने मात्र होइन, अब व्यवहारमा लागू गरेर देखाउनुपर्छ । नेपाली खेलाडीले विश्वसामु मुलुकको पहिचान उच्च राखेका छन् । अब राजनीतिक नेताहरूले खेलाडीको सम्मानस्वरूप रंगशाला बनाउन पहल गर्न ढिलो भइसकेको छ । सधैं कुर्सीकै लागि मात्र लड्ने होइन, राज्यको आवश्यकताका बारेमा पनि सोच्ने बेला आएको छ । राम्रो क्रिकेट रंगशाला नभएकाले खेलाडीले पर्याप्त रूपमा अभ्यास गर्न पाएका छैनन् । राष्ट्रिय प्रतियोगिता हुन सकेको छैन । महिला क्रिकेटरले पनि राम्रो प्रदर्शन गरिरहेका छन् । तसर्थ सम्भावना भएको क्रिकेट खेलको गुणस्तरीय विकासका लागि राज्यको ध्यान जानु जरुरी छ । पुरुषोत्तम घिमिरे, जोरपाटी, काठमाडौं"
नेपालको रेलमार्ग विकासमा रुस 'गेमचेन्जर बन्न सक्छ,"हालै रुस र इरानबीच दक्षिण एसियालाई उत्तरी युरोपसँग जोड्ने नयाँ अन्तर्राष्ट्रिय रेलमार्ग विस्तार गर्ने सहमति भएको छ । जस अन्तर्गत इरानी सहर र युरोपियन सहर अस्ताराबीचको १ सय ६२ किमि लामो रेलमार्ग बनाइनेछ । त्यसका लागि रुसले १ अर्ब ७३ करोड अमेरिकी डल अर्थात् झन्डै २ खर्ब नेपाली रुपैयाँ लगानी गर्नेछ । रेलमार्ग चार वर्षभित्र पूरा गर्ने लक्ष्य रहेको छ । तर नेपालमा रेलमार्गको कुरा चलेको एक दशक बितेको छ । यस अवधिमा जनकपुरजयनगरको ३७ किमि रेलमार्ग मात्र सञ्चालनमा छ । पूर्वपश्चिम रेलमार्ग त आकाशको फल आँखा तरी मरजस्तो भएको छ । न नेपालले आफ्नो क्षमताले बनाउन सक्छ न त भारत र चीनको भित्री इच्छाले बनाउन सहयोग नै गर्छन् । भारतको सहयोगमा निर्माण सुरु भएको हुलाकी राजमार्ग २० वर्षमा पनि पूरा भएको छैन । उनीहरू दुवै मुलुकले परियोजनाहरू होल्ड गर्ने राख्ने गरेका छन् । होल्ड गर्ने तर नबनाउने उनीहरूको नीति व्यवहारमा देखिएको छ । भारतले त बनेको अन्तर्राष्ट्रिय एयरपोर्टको सञ्चालनका लागि चाहिने हवाई मार्गसमेत नदिएर मित्रताको नाममा धज्जी उडाएको छ । अहिलेसम्मको नेपालले गरेको अनुभवले त्यही सन्देश दिइरहेको छ । त्यसैले अब पनि नेपालको पूर्वपश्चिम रेलमार्गमा भारत र चीनलाई ताक्ने हो भने त्यस्ता परियोजना अर्को २० वर्ष पनि बन्दैन । अब भारत र चीनलाई ताक्ने वा रेलमार्गमा उनीहरूको सहयोग लिनेभन्दा पनि आफ्नो स्वार्थमा हुनेगरी कसरी छिटो निर्माण पूरा गर्न सकिन्छ, त्यसमा लाग्नु उपयुक्त हुन्छ । कुन देशको अनुभव र सहयोग नेपाललाई उपयोगी हुन्छ ? भनेर सोच्ने बेला आइसकेको छ । त्यसैले एउटा भरपर्दो विकल्प रुस हुन सक्छ । हामीले उससँग सहयोग माग्नुपर्छ । रुस शक्तिशाली, सम्पन्न र रेलमार्गका लागि अनुभवी मुलुक हो । ऊ हाम्रो असल राष्ट्र पनि हो । हिजोका दिनमा रुसले नै नेपालको घेरै उद्योगकलकारखाना बनाइदिएको थियो । अहिले रेलमार्ग बनाउन रुससँग सहयोग माग्दा अनुपयुक्त हुँदैन । रुसले सहयोग गरेमा तीन करोड नेपालीको रेल चढ्ने सपना पूरा हुन धेरै समय लाग्दैन । अझ सकिन्छ भने रुससँग नेपाल, भारत, बंगलादेश, म्यानमार र थाइल्यान्डसम्म पुग्ने रेलमार्ग बनाउन सहमति गराउन सकियो भने यी सबै देशको पर्यटन प्रवर्द्धन र खाद्यान्न ढुवानीजस्ता अति आवश्यक क्षेत्रमा सहजीकरण हुनेछ । रुसभारत सम्बन्ध पनि निकै राम्रो छ । अहिले रुसयुक्रेन युद्धमा भारतले रुसको समर्थन गरेको छ । भारतलाई रुसले सस्तो मूल्यमा इन्धन दिएको छ । पछिल्लो समय भारतमा खपत हुने कुल इन्धनको २७ प्रतिशत रुसबाट आउने गरेको छ । जबकि युद्धअघि १ प्रतिशत इन्धन रुसबाट भारत आउँथ्यो । रुस र भारत सहमत हुने हो भने नेपाल, भारत हुँदै बंगलादेशसम्मको रेलमार्ग तुरुन्त बनाउन सकिन्छ । नेपालले यसतर्फ पर्याप्त प्रयत्न गर्नु जरुरी छ । भारतमा मेट्रो मात्र होइन, बुलेट ट्रेनसमेत चल्न थालिसकेको छ । बंगलादेशमा चीन र थाइल्यान्डको सहयोगमा हालै इलिभेटर सञ्चालनमा ल्याइएको छ । तर नेपालमा भने खै के खै के भनेजस्तो भएको छ । गोपाल देवकोटा, जोरपाटी, काठमाडौं"
हजारौं राम्रालाई एउटै खराबले खरानी पार्न सक्छ,"गत शनिबार बेलुकीको करिब ९ः२१ बजेदेखि केही दिन एउटै विषयमा सामाजिक सञ्जाल निकै व्यस्त देखिए । यो सञ्जाल त्यसरी व्यस्त बन्नुको एउटै कारण थियो काठमाडौं महानगरपालिकाका मेयर बालेन शाहको फेसबुक स्ट्याटस । आफ्नी श्रीमती चढेको महानगरपालिकाको गाडी ट्राफिक प्रहरीको नियमित चेकिङमा परेपछि बालेनले आफ्नो फेसबुक एकाउन्टमा लेखेका थिए, आजको लागि केही भएन, भोलिबाट हाम्रो महानगरपालिकाको कुनै पनि गाडी सरकारबाट रोकियो भने सिंहदरबारमा आगो लगाइदिन्छु । याद राख चोर सरकार । उनको उक्त स्ट्याटसपछि त्यसको समर्थन र विरोधमा उत्तिकै प्रतिक्रियाहरू आए । सामाजिक सञ्जालका साथै छापाहरूमा समेत उनको समर्थन र विरोधमा प्रतिक्रिया आउने क्रम जारी नै छ । बालेनको उक्त अभिव्यक्तिलाई धेरैले सरकारप्रतिको आक्रोश भनेका छन् । आजसम्मका शासकको रूपमा जति सरकार बने ती कुनै पनि सरकारप्रति नेपाली जनता सन्तुष्ट हुन सकेका छैनन् । त्यही असन्तुष्टि जनाउने क्रममा उनले पनि उक्त स्ट्याटस लेखेको हुन सक्छ । तर महानगरपालिकाका मेयरले व्यक्त गर्ने भाषा सामान्य नागरिकको भन्दा शिष्ट र मर्यादित हुनुपर्छ । यद्यपि बालेनमा त्यो विषयको ज्ञान नभएको पाइयो । सरकारमाथि खनिने क्रममा उनले आफ्नो पद, ओहोदा, योग्यता, क्षमता सबै बिर्सिएको देखिन्छ । यो स्ट्याटसले उनी आफ्नै कारण आफैं आलोचित बनेका हुन् । पहिलो कुरा त उनी आफैं नीतिनियम बनाउने र लागू गर्ने ठाउँमा छन् । त्यही नीतिनियममा रहेर कर्तव्यपालनको सिलसिलामा ड्युटीमा खटिएको एउटा प्रहरीप्रति उनले यसरी गालीगलौज गर्नुपर्ने कारण देखिँदैन । जबकि राजधानीको ट्राफिक जाममा घण्टौंसम्म लाम लगेका सर्वसाधारणको जस्तो सास्ती उनकी श्रीमतीले खेप्नुपरेको पक्कै होइन । बरु उनले त जानाजान सरकारी गाडीको दुरुपयोग गरेको देखियो । पहिलो त सार्वजानिक बिदाको दिन सरकारी सवारी साधनको प्रयोग गर्न पास नलिनु आफैंमा गलत हो । नीतिनिमयमा बस्नुपर्नेमा आफैंले त्यसको उल्लंघन गरेका छन् । दोस्रो उनलाई प्रयोग गर्न दिइएको सरकारी गाडीमा उनी आफू नचढी श्रीमतीलाई मात्र सवार गराएर त्यसै पनि नियम पालना नगरी जबरजस्ती गरेको देखिन्छ । दुई मिनेट आफ्नी श्रीमती चढेको गाडी रोकिँदा सिंहदरबारमा आगो लगाउँछु भन्ने बालेनले आफू मेयर भएको १६ महिना बित्दासमेत काठमाडौंको ट्राफिक जाम घटाउन किन सकेनन् ? सरकारमािथ यसरी आक्रोश पोख्नेले आफूले पनि केही गरेर देखाउन सकेको भए अरूमाथि जाइलाग्न सुहाउँथ्यो । मेयर भएपछि पहिलो प्राथमिकता फोहोर व्यवस्थापनलाई बनाएकामा अहिलेसम्म उपलब्धि देखिएको छैन । उनको नेतृत्वमा महानगरवासीका लागि सञ्चालनमा ल्याइएको फ्रीएम्बुलेन्स सेवामार्फत आफ्नी सुत्केरी श्रीमतीलाई अस्पताल आउजाउ गराउन किन सकेनन् ? अरूलाई काम गराउन खोज्नेले पहिले आफैं उदाहरणीय बन्ने प्रयास गर्नुपर्छ । काम गराइभन्दा सामाजिक सञ्जालमार्फत हल्ला बढी गरिन्छ । कतिपय मानिसमा के कमजोरी देखिन्छ भने आफूलाई मन परेका मान्छेले खराबै काम गरे पनि त्यसको समर्थन नै गरिरहेको देखिन्छ । त्यही क्रममा बालेनको उक्त स्ट्याटसमा पनि कतिपयले समर्थन नै गरेको देखिन्छ । नागरिकले राम्रोलाई राम्रो र खराबलाई खराब नभन्दा नेतृत्वले गल्ती दोहोर्याउने सम्भावना रहन्छ । महानगनरका मेयरका रूपमा आएपछि बालेनले गरेका केही कामलाई हेरेर उनले आजसम्म सर्वसाधारणको गालीभन्दा बढी ताली नै पाएका छन् । सिंहदरबार जलाउने उनको स्ट्याटसपछि आजसम्म गरेका राम्रा कामलाई पनि ओझेलमा पारेको छ । उनको बौद्धिक क्षमतामाथि नै प्रश्न उब्जेको छ । सुजन देवकोटा, पालुङ्टार४, गोरखा"
चीनले नदेखाएको नेपालको चुच्चे नक्सा,"चीनका पुराना नक्साचिनियाँ लिपिमा प्रकाशित कतिपय नक्सामा लिम्पियाधुराबाट उद्गम भएको नदीलाई कालीमहाकाली मानी त्यसभन्दा पूर्वको भूभागलाई नेपाल अंकित गरिएको छ । उदाहरणस्वरूप, छिङ वंशका शासक गुआङ्सु २९ शीर्षकमा सन् १९०३ मा चीनबाट प्रकाशित पुरानो चिनियाँ लिपिको नक्सामा लिम्पियाधुराबाट उद्गम भई दक्षिण बगेको नदीलाई नेपालको पश्चिमी सीमा मानी नदीदेखि पूर्व नेपाल भनी लेखिएको छ । यो चिनियाँ लिपिमा प्रकाशित भएको ऐतिहासिक तथा दुर्लभ नक्साले नेपालको उत्तरपश्चिमी सीमा चुच्चोपारि लिपुलेककालापानीलिम्पियाधुरासम्मको क्षेत्र नेपालको भूभाग हो भन्ने देखाएको छ । यो नक्सा बेइजिङको स्टेट ब्युरो अफ सर्भेइङ ंएन्ड म्यापिङको आर्काइभमा छ । अहिले चीनले नयाँ नक्सा तयार पारेको संस्थामै यो नक्सा हुँदाहुँदै आफ्नै नक्सालाई आँखा चिम्ली यसलाई आधार नमान्नाले चीनले नेपाललाई वास्ता नगरेको भन्न सकिन्छ । यस पंक्तिकारले त्यहाँ एक हप्ता अध्ययन गरी यो नक्सा नेपाल ल्याएर २००१ डिसेम्बर १३ मा पहिलोपल्ट नेपाल समाचारपत्र दैनिकको प्रथम पृष्ठमा नक्सासहितको व्याख्या प्रकाशन गरेको थियो । यो नक्साको प्रति सायद नेपाल सरकार तथा अध्येताहरूसँग छैन होला । संस्था तथा व्यक्तिले आवश्यक ठाने यस पंक्तिकारले खुसीसाथ उपलब्ध गराउनेछ । यसै गरी, म्याप अफ टिबेट अटोनमस रिजन अफ चाइना शीर्षक सन् २००६ को चिनियाँ भाषाको नक्सा, तिब्बत हु वेइते शीर्षक तिब्बतीचिनियाँ नक्सा आदिमा काली नदी लिम्पियाधुराबाट निःसृत भएको स्पस्ट रूपमा अंकित गरिएको पाइन्छ । यी नक्सालाई बेवास्ता गरी चीनले चुच्चे नक्साको अंकन नगरेको हो ।अबको बाटो चिनियाँ नक्साको आउँदो संस्करणमा नेपालको चुच्चे नक्सालाई मान्यता दिई त्यसै अनुसार संशोधन गर्न नेपालले सबै आधारप्रमाण दस्तावेज समावेश गरी चीनलाई कूटनीतिक तवरमा विनम्र अनुरोध गर्नुपर्छ, प्रोटेस्ट गर्नु हुँदैन । नयाँ चिनियाँ नक्सा प्रकाशित भएकै भोलिपल्ट भारतले चीनलाई कडा प्रोटेस्ट लेटर पठायो । भारतको विरोधपत्रको जवाफमा चीनले भारतलाई मुखभरिको जवाफ दिँदै भनेको छ, सम्बन्धित पक्षले शान्तिपूर्ण ढंगले काम गर्नेछ भन्ने हाम्रो अपेक्षा छ । सरोकारवाला पक्ष यो विषयलाई आवश्यकताभन्दा बढी व्याख्या गर्नबाट जोगियोस् ।हाम्रा प्रधानमन्त्री अमेरिकाबाट असोज ६ गते बेइजिङ पुग्दै छन् । नेपाली र चिनियाँ प्रतिनिधिमण्डलबीच वार्ता भई केही सम्झौतामा हस्ताक्षर हुन सक्छ । दुई देशबीच हुने कुराकानीको एजेन्डामा चीनको नयाँ नक्सामा नेपालको चुच्चे नक्साको सिमाना अंकन सम्बन्धमा पनि गर्नुपर्ने छलफललाई गर्ने अग्रिम एजेन्डामा पार्नुपर्छ । एजेन्डाभित्र परेन भने हाम्रा प्रधानमन्त्री र चीनका राष्ट्रपतिबीच साइड लाइनमा कुराकानी हुने प्रबन्ध मिलाउनुपर्छ । साइड लाइनमा पनि सम्भव भएन भने रात्रिभोजका समय प्रधानमन्त्री दाहालले चीनका राष्ट्रपतिलाई भन्नुपर्छ, ३ करोड नेपाली जनताले तपाईंलाई एउटा सन्देश पठाएका छन्, के म तपाईंलाई सुनाऊँ ? चतुर राजनीतिज्ञ तथा कुटिल कूटनीतिज्ञ राष्ट्रपतिले हुन्छ नभने पनि सहमतिसूचक टाउको अवश्य हल्लाउलान् त्यस बखत दाहालले भन्नुपर्छ, चीनले प्रकाशित गरेको नयाँ नक्सामा नेपालको चुच्चे नक्साको भौगोलिक क्षेत्र नसमेटिएकाले नेपालको भौगोलिक अखण्डतामा प्रतिकूल असर परेको हुँदा नेपाली जनताले अर्को संस्करणमा संलग्न गराइमाग्न भनेकाले यो सन्देश तपाईंलाई सुनाएको छु । सीमा समस्या समाधान गर्ने सरकारप्रमुखले नै होÙ नागरिक समाज तथा सञ्चारमाध्यमले त तथ्य पुष्ट्याइँसहित सरकारलाई दबाब दिने मात्र हो । सरकारप्रमुखहरूबीच समझदारी भए जटिल समस्या पनि समाधान हुन सक्छ भन्ने उदाहरणहरू छन् । सगरमाथाचोमोलोङ्माको स्वामित्व सम्बन्धी विवाद चीनका प्रधानमन्त्री चाउ एनलाई र बीपी कोइरालाबीच समझदारी भएर सल्टिएको थियो, १९६० अप्रिल २८ मा सगरमाथा नेपालको हो भनी विवाद समाधान भएको थियो । सगरमाथाको उचाइ सम्बन्धी विवाद दुई देशका परराष्ट्रमन्त्रीले नयाँ उचाइ ८८४८८६ मिटर हो भनी २०२० डिसेम्बर ८ मा संयुक्त रूपमा घोषणा गरेपछि समाधान भएको थियो । यी कुरा मित्रताका प्रतीक हुन् । चीनको नयाँ नक्सामा नेपालको चुच्चे नक्साको सीमारेखा नकोरिएको सम्बन्धमा पनि नेपालले सफ्ट डिप्लोमेसी को चाल चलेमा चीनले अर्को संस्करणको नक्सामा त्यसलाई समाहित गर्न सक्नेछ । यसबाट नेपाल र चीनबीचको दौत्य सम्बन्ध अझ प्रगाढ हुनेछ ।"
"प्रधानन्यायाधीश नयाँ, अपेक्षा पुरानै","न्यायिक विविधताको पक्षसमावेशिता र विविधताको पक्ष नेपालको संविधान (अन्तरिम संविधान, २०६३) ले संरक्षण गरेको दुई दशक पुग्नै लाग्दा पनि यसको अपेक्षित उपयोग गरिएन । लोकसेवा आयोगद्वारा लिइने कर्मचारी भर्ना प्रक्रियामा बाहेक राजनीतिक नियुक्तिमा पनि न्यूनतम मापदण्ड पुर्याउने शैलीमा बाहेक यसलाई सकभर बेवास्ता गर्ने र रोक्ने अभ्यास भए । नियुक्तिमा महिला, जनजाति, मधेशी लगायत समुदायलाई न्यूनतम संख्यामा समावेश गरिए पनि दलित समुदायको प्रतिनिधित्व पूर्ण बेवास्तामा नै परेको देखिन्छ । पछिल्लो पटक न्यायाधीश नियुक्तिका लागि न्याय परिषद्ले गरेको सिफारिसमा यही स्थिति देखियो । सर्वोच्च अदालतमा दलित समुदायबाट एक जना पनि न्यायाधीश नियुक्त भएको छैन । हुन त संवैधानिक निकाय लगायतका अन्य धेरै कार्यालय पनि छन्, जहाँ आजसम्म नेतृत्व पदमा एक महिलासम्म नियुक्त भएको छैन । महान्यायाधिवक्ताको कार्यालय पनि यसको अर्को उदाहरण हो । महान्यायाधिवक्ता राजनीतिक नियुक्ति भए पनि मुद्दाको अनुसन्धान र अभियोजनमा महान्यायाधिवक्ता एवं सरकारी वकिलको भूमिमा फैसलामै निर्णायक असर पार्ने खालको हुन्छ । विविधतायुक्त समुदायमा यस्तो निर्णायक भूमिकामा विविधतायुक्त अनुहार देखिनुपर्ने हो तर राज्यको यस्तो महत्त्वपूर्ण निकायमा हाल २९औं महान्यायाधिवक्तासम्म नियुक्त भइसक्दा एक जना महिलाको समेत प्रतिनिधित्व हुन सकेको छैन । विविधताका नाममा एक जना मधेशी र केही प्रिभिलेज्ड नेवार समुदायको प्रतिनिधित्व रहेको देखिन्छ (महान्यायाधिवक्ताको कार्यालयको वेबसाइट अनुसार) । कुनै पनि फौजदारी अपराधमा सरकारी वकिलको कार्यालयको महत्त्वपूर्ण भूमिका हुन्छ । तर महान्यायाधिवक्ता पदमा करिब एकै समुदायबाट मात्र नियुक्त गर्ने अभ्यासले उक्त पदलाई प्रधानमन्त्रीलाई व्यक्तिगत रूपमा मात्र प्रतिरक्षा गर्ने र सल्लाहसुझाव दिने कार्यालयका रूपमा स्थापित भइरहेको आभास हुन्छ । कमसेकम टेस्ट केसकै रूपमा भए पनि सर्वोच्च अदालत, उच्च अदालत, संवैधानिक निकाय, महान्यायाधिवक्ताको कार्यालयजस्ता न्यायिक निकायमा विविधताको संरक्षण गरिनु आवश्यक छ । अहिले दलित, लैंगिक तथा यौनिक अल्पसंख्यक समुदाय लगायत सीमान्तीकरणको पीँधमा रहेका समुदाय र वर्गले सशक्तीकरणमा न राज्यको चासो पाएका छन्, न त जसोतसो आफैं संघर्ष गरेर न्यूनतम योग्यता हासिल गरिसकेका यस्ता समुदायलाई राज्यले पहिचान गरेर अवसर दिएको छ । सिद्धान्त भन्छ जो बढी सीमान्तीकरणमा परेको छ, पहिलो ध्यानाकर्षण र क्षतिपूर्ति प्राप्त गर्ने हक उसको हुन्छ । तर अभ्यासमा जुन समुहले बढी लाभांश प्राप्त गरेको छ, उसकै स्थान पहिले सुरक्षित गरिन्छ र उनीहरूलाई चित्तबुझ्दो हिस्सा प्रदान गरिसकेपछि क्रमशः बढी सीमान्तीकरण र वञ्चितीकरणमा परेको समुदायतिर फर्किने गरेको देखिन्छ । त्यसो हुँदै गर्दा जनजाति समुदायबाट न्यायाधीशमा समावेश भए पनि दलित समुदाय सधैं बेवास्तामा परेको यथार्थ पछिल्ला नियुक्तिहरूमा देखिन्छ । महान्यायाधिवक्ता लगायतको राजनीतिक नियुक्ति हुने निकायमा प्रधानन्यायाधीशको भूमिका त रहँदैन तर न्यायाधीश नियुक्तिमा उनले विविधताको संरक्षणमा योगदान दिन सक्छन् र विविधतापूर्ण इजलास गठनको माहोल तयार गरेर सामाजिक न्याय सुनिश्चित गर्ने अवसर पनि यसलाई बनाउन सक्छन् । अन्त्यमा, न्याय प्रमुखसँग गरिने अपेक्षा कार्यपालिका प्रमुखको तुलनामा सीमित हुन्छ । तर यसको असर गहिरो र व्यापक हुन्छ । यसको उदाहरणका रूपमा सर्वोच्च अदालतबाट कार्यपालिका लगायतका कैयौं शक्तिशाली निकाय र व्यक्तिविरुद्ध भएका कैयौं फैसलालाई लिन सकिन्छ । तसर्थ, न्याय प्रमुखसँग अहिले गरिएका अपेक्षा पुरानै भए पनि हल यस पटक हुन सके कानुन प्रणाली र सामाजिक चेतनामा पार्ने प्रभाव दिगो हुन्छ र अदालतप्रतिको जनआस्था पनि बढ्छ । विश्वकर्मा सर्वोच्च अदालतकी शाखा अधिकृत हुन् ।"
पर्वले पहिचान खोज्दै चेपाङ,"सीमान्तीकृत चेपाङ समुदाय अहिले भाषा, धर्म, संस्कृति र परम्परामाथि अतिक्रमणका कारण पहिचानको जोखिममा परेका छन् । प्रकृतिपूजक चेपाङ समुदायका अगुवाहरूले एक दशकदेखि आफ्नो भाषा, धर्म, संस्कृतिको जगेर्ना गर्न पहल गरिरहेका छन् तर त्यसले परिणाम ल्याउन सकेको छैन । उनीहरूको धर्मसंस्कृतिमाथि अतिक्रमण जारी छ । उनीहरूका भाषा र परम्परा लोपोन्मुख हुँदै छन् । मकवानपुरको मनहरी ज्यामिरेमा २०३४ सालमै पहिलो बृहत् चेपाङ सम्मेलन गरिएको थियो । त्यहाँ नेपाल रेडक्रस सोसाइटीकी केन्द्रीय अध्यक्ष तत्कालीन अधिराजकुमारी प्रिन्सेप शाहले आजदेखि तिमीहरू चेपाङ होइनौ, प्रजा भयौ भनेर घोषणा गरिन् । त्यसपछि केही समय चेपाङले प्रजा लेख्न थाले । उक्त सम्मेलनमा चितवन, मकवानपुर र धादिङका चेपाङहरूको सहभागिता थियो । २०४६ सालको राजनीतिक परिवर्तनपश्चात् चेपाङ समुदायका सचेत युवाले संगठित भएर नेपाल चेपाङ संघ स्थापना गरे । २०५४ सालमा चितवनमा भएको संघको तेस्रो अधिवेशनले हामी प्रजा होइनौं, चेपाङ हौं, अब सबैले चेपाङ लेख्ने निर्णय गर्यो । संघको अगुवाइमा चेपाङ लेख्ने क्रम अहिले पनि जारी छ । थर चेपाङ लेखे पनि आफ्नो भाषा, संस्कृति र परम्पराबाट उनीहरू टाढिँदै छन् । भाषा भएका तर लिपि नभएको चेपाङ समुदायका धर्म र रीतिरिवाजमाथि अन्य धर्मले तीव्र गतिले अतिक्रमण गरिरहेका छन् । चेपाङ जनजातिको २२ नाले वंशावली छ । आफ्नो पहिचानको संरक्षण गर्न चेपाङ संघले गाउँगाउँमा भाषा सम्बन्धी कक्षा पनि सञ्चालन गर्दै आएको छ । संस्कृति र पहिचान जोगाउने उद्देश्यले चेपाङ समुदायले आफ्नो एक मात्र महत्त्वपूर्ण पर्व छोनाम (न्वाँगी) सामूहिक रूपमा मनाउँदै आएको छ । प्रत्येक भदौ २२ मा चेपाङ अगुवाहरू एकै स्थानमा जम्मा भएर न्वाँगी मनाउँछन् । यो वर्ष धादिङको गजुरी गाउँपालिका५ चाङ्लीमा न्वाँगी मनाउने कार्यक्रम आयोजना गरिएको छ । गाउँगाउँमा न्वागी पर्व मनाउन संघले निर्देशन जारी गरेको छ । आफ्नो धर्मसंस्कृति र रीतिरिवाजलाई जगेर्ना गर्ने उद्देश्यले न्वाँगी पर्वलाई घर, टोल, गाउँ हुँदै जिल्लाजिल्लामा मनाउन थालेको संघका अध्यक्ष गोविन्दराम चेपाङले बताए । संघले सामूहिक रूपमा छोनाम मनाउन थालेको एक दशक भयो । छोनामका दिन बागमती प्रदेश सरकारले मकवानपुर, चितवन र धादिङ जिल्लामा सार्वजनिक बिदा दिने गरेको छ । ती तीन जिल्लामा चेपाङ समुदायको बाक्लो बसोबास छ । नेपाल चेपाङ संघको माग अनुसार बागमती प्रदेश मन्त्रिपरिषद्ले २०७८ चैत ९ मा चेपाङबहुल तीन जिल्लामा प्रत्येक वर्षको भदौ २२ मा सार्वजनिक बिदा दिने निर्णय गरेको हो । चेपाङ समुदायमा पितृलाई नचढाई र पूजाआजा नगरी नयाँ फलफूल र अन्नपात खान नहुने मान्यता छ । त्यसैले छोनामका दिन चामल, पिँडालु, निबुवा लगायत अन्न र फलफूल भूमि र पितृलाई चढाइन्छ । उक्त पर्वमा भोज खाने, रातभर नाचगान गर्ने चलन छ । वर्षदिनमा कम्तीमा नौ महिना जंगली कन्दमूल खाएर प्राण धान्दै आएका चेपाङहरू यस पर्वमा मीठोमसिनो खान्छन् । रोजगारीका निम्ति टाढाटाढा गएका चेपाङ युवा यो पर्वमा घर आउँछन् ।भीरपाखामा बस्ने यो समुदायका पाखापखेरामा लगाएका मकैधान र फलफूल भदौमा पाक्ने भएकाले यही महिनामा छोनाम धुमधामसँग मनाउने गरिएको होछ । छोनाम चेपाङ जातिको जीवनशैली र संस्कृतिसँग जोडिएको छ । उनीहरू कहाँ बस्छन् र के खान्छन् भन्ने जानकारी यो पर्वले दिन्छ । यस पर्वमा चेपाङका पुरोहित पान्दे झाँक्रीहरूले रातभर ढ्यांग्रो ठोक्दै मन्त्रोच्चारण गरेर नयाँ अन्न देवता र पितृलाई चढाउँछन् । झाँक्री बस्ने जग्गेमा चेपाङको पाखाबारीमा फलेका फलफूल र मकै तथा धान राख्ने गरिन्छ । जग्गेनजिकै आगोको धुनी लगाएर झाँक्रीहरू रातभर फलाक्ने गर्छन् भने युवा नाचगानमा रमाउने गर्छन् । छोनामको दिन ढ्यांग्रो ठोकिएन र मन्त्रोच्चारण गरिएन भने पितृ र देवता रिसाउँछन् भन्ने मान्यता रहेको ६८ वर्षे पान्दे नरबहादुर चेपाङ बताउँछन् । विधि नपुर्याईकन आफूखुसी नयाँ अन्न खाए पितृ र देवताले दुःख दिने उनीहरूको विश्वास छ । चेपाङ रापती नदीउत्तर, त्रिशूलीपूर्व उठेको महाभारत पर्वत शृंखलावरिपरिका रैथाने बासिन्दा हुन् । मकवानपुरको पश्चिम, चितवनको उत्तर, धादिङको दक्षिणी भेगमा चेपाङको बाक्लो बस्ती छ । चेपाङहरूलाई भौगोलिक सिमानाले भन्दा पनि सामाजिक र सांस्कृतिक सिमानाले बाँधेको छ । विगतदेखि वर्तमानसम्मका शासकहरूले चेपाङहरूलाई प्रशासनिक ढंगले विभाजित गर्दै आएका छन् । महाभारत पर्वत शृंखलाको उत्तरी र दक्षिणी ढालको अति विकट क्षेत्रमा रहेको चेपाङ समुदायलाई एउटै गाउँपालिका, एउटै जिल्ला र एउटै प्रदेशमा नराखेर विभाजित गरिएको छ । हामीलाई बलियो र संगठित हुन दिइएको छैन जसले गर्दा आफ्नो समुदायको हितमा काम गर्ने जनप्रतिनिधिसमेत छनोट गर्ने अवसरबाट वञ्चित हुँदै आएका छौं, बागमती प्रदेशका पूर्वराज्यमन्त्री सन्तबहादुर चेपाङ भन्छन् । झापादेखि कञ्चनपुरसम्मका ३१ जिल्लामा चेपाङ समुदायको बसोबास छ । सबैभन्दा धेरै चितवन, मकवानपुर, धादिङ, गोरखा, तनहुँ र लमजुङमा बस्छन् । २०७८ सालको जनगणना अनुसार चेपाङको जनसंख्या ८४ हजार ३ सय ६४ छ । तीमध्ये पुरुष ४२ हजार ७ सय ५८ र महिला ४१ हजार ६०६ जना छन् । २०६८ को जनगणनामा यिनको जनसंख्या ६८ हजार ३ सय ९९ थियो । चेपाङ सबैभन्दा धेरै बागमती प्रदेशमा छन्, ७७ हजार ९ सय १४ जना । चितवनमा ३५ हजार ६ सय ३७, मकवानपुरमा २३ हजार ६ सय ५० र धादिङमा १७ हजार १ सय ६० चेपाङ छन् । २०७८ को जनगणना अनुसार काठमाडौं जिल्लामा १ हजार ५३ चेपाङ छन् ।"
सहकारिता समस्याको जड,"२०१३ सालमा चितवनको बखान सहकारी संस्था दर्तासँगै नेपालमा सहकारी संस्था खोल्ने क्रम सुरु भएको हो । २०४६ सालमा प्रजातन्त्रको पुनःस्थापनापश्चात् सहकारिताप्रतिको राज्यको नीतिमा मौलिक परिवर्तन आयो । सहकारीको विश्वव्यापी सिद्धान्त, मूल्यमान्यता समाहित गरी पहिलो पटक सहकारी ऐन२०४८ जारी गरियो । त्यस बेला नेपालभर करिब ८३० सहकारी संस्था र ३० जिल्ला सहकारी संघ मात्र अस्तित्वमा थिए । २०७९ फागुनसम्म आइपुग्दा ३१,३७३ प्रारम्भिक सहकारी संस्था, जिल्ला र प्रदेशस्तरका सहकारी संघहरू (विषयगत संघसमेत)Ù १९ वटा केन्द्रीय सहकारी संघ, राष्ट्रिय सहकारी बैंक र सहकारी अभियानको छाता संगठनका रूपमा राष्ट्रिय सहकारी महासंघ समेतको फराकिलो सञ्जाल क्रियाशिल छ । सहकारी संस्थामा सेयर सदस्यसंख्या ७३ लाख ८१ हजार २ सय १८ पुगेको छ, जसमा महिला सहभागिता ५६ प्रतिशत छ । सहकारी अभियानको नेतृत्वमा महिलाको उपस्थिति करिब ३९ प्रतिशत छ । यस क्षेत्रबाट ४ खर्ब ७८ अर्ब ३ करोड रुपैयाँ बचत परिचालन भई ४ खर्ब २६ अर्ब ३५ करोड रुपैयाँ ऋण लगानी भएको छ । सहकारी क्षेत्रले ९३ हजार ७ सय ७१ व्यक्तिलाई प्रत्यक्ष र लाखौंका लागि अप्रत्यक्ष रोजगारी सृजना गरेको छ ।नेपालको सामाजिक तथा आर्थिक विकासका साथै गरिबी घटाउन सहकारी क्षेत्रको महत्त्वपूर्ण योगदान छ । वर्तमानमा सहकारी संस्थाहरूको कमजोर तरलता व्यवस्थापनका कारण बचतकर्ता सदस्यहरूलाई मागअनुरूप रकम फिर्ता गर्न नसकेको र समस्या बढ्दै गएको विषय थप जटिल र पेचिलो बन्दै गइरहेको छ ।कोभिड१९ महामारी र विश्वव्यापी आर्थिक मन्दीका कारण वित्तीय प्रणालीमा सृजित तरलताको समस्याले सहकारी क्षेत्रमा असर पर्यो । केही सहकारी संस्थामा भएको संस्थागत सुशासनको कमजोरीका कारण समस्या उत्पन्न भएपछि यी क्षेत्रमा गरिएको बचत सुरक्षित नरहने समाचारधारणा बाहिर आए, जसबाट सर्वसाधारणमा अविश्वास उत्पन्न भयो । यस्तो अवस्थामा सहकारी संस्थाका सञ्चालकहरूले सदस्यहरूसँग अझ बढी सम्पर्कमा रही विश्वासको वातावरण बनाउनुपर्नेमा गैरजिम्मेवार व्यवहार गर्न थाले, जसले गर्दा बचतकर्ताहरूमा झन् ठूलो अविश्वास भयो ।२०७२ सालमा नयाँ संविधान जारी भएपछि हामी संघीय शासन प्रणालीअनुरूपको सहकारी व्यवस्थापनको संवैधानिक एवं कानुनी प्रबन्धको अवलम्बनमा गयौं । संघीयता कार्यान्वयनको संक्रमणकालीन अवस्थामै समस्यामा परेका वा पर्दै गरेका सहकारी संस्थाहरूको समस्या समाधानका लागि नियामक निकायहरूको न्यून क्षमता र सहकारीप्रतिको बुझाइको सीमितताले सर्वसाधारणमा विश्वासको वातावरण बन्न सकेन । सहकारी अभियान कर्जा सूचना केन्द्र, बचत तथा कर्जा सुरक्षण कोष, कर्जा असुली न्यायाधिकरण लगायतका ऐनका प्रावधान कार्यान्वयन नहुनुÙ सन्दर्भ ब्याजदरको प्रबन्ध र नियमनकारी निकायको अप्रभावकारिता हुनु नै समस्याको मूल कारण हो भन्ने बुझाइ रह्यो । हो, उक्त कानुनी प्रावधानहरू अनुरूपका संरचना र व्यवस्था राज्यमा बनिसकेका भए तुलनात्मक रूपले समस्या यो रूपमा जाँदैनथ्यो होला वा नियामक यसपूर्व नै अलि कठोर बनेको भए समस्या कम हुन्थ्यो होला, तर कानुनी प्रावधानहरूको कार्यान्वयन निरन्तरको प्रक्रिया हो जुन राज्यको क्षमतासापेक्ष हुन्छ र यसले समग्र प्रणाली निर्माणमा भूमिका खेल्छ । सहकारी क्षेत्रको वर्तमान समस्या यही कारणबाट मात्र उब्जिएको भने होइन र योभन्दा जब्बर पाटो संस्थाको आन्तरिक सुशासन हो भन्ने नियामक निकायको एक तहको बुझाइ छ । बचत फिर्ता गर्न नसकी समस्यामा रहेका कतिपय संस्थाको वित्तीय विवरणतथ्यले नियामकको यो ठम्याइलाई पुष्टिसमेत गरेको छ । सहकारीको आधारभूत मूल्य, मान्यता र सिद्धान्तबारे सर्वसाधारणमा बुझाइको कमी र त्यसको गलत फाइदा उठाउँदै सहकारीलाई उपयोग गर्ने एक जमातको व्यवहार यो क्षेत्र समस्यामा पर्नुको अर्को महत्त्वपूर्ण कारण हो । सहकारी समुदायमा आधारित, सदस्यकेन्द्रित तथा नियन्त्रित स्वायत्त संस्था हुन् । यस्ता संस्थाका सञ्चालक सदस्यहरूबाटै छनोट हुन्छन् तथा संस्थाका सदस्यहरू आपसमा परिचित नै हुन्छन् भन्ने मान्यता रहेकाले सहकारी संस्थामा ठूला र जटिल समस्या नै आउँदैनन्, आए पनि समुदाय तहले नै समाधान खोज्छ भन्ने मान्यता राखिन्छ । तर नेपालमा सहकारी संस्थाहरूको विकास यसरी भयो कि, सदस्यहरूको सामूहिक हितविपरीत बचत परिचालन गर्ने, बिनाधितो र चिनजानका आधारमा ऋण प्राप्त गर्न सकिने, सीमित व्यक्तिको वित्तीय कम्पनीजसरी चलाउन सकिने रूपमा बुझ्न थालियो । आकर्षक ब्याज र अन्य लाभको लोभ देखाई बचत संकलन गरियो । वित्तीय कारोबारमा अपनाउनुपर्ने न्यूनतम सावधानीसमेत अवलम्बन नगरी ठूलो परिमाणमा स्वार्थवश ऋण लगानी गरियो ।देशव्यापी रूपमा सेवा केन्द्र सञ्चालन गरी सहकारीको मर्म र भावनाविपरीत घरजग्गा तथा सेयर खरिदजस्ता कारोबारमा सर्वसाधारणको बचत लगानी भयो । यी क्षेत्रमा स्वाभाविक रूपमा आइरहने समस्याको दबाब थेग्न नसक्दा सहकारी संस्थाहरू समस्यामा पर्दै गए । पछिल्लो समयमा कतिपय सञ्चालकले सम्बद्ध ऐन तथा नियमावलीका कानुनी छिद्रको उपयोग गरेर निहित स्वार्थपूर्तिका लागि सहकारीलाई प्रयोग गरेको पाइएको छ । देशव्यापी रूपमा सहकारी सञ्चालनको अनुमति लिई अत्यन्त ठूलो परिमाणमा बचत संकलन गर्ने र त्यस्तो रकम आफ्नो वा आफ्ना नातेदार वा साझेदारका नाममा स्थापना गरिएका व्यावसायिक कम्पनीमा लगानी गर्नेजस्तो अत्यन्त गैरसहकारी वित्तीय कारोबार गरेका सहकारीमा विशेष गरी पछिल्लो समय समस्या देखिएको छ । अधिक तथा शीघ्र लाभको लोभमा घरजग्गामा सहकारीको बचत लगानी गरिँदा र त्यस्तो सम्पत्तिको यथार्थ अवस्थाबारे सदस्यहरूलाई जानकारी नहुँदा आफ्नो बचत जोखिममा परेको त्रास उब्जेको हो । नियामक निकायहरूको सीमित क्षमताका कारण सहकारीहरूले आवधिक रूपमा कार्यालयमा पेस गरेका कागजात तथा प्रतिवेदनहरूकै आधारमा अनुगमन तथा नियमन गर्नुपर्ने बाध्यता छ । ठूलो संख्यामा सहकारी संस्थाहरू स्थापना हुँदा र नियामक निकायको क्षमता विकास सोही रूपमा नहुँदा नियमन प्रभावकारी नभएको हो । अझ पछिल्लो समय अधिकांश सहकारी संस्था (२३ हजारभन्दा बढी) स्थानीय तहको नियमन क्षेत्राधिकारमा पर्छन् तर कतिपय स्थानीय तहमा नियमनका लागि आवश्यक कानुनी तथा प्रशासनिक प्रबन्ध प्रभावकारी बनिसकेको छैन । प्रदेशहरूको अवस्था पनि स्थानीय तहको भन्दा फरक छैन ।सहकारी विभागको नियमन क्षेत्राधिकारमा परेका सहकारीको संख्या तुलनात्मक रूपमा थोरै भए पनि सहकारीको कारोबारको ठूलो आकार र विभागको संस्थागतसंरचनागत संकुचनले त्यो प्रभावकारी हुन सकेको छैन । सहकारी क्षेत्रको राज्यतहको यही सीमितता र संक्रमणकाल उपयोग गर्दै सहकारीलाई गलत रूपमा प्रयोग गर्नाले समस्या आएको हो । जनमानसमा यी कुरा सहजै र समयमै बुझाउन नसक्नाले सहकारीप्रति आम विश्वास झन्झन् घट्दै गइरहेको हो । अहिलेकै अवस्थामा सहकारीका समस्या समाधान हुन केही समय लाग्न सक्छ । हाल यदाकदा समाजमा देखिएको ऋण तिर्न नपर्ने वा नतिर्ने भन्नेजस्ता वित्तीय अराजकतालाई नजिकबाट नियालिरहेको र कोही कसैले पनि आफूले लिएको ऋण तिर्न नपर्ने कल्पना गरेको भए त्यो आफैंका लागि प्रत्युत्पादक हुनेछ । स्वार्थवश गलत काम गरेका संस्थाका सञ्चालकहरूलाई कानुनी कारबाहीको दायरामा नल्याउनु भनेको असल काम गरिरहेका र समुदायस्तरमा आफ्ना सदस्यहरूबीच भिजेका संस्थाहरूलाई प्रोत्साहन नगर्नु हो । तसर्थ असल संस्थाहरूको सामुदायिक साख जोगाउन र खराबलाई निस्तेज पार्न नीतिगत र कार्यव्यवहारगत डिपार्चरको जरुरत देखिएको छ । समस्या आइपर्दा बाह्य सहयोगको अपेक्षा नगरी र अन्य क्षेत्रलाई दोष नदिई सदस्यहरूकै औकातमा उभिन सक्ने सहकारी संस्था बन्ने लक्ष्य हुनुपर्छ । त्यसका निम्ति सशक्त नियामक, समग्र राष्ट्रिय स्वार्थका लागि क्रियाशील अभियान, जागरुकसचेत सदस्य हुनुपर्छ । उपाध्याय संघीय सहकारी विभागका उपरजिस्ट्रार एवं सूचना अधिकारी हुन् ।"
जी२० को नारामा चीनको आपत्ति,"(नयाँदिल्ली)चीनले जी२० को आधिकारिक दस्ताबेजमा संस्कृत सूक्ति वसुधैव कुटुम्बकम् को प्रयोगप्रति आपत्ति जनाएको छ । संस्कृत संयुक्त राष्ट्रसंघको आधिकारिक भाषा नभएकाले प्रयोग गर्न नहुने चीनको भनाइ छ ।भारतीय सञ्चारमाध्यम इन्डियन एक्सप्रेसका अनुसार चिनियाँ संस्कृत विज्ञले वसुधैव कुटुम्बकम् को अर्थ विश्व एक परिवार हुने अर्थ्याएका छन् । भारतको थिम एक पृथ्वी, एक परिवार र एक भविष्य रहेकाले उक्त सूक्तिले त्यो अर्थ नदिने चिनियाँ विज्ञको दाबी छ । वसुधैव कुटुम्बकम ले एक पृथ्वी, एक परिवार दर्शाए पनि एक भविष्य अर्थ नदिने उनीहरूले बताएका छन् । त्यसैले उक्त सूक्तिलाई जी२० को विज्ञप्तिमा प्रयोग गर्न नहुने चिनियाँ पक्षको भनाइ छ । भारतले जी२० को अध्यक्षता ग्रहण गरेदेखि नै लोगो तथा कार्यक्रममा उक्त सूक्तिको प्रयोग गर्दै आएको छ र साझा दस्ताबेजमा पनि त्यसैलाई प्रयोग गर्न प्रयासरत छ । रूस र युक्रेनको युद्धको मुद्दालाई लिएर जी२० का सदस्य राष्ट्रहरू ध्रुवीकृत रहेका बेला नाराको विषयमा पनि भारत र चीनबीच मतभेद देखिएको भारतीय सञ्चारमाध्यम द इन्डियन एक्सप्रेसले आफ्नो समाचारमा उल्लेख गरेको छ । समाचारअनुसार बेइजिङले भारतको थिम एक पृथ्वी, एक परिवार, एक भविष्य वास्तवमा चीनको वान बेल्ट, वान रोड बाट प्रेरित रहेको आरोप लगाएको छ । चीनले उक्त योजनालाई जी२० को वक्तव्यको हिस्सा बनाउन प्रस्ताव गरेको तर भारत सहमत नरहेको समाचारमा उल्लेख छ । दिल्लीमा ९ र १० सेप्टेम्बरमा जी२० शिखर सम्मेलन हुँदै छ । यसमा युरोपेनियन युनियन र १९ देश सदस्य छन् । दिल्लीमा जी२० को १८ औं बैठक हुँदै छ । पहिलो बैठक सन् २००८ मा अमेरिकाको वासिङटनमा भएको थियो । दिल्लीको बैठकमा चिनियाँ राष्ट्रपति सी चिनफिङ अनुपस्थित रहनेछन् । त्यस्तै, रुसका राष्ट्रपति भ्लादिमिर पुटिन पनि भारत नआउने सार्वजनिक भइसकेको छ । दुई जना शक्तिशाली नेताहरू एकै पटक अनुपस्थित रहने खबरले जी२० को बैठकलाई खल्लो बनाएको विश्लेषण गरिएको छ । चीनका तर्फबाट प्रधानमन्त्री ली चियाङ र रुसका तर्फबाट विदेशमन्त्री सर्गेई लावरोभले बैठकमा प्रतिनिधित्व गर्नेछन् । युक्रेनसँगको युद्धका कारण पुटिनले अन्तर्राष्ट्रिय मञ्चहरूमा उपस्थिति कम गरे पनि चिनियाँ राष्ट्रपति सीको दिल्ली यात्रा अपेक्षित मानिएको थियो । २०१२ देखि शक्तिमा आएयता सीले कहिल्यै पनि जी२० को शिखर सम्मेलनलाई छुटाएका थिएनन् । तर, देशको आन्तरिक समस्या, ब्रिक्सलाई प्राथमिकता, अमेरिकासँगको तिक्तता र आयोजक राष्ट्र भारतसँगकै तनावहरूका कारण सीले सम्मेलनमा अनुपस्थित रहने निर्णय गरेको हुन सक्ने विश्लेषण गरिएको छ । चीन र भारतको सीमामा तनावको स्थिति कायमै छ । गतसाता मात्रै चीनले जारी गरेको नयाँ नक्सामा भारतको अधीनमा रहेको अरुणाचल प्रदेशलाई समेटिएपछि दुई देशबीचको तिक्तता झनै बढेको छ । अमेरिकाले भने जी२० को मञ्चलाई विशेष महत्त्व दिएको छ । पत्नी जिल बाइडेनलाई कोरोना संक्रमण भए पनि अमेरिकी राष्ट्रपति जो बाइडेन दिल्ली आउँदै छन् । सन् २०२२ को फेब्रुअरीमा रुसले युक्रेनमाथि आक्रमण सुरु गरेपछि विश्व ध्रुवीकृत भएको छ । जी२० मा पनि पश्चिमा देशहरूले उक्त युद्धको मुद्दालाई उठाउन खोजेका छन् । रुसयुक्रेनको विषयले शिखर सम्मेलनपछि जारी हुने साझा वक्तव्यमा सहमति जुटाउन आयोजक राष्ट्र भारतलाई मुस्किल परेको छ । जी२० देशका शीर्ष वार्ताकारहरू जसलाई शेर्पा भनेर सम्बोधन गरिन्छ, उनीहरू बैठकको साझा वक्तव्य बनाउन प्रयासरत छन् ।"
छोटकरी,"रुसलाई हतियार नदिन उत्तर कोरियालाई अमेरिकाको चेतावनीवासिङ्टन डीसी (राससएएनआई) उत्तर कोरियाले रुसलाई हतियार आपूर्ति गरेमा उसले त्यसको मूल्य चुकाउनुपर्ने एक जना अमेरिकी अधिकारीले बताएका छन् । उत्तर कोरिया र रुसबीच हतियार आपूर्तिलाई लिएर सघन वार्ता सक्रिय रूपमा अगाडि बढिरहेको तथा उत्तर कोरियाली नेता किम जङ उन रुस भ्रमणमा जाने विवरण सार्वजनिक भइरहेका बेला वासिङ्टनले यस्तो टिप्पणी गरेको हो । यदि उत्तर कोरियाले युक्रेनविरुद्ध युद्ध लड्न रुसलाई हतियार प्रदान गरेमा उसले त्यसको मूल्य चुकाउनुपर्ने अमेरिकी राष्ट्रिय सुरक्षा सल्लाहकार जेक सुलिभानले मंगलबारको एक ब्रिफिङमा बताए । उत्तर कोरियाली नेता किम राष्ट्रपति भ्लादिमिर पुटिनसँग हतियारसम्बन्धी वार्ता गर्न यसै महिना रुसको भ्रमण गर्ने योजनामा रहेको बताउँदै सल्लाहकार सुलिभानले दुवै नेताबीच कहिले भेटवार्ता हुन्छ भन्नेबारेमा भने केही खुलाएनन् । उनले नेताद्वयबीच रुसमा भेटवार्ता हुने दाबी गरे । गत जुलाईमा रुसी रक्षामन्त्री सर्गेई सोइगुको उत्तर कोरियाको भ्रमणपछि नेता किम रुस भ्रमण निस्कन लागेका हुन् । प्योङयाङका तर्फबाट हतियार सम्झौता गर्न उनी रुस भ्रमणमा जान लागेको अमेरिकी राष्ट्रिय सुरक्षा परिषद्का प्रवक्ता एड्रियन वाट्सनलाई उद्धृत गर्दै केबल न्युज नेटवर्कले जनाएको छ । मिसाइल आक्रमणमा १६ युक्रेनीको मृत्युकिभ (एजेन्सी) रुसले बुधबार गरेको मिसाइल आक्रमणमा परी १६ युक्रेनी नागरिकको मृत्यु भएको छ । युक्रेनको कोस्त्यान्तिनिभ्का सहरमा मिसाइल आक्रमण भएको हो । व्यस्त बजारमा मिसाइल आक्रमण भएको थियो । मृत्यु हुने अधिकांश सर्वसाधारण भएको युक्रेनी राष्ट्रपति भ्लोदिमिर जेलेन्स्कीले बताएका छन् । यो आक्रमण अमानवीय हो । जसको मृत्यु भएको छ, उनीहरूको कुनै अपराध थिएन, उनले भने । मृत्यु हुनेमध्ये एक जना बालक रहेको र २८ जना घाइते भएको पनि युक्रेनले जनाएको छ । राष्ट्रपति जेलेन्स्कीका अनुसार आक्रमणमा परी मृत्यु हुनेको संख्या अझै बढ्न सक्नेछ । उक्त सहर युक्रेनको पूर्वी भागमा रहेको दोनेत्स्क क्षेत्रमा पर्छ । रुसले भने आक्रमणको बारेमा कुनै टिप्पणी गरेको छैन ।"
सामाजिक सञ्जालमा बिनादर्ता व्यापार गरे कारबाही गर्ने कानुन ल्याइँदै,"(काठमाडौं)यदि तपाईं आफ्नो मोटरसाइकल बेच्ने सोचमा हुनुभयो । त्यसका लागि फेसबुक मार्केटप्लेसमा मोटरसाइकलको फोटोसहितको विवरण राख्नुभयो । कसैले किन्न रुचि देखायो र आपसी सहमतिमा खरिदबिक्री भयो । तर, हाल छलफलका क्रममा रहेको ईकमर्ससम्बन्धीको विधेयक जस्तातस्तै पारित भई कानुन बनेमा सामाजिक सञ्जालबाट गरिने यस्ता खरिदबिक्री अवैध ठहरिनेछन्, तपाईंमाथि कारबाही हुन सक्छ । हाल फेसबुकलगायतका सामाजिक सञ्जालको प्रयोग गरी यस्तो खरिदबिक्री र लेनदेन गर्नेको संख्या भने धेरै छ । विद्युतीय व्यापारका सम्बन्धमा व्यवस्था गर्न बनेको विधेयक २०८० को दफा ३, ४ र ५ मा विद्युतीय व्यापार सञ्चालन गर्न प्रचलित कानुनबमोजिम दर्ता हुनुपर्ने, वेबसाइट, एपजस्ता आफ्नै विद्युतीय प्लाटफर्म बनाउनुपर्ने र उक्त प्लाटफर्मलाई सरकारले स्थापना गर्ने विद्युतीय व्यापार पोर्टलमा सूचीकरण गर्नुपर्ने व्यवस्था छ । त्यसो नगरे १० हजारदेखि ५० हजार रुपैयाँसम्म जरिवाना लाग्ने विधेयकमा उल्लेख छ । उद्यमी व्यवसायीहरूले सामाजिक सञ्जाललाई पनि विद्युतीय प्लाटफर्मअन्तर्गत राख्न माग गर्दै आएका छन् । तर, सरकारले फेसबुक मार्केटप्लेसलगायत सञ्जालहरू व्यापार गर्ने प्लाटफर्म नभएको भन्दै त्यसलाई समेट्न खोजेको छैन । सोही विधेयकबारे छलफल गर्न मंगलबार राष्ट्रिय सभाको विधायन समितिले आयोजना गरेको बैठकमा उद्योग, वाणिज्य तथा आपूर्ति मन्त्रालयका सचिव मधुकुमार मरासिनीले फेसबुक, टिकटक, इन्स्टाग्रामजस्ता सामाजिक सञ्जालमार्फत व्यक्तिगत तहमा बिनादर्ता वस्तु तथा सेवा खरिदबिक्री गर्नु कानुनबाहिरको कुरा भएको प्रस्ट पारेका थिए । ईकमर्स सञ्चालन गर्न सरकारले तोकिदिएको निकायमा दर्ता गर्नैपर्छ, उनले भने, दर्ताबिना खरिदबिक्री गर्दा जोखिम हुन्छ । प्रस्तावित कानुनको मस्यौदाअनुसार दर्ता नगरी व्यवसाय गर्नेलाई कारबाही हुन्छ । गैरव्यावसायिक वा व्यक्तिगत तवरले हुँदै आएका खरिदबिक्रीको व्यवस्थापनबारे सांसद विमला राई पौड्यालले राखेको जिज्ञासामा मरासिनीले दर्ताबेगर व्यापारव्यवसाय गर्दा गुणस्तर सुनिश्चितता नहुनुका साथै अन्य जोखिम हुने भएकाले प्रस्तावित विधेयकअनुसार व्यक्तिगत तहमा सामाजिक सञ्जालबाट वस्तु तथा सेवा बिक्री गर्न नपाइने बताए । बैठकमा सहभागी कानुन मन्त्रालयका अधिकारीहरूले समेत व्यक्तिगत तहमा सामाजिक सञ्जालबाट अनलाइन व्यापार गर्न पाइँदैन भन्ने विधेयकको मर्म रहेको स्पष्ट पारे । सांसद राईले भने विधेयकको दफा २ (ट) मा विद्युतीय प्लाटफर्मको परिभाषाभित्र सामाजिक सञ्जाल समेट्न प्रस्ताव गर्दै यस्ता खरिदबिक्रीलाई निषेध नभई व्यवस्थापन गर्न सुझाव दिएकी छन् ।बैठकमा सांसद देवेन्द्र दाहालले नेपालमा मात्रै नभएर युरोप, अमेरिकामा समेत सामाजिक सञ्जालहरूमार्फत खरिदबिक्री हुँदै आएको र यसको नियमन वा नियन्त्रण सम्भव नरहेको भनाइ राखे । एउटादुइटा मोबाइल वा आफ्ना चिजबिज बेच्नेलाई नियन्त्रण गर्ने गरी कानुन बनाउनु त्यति राम्रो नहुने उनको बुझाइ थियो । यसलाई व्यवस्थित गर्न कानुन बनाउने वा अनदेखा गर्ने, अन्यत्र के चलन छ, अध्ययन गरौं न, उनले भने, यो नेपालको मात्रै कुरा होइन, संसारकै कुरा हो । अमेरिकामा पनि व्यक्तिले आफ्ना सेकेन्ड ह्यान्ड सामग्री अनलाइनबाट बेच्दा रहेछन् । त्यसलाई हामीले पनि व्यवस्थित गर्नैपर्छ ।दुई महिनाअघि राष्ट्रिय सभामा दर्ता भई सैद्धान्तिक छलफलसमेत भएर हाल विधायन व्यवस्थापन समितिमा रहेको सो विधेयकमाथि समितिले उद्यमीव्यवसायी, सरोकारवाला निकाय र विज्ञहरूसँग दफावार छलफल गर्दै आएको छ । हालसम्म यसमा २२ वटा संशोधन प्रस्ताव दर्ता भएका छन् । सरकारसँगको बैठकमा समितिले संशोधन प्रस्तावसहित अन्य दफाहरूमा पनि छलफल गरेको थियो । अनलाइनमार्फत गरिने व्यापारव्यवसायलाई व्यवस्थित गर्न बनेको विधेयक सरकारसँगको छलफलपछि समितिले पारित गर्नेछ । मंगलबारको बैठकमा उद्योग वाणिज्य तथा आपूर्तिमन्त्री र सचिवसँगै कानुन मन्त्रालयका सहसचिवलगायतले सांसदहरूको संशोधन प्रस्ताव र जिज्ञासाहरूको सम्बोधन गरेका थिए । अब हामी विधेयकलाई आवश्यक सुधार गरी टुंग्याउनतिर लाग्छौं, समितिकी सभापति जयन्तीदेवी राईले भनिन्, अझै केही बैठकमा छलफल गरौं, सबैले यसलाई समय दिऊँ, मन्त्रीज्यू पनि बैठकमा आइदिनुभए राम्रो हुन्छ । यसै साताका दुईवटा बैठकबाट विधेयक पारित गर्ने समितिको योजना छ । सांसदहरूले युवा उद्यमीलाई प्रोत्साहन हुने किसिमको कानुन आवश्यक भएकाले यो विधेयकलाई नियन्त्रणमुखी बनाउन नहुने धारणा राख्दै आएका छन् । अनलाइनमार्फत व्यापार सञ्चालन गर्ने प्रत्येक व्यवसायीले विद्युतीय प्लाटफर्म स्थापना गर्नुपर्ने, मूल्य अभिवृद्धि कर, स्थायी लेखा नम्बर दुवै चाहिने, विद्युतीय पोर्टलमा दर्ता हुनुपर्ने जस्ता प्रावधानले बजार प्रवेश गर्दै गरेका नवउद्यमीलाई आर्थिक र प्रक्रियागत भार थपिने भएकाले यसमा सुधार आवश्यक रहेको उनीहरूको भनाइ छ । नयाँ र युवा वर्गसँग पनि जोडिएको विषय भएकाले यसबारे पर्याप्त छलफल गरी कानुन निर्माणको काम अघि बढाउनुपर्ने सांसदहरूको राय छ ।हाम्रा लाखौं युवा विदेश पलायन भइरहेका छन्, उनीहरूलाई यहीं राख्न, यहाँको उद्यमशीलता प्रवर्द्धन गरी स्वेदशमै आकर्षित गर्न यो कानुन सहयोगी हुनुपर्छ, सांसद उदयबहादुर बोहराले भने, तसर्थ यसलाई धेरै टाइट बनाउनु हुँदैन । यो प्रोत्साहनमुखी हुनुपर्छ । दफा १ देखि ५ सम्मको छलफलमा सांसदहरूले आआफ्ना संशोधन प्रस्तावबारे विचार राखेका थिए । विद्युतीय व्यापारको सञ्चालनअन्तर्गत दफा ३ मा प्रत्यक्ष वा अप्रत्यक्ष रूपमा मध्यस्थ व्यवसायमा संलग्न कुनै पनि सेयर होल्डर वा उच्च व्यवस्थापनमा संलग्न विक्रेताको फर्मको वस्तु तथा सेवाको कारोबार गर्न सकिने छैन भन्ने व्यवस्था थप्नुपर्छ, सांसद भैरव सुन्दर श्रेष्ठले भने, होइन भने आफ्नै उत्पादनलाई बुस्ट गरेर माथि देखाउने, अरूलाई कम प्राथमिकतामा राख्ने जोखिम हुन सक्छ । सांसद राजेन्द्रलक्ष्मी गैरेले विधेयकको प्रस्तावनामा व्यवस्थित र विश्वसनीय भन्ने शब्दहरूको सट्टा व्यवस्थित, विश्वसनीय र गुणस्तरीय भन्ने शब्द राख्नुपर्ने बताइन् ।छलफलको अन्त्यमा उद्योगमन्त्री रमेश रिजालले उपभोक्ता र ईकमर्स व्यवसायी दुवैको हितका लागि यो कानुन ल्याउन खोजिएको बताए । ईकमर्स सञ्चालन गर्न चाहने जोकसैले दर्ता प्रक्रिया पूरा गरी सरकारको नियमनभित्र आउनुपर्ने उनको भनाइ थियो । वेबसाइट बनाउन ४०५० हजार खर्च लाग्छ भने ससाना व्यवसायी यसमा आउँदैनन्, पसल खोलेर बस्छन्, उनले भने, तर ईकमर्सबाट व्यवसाय गर्न चाहन्छन् भने राज्यको नियमनभित्र रहनैपर्छ । उनले फेसबुकमार्फत प्रचार गर्न पाइने तर व्यापार गर्ने हो भने करको दायरामा आउनुपर्ने बताए ।सानो व्यापारीले तिर्नु नपर्ला तर सूचीकृतको प्रावधान नियमनका लागि बनाइएको हो, मन्त्री रिजालले थपे, आमाको अचारको उदाहरण दिन्छु । एक जना व्यक्तिले गरेको व्यापार सफल भएको छ, उहाँले धेरथोर कर तिर्नु हुन्छ वा कर तिर्न नपर्ने पनि हुन सक्छ । तर, उहाँले बनाएको अचार सही छ कि छैन, मैले किनेपछि राम्रो छ कि छैन भन्ने मनसाय हो । उहाँलाई जरिवाना तिराएर झ्यालखानामा हाल्ने मनसाय होइन ।"
आन्तरिक रेमिट्यान्स खुला गर्न दबाब,"(काठमाडौं)नेपाल राष्ट्र बैंकले सात महिनाअघि रोक लगाएको आन्तरिक रेमिट्यान्स कारोबार खुला गर्न सरोकारवालाले लबिइङ सुरु गरेका छन् । उक्त कारोबार बन्द हुँदा मुलुकभित्रै एक स्थानबाट अर्को स्थानमा पैसा पठाउने सुविधाबाट वञ्चित भएको भन्दै उनीहरूले यसलाई खुला गर्न अर्थ मन्त्रालय, नेपाल राष्ट्र बैंकलगायत निकायमा दबाब दिन थालेको स्रोतले बताएको छ । विगतमा आन्तरिक रेमिट्यान्सको नाममा हुन्डीमार्फत नेपाल भित्रिएको रकम एक स्थानबाट अर्को स्थानमा पठाउने गरेको भेटिएपछि राष्ट्र बैंकले बन्द गरेको थियो, स्रोतले भन्यो, त्यतिबेला सञ्चालनमा रहेका केही रेमिट्यान्स कम्पनीहरूमध्ये कुल कारोबारको करिब ७० प्रतिशतले आन्तरिक रेमिट्यान्स कारोबार गर्दै आएका थिए । अहिले ती रेमिट्यान्स कम्पनी र हुन्डी कारोबारीहरूले खुलाउन दबाब दिएका हुन सक्छन् । सुनलगायत विभिन्न प्रकारका अनौपचारिक कारोबारको भुक्तानी हुन्डीमार्फत हुँदै आएको र आन्तरिक रेमिट्यान्स बन्द हुँदा यस्तो भुक्तानी पनि प्रभावित भएकाले खुला गर्न निरन्तर लबिइङ चलिरहेको स्रोतको दाबी छ । हुन्डीमार्फत विदेशबाट आएको कालो धन लाई नेपालमा आन्तरिक रेमिट्यान्सका रूपमा सेतो बनाउने क्रम बढेपछि गत माघमा नेपाल राष्ट्र बैंकले रेमिट्यान्स कम्पनीलाई आन्तरिक कारोबारमा बन्देज लगाएको थियो । उक्त निर्देशनपछि रेमिट्यान्स कम्पनीले नेपालको एक स्थानबाट अर्को स्थानमा पैसाको ओसारपसार (आन्तरिक रेमिट्यान्स) गर्न पाएका छैनन् । जसअनुसार रेमिट्यान्स कम्पनी र उसका सबएजेन्टमार्फत हुँदै आएको आन्तरिक रेमिट्यान्सका रूपमा रकम स्थानान्तरणको काममा रोक लगाइएको छ । यो व्यवस्थाले विदेशबाट नेपालमा आएको रेमिट्यान्स सम्बन्धित परिवारसम्म पुर्याउन भने बाधा नपुग्ने राष्ट्र बैंकले प्रस्ट्याएको छ । राष्ट्र बैंकले भुक्तानी प्रणालीसम्बन्धी एकीकृत निर्देशन ०७९ मार्फत गत माघमा उक्त रोक लगाएको थियो । रोक लगाउनुअघि एक व्यक्तिले एक दिनमा बढीमा २५ हजार रुपैयाँसम्म आन्तरिक रेमिट्यान्सका रूपमा पैसा पठाउन पाउने व्यवस्था थियो । त्यसअघि यस्तो कारोबारको सीमा प्रतिदिन र प्रतिकारोबार १ लाख रुपैयाँ रहेकामा ०७८ फागुनमा उक्त सीमा घटाएर प्रतिदिन बढीमा २५ हजार बनाइएको हो । राष्ट्र बैंकको उक्त नीतिले धेरै रेमिट्यान्स कम्पनी पनि प्रभावित भएका छन् । केही रेमिट्यान्स कम्पनीले आफ्नो वार्षिक कुल कारोबारको ७० प्रतिशतसम्म आन्तरिक रेमिट्यान्सको कारोबार गर्दै आएका थिए । सोही कारण रेमिट्यान्स कम्पनीहरूलाई उनीहरूको मुख्य काम (विदेशबाट स्वदेशमा रकम भित्र्याउने) मा केन्द्रित गराउन पनि आन्तरिक रेमिट्यान्स कारोबारमा रोक लगाइएको राष्ट्र बैंकका अधिकारीहरू बताउँदै आएका थिए । हुन्डीमार्फत विदेशबाट रकम आउने र रेमिट्यान्स कम्पनीमार्फत नेपालका विभिन्न स्थानमा पुग्न थालेपछि राष्ट्र बैंकले रेमिट्यान्स कम्पनीहरूलाई आन्तरिक रेमिट्यान्सको कारोबारमा रोक लगाएको थियो । हुन्डीमार्फत रेमिट्यान्स भित्रिँदा विदेशी मुद्रा नेपाल आउँदैन, विदेशमै रहन्छ । तर नेपालमा रहेका हुन्डी एजेन्टले सम्बन्धित व्यक्ति (पैसा प्राप्त गर्ने परिवार) सम्म वित्तीय प्रणालीमार्फत पैसा पुर्याउँछन् । यस प्रक्रियामा हुन्डी कारोबार सञ्चालक र रेमिट्यान्स कम्पनीहरूको मिलेमतो रहेको राष्ट्र बैंक स्रोतको दाबी छ । यस प्रक्रियाका लागि हुन्डी कारोबारीहरूले पिन कोडसहित नै सम्बद्ध घरपरिवारलाई पैसा पठाइरहेका हुन्छन् ।रोक लगाउनुअघि विदेशमा हुन्डी एजेन्टलाई विदेशी मुद्रा दिएपछि त्यस दिनको विनिमय दरअनुसार नेपालमा रहेका एजेन्टले रेमिट्यान्स कम्पनीको आउटलेटमा नगद जम्मा गरिदिन्थे । त्यो पैसा सम्बन्धित व्यक्तिकै बैंक खातामा जम्मा हुन्थ्यो । विदेशबाट पैसा पठाएको बनाउन रेमिट्यान्स कम्पनीहरूले एउटा पिन कोड उपलब्ध गराउँथे । हुन्डी कारोबारीले त्यो पिन कोड विदेशबाट रकम पठाउने व्यक्तिलाई उपलब्ध गराएपछि उसले आफ्नो परिवारका सदस्यलाई दिन्थे । त्यही कोडमार्फत परिवारका सदस्यले बैंकमा गएर रकम बुझ्दै आएका थिए । परिवारले बैंकमार्फत विदेशबाट रकम आएको रिसिप्ट नै पाउँथे । यसरी हुन्डीलगायत अनौपचारिक रूपमा आएको कालो धन नेपालमा आएर बैंकिङ प्रणालीमार्फत सेतो भइरहेको पाइएपछि उक्त कारोबार बन्द गरिएको राष्ट्र बैंकले दाबी गर्दै आएको छ ।"
६ लेनको सडक विस्तारमा ढिलाइ,"तीज, दसैं र तिहारमा व्यापार होला भन्ने आशामा बसेका व्यवसायीहरू निराश भएको उनले बताए । घर भाडा तिर्न, बैंक ब्याज र किस्ता तिर्न र कामदार कर्मचारीको तलब लगायत अन्य खर्च धान्न कम्तीमा पनि चाडबाडको मुखमा व्यापार गरौंला भन्ने आसमा बसेकाहरू निराश छन्, पन्तले भने । पूर्वी चितवन र जिल्लाका अन्य भागबाट आउने गाडीहरूलाई निर्माणको बहानामा बजार आउन रोक्दा व्यापारमा झनै संकट थपिएको उनले बताए ।भरतपुरको डिभिजन सडक कार्यालयका प्रमुख रमेशप्रसाद पौडेलल नारायणगढ बजार क्षेत्रको सर्भिस लेनको काम अगाडि बढाउन वर्षाले समस्या पारेको बताए । अरू कारणले विलम्ब भएको हैन । औजार उपकरण सबै छन् । चाहिने सामग्रीहरू पर्याप्त छन् । निर्माण व्यवसायी खटेकै छन् । तर सर्भिस लेनमा काम गर्न नपाएको वर्षा नरोकिएर नै हो, डिभिजन सडक कार्यालयका प्रमुख पौडेलले भने । बर्खा रोकिएको हप्ता दिनपछि काम सुरु गर्न सकिने उनले बताए । हामीले सबबेस र बेसमा दुई दुई लेयर सामाग्री राख्छौं । कालोपत्रे तीन लेयरको हुन्छ । एक पटक सबबेस राखेपछि चार पाँच दिन कुर्नु पर्दछ । पानी पर्न लगातार हप्ता दिन रोकियो भने पहिलो लेयरको काम गरिहाल्छौं । त्यसपछि बाँकी काम अगाडि बढ्थ्यो । हामी बर्खा रोकियोस् भनेर बसेका हौं । पानी पर्दासम्म त कामै गर्न सकिँदैन, पौडेलले भने ।चितवन उद्योग वाणिज्य संघका तृतीय उपाध्यक्ष श्रीष पन्त बर्खाका कारण काम गर्न नपाइने हो भने अहिले खनेको बाटो पुरेर दसैं तिहारसम्म व्यापार गर्न दिनुपर्ने माग गर्छन् । नारायणगढ बजार क्षेत्रमै तीन हजार जति पसलहरू छन् । भरतपुरसम्म जोड्दा पाँच हजार जति पसल पुग्छन् । बाटोको कामले गर्दा अहिले ७५ प्रतिशत जति पसललाई असर गरेको छ । यो बीचमा २५ प्रतिशत जति सटर त खाली नै भएका छन्, पन्तले सुनाए ।काममा भएको ढिलासुस्तीलाई छोप्न वर्षालाई बहाना बनाएको उनको आशंका छ । बर्खामा काम गर्न सकिँदैन भन्ने थाहा त थियो होला नि अनि किन यस्तो अलपत्र पार्न बाटो खनेको ? अहिले काम सुरु गर्न नसक्ने हो भने खनेको ठाउँ पुरेर बर्खा सकिएपछि फेरि काम सुरु गर्न केही गाह्रो छ जस्तो त लाग्दैन, पन्तले भने । नारायणगढ बजार क्षेत्रमा सर्भिस लेनका लागि गएको साउनमा खन्ने काम भएको थियो । ६ किलोमिटर सडकलाई ६ लेनको बनाउन एक अर्ब २३ करोड रुपैयाँ खर्च हुँदै छ । सडकको भौतिक प्रगति ७० प्रतिशत भएको र ६७ प्रतिशत जति रकम निर्माण व्यवसायीलाई भुक्तानी दिइसकेको डिभिजन सडक कार्यालयका प्रमुख पौडेलले जानकारी दिए । यो वर्ष यो सडकका लागि भनेर पाँच करोड रुपैयाँ मात्रै बजेट छ ।मूल्य वृद्धिसमेत गरेर अन्तिम भुक्तानी झन्डै ६० करोड रुपैयाँको हाराहारीमा दिनुपर्ने कार्यालय प्रमुख पौडेलले बताए । काम सकिने समय तीन महिना पनि बाँकी नरहँदा काम भने ३० प्रतिशत बाँकी छ । साथै बजेट पनि न्यून आएको हुँदा सडक विस्तारको काम सकिन समय पो लाग्ने हो कि भन्ने आशंका थपिँदै गएको चितवन उद्योग वाणिज्य संघका तृतीय उपाध्यक्ष श्रीष पन्तले बताए । त्यसैले दबाब दिन आवश्यक भएको उनले बताए । विस्तारको काम ०७७ सालको भदौमा सुरु भएर ३० महिनापछि ०७९ सालको फागुन १० मा सकिनुपर्ने सुरुको सम्झौता थियो । तर बिजुलीको पोल सार्न, खानेपानीको पाइपहरू व्यवस्थित गर्न र सडक सीमाभित्र परेका घरहरू हटाउन समय लागेका कारण फागुनभित्र काम सक्न नसकेर म्याद थप भएको सडक कार्यालय प्रमुख पौडेलले बताए । अहिले अन्य सबै काम पूरा भएका कारण विस्तारको काम लम्बिने अवस्था नरहेको उनको भनाइ छ ।"
मोफसलमा पनि नयाँ प्रविधिका पुल थपिँदै,"(काठमाडौं)चितवनको नारायणगढगैंडाकोट जोड्ने नारायणी नदीमा ४२ वर्षपछि नयाँ पुल निर्माण गरिँदै छ । २०३८ सालमा सञ्चालनमा आएको उक्त पुलमा ट्राफिक जाम व्यवस्थापन गर्न समस्या भएसँगै आडैमा नयाँ पुल निर्माण गर्न लागिएको हो । हाल सञ्चालनमा रहेको दुई लेनको उक्त पुलबाट दैनिक करिब १५ हजार सवारीसाधन ओहोरदोहोर गर्छन् । नयाँ पुल पनि दुई लेनको निर्माण गर्न लागिएको हो । उक्त पुल कस्तो बनाउने भन्नेबारे डिजाइनमा काम भइरहेको सडक विभागअन्तर्गतको पुल महाशाखाका उपमहानिर्देशक नरेशमान शाक्यले बताए । नयाँ पुल निर्माणको ठेक्का ०८० जेठ १९ मा टुन्डी कम्पनीले लिएको हो । सम्झौता भएको चार वर्षभित्र निर्माणको काम सक्नुपर्नेछ । उक्त पुलको ठेक्का रकम १ अर्ब ६८ करोड रुपैयाँ रहेको छ । अहिले भइरहेको पुलभन्दा माथिल्लो भागबाट यसको निर्माण गरिनेछ, शाक्यले भने, तर, अहिलेकै पुलसँग जोडिनेछ । पूर्वपश्चिम राजमार्गअन्तर्गत पर्ने सडक चार लेनको बनिरहेकाले पुल दुई लेनको मात्र हुँदा ट्राफिक जामको समस्या देखिएको उनको भनाइ छ । पुल चार लेन भएपछि ट्राफिक जाम घट्नेछ, त्यसका लागि पुरानो दुई र नयाँ दुई लेन थप हुनेछ, उनले भने, अहिले पुल बनाउनका लागि डिजाइनको काम हुँदै छ । यसको ठेक्का डिजाइन एन्ड बिल्डअन्तर्गत भएको हो । जसअनुसार ठेक्का लिने कम्पनीले नै यसको डिजाइनसँगै निर्माणको काम गर्नुपर्नेछ । नारायणीमा केबल स्टेड पुल, नेटवर्क आर्क पुल, एक्स्ट्रा डोज्डलगायत प्रकृतिका पुलमध्ये एउटा बनाउनेबारे डिजाइनरसँग कुरा भइरहेको छ, शाक्यले भने, यसको डिजाइन गराउन निर्माण कम्पनीले अन्तर्राष्ट्रिय विज्ञ ल्याउँदै छन्, जसले चितवन पुगेर सरोकारवाला निकायसँगको छलफलपश्चात् मात्र डिजाइन फाइनल गरिनेछ । सम्झौताअनुसार निर्माण व्यवसायीलाई डिजाइनका लागि एक र निर्माणका लागि तीन वर्ष समय दिइएको छ । भविष्यमा पुलमुनिबाट स्टिमर, डुंगालगायतका जलयानहरू चलाउन मिल्ने गरी पुल निर्माण गरिने उनले बताए । पुलको उचाइ डिजाइन फाइनल भएपछि मात्र थाहा हुनेछ । ठूलो बाढी आउँदा पुललाई कुनै असर नगर्ने गरी निर्माणको काम गरिने र डिजाइन स्वीकृत हुनासाथ निर्माणको काम सुरु गरिने उनले बताए । केबल स्टेड पुल कर्णाली नदीमा बनाइसकिएको छ, एक्स्ट्रा डोज्ड प्रविधिको पुल कतै बनाइएको छैन, शाक्यले भने, बिजुली बजारमा निर्माण गरिएको नेटवर्क आर्क पुल र मुग्लिनमा नयाँ बनाइएको आर्क पुल हो । नारायणीमा यिनैमध्ये एउटा पुल बनाइनेछ । यस्ता नयाँ प्रविधिका पुल सहरी क्षेत्र प्रवेश गर्ने खोला र नदीमा मात्र निर्माण गरिने उनले बताए । यसरी बनाइने पुल आकर्षक हुनेछन्, उनले भने, जसले सहरको पहिचान र सौन्दर्यता थप्ने काम गर्नेछ । त्यस्तै चितवनमै अर्को चार लेन पुल बनाउने तयारी अघि बढाइएको छ । मुख्य सहरबाट राजमार्गलाई बाइपास गर्ने गरी पुल निर्माण गर्न लागिएको हो । त्यसका लागि कता बनाउँदा उपयुक्त हुन्छ भनेर ठाउँ हेर्ने काम हुँदै छ, उनले भने, भरतपुरको बाइपास सडक हुँदै गैंडाकोट निकाल्ने गरी चार लेन पुल निर्माण गरिनेछ । राजमार्ग बजारभित्रबाट हुँदा त्यहाँ गुड्ने सवारीको गति तीव्र हुने उनले बताए । जसले गर्दा दुर्घटनाको जोखिम बढी हुन्छ, उनले भने, त्यसैले यसलाई अन्यत्र डाइभर्ट गर्ने तयारी गरिएको हो । नारायणी नदीमा जस्तै पोखराको विजयपुरमा पनि पुल निर्माण गरिनेछ । विजयपुर खोलामा सडक विभागमार्फत मोटरेवल पुल बनिरहेको छ । यो ठाउँमा सिक्नेचर पुल बनाउन लागिएको हो, जुन पुलले पोखरा प्रवेश गर्दा त्यहाँको सौन्दर्यता झल्काउनेछ, उनले भने, यसको निर्माण आगामी वर्षबाट मात्रै थालिनेछ । काठमाडौंको थापाथलीस्थित प्रसूति गृह र ज्वागल चोक जोड्ने दुई लेनमा यस्तै पुल बनाउने योजना रहेको उनले सुनाए । बुटवलको तिनाउ नदीमा विश्व बैंकको ऋण सहायतामा सिक्नेचर पुल निर्माण गरिने भएको छ । यसको डिजाइन एन्ड बिल्ड प्रणालीअन्तर्गत ठेक्का व्यवस्थापनको तयारी भइरहेको सडक विभागअन्तर्गत विकास सहायता कार्यान्वयन महाशाखाका उपमहानिर्देशक विजय जैसीले बताए । यो पुल निर्माण विश्व बैंकको एक्सिस आयोजनाअन्तर्गतको कार्यक्रम हो, उनले भने, कस्तो पुल बनाउने, कति लामो हुने भन्नेबारे अध्ययन भइरहेको छ, त्यसपछि मात्र ठेक्का प्रक्रिया अघि बढाइने छ । चालु आर्थिक वर्षभित्र नै ठेक्का गर्ने गरी तयारी भइरहेको उनले बताए । जुन पुल चार लेनको हुनेछ । यस्ता प्रविधिका पुलको सहरी क्षेत्रमा पछिल्लो समय माग बढ्दै गएको सडक विभागले जनाएको छ ।"
सल्यानबाट एक वर्षमा ६० करोडका खसीबोका बिक्री,"(सल्यान)एक वर्षको अवधिमा सल्यानबाट झन्डै ६० करोड रुपैयाँको खसीबोका जिल्लाबाहिर गएको छ । जिल्लाको कपुरकोट, सल्लीबजार र कालीमाटी नाकाबाट उक्त परिमाणको खसीबोका बाहिर गएको हो । पशु अस्पताल तथा पशु सेवा कार्यालयका अनुसार गत वर्ष भदौदेखि यो वर्षको साउनसम्ममा ५९ करोड ५३ लाख रुपैयाँको खसीबोका बाहिर पठाइएको हो । २९ हजार ६ सय ६७ वटा खसीबोका जिल्लाबाहिर गएको कार्यालयले जनाएको छ । कार्यालयका अनुसार स्थानीय किसानले उत्पादन गरेका खसीबोका काठमाडौं, दाङ, बुटबल, नारायणघाट, पोखरा, सुर्खेतलगायतका बजारमा जाने गरेको छ । स्थानीय किसानहरूले पालेका खसीबोका ध्रुवतारा खसीबोका सप्लायर्स र गरुड एग्रिकल्चर प्रालिमार्फत सबैभन्दा बढी काठमाडौं गएको छ । सल्यानमा पछिल्लो समय व्यवसायिक बाख्रापालनमा किसान अग्रसर हुन थालेको जिल्ला पशु अस्पताल तथा पशु सेवा कार्यालयका प्रमुख गोविन्द महतले बताए । उनका अनुसार जिल्लाभरि झन्डै ३ सय ५० व्यावसायिक बाख्रापालन फार्म छन् । ती फार्ममा १० देखि २ सय ५० वटासम्म बोकाबाख्रा पालिएको उनले जानकारी दिए । उनका अनुसार एउटा खसीबोकाको मूल्य झन्डै १० देखि २० हजार रुपैयाँ पर्छ । उनका अनुसार जिल्लामा परम्परागत रूपमा २४ वटा बाख्रा पाल्ने किसान परिवारको संख्या झन्डै १० हजारजति छ । पछिल्लो समय मासुको माग बढ्दै गएपछि यहाँको पशुजन्य उत्पादन देशका सबैजसो ठूला सहरमा पुग्न थालेको उनले जानकारी दिए । कार्यालयको तथ्यांकअनुसार जिल्लाभरि झन्डै ४ लाख खसीबोका र बाख्रा पालिएका छन् । सुशान्त एन्ड सुशांक बाख्रापालन फार्म खोलेर करिब १ सय वटा बाख्रापालन गरिरहेका कालिमाटी गाउँपालिका५ दम्दवालीका किसान सुरेश गाहामगरले प्रत्येक वर्ष ४ लाखसम्मको खसीबोका बिक्री गर्दै आएको बताए । व्यावसायिक बाख्रापालनमा लागेपछि अहिले जीविकोपार्जनमा समस्या हुन छाडेको कुमाख गाउँपालिका२ स्विकोटकी सम्झना बुढाथोकीले बताइन् । पहिला ८१० वटा पालेकी थिएँ, बिक्री गर्दा घरखर्च तथा आफूलाई आवश्यक परेको सामग्री किन्नमै ठिक्क हुन्थ्यो, उनले भनिन्, अहिले मेरो फार्ममा झन्डै ५० वटा बाख्रा छन्, यही पेशावाटै वर्षमा कम्तीमा २ लाख रुपैयाँ कमाउँछु । विगतमा मजदुरी गर्न भारतको विभिन्न ठाउँमा जानुपर्ने बाध्यता भए पनि अहिले व्यावसायिक बाख्रापालनमै रमाइरहेको उनको भनाइ छ । किसानलाई व्यावसायिक बाख्रापालनमा हौसला दिन प्रदेश र स्थानीय सरकारको समन्वयमा एक पालिका, एक पशु कार्यक्रम लागू गरिएको कार्यालयका प्रमुख महतले बताए । उनका अनुसार किसानलाई बाख्रापालनमा उत्साहित गर्न खोर सुधार कार्यक्रम, संकलन केन्द्र स्थापना, रोगविरुद्ध निःशुल्क औषधि कार्यक्रम लागू गरिएको छ ।"
६१ जनाले लिए मनास्लु आरोहण अनुमति,"(गोरखा)यस वर्षको शरद ऋतुमा ६ समूहका ६१ जनाले मनास्लु हिमाल आरोहणको अनुमति लिएका छन् । पर्यटन विभागको तथ्यांकअनुसार १ सेप्टेम्बरसम्म ८ हजार १ सय ६३ मिटर उचाइको मनास्लु र ६ हजार ५ सय ९३ मिटर उचाइको रक्सा उराइ हिमाल आरोहणका लागि ६५ जनाले अनुमति लिएका छन् । रक्सा उराईका लागि एक समूहका तीन पुरुष र एक महिला गरी चार जनाले आरोहण अनुमति लिएका छन् । मनास्लु हिमालका लागि ५४ पुरुष र ७ महिलाले आरोहणको अनुमति पाएका छन् । चीन, क्यानडा, जापान, रसियालगायत देशबाट आरोहीहरूले मनास्लु र रक्सा उराई हिमाल आरोहणको अनुमति लिएका हुन् । १९५६ को जुलाई ९ मा जापानी नागरिक टोसी इमानोसीले पहिलोपल्ट मनास्लु हिमालको आरोहण गरेयता विदेशी आरोहीहरू मनास्लु पुग्ने गरेका छन् । भदौ र असोज महिनालाई चुमनुव्री गाउँपालिका१ सागामाउँमा रहेको मनास्लु हिमाल आरोहणको उपयुक्त सिजन मानिन्छ । मनास्लु किलर माउन्टेन का रूपमा पनि परिचित छ । त्यस्तै मनास्लु क्षेत्र भ्रमण गर्ने विदेशीको संख्या पनि बर्सेनि बढ्दै गएको छ । भदौ महिनाको १९ दिनमा मात्र दुई सय ३६ जना विदेशीले मनास्लु भ्रमणका लागि अनुमति लिइसकेका छन् । अफ सिजनमा समेत मनास्लु घुम्न विदेशी पर्यटक आउने गरेको एमक्यापको तथ्यांकमा उल्लेख छ । बर्खाको असार र साउन महिना मनास्लु घुम्नका लागि अफसिजन मानिन्छ । गत असार महिनामा १३ जना र साउन महिनामा ८० जना विदेशीले मनास्लु क्षेत्रको भ्रमण गरेका छन् । साहसिक पदयात्रा गर्ने र प्रकृतिप्रेमी पर्यटकको रोजाइमा मनास्लु क्षेत्र पर्ने गरेको छ । विदेशी पर्यटकका लागि मनास्लु क्षेत्र खुल्ला गरेयता गत आर्थिक वर्ष सबैभन्दा वढी पर्यटक आएको मनास्लु संरक्षण क्षेत्र (एमक्याप) को तथ्यांकमा उल्लेख छ । गत आर्थिक वर्ष २०७९८० मा मात्र ७ हजार ७ सय ५ जनाले मनास्लु क्षेत्रको भ्रमण गरेको एमक्यापका प्रमुख सन्तोष शेरचनले बताए । यो संख्या अहिलेसम्मकै धेरै हो, उनले भने । १९९५ मा पहिलो पटक मनास्लु क्षेत्र विदेशी पर्यटकका लागि खुल्ला गरेको वर्ष तीन सय ४४ पर्यटकले मनास्लु क्षेत्रको भ्रमण गरेका थिए । २०७२ वैशाख १२ को भूकम्प र त्यसपछिको कोरोनाले सुस्ताएको पदमार्गमा गत आर्थिक वर्षबाट पर्यटकको चहलपहल बढ्न थालेको उनले बताए । आर्थिक वर्ष २०७५७६ मा सात हजार ६ सय ५५ जना विदेशी मनास्लु क्षेत्र पुगेका थिए । त्यसपछिको तीन वर्ष भने कोरोना महामारीका कारण पर्यटकको संख्यामा कमी आएको एमक्यापको तथ्यांकले देखाउँछ । कोरोनाका कारण आव २०७७७८ मा १ सय ९४ र २०७८७९ मा दुई हजार दुई सय ८२ विदेशीले मात्र मनास्लु क्षेत्र भ्रमण गरेको थिए । गत आर्थिक वर्षबाट मनास्लु क्षेत्र पुनः लयमा फर्किएको पर्यटन व्यवसायी बताउँछन् । यही रफ्तारमा पर्यटक आय चालु आर्थिक वर्ष आठ हजार चार सय बढी मनास्लु क्षेत्र आउने लक्ष्य राखेको एमक्याप प्रमुख शेरचनले बताए । अक्टोबर, नोभेम्बर, सेप्टेम्बर, अप्रिल र मे महिनामा मनास्लु भ्रमणका लागि उपयुक्त मानिन्छ । मनास्लु क्षेत्र घुम्ने विदेशी पर्यटकका लागि तीन हजार, सार्क राष्ट्रका पर्यटकका लागि १ हजार रुपैयाँ प्रवेश शुल्कबापत लिइँदै आएको छ । मनास्लु संरक्षण क्षेत्रअन्तर्गत चुमनुव्री गाउँपालिकाको ७ वडा पर्छ । सडक सञ्जाल विस्तार नभएको र पदयात्रीका लागि प्राकृतिक सौन्दर्यता सँगै विभिन्न संस्कृतिको अवलोकन गर्नेहरूको रोजाइमा मनास्लु क्षेत्र पर्ने गरेको उनले बताए । मनास्लु क्षेत्रभित्र काल ताल र वीरेन्द्र ताल, गु गुम्बा, राजेन, सेराङ, हिनाङ लगायतका गुम्बाहरू, वन्यजन्तु, हिमशृंखलाको समेत अवलोकन गर्न पाउँछन् । एमक्याप अन्तर्गतको पर्यटक जाँचचौकी जगत्ले पदयात्रा मार्ग भएर जाने पर्यटकको विवरण संकलन गर्दै आएको छ । विदेशी पर्यटकको मात्रै अभिलेख राख्ने गरे पनि उक्त क्षेत्र पुग्ने आन्तरिक पर्यटकको संख्या पनि बढ्दै गएका छन् । मनास्लु क्षेत्र आउने पर्यटक मनास्लु हिमाल आरोहण तथा लार्केपास गरी मनाङ हुँदै फर्कने गर्छन् । पदमार्ग आउने धेरैजसो पर्यटक पाँच हजार एक सय ६० मिटर उचाइको लार्के पास गर्न रुचाउने गर्छन् ।"
५१ विद्युतीय चार्जिङ स्टेसन,"काठमाडौं (कास) नेपाल विद्युत् प्राधिकरणले देशका विभिन्न स्थानमा निर्माण गरेको ५१ वटा विद्युतीय सवारीसाधनको अत्याधुनिक फास्ट चार्जिङ स्टेसन सञ्चालनमा ल्याएको छ । प्राधिकरणको लगानी र एसियाली विकास बैंकको सहुलियतपूर्ण ऋण तथा नर्वे सरकारको प्राविधिक सहयोगमा यी चार्जिङ स्टेसन सञ्चालनमा आएका हुन् । विद्युतीय सवारी चार्जिङ पूर्वाधार विकास आयोजनाअन्तर्गत सात प्रदेशका मुख्य राजमार्ग, बसपार्क र ठूला सहरमा ५१ वटा विद्युतीय सवारीसाधन चार्जिङ स्टेसन निर्माण गरिएको हो । करिब ४० करोड रुपैयाँ लागतमा निर्माण गरिएका उक्त चार्जिङ स्टेसनमध्ये २६ वटामा ठूला बस, माइक्रो, ट्रक, पिकअप तथा कार र २५ वटामा सानाठूला कार चार्ज गर्न मिल्नेछन् । ऊर्जा, जलस्रोत तथा सिँचाइमन्त्री शक्तिबहादुर बस्नेत र सचिव दिनेशकुमार घिमिरेले बुधबार संयुक्त रूपमा नेपाल पुलिस क्लब भृकुटीमण्डपमा स्थापना गरिएको फास्ट चार्जिङ स्टेसनको उद्घाटन गरेका छन् । विद्युतीय चार्जिङ स्टेसनमार्फत चार्ज गर्दा कारमा औसत ७० पैसा, एसयूभीमा ८० पैसा, माइक्रोबसमा ९० पैसा र बसमा १ रुपैयाँ २० पैसा प्रतिकिलोमिटर खर्च लाग्ने प्राधिकरणले जनाएको छ ।नेपालमा उपलब्ध सवारीसाधनमा रहेको ब्याट्री क्षमताअनुसार कम्तीमा आधा घण्टादेखि १ घण्टासम्ममा चार्ज पूर्ण हुने प्राधिकरणको दाबी छ । आन्तरिक रूपमा विद्युत्को खपत बढाउन, पेट्रोलियम पदार्थको खपत कम गरी आयात घटाउन र विद्युतीय सवारीसाधन प्रयोगमार्फत वातावरणमैत्री यातायात प्रणालीको विकासका चार्जिङ स्टेसन स्थापना गरिएको प्राधिकरणले जनाएको छ ।"
अर्थ संक्षेप,"बीवाईडीको नयाँ सोरुम भक्तपुरमा काठमाडौं (कास) बीवाईडीले हालै भक्तपुर सल्लाघारीमा नयाँ सुविधा सम्पन्न सोरुम सञ्चालनमा ल्याएको छ । बी माई अटोमोबाइल्सका प्रबन्ध निर्देशक नरेन्द्रकुमार रानाले ग्राहकमाझ बढ्दै गएको बीवाईडीको लोकप्रियतालाई मध्यनजर गर्दै सोरुम सञ्चालनमा ल्याएको बताए । नेपालको विद्युतीय सवारीमा राम्रो बजार हिस्सा ओगटेको बीवाईडीले नयाँ इलेक्ट्रिक एसयूभी एटो थ्री सार्वजनिक गरेसँगै नयाँ सोरुमहरू पनि सञ्चालनमा ल्याएको छ । गाडी चढ्ने हरेक ग्राहकको आवश्यकता पूरा गर्न बीवाईडीले विक्रेता सञ्जाल विस्तारलाई विशेष प्राथमिकता दिई अघि बढिरहेको छ, कम्पनीद्वारा जारी विज्ञप्तिमा उल्लेख छ, बीवाईडीले वीरगन्ज र जनकपुरमा पनि डिलरहरू नियुक्त गरेको छ, ती स्थानमा चाँडै सोरुमहरू सञ्चालनमा आउनेछ । ॅदराज लाइक न्युॅ को सुरुवातकाठमाडौं (कास) नेपालको अग्रणी अनलाइन मार्केट दराज नेपालले दराज लाइक न्यु (डीएलएन) को सुरुवात गरेको छ । राजधानीमा आयोजित एक औपचारिक कार्यक्रममार्फत यो सेवा सुरु गरिएको हो । विक्रेतालाई सहयोग गर्ने मूल उद्देश्यका साथ यो नयाँ उद्यम सुरुवात भएको दराज नेपालले जनाएको छ । प्रयोग गरिएका फोनहरू बिक्री गर्नका लागि प्लेटफर्म प्रदान गरेर दराजले ग्राहकलाई छनोट सुविधा प्रदान गर्दै आएको छ । डीएलएनले प्रयोग गरिएका फोनहरू प्रदान गर्ने मात्र भन्दा पनि ग्राहकको लगानीमा पारदर्शिता प्रदान गर्नका लागि भ्याट बिल समावेश हुन्छ, दराजले विज्ञप्तिमार्फत भनेको छ । दराज नेपालकी प्रबन्ध निर्देशक आँचल कुँवरले प्लेटफर्ममार्फत अव्यवस्थित बजारलाई व्यवस्थित बनाउँदै दिगोपनलाई सन्तुलनमा राख्ने दराजको लक्ष्य रहेको बताइन् । कार्यक्रममा त्रिभुवन विश्वविद्यालयका सहायक प्राध्यापक तथा ईवेस्ट व्यवस्थापन अभियन्ता ज्योति गिरीले दराज र डीएलएनलाई ईवेस्ट न्यूनीकरण गर्नका लागि गरिएको भूमिकाको प्रशंसा गरे । वात्सल्यबाट ३ हजारलाई आईभीएफ सेवा काठमाडौं (कास) नेपालमा आधुनिक आईभीएफको सेवा दिँदै आएको वात्सल्यमार्फत ३ हजार बढी दम्पतीले सेवा लिएका छन् । सातौं वर्षमा प्रवेश गरेको अवसरमा वात्सल्य आईभीएफले आफ्नो सेवाबारे जानकारी गराएको छ । हरेक महिना करिब ६० देखि ७० प्रतिशतसम्म आईभीएफ सफलता दर हासिल गर्दै आएका छौं, क्लिनिकद्वारा जारी विज्ञप्तिमा भनिएको छ, अहिलेसम्म ७ हजारभन्दा बढी दम्पतीले सन्तान लाभ पाएका छन् । जसमा ३ हजारले आईभीएफमार्फत, १ हजार ८ सयले आईयूआईमार्फत र २ हजार २ सयले नेचुरल प्रेग्नेन्सीमार्फत सन्तान प्राप्ति गरेका छन् । नेपालबाहेक पाकिस्तान, अमेरिका, जापान, अस्ट्रेलियाका नागरिकसमेत आउने गरेको क्लिनिकले जनाएको छ । क्लिनिकका प्रमुख कार्यकारी प्रशान्त सुवेदीले आगामी दिनहरूमा अन्य सहरहरूमा पनि सेवा विस्तार गर्दै लैजाने प्रतिबद्धता जनाए । निःसन्तानसम्बन्धी सम्पूर्ण सेवाहरू (आईभीएफ, आईयूआई, ओवेरियन इन्डक्सन जस्ता प्राविधिक सेवा), प्रसूतिपूर्वको जाँच, फर्टिलिटी फ्रिजिङजस्ता सेवा क्लिनिकले प्रदान गर्दै आएको सुवेदीले बताए । ग्लोबल आईएमई बैंक र जीडब्लूएमबीच सहकार्यकाठमाडौं (कास) ग्लोबल आईएमई बैंक र भीजी इम्पेक्स (जीडब्लूएम नेपाल) बीच ग्राहकलाई सहज रूपमा सहुलियत ब्याजदरमा विद्युतीय तथा इन्धनमा आधारित सवारी कर्जा प्रवाह गर्ने गरी सहकार्य भएको छ । समझदारीअनुसार बैंकले भीजी इम्पेक्स तथा उक्त कम्पनीका आधिकारिक विक्रेताले बिक्री गर्ने इन्धनमा आधारित ह्याभल ब्रान्डका एसयूभी, पावर ब्रान्डका पिकअप तथा ओआरए ब्रान्डका विद्युतीय सवारीसाधन खरिद गर्न चाहनेलाई सहज रूपमा कर्जा प्रवाह गर्नेछ । आवश्यक कागजात तथा विवरणसहित बैंकको शाखा कार्यालयमा निवेदन दिएपश्चात् ३ कार्य दिनभित्र बैंकले नियमअनुसार उचित ठहर्याएका ग्राहकलाई सहज रूपमा सवारीसाधन कर्जा प्रवाह गर्नेछ, बैंकद्वारा जारी विज्ञप्तिमा उल्लेख छ । उक्त समझदारीपत्रमा बैंकका साना तथा मझौला कर्जा विभाग प्रमुख रुपेन्द्र वाग्ले र भीजीका उपाध्यक्ष रुपेश शर्मा भट्टले हस्ताक्षर गरे ।"
ईस्पोर्ट्सलाई छैन प्रशिक्षक,"१९ औं एसियाली खेलकुदनेपालले प्रतिस्पर्धा गर्ने ईस्पोर्ट्सका विधा र सहभागी हुने खेलाडीटिम १) पिस एलिट एसियन गेम्स भर्सन (पब्जी मोबाइल) खेलाडी ः सुविनकुमार प्रजापति, दीपेश गुरुङ, समीर गुरुङ, साहस भण्डारी, संगीन भट्टराई२) एरिना अफ भेलोर एसियन गेम्स भर्सन (एओभी) खेलाडी ः सुयोगराज पौडेल, विजय राई, स्वष्तिक महर्जन, इन्साङ लिम्बू, सुशान्त कुमार रोय, आयुष बस्नेत३) ड्रिम थ्री किङडोम्स २ (डीटीके) खेलाडी ः सुमिन श्रेष्ठ, सौजन्य श्रेष्ठ, पुकार आचार्य, अरुण मिश्र, विशेष पौडेल४) डोटा २ खेलाडी ः लुजा महर्जन, अभिनव शाक्य, सिजन कार्की, प्रज्ज्वल विष्ट, लक्ष्य तामाङ, लिगल साङ्बो लिम्बू ५) फिफा अनलाइन ४ खेलाडी ः समीर गुरुङ"
लोमन्थाङमा गल्फ च्यालेन्ज,"(पोखरा)विश्वकै अग्लो दाबी गरिएको मुस्ताङ गल्फ कोर्समा दोस्रो गल्फ च्यालेन्ज हुने भएको छ । मुस्ताङको लोमन्थाङ गाउँपालिकाले ४ हजार ६ सय ४५ मिटर उचाइमा रहेको लोवथाङमा भदौ ३० मा एमेच्योर गल्फ प्रतियोगिता हुने भएको हो । उपल्लो मुस्ताङको लोमन्थाङबाट १२ किलोमिटर उत्तरपश्चिममा रहेको लोवथाङमा गत वर्ष पहिलो गल्फ च्यालेन्ज गरेर सफल परीक्षण भएको थियो । गण्डकी प्रदेश गल्फ संघका संयोजक इन्द्रधारा विष्टले गत वर्षको प्रतियोगिताले विश्वका गल्फप्रेमीको ध्यान खिचेकाले यस वर्ष पुनः आयोजना गर्न लागेको बताए । पोखरामा बुधबार आयोजित पत्रकार सम्मेलनमा उनले विश्वकै उच्च गल्फ कोर्सको रूपमा गिनिज बुक अफ वर्ल्ड रेकर्ड्समा नाम लेखाउन प्रतियोगिताले सहयोग पुर्याउने उल्लेख गरे । हालसम्म भारतको पूर्वी सिक्किममा ३ हजार ९ सय ७० मिटर उचाइमा रहेको याक गल्फ कोर्सको नाममा यो कीर्तिमान छ । उनका अनुसार प्रतियोगितामा पोखरा, काठमाडौं, धरान, बुटवललगायत सहरका ४० खेलाडी सहभागी हुनेछन् । त्यसमा ४ महिला खेलाडी छन् । यसवर्ष राष्ट्रिय खेलाडीमा सीमित यो प्रतियोगिता आगामी वर्षमा विदेशी खेलाडीले भाग हुने विश्वास लिएका छौं, उनले भने, गल्फ च्यालेन्जले गल्फ पर्यटनलाई आकर्षित गर्ने र देशको पर्यटन उद्योगमा नयाँ आयाम थप्ने अपेक्षा गरिएको छ ।एमेच्योर गल्फर भुवन गुरुङले इभेन्टमा ९ होलमा स्टेबल फोर्डका ेआधारमा ३४ ह्यान्डीक्यापमा खेलाइने बताए । होल इन वान विजेताले पुरस्कारस्वरुप घोडा पाउने छन् । घोडा लैजान नचाहेमा एक लाख रुपैयाँ दिइने छ । उपविजेता, महिला विजेता, वेस्ट ग्रस, क्लोजेस्ट टु द पिन, लङ्गेस्ट ड्राइभ र मोस्ट बर्डिजलाई पुरस्कारको व्यवस्था गरिएको छ । गत वर्ष श्याम तामाङ विजेता बनेका थिए । अर्को संस्करणमा अन्तर्राष्ट्रिय खेलाडीलाई सहभागी गराउन पहल गरिने गुरुङले बताए ।"
मणि भए मिस्टर एसिया,"काठमाडौं (कास) भारतका सरभनन मणि बुधबार ५५ औं एसियन शारीरिक सुगठन तथा फिजिक स्पोर्ट्स च्याम्पियनसिपमा मिस्टर एसिया बनेका छन् । १० प्रतिस्पर्धीलाई पछि पार्दै उनले उक्त उपाधि जितेका हुन् । शारीरिक सुगठनतर्फको विभिन्न १० तौल समूहका विजेताबीच मिस्टर एसियाका लागि प्रतिस्पर्धा भएको थियो । मणि ९० केजी तौलका विजेता हुन् ।एसियाली शारीरिक सुगठन तथा फिजिक स्पोर्ट्स फेडेरेसनको आयोजना तथा नेपाल शारीरिक सुगठन तथा फिटनेस महासंघको व्यवस्थापनमा भएको स्पर्धामा पुरुषतर्फ नेपालले कुल २६० अंक हासिल गर्दै टिम च्याम्पियनसिपमा तेस्रो भयो । भारत ७९५ अंकसाथ पहिलो र थाइल्यान्डले ५९० अंकसाथ दोस्रो भए ।महिलामा थाइल्यान्डले टिम च्याम्पियनसिपको उपाधि उचाल्यो । दोस्रो स्थानमा भियतनाम र तेस्रो स्थानमा हङकङ रहे ।पुरुष एथलेट फिजिक १८२ सेमिमा नेपालका विप्लव कार्कीले कांस्य पदक जिते । भारतका रामा सोमाशेखरले स्वर्ण र भुटानका टान्डिन वाङचेनले रजत जिते ।नेपालले च्याम्पियनसिपमा ३ स्वर्ण, ६ रजत र ५ कांस्य पदक जितेको थियो । विशाल पौडेलले जुनियर शारीरिक सुगठन, सनम मुलगुठीले स्विम सुट विधा र रजनी श्रेष्ठले ५५ केजी शारीरिक सुगठनमा स्वर्ण जितेका थिए । सुरेश दुवाल, असिमबाबु गुरुङ, मनोज सुवेदी, ललित धिमाल, राजु राई र तारा खाइजुले आफ्नो विधामा रजत जिते । कमल भण्डारी, कृष्णप्रसाद श्रेष्ठ, रन्जित लामा, विप्लव कार्की, निहालमान जोशीले आफ्नो विधामा कांस्य जितेका थिए । च्याम्पियनसिपमा १७ राष्ट्रका ६८ महिलासहित २ सय ३६ खेलाडीले ४५ विधामा प्रतिस्पर्धा गरेका थिए ।"
यूएस ओपनमा किशोर हाबी,"न्युयोर्क (एएफपी) नोभाक जोकोभिचले मंगलबार कीर्तिमान ४७ औंपल्ट ग्रान्ड स्लाम सेमिफाइनलमा प्रवेश गरेका छन् । उनले यसका लागि यूएस ओपन टेनिस २०२३ मा टेलर फ्रिट्जमाथि सोझो तीन सेटको जित निकाल्यो । महिलातर्फ उपाधिको बलियो दाबेदार देखिएकी कोका गफ आफ्नो खेलजीवनको पहिलो ग्रान्ड स्लाम जित्ने बाटोमा कायम छिन् । जोकोभिचले भने नवौं वरीयताका फ्रिट्जलाई ६१, ६४ र ६४ ले पराजित गरे । उनी कीर्तिमान २४ औं ग्रान्ड स्लाम उपाधि जित्ने अभियानमा छन् । सर्बियाका ३६ वर्षीय स्टार खेलाडी १३ औं पल्ट यूएस ओपनको सेमिफाइनल पुगेका हुन् । उनले आफ्ना पुराना प्रतिद्वन्द्वी रोजर फेडेररको बराबरी गर्दै यूएस ओपनमा सबैभन्दा बढी अन्तिम चारमा पुगेको कीर्तिमान बनाएका हुन् । अब उनले बेन सेल्टनको सामना गर्नेछन् । अमेरिकी सेल्टनले भने आफ्नै देशका १० औं वरीयताप्राप्त २०२२ मा सेमिफाइनल खेलेका फ्रान्सेस टिफोलाई हराए । तीनपल्टको यूएस ओपन विजेता जोकोभिचले सेमिफाइनल प्रवेश गरेपछि भने, मैले यहाँ खेल्न थालेको धेरै वर्ष भइसक्यो । यहाँ मैले केही सम्झनालायक खेल खेलेको पनि छु । यसपल्ट पनि म यस्तै खेलको प्रतीक्षामा छु । फ्रिट्जमाथि जोकोभिचको लगातार प्रभुत्व कायम रह्यो । यसक्रममा उनले विपक्षी खेलाडीमाथि लगातार आठौं खेल जित्यो । अहिलेको जित भने निकै प्रतिकूल परिस्थितिमा आएको थियो निकै गर्मी र चर्को आद्रताबीच । पक्कै खेल खेल्न गाह्रो अवस्था छ । निकै गर्मीको अवस्था छ । तर हामीले खेल्ने अभ्यास गरेको यस्तै अवस्थाका लागि हो । खेलमा सजिलो स्थिति भन्ने नै हुन्न, प्रत्येक स्थितिका लागि संघर्ष गर्नुपर्ने हुन्छ, जोकोभिचले थपे । अर्कोतर्फ गैरवरीयता प्राप्त सेल्टनले भने टिफोलाई ६२, ३६, ७६ (९७), ६२ ले पाखा लगाए । पछिल्लो अस्ट्रेलियन ओपनमा डेब्यु गर्दै क्वाटरफाइनल पुगेका सेल्टन ग्रान्ड स्लामको अन्तिम चारमा पुगेको यो पहिलोपल्ट हो । यसैक्रममा उनी सन् १९९२ यता न्युयोर्कमा सेमिफाइनल खेल्ने सबैभन्दा कान्छा अमेरिकी खेलाडी बने । उनी भर्खर २० वर्षमा भएका छन् । मेरो लागि यो भन्दा राम्रो उपलब्धि अरू केही पनि हुन सक्दैन, आजको जितका लागि मैले निकै मिहिनेत गरें र खेल आफ्नो पक्षमा आउँदा निकै भावनात्मक भएँ । विश्वका ४७ औं वरीयताप्राप्त सेल्टनले भने । उनले पहिलोपल्ट जोकोभिचको सामना गर्दैछन् । उक्त खेललाई लिएर आफू उत्साहित रहेको बताएका छन् । महिलातर्फ गउफले लात्भियाकी जेलेना ओस्टापेन्कोलाई ६८ मिनेट मात्र खर्चेर ६०, ६२ ले हराइन् । उनको यो जित दिउँसो प्रचण्ड गर्मीबीच प्राप्त भएको थियो । उनी पनि सन् २००१ यता यूएस ओपनको सेमिफाइनल पुग्ने पहिलो अमेरिकी किशोरी खेलाडी भएकी छन् । त्यतिबेला सेरेना विलियम्सले यस्तै उपलब्धि आत्मसात् गरेकी थिइन् । फाइनल पुग्ने छैटौं वरीयताका गउफले अब फ्रेन्च ओपन उपविजेता क्यारोलिना मुचोभाको सामना गर्नेछिन् । म निकै खुसी छु र प्रसन्न अनुभव भइरहेको छ, गउफले भनिन्, गत वर्ष म यहीं क्वाटरफाइनल चरणमा पराजित भएकी थिएँ । यसपल्ट त्यसको तुलनामा अझ राम्रो गर्न चाहन्थें । मलाई अझैं लामो यात्रा तय गर्नु छ । अहिले तत्काल भने म अर्को खेलका लागि तयार हुने क्रममा छु । मुचोभाले दोस्रोपल्ट ग्रान्ड स्लामको सेमिफाइनल पुग्नेक्रममा रोमानियाकी ३० औं वरीयताप्राप्त सोराना क्रिस्टियालाई ६०, ६३ ले पराजित गरिन् ।"
रेडहर्सलाई ताप्लेजुङ गोल्डकप,ताप्लेजुङ (कास) इलामको रेडहर्स फुटबल क्लबले ताप्लेजुङ गोल्डकप फुटवल प्रतियोगिताको उपाधि जितेको छ । बुधबार जुट विकास फुटबल एकेडेमी इटहरी सुनसरीलाई १० गोलले पराजित गर्दै उपाधि जितेको हो ।खेलको ३२ औं मिनेटमा शरण बस्नेतले गरेको गोल नै निर्णायक बन्यो । जुट विकासले कप्तान छिरिङ गुरुङलाई फाउल गरेपछि प्राप्त फ्रिकिक विशाल तामाङले प्रहार गरे । त्यही बलमा शरणले हेडरमार्फत सुन्दर फिनिसिङ गरे । म्यान अफ द म्याच शरण नै भए । उनले ५ हजार रुपैयाँ हात पारे । विजेताले ३ लाख ११ हजार र उपविजेताले १ लाख ११ हजार रुपैयाँ पुरस्कार पाएका छन् । खेलाडीलाई सांसद लीलादेवी बोखिमलगायतले पुरस्कार प्रदान गरे । भानुजन माविको मैदानमा भएको प्रतियोगितामा ८ टिमको सहभागिता थियो । प्रतियोगिता २०२९ सालदेखि लाखेजात्राको अवसरमा आयोजना हुॅदै आएको थियो । कोरोना महामारी र मैदान मर्मतका कारण यसअघिका तीन वर्ष भने हुन सकेन ।

शीर्षक,विवरण
"बैंकमा पैसाको रास, ऋण लिन त्रासैत्रास","अर्थतन्त्रमा समस्या आउनुमा बढी दोष राष्ट्र बैंककै भएको भन्ने भाष्यतर्फ इंगित गर्दै उनले भने, उद्योगहरूले बिजुली समयमै नपाउने, डिजेलको मूल्य निरन्तर बढिरहने, व्यवसायीहरूमा धरपकड, करका दरहरू हेरफेरले अस्वाभाविक रूपमा व्यवसायमा मन्दी ल्याउने काममा त राष्ट्र बैंकको कारणले भएको होइन होला ? राष्ट्र बैंकले त प्रतीतपत्र खोल्दा नगद मार्जिन राख मात्र भनेको हो ।यद्यपि अर्थतन्त्र अधोगतिमा गएका बेला राष्ट्र बैंकले पनि नीतिगत व्यवस्था नगरेको भए हुने उनको भनाइ छ । राष्ट्र बैंकले आफ्ना नियामकीय नीतिलाई केही पुनर्परिभाषित गरेर व्यवस्थित गरिदिएको भए हुन्थ्यो । चालु पुँजी कर्जा होलसेलमा सबैलाई ५० प्रतिशतको सीमा तोकिदिएको भए हुन्थ्यो । हिजो शतप्रतिभन्दा बढी कर्जा लादा पनि भएकै हो, अहिले आएर एकै पटक २५ वा ३० भनेर नकसेको भए पनि हुन्थ्यो, उनले भने, यी नीतिमा कडाइ गरेर राष्ट्र बैंकले पनि कमजोरी गरेकै हो ।अहिले ब्याजदरदलाई तल लाने पर्याप्त संकेतहरू राष्ट्र बैंकले दिन नसक्दा अपेक्षाअनुसार ब्याज नघटेको उनले बताए । सीआरआर घटाएर, पुनर्कर्जा खोलेर, निक्षेप संकलनलगायत नीतिगत व्यवस्थामार्फत ब्याजदर घट्ने संकेत दिन सकिन्थ्यो, उनले भने, खुकुलो नीति गर्दा विगतमा जस्तो फेरि संकट आउने हो कि भनेर राष्ट्र बैंक पनि तर्सेको देखिन्छ । अहिले सरकार, बैंक तथा वित्तीय संस्था, उद्योगी व्यवसायी, निजी क्षेत्र कसैमा पनि आत्मविश्वास नभएको उनको भनाइ छ ।गत साउनमा बैंक तथा वित्तीय संस्थामा निक्षेप १ खर्ब ४८ अर्ब र कर्जा प्रवाह २३ अर्बले घटेको छ । स्थानीय तहको खातामा रहेको रकमको ८० प्रतिशतसम्म बैंकहरूले निक्षेपमा गणना गर्न पाउने सुविधा गत असार मसान्तदेखि सरकारले हटाइदिएको छ । उक्त सुविधा हटेपछि एकै दिनमा बैंकको निक्षेप करिब ९० अर्ब रुपैयाँले घटेको हो । तर, यही भदौको पहिलो दुई सातामा निक्षेप संकलन २१ अर्ब र कर्जा प्रवाह पनि २१ अर्ब रुपैयाँले बढेको छ ।गत आइतबारसम्म बैंक तथा वित्तीय संस्थामा करिब पौने ४ खर्ब (३ खर्ब ७२ अर्ब) रुपैयाँ लगानीयोग्य रकम छ । उक्त अवधिमा बैंक तथा वित्तीय संस्थाको कर्जा निक्षेप अनुपात ८३६२ प्रतिशत छ । राष्ट्र बैंकको निर्देशनअनुसार बैंक तथा वित्तीय संस्थाले बढीमा ९० प्रतिशतसम्म सीडी अनुपात कायम गर्न सक्छन् । यसका आधारमा आइतबारसम्म बैंकहरूमा करिब पौने ४ खर्ब रुपैयाँ लगानीयोग्य रकम देखिएको हो । लगानीयोग्य रकम पर्याप्त भए पनि अधिक तरलता (सीआरआरबाहेकको रकम) १० अर्ब हाराहारीमा रहेको राष्ट्र बैंकले जनाएको छ ।बैंकहरूसँग पर्याप्त लगानीयोग्य रकम र तरलता अवस्था सहज हुँदा पनि ब्याजदर अझै माथि नै रहेको र लगानीकर्ताको आत्मविश्वास बढिनसकेकाले कर्जा प्रवाह बढ्न नसकेको जानकारहरू बताउँछन् । अपेक्षाअनुसार कर्जा बढ्न नसक्नुमा ब्याजदर एक कारण भए पनि त्यो मात्र सबै नभएको वित्तीय क्षेत्रका जानकार पर्शुराम कुँवर क्षत्रीले बताए । कर्जा माग नबढ्नुमा ब्याजदर मात्र कारण होइन, व्यवसायीले लागत सार्न (पासअन) गर्न पाउँछन्, उनले भने, तर अहिले उनीहरूलाई ब्याजदर बहाना भएको छ । बैंकहरूको कारणले भन्दा पनि ब्याजदर निर्धारणको संयन्त्रले धेरै घट्न नसकेको उनको बुझाइ छ । ब्याजदर साँच्चै घटाउने नै हो भने यसको संयन्त्र नै परिमार्जन गर्नुपर्छ । हाल महिनाको एक पटक मात्र ब्याजदर प्रकाशित गर्नुपर्ने व्यवस्था छ । यसले बैंकहरूलाई अनिश्चितता बढाएको छ, उनले भने, ब्याजदर घटाउन प्रोत्साहन नभएकाले दर घटाउनभन्दा पनि नियामक निकायले तोकिदिएको सीमाभित्रै बसेर व्यवसाय गर्ने हो । किन ग्राहकलाई सुविधा दिने भन्ने पनि छ ।ब्याजदर निर्धारणको हालको संयन्त्रकै कारण राष्ट्र बैंकको नीति र बैंकहरूको ब्याजदर विपरीत दिशामा जाने गरेको उनले बताए । विगतमा राष्ट्र बैंकले नीतिगत दर घटायो तर बैंकहरूको ब्याजदर बढ्यो, उनले भने, बैंकको ब्याजदरको दिशा एकातिर छ भने राष्ट्र बैंकको नीति अर्कोतिर छ । राष्ट्र बैंकको नीतिअनुसार बजार ब्याजदरमा प्रतिविम्बित हुन सकेको छैन । यसकारण ब्याजदर निर्धारणको हालको संयन्त्र परिमार्जन नगरेसम्म अवस्था यस्तै रहिरहने उनको दाबी छ ।निजी क्षेत्रको बुझाइ भने सरकार र राष्ट्र बैंकको कसिलो नीतिले कर्जा माग नबढेको भन्ने छ । बजारमा माग र आपूर्ति दुवै पक्ष कमजोर रहनुका साथै कसिलो नीतिगत व्यवस्थाले कर्जा माग बढ्न नसकेको नेपाल उद्योग वाणिज्य महासंघका अध्यक्ष चन्द्रप्रसाद ढकालले बताए । उद्योगी व्यवसायीले यसअघि नै कर्जा लिएका छन्, कर्जा थप गर्न कसिलो नीतिले मिलेको छैन । नीतिगत स्थिरता छैन, उनले भने, उद्योगी व्यवसायी मात्र नभई आम नागरिकमा आत्मविश्वास छैन । बजारमा माग बढेको छैन, माग नहुँदा आपूर्ति पनि घटेको छ । यद्यपि कर्जा माग नबढ्नुमा ब्याजदर मात्र नभई कसिलो नीति, बजार माग र आपूर्तिमा कमीलगायत अरू पनि कारण रहेको उनले बताए ।चालु पुँजी कर्जासम्बन्धी पछिल्लो संशोधनले कर्जा माग बढाएपछि त्यससँगै आएको कर्जा वर्गीकरणसम्बन्धी नयाँ निर्देशनले अप्ठ्यारो पार्ने उनको भनाइ छ । चालु कर्जा मार्गदर्शन निजी क्षेत्रको सुझावअनुसार नै संशोधन भएको छ, उनले भने, तर त्यो सहजताको अनुभव गर्न नपाउँदै कर्जा वर्गीकरणसम्बन्धी नयाँ व्यवस्था आयो । त्यसले व्यवसाय विस्तारमा समस्या ल्याउँछ ।नेपाल उद्योग परिसंघका अध्यक्ष राजेशकुमार अग्रवालले बैंक तथा वित्तीय संस्थामा कर्जा माग नै नबढेको बताउँछन् । कर्जाको माग बढेकै छैन । निरन्तर कारोबारमा कहिले कम र कहिले बढी भएको मात्र हो । प्रतीतपत्र खोल्ने क्रम बढेको पनि छैन, उनले भने, नीतिगत खुकुलो गरेर अर्थतन्त्र चलायमान गराउनेतर्फ सरकार र नियामक निकायको ध्यान जान नसक्दा यो अवस्था आएको हो ।विगतमा राष्ट्र बैंकले ब्याज बढाउने नीति ल्याएपछि सुरु भएको यो समस्या अहिले पनि कायमै रहेको उनले बताए । नागरिकले खर्च गरेको छैन । सरकारी खर्च भएको छैन । मूल्यवृद्धि धेरै छ । नयाँ माग सिर्जना गर्ने कुनै आधार छैन, उनले थपे, उद्योग व्यवसायको कारोबार घटेर ३०४० प्रतिशतमा झरेको छ । समग्र उत्पादन र उत्पादकत्व कम छ । कारोबार घटेअनुसार ब्याजदर घटेको छैन । बजारमा माग नै छैन । मुलुकको वित्तीय नीति र मौद्रिक नीतिबीच प्रभावकारी समन्वय नहुँदा समस्या भएको उनले बताए । दुवै नीति एकै दिशामा नचल्दा समस्या भएको उनको भनाइ छ ।वित्तीय प्रणालीमा तरलता अवस्था निकै राम्रो अवस्थामा रहेको राष्ट्र बैंकका अधिकारीहरू बताउँछन् । ब्याजदर घट्दो क्रममा छ । लगानीयोग्य रकम पर्याप्त छ । तर, कर्जा माग अझै कम छ, राष्ट्र बैंक अनुसन्धान विभाग प्रमुख प्रकाशकुमार श्रेष्ठले भने, तरलताको अवस्था सामान्य स्तरमा छ । अन्तरबैंक ब्याजदर पनि करिडोरभित्रै छ । मौद्रिक व्यस्थापनका हिसाबले हेर्दा यो आदर्श अवस्था हो ।पछिल्ला केही सातायता स्थानीय तहको सञ्चित कोषमा रहेको रकम वाणिज्य बैंकलाई निक्षेपमा गणना गर्न दिननदिनेबारे चर्चा सुरु भएको छ । केही वर्षयता बैंकहरूले पाउँदै आएको उक्त सुविधा गत असारदेखि हटेपछि बैंकहरूले पुनः त्यसको निरन्तरताको माग गरिरहेका छन् । अर्थ मन्त्रालय र नेपाल राष्ट्र बैंकले अप्ठ्यारो अवस्थामा दिइएको सुविधा तरलता सहज भएका बेला किन दिने भन्ने प्रश्न गरिरहेका छन् । बैंकहरूले स्थानीय तहको पैसा निक्षेपमा गणना गर्न पाउने सुविधापछि आधारदर घट्ने र त्यसको प्रत्यक्ष असर कर्जाको ब्याजदरमा पर्ने भन्दै पुरानो सुविधा निरन्तरताका लागि अर्थ मन्त्रालयमा लबिइङ गरिरहेका छन् । जानकारहरू भने सरकारले त्यो सुविधा दिए पनि मुख्य गरी चार वटा वाणिज्य बैंकलाई मात्र फाइदा हुने भएकाले समग्र ब्याजदर नघट्ने दाबी गर्दै आएका छन् ।"
कुकुरबाँदरका रक्षक,"कुकुरलाई सुरक्षाको प्रतीकमात्र होइन, आफ्ना सन्तानलाई जत्तिकै माया गर्ने पनि उत्तिकै छन् । ललितपुर कुपन्डोलकी इन्दु महर्जन, काठमाडौं बूढानीलकण्ठकी प्रेमा घले र स्वयम्भूका रमेश घले यसका गतिला उदाहरण हुन् ।झन्डै १७ वर्षअघि ललितपुरको मंगलबजारमा एउटा कुकुर बेवारिस अवस्थामा भेटेपछि त्यसलाई खाना खुवाउन थालेकी महर्जनले कुपन्डोलमा रहेको आफ्नो ग्यारेजमा अहिले ३० वटा कुकुर पालिरहेकी छन् । घरवरपर देखिने र आफूले पालेका कुकुरलाई उनी दैनिक खाना खुवाउँछिन् । उनको भान्सामा कुकुरकै लागि भनेर दैनिक १५ किलो मासु र २५ किलो चामलको भात पाक्छ । उनी कुपन्डोलदेखि यूएनपार्क, बानेश्वर हुँदै थापाथली पुलसम्म सडकमा भेटिने कुकुरलाई खाना खुवाइरहेकी भेटिन्छिन् । गत वर्ष भदौमा डेंगी लागेर एक महिना थलिँदा उनलाई आफ्नो स्वास्थ्यको भन्दा बढी तिनै कुकुरको चिन्ताले सताएको बताइन् । सडक कुकुरलाई आफ्नै खर्चमा खाना खुवाइरहेकी महर्जनलाई उनका श्रीमान् र छोराछोरीले पनि उत्तिकै साथ दिइरहेका छन् । अहिले सबैको कमाइ कुकुरको हेरचाह र खानामै खर्च गरिरहेको उनले सुनाइन् ।बूढानीलकण्ठकी प्रेमा घलेले भङाल, गणेश चोक, गल्फुटार, कामीटार क्षेत्रका सडकमा अलपत्र झन्डै डेढ सय कुकुरलाई साँझबिहान खाना खुवाइरहेकी छन् । दुई छाक खाना खुवाउन झन्डै मासिक ३० हजार रुपैयाँ खर्च हुन्छ, उनले भनिन्, कुकुरप्रेमी भएकाले खर्च गर्दा पनि खुसी नै मिल्छ । घरदेखि १० किलोमिटरको दूरीसम्म भेटिएका कुकुरलाई आफूले खाना खुवाइरहेको उनले सुनाइन् । ४८ वर्षीया प्रेमाले तीनवटा कुकुरलाई घरमै पालेकी छन् । स्कुटीमा खाना लिएर कुकुर भएका ठाउँ पुग्नु र आफैंले पकाएको खाना खुवाउनु उनको दैनिकी हो । बेलुका ६ बजे कुकुरलाई खाना खुवाउन निस्किने उनी राति १० बजेमात्रै घर फर्किने बताउँछिन् । दैनिक १८ देखि २० केजी चामल, १० किलो कुखुराको कलेजो, फोक्सो र खुट्टालाई उसिनेर भातमा मिसाएर खुवाउँछु, उनले भनिन्, यसरी कुकुरका लागि खाना तयार गर्नै ३ घण्टाजति लाग्छ ।काठमाडौंका रमेश घले, पेम्बा छिरिङ शेर्पा र युवराज गुरुङ कुकुर र बाँदरलाई औधि माया गर्छन् । ३० वर्षे हाराहारीका यी तन्नेरी युवाले दैनिक २ सयभन्दा बढी स्वयम्भू क्षेत्रमा रहेका कुकुर र बाँदरलाई बिहानबेलुकीको खाना खुवाइरहेका छन् । आफूहरुले यसरी खाना खुवाउन थालेको ३ वर्ष भइसक्यो, रमेशले भने । धादिङका रमेश तीन वर्षअघि स्वयम्भू घुम्न निस्किएका थिए । उनको साथमा थिए, पेम्बा छिरिङ शेर्पा र युवराज गुरूङ । यी तन्नेरी युवाले स्वयम्भू क्षेत्रमा बाँदर र कुकुरहरु भोकले निन्याउरो भएको देखेपछि मनै पग्लिएको सुनाए । बाँदरको आवाज निकाल्ने शक्ति थिएन, रमेशले भने, यो दृश्य देखेपछि तीनै जनाले केही रकम जम्मा गरेर भोकै रहेका कुकुरबाँदरलाई खाना खुवाउने निर्णय गरेका हौं । यसरी सुरु भएको स्वयम्भू क्षेत्रका बाँदर र कुकुरलाई फलफूल र खाद्यान्न खुवाउने सिलसिला हप्ता, महिना हुँदै अहिलेसम्म चलिरहेको छ । अहिले धादिङकै विकास तामाङ पनि यस अभियानमा जोडिन पुगेका छन् । अहिले उनीहरुले स्वयम्भूका अतरिक्ति टेकु क्षेत्रका २ सय बाँदर र झन्डै ३ सयको हाराहारीमा रहेका सडक कुकुरलाई फलफूल र खाद्यान्न खुवाइरहेका छन् । यसरी खाना खुवाउन दैनिक २ हजार ५ सयदेखि ४ हजार रुपैयाँको हाराहारीमा खर्च भइरहेको रमेशले बताए । एक वर्षदेखि हामीलाई सहयोग गर्नेहरु बढेका छन्, उनले भने, हामीले गरेको काम हामीले युट्युब र सामाजिक सन्जालमा राख्न थालेदेखि सहयोग गर्नेको संख्या बढ्न थालेको छ ।कुकुरबाँदरलाई खुवाउने खाना उनीहरु चारै जनाले मिलेर तयार पार्छन् । चारै जनाको समयतालिका मिलाएर बिहान बेलुका उनीहरु स्वयम्भू र टेकु क्षेत्रमा निस्किछन् । कुकुर र बाँदरप्रतिको प्रेमले तीन वर्षदेखि आफ्नै खर्चमा स्वयंसेवी भए पनि कानुनी जटिलता भोगेपछि फिडिङ एनिमल नामक संस्था नै दर्ता गरेर लागेका छौं, झमझम परिरहेको पानीमा रुझ्दै टेकुमा कुकुरलाई खाना खुवाइरहेका युवराजले मुस्कुराउँदै भने, अब जनावरको हेरचाह र उपचार गर्न समस्या हुँदैन होला ।"
टीआरसीमा समझदारी खोज्ने प्रयास,"(काठमाडौं)प्रधानमन्त्री पुष्पकमल दाहाल र एमाले अध्यक्ष केपी शर्मा ओलीबीच बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग (टीआरसी) ऐनसम्बन्धी विधेयकलाई सत्तापक्ष र प्रतिपक्ष मिलेर अघि बढाउने विषयमा छलफल भएको छ । प्रधानमन्त्री कार्यालयमा मंगलबार भएको भेटवार्तामा प्रधानमन्त्री दाहालले अध्यक्ष ओलीसँग उक्त विधेयक अघि बढाउन सहयोग मागेका हुन् ।प्रधानमन्त्रीका प्रेस सल्लाहकार गोविन्द आचार्यका अनुसार दाहाल र ओलीबीच संसद्मा रहेका टीआरसीलगायत अन्य विधेयकलाई कसरी अगाडि बढाउने भन्ने विषयमा छलफल भएको हो । दाहाल र ओलीबीच टीआरसी विधेयकलगायत एमालेको सरोकारका मुद्दामा प्याकेजमा सहमति खोज्नेबारे प्रारम्भिक छलफल भएको थियो । यसअघि सुन प्रकरणमा एमालेले संसद् अवरुद्ध गरेपछि खुलाउन दुई नेताबीच कुराकानी भएको थियो ।गम्भीर मानवअधिकार उल्लंघनका दोषीलाई आममाफी दिने गरी विधेयक ल्याइएको भन्दै पीडित तथा राष्ट्रियअन्तर्राष्ट्रिय समुदायले यसको आलोचना गरेका छन् । तत्कालीन विद्रोही माओवादी र सत्तापक्ष कांग्रेस दुवै नै विधेयकलाई जस्ताको तस्तै पारित गर्न चाहन्छन् भन्ने आरोप लागिरहेको छ । विधेयकका बारेमा आईसीजेले सोमबार राजधानीमा गरेको अन्तर्राष्ट्रिय सम्मेलनमा पनि यसबारे प्रश्न उठेको थियो । तर यो सही होइन, कांग्रेस सांसद जीवन परियारले सम्मेलनमा यसमा प्रस्टीकरण दिएका थिए, कांग्रेस आममाफीको पक्षमा छैन, हामी गम्भीर मानवअधिकारका दोषीलाई दण्ड हुनैपर्छ भन्ने मान्यता राख्छौं । सत्तारूढ दलभित्र यसबारेमा कुरा मिलिरहेको छैन ।उनले यसो भने पनि पीडितहरू भने कांग्रेसमाओवादी मिलेरै आममाफीको विधेयक पारित गर्न खोजिरहेका र एमालेले समर्थन नगरेकाले मात्रै प्रक्रिया रोकिएको बताउँछन् । विधेयक अहिले संसदीय उपसमितिमा अलपत्र छ, यसमा कुनै काम भएको सुनिएको पनि छैन, द्वन्द्वपीडित साझा चौतारीका संस्थापक अध्यक्ष सुमन अधिकारी भन्छन्, तीनै दलका शीर्ष नेता मिलेर माफी माग्ने र विधेयक अघि बढाउने जानकारी हामीलाई सांसदहरूले दिएको पनि धेरै भइसक्यो तर अहिलेसम्म न नेताहरूले माफी मागे न त विधेयक अघि बढ्यो । खास गरी, एमालेले कांग्रेस र माओवादीलाई साथ नदिएकाले विधेयक अघि नबढेको हो । विधेयकमा भएका प्रावधानहरूलाई समर्थन गर्दै आममाफी दिन मिल्ने गरी यसलाई पारित गराउन दाहालले एमाले नेताहरूलाई मनाउने प्रयत्न गर्दै आएका छन् । यही उपक्रममा ओलीसँग उनको छलफल भएको हो ।२०७१ माघमा बनेका सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग अहिले पदाधिकारीविहीन भएर करिब निष्क्रिय अवस्थामा छन् । यी आयोगले स्थापनाको ८ वर्षमा पीडितबाट उजुरी संकलनबाहेक अन्य उल्लेख्य काम गरेका छैनन् । सत्य निरूपण आयोगमा करिब ६२ हजार र बेपत्ता आयोगमा करिब २५ सय उजुरी संकलित छन् । संक्रमणकालीन न्यायलाई अन्तर्राष्ट्रिय मापदण्डअनुरूपको बनाउनेतर्फ सरकार पूर्णतया बेपर्वाह बनिरहेको विषयप्रति सर्वोच्चले मात्र नभएर संयुक्त राष्ट्रसंघमातहतका निकायहरूले समेत सरोकार व्यक्त गर्दै आएका छन् । संयुक्त राष्ट्रसंघीय मानवअधिकार उच्चायुक्तको कार्यालय (ओएचसीएचआर) ले सन् २०१४ जुनमा नेपाल सरकारलाई एउटा टेक्निकल नोट पठाएर पीडकलाई उन्मुक्ति दिने गरी बनेको ऐनअनुसार गठन भएका आयोगलाई आफूले सहयोग गर्न नसक्ने जनाएको थियो । त्यसबेला जारी भएको ऐनलाई उल्लेख गर्दै उक्त नोटमा सरकारलाई अन्तर्राष्ट्रिय मापदण्डअनुसार कानुन बनाउन सिफारिस गरिएको थियो ।ओएचसीएचआरले अन्तर्राष्ट्रिय मानवअधिकार कानुन र मानवीय कानुनका गम्भीर उल्लंघनकर्तालाई समेत उन्मुक्ति दिने अधिकार आयोगलाई दिइएको भन्दै त्यो नेपालको अन्तर्राष्ट्रिय कानुनी दायित्व र दण्डहीनता उन्मूलनसम्बन्धी राष्ट्रसंघको नीतिविपरीत भएको उल्लेख गर्दै राष्ट्रसंघको सहयोग प्राप्त गर्ने हो भने कानुनको सुधार अनिवार्य सर्त भएको बताएको थियो । सरकारले कानुन संशोधन नगरेको र राष्ट्रसंघले पनि अडान नफेरेकाले अहिलेसम्म पनि उसको पोजिसन कायमै रहेको देखिन्छ ।यस्तो टेक्निकल नोट पछि आयोगहरूसँग भन्दा बढी द्वन्द्वपीडित र नेपालका मानवअधिकारवादी संघसंस्थासँग इंगेज रहँदै आएको राष्ट्रसंघले त्यसपछि पनि निरन्तर रूपमा आफ्नो चासो सार्वजनिक गर्दै आएको छ । २०१९ अप्रिल १२ मा संयुक्त राष्ट्रसंघका विशेष र्यापोर्टरहरूले संक्रमणकालीन न्यायबारे संयुक्तपत्र पठाउँदै सर्वोच्च अदालतको आदेशबमोजिम तत्कालै कानुन संशोधन गर्न सुझाएका थिए । पत्र पठाउनेमा सत्य निरूपण, बलपूर्वक बेपत्ता पार्ने, गैरन्यायिक हत्या, यातना र अमानवीय व्यवहार तथा महिलामाथिका हिंसासम्बन्धी राष्ट्रसंघका र्यापोर्टर हरू थिए । उनीहरूले सन् २०१२ अक्टोबर २२, २०१४ जुलाई ३ र २०१७ जुलाई २७ मा पनि त्यस्तै पत्र पठाएर ऐनका प्रावधान अन्तर्राष्ट्रिय मापदण्डअनुसारका बनाउन, मानवअधिकारको हननमा संलग्न व्यक्तिलाई उन्मुक्तिसमेत दिन मिल्ने कानुनका प्रावधान सच्याउन र पीडित तथा साक्षीको सुरक्षा गर्न सरकारको ध्यानाकर्षण गराएका थिए । त्यस्तै सन् २०२० मे १ मा ओएचसीएचआरका तत्कालीन प्रवक्ता रूपर्ट कोलभिल्लेले नेपालसम्बन्धी ब्रिफिङ नोट जारी गर्दै यो प्रक्रियामा पीडितलाई केन्द्रमा राखेर उनीहरूका परिवारजनको अधिकार र चासो सम्बोधन गर्न, नेपालले अन्तर्राष्ट्रिय समुदायसँग गरेको प्रतिबद्धता, अन्तर्राष्ट्रिय मापदण्ड तथा सर्वोच्च अदालतका फैसलाबमोजिम कानुन संशोधन गरेर प्रक्रिया अगाडि बढाउन आग्रह गरेका थिए । गत महिना मात्रै राष्ट्रसंघका पाँच विशेष र्यापोर्टरहरूले अन्तर्राष्ट्रिय मानवअधिकार कानुनको उल्लंघन हुने गरी विधेयक जस्ताको तस्तै पारित नगर्न नेपाल सरकारलाई लेखिपठाएका थिए । सोमबार काठमाडौंमा आयोजित एक अन्तर्राष्ट्रिय सम्मेलनमा विज्ञहरूले संक्रमणकालीन न्याय टुंग्याउन ढिलाइ गरे अन्तर्राष्ट्रिय क्षेत्राधिकार आकर्षित हुने भन्दै सरकारलाई सचेत गराएका थिए । त्यस्तै गत साता नेपाल भ्रमणका आएका अमेरिकी सिनेटर क्रिस भान होलेनले पनि एमाले अध्यक्ष ओलीसँगको भेटमा संक्रमणकालीन न्याय कसरी टुंगिन्छ भन्ने जिज्ञासा राखेका थिए ।"
वाग्मतीमा आठ महिनादेखि संसदीय समिति नेतृत्वविहीन,"(मकवानपुर)वाग्मती प्रदेशका संसदीय समितिहरू आठ महिनादेखि नेतृत्वविहीन छन् । प्रदेशसभाको पहिलो बैठक पुस १८ गते बसेदेखि सत्तारूढ दलभित्र मन्त्रालयको भागबन्डालाई लिएर लामो समय विवाद हुँदा संसदीय समिति नेतृत्वविहीन भएका हुन् ।प्रदेशसभाको दोस्रो अधिवेशन अन्त्यतिर पुग्नै लाग्दा मिनी संसद्का रूपमा चिनिने संसदीय समितिको भागबन्डाका विषयमा सत्तारूढ दलमै विवाद कायम छ । मुख्यमन्त्री शालिकराम जम्कट्टेल नेतृत्वको सरकारले माघ २३ गते प्रदेशसभा बैठकबाटै संसदीय समिति गठनको प्रयास गरेको थियो । तर, सरकारलाई समर्थन गरेका दलको दाबीअनुसार भाग नपुग्ने भएपछि यस विषयलाई थाती राखिएको थियो । संसदीय समितिको नेतृत्वको विषयमा प्रदेशमा नेतृत्व गर्ने दलहरूबीच औपचारिक छलफल नभए पनि मंगलबार पहिलो बैठक भने बसेको छ । प्रदेशसभाअन्तर्गत रहेका पाँच वटै समितिको बैठक बसेको प्रदेशसभा सचिवालयका प्रवक्ता मनोज गुप्ताले बताए । पहिलो बैठक समितिमा भएका ज्येष्ठ सदस्यको अध्यक्षतामा बसेको छ, उनले भने, अब बिस्तारै सभापति चयनको प्रक्रियासमेत अगाडि बढ्नेछ । प्रदेशसभामा प्रदेश मामिला, अर्थ तथा विकास, सार्वजनिक लेखा, शिक्षा, स्वास्थ्य तथा कृषि र उद्योग, पर्यटन तथा वातावरण समिति छन् । लामो समयको विवादपश्चात् प्रदेशसभामा प्रतिनिधित्व गर्ने दलहरूले प्रदेशसभा सचिवालयलाई संसदीय समिति गठन गर्न समितिमा बस्ने सांसदहरूको नाम दिएपछि पहिलो पटक बैठक बसेको हो ।प्रदेशसभाको असारमा बसेको बैठकले संसदीय समिति र सदस्यहरूको नाम अनुमोदन गरेको छ । प्रदेशसभाका समितिका लागि कुल ९६ सदस्य छन्, जसअनुसार ४ वटा समितिमा १९ जनाका दरले र एक समितिमा २० सदस्य रहनेछन् । समितिका सदस्यहरूबाट निर्वाचन गरी एक जना सभापति चुनिने व्यवस्था छ । सभापतिको निर्वाचन मिति दलहरूको सहमतिमा प्रदेशसभा सचिवालयले तोक्ने परम्परा छ । सत्तारूढ दलहरूबीच नै समिति सभापतिको भागबन्डाको विषयलाई लिएर विवाद हुँदै आएको छ । सत्तारूढ कांग्रेस, माओवादी केन्द्र, एकीकृत समाजवादीले २२ समितिको नेतृत्वमा दाबी रहँदा सरकारलाई समर्थन गर्ने अर्को दल हाम्रो नेपाली पार्टीले एउटा समितिको सभापतिको माग गरेको छ । हाम्रो नेपाली पार्टीले सरकारलाई समर्थन गरे पनि मन्त्रीमण्डलमा सहभागी नभएका कारण सभापतिमा दाबी गरेको हो । संसदीय समितिका सबै सभापति प्रतिपक्षको हुनुपर्ने एमालेले माग गरेको छ । मुख्यमन्त्री जम्कट्टेल सत्तारूढ दल र प्रतिपक्षी एमालेले एउटाएउटा समितिको नेतृत्व गरेर अगाडि बढ्ने गरी आन्तरिक कसरत अगाडि बढाएका छन् । उनले एमालेलाई लेखा समितिको नेतृत्व दिने सार्वजनिक रूपमा बताइसकेका छन् ।"
नेपालभारत मामिलामा गैरकूटनीतिक टिप्पणीले चिनियाँ राजदूत आलोचित,"(काठमाडौं)नेपालभारत मामिलामा गैरकूटनीतिक टिप्पणी गरेको भन्दै नेपालका लागि चिनियाँ राजदूत छन सोङको आलोचना भएको छ । नयाँ बानेश्वरको एभरेस्ट होटलमा शनिबार सभामुख देवराज घिमिरेसहितको उपस्थिति रहेको एक कार्यक्रमको भिडियो सार्वजनिक भएपछि नेपाल र भारत मामिलालाई लिएर राजदूत छनको गैरकूटनीतिक टिप्पणी बाहिर आएको हो । पूर्वपर्यटनमन्त्री तथा एमाले नेता आनन्दराज पोखरेल नेतृत्वको टोलीले उक्त कार्यक्रम आयोजना गरेको थियो । राजदूत छनले नेपालभारतबीचको आर्थिक विषयमा विवादास्पद टिप्पणी दिएका हुन् । कान्तिपुरलाई प्राप्त भिडियोअनुसार कल्याण रोक्काको कार्यपत्रमाथि टिप्पणी गर्दै नेपालले भारतलाई गत आर्थिक वर्षमा १० अर्बको विद्युत् निर्यात गरेको तर त्यस अवधिमा नेपालले भारतबाट १९ अर्बको विद्युत् ल्याएको राजदूतले उल्लेख गरेका छन् । भारतसँगको विद्युत् व्यापारबाट नेपालले घाटा बेहोरिरहेको छ । यस्तो अवस्थामा नेपाल कसरी आत्मनिर्भर बन्छ ? राजदूत छनले प्रश्न गरेका छन् । नेपालले भारतभन्दा चीनको अर्थतन्त्रबाट आर्थिक समृद्धि हासिल गर्न सक्ने राजदूत छनको दाबी छ । नेपाल ऊर्जा क्षेत्रमा सक्षम रहे पनि भारतबाट चर्को लागतमा विद्युत् आयात गरिरहेको उनको भनाइ छ । ऊर्जा मात्र नभई नेपालले कृषि क्षेत्रमा पनि भारतबाट अर्बौं रुपैयाँको कृषि उपज आयात गरिरहेको उनले टिप्पणी गरेका छन् । आर्थिक वर्षको पहिलो महिनामै नेपालले ७ अर्बको कृषि उत्पादन भारतबाट आयात गरेको छ, राजदूत छनले भिडियोमा भनेका छन्, यसलाई आधार मान्ने हो भने नेपालले भारतबाट एक वर्षमा एक खर्बको कृषि उत्पादन आयात गर्छ । नेपाल र भारतको आर्थिक, ऊर्जा र कृषि क्षेत्रबारे चिनियाँ राजदूतबाट यसरी खुला टिप्पणी भएको सम्भवतः पहिलो पटक हो । नेपाल र चीनबीचको सम्बन्धलाई बलियो र सुमधुर बनाउन नेपाल आएका राजदूत छनले आफ्नो कूटनीतिक मर्यादा नाघेर नेपाल र अर्को मुलुकबीचको सम्बन्धमा टिप्पणी गरेका हुन् । चीनको अर्थतन्त्र भने नेपालका लागि राम्रो हुने राजदूत छनको दाबी छ । चीनको भविष्य एकदम राम्रो रहेको उल्लेख गर्दै नेपाल जस्ता अतिकम विकसित मुलुकको अर्थतन्त्र उकास्न चीनले सहयोग गर्दै आएको उनले बताए । नेपालीहरूलाई मेरो सुझाव छ नेपालको आर्थिक अवस्थाको पुनःसंरचना हुनुपर्छ । चिनियाँ अर्थतन्त्रको संरचनाबाट नेपालले केही सिक्नुपर्छ । चिनियाँ अर्थतन्त्रलाई नजिकबाट हेर्नुपर्छ, उनले भने । राजदूत छनले नेपाल र चीनबीच व्यापार घाटा भएको हल्ला मात्र भएको दाबी गरे । नेपाली उत्पादन निर्यात गर्न सधैं हौसला प्रदान गर्दै आएको राजदूत छनको भनाइ छ । चीनले लामो समयदेखि उत्तरी नाका बन्द गरेर दुई मुलुकबीच आयातनिर्यात बन्द हुँदा नेपाली जनतालाई परेको असरबारे भने राजदूत छनले भिडियोमा केही बोलेका छैनन् । चीनले दुई वर्षदेखि नेपालसँग जोड्ने सबै उत्तरी नाका खोल्ने भन्दै आएको छ । तर हालसम्म खोलिएको छैन । किस्ताबन्दीमा मात्र उत्तरी नाका खुलेका छन् । चिनियाँ राजदूतको भनाइ कूटनीतिक मर्यादाविपरीत भएको पूर्वराजदूत तथा कूटनीतिज्ञले जनाएका छन् । चिनियाँ राजदूत नेपाल र चीनबीचको सम्बन्ध बलियो बनाउन आएका हुन् । तर उनले नेपालभारत सम्बन्धमा यसरी बोल्नु अस्वाभाविक हो, पूर्वराजदूत मोहनकृष्ण श्रेष्ठले भने, छनको यो भनाइ अस्वाभाविक छ । भारतसँग मात्र होइन, चीनसँग पनि नेपालले व्यापार घाटा बेहोरिरहेको छ । हाम्रो निर्यात छैन । राजदूत छनले विवादास्पद अभिव्यक्ति दिइरहेको पनि उनको भनाइ छ । छनले बेल्ट एन्ड रोड इनिसिएटिभ (बीआरआई) लागू भइसकेको र पोखरा अन्तर्राष्ट्रिय विमानस्थल त्यसअन्तर्गत बनाइएको राजदूत छनले प्रस्ट्याएका थिए । यो अभिव्यक्ति पनि विवादास्पद रहेको श्रेष्ठको दाबी छ । अर्का पूर्वराजदूत विजयकान्त कर्णले पनि चिनियाँ राजदूत छन कूटनीतिक मर्यादाविपरीत गएको टिप्पणी गरे । यसरी गैरकूटनीतिक रूपमा अन्य मुलुकबीचको सम्बन्धमाथि टिप्पणी गर्ने राजदूतलाई परराष्ट्र मन्त्रालयले स्पष्टीकरण सोध्नुपर्ने उनको सुझाव छ । चीनले पहिला लगातार अमेरिकाको मिलेनियम च्यालेन्ज कर्पोरेसन (एमसीसी) बारे बोलेको थियो । अहिले भारतमाथि पनि बोलेको छ, उनले भने, चीनले नेपालको परराष्ट्र सम्बन्धमा एकलौटी रूपमा कब्जा गर्न खोजेजस्तो देखिन थालेको छ । प्रधानमन्त्री पुष्पकमल दाहालको आसन्न चीन भ्रमणका बेला चिनियाँ राजदूतबाट यस्तो अभिव्यक्ति आउनु गलत रहेको पनि कर्णको भनाइ छ ।"
बुसान फेस्टिभलमा छानियो गाउँ आएको बाटो,"काठमाडौं कास) नवीन सुब्बा निर्देशित फिल्म गाउँ आएको बाटो बुसानमा फिल्म फेस्टिभलका लागि छनोट भएको छ । फिल्म विन्डो अफ एसिया विधामा छानिएको हो । यसअघि यो फिल्म टोरन्टो फिल्म फेस्टिभलमा वर्ल्ड प्रिमियरका लागि छनोट भइसकेको छ । फिल्म टोरन्टोको स्कोटी ब्यांक थिएटरमा सेप्टेम्बर १० मा प्रदर्शन हुँदै छ । सुब्बा निर्देशित गुडबाई काठमान्डु पनि सन् २०१७ मा बुसानमा प्रिमियर भएको थियो । अन्तर्राष्ट्रिय फेस्टिभलहरू घुमिसकेपछि फिल्म नेपालमा प्रदर्शन गरिने निर्माता अमोद राईले जनाएका छन् । भोजपुर, सुनसरी र संखुवासभामा छायांकन गरिएको फिल्ममा गाउँमा बाटो पुगेपछि जनजीवनमा आएको परिवर्तनको कथा समेटिएको छ । टेलिशृंखला फिल्ममा अभिनेता दयाहाङ राई, पशुपति राई, पर्सन राई, खनुमा राई, केशव राई, प्रमिशा राईलगायतका कलाकारले अभिनय गरेका छन् ।"
अमेरिकी राष्ट्रपतिमाथि गोली प्रहार,"सन् १९०१ मा आजकै दिन (सेप्टेम्बर ६) मा अमेरिकी राष्ट्रपति विलियम म्याककिन्लेमाथि गोली प्रहार गरिएको थियो । उनी अमेरिकाका २५ औं राष्ट्रपति थिए । राष्ट्रपतिको दोस्रो कार्यकाल सुरु गरेलगत्तै म्याककिन्ले १९०१ को सेप्टेम्बर ५ मा पानअमेरिकनको एक कार्यक्रमका लागि न्युयोर्कको बफेलो पुगेका थिए । त्यहाँ कम्तीमा ५० हजार समर्थकले उनको भाषण सुनेका थिए । त्यसको भोलिपल्ट आफ्ना शुभचिन्तकहरूसँग हात मिलाउने क्रममा एक अतिवादीले म्याककिन्लेमाथि छाती र पेटमा एकएक गोली प्रहार गरेका थिए । आक्रमणपछि उपचारका लागि बफेलोस्थित अस्पताल लगिएका म्याककिन्लेको आठ दिनपछि मृत्यु भएको थियो । उनको मृत्युपछि उपराष्ट्रपति थियोडोर रुजबेल्ट राष्ट्रपति भएका थिए । १८४३ को जनवरी २९ मा ओहायोमा जन्मिएका म्याककिन्ले पहिलो पटक १८९७ मार्च ४ मा अमेरिकाको राष्ट्रपति बनेका थिए । उनको कार्यकालमा १९९८ मा स्पेनविरुद्धको युद्ध सुरु गरेको अमेरिकाले प्युटोरिको, गुआम र फिलिपिन्स नियन्त्रणमा लिएको थियो ।"
तीज गीतले पहिचान,"(लुम्बिनी)प्यूठानको नौबहिनी गाउँपालिका८ का दीपु मगर अहिले रूपन्देहीका स्थापित लोक गायक हुन् । जन्मस्थानमा रहँदै विद्यालयस्तरका थुप्रै प्रतियोगितामा सहभागिता जनाएर दोहोरी गाएका थिए । उच्च शिक्षा अध्ययनका लागि बुटवल आएपछि उनको गायकीले रफ्तार समात्यो । स्थानीय मेला, महोत्सव र सांस्कृतिक कार्यक्रममा आफ्नो खुबी प्रस्तुत गरेका उनी कुशल कार्यक्रम सञ्चालक पनि हुन् । यहीं रहेर लोक गायनमा परिचय बनाएका उनी अहिले लोक तथा दोहोरी गीत प्रतिष्ठान लुम्बिनी प्रदेश अध्यक्षसमेत छन् । यसबीच उनले १५ वटा तीजका भाका गाइसकेका छन् । दोहोरी प्रतियोगितामा भाग लिँदै गायनलाई अगाडि बढाइयो, उनले भने, दोहोरी प्रतियोगितासँगै तीजका गीतले अहिले कलाकारका रूपमा चिनाएका छन् । २०६१ सालमा प्यूठानबाट रूपन्देही आएपछि गायनलाई अघि बढाउन सहयोग पुगेको उनले बताए । यहाँका पुराना गायकगायिकाका गीत सुन्ने, कार्यक्रममा सँगसँगै हिँडेर गाउने गर्दागर्दै गीत गाउने लत नै बसेको उनी बताउँछन् । सुरुमा मैले रेडियोमा काम गरें, आफू पनि पढें, विद्यालयमा पढाएँ, उनले भने, अहिले त फुल टाइम कलाकार भएको छु, पुरै समय गीतसंगीतलाई दिएको छु । तीजका भाकाले आफूलाई परिचय दिएको उनले बताए । मलाई तीज गीतप्रति अति लगाब छ, उनले भने, महिला दिदीबहिनी मैले गाएको गीतमा नाचेको देख्दा खुसी लाग्छ । दीपुले २०६७ सालमा एल्बम निकालेर औपचारिक रूपमा गायन क्षेत्रमा प्रवेश गरेको उनले बताए । २०७० सालको तीजमा सरसर साडी सर्काएर बोलको गीतबाट उनले चर्चा कमाए । २०७४ मा छुकछुके रेल बोलको गीत निकै चल्यो । त्यसले थप गाउने ऊर्जा मिलेको उनले बताए । तीजकै कार्यक्रमका लागि उनलाई कतार र दुबई जाने अवसरसमेत मिलेको उनले बताए । यस वर्षको तीजमा गीत निकाल्न नपाए पनि विभिन्न कार्यक्रममा सहभागी हुने तय भइसकेको दीपुले बताए । मैले मौलिकभन्दा पनि आधुनिक बेसमा नाच्ने गीत गाएर श्रोता, दर्शकलाई रमाइलो गराएको छु, उनले भने, मौलिकता जोगाउने हो, सँगसँगै नयाँ खालका भाका पनि मानिसले सुन्न चाहन्छन्, सोही अनुसार पनि अघि बढ्नुपर्छ । धुव्रतारा मकैको पातलाई, कहाँमा जान्छ्यौ रानी चरी बगाल जस्ता तीज भाका सुनेर हुर्किएका दीपुले हरेक गीतलाई अपनत्व दिएर सुन्नुपर्ने बताए । हरेक गीतको भाका र शब्द गाउने र शब्द रचना गर्ने कलाकारमा भर पर्छ, उनले भने, त्यसैले आधुनिकतासँगै गीतसंगीत परिवर्तन हुनु स्वाभाविक हो । दीपुले गायकीमा कस्ता शब्द राख्ने, कलाकारले के कुरामा ध्यान दिने भन्ने विषयलाई ख्याल गर्दै दोहोरी गीत प्रतिष्ठानले नै विकृति न्यूनीकरण समिति नै बनाएर काम गरिरहेकाले नयाँ वा पुरानैमा पनि केही त्रुटि भए सम्झाउने काम गरिरहेको बताए । अहिले कालकारले पुराना तीजका भाकामा शब्द मिलाएर र भाका परिवर्तन गराएर गाइरहेको उनले बताए । तीजको कुरा हुँदा गायिका शिलु भट्टराईलाई नसम्झिने कमै होलान् । उनले तीज भाकाबाटै नेपालीमाझ चर्चा कमाएकी हुन् । अहिलेसम्म सयभन्दा बढी गीत गाइसकेकी उनलाई तीज गायिका को उपनाम नै दिइएको छ । हरेक वर्षको तीज आउनै लाग्दै शिलुका गीत चोक चोक, माइक्रो बस र दर खाने कार्यक्रममा घन्किन्छन् । आफूले तीज गीत मन पराउने भएकाले गाउने गरेको उनले बताइन् । म अरू गीत पनि गाइरहेकी हुन्छु, गुल्मीकी बासिन्दा शिलुले भनिन्, सानैदेखि गुल्मीको रेसुंगाको चिसो हावामा आमासँग चौतारीमा पुगेर तीज गीत सुनेको, गाएको रमाइलो सम्झना कायम राख्न तीजमै बढी केन्द्रित हुने गरेकी छु । पुराना भाकामै तीजका गीत गाउने गरेकी उनले मौलिकता जोगाउन तीज भाकाले सघाइरहेको बताइन् । २०७१ सालमा पहिलो पटक गाएको तीज गीत घुम पाकुम घुम ले चर्चा कमाएपछि तीजका भाकालाई बढावा दिएको उनले बताइन् । म पहिले ब्युटिसियन थिएँ, उनले भनिन्, मोडल बन्नका लागि काठमाडौं गएँ, साथीभाइले गीत गाउने सुझाव दिएपछि गायिका भए । पहिलो गीत साढे दुई लाख रुपैयाँ खर्च गरेर बजाएको उनले सम्झिइन् । त्यसपछिका धेरै गीत अरूका लागि गाएको उनले बताइन् । मलाई जस्ता पनि गीतको अफर आइरहन्छ, उनले भनिन्, मौलिकता जोगाउने गीतमै मेरो जोड हुन्छ । उनी लोक तथा दोहोरी गीत प्रतिष्ठान गुल्मीकी अध्यक्ष हुन् । उनी यस वर्ष तीजको कार्यक्रममा प्रस्तुति दिन युएई जाँदै छिन् । उनका भंगेरी चरीले, लालुमई टेबुलमा ऐना छ, भइँपत्र हल्लाउँदै बोलका तीज गीत चर्चित छन् । २०६० सालमा गुल्मीबाट बुटवल झरेकी सीता रानामगरले ०६१ सालमा गीत सार्वजनिक गरिन् । त्यतिबेला अडियोको जमाना थियो । दोहोरी गीत गाउन जानेकी उनले बुटवलमा भर्खर भर्खर सुरु भएका व्यापारिक महोत्सवमा आयोजना हुने दोहोरी प्रतियोगितामा भाग लिइन् । त्यसबाटै गायन यात्रा थालिन् । बजारमा भीसीडी, सीडी अडियो मात्र उपलब्ध हुने समयमा गाउन सुरु गरेकी थिइन् । अहिलेको आधुनिकीकरणले गायकसँगै अन्य कलाकारलाई समेत कला अघि बढाउन सघाएको उनले बताइन् । हामीले गाएका गीत रेडियोमा बज्थे, अहिले चारैतिर हेर्न सुन्न मिल्छ, उनले भनिन्, कलाकारिताको क्षेत्रलाई प्रविधि र सुविधाले अघि बढाए पनि संस्कार र संस्कृति भुल्नु हुँदैन । लोक तथा दोहोरी गीत प्रतिष्ठानमा जिल्ला कार्यसमिति हुँदै अहिले केन्द्रीय सहसचिवको जिम्मेवारीमा छन् । रानाले पैसावाला हो, लाहुरेको छोरी, नौतुनाको रेल, सरी ल जस्ता तीज गीतबाट चर्चा कमाएकी हुन् । वर्षैपिच्छे तीजका गीत गाउने उनले यस वर्ष गीत सार्वजनिक नगरेको उनले बताइन् । हजुरआमाका पालामा सुनेको भंगेरी चरी, लालुमई गीत अहिले पनि सुन्न पाइने भएकाले कलाकारले पुरानो भाकालाई सम्मान गरिरहेको उनले बताइन् । लोक तथा दोहोरी गीत प्रतिष्ठानले हरेक कलाकारलाई समेट्दै पुराना भाका, शब्द तथा लयको संरक्षणसहित नयाँ प्रविधिमा श्रोतालाई रमाइलो हुने गरी गीत गाउन आग्रह गर्ने गरेको उनले बताइन् । विभिन्न समयमा आयोजना हुने लाइभ दोहोरी कार्यक्रममा गीत गाएर लोक गायनमा परिचय बनाउनेमध्ये प्रचण्ड जीसी पनि हुन् । ०६१ सालमा प्यूठानबाट बुटवल आएका उनी लोकसंगीतमा जमेका छन् । तर पछिल्लो समय लोकगीतको मौलिकता हराउँदै गएकोमा चिन्तित छन् उनी । मौलिक शब्द रचना तथा त्यसका लागि गर्नुपर्ने आर्थिक त्यागलाई जुनसुकै कलाकारले थाम्न नसकेको उनको बुझाइ छ । प्रकृतिमा देखिएका, घर समाजमा भएका विषयलाई गीतमा सन्देश दिने हिसाबले गाइने तीजका भाका भ्युज बढाउने, स्टेज चढ्ने माध्यममा लगिएको छ, उनले भने, मौलिकपना जोगाउने स्रष्टाको सम्मान नहुनु र सरकार तथा संघसंस्थाले नचिनेका कारण पुराना भाका हराउँदै गएको हो । लुम्बिनी प्रदेशका विभिन्न जिल्लाबाट रूपन्देही बसाइँ सरेर आएकामध्ये धेरै कलाकारितामा जमेका छन् । उनीहरूले गीतसंगीतका विभिन्न विधा अंगालेका छन् । कोही शब्द रच्छन्, कोही संगीत भर्छन् भने गाएरै अघि बढेका धेरै लोक कलाकार देशैभर परिचित छन् । लुम्बिनी प्र्रदेशका स्रष्टाका रूपमा चिनिएका डिल्लीनारायण पाण्डे, ओम ज्ञवाली, सपना गाहा, शिरीश देवकोटा, प्रचण्ड जीसी, वैकुण्ठ महत, दामोदर बस्याल, मन्जु आचार्य, अनुराधा घर्ती, मन्जु पौडेललगायतले लोक गीतको जगेर्ना तथा गायनकै लागि गरेको योगदान अतुलनीय छ । अहिले पनि यस प्रदेशका युवा गायकगायिकाले नेपाली लोकसंगीतलाई अघि बढाउन सघाएका छन् । रितु थापा, दीपक गरौंजा मगर, रेनु राना, शीतल शर्मा, उज्ज्वल गिरी, लालमाया थापा, नारायण बीपी परियार, विष्णु श्रीपाली, रायमाझी परिवारका हरिमाया, शर्मिला, एलिना र विशाल, विक्रमबाबु विश्वकर्मा, पुरुषोत्तम पौडेल, श्रीधर अधिकारी, वसन्त लम्साल आदिले रूपन्देहीबाट लोक क्षेत्रमा क्रियाशील छन् ।"
कला मन्दिरमा 'एक चिहान,"(चितवन)हृदयचन्द्रसिंह प्रधानको उपन्यास एक चिहान लाई नाट्य रूपान्तरण गरी चितवनका नाट्यकर्मीले मञ्चन थालेका छन् । नारायणगढस्थित नारायणी कला मन्दिरमा शनिबारदेखि १५ दिनसम्म नाटक मञ्चन जारी छ । नाट्य संस्था कर्मी चौतारी ले चितवनको पुरानो सांस्कृतिक संस्था नारायणी कलामन्दिरसँग मिलेर नाटक देखाएको हो । एक जना किसान रोगले ग्रस्त भएर उपचारका लागि छटपटिँदा सहयोग पाउँदैन । तर डाक्टर किन एकाएक निःशुल्क उपचारका लागि तयार हुन्छ, किसानको मृत्युपछि परिवारलाई सहयोग गर्न हुने खानेहरू किन तयार हुन्छन् ? उनीहरूको नियत के हो ? त्यसको मेसो अशक्त किसानले पाइसकेको हुन्छ र आफ्ना छोराहरूलाई यसबारेमा सम्झाएको पनि हुन्छ ।किसानको निधनपछि जेठा छोराले यसलाई दृढटापूर्वक पालना पनि गर्छन् ।समाजको नियत र पारिवारिक दुःखसुखका कथा भन्दै नाटक अगाडि बढ्छ । दुःख गरेर अन्न उब्जाउने किसान, अरूको घर बनाउँदा आफ्नो जीर्ण घर मर्मत गर्न नभ्याउने ज्यामीको कथा यसमा छ । संघर्ष र पारिवारिक सुखदुःखमा रमाउँदै बसेका किसान परिवार प्राकृतिक विपत्तिमा परेर एक चिहान हुन्छन् । उपन्यासको यो कथा भन्न नाटकमा एक घण्टा ४० मिनेट समय लागेको छ । रोगी र वृद्ध तर स्वाभिमानी किसानको भूमिकामा मदन थापाको अभिनय छ । कथामा आमाको भूमिकामा रहेकी आश्मा राईको लामै रोल छ । किसानको जेठो छोरा रामशरण कोइराला, कान्छी छोरी निसु लुङ्गेली र डाक्टर बनेका उज्जलराजढकालको अभिनय सशक्त देखिन्छ । नाटकमा १५ जना कलाकार छन् । सुनील ढुंगाना, किरण ढकाल, सुरुचि शर्मा, एलिसा सुनार, गंगा बस्नेत, प्रवेश प्याकुरेल र सुमन तिमिल्सिनाको यसमा अभिनय छ । त्यसैगरी समिरा सुनार र कृष्ण घिमिरेले पनि नाटकमा भूमिका निर्वाह गरेका छन् । नाटकको सूत्रधारका रूपमा अञ्जान प्रदीप देखा पर्छन् । नाटकको निर्देशन नकुल पौडेलले गरेका हुन् । एक चिहान कक्षा १२ को पाठ्यक्रममा पनि छ । चितवनका विभिन्न विद्यालयमा कक्षा ९ देखि १२ सम्म पढ्ने विद्यार्थी र शिक्षकका लागि विशेष सो सञ्चालन गर्ने कर्मी चौतारीका व्यवस्थापक विवेक तिवारीले जानकारी दिए । नाटकमा प्रकाशको मद्दतले दृश्यहरूको सिलसिला मिलाइएको छ । पृष्ठभूमिमा बज्ने संगीतले नाटकको भावमा उभार दिएको छ । व्यवस्थापक तिवारीका अनुसार नाटकको टिकट दर तीन सय रुपैयाँ कायम गरिएको छ । तर विद्यार्थीका लागि सहुलियत भएको उनले जनाए । कर्मी चौतारी समूह चितवनमा नाटक मञ्चन गर्न मिल्ने व्यवस्थित थिएटर निर्माणको योजनामा क्रियाशील छ । नाटक मञ्चनबाट हुने आम्दानी थिएटर निर्माणका लागि खर्चने तिवारीको भनाइ छ । थिएटर हाम्रा लागि निकै आवश्यक हो । यो हाम्रो सपना पनि हो, रंगमञ्चकर्मी अञ्जान प्रदीपले भने, यो नाटकबाट केही आर्थिक योगदान पुग्ला । कुनै बेला उत्कृष्ट नाटक मञ्चन हुने चितवन अहिले पछि परेको छ । हामीले त्यो अभाव कम गर्ने जमर्को पनि गरेका हौं । नाटक भदौ ३० सम्म मञ्चन हुनेछ ।"
जनप्रतिनिधिले फिर्ता गरेनन् पालिकाका सामान,"मेनुका ढुंगाना (अछाम), डम्बरसिं राई (खोटाङ) कमल पन्थी (बर्दिया)"
प्राधिकरणको लापरबाहीले भूकम्पपीडितलाई सास्ती,"(ओखलढुंगा)२०७२ को भूकम्पपछि गाउँमाथिबाट खसेको पहिरोले मोलुङ गाउँपालिका३ केराबारीका तिलकबहादुर र रामकुमारी सुनुवार दम्पती विस्थापित भए । बस्नै नमिल्ने भएपछि राज्यले उनीहरूसहित विस्थापित १७ घरधुरीलाई पारिपट्टि प्राप्चा गाउँमा एकीकृत बस्ती बनाएर बसाल्ने निधो गर्यो । एकीकृत बस्तीमा जग्गा प्राप्तिका लागि प्रति परिवार दुई लाख र घर बनाउन तीन लाख गरी पाँच लाखका दरले अनुदान रकम पाइने सुने । तत्कालीन पुनर्निर्माण प्राधिकरणको जिल्लास्थित अनुदान व्यवस्थापन कार्यालयले १७ घरका लागि प्रतिघडेरी पाँच आनाका दरले जग्गा खरिद गर्ने रकम उपलब्ध गरायो । एकीकृत बस्तीका लागि सामूहिक रूपमा जग्गा खरिद गरे । तीन लाखले आफैं घर बनाउँछु भन्दा तत्कालीन वडाध्यक्ष रामकुमार कार्कीले सामूहिक रूपमा बनाउनुपर्ने भनेर कसैलाई बनाउन दिएनन् । वडाध्यक्ष कार्की र प्राविधिक मिलेर ठेकेदारलाई घर बनाउने ठेक्का दिए । घर बनाउन आवश्यक ढुंगा र काठको जोहो भने लाभग्राहीले गर्नुपर्ने सर्त राखियो । सोहीअनुसार सबैले व्यवस्था गरे । तिलक र रामकुमारीले पनि पाडा, बाख्रा बेचेर काठ, ढुंगाको जोहो गरे । ठेकेदारले घर बनाउँदा छानो नहाली अलपत्र छाडिदियो । उल्टै प्रतिघर ८० हजार रुपैयाँ नदिए घर नबन्ने भनेपछि तिलकले आफैंले खर्च गरेर बनाए । घर बनाए पनि पुनर्निर्माण प्राधिकरणबाट १७ मध्ये चार घरको अनुदानबापतको तीन लाख रकम आएन । पैसा नआउनेमा तिलक पनि परे । घर बनाएर बस्ने बेला पुनर्निर्माण प्राधिकरणले अर्को पत्र पठायो । लाभग्राहीमा नपरेकाले जग्गाबापत लिएको दुई लाख रकम फिर्ता गर्नू । त्यसयता भने तिलक बेचैन छन् । बाउले दिएको अंशको कमाइले दुई महिना खान पुग्दैन, तिलकले भने, कि पहिल्यै जग्गा नदिएको भए हुन्थ्यो । अहिले आएर न घर बनाउने पैसा आयो, उल्टै जग्गाको पैसा तिर भनेर चिठी आएको छ । अब कहाँबाट ल्याएर तिर्नु ?केराबारीकै इन्द्रबहादुर र मुना सुनुवारको समस्या ठ्याक्कै तिलककै जस्तो छ । उनीहरू त गाउँमा बस्न नसक्ने भएर विस्थापित भई काठमाडौं पुगे । गाउँमा एउटा भत्किएको घर भन्दा केही छैन, मुनाले भनिन्, कि पहिल्यै जग्गा नदिएको भए ढुक्कै हुन्थ्यो । कतै गएर बसिन्थ्यो । अहिले सरकारले दुई लाख फिर्ता दे भन्छ । अब कहाँबाट ल्याउनु ? बरु समातेर लगे लगोस् । तिर्न सक्ने अवस्था छैन ।केराबारीका विस्थापितको नाम तत्कालीन पुनर्निर्माण प्राधिकरणको जिल्ला आयोजना कार्यान्वयन इकाइले केन्द्रमा पठाएको थियो । तर १७ मध्ये १३ घरको मात्रै लाभग्राही कायम भएर आयो । त्यसपछि पुनः जिल्ला आयोजना कार्यालयले २०७७ साउन २७ मा थप चार जना चन्द्रकुमारी सुनुवार, तिलकबहादुर सुनुवार, इन्द्रबहादुर सुनुवार र नरबहादुर तामाङको घर पनि लाभग्राही कायम गराउन केन्द्रलाई पत्राचार गरे । तर केन्द्रबाट लाभग्राही कायम भएन । यता जिल्ला आयोजना कार्यालयले भने १७ घरकै लागि जग्गा उपलब्ध गराउन पैसा निकासा दियो । निस्सा नम्बर उपलब्ध गरायो र वडा कार्यालयले अनुदान सम्झौता गरिदियो ।वडाले दुई लाख बजेट छुट्याई बस्ती सम्याउन एक उपभोक्ता समिति गठन गरेको थियो । वडाध्यक्षले लाभग्राहीलाई घर बनाउन नदिई प्रक्रियाविपरीत त्यही उपभोक्ता समितिसँग सोलुखुम्बु निवासी जुद्धबहादुर राना मगरलाई घर बनाउने ठेक्का दिए । घर निर्माण भई झ्यालढोका र छानो लगाउने बेला ठेकेदारले पैसा नपुगेको भन्दै अलपत्र छाडे । ठेकेदार रानाले घर निर्माण छोड्नुको कारण १७ घरकै पैसा नपाउनु थियो । चार घरको पैसा नआएपछि उनले प्रतिघर ८० हजार थप नदिए बनाउन नसक्ने भनेर छोडे । ती चार जनामध्ये पनि प्राधिकरणको जग्गा व्यवस्थापन तथा भौगर्भिक अध्ययन शाखाले तिलक सुनुवार र इन्द्र सुनुवारको मात्रै जग्गाबापतको रकम फिर्ता गर्नू भन्ने परिपत्र गरेको छ ।एकातिर लाभग्राही कायम नभएर अलपत्र परेका पीडित माथि घर बनाउने ठेक्का लिएका ठेकेदार जुद्धबहादुर रानाले १२ लाख रकम नपाएको भन्दै लेनदेनको मुद्दा जिल्ला अदालतमा दर्ता गरेका छन् । प्रतिघर तीन लाखका दरले चारवटा घरको रकम नपाएको भन्दै उनले मुद्दा दिएपछि पीडितहरू थप पीडित बनेका हुन् । सघन सहरी विकास तथा भवन निर्माण आयोजना ओखलढुंगाको पुनर्निर्माण शाखाका प्राविधिक राजेन्द्र धमलाले ती चार जनाको नाम लाभग्राहीमै कायम भएर नआई तत्कालीन जिल्ला आयोजना कार्यालयले जग्गाबापतको अनुदान रकम दिँदा समस्या भएको बताए ।"
उडान सुरक्षित बनाउन लामजुरामा मौसमी क्यामरा,"(काठमाडौं)पहाडी क्षेत्रको उडानलाई मौसमी प्रतिकूलताबाट सुरक्षित बनाउन सोलुखुम्बुको लामजुरामा मौसमी क्यामरा जडान गरिएको छ । नुम्बुर हिमशृंखलाको पर्वतीय रेखामा पर्ने ११ हजार फिट उचाइमा मंगलबारदेखि त्यहाँको वास्तविक समयको मौसमबारे भिडियोफोटोमार्फत जानकारी दिने आउडडोर वेदर आईपी (मौसमी) क्यामरा राखिएको हो । महावीर पुनको राष्ट्रिय आविष्कार केन्द्रले मंगलबार उक्त क्यामरा जडान गरेको छ ।पुनका अनुसार फाप्लुमाथि ३६ सय मिटर उचाइमा रहेको नेपाल टेलिकमको टावरमा जहाजलाई सघाउन मौसमी क्यामरा राखिएको हो । ५ दिन लगाएर लामजुरा भ्यालीको मौसम देखाउने क्यामरा जोड्यो, अध्यक्ष पुनले भने, टेलिकमको टावरमा जडान गरिएको क्यामरालाई हामीले सोलारबाट विद्युत् आपूर्ति गरेका छौं । त्यसले रेकर्ड गर्ने फुटेज टेलिकमको डेटाबाट काठमाडौं र लुक्लाबाट हेर्न सकिनेछ । नेपाल हवाई सुरक्षाको विषय उठ्दा इनरुट को मौसमका यथार्थ जानकारी दिने प्रविधि नहुँदा हवाई सुरक्षामा गम्भीर असर परेको भन्दै सरोकारवालाहरूले चिन्ता व्यक्त गर्दै आएका छन् । नेपालमा हालसम्म भएका हवाई दुर्घटनामध्ये अधिकांशमा मौसमी प्रतिकूलतालाई प्रमुख कारण मानिएको छ । त्यसमा पनि विकट पहाडी क्षेत्रमा त मौसमको पूर्वजानकारी नहुँदा उडान गर्नु थप जोखिमपूर्ण हुने गरेको छ । नेपालमा हालसम्म १ सय ६ वटा हवाई दुर्घटना भएका छन् । तीमध्ये २० वटा हवाई दुर्घटना सोलुखुम्बु जिल्लामा भएको नागरिक उड्डयन प्राधिकरणको तथ्यांकमा देखिन्छ । सोलुखुम्बुमा भएका हवाई दुर्घटनामध्ये विश्वकै अग्लो हिमचुचुरो सगरमाथा प्रवेश गर्ने लुक्ला विमानस्थल आसपास जहाज र हेलिकोप्टरको दुर्घटना दर बाक्लै छ । गत असार २६ मा मनाङ एयरको हेलिकोप्टर दुर्घटना हुँदा उक्त पाइलटसहित सवार सबै ६ जनाको मृत्यु भयो । त्यो दुर्घटना लुक्ला प्रवेश गर्ने हवाई रुटमा पर्ने लामजुरा पासमा भएको थियो । त्यसअघि पनि यो पासमा जहाज र हेलिकोप्टर दुर्घटनामा परेका थिए ।लामजुरामा जडान गरिएको क्यामराले ११ हजार फिट उचाइको हवाई रुट र त्यस वरिपरिको वायुमण्डलको अवस्थाबारे लुक्ला र काठमाडौं विमानस्थलले जानकारी पाउनेछन् । अहिले लुक्ला र काठमाडौं टावरले लामजुरा वरिपरिको मौसमी अवस्थाबारे जानकारी लिई जहाज उडानमा पाइलटलाई उडानमा सघाउनेछन्, प्राधिकरणका सहप्रवक्ता ज्ञानेन्द्र भुलले भने, केही समयपछि त्यो क्यामराले उपलब्ध गराउने यथार्थपरक फुटेज लुक्लामा उडान गर्ने वायुसेवालाई पनि दिने छौं । लामजुरा पास देखाउन मौसमी क्यामरा जडान गरिएपछि त्यो रुटमा उडान गर्ने जहाजका पाइलटहरूले खुसी व्यक्त गरेका छन् । नेपालको दुर्गम रुटअन्तर्गत जहाज छिर्ने पासमा वेदर क्यामरा जडान हुनुले उडानलाई थप सुरक्षित बनाउनेछ, समिट एयरका एक वरिष्ठ पाइलटले भने, अब लुक्लाको मौसमबारे काठमाडौंबाट जानकारी लिएर उडान गर्न सहज हुनेछ ।प्राधिकरणको खर्चमा राष्ट्रिय आविष्कार केन्द्रले राखेको क्यामराको लागत १०१२ लाख रुपैयाँ रहेको अध्यक्ष पुनले बताए । प्राधिकरणसँग गरिएको सम्झौताअनुसार एक वर्षसम्म क्यामरा सञ्चालन तथा मर्मत सम्भार केन्द्रले गर्नेछ । यस्तो क्यामरा जल तथा मौसम विज्ञान विभागले पनि मुलुकका विभिन्न स्थानमा राखेको छ । विभागका प्रवक्ता सुमनकुमार रेग्मीका अनुसार देशभर ३९ वटा स्थानमा मौसमी क्यामरा छन् । तिनमा नेपाल टेलिकम र एनसेलको डेटा सिम राखिएकाले ती क्षेत्रको मौसमी अवस्थाबारे फोटोभिडियो केन्द्रको सर्भरमा सोझै जोडिन्छ ।हवाई जहाजलाई उड्नुअघि विभागको काठमाडौं विमानस्थलमा भएको मौसम पूर्वानुमान महाशाखाले यी क्यामराले पठाएको दृश्य, सुर्खेत, पाल्पा र उदयपुरमा राखिएका मौसमी राडार, जापान र चीनका भूउपग्रहले पठाउने तस्बिरलगायतबाट उपलब्ध हुने जानकारीलाई विश्लेषण गर्दै मौसम पूर्वानुमान तथा अवस्थाबारे सूचना दिन्छ । विभागबाहेक प्राधिकरणले पनि मौसमी उपकरण जडान गरेर जहाजलाई उडानमा सहायता प्रदान गर्छ । आविष्कार केन्द्रले यसअघि पोखराजोमसोम रुटमा पर्ने माहुरेडाँडा, कुटुका र लेतेमा मौसमी क्यामरा जडान गरिसकेको छ ।दोस्रो चरणमा सोलुखुम्बु क्षेत्रमा क्यामरा जडानको काम सकिएपछि डोल्पा, हुम्ला र जुम्लामा हुने उडानका लागि क्यामरा जोड्ने जिम्मा केन्द्रलाई नै दिइने भएको छ । तर, सम्झौता भइसकेको छैन । विमानस्थलमा हुने बदलीको जोखिम न्यूनीकरण गर्न हाल वायुसेवा कम्पनीहरूले पनि सुगम र दुर्गमका विमानस्थलमा क्लोज्ड सर्किट टेलिभिजन (सीसीटीभी) क्यामरा राखेर काठमाडौंबाट पनि निगरानी गर्दै आएका छन् । प्राधिकरणले उडानमा मौसमबारे जानकारी दिन विमानस्थल परिसर र टावरमा पनि उपकरण राखेर, नजिकैका डाँडा वा चुचुराहरूलाई रेफरेन्स प्वाइन्ट मानेर भिजिबिलिटी, हावाको गति, दिशा, चापबारे एयर ट्राफिक कन्ट्रोलर (एटीसी) मार्फत मौसमी जानकारी जहाजलाई दिन्छ । यो सेवा उपलब्ध गराएबापत उसले विदेशी वायुसेवालाई प्रतिउडान वा अवतरणको १५ र आन्तरिक उडानलाई प्रतिउडान वा अवतरणको १० डलर शुल्क लिन्छ ।"
"क्रिकेट खेलाडीले क्षमता देखाए, अब पालो सरकारको","मोहम्मद अलीसँग हेभिवेट बक्सिङमा भिड्न पाएको भए कस्तो हुन्थ्यो ? जमैकाका युसेन बोल्टसँग एथलेटिक्सको ट्र्याकमा सय मिटर दौडिन पाएको भए ? पेलेको ब्राजिलसँग फुटबलको मैदानमा खेल्न पाएको भए ? अथवा भनौं, लियोनल मेसीकै विश्वकप विजयी अर्जेन्टिनासामु चुनौती पेस गर्न पाएको भए ? नेपाली खेलकुदले यस्तो मौका पाउँदै पाउँदैन । उनीहरू विश्व खेलकुदले आत्मसात् गरेका सबैभन्दा उच्चस्तरका खेलाडी हुन् । नेपाली क्रिकेट भने भाग्यमानी रह्यो, जसले यस्तै उच्च स्तरको चुनौती सामना गर्न पायो । हामी सबै धन्य रह्यौं, नेपालले विश्व क्रिकेटका सबैभन्दा अब्बल दर्जाका दुई टिमसँग खेलेको हेर्न पायौं । यो यस्तो ऐतिहासिक मोड थियो, जसलाई अहिलेको नेपाली पुस्ताले कहिल्यै बिर्सनेछैन र अबका सन्ततिलाई कथा बुनेर सुनाउनेछ । एसियाली क्रिकेटको सबैभन्दा ठूलो प्रतियोगिता एसियाकप २०२३ मा नेपालले पाकिस्तान र भारतको सामना गर्ने अवसर पाएको थियो । दुवै खेलमा नेपालले आफूअनुकूल नतिजा निकाल्न सकेन । तर नेपालको लक्ष्य रातारात कायापलट हुने गरेर प्रदर्शन गर्नु पनि थिएन । नेपालले आफ्ना दुवै छिमेकी दक्षिण एसियाली देशविरुद्ध जसरी प्रदर्शन गर्यो, त्यसबाट हामी शिर उठाएरै एसियाकप खेल्यौं भन्न सक्छौं । एकदिवसीय क्रिकेटको नम्बर १ टिम पाकिस्तानविरुद्ध गत बुधबार नेपाल २ सय ३८ रनले पराजित रह्यो । भारतविरुद्धको सोमबारको खेल नेपालले १० विकेटले गुमायो । भनिन्छ, खेलको तथ्यांकले सबथोक भन्दैन । यी दुवै खेलमा नेपालको हारको अन्तर ठूलै रहे पनि सकारात्मक पक्ष धेरै छ । पाकिस्तानविरुद्ध मुल्तानको मैदानमा नेपालले पहिले बलिङ गर्दा सुरुका ३० ओभरसम्मको प्रदर्शन तारिफयोग्य रह्यो । यस अवधिमा नेपालले पाकिस्तानी ब्याटरलाई दबाबमा राखेको थियो । विश्व क्रिकेटकै महाशक्ति भारतविरुद्धको खेलमा पनि नेपालले पहिले ब्याटिङ गर्दै जसरी २ सय ३० रनको स्कोर खडा गर्यो, त्यसमा पनि प्रशंसा गर्नुपर्ने अनेक कारण छन् । नेपाली ब्याटरले भारतको बलिङ आक्रमणलाई डटेर सामना मात्र गरेन, उनीहरूलाई दबाबमा ल्याउन पनि सफल रहे । त्यसैले अहिले सारा विश्व क्रिकेटले नेपालको प्रदर्शनको प्रशंसा गरिरहेको छ, बधाई आइरहेको छ । सबैले नेपाली क्रिकेटको सम्भावना राम्रो छ भनिरहेका छन् । धेरैले नेपाली क्रिकेटलाई माथि उठाउन अरूले सहयोग गर्नुपर्छ भनिरहेका छन् । केहीले त सहयोग गर्ने तत्परता पनि देखाइरहेका छन् । यस्तो लोभलाग्दो स्थितिको फाइदा अहिले नलिने हो भने कहिले ? सधैं यस्तो अवस्था आउँदैन, न त बन्छ नै । यो खेलको अझ विकासमा काम गर्ने ठीक समय यही हो । हाम्रा खेलाडीले मैदानमा खेलेर देखाए, अब त्यसको जवाफमा सुहाउँदो क्रिकेटको माहोल तयार पार्ने पालो आएको छ । विश्व खेलकुदमा नेपालको कुनै एक खास खेलमा धेरै सम्भावना छ भने त्यो क्रिकेट मात्रै हो । देश र सरकारले चाहने हो भने ढिलोचाँडो नेपालले टेस्ट क्रिकेटको मान्यता पाउन सक्छ, लगातार अन्तर्राष्ट्रिय एकदिवसीय र ट्वान्टीट्वान्टी क्रिकेट खेलिरहन सक्छ । यी दुवै ढाँचाका विश्वकपमा नेपाल पुग्न सक्छ । त्यसका लागि यति बेला सटीक योजना चाहिएको छ । अहिले नै हामीलाई हजारौं दर्शक अट्ने ठूलठूला क्रिकेटका रंगशाला नभए पनि हुन्छ, कम्तीमा सातै क्षेत्रमा सुविधासम्पन्न क्रिकेट मैदान हुनुपर्छ । लगातार प्रतियोगिता हुनुपर्छ । खेलाडीले खेलेर कमाउन सक्ने वातावरण हुनुपर्छ । एक दिनभन्दा बढी समय खेलिने पारम्परिक क्रिकेट सुरु गर्न हतार भइसकेको छ । प्रतियोगिता नियमित आयोजनाका लागि दक्ष जनशक्ति पनि उत्तिकै आवश्यक छ, यसतर्फ पनि ध्यान जानुपर्छ । निजी क्षेत्रबाट पनि नेपाली क्रिकेटमा मन खोलेर लगानी गर्न जरुरी छ । नेपाली क्रिकेटको एउटा बलियो पक्ष के हो भने खेलाडी हाम्रा आफ्नै प्रतिभा हुन्, हामीलाई अरूले जस्तो खेलाडी आयात गर्नुपर्दैन । राम्रो खेल हुनुपर्छ, कहिल्यै दर्शक अभाव हुँदैन । पैसा तिरेर क्रिकेट हेर्न चाहने समर्थक र दर्शकको कमी छैन । यसले नेपाली क्रिकेटमा अहिले गरेको लगानी भविष्यमा मजाले उठ्छ भन्ने देखाउँछ । त्यसैले लगानीमा कन्जुस्याइँ गर्नु हुँदैन । नेपाली क्रिकेट विकासका सबै सर्त पूरा गर्न नेपाल क्रिकेट संघ (क्यान) आफैंमा बलियो हुनुपर्छ । क्यान विधिसंगत ढंगले चल्नुपर्छ, यसको व्यवस्थापन चुस्त हुनुपर्छ । क्यान अहिले नयाँ कार्यसमिति चयनको प्रक्रियामा छ । यस क्रममा केही आसलाग्दा अनुहार पनि देखा परेका छन् । नेपाली क्रिकेटमा अहिले तयार भएको राम्रो मौका गुमाउनु हुँदैन । नेपालले क्रिकेटलाई आफ्नो गौरवकै योजना बनाउँदा त्यसबाट राम्रो मात्रै हुन्छ, नराम्रो केही हुनेछैन ।"
क्रिकेट टिमले जगाएको आशा,आज वास्तवमा नेपाली हुनुमा गर्व महसुस भयो । नेपाली क्रिकेट टिमलाई बधाई र नमन । श्यामल सुब्बा
राजनीतिमा पपुलिजमको खेल,"नेपालका शीर्षनेताले पपुलिजमलाई देश र जनताको हितभन्दा व्यक्तिगत फाइदा र महत्त्वाकांक्षा पूर्ति गर्न उपयोग गरिरहेको यथार्थबाट हामी अनभिज्ञ छैनौं । सुशासन, राजनीतिक अनुशासनलाई उच्च प्राथमिकता दिने देशका नेताहरू मुलुकको समष्टि विकासका लागि क्षेत्रगत उत्थानमा ज्यान दिइरहेका छन् । यसबाटै उनीहरू पपुलर कहलिने चलन छ । जनतालाई ढाँट्ने भुइँफुट्टे राजनीतिको दबदबाका कारण नेताको कथनी र करनीमा आकाशजमिनको अन्तर देख्न सकिन्छ । केपी ओलीको पानीजहाज, रेल दौडाउने, घरघरमा ग्यासको पाइप पुर्याउने उद्घोष गरेका उनले यी काममा सिन्को भाँच्न सकेनन् । पपुलिजमको खेलमा रमाउने प्रधानमन्त्री पुष्पकमल दाहाल पहिलेदेखि विकासको गफ, भाषणमा खप्पिस देखिन्छन् । उपत्यकाबाहिर गएर जनसमुदायलाई सम्बोधन गर्दै भन्ने गरेका छन्, अब म विकासको अभियान यहीॅबाट थाल्छु । आर्थिक क्रान्ति ल्याउँछु । पूर्वप्रधानमन्त्रीहरू पनि पपुलिजममा रमाएका अनगिन्ती उदाहरण छन् । अरूको आलोचना गरेर आफ्ना समर्थकबीच ठूलो पल्टने, कूटनीतिमा असफल बनेर कालापानीदेखि चुच्चे नक्सासम्मको कुरा उठाएर जनता भड्काउने गतिविधिमा उनीहरूको सहभागिता रहेको छ । राजनीतिक सिद्धान्त एकातिर पन्छाएर मुलुकको समृद्धिमा एउटै विचार राख्ने आँट पूर्वप्रधानमन्त्रीहरूले गर्न सकेका छैनन् । स्वार्थसिद्धका लागि विचार फेरिरहने, एमसीसी काण्ड बोकेर उफ्रिरहनेजस्ता अनगिन्ती प्रवृत्ति नेताहरूमा देखिँदै अएको छ । यतिबेला यस्ता अवाञ्छित संस्कार नयाँ, पुराना दलका कतिपय नेतामा पनि देख्न सकिन्छ । सक्षम नेतृत्वका कारण छिमेकी देशले अन्तरिक्षमा रकेट पुर्याएर चन्द्रमामा अनुसन्धान थाल्दा हामी आत्मरतिमा रमाइरहेका छौं । भुवनेश्र शर्मा, चन्द्रागिरि२, काठमाडौं"
असफल कूटनीति,"चीनले जारी गरेको नयाँ नक्सामा नेपालको पछिल्लो संसद्बाट पास गरिएको चुच्चे नक्सा नसमेटिएको भनेर आलोचना भइरहेको छ । तर यथार्थमा नेपाल आफैंले अन्तर्राष्ट्रिय समुदायलाई नयाँ नक्साका विषयमा पत्राचार नगरेको खुलेको छ । संसद्बाट पारित गरेका बेला निकै चर्चा बटुलेको नेपालको चुच्चे नक्साका बारेमा तत्कालीन सरकारले अन्तर्राष्ट्रिय समुदायलाई जानकारी किन गराएन ? त्यसको कारण खोज्नुपर्छ । २०७७ साल जेठ ३१ गते संसद्बाट बहुमतले पास गरिएको चुच्चे नक्साका विषयमा व्यापक प्रचार गरेर तत्कालीन सरकारले आफूलाई राष्ट्रवादी धारमा प्रमाणित गरेको थियो । तर हालका परराष्ट्रमन्त्रीले जब चीन सरकारलाई जानकारी गराएको प्रमाण भेटिएन भने नेपालकै कमजोरी देखिएको छ । उता त्यसबेलाका परराष्ट्रमन्त्री प्रदीप ज्ञवालीले चीनसहित सम्पूर्ण कूटनीतिक समुदायलाई जानकारी गराएको दाबी गरिरहेका छन् । जब सरकारको यति संवेदनशील विषयमा एकरूपता देखिँदैन, नेपालको भविष्य कस्तो होला ? आम जनताले कुन सरकारको कुन मन्त्रीको कुरा पत्याउने ? हाम्रा मन्त्रालयहरू दिनप्रतिदन दलीयकरणमा परिणत् हुँदै गएका छन् । त्यसकै प्रतिफलस्वरूप संसद्ले अनुमोदन गरेको नक्साका विषय छिमेकीले थाहा पाएनन् । किन आफ्नो समस्या र प्रमाण अन्तर्राष्ट्रिय मञ्चमा देखाउन सकिरहेको छैन । रामकृष्ण बराल, जोरपाटी५, काठमाडौं"
निराश निर्भीकताको सल्को,"झारफुकको मुहुनीसबै खाले औपचारिक समूहसँग सम्बद्ध केही मान्यता छन् । धर्म र सम्प्रदाय प्रवर्द्धन गर्ने संस्थाहरू स्वभावतः प्रतिगामी (रिग्रेसिभ) हुन्छन्Ù त्यो किनभने तिनको सतयुग सकियो, कलयुग चालु छ र धर्मसंस्थापनार्थाय सम्भवामि युगे युगे विश्वास जीवन जिउने एक मात्र मूल आधार हो । सैन्य र शासकीय संरचना यथास्थितिको संरक्षणका लागि खडा गरिएकाले तिनको चरित्र रूढिवादी (कन्सर्वटिभ) हुने नै भयो । नाफा जता देख्यो उतै ढल्किने अवसरवाद (आपर्टुनिजम) धेरैजसो व्यापारिक एवं व्यावसायिक समूहहरूको रणनीति हुने नै भयो । अर्थराजनीतिक तथा सामाजिक र सांस्कृतिक परिवर्तनको कुनै न कुनै विचार बोक्ने भएकाले सबै राजनीतिक दल रूपान्तरकारी शक्ति नै हुने गर्छन् । मात्रात्मक फरक होला, तर प्रतिगामी दलको अवधारणा विपरीतार्थक शब्दहरूको असंगत संयोजन होÙ व्यापक हिंसाबेगर एकल धर्मको राज्य सञ्चालन गर्न सम्भव छैन । रूढिवादी दल ढिलो वा छिटो स्थायी सत्ताको अस्त्र बन्न पुग्छ । यथास्थितिको संरक्षण नै राजनीतिक दल हुनुको लक्ष्य भयो भने राजनीतिकर्मीहरूले फगत जनपरिचालन गर्ने भूमिकामा आफूलाई सीमित गर्नुपर्ने हुन्छ । कहिलेकाहीँ बाटो अवरुद्ध होला र पछाडि हट्ने बाध्यता आइलाग्ला तर परिवर्तनको कार्यसूचीलाई निरन्तर परिष्करण गर्न सकेनन् भने सिंगो राजनीतिक दललाई आत्ममुग्ध व्यक्ति वा गिरोहले आफ्नो मोहपाशमा बाँध्न बेर लाग्दैन । समूह निर्माणका स्वैच्छिक प्रयत्नहरू सुस्त हुँदै गएका बेला राजनीतिक दलहरू पनि आफ्ना आधारभूत मान्यताबाट विचलित हुँदै जानु गहिरिँदै गएको सामाजिक संकटका कारक तत्त्व हुन् । प्रविधिको अनुपयुक्तताजस्तै भूराजनीतिक बाध्यता पनि राजनीतिकर्मीहरूको आआफ्नो अक्षमता लुकाउने आवरण बन्न पुगेको छ । रोगको कारण सामूहिक सोचमा रहेकाले निवारणका उपायहरू पनि त्यहीँबाट सुरु हुनुपर्ने थियो । दुर्भाग्यवश, सामाजिक अगुवा एवं राजनीतिक संगठकहरू पनि झारफुक गर्ने धामी र ओझा निम्त्याउनमै व्यस्त छन् ।धार्मिकता व्यक्तिगत, पारिवारिक, कुल, मूल वा समूहसँग सम्बन्धित नितान्त निजी आस्थाको विषय हो । बलिको रगतबाट ठाडो टीका लगाउने चलनलाई सार्वजनिक प्रदर्शनको विषय बनाउने राजनीतिकर्मीहरू अरू जेसुकै भए पनि धर्मनिरपेक्ष कहलिनलायक छैनन् । सांस्कृतिक चलनमा सहभागिता राजनीतिक अपवाद होÙ प्रजातान्त्रिक राजनीतिकर्मीको दैनिकीमा धार्मिकताको सार्वजनिक प्रदर्शनले रूपान्तरणको कार्यसूचीलाई कमजोर तुल्याउँछ । केही दिनयता कम्तीमा तीन हिन्दुत्ववादी प्रचारकहरूले नेपाल भ्रमण गरेका छन् । अपेक्षाकृत कम उमेरमा वागेश्वर बाबा कहलाइएका धीरेन्द्रकृष्ण शास्त्री नवलपुरको दुम्कौलीस्थित शाश्वतधाममा विराट् हनुमान कथा प्रवचन दिन बोलाइएका थिए । कोयम्बटुरमा भव्य आश्रम चलाएर बसेका स्वघोषित सद्गुरु जग्गी वासुदेव बारम्बार नेपाल आइराख्छन्, उनी फेरि आएका छन् । गएको हप्तासम्म अपेक्षाकृत कम विवादित गुजरातका मोरारी बापुको रामचरित मानस कथावाचन गोदावरीमा सञ्चालित भएको थियो । हिन्दु धर्मका बाबा, गुरु र वाचक धर्मस्थल नेपाल आउनु स्वाभाविक हो । अस्वाभाविकता भने कम्तीमा तीन थरी गतिविधिमा छ । उल्लिखित स्वनामधन्य व्यक्तित्वहरू हिन्दु धर्मभन्दा पनि हिन्दुत्वको निषेधात्मक राजनीतिसँग जोडिएका नामहरू हुन् । तिनको आवभगतमा लागेका राजनीतिकर्मीहरूले शब्दको नभए पनि संविधानको मर्म र भावनासँग खेलबाड गरेका छन् । र, अल्पसंख्यक समुदायहरूको बाहुल्य रहेको देशमा बहुसंख्यकवादको नग्न प्रदर्शन प्रत्युत्पादक हुँदै प्रतिगामी बाटोतिर मोडिने निश्चित छ ।सामाजिक समूह र राजनीतिक दल एकसाथ कमजोर हुनु भनेको चटकेहरूका लागि मैदान खाली गरिदिनु हो । राजतन्त्रको इतिहासले धार्मिक अतिवादका लागि मलिलो माटो पहिलेदेखि तयार पारेर राखेको थियो । त्यसमा अल्पसंख्यकप्रति घृणाको बीउ छर्किन अभियन्ताहरू लागिसकेका छन् । राज्यका संस्थाहरूको विश्वसनीयता यति विघ्न खस्किएको छ, तिनको प्रत्याभूतिलाई सम्बद्ध संस्थामा काम गर्नेहरू पनि पत्याउँदैनन् । अनि चोर सरकार र सिंहदरबारमा आगो लगाउने जस्ता अराजक टिप्पणीलाई निराश जमातले आँटका रूपमा अर्थ्याउन थाल्छ । एकातिरबाट धार्मिक अतिवाद र अर्कोतर्फबाट कुण्ठाग्रस्त आत्ममुग्धताको दोहोरो मारलाई राष्ट्रवादको जनोत्तेजक नाराले समेत थेग्न सक्नेछैन । नागरिक अग्रसरता सुस्त र सहयोगी प्रक्रिया हो । राजनीतिक दलहरूले आफ्नै अस्तित्व रक्षाका लागि भए पनि स्वतन्त्रता, समानता, बन्धुत्व एवं धर्मानासक्तिजस्ता मूलभूत मान्यतालाई पुनर्जीवन दिनुको विकल्प छैन ।"
सुपरहिट हिरो कि योग्यतम नेता ?,"हिरो बन्ने रहर आजकल राजनीतिमा हिरो बन्ने रहर मौलाएको छ । चिटिक्क केस, मिलेका लुगा । एंग्री यङम्यान को लुक्स । केही स्टारडम । यहाँनेर देखाउन खोजिएको हिरोको मानक छ, हिन्दी चलचित्र । यस्तो हिरो, जो खलनायकसँग एक्लै भिड्छ । अप्ठ्यारोमा परेकी नायिकालाई बचाउन अवतार बनेर आउँछ । या त गरिबको बस्तीमा मसिहा बनेर देखा पर्छ । अथवा, राज्यसँग एक्लै बगावत गर्छ । यस्तो हिरो, जो आवश्यक पर्दा हतियार उठाउँछ । कहिले भ्रष्ट प्रहरीलाई बीच सडकमा नाकको डाँडी भाँचिने गरी हान्छ । कहिले लम्फु नेतालाई नांगेझार पार्छ र सडकमा घुमाउँछ । आवश्यक पर्दा नियम तोड्छ र आफ्नै नियम बनाउँछ । यस्तो हिरो, जो पर्दामा जस्तै विशेष गतिका साथ हिँड्छ । डाइलग बोल्छ । आत्ममुग्ध हुँदै भन्छ, म जहाँ उभिन्छु, लाइन त्यहीँबाट सुरु हुन्छ । पार्टी कार्यालयमा उसकै फोटो । ब्यानर र पर्चामा उसकै मुहार । यत्रतत्र उसकै फ्यान । दुःखीजनलाई लाग्छ क्या गज्जब ! उनीहरू ठान्छन् राजनीतिमा यस्तै हिरो चाहिएको हो, जसले सबै कुरा एक चुट््कीमा ठीक गरिदिनेछ ! के हामीलाई सिनेमामा देखिने हिरोजस्तो नेता चाहिएको हो ? यो प्रश्नको जवाफ खोज्न कथा र समाजको भिन्नता बुझ्नुपर्ने हुन्छ । किनभने राजनीति र राजकाज न सिनेमा हो न त कथा । हिरो र नेतामा त्यति नै फरक छ, जति कल्पना र यथार्थमा । हिरो र नेतामा त्यति नै फरक छ, जति कथा र जीवनमा । कथा एउटा लयमा कसैले कल्पना गरेको संसार हो । जहाँ सबै कुरा लेखिएका छन् । तर समाज लिखित कथा होइन । यो अलिखित यस्तो संसार हो, जहाँ हजारौं वर्षको संघर्षको इतिहास, लाखौं मान्छेका आकांक्षाको वर्तमान र त्यति नै सपनाको भविष्य संगृहीत छ । अतः समाज विशाल कुरा हो । यो एउटा कथामा अटाउँदैन । यहाँभित्र अनेक मान्छेका एकता, संघर्ष र सपनाका लाखौं अन्तर्कथा छन् । जो दुःख र सुखका अनेक समुद्र बनेर यत्रतत्र बहन्छन् । यो अर्थमा, समाज अनेक द्वन्द्व र अन्तरविरोधको शृंखला हो । राजनीतिले समाजमा काम गर्नुपर्छ । सत्यसँग साक्षात्कार गर्नुपर्छ । र, मान्छेलाई एकताबद्ध गरेर सुदूर भविष्यको यात्रा गर्नुपर्छ । यो अर्थमा, हिरो र नेतामा त्यति नै फरक छ, जति सिनेमा र जीवनमा । हिरो कथाले निर्माण गर्छ । तर नेता कथा (आख्यान) ले निर्माण गर्दैन । नेता मुख्यतः सामाजिक तथा राजनीतिक प्रक्रियाबाट निर्माण हुन्छ । नेताले चमत्कार गर्दैन, न त जादु गर्छ । नेतालाई सत्य थाहा हुन्छ । त्यसैले उसले सत्यलाई स्थापित गर्ने सामूहिक प्रयत्नको अगुवाइ गर्छ । नेताले इतिहास, सभ्यता र समाजका अनेक अन्तरविरोधसँग लड्न संगठन बनाउँछ । नेताले सामूहिक ज्ञान र चेतनाको प्रवर्द्धन गर्दै राज्यलाई आकार दिन्छ । इतिहासचेतना र भविष्यदृष्टि नेताको सर्वाधिक मुख्य गुण हो, जसले गर्दा नेताले समाजलाई आफ्नो विचार, निष्ठा र सपनाले उत्प्रेरित गर्छ । नेता समाजलाई बुझ्ने र बदल्ने एक अगुवा हो । नेता यस्तो खास मान्छे हो, जसले सत्यका लागि आफूलाई समर्पित गर्छ । अन्यथा राजनीतिले सत्यलाई स्थापित गर्ने तागत गुमाउँछ । संसारकै प्रसिद्ध राजनीतिज्ञहरू हिरो थिएनन्, नेता थिए । नेपालमै पनि यदि हामी बीपी, पुष्पलाल, मनमोहन र कृष्णप्रसादहरूका नाम गर्वसाथ लिन्छौं भने उनीहरू कथाले निर्माण गरेका हिरोहरू थिएनन् । बरु सामाजिक यथार्थको ढुंगेबाटो हिँडेका अविश्रान्त पथिकहरू थिए । अतः नेता विचार, ज्ञान, निष्ठा र आदर्शको अभिव्यक्ति हो । नेतासँग फ्यान हुँदैनन्Ù सचेत कार्यकर्ता हुन्छन्, जो आलोचनात्मक हुन्छन् र त्यही आलोचनाको कसीमा नेताले प्रत्येक क्षण आफ्नो परीक्षा दिइरहनुपर्छ । यो आफैंमा नेतालाई सेल्फ करेक्ट गर्ने प्रक्रिया हो । अतः राजनीति कथा होइन र सिनेमा कथा हो । यो यस्तो फरक हो, जसले धेरै कुरा फरक पार्छ । अवतारको परिदृश्य के त्यसो भए हामीलाई ईश्वर वा पालनहार चाहिएको हो ? अथवा, के नेता ईश्वरजस्तै अवतारी र अलौकिक हुन्छ ? ईश्वर र नेतामा दुइटा स्पष्ट फरक छन् । दार्शनिक हिसाबले हेर्दा ईश्वर र नेताको निर्माण नै फरक प्रयोजनका लागि भएको छ । पहिलो, ईश्वर विश्वासको सत्ता हो । यो आत्माको सत्ता हो । ईश्वर प्रश्नहरूभन्दा पर छन् । त्यसैले भौतिकवादीहरू ईश्वरलाई भ्रमको सत्ता ठान्छन् । साधुहरू भन्छन् आत्मचिन्तन र त्यागबाट ईश्वर मिल्छन् । ईश्वर अलौकिक, अपरम्पार हुन्छन् । ईश्वरले आशीर्वाद दिन्छन् । ईश्वर अवतारी हुन्छन् । ईश्वर मठ वा मन्दिरमा बस्छन् । ईश्वरले जे गर्छन्, मृत्युपछि गर्छन् । दोस्रो, ईश्वरले स्वयं पढ्नु, लेख्नु एवं साधना र तपस्या गर्नुपर्दैन । ईश्वरलाई खुसी पार्न मान्छेले पूजा, आराधना, तपस्या, साधना, भजनकीर्तन गर्नुपर्छ । ईश्वर अनन्त, अन्तर्ध्यानी, निराकार र निरञ्जन हुन्छन् । ईश्वर वस्तुतः आत्मिक अवधारणा हो । तर राजनीति लौकिक कुरा हो । राजनीति प्रश्नहरूभन्दा माथि हुँदैन । यसले जवाफ दिनुपर्छ र जवाफदेही नै यसको मुख्य चरित्र हो । यहीँनेर एउटा रमाइलो विम्बको कल्पना गरौं । विचार गरौं, एउटा भव्य पार्टी कार्यालय छ । त्यहाँ पार्टी अध्यक्ष छन् देवाधिदेव भोलेनाथ । अर्थात्, जटाजुट, विगुत, शिरमा गंगा, गलामा सर्पको माला, कटिमा बाघको छाला । मानौं, पार्टीको केन्द्रीय समितिको बैठकमा स्वयं भगवान् शिवशंकर सभापतिको आसनमा गजधम्म बसे भने के होला ? अथवा, कृष्ण भगवान् बाँसुरी बजाउँदै पार्टी कार्यालयमा आए कस्तो देखिएला ? श्यामवर्ण, हातमा बाँसुरी, साथमा गोपिनीहरू । अथवा, एउटा सर्वदलीय बैठकमा साक्षात् भोलेनाथ हातमा त्रिशूल धारण गरेर बसाहामा सवार भई बालुवाटार पुगे भने कस्तो होला ? अवश्य नै त्यो अस्वाभाविक हुन्छ । किनभने ईश्वरको स्थान मन्दिर होÙ भक्तको मन होÙ पुराण, कथा हो । तर नेताको स्थान हो समाज । नेता अलौकिक, अपरम्पार र अवतारी हुँदैन । ऊ लौकिक हुन्छ । सर्वज्ञाता हुँदैन । बरु ज्ञानको भोको हुन्छ । ऊ पालनहार होइन, बरु मान्छे स्वयंलाई लड्न र आफ्नो अस्तित्वबोध गर्न सिकाउने गुरु हो । नेताले दुःखबाट मुक्त हुने संघर्षको नेतृत्व गर्छ । तर लड्नुपर्छ स्वयं जनता । नेताले मान्छेलाई ईश्वरले झैं वरदान दिँदैन । नेता सामाजिक प्रक्रियाबाट भिन्न हुँदैन । बरु त्यसैभित्रबाट आफूलाई सबल, सक्षम र गतिशील बनाउँदै नेतृत्वमा उदाउँछ र इतिहासलाई बदल्छ । नेतालाई ईश्वर ठान्नु र ईश्वरले सबै कुरा चुट्कीमा मिलाउँछन् भन्नु राजनीतिको सबैभन्दा ठूलो भ्रम हो । यसले आम मान्छेलाई आफ्नो भाग्य र भविष्य आफैंले निर्माण गर्नुपर्छ भन्ने महान् तत्त्वज्ञानबाट विमुख बनाउँछ । यसले मान्छेलाई परनिर्भर बनाउँछ । मान्छे स्वयंले गर्नुपर्ने संघर्षबाट उसलाई विमुख गराउँछ । त्यसैले नेतालाई ईश्वर बनाउने हैन, बरु नेतालाई एक असल मान्छे बन्न प्रेरित गर्ने हो । दुःखसुख देखेभोगेको मान्छे । गल्ती गर्दा क्षमा माग्ने र सच्चिने मान्छे । यो अर्थमा नेता बन्ने प्रारम्भिक सर्त हो मान्छे बन्नु । तर ईश्वर बन्न मान्छे बनिरहनुपर्दैन । ईश्वर बन्न ढुंगा बने पनि हुन्छ । तर पत्थरजस्तो मान्छेको राजनीतिमा कुनै काम छैन ।राजनीतिमा हिरोहरू नभएका कारण देश बिग्रिएको होइन । हाम्रो संकट हो विचार, निष्ठा र सपनाको स्खलन । हाम्रो संकट हो व्यक्तिवाद । हाम्रो संकट हो सामूहिकताको अभाव । जब अध्ययन, अनुसन्धान, चिन्तन र ज्ञानको हुर्मत लिएर सिनेमामा देखिने अद्भुत पात्रझैं राजनीतिमा नयाँनयाँ हिरोहरू उदाउँछन्, स्पष्ट छ, राजनीति जमिनको गम्भीरताबाट पर्दाको कथामा फेरिन्छ । त्यस्तो कथा दुःखी मान्छेलाई हेर्नका लागि त रोमाञ्चक होला, तर त्यसले स्वयं उसको जीवनलाई बदल्दैन । अन्तिम कुरा के भने, देशमा अहिले केही मान्छे निकै दुःखी छन् । उनीहरू भड्किएका छन् । भड्किएको मनले कहिले वृन्दावनको कृष्ण खोज्छ, कहिले अयोध्याको राम । कहिले राणा जंगबहादुर खोज्छ, कहिले राजा महेन्द्र । मान्छेका मनमा निहित यो कमजोरी थाहा पाएका कतिपय मान्छे अहिले अनेक थरी चटक गरेर आफ्नो ईश्वरीय अवतार पुष्टि गर्न खोजिरहेका छन् । तर वास्तवमा हामीलाई चाहिएका न जंगबहादुर हुन्, न त महेन्द्र । न त कृष्ण, न त राम । हामीलाई चाहिएको हो क्षमता, निष्ठा र दूरदृष्टि भएको नेतृत्व । जसले सामूहिकता, लोकतन्त्र र यसको शाश्वत प्रक्रियामा विश्वास गरोस् । जसले आजका सानातिना लाभहानिबाट आफूलाई निवृत्त गरेर कम्तीमा सय वा दुई सय वर्षको सपना देखोस् । यस्तो सपना जहाँ होस् उन्नत लोकतन्त्र, न्याय, समृद्धि र स्वाभिमान । यसका लागि ईश्वर वा हिरोको कल्पना गरेर आत्ममुग्ध नबनौं, सामाजिक तथा राजनीतिक हलचलको प्रक्रियाबाट नयाँ नेतृत्व निर्माण गरौं ।"
साइबर अपराध र कानुन,"प्रविधिको द्रुत विकासका कारण विश्व अहिले सानो गाउँ वा मञ्चजस्तै भएको छ । प्रविधिकै विकासले दैनिक जीवन सजिलो, सरल र स्मार्ट बनेको छ । तर यसका जति असीमित फाइदा छन्, त्यति नै चुनौतीसमेत थपिइरहेका छन् । पछिल्लो समय अश्लील भिडियो बनाउने, विभिन्न प्रलोभन वा प्रेमको जालमा पारेर नग्न तस्बिरभिडियो खिच्ने, कसैको नग्न शरीरमा अर्कैको टाउको जोड्ने अनि ती सामग्री बदलाको भावनाले विभिन्न सोसल मिडिया र पोर्न साइटमा अपलोड गरिदिनेजस्ता अपराधका घटना भइरहेका छन् । नक्कली फेसबुक एकाउन्ट खोलेर प्रेमको अभिनय गर्दै लाखौं ठगी गर्ने, सूचनामाथि अनधिकृत पहुँच पुर्याएर मुलुकलाई नै ठूलो क्षति पुर्याउने, विद्युतीय अवैध कारोबार गरी आर्थिक अपराध गर्ने, तथ्यांकीय हस्तक्षेप गर्ने, गोपनीयता भंग गर्ने प्रवृत्ति पनि बढेको छ । प्रतिलिपि वा बौद्धिक सम्पत्ति चोरी, विभिन्न खाले जालसाजी, ठगीका घटना पनि भइरहेका छन् । वेबसाइट र इमेल ह्याकिङ, अनलाइन बैंकिङ ह्याकिङ, साइबर बुलिङ, अनलाइन ट्रोलिङजस्ता सोच्दै नसोचेका दुष्कर्म पनि बढिरहेका छन् । फेसबुक, युट्युब, ट्वीटरजस्ता सोसल मिडिया फोरमहरू जन्मिएसँगै विभिन्न खाले साइबर अपराधका घटना हुन थाले । त्यसबाट नेपाल पनि अछुतो रहेन । तर सोसल मिडियामार्फत तीव्र गतिमा भइरहेका यस्ता अपराधको संवेदनशीलतालाई समेट्न सक्ने कुनै कानुन छैन । यसै अवस्थामा मन्त्रिपरिषद्ले हालै राष्ट्रिय साइबर सुरक्षा नीति२०८० सार्वजनिक गरेको छ । १७ वर्षअगाडि बनेको विद्युतीय कारोबार ऐन२०६३ ले साइबर स्पेसबाट हुने सबै खाले भर्चुअल अपराधलाई समेट्न सक्ने अवस्था अहिले छैन । यो ऐन खालि कम्प्युटर र इन्टरनेटमार्फत भएका र हुन सक्ने तर सरल खालका समस्या समाधान गर्न बनेको थियो । यो ऐन बन्दा साइबर दुनियाँबाट अपराध यति धेरै जटिल र आक्रामक ढंगले बढ्ला भन्ने कल्पनासम्म गरिएको थिएन ।२०७५ सालमा नेपाल प्रहरी अन्तर्गत साइबर ब्युरो स्थापना गरियो, जसले सोसल मिडियाबाट भएका सम्पूर्ण अपराधको उजुरी लिन्छ । उजुरी लिइए पनि कानुन अभावका कारण थोरै मुद्दा मात्र न्यायिक प्रक्रियामा जान सक्ने अवस्था छ । ब्युरोको स्थापनादेखि २०८० साउन १४ सम्म परेका १९ हजार ९ सय ६ उजुरीमध्ये ३ सय ८५ मात्रै अदालत प्रवेश गरेको देखिन्छ ।अदालत प्रवेशमै यति धेरै कन्जुस्याइँ किन ? साइबर ब्युरो भन्छ सामाजिक सञ्जालबाट भएका सबै खाले हैरानी र समस्या साइबर ब्युरोले नै हेर्छ भनेर पीडितहरू आउँछन् तर यहाँबाट विद्युतीय कारोबार ऐनले समेटेका मुद्दालाई मात्र हेर्न मिल्छ । समस्या के छ भने, अपराध सूचना प्रविधिका माध्यमबाट भएको हुन्छ, त्यसलाई यो ऐनले समेट्न सक्दैन । त्यसमाथि कानुनी अस्पष्टता, विज्ञ जनशक्ति, बजेट तथा भौतिक संरचनाजस्ता संयन्त्रको अपर्याप्तताका कारण पीडित र प्रहरी दुवैले हैरानी बेहोर्नुपरिरहेको छ । सर्वोच्च अदालतका न्यायधीश अनिलकुमार सिन्हाका विचारमा, पीडितमाथि हदैसम्म अन्याय र बदमासी भएको देखिए पनि साइबर सुरक्षा सम्बन्धी विशिष्ट कानुनको अभावका कारण अनुसन्धान तथा अभियोजन सही ढंगले हुन सक्दैन । कमजोर अनुसन्धान र अभियोजनको धरातलमा अदालत प्रवेश भएका थोरै मुद्दामा पनि न्यायकर्ताले न्याय दिनुपर्दा हात्ती छामेजस्तो गर्नुपर्ने अवस्था छ ।साइबर ब्युरोमार्फत अदालत प्रवेश पाएका सबै मुद्दा विद्युतीय कारोबार ऐनका दफा ४५, ४६ र ४७ मा टेकेर जबरजस्ती अनुसन्धान र अभियोजन भएको देखिन्छ । उजुरीको हदम्याद ३५ दिन हुन्छ । सुरुमा सबै खाले साइबर उजुरी गर्न काठमाडौं नै आउनुपर्ने बाध्यता थियो । ३ वर्षदेखि पीडितले नजिकको प्रहरी कार्यालयमा उजुरी दर्ता गराउन सक्ने सुविधा छ । त्यस्तै, साइबर अपराधका मुद्दा काठमाडौं जिल्ला अदालतमा मात्र दर्ता हुने गरेकामा २०८० असार ११ देखि सबै जिल्ला अदालतले हेर्न पाउने गरी क्षेत्राधिकार विस्तार गरिएको छ । बालबालिकाद्वारा र बालबालिकामाथि भएगरेका अपराध बालबालिका सम्बन्धी ऐन२०७५ अन्तर्गत हेरिनुपर्ने भए पनि यो ऐन तथा फौजदारी संहिता२०७४ अन्तर्गत समेत साइबर अपराधमा दण्डसजाय र जरिवाना अत्यन्तै न्युन छ । त्यसैले विद्युतीय कारोबार ऐन२०६३ अन्तर्गत नै अभियोजन तथा न्यायिक निर्णय गर्ने प्रचलन छ । अब राष्ट्रिय साइबर सुरक्षा नीति२०८० का आधारमा ऐन निर्माण गरिने भएकाले साइबर अपराधलाई अत्यन्त चासोसाथ हेरिएको छ । यो नीतिले १० रणनीति तय गरेको छ । डाटा सेन्टरको सुरक्षाÙ सफ्टवेयर, हार्डवेयर, नेटवर्क डिभाइसको निर्माणÙ आयात र प्रयोगकर्ताका लागि मापदण्डको निर्माणÙ बौद्धिक सम्पत्ति संरक्षणका लागि सम्बन्धित कानुन निर्माण, संशोधन र एकीकरण लगायतका लागि राष्ट्रिय साइबर सुरक्षा केन्द्र स्थापना गरी चौबीसै घण्टा सम्पर्क निकायका रूपमा काम गर्ने भनिएको छ । निर्देशक समिति गठन गर्ने तथा साइबर सुरक्षालाई मजबुत बनाउन रणनीतिक कार्य समूहका रूपमा राष्ट्रिय साइबर सुरक्षा कार्यान्वयन समिति गठन गर्नेजस्ता महत्त्वपूर्ण विषय पनि यसमा समावेश छन् । जनचेतना बढाउन डिजिटल साक्षरता कार्यक्रम सञ्चालन गर्नेÙ सुरक्षित साइबर स्पेस निर्माण र सुदृढ गर्न सार्वजनिक निकाय, निजी क्षेत्र, नागरिक समाज तथा अन्तर्राष्ट्रिय संघसंस्थासँग समेत समन्वय र सहकार्य गर्ने रणनीति पनि सरकारले लिएको देखिन्छ । यो नीति अन्तर्गत कानुन बनेपछि राष्ट्रिय सुरक्षामा आँच पुर्याउनेÙ अश्लीलता फैलाउनेÙ महिला, बालबालिका वा लैंगिक, यौनिक अल्पसंख्यकविरुद्ध लाग्ने अपराधीलाई अपराधको गुरुत्वका आधारमा सजायको भागीदार बनाउने तथा पीडितले आत्मसम्मानसहित न्याय पाउने विश्वास लिइएको छ । अब जतिसक्दो चाँडो राष्ट्रिय साइबर सुरक्षा ऐन निर्माण हुनुपर्छ । भण्डारी अधिवक्ता हुन् ।"
अन्तर्राष्ट्रिय न्यायालयमा नेपालको जलवायु परिवर्तनको सवाल,"नेपालले राय सुझावमा के समावेश गर्नुपर्छ ?तीव्र रूपमा औद्योगिकीकरण भएका, जीवाश्म इन्धन निर्यात गरेर मनग्गे आय आर्जन गरेका र समृद्धिका कारण उपभोक्तावादमा लिप्त रहेका धनी राष्ट्रहरूको जलवायु परिवर्तनमा योगदान असमानुपातिक तवरले धेरै छ । ती राष्ट्रसँग जलवायु परिवर्तन न्यूनीकरण र त्यसका प्रभावबाट अनुकूलन गर्न पर्याप्त स्रोतसाधन पनि छ । ती राष्ट्र जलवायु परिवर्तन सम्बन्धी अन्तर्राष्ट्रिय एजेन्डा सेटिङ गर्ने कूटनीतिक ल्याकत पनि राख्छन् । अर्कातर्फ, जलवायु परिवर्तनमा न्यून योगदान रहेका नेपालजस्ता कम आय भएका राष्ट्रहरूले असमानुपातिक रूपमा बढी असर झेल्नुपरिरहेको छ । ती राष्ट्रसँग जलवायु परिवर्तनका प्रभावहरूको प्रतिकार्यका लागि आवश्यक स्रोतसाधन पनि अपर्याप्त छ । जलवायु परिवर्तनमा योगदान र त्यसका प्रभावको बाँडफाँट हेर्दा अन्याय प्रस्ट देखिन्छ । जलवायु परिवर्तनमा कम योगदान पुर्याएका र हाल प्रतिकार्य गर्ने सामर्थ्य नराख्ने जोखिमयुक्त राष्ट्रलाई जलवायु परिवर्तनमा धेरै योगदान रहेका एवं हाल प्रतिकार्य गर्न सामर्थ्य राख्ने राष्ट्रले आर्थिक तथा प्राविधिक सहयोग उपलब्ध गराउनुपर्ने दायित्व राख्छन् भन्ने विषयलाई नेपालले रायसुझाव दस्तावेजमार्फत उठाउनुपर्ने हुन्छ । धनी राष्ट्रहरूले उत्सर्जन गरेका हरितगृह ग्यासका कारण भएको जलवायु परिवर्तनले नेपालजस्ता कम आय भएका मुलुकका जनताले जलवायुजन्य हानिनोक्सानी भोग्नुपरिरहेको छ । यो विषय सप्रमाण पेस गर्दै त्यस्तो हानिनोक्सानीको भरणपोषणमा लाग्ने आर्थिक भारको क्षतिपूर्ति बेहोर्ने कानुनी दायित्व हरितगृह ग्यास उत्सर्जन गर्ने धनी राष्ट्रहरूको हुन्छ भन्ने विषय पनि जोडदार रूपमा उठाउनुपर्छ । साथै, हरितगृह ग्यास उत्सर्जनको प्रमुख कारक जीवाश्म इन्धनको प्रतिस्थापन गरी नवीकरणीय ऊर्जामा आफ्नो अर्थतन्त्रलाई रूपान्तरण गर्नु सबै राष्ट्रको दायित्व हो । यो दायित्वलाई विशेष गरी धनी राष्ट्रहरूले अझ द्रुत गतिमा पूरा गर्नुपर्ने कानुनी जिम्मेवारी रहेको दलिल पेस गर्नुपर्ने हुन्छ । जलवायु परिवर्तनले आफ्नो देशमा महिला, आदिवासी, अल्पसंख्यक तथा सीमान्तीकृत समुदाय बढी प्रभावित भइरहेको अनि जलवायु परिवर्तनको प्रतिकार्यको निहुमा कम आय भएका मुलुक, समुदाय वा व्यक्तिलाई अन्यायपूर्ण भार थोपर्न नमिल्ने विषय पनि नेपालले उठाउनुपर्छ । नेपाल सरकारले अन्तर्राष्ट्रिय कानुनसग तर्कसंगत रहने गरी दलिल पेस गर्नुपर्ने र प्रामाणिक विषय समेत विचार गर्नुपर्नेछ । त्यसैले २२ जनवरीको समयसीमालाई ख्याल गरी द्रुत गतिमा कानुनी परामर्श र सरोकारवालासँग छलफल गरी राय दस्तावेज तर्जुमाका लागि आवश्यक गृहकार्य गर्नु वाञ्छनीय देखिन्छ ।अन्तर्राष्ट्रिय न्यायालयको रायसुझाव सोही अदालतका झगडिया राष्ट्रहरूबीचको मुद्दाको फैसलाजस्तो बाध्यकारी हुँदैन । तर उक्त रायसुझावले जलवायु परिवर्तनका विषयमा अन्तर्राष्ट्रिय कानुन अन्तर्गत धनी राष्ट्रहरूको कम आय भएका र जोखिमयुक्त अवस्थामा रहेका राष्ट्रहरूप्रतिको दायित्व केकति हो भन्ने विषयमा आधिकारिक रूपमा स्पष्ट पार्छ । त्यसैले यसबाट नेपालजस्ता मुलुकले आफ्नो जलवायु कूटनीति सञ्चालन गर्न र द्विपक्षीय वा बहुपक्षीय वार्तामा न्यायोचित आर्थिक तथा प्राविधिक सहयोगको दाबी पेस गर्न बलियो कानुनी तथा नैतिक आधार पाउनेछन् ।थपलिया एम्नेस्टी इन्टरनेसनल नेपालका निर्देशक हुन् ।"
फ्रान्सको प्रकृति संरक्षणमा वातावरण प्रहरी,"(पेरिस)जंगली जीवजन्तु पालन, बिक्री र किटनाशक औषधि तथा विषादीको अत्यधिक प्रयोगलाई रोक्न फ्रान्सले वातावरण प्रहरीलाई सक्रिय बनाएको छ । फ्रान्सका उत्तरी क्षेत्र सँ अँलेजो, भलँसियनलगायत दर्जनौं क्षेत्रमाचरा समात्ने र बिक्री गर्ने कार्य बढेपछि वातावरण प्रहरी परिचालन गरिएको हो । अवैध रूपमा चरा बिक्रीका लागि पालेको शंका लागे छापा हान्ने, जीवजन्तु समाउनेलाई खोजी वारेन्ट जारी गर्ने अधिकार वातावरणीय प्रहरीलाई छ । वातावरणीय प्रहरीहरू फ्रेन्च बायोडाइभर्सिटी अफिस (ओएफबी) ले विभिन्न क्षेत्रको निगरानी गरेपछि तिनको सूचनाका आधारमा परिचालित हुन्छन् । गोल्डफिन्च, पेनी बुलफिन्चलगायत चराका दर्जनौं प्रजातिको सिकार तथा चोरी गरेर बेल्जियमसम्म बिक्री बढेपछि त्यसलाई नियन्त्रण गर्न ओएफबीसहितका प्रकृति संरक्षणमा लागेका संस्थाले आवाज उठाउँदै आएका थिए । डब्लूडब्लूएफका अनुसार जंगली चराहरूको अवैध व्यापारमा बेल्जियम युरोपभरिमै अगाडि छ । भ्यालेन्सियन्स, क्याम्ब्राई र एभेनेससुरहेल्प क्षेत्रको ओएफबीमा अनुसन्धान प्रमुख एलेक्सिस पेक्करको अनुमानअनुसार सन् २०१६ यता फ्रान्सको उत्तरमा करिब १ हजार चरा समातिएको छ । तीमध्ये आधा दर्जनभन्दा बढी संरक्षित चरा थिए । अन्तर्राष्ट्रिय प्रकृति संरक्षण कोष (आईयूसीएन) का अनुसार हतियार, मानव र लागूपदार्थपछि विश्वव्यापी रूपमा वन्यजन्तु बेचबिखन चौथो सबैभन्दा आकर्षक अन्तर्राष्ट्रिय संगठित आपराधिक गतिविधि हो । फ्रान्समा प्रमुख अवैध सिकार इलको हुन्छ र दोस्रोमा चराहरू पर्छन् ।फ्रान्सको उत्तर र भूमध्यसागरको किनारा तस्करीबाट सबैभन्दा बढी प्रभावित क्षेत्र हुन् । ओएफबीको २०१५ मा प्रकाशित तथ्यांकअनुसार, चराहरू पुनः बिक्री र अवैध कब्जामा राख्ने क्रम ५५ प्रतिशत सम्बन्धित छ । सामान्य भँगेरा १५ देखि ५० युरो र राम्रो गीत गाउने छ भने १५० युरोमा बिक्री हुन्छ । तर धेरै सिकारीले क्यानरीहरू र गोल्डफिन्चहरूलाई एउटै पिँजरामा बन्द गर्छन् । त्यसो गर्दा दुई प्रजातिहरूले पुनः उत्पादन गर्न सक्छन् । यसले एक हाइब्रिडलाई जन्म दिन्छ जसले ठूलो बजार मूल्य पाउँछ । क्यानरीसँग क्रस गरिएको भँगेरा २८० युरोमा र दुर्लभ उत्परिवर्तनका लागि १,००० युरोसम्म किनबेच हुने ओएफबी एजेन्टको भनाइ छ । फ्रान्समा चराको गायन र सौन्दर्य प्रतियोगिताहरूसमेत आयोजना गरिन्छ । यस्ता प्रतिस्पर्धा अझै पनि फ्रान्सको उत्तर क्षेत्र र धेरै बेल्जियममा हुन्छन् । फ्रान्समा संरक्षित प्रजातिहरूको अवैध कब्जा वा पुनः बिक्री गरेको प्रमाणित भएमा तीन वर्षको जेल र डेढ लाख युरोसम्म जरिवानाको व्यवस्था छ । प्रतिबन्धित विषादी र रासायनिक पदार्थ, किटनाशक औषधि प्रयोग गर्नेहरूको निगरानी र तिनलाई पक्राउ गर्ने काम पनि वातावरणीय प्रहरीले गर्दैआएका छन् ।"
भारतमा देशको नाममा विवाद,"(नयाँदिल्ली) जी२० शिखर सम्मेलनअघि भारतमा देशको नाम प्रयोगको विषयमा नयाँ राजनीतिक विवाद उत्पन्न भएको छ । सरकारले इन्डिया को सट्टा भारत प्रयोग गर्न थालेपछि विपक्षीले आपत्ति जनाएका हुन् । भारतीय राष्ट्रपति द्रौपदी मुर्मुका तर्फबाट जी२० को अवसरमा रात्रिभोजका लागि पठाइएको निमन्त्रणा कार्डमा द प्रेसिडेन्ट अफ इन्डिया को स्थानमा द प्रेसिडेन्ड अफ भारत लेखिएपछि यो विषय विवादमा आएको हो । स्वतन्त्रताको ७५ वर्षयता राष्ट्रपतिलाई प्रेसिडेन्ट अफ इन्डिया लेखिँदै आएको थियो । अहिले सत्तारूढ भारतीय जनता पार्टी (भाजपा) ले देशकै नाम फेर्न खोजेको आरोप विपक्षी दलले लगाएका छन् । इन्डियाको पुरानो नाम भारत हो । तर, अन्तर्राष्ट्रियस्तरमा र देशभित्र पनि सरकारी प्रयोजनमा इन्डिया नै प्रयोग हुँदै आएको छ । गत जुलाईमा २८ विपक्षी दलहरूले बनाएको गठबन्धनको नाम इंडियन नेसनल डेभलपमेन्टल इन्क्क्ल्युसिभ अलायन्स (आईएनडीआईए) अर्थात् इन्डिया राखिएको थियो । विपक्षीले देशकै नाम राखेको भन्दै भाजपा पक्ष चिढिएको थियो । उक्त नामकरणविरुद्ध अदालतमा मुद्दा पनि दायर छ । भाजपा र राष्ट्रिय स्वयंसेवक संघले भारतको प्रयोगलाई बढाउनुपर्ने वकालत धेरै पहिलेदेखि गर्दै आएका थिए । तर, अहिले राष्ट्रपति कार्यालयबाट औपचारिक रूपमा पहिलो पटक प्रयोग भएको हो । भारतको संविधानमा इन्डिया र भारत दुवै नाम उल्लेख छ । इन्डिया जुन कि भारत हो,यो राज्यहरूको एउटा संघ हुनेछ संविधानमा उल्लेख छ । भाजपाका नेता तथा सरकारका मन्त्रीहरूले यसलाई संवैधानिक कदमभनेका छन् । तर, विपक्षी दलहरूले अचानक देशको नाम बदल्न खोजेको भन्दै आपत्ति जनाएका छन् । अचानक यस्तो के भयो कि देशको नाम बदलिन खोजिएको छ । विश्वले हामीलाई इन्डियाको नामले चिनेको छ, पश्चिम बंगालकी मुख्यमन्त्री तथा तृणमूल कंग्रेसकी नेतृ ममता बनर्जीले भनिन् । कंग्रेसका महासचिव जयराम रमेशले पनि सामाजिक सञ्जाल एक्स मा प्रधानमन्त्री नरेन्द्र मोदीले इतिहाससँग छेडछाड गरेर इन्डियालाई विभाजित राख्ने प्रयास गरिरहेको बताएका छन् । भाजपाले इन्डिया साइनिङ्ग र डिजिटल इन्डिया जस्ता कार्यक्रम चलाएको स्मरण पनि उनले गराएका छन् । विपक्षी गठबन्धनबाट तर्सिएर सरकारले भारत नामलाई बढावा दिएको पनि विपक्षी दलका नेताहरू आरोप लगएका छन् । कंग्रेस नेता पवन खेडाले प्रधानमन्त्री मोदीलाई अब इन्डिया नाम नै रुच्न छाडेको व्यंग्य गरेका छन् । आम आदमी पार्टीका नेता अरविन्द केजरिवालले विपक्षी गठबन्धनले नाम बदलेर भारत राखेको खण्डमा सरकारले के फेरि देशको नाम बदल्ने हो ? भन्ने प्रश्न उठाएका छन् । उनले देश एक पार्टीको नभएर १ सय ४० करोड नागरिकको भन्दै नाम बदलिने प्रयासलाई जनतासँगको मजाक र देशसँगको गद्दारी भनेर टिप्पणी गरेका छन् । तर, सत्तारूढ दल भाजपाका नेताहरूले यसलाई संवैधानिक र गर्व गर्ने निर्णयका रूपमा व्याख्या गरेका छन् । केन्द्रीय मन्त्री राजीव चन्द्रशेखरले विपक्षीले हरेक कुरामा समस्या देख्ने गरेको भन्दै भारतको वकालत गरेका छन् । यसअघि जी२० को लोगोमा सरकारले भाजपाको चुनाव चिह्न कमलको फूललाई प्रयोग गरेकोप्रति पनि विपक्षीले आलोचना गर्दै आएको थियो । जी२० को कार्यक्रमसँग जोडिएको विषयमा सरकारले इन्डियाको साटो भारतलाई बढावा दिँदै आएको छ । शिखर सम्मेलनका लागि प्रगति मैदानमा निर्माण गरिएको सभास्थलको नाम भारत मंडप राखिएको छ ।"
इन्डोनेसियामा आसियान शिखर सम्मेलन,"जकार्ता (रासससिन्ह्वा) दक्षिणपूर्वी एसियाली क्षेत्रलाई आर्थिक वृद्धिको केन्द्रविन्दुका रूपमा स्थापित गर्ने उद्देश्यका साथ दक्षिणपूर्वी एसियाली राष्ट्रहरूको संगठन (आसियान) को ४३औं शिखर सम्मेलन मंगलबार जकार्तामा सुरु भएको छ । सम्मेलनको उद्घाटन गर्दै इन्डोनेसियाका राष्ट्रपति जोको विडोडोले आसियानलाई एकताबद्ध रहन र कुनै पनि शक्तिका पछाडि नलाग्न आग्रह गरे । आसियान अध्यक्ष उनले सदस्य मुलुकमा एकअर्काको अहित हुने तथा आफ्नो भूमिलाई प्रतिद्वन्द्वीको अखडा नबनाउन आग्रह गर्दै स्थिर, समृद्ध एवं शान्त आसियान निर्माणमा योगदान गर्न आह्वान गरेका हुन् ।तीन दिनसम्म सञ्चालन हुने सम्मेलनमा सदस्य राष्ट्रका नेताहरूले समुदाय र संस्थाका रूपमा आसियानको भविष्यको खाका तयार गर्ने, संगठनलाई अझ गतिशील तुल्याउने तथा क्षेत्रीय आर्थिक वृद्धिका विषयलाई केन्द्रमा राखेर छलफल गर्ने अपेक्षा गरिएको छ । ब्रुनाई, कम्बोडिया, इन्डोनेसिया, लाओस, मलेसिया, म्यान्मा, फिलिपिन्स, सिंगापुर, थाइल्यान्ड र भियतनाम सदस्य रहेको आसियान शिखर बैठकमा म्यान्मा संकटलाई लिएर चिन्ता व्यक्त भएको फ्रान्सेली समाचार समिति एएफपीले जनाएको छ ।"
चीनले ढाकामा बनाइदिएको 'एलिभेटेड एक्सप्रेसवे सञ्चालन,"ढाका (एजेन्सी) बंगलादेशको ढाकामा चीन सरकारद्वारा निर्माण भएको एलिभेटेड एक्सप्रेसवे आइतबारदेखि यातायातका लागि खुला गरिएको छ । यो देशको प्रमुख पूर्वाधार परियोजनामध्ये एक हो । १९७३ किलोमिटर लामो द्रुतमार्ग दुई चिनियाँ कम्पनी र एक थाई कम्पनीको संयुक्त लगानीमा निर्माण गरिएको हो । यो एक्सप्रेसवे बंगलादेशको प्रमुख विमानस्थल हजरत शाहजलाल अन्तर्राष्ट्रिय एयरपोर्टबाट ढाकाको केन्द्रीय कमलापुर स्टेसनसम्म चल्छ ।उद्घाटन समारोहमा बोल्दै बंगलादेशकी प्रधानमन्त्री शेख हसिनाले एक्सप्रेसवे बंगलादेशको सहरी यातायात र मानिसका लागि नयाँ कोसेढुंगा भएको बताइन् । यातायात सञ्चालन भएसँगै यसले बंगलादेशको ट्राफिक जामलाई धेरै कम गर्ने बताइन् । एलिभेटेड एक्सप्रेसवेको अहिले मुख्य भाग निर्माण भएको हो । यसको वास्तविक लम्बाइ भने ४६७३ किमि छ । सन् २०११ जुलाईदेखि सुरु भएको यो परियोजनाको काम २०२४ जुनसम्म सक्ने लक्ष्य छ । यो परियोजनाको कुल लागत ८ हजार ९ सय ४० करोड टाका (बंगलादेशी मुद्रा) छ, जसमध्ये २ हजार ४ सय १३ करोड टाका बंगलादेश सरकारले व्यहोर्नेछ ।"
पेट्रोलियम डिलर्स एसोसिएसनले घटायो ढुवानी बिमा शुल्क,"काठमाडौं (कास) पेट्रोलियम डिलर्स राष्ट्रिय एसोसिएसनले पेट्रोलियम पदार्थको ढुवानी बिमा शुल्क घटाएको छ । नेपाल आयल निगमको डिपोबाट पम्पसम्म इन्धन ढुवानी गरेबापत बिमा शुल्कमा बर्सेनि ठूलो परिमाणमा रकम अपचलन गरेको आरोप लागेपछि एसोसिएसनले शुल्क घटाएको हो । बिमा शुल्कका नाममा निगमले ००६ प्रतिशतका दरले रकम उपलब्ध गराउँदै आएको छ । तर एसोसिएसनले पम्प व्यवसायीबाट ००८ प्रतिशतका दरले रकम उठाउने गरेको थियो । एसोसिएसनले उठाउँदै आएको ढुवानी बिमा शुल्क केही घटाएका छौं । निगमले प्रतिलिटर ६ पैसाका दरले रकम उठाउन अधिकार दिएको छ । त्यसमा भ्याटसहित गरेर गरेर ६ पैसा ६७ दाम उठाउने निर्णय भएको छ, एसोसिएसनका अध्यक्ष लीलेन्द्र प्रधानले भने, अब बिमा कम्पनीले लिने पैसा मात्रै उठाएका छौं । गैरनाफामूलक संस्था भएकै कारण एसोसिएसन भ्याटमा गएको छैन । त्यही भएर भ्याट बिल नकाटिएको उनको भनाइ छ । व्यवसायीकै भनाइअनुसार बिमा कम्पनीबाहेक अन्यले रकम असुल्न अधिकार छैन । एजेन्टले पनि उठाउन पाइँदैन । भ्याट बिल अन्यले दिन पाउँदैनन्, स्वयं कम्पनीले काट्ने हो । तर, एसोसिएसनले ढुवानी बिमा शुल्क भन्दै सामान्य चिर्कटो (रसिद) दिएर रकम उठाउने गरेको छ । यसरी रकम उठाउँदा एसोसिएसनले वार्षिक करोडौं रुपैयाँ अपचलन गरिरहेको आरोप छ । एक वर्षमा मात्रै करोड रुपैयाँभन्दा बढीको अपचलन हुने गरेको पम्प व्यवसायी बताउँछन् । यस्तो प्रवृत्ति दशकदेखि चल्दै आएको उनीहरूको दाबी छ । यसको पुष्टि निगम, बिमा कम्पनी र स्वयं एसोसिएसनका विवरणले पनि देखाउँछन् । निगमले इन्धन बिक्री गरेको परिमाण, बिमा कम्पनीमा तिरेको रकम र एसोसिएसनले उठाएको रकम नै फरकफरक छ । ०७९८० मा पेट्रोल र डिजेल बिक्री गरेका हिसाबले ढुवानी बिमा शुल्क १८ करोड १५ लाख रुपैयाँ संकलन भएको छ । तर एसोसिएसनले राष्ट्रिय बिमा कम्पनीमा १२ करोड ३ लाख रुपैयाँ मात्रै शुल्क बुझाएको छ ।आर्थिक वर्ष ०७८७९ मा पेट्रोल र डिजेल बिक्री गरेका हिसाबले ढुवानी बिमा १६ करोड ७९ लाख रुपैयाँ संकलन भएको छ । तर एसोसिएसनले ११ करोड ५४ लाख मात्रै बिमा शुल्क तिरेको तथ्यांकमा उल्लेख छ । ००८ प्रतिशतका हिसाबले यो रकम झन् बढी हुन्छ, एक पम्प व्यवसायीले भने, तर त्यसको छानबिन कुनै निकायबाट हुन सकेन । निगमको डिपोदेखि व्यवसायीको पम्पसम्म ढुवानी गर्दा एसोसिएसनलाई ढुवानी बिमाको अधिकार छ । त्यसको बिमा शुल्क निगमले नै उपलब्ध गराइदिन्छ । निगमले पेट्रोलियम विक्रेता तथा ग्यास कम्पनीविक्रेताको खर्च मुनाफा शीर्षकबाट बिमाको रकम दिन्छ । बिमा गराउँदा त्यसको भ्याटसहितको बिल उपलब्ध गराउनुपर्ने प्रावधान छ । तर एसोसिएसनले निगमले दिएको अधिकारभन्दा बढी उठाइरहेको थियो । एसोसिएसनले ०६३ सालदेखि नै बिनाभ्याटको बिमा रसिद दिएर व्यवसायीसँग अवैध रूपमा रकम असुलिरहेको छ ।"
मध्यकालीन सम्झौतामार्फत भारतमा ११० मेगावाट बिजुली बिक्रीको अनुमति,"नेपाली बिजुली प्रतियुनिट भारु १० (१६ रुपैयाँ) सम्ममा बिक्री हुन थालेको प्राधिकरणले जनाएको छ । भारतमा गर्मी बढेका कारण विद्युत् माग उच्च हुँदा औसत प्रतियुनिट भारु १० सम्म मूल्य पाएको हो ।प्राधिकरणले ०७८ कात्तिकदेखि भारतमा बिजुली निर्यात गर्दै आएको छ । पहिलो पटक दुई वटा जलविद्युत् आयोजनाबाट उत्पादित ३९ मेगावाट विद्युत् बिक्री सुरु गरेको थियो । ०७९ जेठमा थप ६ वटा आयोजनाको ३६४ मेगावाट बिजुली भारतीय बजारमा प्रतिस्पर्धी दरमा बिक्रीको अनुमति पाएको थियो । ०७९ कात्तिकमा थप दुई गरी कुल १० आयोजनाको स्वीकृत यसअघि नै पाइसकेको छ । मंगलबार थप २ आयोजनाको अनुमतिसँगै १२ जलविद्युत् आयोजना बिजुली प्रतिस्पर्धी बजारमा बेच्न पाउनेछन् ।भारतले गत महिना मात्रै ऊर्जा व्यापार सम्झौता भएका मुलुकलाई सहज हुने गरी क्रस बोर्डर इलेक्ट्रिसिटी ट्रेड नियम परिवर्तन गरेको थियो । उक्त नियमले भारतीय बजारमा बिजुली खरिद तथा बिक्रीका लागि आधा घण्टाअघि निर्णय गर्न मिल्ने सुविधा दिएको छ । नियम परिवर्तनले भारतसँग ऊर्जा सम्झौता भएका देश नेपाल, भुटान, बंगलादेशलगायतले भारतीय ऊर्जा बजार (आईईएक्स) मा वास्तविक समय (रियल टाइम) मा बिजुली खरिदबिक्री गर्ने सुविधा पाएका छन् । त्यसअघि आईईएक्समा डे अहेड का आधारमा बिजुली बिक्री हुने गरेको थियो ।"
विद्युत् व्यापार सम्झौता भारतद्वारा पारित,"भारतको मन्त्रिपरिषद्ले दीर्घकालीन र मध्यकालीन पाँचवर्षे सम्झौतालाई अनुमोदन गरेको खबर आएको छ । तर, आधिकारिक रूपमा पत्र आएको छैन, उनले भने, अबको केही दिनमा जानकारी आउला । भारतसँगको प्रारम्भिक दीर्घकालीन सम्झौतालाई औपचरिक कार्यक्रम गरेर हस्ताक्षर गर्ने तयारी रहेको ऊर्जा जलस्रोत तथा सिँचाइमन्त्री शक्तिबहादुर बस्नेतको भनाइ छ । हामी चाँडै औपचारिक कार्यक्रम गरेर सम्झौतामा हस्ताक्षर गर्छौं, उनले भने । भारतका लागि नेपाली राजदूत शंकरप्रसाद शर्माले मंगलबार भारतीय मन्त्रिपरिषद्ले १० वर्षमा १० हजार मेगावाटको प्रस्ताव पास गरेको सामाजिक सञ्जाल ट्वीटरमार्फत सार्वजनिक गरेका छन् । भारतको मन्त्रिपरिषद्ले आगामी १० वर्षभित्र १० हजार मेगावाट विद्युत् खरिद गर्ने सम्झौता पास गरेको छ । यसले नेपालको आर्थिक विकास र पुनःसंरचनामा महत्त्वपूर्ण भूमिका खेल्न सक्छ, उनले लेखेका छन् ।"
महानिर्देशक नटिक्ने यातायात व्यवस्था विभाग,"विभागलाई बाहिरबाट हेर्ने दृष्टिकोण अझै पनि फरक छ । अहिले सुधार भए पनि पहिला जस्तै यसलाई भ्रष्टाचार हुने निकायका रूपमा लिइन्छ, ती पूर्वमहानिर्देशकले भने, फेरि राम्रोसँग काम गरौं भन्दा साधनस्रोत कम छ, जनशक्ति कम छ, कामको चाप भने पहिलाकै जस्तो छ । सुरुसुरुमा अघि बढाइएका खरिद प्रक्रियामा अहिले समस्या आइरहेको ती महानिर्देशकको भनाइ छ । इम्बोस्ड नम्बर प्लेट जडान गर्ने विषय कसैलाई चित्त बुझेको छैन, यसको खरिद प्रक्रिया जबर्जस्ती गरिएको छ, तत्कालीन महानिर्देशकले दबाब दिएर यसलाई अघि बढाइएको चर्चा छ, ती महानिर्देशकले भने, राम्रोसँग यसको कार्यान्वयन गरिएको छैन, तर बाध्यकारी बनाउन खोजिएको छ । इम्बोस्ड नम्बर प्लेट उपलब्ध गराउने म्याद थप गरेर काम गराउँदा पनि सोचेअनुरूप प्रगति नभएको ती महानिर्देशक बताउँछन् । माग बढी भए पनि त्यसअनुसार लाइसेन्स प्रिन्ट गर्ने मेसिन व्यवस्थापन गर्न सकिएको छैन । यस्तो अवस्थामा नेतृत्व कसरी स्थायी हुन सक्छ ? अहिलेकै अवस्थामा विभागमा काम गर्ने वातावरण नभएको ती महानिर्देशकले जनाए । यता भौतिक पूर्वाधार यातायात मन्त्रालयका सचिव केशवकुमार शर्मा भने केही दिनभित्रमै विभागमा महानिर्देशक पठाइने बताउँछन् । अब धेरै ढिला हुन्न । केही दिनमै महानिर्देशक पठाएर त्यहाँ देखिएका समस्या समाधान गर्दै लैजान्छौं, उनले भने । विभागको नेतृत्व दुईतीन महिनामै फेरिँदा लाइसेन्सलगायत कामका लागि दिनदिनै सेवाग्राहीसँग जोडिने सेवा प्रभावित बन्ने गरेको विभागका पूर्वमहानिर्देशक रूपनारायण भट्टराईले जनाए । दुईतीन महिना बसेर कुरा बुझ्दाबुझ्दै महानिर्देशक सरुवा भइहाल्छन्, उनले भने, यातायात व्यवसायी पार्टीका भ्रातृसंगठन जस्ता छन्, आफूहरूले भनेको नटेरेपछि उनीहरूले महानिर्देशकको सरुवा गराइहाल्छन्, यस्ता विषयमा सरकार कमजोर देखिन्छ । लाइसेन्सको समस्या समाधान गर्न मागअनुसार कार्ड आपूर्तिको ठेक्का व्यवस्थापन गर्नुपर्ने भट्टराईको भनाइ छ । म हुँदा मन्त्रालयले असाध्यै हस्तक्षेप गर्यो । त्यसैले ठेक्का व्यवस्थापनको काम समयमै हुन सकेको थिएन, उनले भने, हस्तक्षेप नगर्ने भए खरिद व्यवस्थापन चाँडो र राम्रो गर्नुपर्छ ।"
ढुसीजन्य रोगले सुक्न थाले सुन्तला,"(सल्यान)सुन्तला उत्पादनको पकेट क्षेत्र घोषणा गरिएको बाग्चौर नगरपालिका८ र ९ कोटमौलामा किसानले लगाएको सुन्तलामा ढुसीजन्य पिंक रोगको प्रकोप देखिएको छ । किसानले ओसिलो तथा बाक्लै सुन्तला लगाएको ठाउँमा रोगको प्रकोप देखिएको हो । रोगका कारण किसानको बगैंचामा फल लागेका सुन्तला बोट सुक्दै गएका छन् । बाग्चौरका दुई वडामा झन्डै ३ सय किसान व्यावसायिक सुन्तला खेतीमा निर्भर छन् । उनीहरूले झन्डै २ हजार रोपनी जग्गामा एक लाखभन्दा बढी सुन्तलाका बोट लगाएका छन् । त्यसमध्ये रोगका कारण करिब २० सुन्तलाका बोट सुकेको कृषि प्राविधिकको भनाइ छ । बगैंचामा रोगको प्रकोप फैलिएपछि कर्णालीका भूमि व्यवस्था, कृषि तथा सहकारीमन्त्री भीमप्रकाश शर्मा विज्ञको टोलीसहित रोगको पहिचान र नियन्त्रण र अनुगमनका लागि किसानको बगैंचामा पुगेका थिए । तीन दशकदेखि व्यावसायिक सुन्तला खेती गरेर वार्षिक २५ देखि ३० लाख रुपैयाँसम्म आम्दानी गर्दै आएका किसान भरतनाथ योगीले ४५ रोपनीमा लगाएका १ हजार बोटमध्ये २ सय हाराहारी बोटमा रोग किराको प्रकोप देखिएको गुनासो गरे । रोगले गर्दा बोट हाँगाबाट सुक्दै गएका छन्, उनले भने, फल झरेका छन्, सुरुमा रोगको पहिचान गर्न सकिएन, अहिले धेरै बोटमा रोग फैलियो । अर्का किसान अंगेश्वर डाँगीले पनि आफ्नो बगैंचामा लगाएका करिब ६ सय सुन्तला बोटमध्ये झन्डै १ सय बोटमा रोगको प्रकोप देखिएको जनाए । ३५ रोपनीमा झन्डै ५ सय बोट सुन्तला लगाएका कोटमौलाकै अर्का किसान रेशम डाँगीले रोगका कारण हाँगा नसुकेका बोटमा फलेका सुन्तलासमेत पहेँलिँदै झर्दै गएको बताए । उनको बगैंचाका झन्डै ६०७० बोट सुन्तलाका एक छेउबाट हाँगा सुक्दै गएका छन् । सुन्तला बिक्री गरेर वार्षिक १० लाख रुपैयाँसम्म आम्दानी हुन्छ, यसैले जीविकोपार्जन भइरहेको छ, उनले भने, यसपालि फलेका फल पनि विस्तारै झर्न थाले, उत्पादन राम्रो नभए वर्षभरिको परिवारको खर्च धान्न समस्या हुन्छ । ५ वर्षअघि सुन्तलामा सिट्रस ग्रिनिङ रोग फैलिएको थियो । बर्सेनि विभिन्न रोग लाग्दा सुन्तलाको उत्पादन घट्दै गएको उनको गुनासो छ । पिंक ढुसीजन्य रोग भएकाले एक बोटमा २५ देखि ४० प्रतिशतसम्म क्षति पुगेको जिल्ला कृषि विकास कार्यालयका निमित्त प्रमुख रेसमबहादुर बस्नेतको भनाइ छ । किसानले सुन्तलामा रोग लागेको जानकारी गराएपछि परीक्षणका लागि हामीले कृषि अनुसन्धान परिषद् (नार्क) मा नमुना पठाएका थियौं, उनले भने, पिंक रोग पुष्टि भएपछि अहिले रोग नियन्त्रणका लागि किसानलाई कपर अक्सिकलराइड नामक विषादी उपलब्ध गराई सुन्तलामा छर्न लगाएका छौं । झन्डै ५ सय थान विषादी किसानलाई वितरण गरिएको र थप २ सय ५० थान विषादी मगाइएको उनले जानकारी दिए । कोटमौलाका दुई वडाले मात्र सुन्तला बिक्री गरेर वार्षिक १० करोड रुपैयाँ भिर्याउँदै आएकामा यस वर्ष झन्डै ४० प्रतिशत उत्पादनमा गिरावट आउने उनको अनुमान छ । बाग्चौर नगरपालिका३, छत्रेश्वरी गाउँपालिका१ र २ दमाचौर, दहखोला, त्रिवेणी गाउँपालिकाको फलाबाङ, शारदा नगरपालिकाको कजेरी, रातामाटा, मार्केलगायत सुन्तला बढी उत्पादन हुने ठाउँमा पनि रोग किराको प्रकोप फैलिएको छ ।"
एकदिवसीयबाट अब ट्वान्टी२० चुनौती,"नेपाली ब्याटरले जसरी भारतीय तीव्र गतिको बलिङ आक्रमणको सामना गरे, त्यसको प्रशंसा गर्नुपर्छ । मैले धेरै लामो समयपछि कुनै टिमले तीव्र गति बलिङविरुद्ध यति धेरै बहादुर भएर खेलेको हेर्न पाएँ ।"
अल्कारेज र सबालेन्का क्वाटरफाइनलमा,"न्युयोर्क (एएफपी) कार्लोस अल्कारेजले सोमबार यूएस ओपन टेनिसको क्वाटरफाइनल यात्रा तय गरेका छन् । महिलातर्फ भने अप्रत्यासित नतिजाको शृंखला कायम रह्यो । हार बेहोर्ने शीर्ष वरीयताकी खेलाडीमा ओसन जाबेर र जेसिका पेगुला रहे । डिफेन्डिङ च्याम्पियन अल्कारेजले अन्तिम आठको यात्राको क्रममा एकै सेटमात्र गुमाएका छन् । यसक्रममा इटालीको म्याटेओ अर्नाल्डमाथि सजिलो जित निकाले । उनले ६१ वरीयताका प्रतिद्वन्द्वीलाई एक घण्टा ५७ मिनेट चलेको खेलमा ६३, ६३, ६४ ले हराए ।अब अल्कारेजले १२ औं वरीयताका एलेक्जान्डर जेभरेभको सामना गर्नेछन् । सन् २०२० को युएस ओपन फाइनल खेलेका जर्मनीका जेभरेभले इटालीका छैटौं वरीयताका यानिक सिनरलाई पाँच सेट लामो खेलमा हराए । यद्यपि यो जित धेरै हदसम्म विवादास्पद रह्यो । गत वर्ष फ्रेन्च ओपनको क्रममा घाइते भएयता अहिले उत्कृष्ट लयमा फर्केका जेभरेभले आर्थर एस स्टेडियममा सिनरमाथि ६४, ३६, ६२, ४६, ६३ को जित रचे ।खेल चार घण्टा ४१ मिनेट चलेको थियो । स्थानीय समयअनुसार रातिको एक बजेर ३९ मिनेट सकिएको थियो । चौथो सेट चलिरहेको बेला जेभरेभप्रति इंगित गर्दै दर्शकदीर्घाबाट हिटलर शब्दको प्रयोग सुनिएको थियो । यसमा उनको चर्को गुनासो रह्यो । खेलकै क्रममा त्यस शब्द प्रयोग गर्ने दर्शकलाई पहिचान गर्दै बाहिर पठाइएको थियो । दर्शकले चिच्याएको मलाई ठीकै लाग्छ, तर जर्मन भएको नाताले हिटलर शब्द प्रयोग गरिएको मलाई ठीक लागेन, खेलपछि जेभरेभले भने ।पुरुषतर्फ आठौं वरीयताका रुसी खेलाडी आन्द्रे रुबलेभले बेलायतका ज्याक ड्रापरलाई ६३, ३६, ६३, ६४ ले हराएर अर्को चरण तय गरे । क्वाटरफाइनलमा रुबलेभले आफ्ना रुसी साथी डानिल मेदभेदेभको सामना गर्नेछन् । उनीहरूबीच नजिकको व्यक्तिगत सम्बन्ध रहँदै आएको छ । सन् २०२१ को युएस ओपन विजेता तथा तेस्रो वरीयताका मेदभेदेभले अस्ट्रेलियाका १३ औं वरीयताका एलेक्स डी मिनारलाई २६, ६४, ६१, ६२ ले पराजित गरे ।महिलातर्फ विश्व नम्बर एक तथा डिफेन्डिङ च्याम्पियन इगा स्वाटेक पराजित भएयता शीर्ष वरीयताका खेलाडीको स्तब्ध हुने क्रम जारी रह्यो । अमेरिकाकी तेस्रो वरीयताकी पेगुला आफ्नै देशकी म्याडिसन केयससँग पराजित भइन् । खेलमा एकपक्षीय स्कोर रह्यो ६१, ६३ । ६१ मिनेटमात्र चलेको खेलमा सन् २०१७ को युएस ओपनको फाइनल खेलेकी १७ औं वरीयताकी केयसको प्रदर्शन प्रभावशाली रह्यो । साथीविरुद्ध खेल्नु सधैं गाह्रो हुन्छ, जितपछि उनले भनिन् । उनले अब विम्बल्डन च्याम्पियन चेक गणतन्त्रकी मार्केटा भोन्ड्रोसोभाको सामना गर्नेछिन् । नवौं वरीयताकी भोन्ड्रोसोभाले अर्को खेलमा अमेरिकाकी गैरवरीयताप्राप्त खेलाडी पेयटन स्टेनर्सलाई ६७ (३७), ६३, ६२ ले हराइन् । ट्युनिसियाकी जाबेर भने चिनियाँ खेलाडी झेङ छिन्वेनसँग सजिलै ६२, ६४ ले पराजित भइन् । न्युयोर्क आएयता फ्लुको सिकार भएकी जाबेरले राम्रो खेल्न सकिनन् । खेलपछि छिन्वेनले भनिन्, म वास्तवमै निकै खुसी छु । अबको विश्व नम्बर एकको लाइनमा रहेकी आर्यन सबालेन्काले रुसकी डारिया कास्टकिनालाई हराएर क्वाटरफाइनल तय गरेकी छन् । स्वाटेक बाहिरिएपछि अर्को साता सबालेन्का विश्व नम्बर एक बन्ने निश्चितभ भएको हो । बेलारुसकी सबालेन्काले ६१, ५१ ले जित हात पारेकी थिइन् । अब उनको भेट चिनियाँ छिन्वेनसँग हुनेछ ।"
रजनीले दिलाइन् स्वर्ण,"(काठमाडौं)घरेलु खेलाडी रजनी श्रेष्ठले काठमाडौंमा भइरहेको ५५ औं एसियन शारीरिक सुगठन तथा फिजिक स्पोर्ट्स च्याम्पियनसिपको दोस्रो दिन मंगलबार स्वर्ण पदक जितेकी छिन् ।उनले महिला शारीरिक सुगठनको ५५ केजी तौल समूहमा भारतकी सविता बानियाँलाई पराजित गर्दै स्वर्ण हात पारेकी हुन् । सविता रजतमै सीमित भइन् । भियतनामकी दिन्ह किम लोनले कांस्य जितिन् । रजनीको सफलतासँगै नेपालले च्याम्पियनसिपमा स्वर्णको संख्या ३ पुर्याएको छ । अघिल्लो दिन विशाल पौडेल र सनम मुलगुठीले नेपाललाई स्वर्ण दिलाएका थिए ।अर्की नेपाली खेलाडी तारा खाइजुले महिलातर्फ १५५ सेमि मोडल फिजिकमा रजत जितिन् । यस स्पर्धामा थाइल्यान्डकी किरातिया छन्त्रतले स्वर्ण र भारतकी निमा डोमा लामाले कांस्य जिते । पुरुषतर्फ १७० सेमि फिजिक विधामा राजु राईले रजत जिते । उनले माल्दिभ्समा सम्पन्न अघिल्लो संस्करणमा कांस्य पदक जितेका थिए । यसमा थाइल्यान्डका वान्चाई कान्जानापिमिनेले स्वर्ण र भियतनामका तरान होङ दुइ थुआनले कांस्य जिते ।पुरुषकै १७० सेमिमाथि रन्जित लामाले कांस्य हात पारे । यसमा थाइल्यान्डका दाम्रोङसाक सोयश्रीले स्वर्ण र मकाउका अउमान किटले रजत पदक जिते । पुरुष ७५ केजी तौलमा नेपालका ललित धिमालले रजतमा चित्त बुझाए । भारतका राहुल चिन्डाले स्वर्ण र जगन्नाथ खुन्तियाले कांस्य जितेका थिए । थाइल्यान्डका पतैवात अल्कावतले स्वर्ण र भारतका प्रकाश प्रधानले रजत जितेको ८० केजी तौलमा नेपालका कृष्णप्रसाद श्रेष्ठले कांस्य प्राप्त गरे । नेपालका खेलाडीले ३ स्वर्ण, ६ रजत र ३ कांस्य गरी कुल १२ पदक जितेका छन् ।"
रेडहर्स र जुट विकास भिड्दै,"(ताप्लेजुङ) ताप्लेजुङ गोल्डकप फुटबल प्रतियोगिताको फाइनलमा बुधबार रेडहर्स फुटबल क्लब इलाम र जुट विकास फुटबल एकेडेमी इटहरी सुनसरी आमनेसामने हुॅदै छन् । दुवै टिम टाइब्रेकरको सहयोगमा फाइनल पुगेका हुन् । भानुजन माविको मैदानमा मंगलबार रेडहर्स इलामले रेडस्टार फुटबल क्लब बिर्तामोडलाई ५४ ले हरायो । जुट विकासले पनि सोमबार पथरी ११ मोरङलाई ५४ ले नै हराएको थियो । रेडहर्स र रेडस्टार दुवैले मंगलबार निर्धारित ९० मिनेटमा ११ गोल गरे । खेलको १५ औं मिनेटमा इलामका आशिष राईको गोल अग्रता लिँदा ७५ औं मिनेटमा बिर्तामोडका जोन ग्लोरीले बराबरी गोल फर्काए । बाॅकी समयमा गोल हुन नसकेपछि खेल टाइब्रेकरमा धकेलियो । बिर्तामोडको तर्फबाट मिलन राई (बी) ले टाइब्रेकरको पहिलो प्रहार नै इलामका गोलकिपर विवेक मगरले रोकेपछि दर्शकका लागि रोचक र रेडस्टारका लागि दबाब बनेको थियो । खेलको छिनोफानो यही गोल बन्यो । इलामबाट विशन लामा, आशिष लावती, पिकेश लोक्ताम, छिरिङ गुरुङ र विवेश मगरले गोल गरे । बिर्तामोडबाट निशन लिम्बू, जिवन गुरुङ, मिलन राई (ए) र मनोज राईले पेनाल्टीमार्फत गोल गरे । मंगलबार म्यान अफ द म्याच इलामका गोलकिपर विवेक भए । उनले ५ हजार रुपैयाँ पाए । केहीबेर वर्षा भए पनि खेल सुचारु भएको थियो । लाखे जात्राका अवसरमा आयोजित प्रतियोगिताको विजेताले ३ लाख ११ हजार र उपविजेताले १ लाख ११ हजार पाउनेछन् ।"
भलिबल खेलाडीलाई पहिलोपल्ट पारिश्रमिक,"काठमाडौं (कास) भलिबल खेलाडीले अबबाट मासिक पारिश्रमिक पाउने भएका छन् । नेपाल भलिबल संघले मंगलबार काठमाडौंमा पत्रकार सम्मेलन गर्दै राष्ट्रिय टोलीका १२ पुरुष र १२ महिला खेलाडीलाई मासिक ५५ हजारका दरले पारिश्रमिक दिने घोषणा गरेको हो ।दाताहरूले पठाएको रकमबाट संघले सेप्टेम्बर, अक्टोबर र नोभेम्बर महिनाको पारिश्रमिक वितरण गरेको छ । नेपाली भलिबल खेलाडीले पहिलो पटक मासिक पारिश्रमिक पाएका हुन् । अमेरिकामा रहेका पूर्वराष्ट्रिय भलिबल खेलाडी राम श्रेष्ठको नेतृत्वमा पूर्वराष्ट्रिय खेलाडी र बिजनेस इन्टरप्रेनियरको सहयोगमा मासिक पारिश्रमिकको व्यवस्था गरिएको हो । अहिले नेपाली भलिबल टोली चीनमा हुने १९ औं एसियाली खेलकुदको तयारीमा छ । नेपाली महिला टोली पहिलो पटक एसियाड खेल्न लागेको हो । भलिबल संघका अध्यक्ष जितेन्द्रबहादुर चन्दले क्रिकेट, फुटबल खेलाडीले मासिक तलब पाउने भलिबल खेलाडीले अहिलेसम्म किन पाएनन् भन्ने सञ्चारकर्मीको प्रश्नपछि आफूहरूले पहल गरेर आज पारिश्रमिक थोरै भए पनि दिन सफल भएको बताए । उनले एसियन गेम्सका लागि खेलाडीलाई केही पकेट खर्च दिने योजना रहेको बताए ।क्रिकेट, फुटबल खेलाडीले मासिक तलब पाउने भलिबल खेलाडीले अहिलेसम्म पाएका छैनन्, केही पहल गर्नुपर्छ भन्ने आवाज उठेपछि हामीले यो पहल गरेका हौं । हामीले आज मासिक ५ हजार भलिबल टिमलाई दिने घोषणा गरेका छाौ । एसियन गेम्सको पूर्वसन्ध्यामा हामीले मासिक पारिश्रमिक दिएका छौं । यसले पनि उहाँहरूलाई केही हौसला मिल्नेछ, उनले भने ।आफ्नो कार्यकालभर विभिन्न सहयोगीसँग सहयोग मागेर भए पनि राष्ट्रिय खेलाडीलाई मासिक पारिश्रमिक दिने अध्यक्ष चन्दले बताए ।"
छोटकरी,"खेलाडी संघमा पुरानै नेतृत्व काठमाडौं (कास) दीपक श्रेष्ठलाई निरन्तरता दिँदै नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) को मंगलबार सम्पन्न निर्वाचनले दुई वर्षका लागि १५ सदस्यीय कार्यसमिति निर्विरोध चयन गरेको छ । करातेका पूर्व खेलाडी तथा प्रशिक्षक श्रेष्ठ दक्षिण एसियाली खेलकुदका दोहोरो स्वर्ण विजेता हुन् । उपाध्यक्षमा आयशा शाक्य (तेक्वान्दो) र दीपक थापा (ब्याडमिन्टन), महासचिवमा शिवसुन्दर गोथे (टेबलटेनिस), सचिवमा मन्देकाजी श्रेष्ठ (कराते) र कोषाध्यक्षमा आङबाबु लामा (उसु) छन् । पदाधिकारीमा दीपक थापाबाहेक अघिल्लो कार्यसमितिका सबै उही जिम्मेवारीमा थिए । थापा भने सदस्यमा थिए । सदस्यमा बास्केटबलका सदीश प्रधान, फुटबलका विकेश कुथु, उसुकी जुनी राई, बक्सिङका अजित गुरुङ, फेन्सिङका सन्जिव लामा, टेबलटेनिसका पुरुषोत्तम वज्राचार्य, सुटिङकी फुलमाया क्याप्छाकी, भलिबलका मानबहादुर श्रेष्ठ र जुडोका सन्जित डंगोल चयन भए । १ उपाध्यक्ष र ३ सदस्यको मनोनयनपछि केन्द्रीय कार्यसमितिले पूर्णता पाउने जनाइएको छ ।रग्बी टोली मलेसियातिरकाठमाडौं (कास) चीनको हाङझावमा हुने १९ औं एसियाली खेलकुदमा भाग लिने नेपाली पुरुष रग्बी टोली विशेष प्रशिक्षणका लागि मंगलबार मलेसियाको क्वालालम्पुर गएको छ । १२ खेलाडी, २ प्रशिक्षक र १ व्यवस्थापकसहित टोली मलेसिया गएको हो । विराट श्रेष्ठको कप्तानीमा रहेको टोलीमा श्रीराम श्रेष्ठ, विक्रम पुरी, निरोज कार्की, विवेश वासु, यदु अधिकारी, झुकेन्द्र राई, विशाल बडु, सविन महत, नवीन महर्जन, पुजन फेवाली र सुमन चौलागाईं छन् । प्रशिक्षकमा श्रीलंकाका विजेलथ सिन र टंकराज गिरी र व्यवस्थापकमा गोविन्द घिमिरे छन् । १६ दिनको प्रशिक्षणपछि नेपाली टोली स्वदेश फर्किएर चीन जाने छ । एसियाडमा नेपालले रग्बीमा पहिलोपल्ट भाग लिन लागेको हो ।जेनिथ स्कुल विजयीकाठमाडौं (कास) जेनिथ स्कुल तेस्रो केएमसी अन्तरविद्यालय बास्केटबल प्रतियोगिताको सिनियर ब्वाइजको क्वाटरफाइनलमा पुगेको छ । मंगलबार जेनिथले बालदीक्षा सदनलाई ४७२३ स्कोरले पराजित गर्यो । जेनिथका सुशील शाहीले २० स्कोर जोडे । जुनियर ब्वाइजमा सनसाइनले इनोभेटिभलाई २११२, एआईएले बालदीक्षालाई २५१४ र पुष्पसदनले नेरिक एकेडेमीलाई १८१२ ले हराए । सनसाइनका विख महर्जनले १४, एआईएका प्रणव शाहले ११ र पुष्पसदनका मातृका बुढाथोकीले ८ स्कोर गरे । सिनियर गर्ल्समा एनसीसीएसले रिलायन्सलाई २२१७, इनोभेटिभले आयोजक केएमसीलाई २११८, चेल्सी वर्ल्ड स्कुलले एलाइट ग्रान्डलाई २११६ र साइपाल एकेडेमीले बालदीक्षालाई ११८ ले पन्छाए । एनसीसीएसकी विभा महर्जनले १२, इनोभेटिभकी रिड्डी मगरले १८, चेल्सीकी सृष्टि शाहले ८ र साइपालकी आयुष्माले ७ स्कोर गरेका थिए ।"

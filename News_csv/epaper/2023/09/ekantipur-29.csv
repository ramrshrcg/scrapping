शीर्षक,विवरण
'रुट फेरेर उत्तरी नाकाबाट सुन तस्करी,"प्रहरीले बरामद सुनमा चिनियाँ नागरिक नै संलग्न रहेको बताए पनि परिचय खुलाएको छैन । सुन तस्करीमा प्रत्यक्ष रूपमा चिनियाँ नागरिक संलग्न रहेको खुलको छ, डीएसपी खड्काले भने, केही भरिया र केही सुन लिन मध्यस्थकर्ता बनेर आएकाहरू पक्राउ परेका छन् । फरारको खोजी जारी छ । पक्राउ परेकाको बयानका आधारमा फरार रहेका स्थानीयसँग पनि सुन रहेको स्रोतको भनाइ छ । प्रहरीले पक्राउ गरेको सुन पेम्बा र माधवले बोकेर आएका थिए । सोही आधारमा तस्करले एक व्यक्ति बराबर २ केजी सुन बोकाएको हुन सक्ने प्रहरीले अनुमान गरेको छ । रोङजिया नाका लामाबगरबाट मात्रै जान सकिन्छ । लामाबगरमा सीमा प्रहरी चौकी, सीमा प्रशासन, सशस्त्रको बीओपी र भन्सार कार्यालय पनि छ । तर स्थानीयको चिनजानको फाइदा उठाएर तस्करले यो रुट प्रयोग गरेको देखिन्छ । लामाबगरभन्दा तल गोगरमा रोल्वालिङ प्रहरी चौकी छ । सोही स्थानमा रहेको माथिल्लो तामाकोशी जलविद्युत् आयोजनामा आउनेजानेको सोधीखोजी र जाँचका लागि समेत चेकपोस्ट छ । उक्त क्षेत्रमा स्थानीयलाई खासै निगरानी नहुने भएकाले तस्करले स्थानीयलाई प्रयोग गरेको प्रहरीको भनाइ छ । लामबगरका एक स्थानीयका अनुसार महिना दिनदेखि यो क्षेत्रमा फरक खालको गतिविधि भइरहेको थियो । केही चिनियाँ मान्छे पटकपटक आएका थिए, उनले भने, यहाँ आउँदा नुर्वसँग भेट्ने गर्थे, हामीले सिनो हाइड्रोका होलान् भनेर वास्ता गरेनौं । सिनो हाइड्रोले तामाकोशी आयोजनामा सिभिल संरचनाको काम गरेको थियो । तस्करले योजना बनाएरै फलाकबाट रोङजिया नाका हुँदै भरियामार्फत सुन तस्करी गरिरहेको हुन सक्ने प्रहरी स्रोतले बतायो । रोङजियाबाट स्थानीयले चरिकोटसम्म ल्याउने र त्यहाँबाट भरिया परिवर्तन गरेर ओसारिने गरेको पनि खुलेको स्रोतको भनाइ छ । पक्राउ परेकालाई दोलखा जिल्ला अदालतबाट आठ दिनको म्याद थप गरी अनुसन्धान बढाइएको डीएसपी खड्काले बताए । पैदलमार्गबाट ठूलो परिमाणमा अवैध ढंगले सुन भित्रिएको अनुमानका आधारमा प्रहरीले उक्त क्षेत्रमा निगरानी बढाएको छ । सुरक्षा संयन्त्र नपुगेको उत्तरी विकट भेगबाट भित्रिएको ४ केजी सुन दोलखा प्रहरीले बरामद गरेसँगै यस्तै अन्य नाका पनि तस्करीमा प्रयोग भएको आशंका छ । त्यसलाई रोक्न सरकारी संयन्त्रको उपस्थिति भने शून्यप्रायः छ । नेपालबाट १५ जिल्लाको १ हजार ४ सय १४ किलोमिटर लम्बाइमा चीनसँग सीमा कायम छ । त्यसमध्ये हिउँ पग्लेको अवस्थामा करिब डेढ दर्जन नाकाबाट मानव आउजाउ गर्न मिल्ने सशस्त्र प्रहरी बल (एपीएफ) ले जनाएको छ । उत्तरी नाकाबाट हुने आवागमन व्यवस्थापन र निगरानी गर्न न सरकारी संयन्त्र छ, न सरकारी प्रयास नै प्रभावकारी बन्न सकेको छ । त्यसको फाइदा उठाएर गिरोहले तस्करी धन्दा चलाउन थालेको हो । भारततर्फ सीमा समस्या देखिएका कालापानी क्षेत्रबाहेक सबै ठाउँमा सुरक्षा उपस्थिति छ । अन्य सरकारी निकाय पनि भारततर्फका सीमा नाकामा तैनाथ छन् । उत्तरतर्फ राज्यको उपस्थिति कमजोर हुँदा यी नाका तस्करीमा प्रयोग हुन सक्ने जोखिम बढेको हो । केही नाकामा उपस्थिति बढाउन पहल भए पनि स्रोतसाधन र सुरक्षा जनशक्ति थप्न नसकिने कारण देखाएर सरकार पन्छिँदै आएको छ । सीमा सुरक्षा र बीओपी विस्तारकै लागि सशस्त्रले करिब ४ हजार ५ सय जनशक्ति बढाउन गत वर्ष गृहमा प्रस्ताव गरे पनि यो अघि बढेको छैन । बीओपी तैनाथ गरिएका नाकाको संरचना पनि मजबुत छैन । सशस्त्रका आईजीपी राजु अर्यालले भारत र चीनतर्फका अन्तर्राष्ट्रिय नाकाको सुरक्षामा सशस्त्र प्रहरीको उपस्थिति बढाउँदै लगिएको बताए । भारतभन्दा चीनतर्फ भौगोलिक विकटता छ । उत्तरतर्फ सीमानजिकै बीओपी राख्न कतिपय ठाउँमा भौगोलिक समस्या छ, त्यसका बाबजुद हालसम्म जोखिम र प्राथमिकता निर्धारण गरेर नौ ठाउँमा राखिसकेका छौं, आईजीपी अर्यालले कान्तिपुरसँग भने, मानव आउजाउ गर्न सक्ने अझै थुप्रै नाका छन्, त्यसलाई समेत मध्यनजर गरेर बीओपी राख्ने नाकाको पहिचान गरिसकेका छौं । साधनस्रोत र सुरक्षा जनशक्ति व्यवस्थापन गरेपछि ती ठाउँमा बीओपी स्थापना गरिनेछ । पछिल्लो पटक ११ महिनामा त्रिभुवन विमानस्थल हुँदै साढे ३ क्विन्टलभन्दा बढी सुन तस्करी गरी भित्रिएको प्रकरणमा प्रहरीको केन्द्रीय अनुसन्धान ब्युरो (सीआईबी) ले अनुसन्धान गरिरहेको छ । त्यसमध्ये पहिलो चरणको अनुसन्धान टुंगिएर जिल्ला सरकारी वकिलको कार्यालय काठमाडौंले संगठित अपराधसमेत ७ वटा कसुरमा चिनियाँसहितका तस्करविरुद्ध जिल्ला अदालतमा मुद्दा दायर गरिसकेको छ । दोस्रो चरणको अनुसन्धान सीआईबीले गरिरहेका बेला चिनियाँ तस्करकै संलग्नतामा स्थल मार्ग हुँदै भित्रिएको ४ केजी सुन दोलखाबाट बरामद हुनुले उत्तरतर्फका अरू नाकाको निगरानी र सुरक्षा तैनाथीमा सरकारको ध्यान जान आवश्यक छ । चीनतर्फ हाल ९ ठाउँमा मात्रै बीओपी छन् । यीमध्ये पनि धेरैजसो नाकाबाट निकै वर राखिएका छन् । हाल दार्चुलाको टिंकर, हुम्लाको हिल्सा, मुस्ताङको नेचुङ (कोरला नाका नजिकै), रसुवाको रसुवागढीकेरुङ, सिन्धुपाल्चोकको तातोपानी र गुम्बा, दोलखाको लामाबगर, संखुवासभाको किमाथाङ्का र ताप्लेजुङको ओलाङचुङगोला गरी ९ ठाउँमा सशस्त्रको बीओपी छ । यीमध्ये अधिकांश बीओपी नाकाबाट निकै वर नेपालतर्फ तैनाथ गरिएको छ । नाका व्यवस्थापनका लागि रहनुपर्ने भन्सार, अध्यागमन, सीमा प्रशासन, क्वारेन्टिनलगायत सरकारी निकायको उपस्थिति पनि शून्य नै छ । हिउँ पग्लेपछि वैशाखजेठदेखि कात्तिक अन्तिमसम्म उत्तरतर्फका नाकाबाट आउजाउ गर्न मिल्छ । तर, त्यसरी हुने अवैध आउजाउ र घूसपैठ तथा तस्करका गतिविधि निगरानीमा भने सरकारी ध्यान पुगेको छैन । बझाङको उरै (धुली), डोल्पाको डोल्पो, यालाभन्ज्याङ, मनाङको ग्लाया भन्ज्याङ, गोरखाको लार्के र छेकम्बार, धादिङको रुबी भ्याली, ताप्लेजुङको झिन्साङचुलीलगायत अरू थुप्रै ठाउँबाट हिउँ पग्लेका बेला तस्कर सीमा वारपार गर्न सक्छन् । गत वर्ष गृह मन्त्रालयका सहसचिव भीष्म भुसालको संयोजकत्वमा गठित अध्ययन समितिले सीमा सुरक्षा र सीमा व्यवस्थापन तथा सीमापार अपराध अनुसन्धान तथा नियन्त्रणसम्बन्धी प्रतिवेदनमा सीमा इलाकाभन्दा निकै वर तैनाथ सशस्त्र र प्रहरीका युनिटबाट प्रभावकारी रूपमा कार्यसम्पादन हुन नसकेको निष्कर्ष निकालेको थियो । प्रतिवेदनले दशगजा नजिकै बीओपी र अरू सरकारी संयन्त्र राख्नुपर्ने सुझाव दिएको थियो । २०७६ कात्तिकमा पनि भारत र चीनतर्फको सीमा व्यवस्थापन गर्न सुझाव कार्यदल गठन गरिएको थियो । उत्तरतर्फको सीमाबारे अध्ययन गर्न परराष्ट्रका सहसचिव कालीप्रसाद पोखरेलको संयोजकत्वमा गठित कार्यदलले काम नै गरेन । किमाथाङ्का, तातोपानी, रसुवाको रसुवागढीकेरुङ, कोरला, हिल्सा र लिमीलाप्चा क्षेत्र वारि नेपालतर्फका नाका व्यवस्थापन निकै कमजोर छ । बीओपी नभएका अरू नाकाको हालत त मानव र सरकारी संयन्त्रको उपस्थिति नै शून्यप्रायः छ ।"
फेवाताल फैलाउने बाटो,"लुकाइएको प्रतिवेदन जब फेला पर्यो०३८ मा नयाँ बाँध बनेपछि आफ्नो जग्गा तालले डुबाएकाले मुआब्जा पाउनुपर्ने भन्दै स्थानीयले तत्कालीन सरकारसमक्ष निवेदन दिए । पुनर्निर्मित बाँधबाट हुन गएको डुबान क्षेत्र सम्बन्धमा देखापरेका समस्या समाधान गर्न ०४० भदौ १० मा सरकारको सचिवस्तरीय निर्णयबाट तत्कालीन पश्चिमाञ्चल क्षेत्रीय सिँचाइ निर्देशकको अध्यक्षतामा ५ सदस्यीय टोली गठन भयो । त्यतिबेला जलस्रोतमन्त्री थिए, पशुपतिशमशेर जबरा । समितिले ०४१ जेठ १५ मा जलस्रोत मन्त्रालयका सचिवसमक्ष पहिलो प्रतिवेदन बुझायो । पुस १८ मा सचिवस्तरीय निर्णयबाट केही बुँदामा थप स्पष्ट पारी अन्तिम प्रतिवेदन बुझाउन समितिलाई जिम्मा दियो । समितिले चैत १२ मा व्यक्तिले दर्ता गरेका कित्ता जग्गा प्राप्ति ऐन, ०३४ बमोजिम मुआब्जा दिनुपर्ने वा मालपोत ऐन ०३४ को दफा २४ (२) बमोजिम दर्ता खारेज गर्नुपर्ने सुझावसहितको प्रतिवेदन बुझायो । सचिवले जलस्रोतमन्त्री जबरालाई प्रतिवेदन बुझाउँदा ठोस निर्णय नभएको भन्दै फाइल मिल्काइदिए । समितिले ०१८ मा पक्की बाँध निर्माण भई ७९३७ मिटरको सतहमा पानी पुग्दा त्यसैले डुबाउ क्षेत्र निश्चित गरेको र ०३१ मा बाँध भत्किएपछि तालको पानीभित्रको जग्गा पनि दर्ता भएको देखिएकाले मुआब्जा नदिई दर्ता बदर गरी लगतकट्टा गर्नुपर्ने सिफारिस गर्दै अन्तिम प्रतिवेदन बुझायो । जलस्रोत मन्त्रालयले तत्कालीन कानुन मन्त्रालयसँग राय माग्यो । कानुन मन्त्रालयले पत्र लेख्दै भन्यो, ०१८ भदौ ९ मा जग्गा प्राप्ति ऐनमा मुआब्जा दिने सिद्धान्त प्रतिपादन भएको हो । ०१८ मा बाँध बाँधेपछि ०३१ सालसम्म कसैले मुआब्जा दाबी नगरेकाले ती जग्गा सरकारी सार्वजनिक थिए भन्ने यसै पुष्टि हुन्छ । ०३२ मा नापी हुनुअघि जग्गाको बाली तिरेको भए ०१८ सालपछि नै मुआब्जाको खोजी हुन्थ्यो ।समितिको प्रतिवेदन र कानुन मन्त्रालयसमेतको रायको आधारमा ०४२ साउन १७ मा मन्त्रीस्तरीय निर्णय भयो । एक, तालको डुबाउ क्षेत्र स्पष्ट हुने गरी रेखांकन गरी सिमाना छुट्याउने र राजपत्रमा प्रकाशित गर्ने । दुई, तालभित्रको जग्गा सम्बन्धमा मालपोत ऐनको दफा २४ अनुसार दर्ता बदर गरी लगतकट्टा गरिदिने । मालपोत ऐन, ०३४ को दफा २४ अनुसार सार्वजनिक पोखरी र पोखरीको डिल कसैले पनि दर्ता गराउन नहुने र उक्त ऐन प्रारम्भ हुनुअघिदेखिको दर्ता गराएको भए पनि खारेज हुने व्यवस्था छ । यही व्यवस्थामा टेकेर मन्त्री जबराले निर्णय गरेका थिए । मुआब्जाको माग गर्ने जग्गाधनीको नेतृत्व पुम्दीभुम्दीका तत्कालीन प्रधानपञ्च पूर्णबहादुर गुरुङले गरेका थिए । सरकारले गुरुङलाई ०४२ भदौ ९ मा कुनै मुआब्जा नपाउने पत्र पठाएको थियो । जबरापछि डीपी अधिकारी जलस्रोतमन्त्री भए । नयाँ मन्त्री आउनेबित्तिकै गुरुङसहित १ सय ८२ जना जग्गाधनी पुनः मुआब्जाको माग गर्दै मन्त्रालय पुगे । यस सम्बन्धमा अघिकै मन्त्रीस्तरको निर्णयबाट टुंगो लागिसकेकाले केही गर्न नसकिने निर्णय जलस्रोत मन्त्रालयले ०४२ चैत १८ मा गर्यो । जग्गाधनी त्यतिमै रोकिएनन् । ०४३ मा यादवप्रसाद पन्त जलस्रोतमन्त्रीका रूपमा आए । जग्गाधनीले मुआब्जा माग गर्दै फेरि निवेदन हाले । मन्त्री पन्तले ०४३ पुस २८ मा साबिककै निर्णयलाई समर्थन गर्दै मुआब्जा दिन नमिल्ने र दर्ता बदर गरी लगतकट्टा गर्नुपर्ने निर्णय गरे । यसरी हेर्दा अतिक्रमित जग्गा बदर गरी लगतकट्टा गर्न तीनपल्ट मन्त्रीस्तरीय निर्णय भएको देखिन्छ । मन्त्रालयअन्तर्गत सिँचाइ विभागले उक्त निर्णयअनुसार लगतकट्टा गराउन पश्चिमाञ्चल क्षेत्रीय सिँचाइ निर्देशनालयलाई ०४६ असोज ९ मा पत्र पठायो । अतिक्रमित जग्गाको लगतकट्टा गर्ने, ताल वरिपरि ३ लहर रूख रोप्ने र तत्काल कार्यान्वयनमा ल्याउने मन्त्रीस्तरीय निर्णय ०४६ पुस २३ मा जलस्रोत मन्त्रालयबाट भयो । उक्त कामकारबाही कार्यान्वयन नहुँदै पञ्चायतविरोधी आन्दोलन चर्कियो । ०४६ चैतमा प्रजातन्त्र पुनर्बहालीपछि पूर्णबहादुर गुरुङसहित तालको जग्गा दर्ता गर्ने अधिकांश जग्गाधनी कांग्रेस प्रवेश गरे । पञ्चले आफ्नो जग्गा खान खोजेको भन्दै कांग्रेस नेताकै दबाबमा जलस्रोत मन्त्रालयको चिट्ठी सिँचाइबाट गायब पारियो । मालपोतबाट फाइल च्यातियो । त्यसपछि उक्त प्रतिवेदन, मन्त्रीस्तरीय निर्णयबारे गुपचुप भयो । हाल सिँचाइ कार्यालयमा फेला परेको उक्त निर्णयलाई समेत सर्वोच्चको पूर्णपाठमा आधार मानिएको छ ।"
अदालतको फैसला कार्यान्वयन गर्छौं,"फैसलाको पूर्णपाठ आउँदा पोखरा महानगरपालिकाका प्रमुख धनराज आचार्य एक कार्यक्रममा सहभागी हुन दक्षिण कोरियामा छन् । उनले सर्वोच्चले गरेका फैसला र आदेशमध्ये अहिलेसम्मकै सबैभन्दा प्रस्ट फैसला यसपल्ट आएको बताए । उनले तीनवटै तहका सरकारको समन्वयमा फैसला कार्यान्वयन गर्ने प्रतिबद्धता पनि दोहोर्याए । अब महानगरपालिका, प्रदेश सरकार, मालपोत, नापी, वनलगायत सम्बन्धित निकायका प्रतिनिधि समेटिएको टास्क फोर्स बनाउँछौं, टेलिफोन संवादमा उनले भने, फैसलाले जे बोलेको छ, त्यसलाई तोकिएको समयभित्रै कार्यान्वयन गर्छौं ।फेवातालको अतिक्रमण भएको जग्गा छानबिन गर्न गठिन समितिका तत्कालीन अध्यक्ष विश्वप्रकाश लामिछानेले यसपल्ट फैसला कार्यान्वयन हुनेमा आशा पलाएको बताए । अहिले प्रस्ट फैसला आएको छ, उनले भने, सिंगो पोखरा र फेवाताल संरक्षणका लागि यो फैसला कोसेढुंगा साबित हुनेछ ।"
नेपालको एक चीन नीति कि सिद्धान्त ?,"कूटनीतिक गतिविधि बढाउने नीतिचीनले नेपालमा निरन्तर कूटनीतिक गतिविधि बढाउने नीति लिएको छ । कोभिड१९ को महामारीपछि करिब तीन महिना आफूलाई आइसोलेसन मा राखेको चीनले पछिल्लो समय नेपाल केन्द्रित गतिविधि बढाएको हो । सेन्टर फर नेपाल एन्ड एसियन स्टडिज (सिनास) का कार्यकारी निर्देशक मृगेन्द्रबहादुर कार्कीले पछिल्लो समय नेपालमा अमेरिकालगायत देश हाबी भएको विश्लेषण गर्दै कूटनीतिक गतिविधि बढाएको बताए । कोभिड महामारी सुरु भएपछि चीन तीन वर्ष आफैं आइसोलेसनमा रहँदा नेपालका कूटनीतिक गतिविधि एकदम कम भए । त्यसबेला नेपालमा अमेरिकालगायत अन्य शक्ति राष्ट्रको प्रभाव बढ्यो भन्ने बुझाइ चीनको छ, उनले भने, त्यसकारण पछिल्लो समय नेपाल केन्द्रित गतिविधि तीव्र पारेको देखिन्छ । पछिल्लो समय उपराष्ट्रपति, प्रधानमन्त्री उपप्रधानमन्त्री एवं गृहमन्त्री र पार्टीका वरिष्ठ नेताहरूले चीन भ्रमण गरेका छन् भने चीनबाट सीपीसी विदेश विभाग प्रमुखलगायत वरिष्ठ अधिकारीले नेपाल भ्रमण गरिसकेका छन् । उपराष्ट्रपति रामसहायप्रसाद यादवले पहिलो विदेश भ्रमण साउन २९ मा चीनबाट सुरु गरे । चीनको कुनमिङमा भएको सातौं चीनदक्षिण एसिया एक्स्पो तथा २७ औं चीन आयातनिर्यात एस्क्पोमा विशेष अतिथिका रूपमा उनी एक साता भ्रमणमा पुगेका थिए । असार १२ मा उपप्रधानमन्त्री एवम् गृहमन्त्री नारायणकाजी श्रेष्ठ सात सदस्यीय प्रतिनिधिमण्डलसहित पाँचदिने भ्रमणका लागि चीन निस्केका थिए । सिचुवान प्रान्तको पश्चिमी चीन अन्तर्राष्ट्रिय मेला को उद्घाटन समारोहलाई विशेष अतिथिका रूपमा उनलाई निम्त्याइएको थियो । उनले त्यहाँ राजनीतिक भेटवार्ता गरे ।प्रधानमन्त्री दाहालले आफ्नो भारत भ्रमणको पूर्वसन्ध्यामा पार्टी महासचिव देव गुरुङलाई साउन २५ मा चीन पठाएका थिए । जेठ ५ मा सीपीसीको अन्तर्राष्ट्रिय विभागको निमन्त्रणामा माओवादी उपाध्यक्ष एवं प्रतिनिधिसभाका पूर्वसभामुख अग्निप्रसाद सापकोटा नेतृत्वको २० सदस्यीय पार्टी प्रतिनिधिमण्डल चीन गएको थियो । भ्रमणका क्रममा सीपीसी विदेश विभाग प्रमुख लिउ च्यान छाओबीच उच्चस्तरीय भेटवार्ता गरेका थिए । वैशाख ७ मा सीपीसीको निमन्त्रणामा एमाले प्रचार विभागका उपप्रमुख विष्णु रिजाल पनि चीन पुगे । उनले सीपीसी विदेश विभागका उपमन्त्री गुओ येसहउसँग कुराकानी गरेका थिए । नेपालले सन् २०१७ मा हस्ताक्षर गरेको बीआरआई कार्यान्वयनबारे नेपालचीन कूटनीतिक परामर्श संयन्त्रको बैठकमा सहभागी हुन परराष्ट्र सचिव भरतराज पौड्याल चैत २२ मा बेइजिङ गएका थिए ।पछिल्लो समय चिनियाँ अधिकारीको पनि नेपालमा भ्रमण बाक्लिएको छ । ७ साउनमा सीपीसी पोलिटब्युरो सदस्यसमेत रहेका नेता युआन च्याच्युन नेपाल भ्रमणमा आएका थिए । त्यसबेला प्रधानमन्त्री दाहालसँग इटालीको रोमबाट भर्चुअल वार्ता गरे भने नेपालमा प्रमुख राजनीतिक दलका नेतासँग कुराकानी गरेका थिए । यस्तै, सीपीसी पोलिटब्युरो सदस्य युआन जियाजुन जोङकिङ प्रतिनिधिमण्डलको नेतृत्व गर्दै साउन ७ मा नेपाल आए । चीनका राष्ट्रपति तथा सीपीसी महासचिव सी चिनफिङका विश्वासपात्र युआनले यहाँका राष्ट्रपति, प्रधानमन्त्री, सत्तारूढ र प्रमुख प्रतिपक्षी दलका नेता, सभामुख र अन्य दलका नेतासँग भेटवार्ता गरे । त्यस्तै, सीपीसीका विदेश विभाग प्रमुख लिउ जियानचाओ चारदिने भ्रमणका लागि ०७९ असार २६ मा नेपाल आएका थिए । उच्च राजनीतिक तहसँग भेटवार्ता गरी उनी फर्किएका थिए ।भदौ २९ मा चिनियाँ राष्ट्रिय जनकंग्रेसका अध्यक्ष ली चान्सु र भदौ ३० मा संस्कृति तथा पर्यटन मन्त्रालयका उपमन्त्री ली चुन पाँचदिने भ्रमणमा सुटुक्क आएर फर्किएका थिए ।"
कांग्रेस महासमिति बैठकमा केन्द्रित,"काठमाडौं (कास) सत्तारूढ कांग्रेस दुई महिनापछि हुने पार्टीको केन्द्रीय महासमिति बैठकमा केन्द्रित हुन थालेको छ । पार्टीको १४ औं महाधिवेशन सम्पन्न भएको दुई वर्षपछि कांग्रेसले मंसिर १३१८ मा महासमिति बैठक बोलाएको हो । २०७८ मंसिरमा सम्पन्न महाधिवेशनले पदाधिकारी र सदस्यको निर्वाचन मात्रै गरेको थियो । ६ महिनाभित्र छुट्टै नीति महाधिवेशन गर्ने निर्णय लिएको थियो । विधानले नीति महाधिवेशनको व्यवस्था नगरेको र सहभागी प्रतिनिधिको विषयमा जटिलता देखिएपछि नीति महाधिवेशनको समेत काम गर्ने गरी महासमिति बैठक बोलाइएको हो । विधानले महाधिवेशन भएको वर्षमा बाहेक प्रत्येक वर्ष महासमिति बैठक बोलाउनुपर्ने व्यवस्था गरेको छ । महासमितिमा समसामयिक राजनीतिक विषयमा विचार निर्माण गर्नुको साथै विधान र नियमावलीका विषयमा छलफल हुने गर्दछ । महामन्त्री गगन थापाले असोज ८ को केन्द्रीय कार्यसमितिको बैठकमा यसपटक विधानबारे छलफल नहुने बताए । उनका अनुसार बैठकमा समसामयिक राजनीतिक र पार्टीको कार्यदिशाबारे वैचारिक छलफल हुनेछ । कांग्रेसले ०७४ र ०७९ मा गठबन्धन राजनीतिलाई प्रधान ठान्दै आएको छ । चुनावी गठबन्धनले कांग्रेसमा वैचारिक धार कमजोर बन्दै गएको भन्दै पार्टी पंक्तिबाट यसको चौतर्फी विरोध भइरहेको छ । अबको महासमिति बैठकमा ०८४ को चुनावमा पार्टी गठबन्धनमा जाने कि नजाने भन्ने प्रस्ट विचार तय हुन सक्छ, कांग्रेसका अर्का एक पदाधिकारीले भने, केन्द्रदेखि तलसम्मकै गठबन्धनको निर्णयलाई लिएर चर्को विरोध भइरहेको छ । यो विषय नै महासमिति बैठकमा प्रमुख एजेन्डा बन्न सक्ने सम्भावना छ । महासमिति तयारीका लागि पार्टी सभापति शेरबहादुर देउवाको नेतृत्वमा मूल समारोह समिति गठन भइसकेको छ । जसमा पदाधिकारी, केन्द्रीय सदस्य, आमन्त्रित सदस्य, प्रदेश कार्यसमितिका सभापति एवं उपत्यकाका तीनै जिल्लाका सभापति, भ्रातृसंस्थाका केन्द्रीय अध्यक्ष सदस्य रहेका छन् । पार्टीको सांगठनिक प्रतिवेदन महामन्त्री थापाले र समसामयिक राजनीतिक विषयको प्रतिवेदन अर्का महामन्त्री विश्वप्रकाश शर्माले प्रस्तुत गर्नेछन् । महासमितिमा करिब २५ सय प्रतिनिधि सहभागी हुनेछन् । कांग्रेस महासमिति बैठकमा ११ जना सदस्य प्रतिनिधिसभाबाट निर्वाचित क्षेत्रबाट निर्वाचित भएर आउनेछन् । पार्टीको १४ औं महाधिवेशनकै बेलामा केही महासमिति सदस्य चयन भइसकेका छन् । त्यतिबेला निर्वाचन हुन नसकेका केही जिल्लामा महासमिति छनोट गर्ने प्रक्रिया अघि बढेको छ । प्रतिनिधिसभा निर्वाचन क्षेत्रमा दुई महिनासहित प्रत्यक्ष ७ जना, महिला, दलित, आदिवासी जनजाति, खस आर्य, मधेशी, थारू, मुस्लिम र पिछडिएका क्षेत्रबाट जनसंख्याको बनोटको आधारमा चार जना समानुपातिक समावेशी सिद्धान्तअनुसार निर्वाचित हुनेछन् । निर्वाचनबाट क्षेत्रबाट मात्रै १८ सय १५ महासमिति सदस्यको प्रतिनिधित्व हुनेछ । त्यसबाहेक केन्द्रीय कार्यसमितिका वर्तमान र निवर्तमान पदाधिकारी र सदस्य, एक कार्यकालका लागि निवर्तमान महासमिति सदस्य, भ्रातृसंस्था र जनसम्पर्क समितिबाट समेत महासमिति सदस्यको प्रतिनिधित्व हुनेछ । कांग्रेसका ३५ देशमा जनसम्पर्क समिति छन् । क्रियाशील सदस्यताका आधारमा एक जनादेखि बढीमा ६ जनासम्म महासमिति सदस्य चयन हुने छन् । भ्रातृ र शुभेच्छुक संस्थाको अधिवेशनबाट ३३ जना महासमिति सदस्य चयन हुनेछन् । १३ भ्रातृसंस्था र १८ शुभेच्छुक संस्था छन् ।"
राष्ट्रसंघीय शान्ति सेनालाई नोबेल पुरस्कार,"सन् १९८८ मा आजकै दिन (सेप्टेम्बर २९) मा संयुक्त राष्ट्रसंघीय शान्ति सेनालाई नोबेल पुरस्कार प्रदान गरिएको थियो । राष्ट्रसंघीय शान्ति सेनाले निकै चुनौतीपूर्ण र अप्ठ्यारो अवस्थामा पनि तनाव कम गर्ने भूमिकाका लागि नोबेल समितिले शान्ति पुरस्कार प्रदान गरेको जनाएको थियो । नोबेल समितिले हरेक वर्ष शान्तिसँगै साहित्य, अर्थशास्त्र, चिकित्सा, भौतिकशास्त्र र रसायनशास्त्र गरी ६ विधामा पुरस्कार प्रदान गर्दै आएको छ । यीमध्ये अर्थशास्त्रबाहेकका नोबेल पुरस्कार १९०१ मा स्थापना गरिएको हो । अर्थशास्त्रको विधा भने १९६८ मा थप गरिएको हो । यस वर्ष नोबेल पुरस्कार आगामी अक्टोबर २ देखि ९ सम्म घोषणा गरिँदै छ ।"
गीति नाटक लिएर देश दौडाहा,"(पोखरा)लाहुरेको कथामा गोर्खा पल्टन, खाडी मुलुकमा जाने कामदारको कथामा परदेशी जस्ता सफल चलचित्र दिइसकेका निर्देशक नारायण रायमाझीको परदेशी२ असोज २६ मा प्रदर्शनमा आउँदै छ । दसैंको छेकोमा हलमा आउने फिल्म युनिट यतिबेला गीति नाटक लिएर देश दौडाहामा छ । चितवन, कोहलपुर, नेपालगन्ज, बुटवल हुँदै चलचित्र युनिट बिहीबार पोखरा आइपुगेको हो । निर्देशक रायमाझी, मुख्य कलाकारद्वय प्रकाश सपुत र केकी अधिकारी गीति नाटक लिएर पोखराका विभिन्न कलेजमा पुगेका छन् । फिल्मको कथा समेटेर तयार गरिएको गीति नाटक विद्यार्थीमाझ प्रदर्शन गरिएको निर्देशक रायमाझीले बताए । उनका अनुसार उच्च शिक्षाका लागि विदेशिने विद्यार्थीको कथामा तयार भएको हो परदेशी २ । १२ कक्षा पास गरेपछि उच्च शिक्षा र आफ्नो सपना पूरा गर्न परिवार छोडेर परदेशिएकाहरूको कथा फिल्ममा छ, उनले भने, त्यही समूहमाझ पुग्नुपर्छ भन्ने ठानेर कलेजकलेज पुगिरहेका छौं । गोर्खा पल्टन र परदेशीभन्दा परदेशी २ फरक रहेको बताउँदै उनले यो फिल्ममा गाउँ, सहर, परिवार र हरेक घरघरको कथा रहेको बताए । यो फिल्म गायक सपुतको डेब्यु फिल्म पनि हो । चलचित्र पत्रकार संघ कास्कीले बिहीबार आयोजना गरेको पत्रकार सम्मेलनमा उनले हिरो बन्ने हुटहुटीले चलचित्रमा काम गरेको बताए । अर्को चलचित्रमा काम गर्नेनगर्नेबारे परदेशी२ प्रदर्शनमा आएको साता दिनपछि मात्रै सोच्ने उनले सुनाए । फिल्म क्षेत्रमा आइसकेपछि रहर मात्रैले पनि नहुँदो रहेछ, उनले भने, जिम्मेवार भएर सोच्नुपर्ने भएकाले अर्को फिल्ममा खेल्ने, नखेल्ने भन्ने सोच बनाइसकेको छैन । परदेशी२ मा अहिलेको समाज सुहाउँदो कथा रहेकाले हरेकखाले दर्शकले मन पराउनेमा उनी आशावादी छन् । फिल्मको प्रिमियर भने शुक्रबार बागलुङमा हुँदै छ । आफ्नो गृह जिल्लामा पहिलो फिल्म प्रिमियर गर्न पाउँदा सपुत निकै रोमाञ्चित छन् । कलाकार केकी अधिकारीले परदेशी२ आफ्नो ३३ औं फिल्म भए पनि टिमसँग काम गर्दा पहिलो महसुस गरेको सुनाइन् । उनले सबैखाले दर्शकलाई जोड्ने किसिमको कथा फिल्ममा भएको बताइन् । फिल्ममा केकी र सपुतसँगै दिलीप रायमाझी, प्रशान्त तामाङ, वर्षा शिवाकोटीलगायतको अभिनय छ । परदेशी मा वैदेशिक रोजगारीको विषय समेटिएको थियो भने यसको सिक्वेलमा विद्यार्थीहरूको विदेश मोह समावेश छ । फिल्ममा अन्य कलाकार नीर शाह, सुशील पोखरेल, सविन बाँस्तोला, रमा थपलिया, भीमा मैनाली, देवेन्द्र बब्लु, रोशनी कार्कीलगायतको अभिनय छ । चलचित्रको छायांकन नेपाल, भारत र अमेरिकामा गरिएको छ । तीन वर्षअघि निर्माण सम्पन्न भएको फिल्मको प्रदर्शन मिति पटकपटक सरेको थियो ।"
तीन दिनदेखि स्वास्थ्यकर्मी सडकमा,"(काठमाडौं)सुरक्षित कार्यस्थलको माग राख्दै चिकित्सकसहित स्वास्थ्यकर्मीले बिहीबार पनि सडकमा प्रदर्शन गरेका छन् । ३ दिनदेखि काठमाडौंका त्रिवि शिक्षण अस्पताल, वीर अस्पताल, पाटनलगायत देशभरका अधिकांश अस्पतालका आवासीय चिकित्सकहरूको अगुवाइमा सुरक्षाको माग राख्दै स्वास्थ्यकर्मीहरू आन्दोलित बनेका हुन् । देशभरका आवासीय चिकित्सक, मेडिकल अधिकृत, स्वास्थ्यकर्मीलगायतले आन्दोलनमा सहभागिता जनाएका नेपाल मेडिकल कलेजका डा विष्णु झाले बताए । स्वास्थ्यकर्मीलाई स्वास्थ्य संस्थामा सुरक्षित काम गर्ने वातावरण नभएको उनले जनाए । पोखराको मणिपाल शिक्षण अस्पताल, लमजुङको लमजुङ अस्पतालमा चिकित्सकमाथि हातपात भएपछि उनीहरू आन्दोलित बनेका हुन् । स्वास्थ्यकर्मीको आन्दोलनका कारण कतिपय अस्पतालमा ओपीडी सेवासमेत अवरुद्ध भएको र ओपीडी सञ्चालन गरेका अस्पतालका पनि स्वास्थ्यकर्मी धर्ना, जुलुसमा सहभागी भएका कारण बिरामीले पाउने उपचार प्रभावित बनेको झाले जनाए । अस्पताल पुगेका बिरामीहरू उपचारबाट वञ्चित भएका गुनासो सर्वसाधारणले गरेका छन् ।गृह मन्त्रालयले बुधबार स्वास्थ्यकर्मीमाथि दुर्व्यवहार गर्नेलाई स्वास्थ्यकर्मी तथा स्वास्थ्य संस्थाको सुरक्षासम्बन्धी ऐन २०६६ (संशोधनसहित) कारबाही गर्न मातहतका निकायलाई निर्देशन दिएको थियो । चिकित्सकले उक्त निर्देशनपछि पनि कारबाहीको ग्यारेन्टी र सुरक्षाको माग राख्दै आन्दोलन जारी राखेका हुन् । दोषीलाई कारबाही हुनेमा चिकित्सकहरू शंका व्यक्त गर्छन् । मणिपाल अस्पतालमा स्वास्थ्यकर्मी अझै सुरक्षित तरिकाले काममा फर्कने वातावरण नभएको चिकित्सकहरूको भनाइ छ । प्रहरीले समेत चिकित्सकमाथि कुटपिट गरेको गुनासो छ । प्रहरी निरीक्षकले नै डाक्टरमाथि कुटपिट गरेको सार्वजनिक वक्तत्व दिएका थिए । झाले नेपाल चिकित्सक संघले आन्दोलनको नेतृत्व नगरे पनि स्वतःस्फूर्त रूपमा विरोधका कार्यक्रम जारी रहेको जनाए । डाक्टर, नर्सलाई जसले जतिबेला पनि आक्रमण गर्न सक्ने अवस्था छ, सुरक्षित छैनौं, उनले भने, पेसाबाट पलायन हुनुपर्ने वा बिदेसिनुपर्ने अवस्था आएको छ । सरकार र संघबीच भदौ ३१ गते चिकित्सक कुटपिटमा संलग्नलाई ऐनअनुसार मुद्दा चलाएर कारबाही अघि बढाउने सहमति भएको थियो । त्यतिबेला हेटौंडाको सन्चो अस्पतालका दुई चिकित्सकमाथि आक्रमण भएपछि संघले देशभरका स्वास्थ्य संस्था ठप्प पारेको थियो । त्यसयता पनि स्वास्थ्यकर्मीमाथि हातपात र दुर्व्यवहारका घटना सार्वजनिक भएका छन् ।बयालपाटा अस्पताल अछामका स्वास्थ्यकर्मीले सामूहिक विज्ञप्ति जारी गरेर भोक, निद्रा नभनी काम गर्दा पनि आक्रमण हुने त्रासले बिरामीको सेवामा समर्पित हुन असमर्थ रहेको जनाएका छन् । आकस्मिकबाहेकका सेवा बन्द गर्ने घोषणा गरिएको छ । असोज ८ गते मणिपाल अस्पतालका डा अनिल शाह र ७ गते लमजुङ अस्पतालका डा सन्दीप अधिकारीमाथि कुटपिट भएको थियो । कुटपिटको आरोपमा पोखरा५ का विनय गुरुङ र बेंसीसहर नगरपालिका७ का वडाध्यक्ष ऋषिराम बस्नेतलाई प्रहरीले प्रक्राउ गरेर म्याद थप गरी अनुसन्धान जारी राखेको छ । यी अस्पताललगायत देशभरका विभिन्न स्वास्थ्य संस्थाका स्वास्थ्यकर्मीमाथि दुर्व्यवहार भएको जनाउँदै चिकित्सकले आन्दोलन जारी राखेका हुन् । दोषीलाई कारबाही र आगामी दिनमा यस्ता घटना नहुने ग्यारेन्टीको माग गरिएको छ ।स्वास्थ्यकर्मीको आन्दोलनले सेवा प्रभावित बनेपछि बिहीबार गृहमन्त्री नारायणकाजी श्रेष्ठ र स्वास्थ्यमन्त्री मोहनबहादुर बस्नेतले आवासीय चिकित्सकका प्रतिनिधिसँग छलफल गरेका थिए । छलफल निष्कर्षविहीन बनेको शिक्षण अस्पताल महाराजगन्जका डासुमन आचार्यले बताए । मणिपाल अस्पताल अझै पनि रणभूमि जस्तो छ । डाक्टरहरू न्याय माग्दै हुनुहुन्छ । अर्को पक्ष राजनीतिक संरक्षणको आडमा धर्ना जुलुस गर्दै छ । त्यस्तो अवस्थामा कसरी काम गर्ने ?, उनले प्रश्न गरे । मेलमिलापमा घटना मिलाउने र सम्झौता गर्ने शंकामा आन्दोलन जारी राख्नुपरेको उनले सुनाए । ऐनमा सुधार गरेर स्वास्थ्यकर्मी र स्वास्थ्य संस्था सुरक्षित रहने वातावरण सरकारले बनाउनुपर्ने आचार्यको भनाइ छ ।चिकित्समाथि भएका कुटपिटको घटना र स्वास्थ्य सेवा प्रभावित भएको विषयमा राष्ट्रिय मानवअधिकार आयोगले बिहीबार विज्ञप्ति जारी गरी ध्यानाकर्षण भएको जनाएको छ । आक्रमण तथा कुटपिटका घटना बन्द गर्न र अत्यावश्यकीय स्वास्थ्य सेवा बन्द नहुने वातावरण बनाउन पनि आयोगले आग्रह गरेको छ । पछिल्लो समय बिरामीको उपचारमा संलग्न चिकित्सक तथा स्वास्थ्यकर्मीमाथि भएका आक्रमण, दुर्व्यवहार र स्वास्थ्य संस्थामा तोडफोडका घटनाप्रति गम्भीर ध्यानाकर्षण भएको आयोगले जनाएको छ । आयोगका प्रवक्ता टीकाराम पोखरेलले जारी गरेको विज्ञप्तिमा कास्की, मकवानपुर, लमजुङ, चितवन जिल्लालगायतका विभिन्न अस्पतालमा कार्यरत चिकित्सकमाथि भएका आक्रमण, दुर्व्यवहार तथा स्वास्थ्य संस्थामा भएको तोडफोड एवं चिकित्सकले आकस्मिकबाहेकका स्वास्थ्य सेवा बन्द गरी आन्दोलनमा उत्रिँदा नागरिकको स्वास्थ्य उपचारमा असर पुगेको उल्लेख छ । चिकित्सकमाथि भएका आक्रमण, स्वास्थ्य सेवाको निरन्तरता तथा बिरामीले भोग्नुपरिरहेको समस्याको आयोगले विभिन्न माध्यमबाट निरन्तर अनुगमन गरिरहेको जनाएको छ । उपचार क्रममा चिकित्सक तथा स्वास्थ्यकर्मीमाथि आक्रमण भएको र त्यसको जवाफमा उपचारमा संलग्न हुनुपर्ने स्वास्थ्यकर्मी आन्दोलनमा उत्रिँदा बिरामी मर्कामा परेको आयोगको भनाइ छ । शान्ति सुरक्षा र घटनामा संलग्नमाथि कानुनी कारबाही माग गर्दै चिकित्सकले असोज ९ र १० गते अस्पतालको आकस्मिकबाहेकका सम्पूर्ण सेवा बन्द गरी आन्दोलनमा उत्रिएका कारण उपचारका लागि आएका बिरामी सेवा पाउनबाट वञ्चित भएको देखिएको छ, आयोगले भनेको छ, चिकित्सकमाथि आक्रमणका शृंखलाबद्ध घटना विगतमा समेत हुँदै आएका थिए । यसबाट स्वास्थ्यकर्मीको मनोबल र स्वास्थ्य संस्थाको प्रभावकारितामा असर परेको देखिन्छ । स्वास्थ्यकर्मी स्वास्थ्य सेवा नै बन्द गरी आन्दोलनमा उत्रिँदा नागरिकको स्वास्थ्योपचारको हकमा असर पर्नुका साथै, स्वास्थ्य संस्थाहरू धराशायी बन्न पुग्ने सम्भावना रहन्छ । आयोगले स्वास्थ्योपचारका क्रममा कुनै चिकित्सक दोषी देखिएमा निजलाई कानुनी कारबाहीको दायरामा ल्याउनुको सट्टा स्वास्थ्य संस्था र सिंगो स्वास्थ्य क्षेत्रलाई नै आक्रमण गर्ने प्रवृत्ति बढ्दै जानु लोकतन्त्र, मानव अधिकार र विधिको शासनविपरीत हुन जाने पनि आयोगको ठहर छ ।"
विद्यालयको खानेपानीमा दिसाजन्य प्रदूषण,"(काठमाडौं)नेपालको साढे ५ प्रतिशत विद्यालयमा उपलब्ध खानेपानीमा दिसाजन्य (फिकल कन्टामिनेसन) देखिएको पाइएको छ । खानेपानी सरसफाइ तथा स्वच्छता (वास) को बुधबार सम्पन्न राष्ट्रिय सम्मेलनमा खानेपानी मन्त्रालयका सिनियर डिभिजनल इन्जिनियर प्रभात श्रेष्ठले प्रस्तुत गरेको तथ्यांकले यस्तो देखाएको हो । ५७ प्रतिशत विद्यालयको खानेपानीमा आर्सेनिक कन्टामिनेसन देखिएको उनको भनाइ छ । विद्यार्थीको स्वास्थ्य र सुरक्षा चिन्ताको विषय रहेकाले यसलाई न्यूनीकरण गर्न आवश्यक रहेको उनले बताए । मुलुकभरका ९७८ प्रतिशत विद्यालयमा खानेपानी पहुँच मात्र रहेको र ७४९ प्रतिशत विद्यालयमा पर्याप्त खानेपानी रहेको श्रेष्ठको दाबी थियो । कार्यक्रममा देखाइएको डकुमेन्ट्रीअनुसार मुलुकमा आधारभूत खानेपानीको पहुँचमा ९४ र आधारभूत सरसफाइको पहुँचमा ९५ प्रतिशत जनता रहेको खानेपानी मन्त्रालयले जनाएको छ । यो तथ्यांक ०७० सालमा क्रमशः ८५ र ७० प्रतिशत थियो । सरकारले ०७६ मै नेपाललाई खुला दिसामुक्त देश घोषणा गरिसकेको छ । यद्यपि राष्ट्रिय जनगणना ०७८ अनुसार अझै पनि ४५ प्रतिशत घरपरिवार शौचालयविहीन छन् । यसकारण पनि खुला दिसामुक्त नेपाल घोषणालाई निरन्तरता दिन चुनौती रहेको मन्त्रालयका सिनियर डिभिजनल इन्जिनियर श्रेष्ठले जनाए । श्रम रोजगार तथा सामाजिक सुरक्षामन्त्री शरतसिंह भण्डारीले स्वच्छ खानेपानी सबै जनताको पहुँचमा पुर्याउनुपर्ने राज्यको दायित्व भएको बताए । सरकारले बनाउने योजना जनसंख्याका आधारमा हुनुपर्ने उनको भनाइ छ । नेपालको संविधानले प्रदान गरेको मौलिक हक सुनिश्चित गर्न र सन् २०३० सम्म तोकेको वास क्षेत्रको लक्ष्य हासिल गर्न रणनीति तयार छ, लक्ष्य स्पष्ट छ, उनले भने, अब खाँचो भनेको कार्य व्यवस्थापन र उचित तवरबाट कार्यान्वयनको छ । कुनै एउटा क्षेत्रले मात्र लक्ष्य हासिल गर्न नसक्ने हुँदा सरकार, प्रदेश सरकार, स्थानीय तह र विभिन्न साझेदारको उपस्थितिले मात्र लक्ष्य हासिल गर्न सक्ने र नेपाली जनताका निम्ति लाभदायक हुने उनले जनाए । हालसम्म चार सयभन्दा बढी पालिकाले वाससम्बन्धी योजना बनाएका छन् । सरकारले यस वर्ष राष्ट्रिय सरसफाइ अभियान सञ्चालन गर्ने घोषणा पनि गरेको छ । यो समीक्षा कार्यक्रमको निष्कर्ष तथा घोषणा नेपालको अब बन्ने १६ औं पञ्चवर्षीय योजनामा समेटिने विश्वाससमेत गरेको छ । सामूहिक प्रयास र प्रतिबद्धताका कारण खानेपानी, सरसफाइ तथा स्वच्छताका क्षेत्रमा महत्त्वपूर्ण काम भएको र अझै बाँकी रहेका कामलाई प्रभावकारी कार्यान्वयनका लागि संयुक्त अभ्यास जारी राख्नुपर्ने खानेपानी मन्त्रालयका सचिव रामआधार साहले बताए । नेपालमा कानुन, नीतिनियम प्रशस्त रहेको र त्यसले आफैंलाई बाँधिरहेको उल्लेख गर्दै असम्भव योजना कार्ययोजनामा नराख्न सहरी विकास मन्त्रालयका सचिव रवीन्द्रनाथ श्रेष्ठले सुझाए । समावेशिता र सीमान्तकृत समुदायलाई प्राथमिकता दिने गरी वासका कार्यक्रम अघि बढाउनुपर्नेमा युनिसेफ नेपालकी कार्यक्रम उपप्रतिनिधि जी ह्युन रहले जोड दिइन् । कानुनमा भएको व्यवस्थालाई प्रभावकारी कार्यान्वयन गरी लगानी बढाउँदै संयुक्त प्रयासबाट खानेपानी सरसफाइ र स्वच्छताको क्षेत्रमा काम हुनुपर्ने उनको तर्क थियो । कार्यक्रममा राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रमुख कार्यकारी अधिकृत अनिल पोखरेलले विभिन्न प्रकारका विपद् व्यवस्थापन र पानीको आवश्यकताबारे जानकारी दिए ।खानेपानी, सरसफाइ र स्वच्छता क्षेत्रको विभिन्न विषयगत क्षेत्रमा गरिने कार्यक्रमलाई समेटेर २० बुँदे घोषणापत्र जारी गर्दै खानेपानी, सरसफाइ तथा स्वच्छता संयुक्त क्षेत्रगत समीक्षा राष्ट्रिय सम्मेलन बुधबार सकिएको छ । खानेपानी मन्त्रालयका सचिव साहको उपस्थितिमा सरकारका तर्फबाट खानेपानी मन्त्रालयका सहसचिव तिरेसप्रसाद खत्री, विकास साझेदारहरूका तर्फबाट एसियाली विकास बैंक (एडीबी) का कन्ट्री डाइरेक्टर अर्नाउड काउचियोस र युनिसेफकी प्रतिनिधि एलिस अकुंगाले हस्ताक्षर गरेकी थिइन् । एसडीजीका लक्ष्यहरू प्राप्त गर्नको लागि लगानी सुरक्षित गर्न बलियो आर्थिक मामला स्पष्ट रूपमा प्रस्तुत गर्ने र वास वित्तीय रणनीति तयार गर्ने घोषणापत्रमा उल्लेख छ । समावेशी, हरित, लचिलो र समावेशी विकास (ग्रिड) सँग वास लगानीलाई पंक्तिबद्ध गर्ने तीनै तहका सरकार र क्षेत्रका सरोकारवालाहरूलाई समर्थन गर्न जलवायु लचिलो वास सेवा वितरण ढाँचा, वासका लागि जलवायु तर्क, क्षमता निर्माण प्रशिक्षण मोड्युल, प्राविधिक दिशानिर्देश र मापदण्डहरू विकास गर्ने घोषणापत्रमा उल्लेख छ ।"
सरकारी जग्गामा पहुँचवालाको रजाइँ,"(वीरेन्द्रनगर)वीरेन्द्रनगरको गुरुयोजना बनाएपछि सुर्खेत उपत्यका नगर विकास समितिले २०२९ सालमा २ सय ३२ बिघा जग्गा स्थानीयबाट अधिग्रहण गर्यो । गुरुयोजनाअनुसार उक्त जग्गा विभिन्न १२ भागमा विभाजन गरी प्रयोग गर्न खरिद गरिएको थियो । तर लामो समय बितिसक्दा पनि योजनाअनुसार काम नहुँदा उक्त जग्गामा पहुँचवाला व्यक्ति र संघसंस्थाले रजाइँ गरिरहेका छन् । शैक्षिक क्षेत्रका लागि २३ बिघा, सार्वजनिक क्षेत्रका लागि ३५ बिघा, सरकारी क्षेत्रका लागि ६१ बिघा, व्यावसायिक क्षेत्रका लागि १० बिघा, पार्क क्षेत्रका लागि ४ बिघा, गोदाम क्षेत्रका लागि १३ बिघा र आवास क्षेत्रका लागि ८६ बिघा जग्गा छुट्याइएको थियो । यस्तै आवास क्षेत्रमा पोखरीका लागि ८ कट्ठा १५ धुर, समितिको आम्दानीका लागि भाडामा दिन सकिने १७ कट्ठा, रिजर्भेसनका लागि १ बिघा र पार्कका लागि १९ कट्ठा जग्गा छुट्याइएको थियो । खुला मैदानलगायतमा पनि त्यतिबेला जमिन विभाजन गरिएको सुर्खेत उपत्यका नगर विकास समितिका अमिन महेश पौडेलले बताए । गुरुयोजनामा कुनै व्यक्ति वा संस्थाका लागि भाडामा दिने वा बिक्री गर्ने गरी जग्गा छुट्याइएको छैन । नगर विकास समितिका पदाधिकारीले भने विभिन्न दलका पार्टी कार्यालय निर्माण, सञ्चारगृह र व्यापारीलाई सरकारी जग्गा बिक्रीवितरण गरेका छन् । समितिले २०५८ मा कांग्रेस, एमाले र राप्रपालाई एकएक घडेरी दिएको थियो भने २०६४ पछि माओवादी, जनमोर्चा र तत्कालीन मधेशी जनअधिकार फोरमलाई जग्गा उपलब्ध गराएको थियो । अहिले एमाले, माओवादी, कांग्रेस र जनमोर्चाले त्यही जग्गामा घर बनाएका छन् । पार्टी कार्यालयहरूले लामो समयदेखि आफ्नो भवन व्यापारिक प्रयोजनका लागि प्रयोग गरेका थिए । वीरेन्द्रनगर नगरपालिकाको पटकपटकको ताकेतापछि अहिले व्यावसायिक सटर भने खाली गरेका छन् ।समितिले २०५८ सालमा आफ्नो मातहत रहेको साढे ९ धुरदेखि १५ धुरसम्मका ६४ वटा घडेरी १ लाख ६० हजार रुपैयाँका दरले बिक्रीसमेत गरेको थियो । उतिबेला आवास क्षेत्रको जग्गा निकै सस्तोमा बिक्री गरिएको स्थानीय अगुवा प्रेम नेपालीले बताए । उनका अनुसार २०६५ मा पनि आवास क्षेत्रकै ११ वटा घडेरी साढे २ देखि ५ लाखसम्ममा बिक्री गरिएको थियो । त्यसबेला कृष्ण खनाल, रमेश ढकाल, रमेश सापकोटा, रमेश पौडेल र नीराजन सापकोटालगायतले जग्गा खरिद गरेका थिए । समितिले नेपाल पत्रकार महासंघ, वीरेन्द्रनगर जेसीस, भेरी एफएमलगायत संस्थालाई पनि जग्गा दिएको छ भने १२ बिघा जग्गा मध्यपश्चिम विश्वविद्यालयलाई हस्तान्तरण गरेको छ । सार्वजनिक जग्गा हचुवाका भरमा वितरण गर्नु राज्यशक्तिको चरम दुरुपयोग भएको नागरिक अगुवा दुर्गा थापाले बताए । समितिका पदाधिकारीले आफूखुसी जग्गा वितरण गर्दा उपत्यकाको गुरुयोजनाअनुसार काम हुन सकेको छैन, उनले भने, जग्गा जथाभावी बाँडेर जथाभावी संरचना निर्माण गर्दा वीरेन्द्रनगरको सुन्दरता नै हराएको छ । समितिले अहिलेसम्म ५ बिघा २ कट्ठा ३ धुर जग्गा वितरण गरिसकेको छ भने १० बिघा १० कट्ठा १३ धुर जग्गा बाँकी छ । समितिको जग्गामा कृषि विकास बैंक, कृषि सामग्री केन्द्र, जनकपुर चुरोट कारखाना, राष्ट्रिय वाणिज्य बैंक, नेपाल वायु सेवा निगम, नेपाल बैंक लिमिटेड, नेसनल ट्रेडिङ लिमिटेड, घरेलु विकास समिति र नेपाल औद्योगिक विकास कर्पोरेसनका भवन बनेका छन् । समितिबाट विभिन्न व्यक्तिले एक प्रयोजनका लागि जग्गा भाडामा लिएर अर्कै काममा प्रयोग गरिरहेका छन् । सरकारी संरचनाको मूल्य कम तिरेर उनीहरूले लाखौं रकम उठाइरहेका हुन् । वीरेन्द्रनगरका सुशील शर्माले नगर विकास समितिबाट गोदाम बनाउनका लागि मासिक २० हजार तिर्ने गरी घर भाडामा लिएका थिए । उनले अहिले गोदाम सञ्चालन नगरी संरचना बनाएर अन्य व्यवसायीलाई भाडामा दिएका छन् । यसमा मःम पसलदेखि सैलुनसम्म खोलिएका छन् ।वीरेन्द्रनगरकै सुनिता लामाले ०७४ मा मासिक ६ हजार ७ सय ५० रुपैयाँ भाडामा क्यान्टिन सञ्चालनका लागि नगर विकास समितिबाट १० मिटर जमिन लिएकी छन् । अहिलेसम्म उनले त्यहाँ न कुनै संरचना बनाएकी छन् न जमिनको भाडा नै तिरेकी छन् । स्थानीय पवन बोहराले पनि मासिक २९ सय ५० रुपैयाँ तिर्ने गरी सरकारी जमिन लिए पनि अहिलेसम्म भाडा तिरेका छैनन् । वीरेन्द्रनगरको हटियालाइनमा पनि सरकारी जग्गामा झन्डै ३० जना व्यापारीले विभिन्न पसल सञ्चालन गरिरहेका छन् । अहिले समितिको जग्गामा १ सय ४४ वटा संरचना बनेको समितिको तथ्यांक छ । पछिल्लो समय भने वीरेन्द्रनगर नगरपालिकाले सरकारी जग्गामा बनेका संरचना हटाउन पहल थालेको छ । जसका लागि असार पहिलो साता नै संरचना हटाउन ३५ दिने सूचना जारी गरिएको थियो । नगर प्रमुख मोहनमाया ढकालका अनुसार वडा ८ मा अतिक्रमित सरकारी जग्गामा पार्किङ निर्माणको काम अघि बढाइएको छ । सरकारी जग्गा एक कार्यका लागि लिएर अर्कै र अनावश्यक प्रयोजन गरेको गुनासो आएकाले त्यस्ता संरचना खाली गराउने प्रयास भइरहेको उनले बताइन् । ढकालले सरकारी जग्गामा बनेका अन्य संरचना हटाएर पार्किङ, पार्कलगायत निर्माण गरिने जानकारी दिइन् । उनले फुटपाथमा निर्माण गरिएका अन्य संरचना हटाउन पनि पहल थालिएको बताइन् ।"
जंगली हात्तीबाट बाली जोगाउनै मुस्किल,"(कञ्चनपुर)पूर्वतर्फ जोगबुडा नदी । पश्चिममा भारत उत्तराखण्डको नगराको घनाजंगल । नदी र जंगल बीचमा पर्छ महाकालीपारिको दोधारा चाँदनी नगरपालिका३ बडुवाल टोल । पश्चिमी कुनाको यो बस्ती जति एकान्त छ, त्यति नै त्रसित र आतंकित छ । सीमाक्षेत्रको घनाजंगलबाट आउने हात्तीको बथानले यहाँका बासिन्दालाई त्रसित बनाएको हो । खेतीपाती जोगाउन स्थानीय रातभरि जाग्राम बस्ने गर्छन् । तैपनि खेतमा बर्सेनि क्षति हुने गरेको छ । जंगल किनारमा त खेतीपाती लाउनुमात्रै हो, बडुवाल टोलका महावीर क्षेत्रीले भने, त्यहाँ बाली भित्र्याउनु त के खेतीपाती लगाएको खेत बाँझो जस्तै देखिन्छ ।क्षेत्रीको ५ कट्ठामा लगाएको धान, मकै र तिल सबै हात्तीले नष्ट गरेको छ । सीमा क्षेत्रमा मकै र तिल छरेका थिए । त्यस वरपर रोपाइँ गरेका थिए । मकै र तिल साउनमै हात्तीले सखाप पार्यो । त्यसपछि धान पनि सखाप पारेको छ । तीन साताअघि हात्तीको बथान आएपछि क्षेत्री थाल ठटाउँदै खेतमा पुगे । बथानबाट छुट्टिएर एक हात्ती आयो । ज्यान जोगाउन भाग्ने बेलामा लडे । उनको खुट्टामा चोट लागेको छ । धान, गहुँ केही पनि भित्र्याउन पाइँदैन, क्षेत्रीले भने, बालीनाली हुर्किने बित्तिकै हात्तीको बथान पुगिहाल्छ, पहिलेपहिले थाल ठटाउँदा भाग्थ्यो, अब थाल ठटाउँदा पनि भाग्दैन । उनका अनुसार ७ वर्षअघि हात्ती रोकथाम गर्न तराई भूपरिधि कार्यक्रम (ताल) मायापुरी मध्यवर्ती सामुदायिक वनको सहयोगमा विद्युतीय तारबार जडान गरिएको थियो । एकदुई वर्ष हात्ती आउन कम भयो तर स्थानीयले नै तारबारको खम्बा निकालेर लगेपछि फेरि पुरानै अवस्था आएको हो । जंगलसँगै जोडिएको खेमबहादुर खत्री र अमर खत्रीको पनि धान र मकै खेती हात्तीले नष्ट गरेको छ । जंगलसँगै जमिन जोडिएका सीमा क्षेत्रका कुनै पनि कृषकले खेतीपाती भित्र्याउन पाउँदैनन् । बडुवाल टोलकी चन्द्रकला मगरको धान खेतीमा पनि हात्तीले क्षति पुर्याएको छ । यो सिजनमा मात्रै तीनचारपटक धानमा हात्ती पसेको उनले बताइन् । बर्सेनि आउने हात्तीबाट कुनै बेला ज्यान जोगाउनसमेत समस्या हुने गरेको छ । पारिको वनमा मात्रै होइन, नेपालतर्फको सामुदायिक वनमा समेत हात्ती पस्ने गरेको छ, उनले भनिन्, घाँसदाउराका लागि जंगल जानसमेत डर हुन्छ ।५ वर्षअघि मायापुरी सामुदायिक वनमा घाँसदाउराका लागि जंगल गएका महिलामाथि हात्तीले आक्रमण गर्दा तीन जनाको मृत्यु भएको थियो । त्यसको एक वर्षअघि भारतीय वनमा घाँसदाउराका लागि गएका एक पुरुषको पनि हात्तीको आक्रमणबाट मृत्यु भएको भएको थियो । हात्तीबाट जोगाउन नसकिने भएकाले कतिपयले सीमा क्षेत्रको जमिन बाँझै छाडेका छन् । खेतीपाती जोगाउन रातभरि अनिँदो बस्नुपर्ने तथा आक्रमण गर्ने डर पनि हुने भएकाले खेत बाँझै छाडेका हुन् । दुई साताअघि मात्रै हात्तीको बथानले बडुवाल टोलमा तिलसरा घर्तीमगरको घर भत्काएको छ ।हात्ती धपाउन स्थानीयले राँको बाल्ने, थाल ठटाउने र साइरन बजाउनेलगायतका गतिविधि गरिरहेका छन् । केही वर्षअघिसम्म ती क्रियाकलापले हात्ती भाग्ने गरेको स्थानीय बताउँछन् तर अहिले जतिसुकै साइरन बजाउँदा र थाल ठटाउँदा पनि नअघाई जाँदैन । बथानमा छावासमेत हुने भएकाले आक्रमण गर्ने जोखिम पनि हुन्छ । हात्तीबाट बर्सेनि खेतीपानी र बस्तु चौपायाको क्षति हुने गरे पनि राहत भने निकै कम पाइने गरेको छ । खेतीपातीको क्षति भएकाको हकमा शुक्लाफाँटा राष्ट्रिय निकुञ्जले राहत वितरण गर्छ तर क्षति भएको जमिनको जग्गाधनी पुर्जा अनिवार्य हुन्छ । सीमा क्षेत्रमा अधिकांश ऐलानी जमिन भएकाले पीडित कृषकहरू राहतबाट वञ्चित हुने गरेका छन् । हामीले पीडित कृषक र क्षतिको विवरण संकलन गरेर नगरपालिकाको विपद् व्यवस्थापन समितिमा बुझाएका छौं, वडा ३ का अध्यक्ष हरिसिंह धनाडीले भने, नगरपालिकाको बजेटबाटै थोरै भए पनि राहत उपलब्ध गराइन्छ । उनका अनुसार बस्तु चौपायाको हकमा भने निकुञ्जबाटै राहत पाइने गरेको छ । अध्यक्ष धनाडीले हात्ती धपाउन राँको बाल्नका लागि डिजेल र साइरन तथा टर्च लाइटहरू वडाबाटै उपलब्ध गराइएको बताए । यसैगरी सीमा क्षेत्रमा विद्युतीय तारबारका लागि समेत पहल भइरहेको उनले बताए । विद्युतीय तारबारका लागि वडा वा नगरपालिकाबाट मात्र धान्न नसकिने भएकाले प्रदेशसभा र प्रतिनिधिसभाका सांसदसँग पहल भइरहेको उनले बताए । बडुवाल टोलमा अढाई सय परिवारको बसोबास छ । केही वर्षअघिसम्म हात्तीको मात्रै होइन बर्खामा जोगबुडा नदीको पनि त्रास थियो । बर्खायाममा जोगबुडा नदीको बाढी बस्तीमा पस्दा ज्यान जोगाउनै मुस्किल हुन्थ्यो । पछिल्लो समय जोगबुडा नदीमा तटबन्ध निर्माण भएपछि बाढीको समस्या टरेको छ तर हात्तीले दुःख दिन भने छाडेको छैन । महाकालीपारि मात्रै होइन, शुक्लाफाँटा राष्ट्रिय निकुञ्ज र दक्षिणी क्षेत्रमा भारतको दुधुवा नेसनल पार्कसँग जोडिएका क्षेत्रमा पनि हरेक सिजनमा हात्तीको त्रास हुने गरेको छ । भीमदत्त, शुक्लाफाँटा र बेदकोट नगरपालिका तथा लालझाडी र बेलडाडी गाउँपालिकामा शुक्लाफाँटाबाट हात्तीको बथान पस्ने गरेको छ । यसैगरी पुनर्वास नगरपालिकामा दुधुवाबाट हात्ती आउने गरेका छन् । यसपटक पनि शुक्लाफाँटा नगरपालिकाको सिमलफाँटा र वन समिति क्षेत्रमा हात्तीले धान बालीमा ठूलो क्षति गरेको छ । यसैगरी बेदकोट नगरपालिकाको हात्तीथला क्षेत्रमा पनि क्षति पुर्याएको स्थानीयले बताएका छन् ।"
क्रिकेटरको पुरस्कार खोइ ?,"नेपाली क्रिकेट टिमले एसियाली खेलकुदअन्तर्गत बुधबार मंगोलियाविरुद्धको खेलमा कीर्तिमान नै कीर्तिमानको पहाड सिर्जना गरेको छ । ट्वान्टी२० मा उच्च स्कोर (३१४ रन), ट्वान्टी२० मा सबैभन्दा धेरै छक्का (२६) प्रहार, दीपेन्द्रसिंह ऐरीद्वारा ९ बलमै अर्धशतक, कुशल मल्लद्वारा ३४ बलमै शतक, विजयी रन अन्तर (२७३ रन) का विश्व कीर्तिमान एकै दिन कायम हुँदा सिंगो नेपाल पुलकित भयो । चीनको हाङचउस्थित चेचियाङ युनिभर्सिटीको मैदानमा भएको जितमा साक्षी बनेका युवा तथा खेलकुदमन्त्री डिगबहादुर लिम्बू खेलपछि नेपाली क्रिकेट टिमलाई बधाई दिन ड्रेसिङ रुममै पुगे । उनले बधाई दिइनसक्दै कप्तान रोहित पौडेलले प्रश्न तेर्स्याए हाम्रो पुरस्कार के भइरहेको छ ?एकै दिन अनेक कीर्तिमान कायम गरेको क्षण पनि क्रिकेट खेलाडीलाई पुरस्कार को विषयले चस्काउने अवस्थामा किन पुर्यायो, सवाल गम्भीर छ । खेलाडीले आफैं पुरस्कार दाबी गरेका होइनन् । खेलाडीलाई प्रोत्साहन गर्न सरकारले नै बनाएको पुरस्कार कार्यविधिअनुरूप पाउनुपर्ने रकम हो । यसबीचमा प्रधानमन्त्री आफैंले घोषणा गरेको रकम पनि खेलाडीको हातमा परेको छैन । यो विषयलाई खेलाडीले पहिलो पटक हाङचउमा उठाएका पनि होइनन् । एसियाली खेलकुदका लागि काठमाडौंबाट बिदाइ हुँदै गर्दा पनि कप्तान पौडेलले घोषित पुरस्कारहरू नपाएको गुनासो गरेका थिए । त्यसअघि प्रधानमन्त्री र मन्त्रीसँगको भेटमा पनि खेलाडीले यो विषय उठाएका थिए । खेलाडीहरूलाई अन्तर्राष्ट्रिय भूमिमै पनि गुनासो गर्न बाध्य बनाउनु खेदजनक छ । मुलुकको अन्तर्राष्ट्रिय प्रतिष्ठाका लागि खेलिरहेका खेलाडीमाथि गरिएको अपमान हो । तनमन खेलमा केन्द्रित गर्नुपर्ने खेलाडीलाई यसले मानसिक पीडा दिइरहेको प्रस्टै देखिन्छ । क्रिकेट खेलाडीले गत फेब्रुअरी र मार्चमा भएको आईसीसी वर्ल्डकप लिग २ क्रिकेटका सिरिज जितेयताको रकम पाउन बाँकी छ । एक खेलाडीले पाउनुपर्ने रकम १७ लाख रुपैयाँ पुगिसकेको छ । जसमा आईसीसी वर्ल्डकप लिग २ का ३ वटा सिरिज जित्दाको जनही ९ लाख, प्रधानमन्त्री पुष्पकमल दाहालले घोषणा गरेको थप २ लाख र एसीसी प्रिमियर कप जित्दै एसिया कप क्रिकेटमा छनोट भएपछिको ६ लाख छ । न्यून स्रोतसाधनमा खेलिरहेका खेलाडीका लागि त्यो रकम सानो होइन । तर, सरकार खेलाडीलाई थप सेवासुविधा बढाएर प्रोत्साहन गर्नुपर्नेमा आफ्नै सार्वजनिक वाचाअनुसारको रकम उपलब्ध गराउन पनि ढिलासुस्ती गरिरहेको छ । खेलकुद पुरस्कार तथा सम्मान कार्यविधि मा क्रिकेट प्रतियोगिताको स्तरअनुसार प्राप्त उपलब्धिका आधारमा खेलाडीका साथै प्रशिक्षक र सहायक प्रशिक्षकफिजियोले पाउने रकम पनि तोकिएको छ । यो रकम युवा तथा खेलकुद मन्त्रालयले उपलब्ध गराउनुपर्ने कार्यविधिमा उल्लेख छ । खेलकुद मन्त्रालयले भने अर्थ मन्त्रालयबाट निकासा नभएको भन्दै खेलाडीलाई रकम उपलब्ध गराएको छैन । पुरस्कार नपाउनेमा उमेर समूहका क्रिकेट खेलाडीसमेत छन् । यो विषय संसद्मा समेत उठिसकेको छ । तैपनि सरकारले रकम वितरणमा तत्परता देखाएको छैन, आश्वासन दिन भने छाडेको छैन । एसियाली खेलकुदमा सहभागी हुने नेपाली टिमका लागि प्रधानमन्त्री कार्यालयमै आयोजित औपचारिक बिदाइमा प्रधानमन्त्री पुष्पकमल दाहालले मन्त्रिपरिषद् निर्णयले भोलि नै घोषित आर्थिक पुरस्कारको रकम दिइने बताएका थिए । तर, घोषणाको साता दिन नाघिसक्दा पनि खेलाडीको हातमा रकम परेको छैन । कप्तान पौडेलले यही विषय खेलकुदमन्त्री लिम्बूलाई सम्झाउँदा तत्कालका लागि खेलाडीले आफ्नो खेलमा ध्यान दिए राम्रो भनेर पन्छाए । सरकारले यसै गरी खेलाडीलाई कहिलेसम्म पन्छाइरहने ?अन्तर्राष्ट्रिय खेलकुदमा नेपाललाई चिनाइरहेको र सम्भावना रहेको खेल क्रिकेट नै हो । पछिल्लो समय एकदिवसीय अन्तर्राष्ट्रिय मान्यता जोगाउन होस् वा एसिया कपमा विश्व शक्ति भारत र पाकिस्तानविरुद्ध प्रदर्शन गर्दा नेपाली क्रिकेट खेलाडीले प्रशंसा कमाएका छन् । एसियाली खेलकुदको पहिलो प्रतिस्पर्धामै अनेक कीर्तिमान राखेर चर्चा कमाइरहेको छ । यस्तो अवस्थामा खेलाडीलाई सरकारले अझ बढी प्रोत्साहन गर्नुपर्छ । खेलाडीले उही गुनासो दोहोर्याउनु नपर्ने गरी रकम तत्काल उपलब्ध गराइनुपर्छ । प्रोत्साहन र हौसलाले खेलाडीमा आत्मविश्वास बढ्छ, उनीहरूले मैदानमा अझ उत्कृष्ट प्रदर्शन गर्न सक्छन् ।"
अपराधीलाई निर्दोष बनाउने कहिलेसम्म ?,"सायद पञ्चायतकालमा पनि यति धेरै कानुन उल्लंघन भएको थिएन होला । अहिले त सरकार र राष्ट्रपतिले चाहे भनेजस्तोसुकै अपराधीले पनि आममाफी पाउने भएका छन् । गणतन्त्र नेपालमा यस्तै हुँदो रहेछ अर्थात् यो व्यवस्थामा नेताले चाहेमा जे पनि गर्दा रहेछन् भन्ने सन्देश गएको छ । हत्या अभियोगमा अदालतबाट आजीवन कारवासको सजाय पाएका रेशम चौधरीले आममाफी पाए । अहिले नेपालगन्जका चेतन मानन्धरको हत्यामा दोषी ठहर भएका रिगल भनिने योगराज ढकाललाई सरकारले आममाफी दिएको छ । १२ वर्ष जेल सजाय काट्न बाँकी छँदै उनको बाँकी सजाए माफी दिएर जेलमुक्त गरिएको हो । अदालतले दोषी ठहरिएका व्यक्तिलाई सरकारले धमाधम छाड्दै जाने हो भने अब अदालत र कानुन किन चाहियो भन्ने प्रश्न उठेको छ ? अब त यस्तै तरिका हो भने न्यायपालिका पनि नेताले चलाए हुन्छ । नेताहरूले कानुनको चीरहरण गर्दै हुनुहुन्छ । भविष्यमा पनि यो गलत निर्णय तपार्ईंहरूको गलाको पासो बन्नेछ । अर्को पक्ष जब अपराधी जेलमुक्त हुन्छ ऊबाट पीडित परिवारका कस्तो तनाव होला ? एक पटक आफ्नै परिवार सम्झनोस् त नेताज्यू । सरकार टिकाउनकै लागि यस्ता क्रूरहत्या, अपहरण, लागूऔषध, मानव बेचबिखन लगायतमा जोडिएको अपराधी छाड्दै जाने हो भने के मुलुकजस्तो रहला ? देशको अवस्था के होला एक पटक सोचौं त । अब त जनताले ढुक्क भएर पनि नपाउने भए । अपराधी जेलमुक्त हुन थालेपछि यस्ता निर्णयले अपराध घट्छ कि बढ्छ ? सरकारले आफ्नो समर्थकले जेल सजाय पनि भोग्न नपर्ने सन्देश दिएको छ । यस्तै हो भने जेलमा रहेका कांग्रेसका मोहमद अफताब आलम जेलमुक्त हुन किन ढिलाइ गरेको ? उनलाई छाड्न किन ढिला ? जेल खाली गर्दा भएन र ? विधिको शासन उल्लंघन र मानव अधिकारको हनन हुँदा कुनै सांसदले पनि आवाज उठाएको पाइँदैन । यस्ता सांसदले देश बनाउँछन् भनेर विश्वास गर्नुपरेको छ । यिनीहरूको विश्वास कहिलेसम्म गर्ने ? अर्कोतर्फ नेताले त विरोध गरेनन्, मानवको पक्षमा बोल्नेहरू किन चुप बसे ? सरकार एकपछि अर्को अपराध गर्दै जाने आम नागरिक मौन बस्ने हो भने देशको अवस्था के होला ? विदेशमा भएको युद्ध अपराध रोक्न धर्ना बस्ने मानव अधिकार तथा शान्ति समाज देशमा भएको अपराधी क्रियाकलापप्रति किन मौन छ ? पुरुषोत्तम घिमिरे, जोरपाटी, काठमाडौं"
पुरातन क्रान्तिकारिता पत्याउन सकिँदैन,"कान्तिपुरमा बुधबार पूर्वप्रधानमन्त्री झलनाथ खनालको लामो लेख प्रकाशित भएको रहेछ । लेख देखेर खुसी लाग्यो । पुस्तक लेख्न पढ्न चाहने नेताहरू नगण्य भएका बेला उहाँको लेख आयो र ध्यान दिएर पढेँ पनि । उहाँले जैनेन्द्र जीवनको शत्रु सिद्धान्तको धङधङी शीर्षकको लेखको चिरफार गर्दै एकोहोरो विरोध गर्नुभएको रहेछ । उहाँले पनि जैनेन्द्रको लेख पढ्नुभएकामा धन्यवाद छ । वर्गशत्रु, सफाया, निर्ममतापूर्वकको दमन, जनताका दलाल, शत्रु उन्मूलनजस्ता शब्दावलीको प्रयोग बडो उत्साहका साथ गरिएको रहेछ । लेखमा समाज विज्ञानका नियम सधैं एउटै हुन सक्दैन भन्ने सानो हेक्का राखिएको देखिन्न । विज्ञानकै पनि धेरै सिद्धान्तहरू परिमार्जन र परिवर्तन हुन्छन् । झन् समाज विज्ञान त आफैं परिवर्तनशील छ । समय, मानिसको चेतना, प्रविधिको प्रयोग र पर्यावरणले सोसियल इन्जिनियरिङका कुराहरू हेरफेर भैरहन्छन् । नेपाली समाजलाई उहाँले पटकपटक दोहोर्याउनुभएका शब्दावलीले धेरै पटक गिजोलेर खण्डहर पारेको छ । त्यसको बदलामा नवसामन्त, नवशोषक वर्गको उदय भएको छ । नवशोषक वर्गका मानिसहरू राज्यका स्रोतमा आधिपत्य जमाउन राजनीतिबाट उदाएको प्रस्ट छ । अब उनीहरूका मुखले क्रान्तिका पुरातन कुराको रटान गर्दा आम जनताले रत्तीभर विश्वास गर्दैन । अब जनता पुँजीवादी, समाजवादी, साम्यवादी, केही सुन्नेवाला छैनन् । नेपाली समाजको आजको वास्तविकतामा बोल्ने हो । त्यसमा जनता तीव्र विकास, जनजीविकाका मुद्दा र देखिने परिवर्तन चाहन्छन् । जनता आफैं खेत बारीमा उत्पादन बढेको, आफ्ना छोराछोरी आफूसँगै रोजगारी गरेर बसेको देख्न चाहन्छन् । उनीहरूले राजनीति लाजनीतिमा परिणत भएको देखिसकेका छन् । त्यसकारण अब शब्दजालमा नलागौं कि महोदय । तुलसीराम खरेल, बिर्तामोड (झापा)"
यस्तो राजनीतिक नेतृत्वबाट के अपेक्षा गर्ने ?,"खुँडा हानेर मान्छे मार्ने अपराधी कुनै राजनीतिक दल वा ऊसाग आबद्ध संगठनको सदस्यको नाताले २० वर्ष कैद बस्नुपर्नेमा ८ वर्षमा सजायमुक्त हुन्छन् । अबिरजात्रा गरेर जेलबाट निस्कन्छ । मारिनेको आफन्त र जघन्य अपराधका लागि जन्मकैदको निर्णय गर्ने न्यायमूर्तिको मनस्थिति कस्तो होला ? यस्तो कारबाहीबाट आपराधिक सोचका मान्छेले राजनीतिक दलसँग आबद्ध हुने गरेका छन् । नेताहरूको यस्तै रबैयाले दलका नेताहरूलाई खुसी तुल्याएर आपराधिक गतिविधि गर्ने योजना बुन्ने प्रवृत्ति अझै बढ्नेछ । आफ्ना दलका कार्यकर्ताले गुण्डाका नाइकेले मान्छे मारेर जन्मकैदको सजाय पाउँदा पनि जेलमुक्त गराउनैपर्ने कस्तो बाध्यता ? त्यस्तो नेता र कार्यकर्ता भएका दल संलग्न गठबन्धनबाट बनेको सरकार सत्तामा टिक्न जे गर्न पनि अग्रसर हुन्छन् भन्ने नकारात्मक सन्देश प्रवाह भएको छ । संविधान दिवसको अवसर पारेर मन्त्रिपरिषद्को सिफारिसको आधारमा राष्ट्रपतिबाट आममाफी दिन लगाउने परिपाटीलाई अन्तर्राष्ट्रिय जगत्ले कसरी हेर्ला ? त्यो पनि अहिले सोचनीय विषय भएको छ । यो ज्यादै निन्दनीय कार्य हो । यस्तो परिपाटीले संविधान दिवसप्रतिको आम नागरिकको धारणा झन्झन् नकारात्मक बन्ने गर्छ । महेशप्रसाद ढुंगाना, नयाा बानेश्वर, काठमाडौं"
१२ करोडको सिलिङ कसको पक्षमा छ ?,"हिजोआज पुँजी बजारको क्षेत्रमा राष्ट्र बैंकले लगाएको १२ करोडको सिलिङबारे निकै बहस हुने गरेको छ । कतिपयले बुझेर या नबुझेर १२ करोडको क्यापले पुँजी बजार ओरालो लागेको बताइरहेका छन् । ३२ सय अंकको सेयर बजार २ हजारमा झरेकाले बजारबाट लगानीकर्ताले १५ खर्ब रुपैयाँ गुमेको बताइरहेका छन् । पूर्वअर्थमन्त्रीद्वय सुरेन्द्र पाण्डे र युवराज खतिवडाले त सरकारले तत्कालै राष्ट्र बैंकको गभर्नरको कानै समातेर १२ करोडको क्याप हटाउनुपर्ने भाषासमेत प्रयोग गरेका छन् । आखिर यो क्याप हो के ? यसले गर्दा नै सेयर बजार घटेको हो त ? यो क्याप सबै सेयर लगानीकर्ताको विरुद्ध छ त ? यसले सानाठूला सबै सेयर लगानीकर्तालाई हानि पुर्याएकै हो त ? अनि यो क्याप हटाउँदा साना लगानीकर्ताको हितमा हुन्छ त ? यस्ता प्रश्नहरूको उत्तर खोज्ने बेला आएको छ । राष्ट्र बैंक, सरकार र लगानीकर्ताहरूविपरीत ध्रुव भएका छन् । यसबाट झनै पुँजी बजार गिजोलिएको छ । यस विषयमा विज्ञहरूको प्रस्ट धारणा आउनु अहिलेको अपरिहार्यता हो । सेयरबजारमा घेरै खेलो फड्को ठूला लगानीकर्ताले इनसाइडर ट्रेडिङ (गुप्त सूचना प्राप्त) गरी बजारलाई आफ्नो स्वार्थमा नचाए भन्ने आधारमा नेपाल राष्ट्र बैंकले २ वर्षअघि सेयर धितो कर्जामा सिलिङ लाउने काम गर्यो । सुरुमा ४१२ को क्याप लगायो । अर्थात् ४४ करोड कर्जा तीन बैंकबाट गरी १२ करोडभन्दा बढी कर्जा एउटै लगानीकर्ताले लिन नपाउने नियम बनायो । नियम बनाउनासाथ पुँजी बजारमा भूकम्प नै आयो । पछिगएर राष्ट्र बैंकले चार करोडको प्रावधान हटाएर एउटै बैंकबाट १२ करोड सेयर धितोकर्जा लिन पाउने बनायो । १२ करोडभन्दा बढी लिनेहरूले १ वर्षभित्र बाँकी कर्जा फिर्ता गर्नुपर्ने नीति ल्यायो । राष्ट्र बैंकले सेयर र सवारीसाधनमा १ सय ५० प्रतिशतको भार पनि लाएको थियो । जसले गर्दा बैंकहरूले यी दुवै शीर्षकमा थप कर्जा दिन मानेनन् । हालै आएर ५० लाखसम्मको सेयर कर्जामा कर्जाको औसत भार एक सय प्रतिशतमै राख्दा साना लगानीकर्ताहरूलाई केही राहत प्राप्त भएको छ । उता ठूला लगानीकर्ताहरू भने यही १२ करोडको क्यापले सेयर बजार घटेको भन्दै राष्ट्र बैंकको चर्को विरोध गर्दै छन् । जसलाई नबुझेरै साना लगानीकर्ताहरू पनि होमा हो मिलाउँदै छन् । जुन स्वयम् साना लगानीकर्ताको हितमा छैन । उनीहरूले के बुझ्न जरुरी छ भने साना लगानीकर्ताहरूको क्षमता १२ करोडसम्म लोन लिन सक्नेछैन । १२ को क्याप हटाएमा केवल ठूला लगानीकर्ताले त्यसको लाभ लिन्छन् । त्यही पुँजीलाई खेलोफड्को गर्दै साना लगानीकर्तालाई नै नोक्सान पुर्याउँछन् । धेरै सेयर कर्जा लिन पाउने नीति रहेमा ठूला लगानीकर्ताले साना कम्पनीका सेयरहरू कर्नरिङ गर्दै सेयर जम्मा गर्ने र पछि मूल्य बढाएर बेच्ने धन्दाबाट लाभ लिने गर्छन् । इनसाइडर ट्रेडिङ गरी एकैपल्ट करोडौंको सेयर खरिद लाभ लिन सक्छन् । यही अस्वास्थ्यकर खेलोफड्कोलाई रोक्न नै १२ करोडको क्याप ल्याइएको थियो । जुन उचित र साना लगानीकर्ताको हितमा थियो । तर यो कुरा साना लगानीकर्ता र पूर्वअर्थमन्त्रीहरू पाण्डे र खतिवडाले बुझ्न सकिरहेका छैनन् । एकपल्ट तथ्य हेरौं, पुँजी बजारमा डिम्याट खाता खोल्ने ४६ लाख जनता छन् । तीमध्ये हरेक दिन दोस्रो बजारमा खेल्ने खेलाडीहरू करिब १० लाख छन् । तीमध्ये पनि १२ करोडभन्दा बढी सेयर कर्जा लिने ठूला खेलाडी ३ सय जना ५९ जना छन् । केवल ३ सय ५९ जना ठूला खेलाडीका लागि १२ करोडको क्याप हटाउनु उचित हो त ? राष्ट्र बैंकले १० लाखको हितमा सोच्ने कि केवल ३ सय ५९ जनाको हितमा ? अहिलेको यक्षप्रश्न यही हो । सेयर बजार २ हजार अंकमा आउनु केवल १२ करोडको क्याप होइन, बैंकको ब्याज बढ्नु, सबैतिर आर्थिक मन्दी छाउनु, बर्सेनि नयाँ आईपीओ, एफपीयो र राइट सेयर जारी हुनु हो । किनकि त्यसले बजारको पैसा सेयर किन्नमै खर्च हुन्छ । त्यसमा सेयरको आपूर्ति बढी मागमा कमी आउनु नै मुख्य कारण हो । गोपाल देवकोटा, गोकर्णेश्वर८, जोरपाटी"
"ईः, बालेन र बदलिँदो क्षितिज","सामान्यतः सार्वजनिक रूपमा बोल्नसमेत नचाहने मेयर, अनि उनलाई बोलेर होइन, झन्डै २०० घण्टा उभिएरै सार्वजनिक रूपमा जवाफदेही बनाउने सडकको प्रतिवाद नेपाली समाजमा आइरहेको प्रवृत्तिगत बदलावको एउटा सूचक हो । चुनाव जितेर काठमाडौं महानगरको मेयर बनेपछि बालेन्द्र शाह (बालेन) ले कसैको कुरा सुनिरहेका थिएनन्, जनस्तरबाटै उठिरहेका आवाजलाई पनि नसुनेझैं गरिरहेका थिए । उनलाई पहिलोचोटि जवाफ दिनुपर्ने, आम मान्छेका मुद्दाप्रति आँखा चिम्लिन नपाउने अवस्थामा ईःले पुर्याएका छन् ।यी ईः को हुन्, के हुन्, के गर्न चाहन्छन् यसबारे मलाई त्यति थाहा छैन । भोलि यिनले कुन बाटो लेलान्, त्यो पनि भन्न सक्दिनँ । तर आजका मितिमा उनले एउटा व्यक्तिको आँट र अग्रसरताले समाजको ठूलो पंक्तिलाई नै उद्वेलित बनाउन सक्दो रहेछ भन्ने देखाएका छन् । सबैभन्दा मुख्य कुरा जसको स्वर हिजो सडकमै दब्ने गर्थ्यो, तिनलाई सामूहिक रूपमा उभिन र बोल्न सक्ने बनाइदिएका छन् । महानगरसँगको सहमतिपत्रमा तीन जना सडक पसलेको पनि हस्ताक्षर रहेछÙ कोही भोजकुमारीको नाम पनि देखें । लाग्यो, हातमुख जोर्ने उपाय नै नभएर सडकमा पुगेका, तर त्यहाँ हरदम नवबर्दीधारी जत्थाबाट लछारपछार खेप्दै आएको वर्ग कम्तीमा अब आफ्नो जिउने अधिकार खोज्ने अवस्थामा पुगेछ । यो सबै ईःको कारणले सम्भव भएको हो । त्यसो भए अब फुटपाथका समस्याको उचित व्यवस्थापन भइहाल्ला त ? त्यो भने त्यति सहज देखिन्न । किनभने यो मामिला राजधानी नगरको बहुमुखी जटिलतासित गाँसिएको छ । अहिले बल्ल सहर, सडक र फुटपाथ कसको हो भन्ने मुद्दामाथि पहिलोचोटि औपचारिक बहस सुरु भएको छ । यसको स्थायी निदान नहुन्जेल कम्तीमा बर्दीधारीहरूले फुटपाथमा थप ज्यादती नमच्चाए हुने ! त्यति भए पनि धेरै हुने थियो ।खासमा अहिले देशैभरि हरेकजसो नगरपालिकाले आफ्नो पहिलो काम भनेको आफ्नै पुलिस बनाउने हो भनेजसरी युवालाई बर्दी थमाउँदै, जनतालाई सेवा दिने होइन, जनतामाथि नै शासन जमाउने होडबाजी गरिरहेको देखिन्छ । यो बेथिति हेर्दा यस्ता नगरप्रहरी नामधारी नयाँनयाँ दस्ताको औचित्य र आवश्यकता छ र भन्नेतर्फ पनि अब विमर्श हुन जरुरी भइसक्यो । किनभने नगरपालिकालाई कुनै कामविशेषमा प्रहरी चाहिएको खण्डमा नेपाल प्रहरीको सहयोग लिए भइहाल्यो । त्यसै पनि मुलुकमा सेनादेखि दुईखाले प्रहरी, प्रदेश प्रहरीहरू र नगर प्रहरीसमेत गरी लाखौं बर्दीधारीहरू भइसके । ईः प्रकरणको अर्को एउटा सकारात्मक पाटो भनेको मेयर बालेनको शैलीमा देखिएको धेरथोर सुधार हो । उनले ढिलै भए पनि सडकसरोकारलाई सुन्ने धैर्य देखाएका छन् । आफूले गर्न सक्ने र नसक्ने काम स्पष्टसित खुलाइदिएका छन् । मुख्य कुरा सार्वजनिक संवादमा आएका छन् । अहिलेको आम दबाबले उनलाई कुनै पनि जननिर्वाचित अगुवा जवाफदेहिताबाट पन्छन पाउँदैन रहेछ भन्ने बोध गराएको हो भने त्यो राम्रै कुरा भयो । यो कुरा उनका आगामी कार्यशैलीहरूबाट छर्लंग हुँदै जाला । बालेन जुन पृष्ठभूमिबाट आए, त्यो हेर्दा उनमा यति बदलाव आउनु पनि ठूलै कुरा हो । उनी कुनै राजनीतिक दलको पिरामिड चढेर, कसैको आशीर्वाद लिएर बल्लतल्ल मेयरमा उक्लिएका थिएनन् । अरू नेताझैं आमसभा वा चर्का भाषण गर्दै चुनाव जितेका पनि होइनन् । उनी सबै परम्परागत तौरतरिकालाई क्रमभंग गर्दै, पुरानाजति कसैलाई उनकै शब्दमा, बाल नदिएरै यो पदमा पुगेका हुन् । यो सफलताबाट उत्पन्न अहम् र आत्मविश्वास उनको बोली, व्यवहार र अनुहारमा प्रस्टसँग झल्कन्छ । सायद उनलाई यही शैली अपनाएरै अझ माथि पुग्छु, राष्ट्रिय राजनीतिमा छाउँछु भन्ने लाग्दो हो । पुराना हरूको कुरा सुन्न थाल्यो भने आफू पनि त्यस्तै भइन्छ कि भन्ने मनोविज्ञान पनि होला । यहाँनेर मैले बालेनबारे अलि चर्चा किन गरेको भने उनी बदलिँदो नेपाली राजनीतिका एक प्रतिनिधि पात्र हुन् । नेपाली राजनीतिमा आइरहेको बदलावलाई ठम्याउन बालेन र बालेनजस्ताहरूको उदयलाई बुझ्नैपर्ने हुन्छ । उनीहरू सबैले अहिले मुलुकमा चौतर्फी ढंगले मुखरित भइरहेको कुनै पनि किसिमको संस्थापनको विरोध गर्ने भाव (एन्टीस्टाब्लिसमेन्ट सेन्टिमेन्ट) लाई प्रतिनिधित्व गरिरहेका छन् । यो सोचले नेता, मन्त्री, प्रधानमन्त्री, प्रहरी, प्रशासन, पत्रकार, बुद्धिजीवी लगायत कसैलाई बाल दिँदैन । यी सबै हाम्रो प्रगति र देशको उन्नतिका बाधक हुन् भन्ने ठान्छ । यथार्थमा मुख्य समस्या मुख्य राजनीतिक दलहरूको असफलता, अकर्मण्यता र अनियमिततासँग जोडिएको छ । सत्तापक्ष र विपक्षबीच भेद नहुने विडम्बनाबाट सृजित छ । हरेक ठूला भ्रष्टाचारमा राष्ट्रिय सहमति हुने रोग उत्पन्न भइरहेको छ । तर समाजमा भित्रभित्रै पन्पनाइरहेको विद्रोही धारले राजनीति, गैरराजनीति लगायत समाजका सबै अंग र तिनका अगुवालाई जोडेर हेर्छ, वा मिसमास गरेर बुझ्छ । हरेक विषयलाई सामान्यीकरण गर्दै सबै उस्तै त हुन् भन्ठान्छ । र, यो अवस्थाको अचुक समाधान पपुलिस्ट नारा दिनेहरूमा देख्छ । कुनै चामत्कारिक हिरो आएर रातारात संकट सुल्झाइदिन्छ भनेर साँच्चै विश्वास गर्छ । यस्तो धारणालाई सामाजिक सञ्जालका अदृश्य लहराहरूले झनै फैलाइदिन्छन् । यस्ता सबैखाले संस्थापनविरोधी सोच आगामी दिनमा अरू विस्तार हुँदै जाने देखिन्छ । यहीँनेर अनुदारवादी दक्षिणपन्थीहरूले पनि आफ्नो हात सेक्न खोजिरहेका हुन् । अर्को दृष्टिबाट हेर्दा, जनतामा निराशा र आक्रोश फैलनु त्यति अस्वाभाविक पनि होइन । किनभने हिजो जसले राजनीतिक परिवर्तन ल्याउन भूमिका खेलेका थिए, उनीहरूले व्यवस्था त परिवर्तन गरे, आफ्नो अवस्था पनि बदले तर जनताको जीवनमा उल्टो खाले परिवर्तन ल्याइदिए । आम मानिसको दैनन्दिनी नै दुष्कर बनाउने गरी बेथिति थप्दै गए । त्यसैले यो जमेको पोखरीमा कसै न कसैले ढुंगा त हान्नु नै थियो पहिले बालेन अघि सरे, अनि रवि लामिछानेहरू । भोलि अरू पनि आउलान् । मूल कुरा यथास्थिति र विसंगतिविरुद्धको त्यो ढुंगा प्रहार क्षणिक प्रतिक्रियामै सीमित रहन्छ कि फलदायी पनि हुन्छ, त्यो अहिल्यै भन्न सकिन्न । कहिलेकाहीँ भने लाग्छ, पुराना नेताहरूले राजनीति गर्न धेरै जान्ने भएकाले नै हाम्रो राजनीति बिग्रिएको हो, बरु राजनीति नबुझ्ने भनिएकाहरूले नै केही गर्लान् कि ! कम्तीमा उनीहरू धेरैसित जोस, जाँगर र केही गरौं भन्ने इच्छाशक्ति त छ, यदाकदा ढंग नपुर्याउनु अर्कै कुरा भयो । यहाँनेर फेरि बालेनमै फर्कंदा, उनको संस्थापनविरोधी सोचले सबैलाई आफ्नोविरोधी या विपक्षी मात्र देख्यो । फुटपाथ पसलेका आवाजलाई समेत पुरानै हरूको उक्साहट ठान्यो । समस्या के भइदियो भने उनले कसैको कुरा सुन्न चाहेनन्, आफैंलाई जिताउने जनताको पनि । जनप्रतिनिधिले त्यसरी संवादको ढोका बन्द गर्नु आफैंमा एउटा समस्या हो । आफ्नो इन्जिनियरिङ पृष्ठभूमिले गर्दा पनि हुन सक्छ, उनको ध्यान मान्छेभन्दा ज्यादा भौतिक पूर्वाधार र ऐतिहासिक सम्पदातर्फ गएको देखियो । जबकि महानगरका मुटु भनेका मान्छे नै हुन् । तिनलाई तिरस्कार गर्दा अन्ततः तिनले फेरि अर्को बालेन खोज्ने हुन् । किनभने हामी त्यसै पनि सदैव नायककै खोजीमा हुन्छौं । सायद बालेनले बल अन्यत्र जान सक्ने ढिलै भए पनि बुझे । ईःले अकस्मात् पाएको समर्थन त्यसको संकेत थियो । मधेश आन्दोलनका बेला प्रहरी ज्यादतीको विरोधमा सिंहदरबार र बालुवाटारका भित्तामा रातो रङ छ्यापेर गिरफ्तारीमा पर्दा होस्, वा संसार बुझ्न दक्षिण एसियाका अनेक गाउँठाउँ पैदलै छिचोल्ने लहडपन देखाउँदा उनी अरूभन्दा अलि फरक हुन् भन्ने उसबेलै देखिन्थ्यो । ईःले राखेको आफ्नो अनौठो नामबाटै यो बुझ्न सकिन्छ । समाजलाई तरंगित पार्न कहिलेकाहीँ यस्तै लहडी आत्मविश्वास चाहिने रहेछ । सडक पसलेहरूमाथि नगर प्रहरीले गरेका अमानवीय ज्यादती तपाईहामीले प्रत्यक्ष वा भिडियोमा देख्दै आएका हौं । त्यसको विरोधमा फेसबुकट्वीटरमा स्टाटसहरूको बाढी नै आए पनि त्यसलाई वास्तविक अर्थमा मुद्दा बनाउने प्रण यिनै ईःले मात्र गर्न सके । त्यसपछि हामी सबै फेरि सेल्फी लिने दौडमा सामेल भयौं । त्यो गलत पनि होइन, किनभने कोही अन्यायविरुद्ध उभिँदै छ भने उसप्रति ऐक्यबद्धता र समर्थन जनाउनु सचेत समाजको परिचायक पनि हो । फेरि प्रतिवादको अगुवाइ जोकसैले गर्न सक्ने पनि होइन, कोही एक जना वा कुनै समूहले त्यसको थालनी गर्छ, बाँकीले त्यसलाई पछ्याउँछन् । यो चल्दै आएको रीत नै हो । यस अर्थमा समाजको गैरराजनीतिक हिस्सा, नागरिक तप्काको समर्थनलाई बुझ्न सकिन्छ । तर अलि नबुझेको कुरा सत्ता चलाइरहेका वा चलाइआएका राजनीतिक दलका नेताहरूचाहिँ कुन मुख लिएर ईःसँग उभिन गएका होलान् ? यसबारे बालेनले गरेको प्रश्न जायज छ अहिलेका मागहरू सही रहेछन् भन्ने, तर वर्षौं सत्ता चलाउँदा वा अहिले पनि आवश्यक कानुन बनाउने हैसियतमा छँदा खोइ फुटपाथ व्यापारलाई व्यवस्थापन गर्ने भूमिका खेलेको ? आखिर यो समस्या भनेको महानगरको मात्र होइन, संघीय र प्रादेशिक सरकारको पनि हो । खासमा यस्तैयस्तै सस्तो लोकप्रियताले बालेन र ईःहरू जन्माउने हो । खासमा जनसरोकारका यस्ता मुद्दाहरूमा प्रमुख राजनीतिक दलहरू देखिएको भए, यी मुद्दा नेताहरूको चासो र प्राथमिकतामा परेको भए ईःहरू सडकमा उभिनै पर्दैनथ्यो । यद्यपि उनले उभिएरै भए पनि विरोधको नयाँ शैली स्थापित गरेका छन् । पहिले पहिले विरोध भनेको उग्र प्रदर्शन गर्नु भन्ने बुझिन्थ्यो । रेलिङ भाँचिन्थे, टेलिफोनका क्याबिनेटहरू तोडिन्थे । पछि त केहीले विरोधका नाममा बन्दुक नै उठाए । नागरिक आन्दोलनहरू पनि नाराजुलुसतर्फै मोडिए । तर ईःले आफ्नो खुट्टा बेस्कन सुन्निने गरी सास्ती पाउँदै भए पनि ठिंग उभिएरै आफ्नो मौन आवाज चौतर्फी फैलाएर देखाए । हिजो डा गोविन्द केसीले गर्ने अनशन वा अचेल माइतीघरतिर गरिने धर्नाभन्दा यो विरोधको नितान्त फरक शैली हो, जुन निकै प्रभावकारी देखिएको छ । माथि भनिएकै वाक्य दोहोर्याऊँ हामी हरदम नायक खोजिरहेका हुन्छौं । १५ वर्षयताकै नाउँहरू सम्झियौं भने थुप्रै अनुहारहरू अगाडि आउँछन्, कति त अहिले गुमनाम नै भइसके । लाग्छ, सहरमा फेरि अर्को नायक जन्मने क्रममा छ ।"
मेरा साना साथी,"अन्त्यमा,मलाई उहिलेदेखि नै काम छाडेर बच्चाबच्चीसँग खेलेर बस्छ भन्ने आरोप लाग्थ्यो । हो, म धेरै महत्त्वपूर्ण भनिएका काम बिसाएर पनि बालबालिकासग्ाँ खेलेर बसिदिन्छु । कामप्रति गम्भीर लगाव भएका कतिपय मान्छेले त्यस कुरालाई त्यति रुचाउँदैनन् । त्यो मेरो मनको कुरा हो, मलाई त्यसो गर्न रमाइलो लाग्छ । म अलिअलि काम छाडेर पनि बालबालिकासँग खेल्छु । नत्र उनीहरूसग्ाँ खेल्ने वा कुरा गर्ने मौका नै कहाँ मिल्छ र ! म बालबालिकालाई मन किन पराउँछु भने उनीहरूको मन, माया र मित्रता जति पवित्र केही छँदै छैन । संसारमा पवित्रताको कुनै सर्वोत्कृष्ट चीज छ भने त्यो बालबालिका हो, बालबालिकाको मनै हो । उनीहरूसँग लुकाउने कुरा केही हुँदैन । छलकपट जानेका हुँदैनन् । यस्तो निश्चलता, पवित्रता र निष्कपटतालाई कसरी व्यापक बनाउने भन्ने कुरा अहिलेको शिक्षाको चुनौती हो ।"
खाएर उडाउने आयात,"देश पूर्ण रूपमा आत्मनिर्भर सायदै हुन्छ । कुनै न कुनै रूपमा वस्तु तथा सेवाको खरिदबिक्री भई नै रहेको हुन्छ, चाहे त्यो विकसित देश होस् वा विकासोन्मुख । आफ्नो देशमा उपभोग गरी बढी भएको वस्तु तथा सेवा निर्यात गरिन्छ भने आफ्नो देशमा पर्याप्त नभएको आवश्यक वस्तु तथा सेवा विदेशबाट खरिद गरी आयात गरिन्छ । आयात र निर्यात कसले कति गर्ने भन्ने विषय देशले खरिद गर्ने क्षमता, मूल्य, उपभोग गर्ने वर्गको आय आदिमा निर्भर गर्छ । कुनै समयमा खाद्यान्नदेखि लत्ताकपडा, जडीबुटी, चिया, कफी लगायतका विविध वस्तु तथा सेवा निर्यात गर्ने हाम्रो देश अहिले ठूलो मात्रामा भौतिक वस्तु आयात गर्छ । शैक्षिक योग्यता हासिल गर्न होस् वा स्वास्थ्य उपचार गराउन, देशबाट बर्सेनि ठूलो रकम बाहिरिएको छ । आर्थिक वर्ष २०८०८१ को जेठसम्मको कुल आयात १४ खर्ब ८० अर्ब ९८ करोड रुपैयाँ बराबरको थियो । गत आर्थिक वर्षमा १७ खर्ब ६३ अर्ब २२ करोड रुपैयाँको आयात गरिएको थियो । यस्तै, आर्थिक वर्ष २०८०८१ को जेठसम्म वस्तु व्यापार घाटा १३ खर्ब ३७ अर्ब ३९ करोड रुपैयाँ छ । गत वर्षको सोही अवधिमा यस्तो व्यापार घाटा १५ खर्ब ७७ अर्ब ३९ करोड रुपैयाँ थियो । गत आवका पहिलो ६ महिनासम्म आयात नियमनका लागि चालिएका कदमबाट आयात प्रभावित हुँदा व्यापार घाटामा सुधार भएको हो ।आयात गरिने वस्तु तथा सेवाले देशमा उद्यमशीलता, रोजगारी, मानिसको आयस्रोत, वस्तुको माग, उत्पादन र उपभोग बढ्ने अवस्था भए आर्थिक वृद्धिमा सकारात्मक प्रभाव पर्न जान्छ । तर विडम्बना नै मान्नुपर्छ आयात केवल उपभोगका लागि गरिन्छ । त्यस्तो आयातलाई खाएर उडाउने आयात भन्दा फरक पर्दैन ।गत साउनमा देशका १४ वटा भन्सार नाकाबाट १ खर्ब ३१ करोड २८ लाख ६१ हजार रुपैयाँ बराबरको आयात भएको तथ्यांक छ । कृषिप्रधान देश जहाँ तरकारी मात्रै एक महिनामा १ अर्ब ३२ करोड ६ लाख २ हजार आयात गरिएको छ, जुन २०७९८० को सोही महिनाको तुलनामा ६९ प्रतिशतले बढी हो । भारतबाट मात्रै एक महिनामा १ अर्ब २६ करोड रुपैयाँको फलफूल आयात गरिएको छ । कुल आयातको करिब दुईतिहाइ भारतबाट मात्रै हुने गर्छ । कुल आयातमध्ये भारत, चीन र अन्य देशतर्फको आयातको अंश क्रमशः ६३३ प्रतिशत, १३७ प्रतिशत र २३० प्रतिशत रहेको छ । गत आर्थिक वर्षमा यसको अनुपात क्रमशः ६२४ प्रतिशत, १३९ प्रतिशत र २३७ प्रतिशत थियो । आयात आर्थिक वर्ष २०८०८१ को पहिलो महिनामा केही मात्रामा घटेको देखिन्छ । बैंकहरूसँग तरलताको कमी हुनुका साथै मौद्रिक नीतिमा चालु पुँजी कर्जासम्बन्धी निर्देशनका कारण कर्जा लगानीमा अन्योल, सेयर बजारमा गिरावट, विश्वव्यापी रूपमा आएको आर्थिक मन्दीका बाछिटा, रुस युक्रेन युद्धले पारेको मूल्यवृद्धिको प्रभावसँगै व्यापार व्यवसायमा आएको शिथिलताले आयात घटेको देखिन्छ । ती अवस्थामा सहज हुनेबित्तिकै आयात पुनः बढ्न सुरु हुने निश्चित छ । खाएर उडाउने आयातलाई कम गर्नका लागि उत्पादन क्षमता बढाउनुपर्छ । मुलुकभित्र सम्भव वस्तु तथा सेवाको उत्पादन गर्न सकियो भने मात्र यस्तो आयातको अंश कम गर्न सकिन्छ । खाएर उडाउने आयात कम गर्न निम्न पक्षको भूमिका प्रभावकारी रहन्छ ।राज्य ः राज्य तथा सरकारका तर्फबाट सहज किसिमका नीति तथा कार्यक्रम तर्जुमा गरी लागू गराउन सक्नुपर्छ । वैज्ञानिक तथा तथ्यपरक कार्यक्रम तर्जुमा गरी त्यसको प्रभावकारी कार्यान्वयन गर्न र गराउन सक्नुपर्छ । उद्यमशीलतामा नवप्रवर्तन ल्याउनका लागि उद्योग तथा व्यवसाय दर्ता प्रक्रियालाई सहज बनाउने, पर्याप्त तालिमको व्यवस्था मिलाउने, लगानी गर्न आवश्यक रकम सहुलियत दरमा उपलब्ध गराउने, कच्चा पदार्थको उपलब्धतामा सहजीकरण गर्ने, उपकरणमा कर छुटको व्यवस्था गर्ने र उत्पादन भएका वस्तु तथा सेवालाई सहज रूपमा उपभोक्तासम्म पुर्याउने माध्यमको सुनिश्चितता गर्न सक्नुपर्छ । केही वर्षअघि वाणिज्य बैंकको एउटा शाखाले कम्तीमा १० वटा सहुलियतपूर्ण कर्जामा लगानी गर्ने प्रावधान ल्याइएको थियो । तर त्यसको कार्यान्वयन कति भयो, कहाँ भयो, कसरी भयो, त्यसको प्रभाव कति रह्यो भन्ने विषयमा अनुसन्धान गर्न जरुरी छ । राष्ट्रिय वाणिज्य बैंक सहुलियतपूर्ण कर्जा वितरण गर्नेमा सबै बैंकभन्दा माथि छ तर तिनै कर्जाको अवस्था कमजोर छ । कर्जा सुरक्षण निगममा सहुलियतपूर्ण कर्जाको बिमा गरिएको भन्ने सन्दर्भमा भाखा नाघेको ५ वर्षपछि मात्र शोधभर्ना पाउने भन्ने व्यवस्थाले बैंक तथा वित्तीय संस्थालाई अप्ठ्यारो स्थिति सृजना भएको छ । तसर्थ राज्य तहबाट नै मापदण्ड बनाएर सीप, क्षमता, दक्षता अनुभव भएका ग्राहकलाई मात्र कर्जा दिने व्यवस्था गर्ने हो कि, धितो रोक्का गरेर मात्र कर्जा दिने कि, व्यवसायको विश्लेषण गरेर दिने कि वा त्यस्ता कर्जाको बिमा गरेर जोखिम बिमाबाट कभर हुने गरेर गर्ने ? ठोस निर्णय हुनु जरुरी छ ।बैंक तथा वित्तीय संस्था ः बैंक तथा वित्तीय संस्था समाजमा स्थापना हुन्छन् । सर्वसाधारण जनताको बचत रकमलाई संकलन गर्छन् अनि त्यसलाई लगानीका रूपमा परिचालन गरी प्राप्त ब्याज आम्दानी तथा अन्य शुल्क तथा कमिसनसमेत आय आर्जन गर्छन् । त्यसबाट निक्षेपको ब्याज, कार्यालय सञ्चालन खर्च, कर्मचारी खर्च, अन्य खर्चसमेत घटाएर लगानीकर्तालाई लाभांश प्रदान गर्छन् । बैंक तथा वित्तीय संस्था ग्राहकको साथी बन्न सक्नुपर्छ न कि साहु । जो व्यक्ति उद्यम गर्न चाहन्छ, उसको कामको प्रभाव समाजमा पर्न सक्छ, उपभोगमा, रोजगारीमा, आयातमा पर्न सक्छ भने त्यस्ता वर्ग, समुदाय खोजी लगानी गर्न सक्नुपर्छ । बैंक तथा वित्तीय संस्थाले साना तथा मझौला कर्जा, कृषिसँग सम्बन्धित कर्जा, पर्यटनसँग सम्बन्धित कर्जामा लगानी बढाउन सक्छन् । यस्ता क्षेत्रको पहिचान, विश्लेषण, मूल्यांकन र छनोट गर्न सक्ने क्षमता भएका कर्मचारी कर्जा लगानी विभागमा भर्ना गर्न सक्नुपर्छ । बैंक तथा वित्तीय संस्था नाफा केन्द्रित नीति बनाएर सहरकेन्द्रित भएको, ठूलठूला लगानी तथा कर्जा अधिकेन्द्रीकरण गरिएको, एउटा क्षेत्रमा लगानी गरेको कर्जाको उपयोग अर्को क्षत्रमा प्रयोग भएको समेत अनुगमन र नियन्त्रण गर्न नसकेको बैंक तथा वित्तीय संस्थाप्रति लागेको एउटा आक्षेप हो । सर्वसाधारण नागरिक ः सर्वसाधारण नागरिक भनेको आयातित वस्तु उपभोग गर्ने वर्ग हो । उपभोग कति र कसरी गर्ने भन्ने महत्त्वपूर्ण विषय पनि हो । केही दशकअगाडि खाद्यान्न निर्यात गर्ने, लत्ताकपडा, जटीबुटी, विभिन्न किसिमका वस्तु तथा सेवा निर्यात गर्ने देश आजका दिनमा हरियो धनियाँ मात्रै पनि ठूलो धनराशि खर्च गरेर आयात गर्छ । यस्तो परिस्थितिमा नागरिक तहबाट हरेक व्यक्तिले मैले के गर्नुपर्छ र मेरो योगदान कति महत्त्वपूर्ण छ भन्ने बुझ्न जरुरी छ । सम्भव भएसम्म स्वदेशी वस्तु तथा सेवा उपभोग गर्ने बानी विकास गर्नुपर्छ । हामीले बिर्सन हुँदैन कि हिजो शरीरको एकसरो लुगा फाटेपछि मात्र अर्को नयाँ कपडा आङमा पर्थ्यो, आज घरमा कपडाको खात छ, जसको व्यवस्थापन मिलाउन हम्मेहम्मे परिरहेको छ । तर तिनै आयातित महँगा लुगाफाटा खरिद गरिरहेका छौं । नागरिकले आफ्नोतर्फबाट के गर्न सकिन्छ भनेर सोचविचार गरी गर्नुपर्ने समय आएको छ । जबसम्म नागरिकमा म पनि एक जिम्मेवार नागरिक हुँ, जहाँ मेरो भूमिकाले मात्र पनि राज्यलाई सहयोग पुग्न सक्छ भन्ने सोच विकास हुँदैन, नागरिकमा राष्ट्रप्रतिको जिम्मेवारी र कर्तव्यबोधको महसुस हुँदैन, तबसम्म देश आत्मनिर्भर हुने विषय शब्दमा मात्र सीमित हुन्छन् ।अन्त्यमा, सरकार, बैंक तथा वित्तीय क्षेत्र र नागरिकको संयुक्त प्रयासले आयात कम गर्ने बाटाको खोजीमा लाग्न ढिला भइसकेको छ । अनावश्यक आयातित वस्तुको उपभोग कम गर्ने, स्वदेशी उत्पादनलाई प्रवर्द्धन गर्ने, उद्यमशीलता बढाई रोजगारी सृजना गर्ने कामले समग्र देशको अर्थतन्त्रमा सकारात्मक प्रभाव पार्न सक्नुपर्छ । आयात खाएर उडाउनका लागि होइन, उत्पादन, रोजगारी र निर्यात बढाउनका लागि हुनुपर्छ । खाएर उडाउने आयातको प्रतिस्थापनमा सरोकारवाला सबैले भूमिका प्रभावकारी बनाउन सके देश समृद्धिको यात्रामा अगाडि बढ्न सक्छ ।कँडेल राष्ट्रिय वाणिज्य बैंककी नायब कार्यकारी अधिकृत हुन् ।"
'नेपाललाई मित्रराष्ट्रको सहयोग आवश्यक,"नयाँदिल्ली (कास) भारतका लागि नेपाली राजदूत शंकरप्रसाद शर्माले नेपालको आर्थिक वृद्धिका लागि सबै मित्रराष्ट्रको सहयोग आवश्यक रहेको बताएका छन् । उनले आफ्नो राष्ट्रिय हितलाई केन्द्रमा राखेर नेपालले सबै देशसँगको सम्बन्ध र सहकार्यलाई महत्त्व दिएको बताएका हुन् । बिहीबार नयाँदिल्लीमा अब्जर्भर रिसर्च फाउन्डेसन (ओआरएफ) ले आयोजना गरेको अन्तरक्रियामा राजदूत शर्माले नेपालको सबै देशसँगको सम्बन्धमा फरकफरक विशेषता रहेको समेत बताए । उनले भारतसँगको सम्बन्ध धेरै दृष्टिकोणले महत्त्वपूर्ण रहेको चर्चा गरे । उनले धेरै क्षेत्रमा भारतमाथि नेपालको निर्भरता रहँदै आएको समेत उल्लेख गरे । जनस्तरको सम्बन्धदेखि व्यापार व्यवसाय सबै क्षेत्रमा दुई देशबीचको सम्बन्ध बहुआयामिक रहेको उनको धारणा थियो । चीनसँग नेपालको सम्बन्धबारे सोधिएको प्रश्नमा उनले विश्वको दोस्रो ठूलो अर्थतन्त्र भएको देश चीनसँग नेपालले आफ्नो राष्ट्रिय स्वार्थलाई प्राथमिकतामा राखेर उसको सम्पन्नताबाट लाभ लिन चाहेको उल्लेख गरे । उनले विश्व शक्ति राष्ट्र अमेरिका वा अन्य जुनसुकै देशसँग पनि नेपालले आफ्नो प्राथमिकतालाई महत्त्वमा राखेर द्विपक्षीय सम्बन्धलाई कायम राख्दै आएको बताए ।उनले पछिल्लो डेढ वर्षयता भारतसँगको सम्बन्धमा धेरै सुदृढीकरण भएको समेत चर्चा गरे । नेपालले भारतलाई बिजुली बिक्री गर्न थालेको छ, पछिल्लो समयमा भएको यो ठूलो उपलब्धि हो, शर्माले भने, ७ सय मेगावाट बिजुली भारतलाई निर्यात गर्न थालेका छौं । त्योसँगै दीर्घकालीन रूपमा बिजुली निर्यातको बाटोमा छौं । उनले भारतले नेपालबाट १० वर्षमा १० हजार बिजुली खरिद गर्ने दिशामा कार्य भइरहेको चर्चा गरे । भारत हुँदै बंगलादेशमा नेपालको बिजुली पठाउनेबारे पनि धेरै प्रगति भइसकेको र छिट्टै तीन देशबीच त्यस विषयमा सम्झौता हुने उनले बताए । उनले धेरै वर्षदेखि अड्किएर बसेको ५६ सय मेगावाटको पञ्चेश्वर परियोजनालाई गति दिने विषयमा पनि दुई देशले काम गरिरहेको जानकारी दिए । पछिल्ला महिना उक्त परियोजनालाई गति दिने विषयमा बैठकहरू सुरु भएका छन्, उनले भने, छलफलहरूले परियोजनालाई बढाउन छिट्टै एउटा बाटो तय गर्नेछ । उनले गत वर्ष नेपालका तत्कालीन प्रधानमन्त्री शेरबहादुर देउवाको भारत भ्रमण, त्यसपछि भारतीय प्रधानमन्त्री नरेन्द्र मोदीको लुम्बिनी र यसै वर्ष नेपालका प्रधानमन्त्री पुष्पकमल दाहालको भारत भ्रमणले दुई देशबीचको सम्बन्धमा सकारात्मक संकेतहरू देखापरेको बताए ।"
रिपब्लिकनको बहसमा ट्रम्पको आलोचना,"न्युयोर्क (एजेन्सी) अमेरिकामा आगामी वर्ष हुने राष्ट्रपतिको चुनावका लागि रिपब्लिकन पार्टीका तर्फबाट उम्मेदवारका दाबेदारहरूले बुधबार बहस गरेका छन् । पूर्वराष्ट्रपति तथा हाल रिपब्लिकन पार्टीबाट दाबेदार रहेका डोनाल्ड ट्रम्प भने बहसमा सहभागी थिएनन् । दोस्रो पटकको बहसमा उम्मेदवारका दाबेदारहरूले आफ्ना प्रतिस्पर्धी ट्रम्पको आलोचना र आप्रवासनका मुद्दा उठाएका थिए । रिपब्लिकन पार्टीबाट फ्लोरिडा राज्यका गभर्नर रोन डि सान्टिस, पूर्वउपराष्ट्रपति माइक पेन्स, उद्यमी विवेक रामास्वामी, दक्षिण क्यारोलिनाका सांसद टिम स्कट, संयुक्त राष्ट्रसंघका पूर्वराजदूत निक्की हेली, न्युजर्सी राज्यका पूर्वगभर्नर क्रिस क्रिस्टी र उत्तर डकोटाका गभर्नर डग बर्गम छन् । ७७ वर्षीय ट्रम्प दोस्रो पटक यस्तो सार्वजनिक बहसमा अनुपस्थित भएका हुन् । यसको सट्टा उनी मिसिगन राज्यमा आन्दोलनरत अटो क्षेत्रका श्रमिकको आन्दोलनमा सहभागी हुन पुगेका थिए । त्यसको अघिल्लो दिन अमेरिकी राष्ट्रपति जो बाइडेन पनि उक्त आन्दोलनमा ऐक्यबद्धता जनाउन पुगेका थिए । बाइडेन सन् २०२४ मा हुने राष्ट्रपति चुनावका लागि डेमोक्रेटिक पार्टीबाट दोस्रो कार्यकालका लागि उम्मेदवार बनेका छन् । ४५ वर्षीय डिसान्टिसले पूर्वराष्ट्रपति ट्रम्पलाई विभिन्न अभियोग लागेको र पदमा रहँदा काम गर्न नसकेको आरोप लगाए । ट्रम्पलाई सन् २०२० को अमेरिकी चुनावलाई प्रभावित पार्न खोजेको, सरकारी गोप्य दस्ताबेजको दुरुपयोग गरेको र वयस्क फिल्मकी महिला कलाकारलाई अवैध रूपमा भुक्तानी दिएको आरोप छ । ट्रम्पले आफ्नो कार्यकालमा देशलाई खर्बौं ऋण लगाएको पनि डिसान्टिसले आरोप लगाए । आफ्नो कामको जवाफ दिन पनि ट्रम्प आज यहाँ हुनुपर्थ्यो, उनले भने । यस्तै, अर्का दाबेदार क्रिस्टीले पनि आफ्नो अभियानका क्रममा ट्रम्पको आलोचनालाई नै प्रमुख मुद्दा बनाएका छन् । उनले पनि ट्रम्पलाई बहसबाट भागेको आरोप लगाए । ट्रम्पले भने आफ्ना प्रतिस्पर्धी उम्मेदवारलाई जागिरका लागि मात्र योग्य भएको प्रतिक्रिया दिएका छन् ।बहसका क्रममा आप्रवासन नीतिको प्रश्नअघि ४० औं राष्ट्रपति रोनाल्ड रेगनले अमेरिकामा अवैध रूपमा रहेकालाई आममाफी दिनुपर्ने सन्दर्भ निकालिएको थियो । तर, दाबेदारमध्येका एक क्रिस्टीले रेगनको नीतिलाई इतिहासको संज्ञा दिँदै त्यसलाई निरन्तरता नदिइने स्पष्ट पारेका छन् । हामी पहिलो दिनदेखि नै अमेरिकामेक्सिकोको सीमामा सुरक्षाकर्मीलाई पठाउँछौं, उनले भने । इन्डियन आप्रवासीको सन्तान रहेकी अर्की दाबेदार निक्कीले सीमा सुरक्षा नभएसम्म दक्षिण अमेरिकालाई सहयोग बन्द गर्ने धारणा राखिन् । इन्डियन आप्रवासीको सन्तान रहेका अर्का दाबेदार रामास्वामीले अमेरिकामा अवैध रूपमा बसोबास गरिरहेका आप्रवासीको सन्तानको नागरिकता रद्द गर्नुपर्ने बताए । पश्चिमी राज्य क्यालिफोर्नियामा भएको बहसमा अन्य उम्मेदवारलाई ट्रम्पमाथि आलोचना र उनको लोकप्रियता कम गर्ने अवसर थियो । आगामी जनवरीमा आयोवा राज्यबाट उम्मेदवारी टुंगो लगाउने प्राथमिक प्रक्रिया सुरु हुँदै छ । मिसिगनमा श्रमिकको आन्दोलनमा ऐक्यबद्धता जनाउन बाइडेन र ट्रम्प आफैं पुग्नुलाई चुनावी रणनीति मानिएको छ । मिसिगन र अन्य रस्ट बेल्ट राज्यहरूको मत राष्ट्रपति चुनावमा जितका लागि महत्त्वपूर्ण मानिन्छ । सन् २०१६ को राष्ट्रपतिको चुनावमा ट्रम्पले रस्ट बेल्ट राज्यहरू मिसिगन, ओहायो, पेन्सल्भेनिया र विस्कान्सिनमा आफ्नो प्रतिस्पर्धी हिलारी क्लिन्टनलाई पराजित गरेका थिए । रिपब्लिकनको पहिलो बहस गत अगस्टमा भएको थियो । त्यसयताका विभिन्न सर्वेक्षणमा रिपब्लिकनबाट राष्ट्रपतिको दाबेदारमा ट्रम्प पहिलो स्थानमा देखिएका छन् भने त्यसपछि लोकप्रिय दाबेदारमा डिसान्टिस छन् । तर ट्रम्पलाई मंगलबार न्युयोर्क राज्य अदालतले आफ्नो करोडौं डलरको सम्पत्तिको विवरणमा धोकाधडी गरेको फैसला सुनाएपछि झनै अप्ठ्यारोमा परेका छन् । ट्रम्प, उनको परिवार र कम्पनीले बैंक र इन्स्योरेन्स कम्पनीलाई आफ्नो सम्पत्तिको गलत विवरण बुझाएको अदालतले फैसला गरेको हो ।"
इन्डोप्यासिफिकमा थप सहकार्यको सहमति,"नयाँदिल्ली (कास) इन्डोप्यासिफिक क्षेत्रमा शान्ति र स्थायित्व का लागि आपसी सहकार्यलाई बढाउने विषयमा केन्द्रित रहँदै सेना प्रमुखहरूको सम्मेलन सकिएको छ । भारत र अमेरिकी सेनाको संयुक्त सहकार्यमा नयाँदिल्लीमा हिन्दप्रशान्त क्षेत्रका सेना प्रमुखहरूको सम्मेलन आयोजना गरिएको थियो । कार्यक्रममा ३० देशका प्रतिनिधि सहभागी थिए । त्यसमध्ये १८ देशबाट सेना प्रमुख स्वयं र अन्यबाट सैन्य प्रतिनिधिले सम्मेलनमा सहभागिता जनाएका थिए । नेपालबाट प्रधानसेनापति प्रभुराम शर्मा सम्मेलनमा सहभागी थिए । सम्मेलनमा हिन्दप्रशान्त क्षेत्रमा दिगो शान्ति र स्थिरता तथा सुरक्षाका लागि साझेदारी विषयमा छलफल भएको थियो । त्यसबाहेक आपसी सहयोग र अन्तरसञ्चालन क्षमता वृद्धि तथा मानवीय सहायता र संकट न्यूनीकरणमा सैन्य कूटनीतिको भूमिका विषयमा पनि सम्मेलन केन्द्रित थियो । विपद्मा मानवीय सहायता र राहत, उद्धारका लागि संयन्त्रको विकास विषयमा पनि सम्मेलनमा छलफल भएको जनाइएको छ ।"
विदेश अध्ययनमा एक महिनामै बाहिरियो पौने ११ अर्ब,०७९ साउनदेखि ०८० असार मसान्तसम्म १ लाख २२ हजार ५ सय १४ जनाले एनओसी लिएकामा १२ हजार २ सय ९७ जनाको रद्द गरी १ लाख १० हजार २ सय १७ ले मात्र एनओसी पाएको शिक्षा मन्त्रालयको तथ्यांक छ । उच्च शिक्षा पढ्नभन्दा पनि विभिन्न कारणबाट एनओसी लिएर विद्यार्थी विदेसिने गरेको मन्त्रालयले जनाएको छ । पछिल्ला महिनामा अर्थतन्त्रको अवस्थाबारे हुने गरेका सबै छलफलमा विदेशमा अध्ययनका लागि ठूलो रकम बाहिरिने गरेकाले त्यसलाई नियन्त्रण गर्नुपर्ने विषयले प्राथमिकता पाउन थालेको छ । यसरी बाहिर पैसा जाने क्रम तत्काल नियन्त्रण नगरिए ठूलो समस्या आउने सम्भावनाबारे राष्ट्र बैंकले सरकारलाई पटकपटक जानकारी गराउँदै आएको छ । उच्च शिक्षाका लागि नेपालबाट विदेशी मुद्रा बाहिरिने क्रम चुनौतीका रूपमा देखिएको राष्ट्र बैंक स्रोतले जनाएको छ । त्यसलाई रोक्न पहिलो चरणमा विदेशी सम्बन्धन प्राप्त नेपाली शैक्षिक संस्थामार्फत बाहिरिने विदेशी मुद्रा नियन्त्रण गर्नुपर्ने स्रोतको भनाइ छ । एकैपटक नियन्त्रण गर्न नसकिने भएकाले सुरुमा शैक्षिक संस्थामार्फत बाहिरिने मुद्रा नियन्त्रण गर्न सरकारलाई आग्रह गरेको राष्ट्र बैंकले बताएको छ ।
एक वर्षमा व्यवसायीलाई १९ अर्ब कर छुट,"(काठमाडौं)आर्थिक वर्ष ०७८७९ मा सरकारले पौने १९ अर्ब रुपैयाँ कर छुट तथा कर फिर्ता दिएको छ । मुलुकमा व्यावसायिक वातावरण तयार गर्ने आवश्यकताअनुरुप व्यावसायिक छुट तथा सुविधा उपलब्ध गराउने राज्यको नीतिअन्तर्गत आर्थिक वर्ष ०७८७९ मा उल्लिखित रकम कर छुट तथा फिर्ता गरिएको आन्तरिक राजस्व विभागले जनाएको छ । विभागले हालै सार्वजनिक गरेको कर छुट तथा सुविधासम्बन्धी विवरणमा आयकर छुटतर्फ १० अर्ब ७२ करोड ८२ लाख र मूल्य अभिवृद्धि कर (भ्याट) तर्फ ८ अर्ब ७ करोड ५७ लाख रुपैयाँ गरी कुल १८ अर्ब ८० करोड ३९ लाख रुपैयाँ कर छुट भएको देखिन्छ । हरेक वर्ष सरकारले बजेटमार्फत कर छुट र फिर्ता दिए पनि त्यो प्रभावकारी बन्न नसकेको, शक्ति र पहुँचका आधारमा वितरण भइरहेको लगायत आरोप लागिरहेका बेला विभागले यस्तो तथ्यांक सार्वजनिक गर्न थालेको हो । विभागले यस्तो तथ्यांक सार्वजनिक गरेको यो पहिलो पटक हो ।लगानीमैत्री, सन्तुलित एवं दिगो आर्थिक विकास र आन्तरिक उद्योगलाई संरक्षण गर्ने कर नीतिको उद्देश्यअनुरूप व्यावसायिक वातावरण तयार गर्न उक्त छुट दिइएको विभागको प्रतिवेदनमा उल्लेख छ । राज्यको कर कानुनमै उल्लिखित व्यवस्थाअनुरूप कर छुट तथा फिर्ता दिने गरी निर्णय गरिएको र उक्त विवरण हरेक वर्ष सार्वजनिक गरिने विभाग स्रोतले जनाएको छ । राज्यको नीतिअनुरूप व्यवसायीले कति राहत पाए भन्ने पत्ता लगाउन आन्तरिक राजस्व विभागले अध्ययन सुरु गरेको र त्यसको पूर्ण प्रतिवेदन निकट भविष्यमै प्रकाशित गरिने स्रोतले बताएको छ । सरकारले लिएको कर छुट नीतिको प्रभावकारिता र नतिजा हेर्न पनि यस्ता तथ्यांक बाहिर ल्याउनुपर्ने विभागको भनाइ छ । सोही प्रतिवेदनअनुसार आयकर र मूल्य अभिवृद्धि करबापत आर्थिक वर्ष ०७८७९ मा करिब पौने १९ अर्ब रुपैयाँ कर छुट तथा फिर्ता दिइएको देखिएको विभागले जनाएको छ ।आर्थिक वर्ष ०७८७९ मा व्यावसायिक छुट तथा सुविधाअन्तर्गत ६ अर्ब ३४ करोड २४ लाख, अवकाश कोषमा कर छुटअन्तर्गत १ अर्ब १८ करोड ४१ लाख, कोभिड छुट तथा सहुलियतअन्तर्गत ३ अर्ब २० करोड १७ लाख रुपैयाँ कर छुट दिइएको छ । सोही अवधिमा आय विवरण बुझाउने करदातालाई ७५ प्रतिशत छुटअन्तर्गत २ अर्ब १३ करोड ९१ लाख, कारोबारका आधारमा कर बुझाउने करदातालाई ५० प्रतिशत छुटअन्तर्गत ७९ करोड १५ लाख र होटल, ट्राभल, ट्रेकिङ, चलचित्र, पार्टी प्यालेस, सञ्चार गृह, यातायात सेवाको १ करोड माथिको कारोबारमा लाग्ने करमा ५० प्रतिशत छुटअन्तर्गत २७ करोड ११ लाख रुपैयाँ कर छुट भएको प्रतिवेदनमा उल्लेख छ ।आर्थिक वर्ष ०७८७९ मा मूल्य अभिवृद्धि करमा भएको कर फिर्ताअन्तर्गत कूटनीतिक मूल्य अभिवृद्धि कर फिर्ता शीर्षकमा २३ करोड र करदातालाई मूल्य अभिवृद्धि कर फिर्तामा ७ अर्ब ८४ करोड ५७ लाख रुपैयाँ फिर्ता भएको विभागले जनाएको छ ।व्यावसायिक छुट तथा सुविधा (आय वर्ष ०७८७९ का लागि) सरकारले विभिन्न क्षेत्रमा व्यावसायिक कर छुट तथा फिर्ताको व्यवस्था गरेको थियो । यसअनुसार कुनै फर्म, कम्पनी, साझेदारी तथा संगठित संस्थाका रूपमा दर्ता गरी कृषि व्यवसाय गरी प्राप्त गरेको आयमा (जग्गाबाट प्राप्त गरेको आयबाहेक) कर नलाग्ने व्यवस्था थियो । आयकर ऐनमार्फत सरकारले गरेका विभिन्न कर छुट तथा फिर्तासम्बन्धी व्यवस्थाअन्तर्गत उल्लिखित रकम छुट तथा फिर्ता भएको हो ।"
एनआरएनए अध्यक्षमा शर्माको उम्मेदवारी,"काठमाडौं (कास) गैरआवासीय नेपाली संघ (एनआरएनए) को आगामी कार्यकालका लागि राजेन्द्रकुमार (आरके) शर्माले अध्यक्षमा उम्मेदवारी घोषणा गरेका छन् । एनआरएनएको ११ औं विश्व सम्मेलन यही असोज ३० देखि कात्तिक ३ सम्म आयोजना हुँदै छ । त्यसैको अवसरमा शर्माले कतारको राजधानी दोहामा बुधबार उम्मेदवारी घोषणा गरेका हुन् । उम्मेदवारी घोषणासँगै शर्माले २४ बुँदे वाचापत्रसमेत सार्वजनिक गरेका छन् । संघका उपाध्यक्षसमेत रहेका शर्माले विश्वका सबै क्षेत्रमा बस्ने गैरआवासीय नेपालीको सल्लाह र सुझावका आधारमा आफ्ना योजना तथा कार्यक्रम ल्याएको बताए । यो योजना तथा कार्यक्रमले सिंगो गैरआवासीय नेपाली अभियानलाई एकढिक्का बनाएर अघि लैजाने र अध्यक्षमा निर्वाचित भए आफ्नो कार्यकालमा फुटेको होइन, जुटेको एनआरएनए बनाउने उनको दाबी छ । आईसीसीको उपाध्यक्ष भई काम गरिसकेकाले स्वभावतः अध्यक्ष भएर जिम्मेवारी निर्वाह गर्न सक्ने गरी अनुभव बटुलेको छु, उनले भने, त्यही अनुभवलाई उपयोग गर्दै थप जिम्मेवारी उठाउने अठोट गरेको छु । अध्यक्षको जिम्मेवारी सम्हालेपछि योजनाबद्ध रूपमा कार्य गर्ने लक्ष्य राखेको र ती कार्ययोजनालाई समेटेर वाचापत्र सार्वजनिक गरेको उनले प्रस्ट्याए । आफूले सार्वजनिक गरेका कार्य र त्यसमा भएका प्रगतिको समीक्षात्मक टिप्पणी त्रैमासिक रूपमा सार्वजनिक गर्ने उनको भनाइ छ । शर्माले विदेशमा बस्ने नेपाली श्रमिकलाई सामूहिक लगानी कोषमा आबद्ध गराउने र श्रम बेचेर स्वदेश फर्किने नेपाली श्रमिकको भविष्य सुरक्षित गराउन विशेष भूमिका खेल्ने प्रतिबद्धतासमेत उनले व्यक्त गरे । अब गैरआवासीय नेपाली अभियानलाई मानवीय सहयोगमा मात्र सीमित नराखी नेपालको आर्थिक क्रान्तिका लागि एकजुट भएर लाग्नुपर्ने बेला आएको उनको भनाइ छ । बागलुङमा जन्मिएका शर्मा २० वर्षअघि कतार पुगेका हुन् ।"
बिराना बन्दै पाहुना हिँड्ने बाटा,"(म्याग्दी)कोरोना महामारीसँगै सुस्ताएको पर्यटन क्षेत्र फेरि ब्युँतिन नसकेपछि यहाँका पर्यटकीय पदमार्ग बिराना बन्न थालेका छन् । पाहुना हिँड्ने बाटा झाडीले छोपिएका छन् । अन्नपूर्ण चक्रीय पदमार्गअन्तर्गतका महरे, पुनहिल र खोप्रा पदमार्गमा फाट्टफुट्ट बाह्य पर्यटक आए पनि बाँकी पदमार्गका होटल, रेस्टुराँ तथा होमस्टे विरक्तलाग्दा छन् । धार्मिक पर्यटक, साहसिक पदयात्रा, जलयात्रा, मेडिसिन, कृषि, सिकार (हन्टिङ), पर्यापर्यटन तथा हिमाल आरोहण गर्न जानेसमेत जिल्लाका कम्तीमा १२ वटा पाहुना डुलाउने नयाँपुराना पदमार्ग सुनसान छन् । ०७२ सालको भूकम्पपछि नेपालको पर्यटन क्षेत्र प्रभावित बनेको हो । त्यसलगत्तै भारतीय नाकाबन्दी अनि तङ्ग्रिन नपाउँदै कोरोना महामारीले थला परेको पर्यटन फेरि ब्युँझने आशा थियो, रसियायुक्रेन युद्ध र विश्वव्यापी आर्थिक मन्दीले फेरि पर्यटन क्षेत्र प्रभावित बनेको छ, बेनी नगरपालिका४ सिङ्गाका पर्यटन व्यवसायी प्रमोद श्रेष्ठले भने, कोरोनापछि पर्यटकको लर्को लाग्ने विश्वासमा करोडौं खर्चेर ठूला होटलसमेतका पूर्वाधार बनाइयो । तर सोचेझैं पर्यटक आएनन् । पर्यटनमा गरेको लगानी डुबेपछि जिल्लाका दर्जनभन्दा बढी नयाँ व्यवसायी आर्थिक संकटमा छन् ।जिल्लामा विश्व प्रसिद्ध अन्नपूर्ण चक्रीय पदमार्गबाहेक गुर्जा, पुथा र चुरेन हिमाल बेसक्याम्प हुँदै डोल्पा निक्लने यार्चागुम्बु ट्रेल, हिडन भिलेज हुँदै रुकुम निक्लने गुर्जा ट्रेल, माओवादीले सशस्त्र विद्रोहकालमा प्रयोग भएको बेनीताकमजलजलरुकुमको मैकोट हुँदै रोल्पाको थबाङ जोड्ने गुरिल्ला ट्रेल र ढोरपाटन सिकार आरक्ष पुग्ने ढोरपाटन पदमार्गमा पछिल्ला केही वर्षदेखि पर्यटक आएका छैनन् । पर्यटक नै नआएपछि पर्यटन क्षेत्रका होटल रेस्टुराँ बन्द भई व्यवसायी विस्थापित भएका हुन् । माओवादीको द्वन्द्वकालमा पनि बरु विदेशी पर्यटक आउँथे । पर्यटन विकास गर्ने भनेर बाटा मर्मत गर्यौं, पर्यटकका लागि खाना, खाजा पकाउने तालिम लियौं । गाउँका घर मर्मत गरी होमस्टेसहित होटल, रेस्टुराँ बनायौं । तर कोरोनापछि गाउँमा झन् पर्यटक आउनै छाडे, ढोरपाटन सिकार आरक्षभित्र पर्ने धवलागिरि गाउँपालिका२ लम्सुङस्थित लम्सुङ होटलकी ममता पुनले भनिन्, ढोरपाटन सिकार आरक्ष हुँदै उपल्लो डोल्पा जाने र गुर्जा, चुरेन, पुथा हिमाल जाने पर्यटक पर्यटक छुट्टिने दोभानमा रहेको लम्सुङमा पर्यटन मन्त्रालयले बनाएको क्याम्पेन साइट र पाहुना घरमा पनि अलपत्र छ ।म्याग्दी खोला करिडोरबाट गरिने धवलागिरि प्रथम आरोहण गर्न सोझै बेसक्याम्पमा ओर्लने आरोहीका कारण सिजनमा चहलपहल हुने गरे पनि पदमार्ग सुनसान छन् । पदमार्गका पर्यटन व्यवसायी विस्थापित भइसके । पछिल्ला केही वर्षदेखि धवलागिरि फन्को लगाउने, धवलागिरि सेन्चुरी र धवलागिरि आइसफल हुँदै मुस्ताङको टुक्चे निक्लने आइसफल ट्रेलमा एक जना पनि पर्यटक हिँडेका छैनन् । नारच्याङ हुँदै अन्नपूर्णको पश्चिम फेदी र नीलगिरिको पूर्वी फेदी जोडिएको संयुक्त बेस क्याम्प तथा अन्नपूर्ण आरोहणमा पर्यटक आउने गरे पनि उनीहरू तातोपानीबाट सोझै बेस क्याम्प ओर्लने गरेका छन् । अन्नपूर्ण नर्थ बेस क्याम्प पुग्ने पर्यटक र अन्नपूर्ण प्रथम आरोहण गर्ने आरोहीको संख्या बढेको छ । तर न पर्यटक, न तिनका सहयोगी पैदल मार्गबाट जान्छन् । ट्रेकिङ एजेन्सी कम्पनीहरूले ताातोपानीबाट सोझै हेलिकोप्टरबाट पर्यटक बोक्ने भएकाले बीचका पर्यटन व्यवसायी चिन्तित छन्, पर्यटन व्यवसायी तेजबहादुर गुरुङले भने, सहरमा पर्यटन दिवस मनाएर के गर्नु ? पर्यटन दिवस मनाउनेहरू नै एक दिनको पदयात्रा गर्दैनन् ।"
पाल्पाको झिरुवासमा अलैंचीको बोट सुकेर पहेंलै,"(पाल्पा)निस्दी गाउँपालिका३, झिरुवास खादरका अलैंची किसान तुलबहादुर बयम्बुले १२ वर्षअघि इलाम भ्रमणमा जाँदा ल्याएर लगाएको दुई गाँज अलैंची फैलिएर झन्डै सय रोपनीमा फैलिएको छ । तर ०७९ असोजदेखि चैतसम्म अकासे पानी नपर्दा खडेरीको मारले अलैंचीका ९० प्रतिशत गाँज सुकेको किसानको अनुमान छ । यतिबेला किसान टाउकोमा हात लगाएर बसेका छन् । दुःखसँग हुर्काएका बोट मात्र होइन, गाउँलेलाई हौस्याएर लगाउन लगाएका बोट सबै मरे, बयम्बुले भने, १२ वर्षपछि यस्तो अवस्था आउला भन्ने सोचेकै थिइनँ ।बयम्बुको मात्र ३५ रोपनीभन्दा बढी जग्गामा अलैंची खेती पुगेको थियो । गाउँका ६८ घर परिवारले धेरथोर लगाएका छन् । सुरुमा ०६८ सालमा लगाएको अलैंची राम्रो फस्टाएपछि खेती गर्न सुरु गरेका हुन् । ०७४ पछि निस्दी गाउँपालिकाले पनि बिरुवामा सहयोग गरेपछि गाउँका धेरैले लगाउन थालेको बयम्बुले बताए । यस पटक अचम्मै भएको छ, उनले भने, बोट पूरै पहेंलै भएको छ । झन्डै ९० प्रतिशत बिरुवा सुकेको छ । पानी आएर पलाउला भनेको पलाएको छैन ।खडेरीले बोट सुकेपछि पानी परेपछि पनि फस्टाउन सकेन । अलैंचीको दाना लाग्न सकेन । प्रत्येक वर्ष बयम्बुले मात्र कम्तीमा १० क्विन्टलसम्म अलैंची बिक्री गर्थे । लामो खडेरी र समयमा पानी नपर्दा यस वर्ष उत्पादन नै नहुने भएपछि गाउँका सबै चिन्तित छन् । १५ क्विन्टल फल्ने अनुमान गरेका किसान बढीमा ४० किलो उत्पादन हुनेमा छन् । भाउ आएकाले मैले मात्र झन्डै १५ लाखको अलैंची बेच्ने योजना बनाएको थिएँ, उनले भने । अन्य किसान पनि ५ लाख बराबरको बिक्री गर्ने योजनामा थिए ।खादर लेकको बस्ती हो । यहाँ पिउने पानीकै अभाव छ । अलैंचीलाई सिँचाइ गर्न सक्ने कुरै भएन । अकासे पानीको भर पर्नुपर्छ । खडेरीले नखाएर बाँचेका बिरुवा पुनः अन्यत्र सारेका छौं, उनले भने, अर्को वर्ष मौसमले साथ देला भन्ने विश्वास छ, सधैं खडेरी नहोला भनेर बिरुवा सारेका छौं । अलैंचीका बिरुवा लगाएको दुई वर्षमै उत्पादन दिने उनले बताए । यस वर्षको लामो खडेरीले झन्डै ९० प्रतिशत अलैंचीको बोटमा क्षति पुगेको निस्दी गाउँपालिकाअन्तर्गत कृषि प्राविधिक त्रिमला थापा पाटाले जनाइन् । अकासे पानी नपरेकाले अलैंचीलाई समस्या भयो, अनुगमनपछि उनले भनिन्, किसानलाई नसोचेको नोक्सानी पुगेको छ ।निस्दी गाउँपालिकाले खदरलाई अलैंची पकेट क्षेत्र घोषणा गरेको छ । तर दक्ष प्राविधिकको व्यवस्थापन गर्न सकेको छैन । प्राविधिक ज्ञान नभएपछि व्यावसायिक अलैंची खेती गरेका किसानले समस्या बेहोर्नुपरेको खदरकै अर्का किसान यमबहादुर सुनारीको भनाइ छ । यहाँ इलाम र लमजुङबाट बिरुवा ल्याएर लगाएको उनले बताए । अलैंची खेती फस्टाए पनि उचित प्राविधिक ज्ञान, सीप र रोगकिरा लाग्दा भने समस्या खेप्नुपरेको छ, सुनारीले भने । किसानले मकै र अम्लिसो खेती गर्ने पाखो बारीमा अलैंची हुर्काएका थिए । गाउँपालिकाले आठ घरलाई व्यावसायिक बनाउन बिरुवामा ५० प्रतिशत सहयोग गरेको छ । बाँकी घरपरिवारले आफ्नै लगानीमा अलैंची लगाएका हुन् । ०७४ सालपछि अलैंची लगाउनेको संख्या बढेको हो । गतवर्षसम्म उत्पादन बढे पनि अलैंचीमा रोगकिरा लाग्दा सोचे जस्तो भएको थिएन, सुनारीले भने, यस वर्ष खडेरीले सखापै बनायो । डिभिजन वन कार्यालयअन्तर्गत कबुलियती वन तथा पशु विकास कार्यक्रमले १० वर्षअघि झिरुवासको खादर, लाभेत, झिरुदीलगायतका किसानलाई अलैंची खेती गर्न परीक्षणका लागि बिरुवा दिएको थियो । अन्य खेती गर्नुभन्दा अलैंची खेती राम्रो हुने किसानले बुझेका छन् । अलैंची बिरुवा फस्टाएपछि चार गुणा फाइदा देखेर किसान हौसिएका थिए । निस्दी गाउँपालिकाले दुई वर्ष अलैंचीको बिरुवा ५० प्रतिशत अनुदानमा दिएको थियो । अलैंची खेतीका लागि उत्तरतर्फ फर्केको ओसिलो जमिन सबैभन्दा उपयुक्त हुने निस्दी गाउँपालिकाकी कृषि प्राविधिक थापा पाटाले बताइन् । खुला जग्गामा भन्दा चिलाउने, कुटमेरो जस्ता मझौला खाले रूखको छहारीमा लगाउँदा अलैंची छिटो फैलिने उनको सुझाव छ । सोहीअनुसार लगाउन सल्लाह दिने गरेको उनले जनाइन् । यहाँ उत्पादन हुने अलैंची पूर्वी नवलपरासीको अरुणखोला बजारमा लगेर बिक्री गर्दै आएका छन् । निस्दी गाउँपालिका३, झिरुवासका वडाध्यक्ष नवीन्द्र थापा सोतीले यस वर्ष खडेरीले अलैंची लगाएका सबै किसानलाई ठूलो नोक्सानी पुगेको बताए । खडेरीले अचम्मैसँग बिरुवा मर्ने रहेछ, उनले भने, अलैंचीको झाडी बनेका स्थानमा सखापै हुने गरी सुकेको थाहा पाएर हेर्न गएँ । यसबारेमा के गर्न सकिन्छ पालिकासँग सल्लाह गर्दै छु ।अलैंची उत्पादन गर्न सके बिक्रीको समस्या छैन । बजार मूल्य घटबढ भइरहने अलैंचीको यहाँका किसानले प्रतिकिलो कम्तीमा ६ सयदेखि दुई हजार दुई सयसम्ममा बिक्री गरे । लामो खडेरीले सुकेर बिरुवा मरेको जानकारी पालिकामा आएको र यस विषयमा प्राविधिकसँग बसेर के गर्न सकिन्छ, सरसल्लाह भइरहेको प्रमुख प्रशासकीय अधिकृत ध्रुव दयालको भनाइ छ । जिल्लाका कतिपय स्थानमा घरायसी प्रयोजनका लागि अलैंची खेती हुँदै आएको थियो । यहाँ व्यावसायिक खेती गर्न सुरुवात भएको हो । एक वडा एक पकेट क्षेत्रअन्तर्गत वडा ३ लाई अलैंचीको पकेट क्षेत्रका रूपमा विस्तार गर्न सहयोग गरेको गाउँपालिका अध्यक्ष मुक्तबहादुर सारुले जनाए ।"
हेटौंडा सिमेन्ट उद्योगबाट पुनः उत्पादन सुरु,मकवानपुर (कास) दुई साताअघि बन्द भएको हेटौंडा सिमेन्ट उद्योगले बिहीबारदेखि पुनः उत्पादन सुरु गरेको छ । आगो बाल्ने भट्टीको केही उपकरण बिग्रिएर सिमेन्ट उत्पादन बन्द गर्नुपरेको उद्योगले जनाएको छ । बिग्रिएका उपकरण मर्मतसम्भार र थप उपकरण जडान गरिएपछि उत्पादन सुरु गरिएको उद्योगका नायब महाप्रबन्धक नवीनकुमार कर्णले बताए ।हेटौंडास्थित नेपाल विद्युत् प्राधिकरणले दिँदै आएको विद्युत् आपूर्ति करिब आधा घण्टा अवरुद्ध हुँदा उत्पादनलाई नियमित राख्न कठिनाइ भएको उनले जानकारी दिए । उक्त उद्योगमा विद्युत् आपूर्तिका लागि छुट्टै फिडर जडान गरिए पनि आपूर्ति पटकपटक अवरुद्ध हुँदा उत्पादनमा निकै समस्या भोग्नुपरेकाले प्राधिकरणसँग नियमित विद्युत् आपूर्ति गर्न पत्र पठाइएको महाप्रबन्धक कर्णले बताए ।सरकारको स्वामित्वमा रहेको उद्योग करिब चार दशक पुरानो हुँदै जाँदा सबै उपकरण पनि जीर्ण हुँदै गएकाले उत्पादन क्षमतामा कमी आएको बताइएको छ । दिनको १६ हजार बोरा सिमेन्ट उत्पादन गर्ने लक्ष्य भए पनि अहिले १० हजार बोरा मात्रै उत्पादन भएको उद्योग व्यवस्थापनले जनाएको छ । तत्कालीन श्री ५ को सरकारले ०३३ सालमा हेटौंडामा स्थापना गरेको उक्त उद्योगले ०४३ मंसिर २६ देखि व्यावसायिक उत्पादन गर्दै आएको थियो ।एक अर्ब ५० करोड रुपैयाँको लगानीमा स्थापित उद्योगले अहिले विभिन्न सहरमा दैनिक चार हजारदेखि पाँच हजार बोरासम्म मात्र सिमेन्ट बिक्रीवितरण गरिरहेको छ ।
अर्थ संक्षेप,"हुन्डाई कोनाको जीएल भर्सनमा विद्युतीय गाडी काठमाडौं (कास) हुन्डाईको आधिकारिक वितरक लक्ष्मी इन्टरकन्टिनेन्टल प्रालिले नयाँ कोना जीएल इलेक्ट्रिक गाडी सार्वजनिक गरेको छ । कम्पनीले कोना ईभीको इन्ट्री भेरियन्ट जीएलको ५९ लाख ९६ हजार र जीएलएसको ६४ लाख ९६ हजार रुपैयाँ मूल्य तोकेको छ । विद्युतीय गाडीहरूको बढ्दो मागलाई दृष्टिगत गरी कम्पनीले विद्युतीय मोडल कोनाको जीएल भर्सन ल्याएको जनाएको छ । कोना इलेक्ट्रिक एउटा सफल क्रसओभर ईभी हो, कम्पनीले जारी गरेको विज्ञप्तिमा उल्लेख छ, नयाँ इलेक्ट्रिक कोना फेसलिफ्टमा धेरै परिमार्जन भएको छ । नयाँ कोनामा ड्राइभिङ रेन्ज पनि बढेको छ । नयाँ सुरक्षा फिचर र एडभान्स कनेक्टिभिटी यसको मुख्य परिमार्जन रहेको कम्पनीको भनाइ छ । हुन्डाई कोनामा मल्टी स्टेज हाइभोल्टेज सेफ्टी सिस्टमयुक्त ३९२ किलोवाट आवरको लिथियम आयोन पोलिमर ब्याट्री छ । एक पटकको सिंगल चार्जमा ३०५ किमिसम्म गुडाउन सकिने कम्पनीको दाबी छ । यसलाई १०० किलोवाट डीसी फास्ट चार्जरले ५४ मिनेटमा ८० प्रतिशत ब्याट्री चार्ज गर्नेछ, कम्पनीले भनेको छ । एलिकाको दसैंतिहार अफरमा उपहार काठमाडौं (कास) नेपालमा एलिका उत्पादनहरूको आधिकारिक वितरक ईओएलले दसैंतिहारका लागि विशेष अफर ल्याएको छ । एलिका ब्रान्डका विभिन्न घरायसी उपकरण खरिद गर्दा ग्राहकले निश्चित उपहार पाउने ईओएलले जनाएको छ । दसैंतिहारमा, उपहार साथमा नारासहित जारी भएको यस अफरअन्तर्गत एलिकाको कुनै पनि सामान (चिम्नी, कुक टप, हब, कुकिङ रेन्ज, बिल्टइन ओभन, बिल्टइन माइक्रोवेभ ओभन) खरिदमा सीजी ब्रान्डको भ्याकुम फ्लास्क उपहारस्वरूप पाउने कम्पनीले बताएको छ । एलिका इटालियन कम्पनी हो, जसले किचन हुड, इन्डक्सन हब र बोइलर डिजाइन तथा निर्माण गर्दछ । कम्पनीको इटाली, पोल्यान्ड, मेक्सिको, भारत र चीनमा सात ओटा प्लान्ट छन् । इन्द्रगौंडामा ग्लोबल आईएमईको काउन्टर काठमाडौं (कास) ग्लोबल आईएमई बैंकले गुल्मीको मुसीकोट नगरपालिका५ इन्द्रेगौंडा बजारमा एक्सटेन्सन काउन्टर सञ्चालनमा ल्याएको छ । मुसीकोट नगरपालिकाका मेयर जीवलाल खरेल जीवनले काउन्टरको उद्घाटन गरे । सेवाग्राहीको बढ्दो चाप र विस्तारित बैंकिङ सेवाको आवश्कतालाई दृष्टिगत गर्दै वामी शाखा मातहत रहने गरी यो एक्सटेन्सन काउन्टर सञ्चालनमा ल्याइएको हो । एक्सटेन्सन काउन्टरबाट निक्षेप संकलन, नगद भुक्तानी गर्ने, मोबाइल तथा अनलाइन बैंकिङ सेवा दिने, रेमिट्यान्सको सुविधा प्रदान गर्नेलगायत सबै किसिमका साधारण बैंकिङ सेवा उपलब्ध हुनेछन् । सोही अवसरमा बैंकले मुसीकोट नगरपालिका५ वरपरका बासिन्दालाई लक्ष्य गरी डिजिटल बैंकिङ र रेमिट्यान्ससम्बन्धी वित्तीय साक्षरता कार्यक्रमसमेत आयोजना गरेको छ ।आईसीटी अवार्डका लागि छानिए उत्कृष्ट १२ स्टार्टअप काठमाडौं (कास) आईसीटी अवार्ड २०२३ को छनोट प्रक्रियाअन्तर्गत दोस्रो चरणमा उत्कृष्ट १२ स्टार्टअप बिजेनस छानिएका छन् । लिभिङ विथ आईसीटीको आयोजनामा भएको छनोटमा उत्कृष्ट १२ स्टार्टअप, उत्कृष्ट १३ राइजिङ स्टार इन्नोभेसन र उत्कृष्ट १४ प्रडक्ट सार्वजनिक भएका हुन् । छनोट प्रक्रियाअन्तर्गत अब स्टार्टअप एन्ड आइडिया फेस्ट, प्रिजेन्टेसन र स्पिड डेटिङ सेसनमा यी १२ स्टार्टअप सहभागी हुनेछन् । उक्त सेसनबाट उत्कृष्ट ५ को छनोट भएर पब्लिक भोटिङ सञ्चालन हुनेछ । विधा ए अन्तर्गत स्टार्टअप, प्रडक्ट र राइजिङ स्टार इन्नोभेसन आईसीटी अवार्ड २०२३ को छनोट प्रक्रिया जारी छ । उत्कृष्ट १२ स्टार्टअपमा एरिया टेक्नोलोजिज प्रालि, भोजमान्डु फुड प्रालि, दियो एआई टेक्नोलोजी प्रालि, जीजी कर्पोरेसन प्रालि, लेन्समी अप प्रालि, नेपाट्रोनिक्स इन्जिनियरिङ सोलुसन प्रालि, क्विकफक्स कन्सल्टिङ प्रालि, रासन टेक्नोलोजिज प्रालि, स्टेलर कम्प्युटर सिस्टम प्रालि, टास्क सेवा प्रालि, अपटाउन प्रालि र यार्सा टेक प्रालि छन् । यस्तै उत्कृष्ट १३ राइजिङ स्टार इन्नोभेसनमा ब्ल्यांकसर, ब्लकचेन नेटवर्क फर ईगभर्नेन्स, क्याटल मोनिटरिङ सिस्टम, डिजाइन एन्ड फेब्रिकेसन अफ इलेक्ट्रिक थ्री ह्विलर, ड्रेसन, दृश्य इपिसेन्टर होस्टिङ, इन्टर्न साथी, लोचन, ओम्निकल, प्रस्ट नेपाली, स्पिड डिटेक्सन एन्ड नम्बर प्लेट रिकग्निसन र वेयरप्लान मिरर छन् ।ऐरी र मल्ललाई सागर डिस्टिलरीको दुईदुई लाखकाठमाडौं (कास) नेपाली क्रिकेट स्टार कुशल मल्ल र दीपेन्द्र सिंह ऐरीलाई सागर डिस्टिलरीले दुईदुई लाख रुपैयाँले सम्मान गर्ने भएको छ । उनीहरूले आफ्नो प्रतिभा देखाउँदै क्रिकेट संसारमा नयाँ मापदण्ड कायम गरेको डिस्टिलरीले जारी गरेको विज्ञप्तिमा उल्लेख छ । उत्कृष्टता र पर्फेक्ट्ली स्मुथ उत्पादनहरूप्रति प्रतिबद्धताका लागि चिनिने ब्रान्ड रोयल ब्लु उनीहरूको अविश्वसनीय उपलब्धिहरूको कदरस्वरूप कुशल मल्ल र दीपेन्द्र सिंह ऐरीलाई दुईदुई लाख प्रदान गर्न पाउँदा खुसी छ, विज्ञप्तिमा भनिएको छ । मल्लको उत्कृष्ट प्रदर्शनमा छोटो बलमा विश्व कीर्तिमान तोड्ने अर्धशतक बनेको थियो । साथै ऐरीको ब्लिट्जक्रेग इनिङ्सले १० बलमा अविजित ५२ रन बनाएको थियो ।"
नेपाल र बंगलादेशबीच बराबरी,"(हाङचउ)रेखा पौडेलले खेलको अन्त्यतिर गरेको गोल मदतमा नेपालले बंगलादेशलाई १९ औं एसियाली खेलकुदको महिला फुटबलमा बिहीबार ११ को बराबरीमा रोकेको छ । दुवै टिमको लिग चरणको यो अन्तिम खेल हो । बंगलादेशले पहिलो हाफमा अग्रता लिएर त्यसलाई कायम राख्न सकेन । विनचाउमा बंगलादेशले सविनाको गोलबाट ४४ औं मिनेटमा अग्रता लियो । खेलको ८२ औं मिनेटमा रेखाले नेपालबाट गोल गरिन् । दुवै टिम जितविहीन रहे । दुवै टिम जापान र भियतनामसँग पराजित भइसकेको छ । भियतनामसँग २० पराजित नेपालले जापानविरुद्धको खेल ८० ले गुमाएको थियो । ईस्पोटर््सपदक आशा गरेको ईस्पोर्ट्सको पब्जी मोबाइलको प्रतिस्पर्धामा नेपाली टोली दोस्रो चरणमा पुगेको छ । चीनको हाङचउ ईस्पोर्ट्स सेन्टरमा भएको प्रारम्भिक चरणमा नेपाल समूह सीमा उत्कृष्ट दोस्रो हुँदै अघिल्लो चरणमा पुगेको हो । समूहमा नेपालसहित दक्षिण कोरिया, मंगोलिया र भियतनाम छन् । नेपाल उत्कृष्ट टाइममा दोस्रो भएको हो । समूहको शीर्षस्थानमा दक्षिण कोरिया रह्यो । नेपालको ५२ मिनेट २०२८ सेकेन्ड तथा कोरियाको ४७ मिनेट २८४६७ सेकेन्डको टाइमिङ रह्यो । नेपाल चार समूहमा दोस्रो हुनेमध्ये उत्कृष्ट टाइमिङको आधारमा अन्तिम १६ मा छनोट भएको हो । अब दोस्रो चरणमा नेपालले शुक्रबार प्रतिस्पर्धा गर्नेछ । उत्कृष्ट आठ टोली तेस्रो चरणमा प्रवेश गर्नेछन् । पहिलो चरणमा समूह ए बाट हङकङ, बी बाट चाइनिज ताइपेई, सी बाट दक्षिण कोरिया र नेपाल तथा डी बाट इन्डोनेसिया दोस्रो चरणमा पुगेका हुन् । वरीयताका आधारमा चीनसहित चार देश दोस्रो दोस्रो चरणमा पुगेका छन् । समूहबाट सिधै दोस्रो चरण पुग्न नसकेका ११ टोलीबीचको प्रतिस्पर्धाबाट सात टोली अन्तिम १६ मा पुग्नेछन् ।टेबलटेनिसनेपालकी नम्बर एक महिला खेलाडी नविता श्रेष्ठ एसियाडअन्तर्गत टेबलटेनिसको अन्तिम ३२ मा पराजित भएकी छन् । उनले प्रिक्वाटरफाइनल पुग्नका लागि भारतकी मनिका वत्रासँग प्रतिस्पर्धा गरेकी थिइन् । त्यसमा उनी ४० ले पराजित भइन् । मनिकाले नवितालाई ११५, ११४, ११३, ११२ ले हराइन् । महिला एकलमा नेपालकी सिक्का सुवाल श्रेष्ठ जापानकी मिउ हिरानोसँग ४० सेटले हारिन् । सिक्काले ११७, १११, ११४, ११५ ले खेल गुमाइन् । फेन्सिङफेन्सिङमा नेपाल क्वाटरफाइनलबाटै बाहिरिएको छ । नेपालले सेमिफाइनल प्रवेशका लागि जापानसँग प्रतिस्पर्धा गरेको थियो । स्वर्ण पदक दावेदार जापानले नेपाललाई एकपक्षीय खेलमा ४५१० स्कोरले हरायो । बक्सिङबक्सिङमा सहभागी नेपाली खेलाडीको खराब प्रदर्शन जारी नै रह्यो । हाङचउ जिम्न्याजियम हलमा पुरुष ५१ केजी तौल समूहमा नेपालका रविन थापा पराजित भएका छन् । उनी उत्तर कोरियाका सो चोयोङसँग अंकका आधारमा ५० ले पराजित भए । रविन र चोयोङबीच तीन राउन्डसम्म प्रतिस्पर्धा चल्यो । तीनै चरणमा नेपालका रविनले उत्तर कोरियाली खेलाडीलाई चुनौती दिन सकेनन् । खेलका ५ जर्जले उत्तर कोरियाका चोयोङलाई पुरै १० स्कोर दिएका थिए । नेपालका रविनले सबै जर्जबाट तीन चरणमा ९ स्कोर पाए । ब्याडमिन्टनब्याडमिन्टनमा नेपालको पुरुष टिम इभेन्टका खेलाडी क्वाटरफाइनल पुगेका छन् । नेपालले पुरुषमा मंगोलियालाई ३१ सेटले हराउँदै अन्तिम आठको स्थान पक्का गरेको हो । नेपालका प्रिन्स दाहाल र सुनील जोशीले जित निकाले भने विष्णु कटुवाल पराजित भए । प्रिन्स र विष्णुको जोडीले डबल्समा भने जित निकालेको थियो । महिला टिममा नेपाल माल्दिभ्ससँग ३१ ले पराजित भयो । नेपालका रसिला महर्जन, नङसल तामाङ पराजित भए भने अनुमाया राईले जित हात पारिन् । डबल्समा रसिला र अनुमायाको जोडी पराजित भयो । स्क्वास स्वाक्समा बिहीबार नेपाली टिम भारतीय टोलीसाग ३० ले पराजित भएको छ । सिंगल्समा अमृत थापामगरले भारतका अभय सिंहसागको खेल ११२, ११४, १११ ले गुमाए । अरहन्तकेशर सिंह भारतीय महेश मान्गोनकरसाग ११२, ११३, ११३ ले पराजित भएपछि टोलीले २० को अग्रता लियो । तेस्रो खेलमा अमिर ब्लोन भने हरिन्दर पाल सिंहसाग १११, ११२, ११६ ले पराजित भए । पौडी पौडीतर्फ नेपालकी अनुसिया तण्डुकार हिट चरणबाटै बाहिरिइन् । महिला ५० मिटर फ्रिस्टाइलमा उनले २९५३ सेकेन्डमा दूरी पूरा गरेकी थिइन् । हिट एकमा प्रतिस्पर्धा गरेकी अनुसिया तेस्रो स्थानमा रहे पनि समग्रमा २६औं स्थानमा रहिन् ।गल्फ गल्फको व्यक्तिगत स्पर्धामा बिहीबार पार ७२ को वेस्टलेक गल्फ कोर्समा शुक्रबहादुर राईले दुई अन्डर ७० को प्रदर्शन गरे । उनी समग्रमा ३१ औं स्थानमा छन् । नेपालले पदक आस गरेका सद्भाव आचार्यले एक अन्डर ७१ र सुवास तामाङले इभन पार ७२ मा पहिलो दिनको खेल सके । सद्भाव ३८ औं र सुवास ४७ औं स्थानमा छन् । दुई ओभर ७४ खेलेका युवराज भुजेल ५८ औं स्थानमा छन् । महिलामा सुष्मा सिग्देल १६ ओभर ८८ स्कोरसहित समग्रमा ३६ औं स्थानमा छन् । २० ओभर ९२ खेलेकी कश्मिरा शाह समग्रमा ३८ औं स्थानमा छिन् । महिलातर्फ ३९ खेलाडी प्रतिस्पर्धी हुँदा शीर्षस्थानमा रहेकी जापानकी बाबा साकी ७ अन्डर ६५ स्कोर छ ।"
तेक्वान्दोमा फेरि खाली हात,"(हाङचउ)फेरि एकपल्ट नेपाली तेक्वान्दोले एसियाली खेलकुदमा कुनै पदक जित्न सकेन । नेपालले तीन खेलमा पदक आस गरेको थियो । तेक्वान्दोसँगै बक्सिङ र करातेबाट नेपालले हाङचउमा पदक अपेक्षा गरेको हो । तेक्वान्दो टिम चीनबाट खाली हात घर फर्किने निश्चित भइसकेको छ । जतिजति बेला एसियाली खेलकुदमा नेपालको सफलताको चर्चा हुन्छ, तेक्वान्दोको विरासतबारे कुरा उप्किहाल्छ । तर, अब यो इतिहासभन्दा केही रहेन । नेपाली खेलकुदमा सबैभन्दा बढी सम्भावना बोकेको खेल अन्ततः तिनै सामान्य खेलजस्तै भएको छ, जसको एकमात्र उपलब्धि कुनै पनि प्रतियोगितामा सहभागितामै सीमित हुन थालेको छ । नेपालका तर्फबाट हाङचउ एसियाड खेलेका अन्तिम खेलाडी ज्याकी यादव पनि पराजित भएपछि औपचारिक रूपमै तेक्वान्दोमा सबै प्रकारको सम्भावना सकिएको हो । उनी कसरी, कति अन्तरमा हारे, त्यो पनि चिन्ताको विषय रह्यो । पुरुष ८० केजी तौल समूहमा जोर्डनका खेलाडी अनासन सादेकसँग १०१ र १३१ ले पराजित भए । खासमा उनी मात्र होइनन्, अन्य खेलाडीको प्रदर्शन पनि कमजोर नै रह्यो । हार पनि कस्तोभन्दा एकपक्षीय । नेपाली खेलाडीले पूरा खेल अवधिमा सक्दो खेल्न नसक्ने जस्तो प्रतिस्पर्धा देखिएको छ, जुन वास्तवममा सबैभन्दा बढीको चिन्ताको विषय रह्यो । कुल ११ खेलाडीले चीनमा सहभागिता जनाएकामा तीन खेलाडीमात्र एकएक भिडन्त जित्न सफल रहे । प्रतियोगिताको उद्घाटन अवसरमा नेपालको झण्डा बोक्ने अवसर पाएका वीरबहादुर महराको प्रदर्शन पनि फितलो नै रह्यो । पुम्सेमा प्रेमबहादुर लिम्बू एक खेल जिते र क्वाटरफाइनलसम्म पुगे । त्यसपछि ग्यारोगीमा अञ्जली तामाङ र गोविन्दबहादुर आलेले एकएक खेल जितेको आफ्नो नाममा लेखाए । उनीहरू अन्तिम १६ चरणसम्म त पुगे, तर त्यहाँ उनीहरूको प्रदर्शन फेरि एकपल्ट सामान्यभन्दा बढी केही पनि हुन सकेन । एसियाली खेलकुदमा नेपालले २ रजत र २२ कांस्य जितेको इतिहास छ । त्यसमध्ये १५ पदक त तेक्वान्दोकै हो । अझ त्यसमा एक रजत पदक पर्छ । सन् १९८६ मा नेपालले पहिलो पटक तेक्वान्दोबाट पदक जितेको थियो, जुन परम्परा सन् २००६ सम्म कायम रह्यो, सन् १९९० को एक अपवाद छाडेर । तर, अहिले तेक्वान्दोले एसियाली खेलकुदमा कुनै पदक नजितेको पनि १६ वर्षभन्दा बढी समय छोएको छ । नेपालका लागि अन्तिम पटक पदक जित्नेमा दीपक विष्ट, आयशा शाक्य र मनिता शाही हुन् । त्यसपछि त नेपाली तेक्वान्दो एउटा स्टार खेलाडीका लागि पनि संघर्षरत छ । यसको कारण ? ठ्याक्कै उत्तर सजिलो छैन । सन् १९९९ को आठौं दक्षिण एसियाली खेलकुदको अगाडि पछाडि एक निश्चित कालखण्डमा तेक्वान्दोले वास्तवमै केही राम्रा खेलाडी पाएका थिए । यो पुस्तापछि उत्तिकै बराबरका खेलाडी नेपाली तेक्वान्दोले पाउन सकेन । नेपालको तेक्वान्दो स्तर जहाँ हो, त्यहीं रह्यो । दक्षिण एसियामात्र होइन, अन्य देशको तेक्वान्दो स्तर भने बढ्यो । फेरि पछिल्लो केही वर्ष नेपाली तेक्वान्दोका लागि सुखद पनि रहेन । खाली विवादका शृंखला मात्रै चलिरह्यो । नेपाल तेक्वान्दो संघ र राष्ट्रिय खेलकुद परिषद्बीच सुमधुर सम्बन्ध कायम रहन सकेन । परिषद्ले पनि संघलाई सक्दो दुःख नै दिन खोज्यो । अरू खेललाई जस्तो सहयोग गरेन । संघ आफ्नो अस्तित्वकै लागि संघर्षरत रह्यो । यसै कारण उसले ठीकसँग काम गर्न सकेन कि ? यही राजनीतिक विवाद धेरै हदसम्म खेलाडीमा पनि प्रवेश गरेको थियो । भनिन्छ, यसपल्टको एसियाली खेलकुदमा सहभागी खेलाडीबीच एक प्रकारको फुट थियो, केही खेलाडीले प्रशिक्षक र संघको निर्देशन पनि राम्रोसँग पछ्याइरहेको थिएन । भनिन्छ, संघले टिम चीन आउनु अगाडि नै केही फेरबदल गर्न चाहेको थियो, तर त्यो काम भएन । यस्तोमा पूरा टिमकै प्रदर्शन कमजोर रह्यो । यसबीच केही आस गर्न मिल्ने खेलाडीको पलायनले पनि राम्रै समस्या निम्त्यायो । पछिल्लो दक्षिण एसियाली खेलकुदमा जति खेलाडीले तेक्वान्दोमा स्वर्ण जितेका थिए, त्यसमध्ये लगभग अधिकांश विदेश पलायन भइसकेका छन् । तिनको त्यही पलायनले गर्दा तेक्वान्दो टिम सम्भवतः इतिहासमै सबैभन्दा कमजोर देखिएको छ । सबैले के बुझ्न आवश्यक छ भने नेपाली तेक्वान्दोको प्रतिष्ठा गुम्नु भनेको अरू कुनै एक खास खेल कमजोर हुनुमात्र होइन, यसका धेरै अर्थ छन् । नेपाली तेक्वान्दोलाई यत्तिकै त्यसै अलमलमा पार्न दिनुहुन्न ।"
केसीएमआईटी विजयी,"काठमाडौं (कास) सेन्ट जेभियर्स र कान्तिपुर कलेज अफ म्यानेजमेन्ट एन्ड इन्फोर्मेसन टेक्नोलोजी (केसीएमआईटी) ले एपेक्स अन्तर कलेज क्रिकेट प्रतियोगितामा बिहीबार विजय पाएका छन् । सेन्ट जेभियर्सले थेम्स कलेजलाई ४२ रन र केसीएमआईटीले इस्लिङटन कलेजलाई ३४ रनले पराजित गरे । सेन्ट जेभियर्सले मूलपानीको तल्लो क्रिकेट मैदानमा २० ओभरमा २ विकेट गुमाई १ सय ५० रन बनायो । प्लेयर अफ द म्याच रुपेश बस्यालले ७२ रन बनाए । सविन दाहालले ४५ बलमा ५१ र प्रिन्सकुमार झाले ९ रन बनाए । थेम्सका सारस खत्रीले १ विकेट लिए । जवाफमा थेम्सले ७ विकेट गुमाई १ सय ८ रन बनायो । सारसले ३९ बलमा २५, विवेन त्वानवासुले २७ बलमा १९ र श्रृजन भण्डारीले १८ रन बनाए । सेन्ट जेभियर्सका राहुल भुजेल र सुमन श्रेष्ठले २२, सुनीलराज बोगटीले १ विकेट लिए ।हब इन्टरनेसनलको प्रस्तुतिमा एपेक्स कलेजले आयोजना गरेको प्रतियोगिताको अर्को खेलमा केसीएमआईटीले ९ विकेट गुमाई १ सय २० रन बनायो । प्लेयर अफ द म्याच सुवास सापकोटा (तस्बिरमा) ले ३२, रोजल पन्तले २८ र अमित मण्डलले १३ रन बनाए । इस्लिङटनका सुयस ढकालले १५ रन खर्चेर ३, मिनल तिमिल्सिनाले २ र खालिद हसन अन्सारीले १ विकेट लिए । जवाफमा इस्लिङटन १५५ ओभरमै ८६ रनमा अलआउट भयो । मिनलले २७, प्रथम भट्टराईले २६ र बिरोन जोशीले ७ रन बनाए । केसीएमआईटीका अमृतराज कार्कीले ४, सुवासले ३ र अमित मण्डलले १ विकेट लिए ।"

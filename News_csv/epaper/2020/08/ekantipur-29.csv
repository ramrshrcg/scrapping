शीर्षक,विवरण
स्वयंसेवामा पनि अवरोध !,"उनको अर्को उद्देश्यचाहिँ कर्णाली स्वास्थ्य विज्ञान प्रतिष्ठानमा एमबीबीएस अध्यापनका लागि सरकारलाई दबाब दिनु हो । यो मागसहित मेडिकल शिक्षा सुधार लागि उनले २०७५ असार तेस्रो साता जुम्लामै सत्याग्रह थालेका थिए । सरकारले साउन ३ गते जबर्जस्ती उठाएर हेलिकप्टरमा काठमाडौं पुर्याएको थियो । सो क्रममा प्रहरी र उनका समर्थकबीच झडप हुँदा गोली चल्नुका साथै प्रतिष्ठानको शिक्षण अस्पतालमा भौतिक क्षति भएको थियो । काठमाडौंमा हामी र सरकारबीच मेडिकल शिक्षा सुधारका लागि सम्झौता त भयो, तर अहिलेसम्म सम्झौता कार्यान्वयन भएको छैन, उनले भने, त्यसैले म दुई वर्षअघिको त्यही सम्झौता कार्यान्वयन गराउन जुम्ला पुगेको हुँ । डा केसीले सत्याग्रहका लागि मुख्य ४ वटा माग राखेका छन् । कर्णाली स्वास्थ्य विज्ञान प्रतिष्ठानमा पूर्वाधार र जनशक्ति पुर्याएर एमबीबीएसलगायत कार्यक्रम सञ्चालन गर्नुपर्ने, २०७५ साउन १० गते भएको सम्झौताअनुसार चिकित्सा शिक्षा ऐन संशोधन गरिनुपर्ने, त्रिवि चिकित्साशास्त्र अध्ययन संस्थानमा वरिष्ठता मिचेर भएको नियुक्ति सच्याउनुका साथै विश्वविद्यालय, काउन्सिल तथा प्रतिष्ठानमा निष्पक्ष र पारदर्शी ढंगले पदाधिकारी नियुक्तिको कानुनी व्यवस्था गरिनुपर्ने र अछामको बयालपाटा अस्पताललाई नियमित बजेट प्रबन्ध गरी दिगो निःशुल्क सेवा सुनिश्चित गरिनुपर्ने माग रहेका छन् । यिनै मागसहित जुम्ला पुगेर उनले साउन ११ गते एक साता अल्टिमेटम दिएका थिए । तीन सातासम्म पनि माग सुनुवाइ नभएपछि साउन ३२ गते १० दिने अल्टिमेटम दिए । मैले यहाँको सीडीओलाई (बिहीबारदेखि) एक साता समय दिएको छु, त्यसपछि पनि बेवास्ता भयो भने मेरो आन्दोलनमा अवरोध नगर्नु भनेको छु, उनले भने, तर सरकार सजिलै पूरा गर्न सकिने माग सुन्नुको साटो मुढेबल प्रयोग गरिरहेको छ, त्यही संस्कार गाउँमै पुगेको देख्दा अचम्म लागेको छ । समर्थकलाई धम्कीडा केसीको अभियानलाई कर्णालीमा थुप्रै चिकित्सक, स्वास्थ्यकर्मी र नागरिक समाजका प्रतिनिधिले साथ दिएका छन् । उनले पढाएका चिकित्सकसमेत कर्णालीका अस्पतालहरूमा कार्यरत छन् । डा केसीले अहिले आफूलाई मात्र नभई, आफ्ना समर्थकलाई समेत सरकारले दुःख दिन थालेको बताएका छन् । उनका अनुसार २ वर्षअघिको झडपको घटनालाई लिएर प्रहरीले अहिले उनीहरूको घरमै गएर मुद्दा लगाउने धम्की दिने गरेको छ । सरकारले मेरो अभियानमा हिँड्नेलाई कारबाही गर्ने अलिखित उर्दी नै जारी गरेको छ, उनले भने, तर मेरो अयिभान डरत्रासले रोकिनेवाला छैन । कर्णाली स्वास्थ्य विज्ञान प्रतिष्ठानमा कार्यरत एक चिकित्सकले डा केसीले कर्णालीका जनताको स्वास्थ्य र यहाँको चिकित्साशिक्षाको स्तरोन्नतिका लागि अभियान थाले पनि सरकारी रबैयाका कारण उनलाई खुलेर साथ दिन गाह्रो भइरहेको बताए । उहाँको आफ्नो कुनै स्वार्थ छैन, राज्यसँग राजनीति पनि गर्नुभएको छैन, उनले भने, सरकारले भने ठूलो दुश्मनझैं व्यवहार गरिरहेको छ, स्वतन्त्रपूर्वक हिँड्नसमेत रोक लगाएको छ । ॅकर्णालीलाई बन्धक बनाइयोडा केसी चिकित्साशिक्षाका लागि सबैभन्दा उपयुक्त थलो कर्णाली रहेकाले पनि आफूले बारम्बार एमबीबीएसएमडीको अध्ययन सुरु गर्न दबाब दिएको बताउँछन् । नक्कली बिरामी र खडेबाबा का भरमा स्थापना गरिएका माफियाका मेडिकल कलेजलाई चिकित्सा शिक्षाको अनुमति दिने सरकारले कर्णालीलाई भने हेला गरेको उनको भनाइ छ । करिब एक दशकअघि जुम्लामा स्थापना भएको कर्णाली स्वास्थ्य विज्ञान प्रतिष्ठानमा पूर्वाधार र जनशक्ति व्यवस्थापन गरेर एमबीबीएस पढाइ सुरु गर्नुको साटो यसलाई शिक्षण अस्पतालमै सीमित राखेको उनले बताए । यसबीच माफियाका थुप्रै कलेजले एमबीबीएस पढाउने अनुमति पाए, सरकारले प्रतिष्ठान (कर्णाली) को आवाज भने कहिल्यै सुन्न चाहेन, उनले भने, कर्णालीलाई सरकारले बन्धक बनाएर राखेको छ, अहिले त्यसविरुद्ध बोल्ने मेरो मुख पनि बन्द गर्न खोजिँदै छ । दुई वर्षअघि नै प्रतिष्ठानमा एमडी (स्नातकोत्तर तह) को अध्यापन अनुमति दिने सम्झौता भए पनि रोकिराखिएको उनले बताए । १२ जिल्लामा एकल यात्राफागुन सुरुमा काठमाडौं छाडेका डा केसी सुदूरपश्चिमका ७ पहाडी जिल्लाको स्वयंसेवा भ्रमणपछि कर्णाली आइपुगेका हुन् । असार पहिलो साता बाजुराबाट हुम्लाको ताजाकोट पुगेका डा गोविन्द केसीले हुम्लाका साथै मुगु, जुम्ला, कालीकोट र डोल्पामा स्थानीयको स्वास्थ्य परीक्षण तथा उपचार गरेका थिए । हुम्लामा त यसअघि पनि तीनपटक गइसकेको थिएँ, उनले भने, यसपटक फेरि जाँदा पुराना बिरामीलाई भेट्ने मौका पाएँ, स्वास्थ्यकर्मी साथीहरूलाई आफ्नो ज्ञान पनि बाँडे । एक वर्षअघि ताजाकोट जाँदा उनले स्थानीय स्वास्थ्यचौकीमा केही स्वास्थ्य सामग्री छाडेका थिए । यसपटकको शिविरमा पनि ती सामग्री प्रयोगमा आए । हात भाँचिएर घरेलु उपचार गरिरहेकी ताजाकोट, मैलाकी दूधकला शाहीको हातमा डा केसीले काम्रो लगाएपछि उनले खुसी हुँदै स्थानीय स्वाथ्यकर्मीसँग भनेकी थिइन्, मेरो हात भाग्यवानी रहेछ, घरमै ठूला डाक्टर आएर सोझो बनाइदिए ।हुम्लापछि उनी साउन पहिलो साता कालीकोट पुगे । त्यहाँको जिल्ला अस्पतालमा उनले ४४ जना बिरामीको स्वास्थ्य उपचार गरे । तीमध्येकी एक थिइन्, खाँडाचक्र नगरपालिका१०, चौकीगाउँकी ५० वर्षीया केलसरा शाही । कात्तिकमा भएको जिप दुर्घटनामा खुट्टा भाँचिँदा नेपालगन्ज गएर खुट्टामा रड हालेकी उनले आर्थिक अभावमा रड झिक्न सकेकी थिइनन् । हाडजोर्नी विशेषज्ञ डा केसी जिल्लामै पुगेपछि उनले नेपालगन्ज धाउनु परेन । त्यही शिविरमा ३ महिनाअघि खुट्टा भाँचिएका दैलेख, बिन्दासैनीका ३ वर्षीय बालक पनि पुगेका थिए । आमा निर्मलाको भनाइ थियो, खुट्टा भाँचिएपछि जुम्ला लानुपर्ला भनेका थियौं, लकडाउन भयो, अहिले ठूला डाक्टर यहीँ आएपछि देखायौं । कालीकोटबाट जुम्ला पुगेका उनी साउन दोस्रो साता डोल्पा गए । त्यहाँको जगदुल्ला गाउँपालिकामा केही बिरामीको स्वास्थ्य उपचार गरेपछि गाउँपालिकाले अवरोध गर्यो । त्यसपछि साउन तेस्रो साता फेरि जुम्ला हुँदै मुगु गए । त्यहाँको जिल्ला अस्पतालमा १ सय ७७ जना हाडजोर्नीसम्बन्धी बिरामीको उपचार गरे ।डा केसी पछिल्ला करिब ६ महिना लामो स्वयंसेवारूपी यात्रा एक्लै तय गरे । कोरोना प्रकोप र सरकारी रबैयाका कारण निकै दुःख पनि पाए । तर उनी यसलाई सामान्य रूपमा लिन्छन् । किन रोइस् मंगले आफ्नै ढंगले भनेजस्तै हो, यो सबै म आफैंले आफ्नो लागि आर्जेको दुःख हो, उनले भने, त्यसैले मैले यस्ता दुःखकष्टभित्र पनि सन्तुष्टि भेट्ने गरेको छु । कोरोनाका कारण कतिपय ठाउँमा त बास र खानासमेत नपाइएको उनले बताए । यो यात्रामा यस्ता क्षण थुप्रै छन् । कोरोना प्रकोपमा जनतालाई सचेतभन्दा त्रसित बनाउँदा यस्तो अवस्था आएको उनको भनाइ छ । कतिपय ठाउँमा त मान्छेले मलाई पानी माग्दासमेत दिएनन्, बरु तिनै मान्छे मास्क नलगाएर मज्जासँग समूहमा बसिरहेका थिए, सामान्य सावधानी पनि थिएन, उनले भने, मान्छेमा त्रास थियो, तर सावधानी थिएन ।"
एक दिनका संक्रमितमध्ये उपत्यकामै ४५ प्रतिशत,"अहिले स्थानीयमै बढी संक्रमण देखिन थालेको छ, धेरैजसो संक्रमितको यात्रा इतिहास छैन, स्वास्थ्य मन्त्रालय इपिडिमियोलोजी तथा रोग नियन्त्रण महाशाखाका निर्देशक डा वासुदेव पाण्डेले भने । ५० लाखभन्दा बढी जनसंख्या उपत्यकामै भएकाले जनघनत्वको हिसाबले काठमाडौंमा कोरोनाको जोखिम उच्च छ । काठमाडौंमा यहीं रहेकाहरूले संक्रमण सार्न थालेका छन् र यो गति बढ्दो छ महाशाखाका वरिष्ठ जनस्वास्थ्य अधिकृत उत्तमकुमार कोइरालाले भने । काठमाडौं उपत्यकामा दिनहुँ चार सय हाराहारी संक्रमित देखिन थालेका छन् । एक साताअघि ३००३५० हाराहारी संक्रमित हुन्थे भने त्योभन्दा अघि अझै कम थियो । यही दर रह्यो भने आइतबारसम्म दिनहुँ ५५० देखि ६०० संक्रमित देखिन सक्छन्, कोइरालाले भने, आगामी सातादेखि मुलुकमा दिनहुँ देखिने कुल संक्रमितको ५० प्रतिशतभन्दा बढी काठमाडौं उपत्यकामा देखिने छन् ।भक्तपुरमा शुक्रबार १४ जनाको पूरै परिवारलाई नै कोभिड संक्रमण देखिएको उल्लेख गर्दै उनले सुरक्षाकर्मी, स्वास्थ्यकर्मी, बैंकका कर्मचारीलगायत मा संक्रमण बढी देखिएको बताए । देशभरिमा शुक्रबार देखिएका कुल संक्रमितमध्ये ३६ प्रतिशत महिला छन् । काठमाडौं उपत्यकामा शुक्रबार देखिएका कुल संक्रमितमध्ये ३२५३ प्रतिशत महिला छन् ।"
निषेधाज्ञाको प्रभाव 'दुई सातापछि,"(काठमाडौं)  सरकारले काठमाडौंमा जारी गरेको निषेधाज्ञाको प्रभाव संक्रमणमा दुई सातापछि मात्र देखिने विज्ञहरूले बताएका छन् । उनीहरू त्यसअघि आवश्यक तयारी थाल्न सरकारलाई सुझाव दिएका छन् । संक्रमितको संख्या बढेपछि काठमाडौं उपत्यकामा भदौ ३ देखि १० गतेसम्म निषेधाज्ञा गरिएको थियो । निषेधाज्ञा थपेर १७ गतेसम्म पुर्याइएको छ । भदौ ३ मा उपत्यकामा संक्रमितको संख्या २ हजार ४ सय ९८ थियो । वाग्मती प्रदेशको तथ्यांकअनुसार काठमाडौं उपत्यकामा संक्रमितको संख्या शुक्रबार ४ हजार ८ सय २० पुगेको छ । इपिडिमियोलोजी तथा रोग नियन्त्रण महाशाखा (ईडीसीडी) का पूर्वनिर्देशक डा बाबुराम मरासिनी उपत्यकामा निषेधाज्ञा लागू गरे पनि संक्रमितको संख्या अझै थपिँदै जाने बताउँछन् । निषेधाज्ञाको प्रभाव देखिन अझै १४ दिन लाग्छ । योभन्दा अगाडि शरीरमा भाइरस पसिसकेकालाई अहिले देखिन्छ । यो प्रभावकारी भयो कि भएन १७ गतेपछि थाहा हुन्छ, उनले भने, तिजका समयमा धेरै भीडभाड भयो । भीडभाड हुनेबित्तिकै त्यहाँ कोरोना संक्रमणको जोखिम भइहाल्छ । सेवाग्राहीको भीड व्यवस्थापन गर्ने योजना बनाउनुपर्छ । चैत १० गते सरकारी कार्यालयमा जस्तो भीड हुन्थ्यो अहिले पनि त्यस्तै छ । संक्रामक रोग विशेषज्ञ डा अनुप सुवेदीले निषेधाज्ञा आफैंमा कोरोना संक्रमण नियन्त्रण गर्ने उपाय नभएको बताए । उनका अनुसार निषेधाज्ञालाई महामारी नियन्त्रण गर्न थप तयारी वा मौकाका रूपमा लिन सकिन्छ । ट्रेसिङ र आइसोलेट प्रभावकारी रूपमा भएन भने कोरोना नियन्त्रण हुनै नसक्ने उनले बताए । मानिस अहिले टाढा गएका छैनन् होला, घरभित्रै छन् वा घरवरिपरि टोलमा घुमिरहेका छन् । घर र टोल भित्रभित्रै सरिरहेको हुन सक्छ । लक्षण देखिए पनि यातायात र अरू कडाइले मानिस परीक्षण गर्न जान पाएका छैनन्, उनले भने ।डा सुवेदीले धेरै परीक्षण गर्न र कन्ट्याक्ट ट्रेसिङ गरेर संक्रमित पत्ता लगाउन सक्नुपर्ने बताए । निषेधाज्ञा गरेर कन्ट्याक्ट ट्रेसिङ बलियो बनाइएको छ कि छैन र सबैलाई परीक्षणको पहुँच छ कि छैन भन्ने कुरामा ध्यान दिनुपर्छ, उनले भने, पीसीआर परीक्षण सजिलो बनाउने उपाय अपनाउनुपर्छ । जनस्वास्थ्य विज्ञ डा रवीन्द्र पाण्डे निषेधाज्ञा लागू भएका बेला कन्ट्याक्ट ट्रेसिङ प्रभावकारी बनाउनुपर्ने बताउँछन् । उनले भने, काठमाडौं उपत्यकामा ६० लाख जनसंख्या छ, यहाँ पुलिङ विधि अपनाएर दिनको ५०६० हजार जनाको परीक्षण गर्ने र कन्ट्याक्ट ट्रेसिङलाई प्रभावकारी बनाउने हो भने संक्रमणको यथार्थता थाहा हुन्छ, उनले भने । उनले निषेधाज्ञाको प्रभाव १० दिनपछि देखिने भएकाले भदौ १७ पछि निषेधाज्ञा खुकुलो गर्ने र जनस्वास्थ्य मापदण्ड कडाइका साथ अनुगमन र निगरानी गर्ने हो भने संक्रमण घट्दै जाने बताए । १० दिनपछि संक्रमण घट्दै गएन भने समुदायमा फैलिने जोखिम रहन्छ, उनले भने । स्वास्थ्य तथा जनसंख्या मन्त्रालयका सहप्रवक्ता डा समीरकुमार अधिकारीले संक्रमितको संख्या घट्न अझै समय लाग्ने बताए ।"
प्रदेशको अधिकारमा निरन्तर अंकुश,"(काठमाडौं)  सविधानले प्रदेशलाई तोकेका अधिकारहरू अभ्यासमा नआउँदै संघीय सरकारले त्यसमाथि अतिक्रमणको प्रयास थालेको छ । त्यसको पछिल्लो उदाहरण हो प्रदेश प्रहरी प्रशासन र शान्तिसुरक्षा तथा निजामती कर्मचारी प्रशासनमाथि संघको नजर । संघ (केन्द्र) सरकारले संघीय राजधानी काठमाडौं उपत्यकाको शान्तिसुरक्षाको जिम्मेवारी आफू मातहत राख्ने तयारी गरेको छ । त्यसका लागि संघीय संसद्ले बनाएको प्रहरीसम्बन्धी दुइटा ऐनलाई कार्यान्वयनमा नआउँदै अध्यादेशमार्फत संशोधनको तयारी गरिएको छ । यसअघि भदौ १ गतेको मन्त्रिपरिषद् बैठकले कर्मचारी समायोजनसम्बन्धी नीतिगत निर्णय गरेर प्रदेश र स्थानीय तहमा समायोजन भइसकेका कर्मचारीलाई चलाउन पाउने अधिकार आफूसँग राखेको छ । संविधानविद् र संघीय मामिलाका जानकारले सरकारका पछिल्ला दुवै कदमलाई संविधानविरोधी कदम मानेका छन् । प्रदेशभित्रको प्रहरी प्रशासन र शान्तिसुरक्षाको अधिकार संविधानले स्पष्ट रूपमा प्रदेशलाई तोकेको छ । संविधानको अनुसूची६ मा रहेको प्रदेशको एकल अधिकारको सूचीमा प्राथमिकतासाथ पहिलो बुँदामै प्रदेश प्रहरी प्रशासन र शान्तिसुरक्षा को अधिकार प्रदेशको हुने उल्लेख छ । संविधानको त्यही व्यवस्थाअनुसार संघीय संसद्ले गत माघमा बनाएको नेपाल प्रहरी र प्रदेश प्रहरीले सम्पादन गर्ने कार्यको सञ्चालन सुपरिवेक्षण र समन्वयसम्बन्धी ऐनमा प्रदेशभित्रको शान्तिसुरक्षा तथा सार्वजनिक सुव्यवस्था कायम राख्ने अधिकार प्रदेश प्रहरीलाई तोकिएको छ । संविधानले कुनै पनि जिल्ला वा क्षेत्रलाई केन्द्र शासित क्षेत्र तोकेको छैन । ७७ वटै जिल्ला ७ प्रदेशमा विभाजित छन् । त्यसअनुसार संघीय राजधानी रहेको काठमाडौं उपत्यकाभित्रका काठमाडौं, ललितपुर र भक्तपुर वाग्मती प्रदेशका जिल्ला हुन् । प्रदेश प्रहरी गठनका लागि गृह मन्त्रालयले प्रहरी कर्मचारीलाई नेपाल प्रहरी तथा प्रदेश प्रहरीमा समायोजन गर्नेसम्बन्धी ऐनअनुसार दरबन्दी संरचना स्वीकृत गर्ने तथा त्यसअनुसार प्रहरी जनशक्तिको समायोजनको तयारी थालेको छ । समायोजन तयारीकै क्रममा संघीय राजधानीको सुरक्षा केन्द्र मातहत राख्नुपर्ने विषयले बल पाएको छ । प्रधानमन्त्री केपी शर्मा ओली नै त्यही पक्षमा छन् । संविधान बनाउने बेलाको गृहकार्यमा सक्रिय रहेका वरिष्ठ अधिवक्ता राधेश्याम अधिकारी काठमाडौं उपत्यकाका तीन जिल्लाको शान्तिसुरक्षाको कमाण्ड संघ (केन्द्र) सरकार मातहत राख्ने छुट संविधानले नदिएको बताउँछन् । संविधानले काठमाडौं उपत्यकाका सन्दर्भमा छुट्ट कुनै व्यवस्था गरेको छैन । संविधानअनुसार काठमाडौं उपत्यकाको शान्तिसुरक्षाको जिम्मेवारी प्रदेश सरकारकै हुन्छ, उनले भने, प्रदेशमा समायोजन भइसकेका कर्मचारीलाई संशोधनका नाममा चलाउने अधिकार पनि संघ सरकारसँग छैन । यी दुइटै कदम संविधानले लिएको संघीयताको सामान्य सिद्धान्तका विपरीत हुन् ।संविधान निर्माणका बेला तत्कालीन माओवादी र मधेसवादी दल प्रदेशको अधिकारका लागि अलि बढी लडेका थिए । माओवादी पृष्ठभूमिका रामबहादुर थापा गृहमन्त्री छन् । उनी नै प्रदेशले पाएको अधिकार केन्द्रमा तान्ने कसरतमा देखिन्छन् । राष्ट्रिय सभा सदस्यसमेत रहेका वरिष्ठ अधिवक्ता अधिकारीले संविधानको मस्यौदा गर्ने बेला शान्तिसुरक्षाका लागि दिल्ली मोडल अर्थात् संघीय राजधानीको सुरक्षा केन्द्र मातहत राख्ने विषयलाई लिएर घनिभूत छलफल भएको सुनाए । तर, संघीयतामै जाने भइसकेपछि त्यो मोडल पनि राम्रो हुँदैन भनेर छाडिएको हो, उनले भने, आन्तरिक शान्तिसुरक्षाको जिम्मेवारी सम्पूर्ण रूपमा प्रदेशको जिम्मामा छाडिएको हो । सीमित कामका लागि सानो संख्यामा केन्द्रमा नेपाल प्रहरीको संरचना राख्ने संविधान बनाउँदाको मर्म थियो । शान्तिसुरक्षाको सवालमा काठमाडौं उपत्यकालाई प्रदेशको अधिकार क्षेत्रबाट अलग्याउने विषयप्रति वाग्मती प्रदेशका आन्तरिक मामिला तथा कानुनमन्त्री शालिकराम जम्कट्टेलले असन्तुष्टि व्यक्त गर्दै आएका छन् । उनले केन्द्रीयतावादी सोचका साथ चालिएका कदमहरूले संघीयता चाहिएको हो कि होइन भन्ने प्रश्न उठेको बताए । तल अधिकार हस्तान्तरणको कुरा आउनासाथ त्यसमा ब्रेक लगाइहाल्ने अभ्यास देखिएको छ । संघीयताबारे दृष्टिकोणमै स्पष्टता भएन, उनले भने, अघोषित रूपमा केन्द्र नियन्त्रित संघीय प्रणाली विकास गर्न खोजिँदै छ । त्यसले संघीयता लरखराउने र बाटो बिराउने सम्भावना रहन्छ । उनले प्रदेशको अधिकार क्षेत्रमा संविधानविपरीत गरिने हस्तक्षेपले प्रदेशको अस्तित्वलाई नै लिएर प्रश्न उब्जिने बताए । काठमाडौं उपत्यकाको शान्तिसुरक्षाको जिम्मेवारी प्रदेशबाट खोसिए त्यसविरुद्ध सर्वोच्चमा चुनौती दिने उनले बताए । संविधानले दिएको आफ्नो अधिकार रक्षाका लागि प्रदेश २ लगातार लडिरहेको छ । ६ वटा प्रदेशमा सरकार संघमा चलाइरहेको नेकपाकै सरकार छन् । प्रदेश २ मा भने संघमा विपक्षमा रहेको जनता समाजवादी पार्टीले सरकार चलाइरहेको छ । त्यसले पनि संघ सरकारसँग अधिकारको लडाइँमा उक्त प्रदेश अग्रपंक्तिमा छ । उक्त प्रदेश कर्मचारी समायोजन संशोधनका सन्दर्भमा गरिएको निर्णयविरुद्ध यही साता सर्वोच्च अदालत पुगिसकेको छ । गत वर्ष संघीय संसद्बाट पारित वन ऐन तथा प्रदेशमा गइसकेको सागरनाथ वन विकास परियोजनलाई केन्द्रमा तानिएकामा त्यसविरुद्ध प्रदेश २ ले सर्वोच्च अदालतमा रिट दिएको थियो । प्रदेशभित्रको राष्ट्रिय वन, जल उपयोग तथा वातावरण व्यवस्थापनको अधिकार संविधानले प्रदेशलाई दिएको छ । तर वन ऐनमा प्रदेश मातहत रहने डिभिजन वन कार्यालयको प्रमुख (डीएफओ) लाई संघ सरकार मातहत राखिएको छ । वन ऐनले डीएफओलाई सबै अधिकार दिएको छ । उक्त ऐनअनुसार वन क्षेत्रमा संविधानले दिएको अधिकारअनुसार प्रदेशको केही नचल्ने भएपछि प्रदेश सरकार सर्वोच्चमा पुगेको हो । उक्त मुद्दा विचाराधीन छ । प्रदेश २ का आन्तरिक मामिला तथा कानुनमन्त्री ज्ञानेन्द्रकुमार यादवले संविधानले लिएको संघीयताको स्पिरिट अनुसार संघ सरकार अगाडि नबढ्दा समस्या भएको बताए । संविधानले जुन अधिकार प्रदेशलाई दिएको छ । त्यसअनुसारको कानुनी व्यवस्था, संरचना तथा जनशक्ति प्रदेशलाई हस्तान्तरण गरेको भए सबै कुराले गति लिइसक्थ्यो, उनले भने, तर बिनाप्रहरी, प्रशासन, कर्मचारी प्रदेश सरकारहरू चलिरहेका छन् । संविधानले दिएका अधिकार पनि कुनै न कुनै बहाना बनाएर तल पठाउन नचाहने प्रयत्न गरिएका छन् । संघीयताका लागि चाहिने अति आवश्यक धेरै कानुन अझै पनि संघ सरकारले बनाइसकेको छैन । बनाइएका कानुनहरूमा पनि प्रदेशको अधिकारलाई सीमति बनाउने प्रयत्न गरिएको वरिष्ठ अधिवक्ता कुमार शर्मा आचार्य बताउँछन् । प्रदेश ५ को कानुन आयोगका अध्यक्ष रहिसकेका शर्माको अनुभवमा संविधानले दिएको अधिकारलाई ऐनहरूमार्फत सीमित गर्ने प्रयत्न गरिएको छ । घुमाइफिराइ तल अधिकार नपठाउने प्रयत्न गरिएका छन् । संघीयता कार्यान्वयनका लागि पछिल्लो समय बनाइएका हरेकजसो ऐनमा त्यस्तो समस्या देखिएको छ, उनले भने, संघीय कानुनअनुसार प्रदेशले बनाउने कानुन अधिकारका हिसाबले फितलो मात्रै होइन, कार्यान्वयनमा पनि समस्या हुने देखिन्छ । उनले संविधानको भावनाअनुसार संघले अधिकार हस्तान्तरणमा उदारता नदेखाउँदा संघीयताको वास्तविक कार्यान्वयन नहुने स्थिति आएको बताए । उनले संविधानले सबै प्रदेशलाई समान अधिकार र व्यवहार गरेकाले वाग्मती प्रदेशका केही जिल्लाको शान्तिसुरक्षाको अधिकार संघमार्फत राख्न त्यहीअनुसारको व्यवस्था संविधानमै गरिनुपर्ने उल्लेख गरे । संविधानले दिएका अधिकार खोसिएका र खोस्न खोजिएका धेरै उदाहरण भए पनि प्रदेश तथा स्थानीय तहहरू प्रतिवादमा उत्रिन नसकेको शर्माले बताए । पार्टीभित्रको वृत्ति विकासको सम्भावनालाई हेरेर पनि तलका नेताहरूले मुखरित हुन नचाहेका हुन सक्छन्, उनले भने, प्रदेश मात्रै होइन, स्थानीय तहमा जानुपर्ने अधिकारहरू पनि अभ्यासमा जान सकेका छैनन् । उनले शक्ति केन्द्रमै राख्न कर्मचारीतन्त्रले घुमाउँदा र मन्त्रीहरू त्यहीअनुसार चल्दा समस्या भएको बताए । पछिल्लो समय सरकारले सदनमा पेस गरेका विधेयकहरूमा उल्लेखित विषयहरू केन्द्रीय मानसिकताबाट नै प्रेरित देखिन्छन् । संसद्ले त्यसलाई सच्याउने गरेका छन् । प्रहरीसम्बन्धी दुइटै विधेयकमा धेरै हदसम्म प्रदेशलाई बलियो बनाउने गरी संसद्ले सुधार गरेको छ । अन्तरसम्बन्धसम्बन्धी तथा प्रदेश लोकसेवा गठनसम्बन्धी विधेयक सदनबाटै सुधार भएका छन् । तर, संसद्मा सत्तारूढ दलको सहज बहुमत रहेका कारण सरकारले पोजिसन लिएका कुरालाई सदनले पनि सच्याउन सकेको छैन । राष्ट्रिय सभा सदस्यसमेत रहेका वरिष्ठ अधिवक्ता अधिकारी सरकारले विधेयकहरू संघीयताको मर्मअनुसार नल्याउने नगरेको बताए । विधेयकहरू संविधानले गरेको ओरिजिनल प्लानिङभन्दा बाहिर आउँछन् । कानुन बनाउने बेला संसद्मा धेरै झगडा पर्छ । सुधार पनि हुन्छन्, उनले भने, सबै कुरामा सुधारका लागि विपक्षीको बल पुग्दैन ।"
नेकपा बैठक १८ गतेसम्म स्थगित,"काठमाडौं (कास) कार्यदलले बुझाएको प्रतिवेदनबारे छलफल गर्न शनिबार बस्ने भनिएको नेकपा सचिवालय बैठक स्थगित भएको छ । कोरोना संक्रमण असाध्यै बढ्दै गएको र यस्तोमा सरकार तथा पार्टीको प्रभावकारी भूमिका आवश्यक पर्ने भएको हुनाले बैठक स्थगन गरिएको वरिष्ठ नेता माधवकुमार नेपालले जानकारी दिए । कोरोना बढेको बढ्यै छ, सरकारले राम्रोसँग काम गरोस्, उसको भूमिकामा पार्टीको सहयोग रहोस् भनेर बैठक स्थगन गरिएको हो, नेपालले कान्तिपुरसँग भने, अहिले स्थायी र केन्द्रीय कमिटीको बैठक बोलाउन सकिँदैन, छलफल मात्रै हुने, समस्या नसल्टिने बैठक बोलाउनुभन्दा पर धकेल्नु ठीक हुन्छ । सचिवालयका अर्का नेताका अनुसार उपप्रधान तथा रक्षामन्त्री ईश्वर पोखरेल र गृहमन्त्री रामबहादुर थापा सहभागी भएको बैठकमा उपस्थित एक जनामा कोरोना संक्रमण देखिएकाले बैठक १८ गतेसम्म सारिएको हो । यसअघि आफ्ना सुरक्षाकर्मीमा संक्रमण देखिएपछि नेता नेपाल पनि एक साता क्वारेन्टाइनमा बसेका थिए । नेकपामा आन्तरिक द्वन्द्व चर्किंदै गएपछि गत साउन ३० गते बनेको समस्या समाधानसम्बन्धी कार्यदलले गत सोमबार प्रतिवेदन बुझाएपछि त्यसमाथि छलफल गर्न शनिबारका लागि बैठक डाकिएको थियो । ९ महिनादेखिको आन्तरिक द्वन्द्वका कारण नेकपाले संक्रमणभन्दा धेरै आन्तरिक बेमेल र छलफलमै समय बिताउँदै आएको थियो । कोरोना संक्रमण बढिरहेकै बेला सुरु भएको स्थायी कमिटी बैठकमा झन धेरै विवाद भएपछि नेकपाले समस्या समाधानका लागि कार्यदल बनाएको थियो । कार्यदलले ६ गते अध्यक्षद्वयलाई प्रतिवेदन बुझाएको थियो । प्रतिवेदनमा प्रधानमन्त्री केपी शर्मा ओलीले पाँचै वर्ष सरकार चलाउने तर पार्टीको सल्लाह लिनुपर्ने तथा पार्टीको सम्पूर्ण कार्यकारी भूमिका अध्यक्ष दाहालको हुने प्रस्ताव गरिएको छ । सहमतिमै पार्टीको एकता महाधिवेशन गर्ने र त्यसको तयारीका लागि असोज दोस्रो साता केन्द्रीय कमिटी बैठक बोलाउने प्रस्ताव कार्यदलले गरेको छ । तर पार्टीमा उठ्दै आएको एक व्यक्ति एक पद, एकलौटी राजनीतिक नियुक्तिबारे प्रतिवेदनले केही नबोलेको भन्दै सचिवालय सदस्यहरूले बैठकमा प्रतिवेदन परिमार्जनको प्रस्ताव राख्ने तयारी गरेका थिए । सचिवालय बैठक स्थगित भएसंगै कार्यदलको प्रतिवेदनबारे नेताहरूले पोजिसन स्पष्ट गर्ने काम पनि अहिलेका लागि स्थगित भएको छ । बैठक स्थगन गर्नुअघि शुक्रबार बिहान अध्यक्षद्वयका बीचमा प्रधानमन्त्री निवास बालुवाटारमा छलफल भएको थियो । उक्त छलफलमा पनि कोरोना संक्रमण बढेकाले त्यतैतिर ध्यान केन्द्रित गर्नुपर्ने कुरा भएको थियो ।"
पुनःस्थापना केन्द्रमा एकै दिन २७ संक्रमित,"काभ्रे बनेपा नगरपालिका१३ मा रहेको स्पाइनल इन्जुरी पुनःस्थापना केन्द्रका बिरामी र कुरुवा गरी २७ जनामा शुक्रबार कोरोना पुष्टि भएको छ । अहिलेसम्म उक्त अस्पतालमा कार्यरत चिकित्सक, कर्मचारी, बिरामी र तिनका कुरुवा गरी ६४ जनामा संक्रमण पुष्टि भइसकेको स्वास्थ्य कार्यलय काभ्रेका वरिष्ठ स्वास्थ्य प्रशासक डा नरेन्द्रकुमार झाले जानकारी दिए । भदौ २ मा पहिलोपटक त्यहाँका एक कर्मचारीमा भदौ २ गते संक्रमण पुष्टि भएको थियो । उपत्यका छिर्ने प्रमुख नाका साँगा पर्ने उक्त वडामा शुक्रबार दिउँसोसम्म १ सय २ जनामा संक्रमण पाइएको छ । संक्रमण देखिएका संस्था र क्षेत्र सिल गरे पनि प्रत्यक्ष सम्पर्कमा आएका व्यक्तिमा कोरोना देखिइरहेको छ । सोही वडामा रहेको संघीय प्रहरी इकाई वाग्मतीका १९ जनामा कोरोना पुष्टि भएको थियो । हालसम्म जिल्लाका २ सय २० जनामा कोरोना संक्रमण पुष्टि भएको छ । स्पाइनल इन्जुरी पुनःस्थापना केन्द्रमा ६४ जना, धुलिखेल अस्पतालमा ३१ जना र संघीय प्रहरी इकाई वाग्मतीका १९ समेत गरी २२ जना प्रहरीमा संक्रमण देखिएको छ । ५१ स्वास्थ्यकर्मी, ६६ सर्वसाधारण, ५२ जना अस्पतालमा उपचाररत बिरामी, २५ जना वैदेशिक रोजगारीबाट फर्केका, २ जनप्रतिनिधि र ११ पत्रकार र वकिलमा संक्रमण पुष्टि भएको छ । यो अवधिमा २ जनाको कोरोना संक्रमणका कारण मृत्यु भएको छ । ८१ जना निको भएर घर फर्किएका छन् भने १ सय ३७ जना विभिन्न अस्पताल र होम आइसोलेसनमा छन् ।"
बाढीले १२ घरमा क्षति,धादिङ (कास) खहरे उर्लेपछि ज्वालामुखी४ दोभानटार बजारका एक दर्जन घरमा क्षति पुगेको छ । बिहीबार राति च्याडु खोलामा आएको बाढीले किनारका घरहरू जोखिममा परेका छन् । पुलमा रूख अडकेर पानीको बहावले दिशा फेर्दा बजारका घरमा क्षति पुगेको हो । केही घरका पिँढी र आँगन भास्सिएको छ भने झ्यालढोकासमेत बगाएको छ । सडकको पुल नाघेर बस्ती कटान गर्दै पसेको खहरेले अन्नपात र सरसामान बगाएको स्थानीयले बताए । खोला बगाएर ल्याएका काठपात र लेदो घरभित्र भरिएको छ ।
बार्ले : एक सहरमा दुई देश,"बूढापाकाहरू भन्थे दुइटा नाउमा खुट्टा नराख्नु । यो अर्तिउपदेश सुन्दै हुर्किएको मैले यसपालि एकैचोटि दुई देशमा खुट्टा राख्ने अवसर प्राप्त गरें । यो मैले कहिल्यै कल्पना नगरेको दृश्य थियो । प्रिय पाठकहरू समक्ष त्यही नौलो अनुभव साट्न यो आलेख लेखियो ।कोरोनाकहरले कतै निस्कनै दिएन । आफू बसेको सहरबाट बाहिर ननिस्केकै ६ महिनै पुग्न लागेको थियो । कोरोनाले ल्याएको कठिनता र अड्चनले सबै उल्लासलाई बिर्साइदिएको थियो । तर, तनाव, दुःख त आउँछन्जान्छन् । यो एक ऋतुझैं चक्र हो । बितेका तीन दशकमा एउटै सहरमा यति लामो समय बसेको मेरो पहिलो अनुभव रहेछ । सामान्य अवस्था भएको भए महिनामा दुईतीन नयाँ ठाउँमा यात्रा गर्नैपर्थ्यो । यात्रा मेरो स्वभाव बनिसकेको थियो । ६ महिनाको बन्दाबन्दीमा परेपछि छटपटी हुनु स्वाभाविक थियो ।लकडाउन खुकुलो हुन थालेपछि परिवारसंग यात्रामा कतै जाने योजना बन्न थाल्यो । तर, जाने कहाँ ? युरोपेली संघका देशहरूले एकआपसमा यात्रा खुकुलो पारे पनि मानिसहरूले पूर्ववत् अवस्थामा झैं अझै निस्फिक्री हिँड्नडुल्न सुरु गरिहालेका छैनन् । हजारौं मानिसको ज्यान लिनेगरि फैलिएको महामारीको त्रास कायमै छ । महामारी बिस्तारै कम हुनु अनि युरोपको मौसमले लोभ्याउनुएकैसाथ भयो । यो मौका सदुपयोग गर्दै हामीले जर्मनीसँगै सीमा जोडिएको देश बेल्जियमको समुद्री तट उस्टेन्ड र अरू केही पर्यटीकीय गन्तव्य घुम्ने योजना बनायौं । र, २८ जुलाई २०२० का दिन फ्र्यांकफर्टबाट सपरिवारै निस्कने भयौं । हनाउ सहर निवासी मित्र ज्योतिन्द्र जोशी र उनको परिवार पनि यात्रामा साथ दिन तयार भए । हाम्रो पहिलो लक्ष्य एउटा सानो यस्तो सहर थियो, जहाँको अन्तरदेशीय सिमाना बडो विचित्रको छ । गति नियन्त्रणबिना गाडी सवार गर्न मिल्ने जर्मन अटोबाहन (राजमार्ग) पार गर्न हामीलाई धेरै समय लागेन । तीन घण्टामै जर्मन सीमा नाघेर बेल्जियम प्रवेश गर्यौं । बेल्जियमको पोर्टसिटी आन्त्वेरप पार गर्दै बार्ले सहर पुगियो । बार्ले पुग्न साँघुरो सडक पार गर्नुपर्छ । साँघुरो सडकका दुवैतिर रोपिएका रुखहरूले त्यहाँको सौन्दर्य आकासिएको लाग्थ्यो । सडक पार गर्दा दायाँबायाँ देखिने आकर्षक महलहरूले भन्थे त्यस क्षेत्रमा सम्पन्न मानिसहरू बसोबास गर्छन् । युरोपमा यस्ता धेरै गाउँ छन् । तर, कोरोनाको त्रासमा पनि यही गाउँ सम्झेर हिँड्नुको कारण विशेष थियो । यो त्यही गाउँ हो, जसले दुई देशको सीमालाई आफूभित्र अटाएको छ । संसारमा सिमानाका कारण हुने अनेक विवाद सुनिरहँदा यहाँचाहिँ सिमानाका रमाइला थुप्रै किस्सा सुन्नदेख्न पाइन्छ । त्यही हेर्न, अनुभूत गर्न हामी बार्ले पुगेका थियौं । सानोसुन्दर सहरबीच दुई देशका सिमाना कोरिएका थिए कतै सडक र फुटपाथको बीचबाट कोरिएका छन्, कतै देशको राष्ट्रियपहिचानसहितका झन्डा राखिएका छन्, कतैचाहिँ दुई देश छुट्याउने सांकेतिक अक्षर बी र एनएल मात्रै लेखिएका छन् । सडकमा सीमा निर्धारण गरी लेखिएका संकेत चिह्न बी र एनएल छ्याप्छ्याप्ती देख्न पाइन्छ । बी लेखिएको छ भने बुझ्नुस्, त्यो क्षेत्र बेल्जियम अधीनस्त हो । अनि एनएल अक्षरले भन्छ त्यो नेदरल्यान्ड्स हो । सम्झनामा रहिरहने कुरा के भने सडकमा एक छिन हिँड्दा बी तिर पुगिन्छ, एकै छिनमा एनएल तिर । सडकमा जेब्राक्रसजस्तै सेतो क्रस चिह्नले सीमा छुट्याइएको छ, जसलाई नाघ्दै गर्दा मैले यो यात्रानिबन्धको सुरुमै उल्लेख गरेको दुई डुंगामा खुट्टा भन्ने बूढापाकाका आहान सम्झिएको थिएँ । यो सानो सहर वरपर ३० वटा यस्ता साना भूभाग (आनक्लेभ) रहेछन् । केही भाग बेल्जियमको अधीनमा छन् भने केही भाग नेदरल्यान्ड्सको । ३० भाग जमिनमध्ये २२ टुक्रा जमिन बेल्जियम आनक्लेभ, एक डच आनक्लेभ र ७ बेल्जियम सबआन्क्लेभ रहेछन् । नजिकैको रेस्टुराँमा एक खुट्टा बेल्जियम र जीउ नेदरल्याण्डमा राखेर मैले गुगल सर्च गरें । गुगलमा बेल्जियमको अधीनमा रहेका यी भागहरू बेल्जियमको सिमानाबाट केही पर डच क्षेत्रभित्र रहेका ससाना थुम्काजस्ता देखिए । आखिर यस्तो अद्भुत सिमाना कसरी बन्यो ? सन् १८३१ मा बेल्जियम र नेदरल्यान्ड्स दुवै फरकफरक राष्ट्र भए । दुवै राष्ट्रका सिमाना छुट्याउन गाह्रो थिएन । केवल यही ठाउँलाई कसरी मिलाउने भन्ने समस्या थियो । सिमाना छुट्याउनुअघि गाउँलेलाई सोधियो । गाउँलेले दुवै सरकारले गरेको निर्णय मान्ने राय व्यक्त गरे । त्यसपछि जहाँ जहाँ सिमाना गाडियो, गाउँको नाम देशको राष्ट्रभाषाअनुसार थोरै फरक पर्न गयो । नेदरल्यान्ड्सतिर यो गाउँको नाम बार्ले नस्सो भनियो भने बेल्जियमतिर बार्ले हेर्टोग । तर, कुन ठाउँ नेदरल्यान्ड्स, कुन ठाउँ बेल्जियम पर्छ, यो याद नगर्ने हो भने मेसो पाउनै सकिँदैन । सन् १८३१ मै गाउँलेको सहमतिमा सिमाना छुट्याउन सेतो धर्का कोर्ने निर्णय भयो, जुन आजपर्यन्त कायम छ । त्यही बेला छुट्याइएको सिमानाको रोचक पक्ष के छ भने हिँड्दाहिँड्दै सिमाना कुनै घरलाई चिरा पारेर अघि बढ्छ । सिंगो घरको आधा भाग एउटा देशमा र आधा भाग अर्को देशमा पर्छ । कतिपय रेस्टुराँ, क्याफे, बार, सिटी हल आदि पनि यसरी दुई देशको सिमानामा निर्माण भएका छन् । त्यसो भए दुई देशका बीचमा भएका त्यस्ता संरचना कुन देशको अधीनमा होलान ? मेरो प्रश्नमा यस्तो जवाफ प्राप्त भयो, जुन देशमा त्यो घरको मूलढोका पर्छ, त्यो घरका मानिस त्यही देशका नागरिक हुन् । कतिसम्म भएको रहेछ भने कुनै घरको मूलढोका एउटा देशमा र बाँकी पूरै घर अर्को देशमा पर्छ भने पनि मूलढोकाले ऊ कुन देशको नागरिक हो भन्ने निर्णय गर्ने रहेछ । सडक पार गर्दा एउटा यस्तो घरनजिक पुगियो, जहाँ सीमा निर्धारण गर्ने सेतो धर्का ठीक मूलढोका हुँदै घरलाई चिर्दै अघि बढेको रहेछ । घरको एकातिर नेदरल्यान्ड्सको झन्डा छ भने अर्कोतिर बेल्जियमको । कहिलेकाहीं देशको नियम परिवर्तन हुँदा यहाँका नागरिकले पनि आफ्नो मूलढोका परिवर्तन गरेका कथा सुन्न पाइयो । दुईमध्ये एक देशमा करको दररेट बढ्यो भने सिमानाका घरबेटीले मूलढोका परिवर्तन गरेर आफू अर्को देशको नागरिक भएको घोषणा गर्न पाउने रहेछन् । मूलढोका नै परिवर्तन गरेका केही घरका किस्सा सुन्यौं हामीले । मानवीय स्वभावअनुरूप, एक देशमा आर्थिक मन्दी भयो भने त्यसबाट बच्न अर्को देशको नागरिकता लिन त्यहाँका नागरिक स्वतन्त्र छन् । करको दर परिवर्तन हुँदा मात्रै होइन, कुनै दण्ड सजायमा परिवर्तन हुँदा पनि कतिपय मानिसले अर्को देशको नागरिकता लिएको उदाहरण रहेछ ।हामी यस्तो रेस्टुराँनजिक पुग्यौं, जसको बाहिर टेबलमा खाना खाइरहेका मानिस बेल्जियमतिर थिए भने किचेनको भाग नेदरल्यान्ड्समा थियो । खाने मान्छे एउटा देशमा बस्छ र बिल तिर्न अर्को देशमा पुग्छ । एक देशमा उभिइरहेको वेटर बोलाउनेबित्तिकै अर्को देशमा आइपुग्छ । सिमानामा घर हुनेहरूले हरेक विषयमा फाइदा उठाउने रहेछन् । बार्ले नसाउ नगरपालिकाबाट कुनै कार्य सञ्चालनको अनुमति नपाएमा त्यही विषय अर्कोपट्टिबाट अनुमति लिएर सञ्चालन गर्दा रहेछन् । कुनै क्याफे, बारमा एकातिरको समय सकिएर बन्द गर्नुपर्ने बेला भयो भने टेबलकुर्सी अर्कोपट्टि फर्काएर अबेरसम्म व्यापार गर्दा रहेछन् । कतिसम्म भने एउटै पलङमा सुतेका श्रीमान्श्रीमती पनि फरक देशमा सुतिरहेका हुन सक्छन् भन्ने कथन यहाँ रमाइलोसँग सुनाइँदो रहेछ । एउटै घर चिरिएर देशको सिमाना बनेपछि यसो हुनु अस्वाभाविक भएन । सानो सहर भए पनि यहाँ प्रसस्त रेस्टुराँ, बार, पव देखिन्थे । कोरोनाको समयमा पनि टेबलहरू भरिभराउ थिए । अन्ततिर ब्यापार खस्किरहँदा यहाँचाहिँ चहलपहल चलिरहेकै थियो । कोरोना लकडाउनमा भने यहाँ केही असहजता थपिएको रहेछ । त्यतिबेला सेन्जेन देशहरूले आआफ्नो खुला सीमानीतिमा केही परिवर्तन गरेका थिए । मानिसको खुला आवागमनमा नियन्त्रण लगाइएको थियो । नेदरल्यान्ड्सले बेल्जियमभन्दा केही दिनअघि नै लकडाउन खुकुलो पारेपनि बेल्जियमतिर बस्ने मानिसहरू खानपिन र किनमेललाई नेदरल्यान्ड्सको अधीनमा पर्ने रेस्टुराँ, पसलतिर त्यतिबेला जान नपाउने रहेछन् । कोभिड१९ का कारण मृत्यु हुनेको संख्या डच क्षेत्रमा भन्दा बेल्जियममा बढी थियो । जताजता सिमाना देखिन्छ, त्यतैत्यतै केहीबेर हिँड्यौँ । एउटा बियर पसल देखियो । पसलबाहिर साइनबोर्डमा यहाँ ६ सयथरीका बियर पाइन्छ लेखेको देखेपछि मलाई उत्सुकता जाग्यो । हामी पसलमा प्रवेश गर्यौं । त्यहाँको दृश्य झनै चकित पार्ने खालको थियो । समान्य देखिने यो पसलको बीच भागबाटै दुई देशको सिमाना निर्धारण गरिएको रहेछ । बेल्जियमपट्टि रहेको सेल्भ्सबाट एक बोत्तल बियर निकालेर नेदरल्यान्ड्सतर्फ रहेको काउन्टरमा गएर मैले त्यसको बिल भुक्तानी गरें । दुई देश भएपछि दुईथरी कानुन भइहाल्छ । दुबै देशमा मदिरा सेवन गर्ने उमेर फरक छ । करको मूल्य फरक छ । सोच र शैली फरक छ । तर, जतिसुकै फरक भए पनि दुई देशका यी नागरिकले आफूलाई सहजै ती विषयमा ढालिसकेका छन् । यही भद्रगोल सीमा अवलोकनका लागि यहाँ वार्षिक हजारौं पर्यटक पुग्दारहेछन् । नगरको आम्दानीको मुख्य स्रोत पर्यटन भएको छ । अनौठो सीमाकथा सुनाएर व्यापार चलेको छ । शताब्दीऔंदेखि यो परम्परा कायम छ । एक दशकपछि अर्थात सन् २०३१ मा यो नगरले आफ्ना पुर्खाले मान्दै आएको स्वतन्त्र गाउँको परिकल्पनाको २ सय वर्ष पूरा हुँदै छ । तर, स्थानीयहरू यो गाउँ आठ सय वर्षदेखि यसैगरी मिलेर बसेको बताउँछन् । मध्ययुगीनकालमा त्यस क्षेत्रलाई दुई ड्युकहरूको सम्पत्तिका रूपमा छुट्याइएको रहेछ । त्योबेला ब्रावन्तका ड्युक हेर्टोगको अधीनमा रहेको ठाउँलाई बार्ले हेर्टोग भनियो । त्यसैगरी अहिलेको डच अधीनस्थ बार्ले नसाउ क्षेत्र हाउस अफ नसाउ को अधीनमा परेको रहेछ । उनीहरूले असल छिमेकीको उदाहरण पेस गरेझैँ ती दुई पुर्खाले छुट्याएको सम्पत्तिलाई अहिले पनि मिलेमतोमा बाँडफाँड गरेका रहेछन् । यो परम्परा कैयौं वर्षसम्म उनीहरूका वंशजहरूले पनि कायम राख्दै आए । सन् १९९५ को एउटा सानो विवादित गाउँ बेल्जियमलाई हस्तान्तरण गरेपछि यो विवाद पनि सदाका लागि अन्त्य भएको बताउँछन् स्थानीय बासिन्दा । विकासका योजना पनि दुवैतर्फका स्थानीय निकाय मिलेर तय गर्दा रहेछन् । दुई मेयरहरूले एउटा टेलिभिजनलाई दिएको अन्तर्वार्ता हेरें । दुवैले दुवैतर्फको विकासमा ध्यान दिएको र हरेक काम गर्दा सल्लाह गरेर निर्णय गरेको बताइरहेका थिए । उनीहरूको अन्तर्वार्ता हेर्दा लाग्थ्यो उनीहरू दुई देशका फरक नगरपालिकाको विकासको कुरा गर्दै छैनन्, ओल्लो घर र पल्लोघरको नाली कसरी मिलेर सफा गर्ने भन्ने योजना बनाइरहेका छन् । दुई भागमा बाँडिएका अरू केही सहरको यात्रा गर्ने मौका मैले यसअघि पाएको थिएँ । सोभियत संघमा अध्ययन गर्दाताका सन् १९८७ मा म पहिलोपटक बर्लिन पुगेको थिएँ । शीतयुद्धकालमा जर्मनी पूर्वी र पश्चिम भागमा विभाजन भएको थियो । सहरको बीच भागबाटै बर्लिनको ठूलो पर्खाल उभिएको थियो । यो पर्खालले झन्डै तीन दशकसम्म एकै सहरका जनतालाई एकअर्काबाट टाढा पुर्याएको थियो । जर्मनीको एकीकरणसँग भत्किएको उक्त पर्खाल कथाजस्तै लाग्नेगरि अहिले पूरै सहर एक भएको छ । पर्खाल उभिँदाका पीडादायी अवस्था र पर्खाल भत्किएपछिका खुसीका फोहोराहरू देख्नुलाई मैले जीवनका सुखद संयोगमध्ये एक मानेको छु । अर्को विभजित राजधानी निकोसिया सहर हो । यो सहर सिप्रियोट निकोसिया र टर्किस निकोसियामा विभजित छ । क्यारेबियन क्षेत्रको सेन्ट मार्टिन द्वीप पनि फ्रेन्च र डच क्षेत्रमा विभाजित छ । उक्त स्थानमा सन् २०१७ मा पारिवारिक यात्रामा पुगेका थियौं । तर, सबै सिमानामा यस्तै सुखद दृश्य देख्न कहाँ पाइन्छ र ? म केही कडा नियन्त्रण भएका सीमा क्षेत्रहरूमा पनि पुगेको छु र परैबाट हेरेर फर्केको छु । मोजाम्बिकसँग सीमा जोडिएका दुई देश, दक्षिण अफ्रिका र स्वाजिल्यान्डको सीमानजिक केही समयअघि पुग्दा प्रवेशाज्ञाका कारण सिमानाबाटै ती देशहरूलाई हेर्दै निरीह भएर म फर्केको थिएँ, जहाँ चराचुरुंगी र जंगली जनावर निर्बाध रूपमा दुवैतर्फ घुमफिर गरिरहेका थिए । त्यतिबेला मलाई लाग्यो, प्राणीहरूमा आफूलाई सर्बश्रेष्ठ ठान्ने मानवजाति आफैंले कोरेको सीमाका कारण बन्धनमा बाँधिएको छ । यस्तै सीमाका रूपमा चित्रित भएको दुई कोरियाबीच रहेको डीएमजेड पुग्ने उत्कट चाहना हुँदाहुँदै पनि त्यहाँ भने अझै पुग्न सकेको छैन । विश्वका छक्क पार्ने अनेक सिमानाबारे जोरन निकोलिकले आफ्नो किताब द एट्लास अफ अनयुजल बोर्डर्स मा लेखेका छन् । मार्क्सले वर्गविहीन र सीमाविहीन राज्यको कल्पना गरेका थिए । जुन बेला मार्क्सले यस्तो सीमाविहीन राज्यको कल्पना गरेका थिए, त्योबेला यो स्वप्नझैँ लाग्थ्यो । तर, मार्क्सको विचारलाई नमान्ने युरोपका २६ देशले सीमाविहीन राज्यको थालनी गरेका छन् । कुनै एक सदस्य देशको प्रवेशाज्ञा लिएको मानिस अरू कुनै पनि सदस्य राष्ट्रमा निर्बाध रूपमा यात्रा गर्न पाउँछ । सेन्जेन भिसा जोन नाम दिइएको यो प्रयोग सीमाविहीन देशको राम्रो प्रयोग मानिन्छ । तर, यो गाउँ त सेन्जेन जोनको भिसाभन्दा अझ एक पाइला अघि भएझैँ लाग्यो । आखिर उत्तर कोरिया र दक्षिण कोरियाको पनि सिमाना नै हो । उनीहरू त झन् एकै जाति, भाषा र संस्कृतिका मानिस हुन् । र, नेदरल्यान्ड्स र बेल्जियमको यो सानो सहर बार्ले पनि सीमा सहर नै हो । एकातिर निर्बाध हिँड्न र नागरिकतासमेत परिवर्तन गर्न पाइन्छ । अर्कातिर सीमा छेउछाउ हिँड्दा पनि गोली खाने डर हुन्छ । सीमाविहीन भूगोलको कल्पना गरेर निर्बाध रूपमा संसार घुम्न चाहने यात्री म, अहिले सिमानाका यी दुई फरक दृष्टिकोण सम्झिइरहेको छु ।"
रित्तो पेट रित्तै हुनेभैग्या,"बिहानको एघार बजेको थियो । घाम उदाएको थिएन । यस्तो लाग्थ्यो बादलको बर्को ओढेर घाम कतै चुपचाप निदाइरहेको छ । पैंतालीस मिनेटअघि नेपालगन्जको बाफिदो गर्मी चंखेली हिमाल काट्नेबितिकै सेलाइगयो । चंखेली हिमाल पुग्नेबितिकै जहाजभित्रै सर्र बहने चिसो हावाले भनेझैं लाग्छ वेलकम टु हुम्ला ह्योम्बु (काठमाडौं) पसेको ६ वर्ष भयो । यो ६ वर्षको अन्तरालमा जम्मा दुईपटक हुम्ला जान पाएँ । हुन त जहाजमा बसेको केही मिनेटमै हुम्ला सदरमुकाम सिमकोट पुगिन्छ । त्यहाँबाट पाँच घण्टा हिँडेपछि आफ्नै गाउँघर पुग्छु । दिनरात गाडीमा लामो यात्रा गर्नुपरेन । तर, बादल माथिमाथिबाट उडेर पटकपटक हुम्ला गइरहन भनेजस्तो सजिलो पनि त छैन ।खैर, जसोतसो गरेर म हुम्ला आइपुगें । झोला थन्क्याएर सिमकोट बजार डुल्न निस्किएँ । उही चिनेचिनेजस्तो लाग्ने मान्ठाहरू थिए । रित्तो थैलो काखी च्यापेर चामल निकाल्न खाद्य संस्थानतिर दौडिनेहरूको हतारो उस्तै थियो । खाद्य संस्थानअघिको भीड त्यस्तै । डोकोमा साग, स्याउ, आरू र दाउरा बेच्नेहरूको जाँगरिलो आवाज पनि उस्तै सुनिन्थ्यो ।तर, अहिलेको सिमकोट दुई वर्षअघिको भन्दा निकै फरक भइसकेको छ । पहिला यही बाटोमा दाउरा बोकेका गधा, घोडा, जोपा, तोल्व र खच्चडहरूको लस्कर देखिन्थ्यो । अहिले धूलो, धूवाँ उडाउँदै केही गाडीहरू गुडिरहेका छन् । ढुंगा, दाउरा र सामान ओसार्ने खच्चडमध्ये लम (सुरुमा हिँड्ने) को घाँटीमा झुन्डिएको करङ, लिङ्स्याङ र ठिलु (घण्टी) को मिठो धुनसँगै सहर ब्युँझिन्थ्यो । लमको निधारमा टाँसिएको सानो ऐना परबाटै टलक्कै टल्किन्थ्यो जस्तो टाक्तेल हिमालको चुचुरोमा घाम लाग्दा हिउँ टल्किन्छ । हिउँदमा मान्ठाहरू बाटो छेउछाउमा बसेर सुल्पा तान्दै घाम ताप्थे, गाला मार्थे (गफ गर्थे) । ठट्टा गर्नेहरू ठट्यौली पारामा हिउँको डल्लो बनाएर एकअर्कालाई हानाहान गरेर रमाइलो गर्थे । बैकिनी (आइमाई) हरू यही बाटोमा बसेर घाम ताप्दै ओखर फुटाउँथे, ताको (धागो) काढ्थे, छोछोरीहरू बाटोमै खेलिरहेका हुन्थे । सबै शान्त थियो । सिमकोट बजारको खाल्डाखुल्डी बाटोमा चामल बोकेको एउटा ट्याक्टर धूवाँ उडाउँदै गुडिरहेको थियो । पानी नपर्दो हो त कति धूलो उड्थ्यो होला । केटाकेटीहरू गाडी हेरेर रमाइरहेका थिए । कोही गाडीको पछिपछि कुद्दै थिए । ६ वर्षअघि हुम्लाबाट नेपालगन्ज पुग्दा पहिलोपटक मैले गाडी देख्या थिएँ । जहाज चढ्दा डर लाग्या थिएन । बाफ्रे गाडी देखेर खुब डर लाग्यो । गाउँबाट आएकालाई सहरसँग अजिबको डर हुँदोरहेछ ।रानीवनबाट हेर्दा पूरै सिमकोट बजार छर्लंग देखिन्छ । उहिले अन्नबाली उम्रिने जग्गामा अहिले घरैघर उम्रिएका छन् । फापर, चिनु, मर्सी, कागुनी, आदि फल्दाफुल्दा सिंगै सिमकोट बजार अनेकन रङका फूलहरूको एउटा फूलबारी लाग्थ्यो । अहिले पनि सिमकोट बजार हराभरा छ, रंगी देखिन्छ । तर फापर, चिनुको ठाउँमा घरहरू उभिएका छन् । फरकफरक रङका जस्तापाताहरू जताततै टल्किएका छन् । अहिलेको सिमकोटबाट उहिलेको सिमकोट लगभग हराइसकेको छ । सिमकोट नितान्त भिन्नै भएको छ ।िििसिमकोट बजारलाई एक फन्को मारेर दुइटा झोला बोकेर म सरासर गाउँतिर लागें । लगभग पाँच घण्टाको उकालोओरालो बाटो । आमाले पहिले नै भनेकी थिइन्, बाटोमा फोटो खिच्दै नबस्, छिट्छटो आइज । मोटर बाटो बनाइरहेको ठाउँबाट ढुंगा खस्छ । नभन्दै बाटो निकै नराम्रो थियो । बाटो फराकिलो बनाउँदा ठाउँठाउँमा रूखहरू काटिएका थिए । पहिले च्याखुरा, डाँफेको संगीतमय आवाजसँगै उकालोओरालो बाटो पार गर्थ्यौं । अहिले गाडीको कर्कस आवाज मात्रै सुनिन्छ, पूरै जंगलमा । गाडीको कर्कश आवाजसँग तर्सेर च्याखुरा, कालिज र डाँफेजस्ता चराहरू पनि टाढाटाढा गइगए । कत्ति घोडा जोपा लोटे (लडे) । गाडीको बाटो बनाउने ठाउँबाट खसेको ढुंगाले गाईगोरु, घोडा हिँड्ने बाटो बन्द भएको थियो । रूखहरू काटिएका नांगा डाँडा शोकमग्न देखिन्थे । हिल्सासिमकोट हिँड्ने पैदल रुटमा यही हो । तर, बाटोमा खासै मान्ठा भेटिएन । पैदल रुटमा पर्ने होटलका साहुजीहरू कोही त आउला भन्ने आशा बोकेर ढुकिबसेका थिए । पानीनौला शाही होटलका साहुजीको निन्याउरो अनुहार मलाई देखेर उज्यालो भयो । पानीनौलाको चिसो पानीको गिलास मेरो हातमा थमाउँदै उनले भने, हब्री (माथि) बाट बाटो बनिगो । अब यो बाटो भएर कोही हिँड्दैनन् । गाडी गुड्न थालेदेखि सबैको भाउ बढ्या छ । हामी गरिबले महँगो ठाउँमा जग्गा किनेर होटल बनाउन सक्दैनौं । तैपनि कोही पाहुना आइजाला कि भनेर ढुकिबस्या छौं । उनका लागि यही होटल सबथोक हो । यहीँको कमाइले छकलबाहाको छाक टार्नु छ, बच्चाहरूलाई पढाउनु छ । सिमकोट लाक्नाबाट उँधो सिमकोटतिर फर्केर सुल्पा तानिरहेका बाजेले पनि नाकबाट धूवाँ निकाल्दै भनेका थिए, क्या गर्नु त भाउवा विकास त भयो तर धनीहरूका लागि । बाटो बन्यो । गाडी गुड्न थाल्यो । बजारमा घरहरू बने । जताततै बजार बन्न थाल्यो । धेरै जग्गाजमिन हुने धनीहरू जग्गा बेचेर झन् धनी भैग्या । हामी गरिब झन्झन् गरिब भैगयौं । पहिले यही बाटो भएर गधा, खच्चडमा ढुंगा ओसार्थ्यौं । कुइरेको झोला हिल्सा पुर्याउँथ्यौं । हिल्साबाट सामान ढुवानी ल्याउँथ्यौं । सकेजति पसिना बगाउँथ्यौं, भोको पेट भरिन्थ्यो । अहिले काम पाइँदैन, कामै नभएपछि रित्तो पेट रित्तै हुनेभैग्या । धेरै मान्ठले गर्ने काम एउटै गाडीले एकैछिनमा गरिदिन्छ । आफ्नो खेतमा फलेको अन्नले खाना पुग्दैन । अब हामी गरिबहरूको काम खोसियो । विकास सबैको बराबर नहुँदो रहेछ । उनको कुरा निकै कहालीलाग्दो सुनिन्थ्यो । कुनै समय उनले पनि सडक बनेको सपना देखे होलान् । गाडी चढेर सरर घुमेको कल्पना गरे होलान् । तर, अहिले उनको आँखामा कुनै सपना र कल्पना बाँकी थिएन । िििम गाउँ पुग्दा रात परिसकेको थियो । बिजुली नपुगेको मेरो गाउँ साँझसँगै निदाइसकेजस्तो लाग्थ्यो । एकदम चुपचाप र सुनसान थियो । परबाट आफ्नो गाउँलाई धीत मरुन्जेल हेर्ने इच्छा रातले निलिदियो । बिहानै उठेर थाराबाट गाउँ हेरें । गाउँ पनि केही भिन्नै भैसकेको थियो । भोजपत्र र माटोले छाएको चिटिक्क घरहरूको बीचमा आठ, नौ घर नीलो, रातो टिनले छाएका थिए । बर्खायाममा पानी नचुहिने र हिउँदमा हिउँ फाल्न नपर्ने भए पनि टिनले छाएका घरहरूले सुन्दर गाउँ कुरूप देखिएको थियो । आफ्नो मौलिकता, आफ्नोपन गुमाइरहेको गाउँ न गाउँजस्तो देखिन्थ्यो, न सहरजस्तो । हावाको लयमा नाच्ने लुङ्दार र लटरम्म फलेको स्याउ, पाक्दै गरेको फापर, चिनु, लरे, सिमी आदिले भने वातावरण रंगीचंगी बनाएको थियो । उहिले हजुरआमाले सुनाउने टुङ (कथा) मा वर्णन गरिएको स्वर्गजस्तै लाग्थ्यो ।हाम्रोतिर लामो समयपछि बाहिरबाट आएका मान्ठहरूलाई सबैले पाहुना बोलाउने चलन छ । एक जना भाउजूले उनको घरमा बोलाइन् । सफा घर, धोएर मिलाएर राखेका भाँडाकुँडाहरू टन्नै थियो । तर, उनले पुरानो कराईमा पानी उमालेर चिया बनाइन् । अचम्म लाग्यो, यत्तिका राम्रा भाँडाहरू छाडेर उनले किन कराईमा पानी उमालिन् ? ती भाउजूले धोएको सेतो भाँडोमा मोसो लाग्छ भनेर पुरानो कराईमा पानी उमालेकी रहिछन् । उनले सहरको जस्तो सेतो भाँडा सजाएकी रे । आमाले भनेपछि पो थाहा भयो । गाउँमा यत्तिसम्म सहरको प्रभाव परेको रहेछ ।बाटो बनाउँदा ब्लास्टिङ गरेको आवाजले तर्सेर उँभो हिमाल चढेका थिए बाँदरहरू । गाउँमा देखिने बाँदर खर्कमा भेटिए । खर्क जाँदा मसँग चार जना ११ र १२ वर्षका भाइबहिनीहरू थिए । भीरको बाटो एकदमै नराम्रो थियो । त्यो भीरबाट लोट्यो भने बाँच्ने आसै थिएन । हामी एकएक गरेर लाइन लागेर हिँडौं, मैले भनें । बच्चाहरू को पहिले हिँड्ने भन्ने विषयमा झगडा गर्न थाले । झगडा गर्दागर्दै एउटाले भन्यो, जो सबभन्दा धनी छ ऊ सबभन्दा अघि, जो गरिब छ ऊ सबभन्दा पछाडि हिँड्ने । उसले यसो भन्नेबित्तिकै सबै जना एकपछि अर्को गर्दै चुपचाप लाइन लागे । म एकटकले हेरेको हेर्यै भएँ । सबैभन्दा अघि हिँडिरहेकी बहिनीतिर हेरेर सोधें, ऊ कसरी सबैभन्दा धनी भयो ? उसको घर सबैभन्दा ठूलो छ । खपु (झ्याल) पनि ठूल्ठूला छन्, नीलो कलर गरेको टिन हालेको छ नि त त्यसै ऊ सबैभन्दा धनी भयो । बीचको एक जना बोल्यो । लाइनको अन्तिममा चुपचाप हिँडिरहेको भाइतिर देखाउँदै उसले थप्यो, उसको घरमा टिन हालेको छैन्, खपु पनि सानासाना छन् । भाँडाकुँडा पनि सेतो छैन ।साना स्कुले भाइबहिनीको कुरा सुनेर छक्क परें । पहेँलो, नीलो जस्तापाताले छाएको घर र सहरको जस्तै मिलाएर राखेको भाँडाकुँडाले गाउँमा यो धनी त्यो गरिब भनेर वर्ग निर्माण गरेको थियो । समाजले निर्माण यो मानसिकताले ससाना भाइबहिनीलाई पनि गाँजेको छ । लामो समय टाढा बस्दा गाउँ यस्तो भयो होला, उस्तो भयो होला भन्ने जोकोहीलाई लाग्छ । पहिलेको गाउँ मगजका बसिरहेको हुन्छ । अझ भनौं आफ्नो गाउँभन्दा टाढा बस्नेहरूले गाउँको यादहरू साथ लिएर हिँड्छन् । वर्षौंदेखि आफूसँगै लिएर हिँडेको सुन्दर याद र कल्पनाहरू भत्किँदा नरमाइलो लाग्दोरहेछ । माटोले छाएको तीनतले घरले गरिबी होइन गाउँको आफ्नोपन, आफ्नो मौलिकता प्रतिविम्बित गर्छ । ती ससाना भाइबहिनीहरूलाई कसरी बुझाउनु ? कसरी सम्झाउनु ? मलाई पहिलोपटक आफ्नै गाउँ नरमाइलो लाग्यो ।"
५ रिपोर्टको समीक्षा गरिने,"(काठमाडौं)विश्व बैंकले १७ वर्षदेखि प्रकाशन गर्दै आएको व्यावसायिक वातावरणको सूचकांक (डुइङ बिजनेस रिपोर्ट) प्रकाशन केही समयका लागि स्थगन गरेको छ । सन् २०१७ र २०१९ मा प्रकाशित डुइङ बिजनेस रिपोर्टको तथ्यांकमा अनियमितता भएको जानकारी आएको भन्दै विश्व बैंकले तत्कालका लागि रिपोर्ट स्थगन गरेको जनाएको छ । अक्टोबर २०१७ मा प्रकाशित डुइङ बिजनेस रिपोर्ट २०१८ र २०१९ मा प्रकाशित डुइङ बिजनेस रिपोर्ट २०२० मा तथ्यांक परिवर्तन भएको विषयमा अनियमितताको उजुरी आएका छन्, विश्व बैंकले जारी गरेको विज्ञप्तिमा छ, तथ्यांकमा भएको परिवर्तन डुइङ बिजनेस रिपोर्ट तयार पार्ने पद्धतिसँग असंगत छन् ।विश्व बैंकले तथ्यांकको निष्पक्ष र सत्यताका लागि तत्काल कदम चाल्ने जनाएको छ । पछिल्ला पाँच डुइङ बिजनेस रिपोर्टको संस्थागत तथ्यांक समीक्षा प्रक्रियापछि देखापरेको तथ्यांक परिवर्तनको विषयबारे हामी प्रणालीबद्ध समीक्षा र मूल्यांकन गर्दै छौं, विज्ञप्तिमा भनिएको छ, विश्व बैंक समूहको स्वतन्त्र आन्तरिक अडिटलाई तथ्यांक संकलन प्रक्रियाको अडिट र समीक्षा गर्न हामीले अनुरोध गरिसकेका छौं । अध्ययनपछि अनियमितताका कारण प्रभावित देशको तथ्यांक सच्याउने विश्व बैंकको प्रतिबद्धता छ । विश्व बैंकका कार्यकारी निर्देशक र तथ्यांकमा भएको अनियमितताका कारण प्रभावित देशका सम्बन्धित निकायलाई यसबारे जानकारी गराइएको विज्ञप्तिमा उल्लेख छ । भनिएको छ, हामीले मूल्यांकन गरिरहेका कारण डुइङ बिजनेस रिपोर्टको प्रकाशन हाललाई स्थगन गरिएको छ । पछिल्ला दुई रिपोर्टमा उल्लिखित वरीयताक्रमका विषयलाई लिएर नेपालमा समेत विवाद भएको थियो । पछिल्लो पटक नेपाल १६ स्थान माथि उक्लिएर ९४ औं स्थानमा छ । विश्व बैंकले हरेक वर्ष व्यवसायसँग सम्बन्धित १० विषयमा अध्ययन गरी व्यावसायिक वातावरणसम्बन्धी प्रतिवेदन सार्वजनिक गर्ने गरेको छ । अघिल्लो वर्ष नेपाल ११०औं स्थानमा थियो । १०५औं स्थानबाट पाँच स्थान तल झर्दा व्यावसायिक वातावरण नभएको भन्दै अर्थमन्त्री युवराज खतिवडाले आलोचना गरेका थिए । विश्व बैंकसँग उनले औपचारिक रूपमा गुनासोसमेत पठाएका थिए । त्यसपछि भएको ९४औं स्थानलाई अत्यधिक सुधार भन्दै सरकारबाहिरका अर्थशास्त्रीहरूले आलोचना गरेका थिए । दुई शीर्षकमा मात्रै उल्लेख्य प्रगति हुँदा समग्र नतिजा राम्रो देखिएकाले विश्व बैंकले सही रूपमा मूल्यांकन गर्न नसकेको भन्दै आलोचना गरेका हुन् । १० शीर्षकमध्ये व्यवसाय सुरुवात प्रक्रियामा गत वर्ष ५७९ र कर्जा उपलब्धतामा ५० अंक थियो । यस पटक नेपालले क्रमशः ६७३ र ७५ अंक प्राप्त गरेको छ । यी दुई शीर्षकभित्रका केही उपशीर्षकमा उल्लेख्य सुधार भएकाले नेपालको समग्र नतिजा माथि देखिएको हुँदा वास्तविक सुधार भने नभएको अर्थशास्त्रीहरूको भनाइ थियो ।"
प्रहरी हस्तक्षेपपछि अनलाइन डेलिभरी ठप्प,"(काठमाडौं)  नलाइन डेलिभरीमा संलग्न र व्यवसाय सञ्चालन गर्नेलाई बुधबार र बिहीबार प्रहरीले पक्राउ गरेपछि काठमाडौं उपत्यकामा खाद्यान्न र अत्यावश्यक सामग्रीको डेलिभरी ठप्प भएको छ । उपत्यकामा अनलाइन डेलिभरीको सेवा दिइरहेका एक दर्जनभन्दा बढी कम्पनीका प्रतिनिधि र व्यवसाय सञ्चालकलाई प्रहरीले पक्राउ गरी डेलिभरी काम रोक्ने सर्तमा बिहीबार राति छाडेको थियो ।प्रहरीको अवरोधपछि अनलाइन डेलिभरी सेवा दिइरहेका कम्पनीहरूले निषेधाज्ञा अवधिभर डेलिभरी नगर्ने निर्णय गरेको फुडमान्डुका संस्थापक मनोहर अधिकारीले बताए । अधिकारीलाई बिहीबार प्रहरीले बोलाएर अनलाइन डेलिभरी नगर्ने सर्तसहित कागजमा सही गराएको थियो । अधिकारीसहित यूजी केककी संहसंस्थापक निकिता आचार्यलाई पनि प्रहरीले कार्यालयबाट पक्राउ गरी अनलाइन डेलिभरी सेवा सञ्चालन नगर्ने सर्तसहित राति अबेर छाडेको थियो । फुडमान्डु, यूजी केकसहित दर्जनभन्दा बढी कम्पनीले लकडाउन र निषेधाज्ञाको अवधिमा तयारी खानेकुरासहित अन्य अत्यावश्यक खाद्यान्न घरघरमा पुर्याएर सेवा दिइरहेका थिए ।प्रहरी हस्तक्षेपपछि व्यवसाय निरन्तर राख्न माग गर्दै काठमाडौंका प्रमुख जिल्ला अधिकारी जनकराज दाहाललाई ज्ञापनपत्र बुझाउन गएको टोलीलाई पनि सरकारले निराश बनाएको छ । नेपाल ईकमर्स तथा अनलाइन डेलिभरी सेवा सञ्चालकहरूको साझा फोरमका सागरदेव भट्टसहितको टोलीले शुक्रबार अनलाइन डेलिभरी सेवा निरन्तर गर्न पाउनुपर्ने माग गर्दै प्रमुख जिल्ला अधिकारी दाहाललाई ज्ञापन बुझाएको थियो ।तर प्रजिअ दाहालले निषेधाज्ञाका बेला अनलाइन डेलिभरी गर्न नपाइने जवाफ दिएको संयोजक भट्टले जानकारी दिए । प्रजिअले अनलाइन डेलिभरी गर्दा कोभिड१९ को संक्रमण फैलिन्छ भन्नुभयो, उनले भने, हामीले अन्य पसलभन्दा अनलाइन डेलिभरी बढी सुरक्षित भएको तर्क गर्यौं । व्यवसायीले अनलाइन डेलिभरी गर्दा अपनाइएको सुरक्षाको उपायका विषयमा पनि प्रमुख जिल्ला अधिकारीलाई जानकारी गराएका थिए । भेटमा प्रजिअ दाहालले निषेधाज्ञाका बेला अनलाइन डेलिभरी सेवा सञ्चालन हुन दिने निर्णय नभएको भन्दै अर्को निर्णय नभएसम्मका लागि सेवा स्थगन गर्न भनेको प्रजिअ दाहाललाई उद्धृत गर्दै भट्टले बताए । गत सातादेखि भदौं १७ सम्म लागू हुने निषेधाज्ञाको अवधिमा उपत्यकामा सर्वसाधारणलाई बिहान सवा ९ बजेसम्म मात्रै किनमेल गर्ने सुविधा दिइएको छ । प्रहरीले बुधबार र बिहीबार अनलाइन डेलिभरी सेवामा सक्रिय व्यक्तिलाई पक्राउ गर्दै डेलिभरी सेवा दिने भए बिहान सवा ९ बजेभित्र दिइसक्न निर्देशन दिएको थियो । अनलाइन डेलिभरी सेवा सञ्चालन गर्न नदिने प्रहरी निर्णयको सामाजिक सञ्जाल र सार्वजनिक वृत्तमा आलोचना भइरहेको छ । अनलाइन डेलिभरी गर्दा सुरक्षाका उपाय अपनाइरहेका छौं, भट्ट भन्छन्, डेलिभरी गर्दा धेरै बेर भेट हुने पनि होइन । त्यति बेला पनि हामीले सामाजिक दूरी कायम गरिरहेकै हुन्छौं ।गत बुधबारदेखि उपत्यकाका तीनवटै प्रमुख जिल्ला अधिकारीको बैठकले उपत्यकामा निषेधाज्ञा लागू गर्ने निर्णय गरेको थियो । अत्यावश्क वस्तु वा सेवाअन्तर्गत पर्ने औषधि, आद्यवस्तु, इन्धन, ग्यास, तरकारी, फलफूल, दूध, विद्युत्, दूरसञ्चार, सूचना तथा सञ्चार, भन्सार जस्ता सवारी सञ्चालन गर्न अनुमति आवश्यक नपर्ने बैठकले बताएको थियो । मन्त्रालयले अत्यावश्यक खाद्यान्न सामग्री, स्वास्थ्य तथा सरसफाइ सामग्रीको ढुवानीमा सहजीकरण गरिदिन गृह मन्त्रालयलाई आग्रह गरेको उद्योग वाणिज्य तथा आपूर्ति मन्त्रालयका वाणिज्य सचिव बैकुण्ठ अर्यालले बताए । तर कुन समयमा ढुवानी गर्न दिने वा नदिने भन्ने विषय हाम्रो क्षेत्राधिकारको कुरा होइन, उनले भने ।"
कालीकोटमा जेनेरेटरबाट बिजुली,"(कालीकोट)  पहिरोले सान्नीगाड साना जलविद्युत् आयोजनामा क्षति पुर्याएपछि सदरमुकाम मान्ममा जेनेरेटरबाट विद्युत् उत्पादन गरिएको छ । खाडाचक्र नगरपालिकासहित तीन स्थानीय तहमा विद्युत् लाइन वितरण गरेको आयोजनाको नहरमा साउन १ गते आएको पहिरोले क्षति पुर्याएको थियो । ५ सय किलोवाट क्षमताको विद्युत् आयोजना अवरुद्ध भएपछि सदरमुकाम मान्मसहित ताडी, रेंगिल, रकु, सेरिज्युला, मेहेलमुडी, मुम्रा, स्युना, सिप्खाना र फुकोटका बासिन्दा प्रभावित छन् । विद्युत् वितरण केन्द्रले जुम्लाबाट १ सय ६० किलोवाट क्षमताको जेनेरेटर ल्याएर विद्युत् सेवा निरन्तर गरेको हो । पहिरोले भत्किएको नहर मर्मत गर्न कम्तीमा ६ महिना लाग्ने केन्द्र प्रमुख मेघराज जोशीले जानकारी दिए । जेनेरेटरबाट सदरमुकाम मान्ममा बिहान १० देखि दिउँसो २ बजेसम्म र बेलुकी ७ देखि ९ बजेसम्म बिजुली दिन सुरु गरिएको छ । जेनेरेटरबाट दिन बिराएर सबै गाउँमा लाइन दिइरहेको उनले जानकारी दिए । जेनेरेटरमा प्रतिघण्टा ५० लिटर डिजेल खर्च भइरहेको वितरण केन्द्रले जनाएको छ । केन्द्रले तत्काल आफ्नै स्रोतबाट जेनेरेटर सञ्चालन गरिरहेको हो । आयोजनाले २ हजार ६ सय घरमा मिटर जडान गरी विद्युत् सेवा प्रवाह गरिरहेको छ । साउन १ गते रातिको अविरल वर्षापछि सान्नीत्रिवेणी९ मुम्रामा पहिरो जाँदा करिब ३० मिटर नहर बगाएको छ । आपत्कालीन अवस्थाका लागि सदरमुकाममा जेनेरेटरबाट विद्युत् वितरण भइरहेको प्रमुख जिल्ला अधिकारी चन्द्रप्रसाद गैरेले बताए । उनका अनुसार जेनेरेटरबाट विद्युत् प्रवाह भएपछि सरकारी तथा गैरसरकारी कार्यालयको सेवा प्रवाह सहज बनेको छ । यसअघि पनि पहिरोले विद्युत् अवरुद्ध भएपछि पाइप राखेर अस्थायी रूपमा विद्युत् सञ्चालन गर्न नेपाली सेना र सशस्त्र प्रहरी खटाइएको थियो । झन्डै आधा काम सकिएका बेला फेरि पहिरो गएपछि जेनेरेटरको विपल्प खोजिएको उनको भनाइ छ ।"
ईकमर्सका लागि कानुन बनाउँदै सरकार,"काठमाडौं (कास) विद्युतीय माध्यमद्वारा सञ्चालन गरिने व्यापारका लागि सरकारले कानुन बनाउने तयारी थालेको छ । मन्त्रिपरिषद्को बैठकले मंगलबार उद्योग वाणिज्य तथा आपूर्ति मन्त्रालयलाई ईकमर्ससम्बन्धी विधेयक बनाउन सैद्धान्तिक स्वीकृति दिएको हो । मन्त्रिपरिषद्को निर्णय सार्वजनिक गर्न बिहीबार सञ्चार तथा सूचना प्रविधि मन्त्रालयमा आयोजित पत्रकार सम्मेलनमा सरकारका प्रवक्ता मन्त्री युवराज खतिवडाले विद्युतीय माध्यमद्वारा सञ्चालन गरिने व्यापारसम्बन्धी विधेयक तर्जुमाका लागि उद्योग, वाणिज्य तथा आपूर्ति मन्त्रालयलाई सैद्धान्तिक स्वीकृति दिइएको जानकारी दिए । मन्त्रालयले तयार पार्ने विधेयक मन्त्रिपरिषद्ले स्वीकृत गरेपछि संसद्मा पेस हुनेछ । नेपालमा पछिल्लो समय दर्जनौं ईकमर्स खुले पनि यसबारे कानुनी स्पष्टता भने छैन । कोभिड१९ को महामारीका कारण पछिल्ला महिना ईकमर्सप्रति उपभोक्ताको आकर्षण पनि छ । घरमै बसेर सामानको अर्डर गर्न पाइने र घरमै आइपुग्ने भएकाले आगामी दिनमा ईकमर्स व्यवसाय झन् बढ्ने अनुमान छ । मन्त्रिपरिषद् बैठकले कृषि विकासका लागि अन्तर्राष्ट्रिय कोष (आईफ्याड) बाट करिब ११ अर्ब ६५ करोड रुपैयाँबराबरको सहुलियतपूर्ण ऋण सहायता स्वीकार गर्न वार्ता टोली गठन गर्ने निर्णय पनि गरेको छ । अर्थ मन्त्रालयका सहसचिवको नेतृत्वमा वार्ता टोली गठन गरिने खतिवडाले जानकारी दिए ।"
एकैपल्ट डबल हेडर,"लन्डन (रोयटर्स) यसपल्टको कम्युनिटी सिल्ड पहिलोपल्ट डबल हेडर हुने भएको छ, इंग्लिस एफएले घोषणा गरेअनुसार शनिबार वेम्बलीमा एकैपल्ट दुई खेल हुनेछ । यो दिन महिला र पुरुषको खेल एकैपल्ट हुनेछ । दिनको पहिलो खेल वुमेन्स सुपर लिग च्याम्पियन चेल्सी र एफए कप विजेता म्यानचेस्टर सिटीबीच हुनेछ ।त्यसपछि मात्र लिभरपुल र आर्सनलबीचको खेल हुनेछ । पुरुषतर्फ गत वर्षको खेलमा सिटीले लिभरपुललाई टाइब्रेकरमा ५४ ले हराएको थियो । एफएका प्रमुख कार्यकारी मार्क बुलिङघमले भनेका छन्, शनिबार लगातार दुई रोमाञ्चक खेल हुनेछ । यसले यो दिन अझ विशेष साबित गर्नेछ र सबै टिमले राम्रो खेल्ने विश्वास छ । चेल्सी र सिटीबीचको महिला खेलसँगै इंग्लिस महिला फुटबलको नयाँ सिजन पनि सुरु हुनेछ । कोरोना भाइरस संक्रमणको महामारीका कारण पछिल्लो लिग बीचमै रद्द गरिएको थियो । प्रत्येक खेलमा जितेको औसत अंकका आधारमा चेल्सीलाई लिग विजेता घोषित गरिएको थियो । चेल्सीले लिगको आफ्नो पहिलो खेलमा महिला म्यानचेस्टर युनाइटेड टिमको सामना गर्नेछ ।"
लिभरपुल उपाधिको अझै भोको,"लन्डन (रोयटर्स) इंग्लिस प्रिमियर लिग जितेयता पनि लिभरपुलको उपाधि जित्ने भोक अझै मेटिएको छैन । कप्तान जोर्डन हेन्डरसन यस्तै मान्छन् । उनी भन्छन्, थप उपाधि जित्नका लागि लिभरपुलले अझै मिहिनेत गर्नेछ । लिभरपुलले ३० वर्षको पर्खाइपछि माथिल्लो डिभिजनको लिग जितेको थियो । त्यो सफलता दोस्रो स्थानको पेप ग्वार्डिओलाको म्यानचेस्टर सिटीमाथि १८ अंकको अग्रता लिँदै पाएको हो ।लिगमा हेन्डरसनले ३० खेलमात्र खेले । घुँडाको चोटका कारण उनी अधिकांश समय आरामै रहे । उनी आफ्ना खेलाडीलाई अझ राम्रो खेल्न उक्साइरहेका छन् । उनले भनेका छन्, हामी एक अर्को सिजन सुरु गर्दै छौं । हाम्रो प्रदर्शन अझ राम्रो हुनुपर्छ । उपाधिका लागि खेलाडीमा भोक हुनुपर्छ ।यी इंग्लिस मिडफिल्डरले थपेका छन्, हामी सक्दो बढी उपाधि जित्न चाहन्छौं । हामीले पछिल्लो केही सिजनयता सिद्ध पनि गरेका छौं, हामी अब्बल दर्जाको टिम हौं । फेरि यो सबै खेलाडीको समर्पणले प्राप्त भएको हो, कडा मिहिनेतले सम्भव भएको हो । यो सिजनका लागि हामी निकै उत्साही छौं ।कम्युनिटी सिल्डमा आर्सनलको सामना गरेपछि योर्गन क्लोपको लिभरपुलले लिगमा लिड्स युनाइटेडविरुद्ध पहिलो खेले खेल्नेछ । यो खेल सेप्टेम्बर १२ हुनेछ । हेन्डरसनले भनेका छन्, पहिलो खेलमा राम्रो प्रदर्शन आवश्यक हुने गर्छ, किनभने हामीलाई यो सिजन पनि उपाधिहरू जित्नु छ । लिगमा नियमित राम्रो प्रदर्शन आवश्यक हुन्छ ।"

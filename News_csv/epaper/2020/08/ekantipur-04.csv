शीर्षक,विवरण
आयोजनाका बिचौलियालाई बोर्डको जिम्मा,"भट्टको विवादास्पद विगतभट्ट दाजुभाइ स्थानीय एजेन्ट बनेका कैयौं आयोजनाहरू अलपत्र र विवादित छन् । १२ सय मेगावाटको बूढीगण्डकीलाई चिनियाँ कम्पनी गेजुवालाई पटकपटक दिने र खोस्ने भूमिकामा भट्ट दाजुभाइ संलग्न छन् । यस्तै, ६० मेगावाटको माथिल्लो त्रिशूली थ्रीए विद्युत् आयोजनालाई बढी नाफा खानका लागि ९० मेगावाटमा डिजाइन परिवर्तनका लागि भट्ट दाजुभाइले लबिइङ गरेका थिए । यो विवादकै कारण आयोजना निर्माणमा ढिलाइ भएको थियो । यो आयोजना भट्ट स्थानीय एजेन्ट भएको चिनियाँ कम्पनी गेजुवाले निर्माण गरेको हो । गेजुवाले नै साञ्जेन जलविद्युत् आयोजनामा प्रस्तावभन्दा बाहिर गएर ठेक्का सम्झौता गर्न दबाब दिएपछि आयोजनाले सम्झौता गरेन र गेजुवालाई कालोसूचीमा राख्न सिफारिस गरेको थियो ।भट्ट भारतीय कम्पनी ज्यागुआर ओभरसिजको पनि स्थानीय एजेन्ट हुन् । यो कम्पनीले काबेली करिडोर प्रसारण लाइनको जिम्मा पाएको भए पनि निकै ढिला गरी आयोजना सम्पन्न गरेको थियो । सेन्ट्रल चाइना पावर ग्रिडको स्थानीय एजेन्ट भएर भट्टले भरतपुरबर्दघाट २२० केभी डबल सर्किट प्रसारण लाइनको ठेक्का पाएको थियो । तर कम्पनीले सर्तअनुसार काम नगरेपछि नेपाल विद्युत् प्राधिकरणले कम्पनीको ३० करोड रुपैयाँ जमानत जफत गरेको थियो ।यही कम्पनीलाई प्राधिकरणले ढल्केबर, इनरुवा र हेटौंडामा सबस्टेसन निर्माणको ठेक्का दिएको थियो । तर ढल्केबर सबस्टेसनमा काम नगरेपछि प्राधिकरणले ठेक्का तोडेको थियो । यस्तै, तामाकोसीकाठमाडौं प्रसारण लाइनको काम पनि भट्ट एजेन्ट रहेको ग्वाङ्सी ट्रान्समिसन एन्ड सबस्टेसन कन्स्ट्रक्सन तथा सेञ्जेन क्लाउ इलेक्ट्रिोनिक्सको जेभीले पाएको थियो । तर, काम सुरु नगरेपछि प्राधिकरणले पनि ठेक्का तोडी जमानत जफत गरेको थियो । भट्ट दाजुभाइ स्थानीय एजेन्ट बनेर ठेक्का हात पारेका मातातीर्थ सबस्टेसन, हेटौंडाभरतपुर प्रसारण लाइन, मर्स्याङ्दी करिडोरजस्ता दर्जनौं आयोजना कि त अलपत्र छन् या काम नगरेर कारबाहीमा परेका छन् । यस्तो विगत थाहा पाउँदापाउँदै सरकारले बोर्डको सीईओमा नियुक्त गरे पनि आयोजनामाथिको थप चलखेल हुने निश्चित छ ।प्रधानमन्त्रीले अध्यक्षता गर्ने बोर्डले ६ अर्ब रुपैयाँभन्दा बढी लगानीका परियोजनाको अनुमति दिने क्षेत्राधिकार छ । बोर्डलाई २ सय मेगावाटभन्दा बढी क्षमताका जलविद्युत् आयोजनाको अनुमति तथा लगानीसम्बन्धी काम गर्ने अधिकार पनि दिइएको छ । यसबाहेक ठूला पूर्वाधार आयोजनाहरूका विषयमा लगानी जुटाउने, अनुमति दिने तथा अनुगमन गर्ने अधिकार दिइएको छ । बोर्डका सीईओ महाप्रसाद अधिकारीलाई सरकारले राष्ट्र बैंकको गभर्नरमा नियुक्त गरेपछि उक्त पद खाली भएको थियो । प्रधानमन्त्री तथा मन्त्रिपरिषद्को कार्यालयले गत जेठ ५ मा बोर्डको सीईओ पदका लागि दरखास्त पेस गर्न सूचना जारी गरेको थियो । मन्त्रिपरिषद्ले बोर्डको सीईओ छनोटका लागि अर्थमन्त्री खतिवडाको संयोजकत्वमा एक सिफारिस समिति गठन गरेको थियो । सोही समितिले सुरुमा पाँच र त्यसपछि तीन जनाको नाम छनोट गरी मन्त्रिपरिषद्मा पेस गरेको हो ।"
विषादी परीक्षणबिनै भित्रिन्छ तरकारी र फलफूल,"सबै व्यवस्था एजेन्टले मिलाउँछन् ः व्यापारीकृष्णनगर भन्सार नाकाबाट शनिबार नेपाल प्रवेश गरी भन्सार पास भएको यूपी ३२ एमएन ३०५६ नम्बरको गाडीमा भिन्डी, लौका, फर्सी र भन्टा थियो । उक्त तरकारी बुटवलस्थित तरकारी मण्डीमा रहेको सब्जी सेन्टर सञ्चालक मोहमद अनिशले आयात गरेका हुन् । उनले उक्त गाडी शनिबार नेपाल प्रवेश गरी भन्सार पास भएर गोदाममा आइपुगेको स्विकारे । मेरो गाडी शुक्रबार साँझ भन्सार नाकामा आएको थियो, उनले भने, भन्सार एजेन्टलाई फोन गरेर गाडी पास गराउनभन्दा एजेन्टले भोलि नेपाल प्रवेश गरेपछि पास गराउँला भने । शनिबार एजेन्टले कसरी गाडी पास गराए, विषादी जाँच कहाँ कसरी गराए भन्ने आफूलाई थाहा नभएको र त्यसको जिम्मा पनि उनैलाई दिएको अनिशले जनाए । सामान नआउँदै विषादी परीक्षणको प्रमाण र क्वारेन्टाइनको छोडपुर्जी पहिल्यै उपलब्ध हुन थालेपछि अन्य नाकाबाट कारोबार गर्ने व्यापारी आफ्नो व्यवसाय समस्यामा पर्न थालेको गुनासो गर्न थालेका छन् । अन्य नाकाबाट विषादी परीक्षण प्रमाणपत्र नआउन्जेल भन्सार पास हुँदैन, रूपन्देहीको सिद्धार्थनगर१ बेलहियामा फलफूल व्यवसायी अब्दुल रज्जाकले भने, यतिबेला सबै व्यापारी कृष्णनगर नाकातर्फ आकर्षित हुन थालेका छन् । फलफूल र तरकारीका भारतीय गाडीवाला पनि अन्य नाकाबाट आउन सकेसम्म चाहँदैनन् । तीन महिनाअघि दैनिक ३०३५ वटा तरकारी र फलफूलको गाडी भैरहवा नाकाबाट आयात गर्ने गरेकोमा अहिले घटेर ८१० मा सीमित रहेको उनले बताए । लकडाउन सुरु भएको केही दिनपछि कृष्णनगर नाकाबाट आयात छिटो हुन थालेपछि आयातकर्ता त्यता केन्द्रित हुन थालेको रज्जाकले जनाए । कृष्णनगर भन्सारको तथ्यांकअनुसार वैशाखदेखि यस नाकाबाट तरकारी र फलफूल आयात बढ्न थालेको छ । सूचना अधिकारी वासु नेपालले कृष्णनगर नाकाबाट वैशाखमा १० करोड, ६४ लाख, जेठमा १३ करोड ८३ लाख, असारमा २२ करोड ११ लाख र साउनको १७ गतेसम्म २९ करोड २९ लाख रुपैयाँ मूल्य बराबरको तरकारी र फलफूल आयात भएको जानकारी दिए । भारतबाट आयात गरिएका तरकारी र फलफूल सीमानाकामै विषादी जाँच गरेर मात्रै भित्रिन दिने भनी सरकारले ०७६ असार २ गते निर्णय गरेको थियो । तर, केही सातापछि पर्याप्त प्रयोगशाला नभएको जनाउँदै सरकार आफ्नो निर्णयबाट पछि हटेको थियो । पछि, परीक्षण रोक्ने सरकारी निर्णय कार्यान्वयन नगर्न सर्वोच्च अदालतले अन्तरिम आदेश दिएपछि विषादी जाँचलाई अनिवार्य गरिएको हो । त्यसका लागि सातवटै प्रदेशलाई हुने गरी विषादी अवशेष द्रुत विश्लेषण प्रयोगशाला स्थापना गरिएको छ । अर्ग्यानो फस्फेट र कार्बोनेटमा १२ वटा समूहको विषादी हुने र १२ वटा समूहमा ६५ वटा विषादीको जाँच हुने गर्छ ।"
"भयग्रस्त मानिस, चकमन्न सहर","(वीरगन्ज)  मुलुकको मध्यभागमा पर्ने भएकाले औषधि, किराना सामान, खाद्यान्न र औद्योगिक उत्पादन देशैभरि ढुवानी गर्ने मुख्य सहर हो, वीरगन्ज । सूर्य नउदाउँदै राति अबेरसम्म सवारीसाधनको चर्को हर्न सुनिने सहरको बीचभागमा रहेको त्रिभुवन राजमार्ग अहिले चकमन्न छ । राजमार्गको वीरगन्ज भन्सारदेखि गण्डक चोकसम्मको सडक खण्डमा अहिले सवारीको कर्कस हर्न सुनिँदैन, न त आदर्शनगरमा रहेको ट्रान्सपोर्ट एरियामा कामदारले ट्रकमा वस्तु नै लोड गरेको देखिन्छ । आयातनिर्यातका लागि भन्सार कार्यालय खुलै रहे पनि सहरचाहिँ ठप्प छ । सामान्य अवस्थामा बिहानदेखि रातिसम्म भीडभाडले अस्तव्यस्त रहने दुवै भन्सार कार्यालय अहिले दर्शकबिनाको फुटबल प्रतियोगिताझैं देखिन्छन् ।व्यापारिक चरित्र भएको सहर साउन १० देखि फेरि अनिश्चितकालीन निषेधाज्ञामा छ । वैशाखजेठको तुलनामा निषेधाज्ञा उल्लंघन गर्ने सहरवासीसमेत घटेका छन् । लक्षणसहितका कोरोना भाइरस संक्रमित बढ्ने क्रम तीव्र भएपछि वीरगन्जमा एक किसिमको सन्नाटा छाएको छ । कोरोना रोकथामका लागि सरकारले चैत ११ देखि देशभर लकडाउन घोषणा गरेपछि वीरगन्जमा चैत ३० मा चार भारतीय मुस्लिम जमातीमा कोरोना संक्रमण पुष्टि भएको थियो । वैशाख अन्तिम साता छपकैयाका एकै परिवारका १७ जनामा कोरोना पुष्टि हुँदा वीरगन्ज भयभीत बनेको थियो । त्यसबेलाको संक्रमणको चेनब्रेक गर्न स्वास्थ्यकर्मी, सुरक्षाकर्मी र नागरिक सफल भएका थिए । जेठको मध्यपछि भारतबाट फर्किएर क्वारेन्टाइनमा बसेकाहरूमा मात्र कोरोना संक्रमण देखिन थाल्यो । सहरमा चाहिँ कन्ट्याक्ट ट्रेसिङ बाहेकको परीक्षण बन्द थियो । असार अन्त्यमा वीरगन्जको कोरोना अस्पतालमा पर्साका दुई जना संक्रमित मात्रै थिए । त्यही बेला सरकारले पैसा तिरेर पीसीआर परीक्षण गर्न सकिने घोषणा गरेसँगै वीरगन्जमा संक्रमितको संख्या ह्वात्तै बढ्न थाल्यो । साउनयता पर्सामा ४ सय २७ नयाँ संक्रमित थपिएका छन् । अधिकांश वीरगन्ज महानगरपालिकाका बासिन्दा हुन् । पहिलो चरण (वैशाखजेठअसार) मा संक्रमण पुष्टि भएकाहरूमा कोरोनाको कुनै लक्षण देखिएको थिएन, मृत्युदर पनि कम थियो । बिस्तारै वीरगन्जवासीको मनबाट कोरोनाको डर हराइसकेको थियो । सरकारले होटल, रेस्टुरेन्ट खोल्न अनुमति नदिए पनि असार मध्यदेखि नै यहाँको माईस्थान, आदर्शनगर, श्रीपुर, मुर्ली चोकका साँझका नास्ता पसलमा भीडभाड बढिसकेको थियो । नाका बन्द भएकाले किनमेल गर्न रक्सौल जानेहरू वीरगन्जकै पसलमा अल्झिन थालेपछि यहाँका पसले खुसी देखिन्थे । असार अन्त्यसम्म जनजीवन सामान्य बनिसकेको थियो । कोरोना संक्रमण यति जनामा देखियो, त्यो सहरको अस्पतालमा कोरोना संक्रमण देखिएपछि सिल गरियो, क्वारेन्टाइनमा मान्छे मरेलगायत समाचार सुनेर पनि वीरगन्जवासीलाई कुनै डर थिएन, स्थानीय युवा व्यवसायी नवनीत अग्रवाल भन्छन्, साउन लाग्नेबित्तिकै जब आफूसँग भेटेको, मर्निङ वाकमा सँगै हिँडेको, मिटिङमा सँगै सहभागी भएको मान्छेमा संक्रमण पुष्टि हुन थाल्यो, तब मान्छे आत्तिन थाले ।लकडाउन सहज भएपछि धेरैले स्वास्थ्य सतर्कता अपनाएनन् । अहिले संक्रमितलाई कोरोना अस्पतालमा बेड पाउने अवस्था छैन । २ सय १७ जना संक्रमित होम आइसोलेसनमा बसेका छन् । सरकारले परीक्षण दर बढाएसँगै संक्रमितको उचित व्यवस्थापन पनि गर्नुपर्ने थियो, अग्रवालले भने, समाजले पनि संक्रमितको परिवारलाई अछूतझैं व्यवहार गर्न थालेको छ । यस्तो बेला संक्रमितका परिवार झन् चिन्तित बनेका छन् । व्यापारिक नगरी महामारीको चपेटामा परेपछि सरकारले झन्डै चार महिनाको लकडाउन अन्त्यको घोषणा गरेको तीन दिन नबित्दै स्थानीय प्रशासनले महानगरपालिका क्षेत्रभित्र अनिश्चितकालका लागि निषेधाज्ञा जारी गर्यो । विस्तारै जीवन सहज बन्दै गएको अवस्थामा आर्थिक नगरीमा बढ्दो कोरोना संक्रमणले एकपटक फेरि जनजीवन त्रासमय बन्दै गएको छ । अधिकांश क्षेत्र महानगर पर्ने पर्सा क्षेत्र १ का सांसद प्रदीप यादव, महानगरका मेयर विजय सरावगी, वडाध्यक्ष, आठ चिकित्सकसहित ३५ जना स्वास्थ्यकर्मीलगायत विभिन्न पेसाव्यवसायका व्यक्तिहरू संक्रमित छन् । ठाकुरराम बहुमुखी क्याम्पसका समाजशास्त्रका उपप्रध्यापक वीरेन्द्रप्रसाद साहले पछिल्लो कोभिड संक्रमणमा मृत्युदर बढी भएको र लक्षण पनि देखिएकाले वीरगन्जवासी डराएको बताए । समुदायमा थालिएको मास टेस्टिङले बढ्दो त्रासलाई एक हदसम्म सम्बोधन गर्ने उनको बुझाइ छ । करिब चार महिनापछि जनजीवन सहज बन्दै गएको थियो, उनले भने, तर स्थानीय प्रशासन र सरकारको नराम्रो कामले कोरोना फैलियो, सरकारी पक्षको गल्ती जनताले भोगिरहेका छन् । स्वास्थ्य सतर्कता अपनाएर जनजीवन सहज बनाउनुपर्नेमा स्थानीय सरकारले जोड दिनुपर्ने उनको बुझाइ छ । अलिकति सहज भयो कि प्रशासन सुत्छ, नागरिक पनि सचेत नहुने देखिन्छ, उनले भने, स्वास्थ्य सतर्कता अपनाएर सहज बनाउनुपर्छ ।"
उपत्यकामा ६२ संक्रमित थपिए,"काठमाडौं (कास) काठमाडौं उपत्यकामा सोमबार ६२ जना संक्रमित थपिएका छन् । स्वास्थ्य तथा जनसंख्या मन्त्रालयले दिउँसो पत्रकार सम्मेलनमा ५१ जना संक्रमित थपिएको जनाएको थियो । साँझसम्म ११ जना थप भएका इपिडिमियोलजी तथा रोग नियन्त्रण महाशाखाका वरिष्ठ जनस्वास्थ्य अधिकृत उत्तमकुमार कोइरालाले बताए । यसमध्ये ४८ जनालाई मात्र स्वास्थ्य निकायलगायतमा व्यवस्थापन गर्न सकियो, बाँकी १४ जनालाई मंगलबार बिहान व्यवस्थापन गर्नेछौं, उनले भने । स्वास्थ्य निकायमा सोमबार रातिसम्म व्यवस्थापन गरिएकामध्ये ७ जनामा लक्षणसमेत देखिएको छ । ती ४८ जनामध्ये मलेसियाबाट आएका १, अबुधाबीबाट १ र भारतबाट आएका ४ जना छन् । झापा, गोर्खा, दाङ, दोलखा, रौतहट, महोत्तरीबाट आएक एकएक जना छन् भने पर्साबाट आएका २, सर्लाहीका ३ र बाराबाट आएका ५ जना छन् । केही अन्य व्यक्ति उपचारको सिलसिलामा राजधानी आएका छन् भने केहीमा कन्ट्याक्ट ट्रेसिङ गर्दा संक्रमण पुष्टि भएको हो । राजधानीमा विदेश वा मुलुककै अन्य ठाउँबाट आउनेहरूमा बढी संक्रमण देखिएको छ, कोइरालाले भने । साउनको पहिलो सातापछि उपत्यकामा संक्रमित देखिएकाहरूले आफनो परिवारको बढीभन्दा बढी सदस्यलाई छिट्टै संक्रमित पारेको अवस्था देखिएको उनले बताए । काठमाडौं आएका एक संक्रमितले धेरै छिटो परिवारको ५६ जना सदस्यलाई संक्रमण सारिरहेको अवस्था छ, उनले भने, परिवार बाहिर जाने सम्भावना जुन बेला पनि रहिरहन्छ । यस्तै अवस्था रहे उपत्यकालाई केही दिन लकडाउन गर्नुपर्ने वा अन्य कुनै विकल्प अपनाउनुपर्ने उनले बताए ।मोरङमा थप १ को मृत्युमोरङ विराटनगर महानगरपालिका५ का ७७ वर्षीय कोरोना संक्रमितको सोमबार मृत्यु भएको छ । श्वासप्रश्वाससम्बन्धी समस्या देखिएपछि उनलाई सोमबार नै कोसी अस्पतालको आइसोलेसनमा भर्ना गरिएको थियो । बिरामीको तत्कालै स्वाब लिएर परीक्षणका लागि पठाइएको थियो, रिपोर्ट पोजिटिभ आयो, अस्पताल प्रवक्ता लक्ष्मीनारायण यादवले भने, स्वास्थ्य अवस्था गम्भीर भएकाले उपचार गर्दागर्दै पनि बचाउन सकिएन । योसँगै मोरङमा कोरोना संक्रमणले मृत्यु हुनेको संख्या २ पुगेको छ । यसअघि सुनवर्षी८ का ४५ वर्षीय एक पुरुषको मृत्यु भएको थियो ।यसैबीच, प्रदेश १ का मुख्य न्यायाधिवक्ता चूडामणि आचार्यसहित सोमबार विराटनगरमा २२ जनामा कोरोना संक्रमण पुष्टि भएको छ ।"
पहिरोमा १० को मृत्यु,"(सिन्धुपाल्चोक)  दुई ठाउँमा खसेको पहिरोमा परी जिल्लामा १० जनाको मृत्यु भएको छ । एक जना घाइते छन् ।मेलम्ची नगरपालिका ११ को गैराबगरमा सोमबार खसेको पहिरोमा परी एक भारतीय मजदुरसहित ८ जनाको मृत्यु भएको हो भने पाँचपोखरी थाङपाल गाउँपालिका२ बरुवा गाउँमा पहिरोले घर बगाउँदा दम्पतीको मृत्यु भएको हो । बिहान ३ बजे गैराबगरमा पहिरो खस्दा एउटै टहरामा बसेका पर्साका २, बाराका ५ र भारतका २ जना मजदुर टहराभित्रै पुरिएका थिए । साढे दुई घण्टापछि टहराभित्रबाटै घाइते अवस्थामा ३५ वर्षीय भारतीय नागरिक बारु साहलाई उद्धार गरिएको जिल्ला प्रहरी कार्यालयले जनाएको छ । प्रहरी नायब उपरीक्षक माधवप्रसाद काफ्लेका अनुसार बाँकी ८ जना पुरिएको अवस्थामा मृत फेला परेका हुन् ।प्रदेश सरकारको सहयोगमा बनिरहेको मेलम्ची कभर्ड हल निर्माण गर्न आएका मजदुर मेलम्ची बजार स्वास्थ्य चौकीछेउको देवलाल श्रेष्ठको अस्थायी घरमा बस्दै आएका थिए । घाइतेलाई थप उपचारका लागि हेलिकप्टरबाट काठमाडौंको ह्याम्स अस्पताल पुर्याइएकामा त्यहाँबाट ट्रमा सेन्टर लगिएको छ, उनले भने ।डीएसपी काफ्लेका अनुसार मृत्यु हुनेमा पर्सा वीरगन्जका ३५ वर्षीय प्रदीप चौरासिया, २१ वर्षीय राजेश चौधरी, बारा सिमराका २५ वर्षीय विक्रम थिङ, मानबहादुर रुम्बा, २० वर्षीय सिमन घलानी, २१ वर्षीय शिवबालक धामी, १७ वर्षीय सोनाम लामा र भारतीय नागरिक ४२ वर्षीय राजेन्द्र चौरासिया छन् । मेलम्ची बजारका स्थानीय दीपकविक्रम देउजाले मेलम्ची बजारको माथिल्लो भूभागबाट पहिरो खस्न थालेपछि स्थानीय त्रसित बनेको बताए । गैराबगरको ढिस्को पहिलेदेखि कमजोर थियो, सावधानी नअपनाइँदा यस्तो भयावह घटना निम्तियो, उनले भने ।त्यसैगरी, आइतबार रातिको निरन्तर वर्षाले पाँचपोखरी थाङपाल गाउँपालिका२ बरुवा गाउँमा पहिरोले घर बगाउँदा दम्पतीको मृत्यु भएको छ । पहिरोमा परी ४९ वर्षीय यज्ञबहादुर खत्री र उनकी ४७ वर्षीया श्रीमती लक्ष्मी बन्जाडा खत्रीको मृत्यु भएको हो । माथिबाट पहिरो आएर घर बगाएको थियो ।"
तुइन चुँडिँदा बेपत्ता,लमजुङ (कास) लमजुङको दोर्दी खोलामा तुइनको डोरी चुँडिँदा एक महिला बेपत्ता भएकी छन् । सामान ओसार्न राखिएको तुइनबाट खस्दा दोर्दी६ सिमी घर भई कीर्तिपुरबेंसी बस्ने २५ वर्षीया फूलमाया गुरुङ बेपत्ता भएकी हुन् । उनीसँगै तुइन चढेका कीर्तिपुरबेंसीकै १७ वर्षीय विकास घलेले भने डोरी समातेर ज्यान जोगाएका छन् । गुरुङले चुँडिएको डोरी समात्न नसक्दा खोलाले बगाएको जिल्ला प्रहरी कार्यालयका प्रहरी निरीक्षक ओमप्रकाश पुनले बताए । जनैपूर्णिमाका दिन जलकन्यादेवी मन्दिरमा पूजा गर्न जाने क्रममा सोमबार बिहान १० बजेतिर सो दुर्घटना भएको हो । मानिस हिँड्नका लागि करिब आधा घण्टामाथि छोटेखोलामा झोलुंगे पुल छ ।
काम खोज्न जानेलाई सीमामा कडाइ,"(कञ्चनपुर)  कैलालीको धनगढी उपमहानगरपालिका१९ फूलबारीका ३६ वर्षीय सीताराम चौधरी सोमबार बिहानै परिवारसहित कञ्चनपुरको सीमानाका गड्डाचौकी पुगे । वडा कार्यालयको सिफारिससहित रोजगारीका लागि भारत हिमाञ्चलको सिमला हिँडेका उनी सोमबार तेस्रो पटक घर फर्कनु पर्यो । आज फेरि जिल्ला प्रशासनको सिफारिस ल्याउन भनेर सीमाका सशस्त्र प्रहरीले जान दिएनन्, चौधरीले भने, कहिले वडाको सिफारिस भन्छन्, कहिले नगरपालिकाको भन्छन् । उनका अनुसार सुरुमा गड्डाचौकी पुग्दा वडाको सिफारिस मागिएको थियो । पारि बोर्डरमा हाम्रो मालिक (भारतीय साहु) गाडी लिएर आएका छन्, तर यहाँबाट जान दिइँदैन, सीतारामकी श्रीमती बसन्तीले भनिन्, यताउता गर्दागर्दै एक हप्ता हुन लाग्यो, भएको खर्च पनि सकियो । उनी १२ वर्षका छोरा करनलाई पनि सँगै लिएर जान लागेका हुन् । चैततिर भारतमा कोरोना संक्रमण बढ्दै गएपछि त्यहाँ विभिन्न ठाउँमा रहेका नेपाली कामदारहरू धमाधम घर फर्किए । लकडाउनअघि र सुरु भएपछिसमेत नाकामा घर फर्किनेका चाप थेगिनसक्नु थियो । अहिले पनि घर फर्किने क्रम जारी छ । चौधरी दम्पतीलाई भने एकातिर रोजगारी गुम्ने डर छ भने अर्कोतिर भारत नगए भोकै बस्नुपर्ने चिन्ता । भारत नगई घर खर्च चलाउनै सकिँदैन, फेरि यता पनि केही काम छैन, बसन्तीले भनिन्, यसपालि त जान पनि निकै गाह्रो भइरहेको छ । फूलबारी र कैलालीकै गोदावरी नगरपालिका१० अत्तरियाका ८ जनाको समूह स्याउ टिप्न सिमला जान लागेका हुन् । एउटै बगानमा काम गर्ने उनीहरू हरेक वर्ष रोपाइँ सकेर भारत जाने गरेका थिए । तिहार मनाउन घर फर्किन्थे र फेरि सिमलातिरै जाने गर्थे । यतिबेला दुईतीन महिना काम पाइन्छ, अहिले नै जान नसके वर्षभरि कसरी गुजारा चलाउने ?, गोदावरी१० अत्तरियाका शेरबहादुर चौधरीले भने । उनी पनि लकडाउनअघि मात्रै घर फर्किएका हुन् । त्यतिबेला उनले फेरि कामको खोजीमा भारत नजाने सोच बनाएका थिए । तर यता गाउँमा केही काम नपाउने देखिएपछि उनले पनि साथीभाइसँगै भारत जाने योजना बनाएका हुन् ।थारू समुदायका युवा प्रायः कामका लागि पहाडतिर जाँदैनथे । तर पछिल्लो समय खेतीपाती, विकास निर्माण र होटल क्षेत्रमा काम गर्न भारत उत्तराखण्ड र हिमाञ्चल प्रदेशका पहाडी सहरतिर जाने थारू युवाको संख्या धेरै छ । लकडाउन सुरु भएयता गड्डाचौकी नाकाबाट ३९ जना नेपाली कामदारहरू भारततिर पसेका छन् । सशस्त्र प्रहरीको गड्डाचौकीस्थित राजस्व तथा भन्सार सुरक्षा गुल्मका प्रमुख डीएसपी केशव प्याकुरेलका अनुसार दोधारा चाँदनीका उनीहरू सबै सिमला गएका हुन् । यसरी जानेहरूले स्थानीय तहको सिफारिससँगै जिल्ला प्रशासनको सिफारिस र भारततर्फ रोजगारदाता कम्पनीको प्रतिनिधिसमेत आउनुपर्ने अनिवार्य गरिएको छ ।जिल्ला प्रशासनको सिफारिस र रोजगारदाता कम्पनीको प्रतिनिधि आएमा मात्रै जान दिइरहेका छौं, डीएसपी प्याकुरेलले भने, जाने ठाउँ र कामको विषयमा सिफारिसमै खुलाएको हुनुपर्छ । उनले भारतमा समेत नेपालीमाथि निकै कडाइ गरिएका कारण रोजगारदाता कम्पनीको प्रतिनिधिबिना पठाउन नसकिने बताए ।"
भिक्षु संघनायकमा बोधिसेन,"काठमाडौं (कास) अखिल नेपाल भिक्षु महासंघले सोमबार संघनायकका रूपमा भिक्षु बोधिसेनलाई पदस्थापन गरेको छ । महासंघको स्वयम्भूस्थित आनन्दकुटी विहारको सीमागृहमा भएको भेलाले बौद्ध थेरवाद विधिपूर्वक सर्वसम्मत यो निर्णय गरेको हो । उनी नेपाली थेरवादी बौद्ध धर्मको इतिहासमा आठौं संघनायक हुन् । सातौं संघनायक ज्ञानपूर्णिक महास्थवीरको निधनपछि यो पद खाली रहेको थियो । यसअघिका अन्य संघनायकमा भिक्षुहरू प्रज्ञानन्द, शाक्यानन्द, अनिरुद्ध, सुबोधानन्द, बुद्धघोष र अश्वघोष रहेका थिए । भेलाले भिक्षु गुणघोषलाई संघको संघउपनायक चयन गरेको छ । नेपालमा थेरवाद बौद्ध धर्मको सुरुआतपछि बोधिसेनलाई दोस्रो पुस्ताका भिक्षु मानिन्छ । उनी तीन दशकयता काभ्रेको बनेपामा रहेर थेरवाद बौद्ध धर्मको विकासमा संलग्न छन् । उनको गृहस्थीको नाम बुद्धरत्न बज्राचार्य हो । ललितपुरको गाबहालमा २००७ सालमा उनको जन्म भएको हो । नेपाल भाषाका लेखकसमेत रहेका बोधिसेनले अनुवाद गरेका ग्रन्थमा अंगुत्तरनिकाय, थेरगाथा, थेरीगाथा र पेतवत्थु प्रमुख रहेका छन् ।"
बलात्कार आरोपमा वडाध्यक्ष पक्राउ,गोरखा (कास) १४ वर्षीया बालिकालाई बलात्कार गरेको आरोपमा पालुङटार नगरपालिका४ का वडाध्यक्ष ठाकुरकान्त रानाभाट पक्राउ परेका छन् । प्रलोभनमा पारी बलात्कार गरेको उजुरीका आधारमा ४७ वर्षीय रानाभाटलाई सोमबार राति पक्राउ गरिएको जिल्ला प्रहरी कार्यालय गोरखाका प्रहरी प्रमुख एसपी सुरेन्द्र गुरुङले बताए । प्रहरीका अनुसार विवाहको प्रलोभनमा पारेर बालिकालाई बलात्कार गरेको पीडितका आफन्तले सोमबार दिएको जाहेरीमा उल्लेख छ । घटनाको विस्तृत अनुसन्धान भइरहेको एसपी गुरुङले बताए । रानाभाट तत्कालीन नयाँ शक्ति पार्टीबाट निर्वाचित भएका हुन् ।
विपद् व्यवस्थापनको दारुण चित्र,"जानकारहरू भन्छन्, मुलुकमा मनसुनसम्बन्धी विपद् व्यवस्थापनमा सरकारको ध्यान जहिल्यै बाढीपहिरोको रोकथाम र पूर्वतयारीमा नभएर उद्धार तथा राहतमा मात्रै केन्द्रित हुने गरेको छ । तर, सरकार केन्द्रित रहेको भनिएकै काममा पनि बेलाबेलामा ठूलै भ्वाङ देखिन्छ । यसको पछिल्लो उदाहरण हो, कैलालीको भजनीमा भइरहेको बाढीपीडितहरूको बिचल्ली । त्यहाँ गत मंगलबार आएको बाढीबाट विस्थापित १६ सय ७१ परिवारका ८ हजार जना अझै घर फर्कन सकेका छैनन् । उनीहरूमध्ये अधिकांशले सुरक्षित आश्रयस्थल पनि पाएका छैनन् । हुलाकी सडकमै रात कटाउनुपर्दा बालबालिका, सुत्केरी र अशक्त बढी मारमा परेका छन् । कतिसम्म भने, केहीले त पानीको सतह घटेपछि शनिबार घरबाट भिजेको राशन ल्याएपछि मात्र पकाएर खान पाएका छन् । यसरी, बाढीपीडितले सुरक्षित आश्रयस्थल र खाद्यान्नलगायतका अत्यावश्यक सामग्री नपाउनु हाम्रो विपद् व्यवस्थापन प्रणालीको दारुण चित्र हो । मंगलबार रातिदेखिको वर्षाले पथरिया र काँडा नदीको बाढी गाउँ पसेपछि स्थानीयवासी बिचल्लीमा परेका हुन् । त्यतिबेला धेरेजसो ज्यान जोगाउन रित्तै भागेका थिए । उद्धारकर्मीले दिउँसो मात्रै सुरक्षित ठाउँमा सारेका थिए । यीमध्ये कोहीले ट्र्याक्टरको ट्रलीमुनि रात काटिरहेका छन् । कोही सुत्केरीको अटोमै बास छ, आमा भोकै भएपछि पेटभरि दूध खानसमेत नपाएको बच्चालाई लामखुट्टे र कीराले टोकेर सताएको छ । धन्न, शनिबारदेखि वर्षा रोकिएकाले करिब केही सय परिवार घर फर्कन पाएका छन् । बाँकी ५ सय जना स्थानीय विद्यालय र सुरक्षित आवासगृहमा बसे पनि अरू सबै हुलाकी सडकमा छन् । यीमध्ये कतिलाई शनिबार बल्ल वडा कार्यालयले त्रिपाल, बाल्टी र चाउचाउलगायतका सामग्री उपलब्ध गराएको छ । गाउँठाउँमा विपत् आइलाग्दा स्थानीयवासीले कतिसम्म दुःख झेल्नुपर्छ भन्ने नमुना हो यो । के भन्ने गरिएजस्तै गाउँगाउँमा सिंहदरबार साँच्चै पुगिसकेको छ त भन्ने प्रश्न पनि हो यो । किनभने, विपद् जोखिम न्यूनीकरण तथा व्यवस्थापन ऐन, २०७४ अनुसार यस्ता समस्या समाधान गर्ने मुख्य दायित्वको स्थानीय सरकारकै हो । ऐनअनुसार पालिका प्रमुखको अध्यक्षतामा स्थानीय विपत् व्यवस्थापन समिति क्रियाशील छ । यसले आफ्नो पालिकामा विपद् व्यवस्थापन योजना तर्जुमा गरी कार्यान्वयन गर्नुपर्छ । विपत् व्यवस्थापनकै लागि स्थानीय तहलाई बजेट विनियोजन गर्न लगाउनुपर्छ । विपद्का घटना हुनासाथ वडा वा समुदायस्तरमा विपद् प्रतिकार्य तथा पूर्वतयारी समिति गठन गरेर काम गर्नुपर्छ । विपद् प्रभावित क्षेत्रमा उद्धार तथा राहतको व्यवस्था गर्नुपर्छ । यसका लागि आवश्यकताअनुसार आपत्कालीन कार्य सञ्चालन केन्द्र स्थापना र सञ्चालन गर्नु पनि यो समितिको दायित्व हो । पालिकालाई यी कार्यमा सघाउने दायित्व प्रमुख जिल्ला अधिकारीको नेतृत्वमा क्रियाशील जिल्ला विपद् व्यवस्थापन समितिको हो । आपत्कालीन कार्यसञ्चालन केन्द्र सञ्चालन गर्नेदेखि राहत वितरण कार्य गर्ने तथा गराउनेमा जिल्ला समितिको पनि भूमिका हुन्छ । आपत्कालीन अवस्थामा विपद् प्रभावितहरूलाई आश्रयस्थल व्यवस्थापन गर्ने दायित्व यही समितिको हो । विपद् प्रभावित क्षेत्रमा खानेपानी, खाद्यान्न, लत्ताकपडा तथा औषधिउपचारजस्ता अत्यावश्यक वस्तुको प्रबन्ध गर्ने जिम्मेवारी यो समितिको पनि हो । कानुनी रूपमा रहेका यस्ता संरचनाहरूले विपद्का बेला आफ्नो अस्तित्व देखाएर नागरिकलाई सरकार भएको महसुस गराउनुपर्छ । अहिले अभरमा परेकाहरूलाई तत्कालका लागि आवश्यकताअनुसार खाद्यान्न, लत्ताकपडा र औषधिको खाँचो छ, यसको जोहो यी समितिहरूले अविलम्ब गर्नुपर्छ । बाढीसँग जोडिएका सहायक प्रकोपहरू पनि देखिन सक्छन्, त्यसको पनि पूर्वतयारी गर्नुपर्छ । तराई क्षेत्रमा डुबान हुने समस्याका कारकहरू लगभग समान छन् । तसर्थ, सबै क्षेत्रमा दीर्घकालीन समाधान खोजिनुपर्छ । अन्यत्रजस्तै कैलालीमा पनि चुरे विनाश र नदीनालाको जथाभावी दोहन भइरहेको छ । स्थानीय पालिकाहरू सक्रिय र जिम्मेवार हुने हो भने यो क्रम रोकिन सक्छ । त्यस्तै, भारतले निर्माण गरेको कैलाशपुरी बाँधका कारण जिल्लाको पूर्वोत्तर क्षेत्र डुबानमा पर्ने गरेको छ । यस्तो समस्या मुलुकका धेरै भागमा छ । यसका लागि संघीय सरकारले नै कूटनीतिक पहल गर्नुपर्छ । अहिलेको डुबान हुनुको प्रमुख कारण भने हुलाकी सडकमा पुलको सट्टा कल्भर्ट मात्र बनाउँदा पानीको स्वाभाविक बहाव रोकिनु भएको बताइएको छ । सम्बन्धित सरकारी निकायले यो पक्षलाई पनि ध्यान दिनुपर्छ । विपद्पीडितलाई तत्कालका लागि अत्यावश्यकीय सामग्री उपलब्ध गराउनुका साथै, भविष्यमा घरीघरी यस्ता समस्या नदोहोरिऊन् भनेर रोकथामका सम्पूर्ण उपाय पहिल्याउनुपर्छ । यसका लागि तीनै तहका सरकारको संयुक्त जोडबलको खाँचो छ ।"
महामारी रोक्न फेरि लकडाउन,"डब्लूएचओका प्रतिनिधि डा जस भ्यान्डलियरसँग स्वरूप आचार्यले गरेको कुराकानीले झस्कायो । समुदायस्तरमा संक्रमण व्यापक रूपमा फैलने सम्भावना भ्यान्डािलयरले औंल्याएका छन् । लकडाउन हटेसँगै संक्रमण दर बिस्तारै उकालो लागिरेहेको छ । मृत्यु हुनेको संख्या पनि बढिरहेको छ । अहिलेसम्मका संक्रमित अधिकांश विदेशबाट फर्किएकाहरू थिए र अब बिस्तारै कहीँकतै नगएकाहरूमा समेत संक्रमण देखिन थालेको छ भन्ने भ्यान्डलियरको भनाइ गम्भीर छ । डब्लूएचओको प्रतिनिधिले अध्ययन नगरी यसैहाम्रो देशको प्रधानमन्त्रीले जस्तो हचुवामा त पक्कै बोलेनन् होला ! वीरगन्ज र जनकपुरको संक्रमणको प्रकृति हेर्दा उनको भनाइ सही लाग्छ । मधेसमा महामारी नियन्त्रणबाहिर गइरहेको छ । लकडाउनपछिको चहलपहलले भाइरस फैलाउन मद्दत गर्यो । अन्य मुलुकमा संक्रमणको दोस्रो लहर देखा परेको छ । महामारी रोकथामका लागि विगतमा स्थानीय, प्रदेश र संघीय सरकारबीच समन्वय हुन सकेन जसले गर्दा जनताले सास्ती भोग्नुपर्यो । अब तीनै तहसँग समन्वय गर्न सक्ने छुट्टै समयन्त्रको निर्माण गर्नु आवश्यक छ । सरकारी तथा निजी स्वास्थ्य संस्थाको पूर्वाधारमा सरकारको ध्यान जान सकेन । महामारीबाट जोगिन स्वास्थ्य क्षेत्रलाई तयारी हालतमा राख्नैपर्छ । आइसोलेसन, होल्डिङ सेन्टर तथा क्वारेन्टिनलाई व्यवस्थित बनाउन ढिला भइसक्यो । कन्ट्याक्ट ट्रेसिङ मा पनि सरकारले लापरबाही गरेकै हो । अब पनि यसलाई नसुधार्ने हो भने हामीसँग के, कसरी संक्रमण फैलिरहेको छ भन्ने तथ्यांकको उत्पादन हुँदैन । संक्रमण बढ्नुको सम्पूर्ण दोषी सरकार मात्रै होइन नागरिकले पनि अपनाउनुपर्ने सुरक्षा उपायलाई गम्भीरतापूर्वक पालना गरेनन् । भौतिक दूरी र मास्कको प्रयोग कतिको भइरहेछ भनेर हेर्न नजिकैको बजार पुगे हुन्छ । प्रयोगशाला र परीक्षणसँग सम्बन्धित जनशक्ति तथा सामग्रीहरूको गुणस्तरमा ध्यान दिनुपर्छ । फ्रन्टलाइनमा काम गर्ने चिकित्सक, सुरक्षाकर्मी र सञ्चारकर्मीकै परीक्षण हुन सकेको छैन यस्तोमा सर्वसाधारणको कसरी होला ? संक्रमण फैलिन नदिन नियन्त्रित आवतजावतको व्यवस्था चाहिन्छ । त्यसैले सवारीसाधन जोरबिजोर प्रणालीमा चलाउनुपर्छ । आवश्यक परे पूरै बन्द गर्न पनि पछि हट्नु हुन्न । सरकारी र निजी कार्यालयहरूले प्रवाह गरिरहेको सेवालाई नरोकी कसरी थोरै जनशक्तिको माध्यमबाट काम गर्न सकिन्छ भन्नेमा सम्बन्धित पक्ष घोत्लिनुपर्छ । परिस्थिति नियन्त्रणबाहिर जानुअघि नै लकडाउन आवश्यक छ । प्रदीप सुवेदी, कलंकीस्थान, काठमाडौं"
नेकपाले जनमत बिर्सियो,"यो देशको सर्वाधिक ठूलो भनिएका पार्टीका नेताहरूको अहिलेको चालामाला देख्दा उदेक लाग्न थालेको छ । मुलुक विभिन्न हिसाबले चरम संकटमा भएको बेला नेकपामा देखिएको हिलो छेपाइ र खुट्टा तानातानले जनता निराश भएका छन् यो अवस्था आउनु सुखद होइन । दलको बल जनमत हो । नेकपा पनि जनताले विश्वास र माया गरेरै देशको ठूलो दल भएको हो । तर अधिकांश नेताले यो कुरा बिर्सिए । देशले चरम संकट झेलिरहेको यो समयमा नेतागण भने पद हत्याउन वा जोगाउन र धन कमाउनतिर व्यस्त छन् । बाढीपहिरो, महँगी, अराजकता र रोगव्याधिबाट जनतालाई कसले मुक्ति दिलाउँछ ? किसानलाई समयमै मल, बीउ, बजार र सिँचाइसम्बन्धी समस्या समाधान गर्न अग्रणी भूमिका सरकारी दलले निर्बाह गर्नुपर्थ्यो तर त्यो तत्परता पटक्कै देखिएको छैन । कृष्ण कुम्पुरे, आदमटार, धादिङ"
शिक्षण अस्पतालको सफलता,"प्लाज्माथेरापीले जगायो आशा समाचारले सकारात्मक प्रभाव पारेको छ । कन्भलेसेन्ट प्लाज्माथेरापी विधिबाट त्रिवि शिक्षण अस्पतालले कोरोना संक्रमितको सफलतापूर्वक उपचार गर्यो । मुलुकको स्वास्थ्य पूर्वाधारको बारेमा सधैं नकारात्मक टिप्पणी सामाजिक सञ्जाल र सञ्चारमाध्यममा आइरहन्छन् । धेरैले हाम्रो स्वास्थ्य जनशक्ति कमजोर छ र यसले महामारी थेग्न सक्दैन भन्छन् । तर शिक्षण अस्पतालको यो सफलताले त्यस्ता मानिसको मुखमा बुझो लगाइदिएको छ । यस्तै उपचार पद्धतिलाई अन्य सरकारी अस्पतालमा पनि अवलम्बन गर्नु जरुरी छ । अकालमा ज्यान गुमाउनेको संख्या जतिसक्दो कम गर्नु राज्यको दायित्व हो । त्रिविका चिकित्सकअनुसार यो पद्धति कम खर्चिलो छ । कम खर्चिलो हुनेबित्तिकै यो सर्वसाधारणले सहजै प्रयोग गर्न सक्नेछन् । यस्तो खालको प्रयत्नलाई सञ्चारमाध्यमले सकेसम्म धेरै फैलाउनुपर्छ ताकि समाजमा सकारात्मक असर परोस् । कविता पन्त, धनगढी"
जग्गा कित्ताकाट नखुल्दा सर्वसाधारण मारमा,"घट्यो जग्गा कारोबार समाचारले सर्वसाधारणले लामो समयदेखि भोगिरहेको तर सरकारबाट सम्बोधन हुन नसकिरहेको अर्को ज्वलन्त समस्या उजागर गरेको छ । जग्गा कित्ताकाटसम्बन्धी अदूरदर्शी नीति, कोरोना संक्रमण अनि ५ प्रतिशत सरकारी राजस्व र ५ प्रतिशत लाभकरले जग्गाको कारोबारमा ह्रास आइरहेको छ । वडा कार्यालयबाट सिफारिसमा ढिलासुस्ती, नापी कार्यालयमा कित्ताकाटका लागि कर्मचारीको अभाव, मालपोत कार्यालयको कम्प्युटरमा नेटवर्क नभएको बहानामा घण्टौं कुर्नुपर्ने झन्झट, जग्गाको अत्यधिक मूल्यवृद्धि र रेमिटान्समा आएको कमीले पनि जग्गा कारोबारमा गिरावट देखिएकै थियो । तर, कुनै योजना र अनुसन्धानबिना जग्गाको खण्डीकरण रोक्नुले जग्गा किनबेचमा ठूलो क्षति पुगेको छ । जग्गाको कित्ताकाट वर्षमा केवल एकपटक गर्न पाइने नीति लागू भएयता निम्न र मध्यमवर्गीय परिवार बिचल्लीमा परिरहेका छन् । आफ्नो जग्गाजमिन हुँदाहुँदै बेचबिखन गर्न र उपभोग गर्न नपाएर उनीहरू कुण्ठित हुनुपरेको छ । व्यापारव्यवसाय नभएका र सत्ताशक्तिमा पहुँच नभएका किसान, मजदुर र आम नागरिकले आफ्ना केही टुक्रा जग्गा बेच्न नपाएर व्यवहार चलाउनै मुस्किल पर्दै गएको छ । कृषिमा आश्रित ठूलो समुदायका लागि आयआर्जनको अर्को स्रोत छैन, जग्गाकै किनबेच हो । उनीहरूले जग्गा टुक्र्याउँदै बेचेर सन्तान पढाउन, विदेश पठाउन, स्वास्थ्य उपचार गर्न, विवाह र व्रतबन्धलगायतका सारा गर्जो टार्नुपर्ने हुन्छ । तर, २०७६ मा आएको भूउपयोग नीतिले तिनीहरूलाई मर्कामा पारिरहेको छ । हालै नेपाल राष्ट्र बैंकले ल्याएको मौद्रिक नीतिका कारण अरू व्यवसायलाई फाइदा पुगे पनि घरजग्गा कारोबारले कुनै राहत पाउन सकेन ।भूउपयोग नीतिले टाठाबाठालाई भने छोएको देखिँदैन । अंशबन्डा र कम्पनी दर्तामार्फत केही टाठाबाठा र ठूला लगानीकर्ताले घरजग्गाको कारोबार गरी नै रहेका छन् । पैसा र पहुँचका कारण उनीहरूको काम रोकिएको छैन । तर, सर्वसाधारणको ? भनीसाध्य छैन । उदाहरणका लागि, पूर्वको सहरी क्षेत्रमा मेरो पाँच कट्ठा जग्गा छ, जसको मूल्य दुई करोड पर्छ । मेरो बैंक ऋण एक करोड छ, जुन म त्यही जग्गा बेचेर फर्छ्योट गर्न चाहन्छु । तर, मूल्य धेरै भएका कारण एकै जनाले मलाई चाहिने पैसा आउने गरी मेरो जग्गा किन्न सक्दैन । बैंक ऋण तिर्नैका लागि पनि मैले जग्गा खण्डीकरण गर्नैपर्ने हुन्छ, तीनचार जनालाई बेच्नका लागि । तर अहिले उपाय छैन । मैले आफ्नो जग्गा बेचेर ऋण तिर्न, उपचार गर्न, व्यापार गर्न र व्यवहार मिलाउन पनि नपाउने ? भएको आफ्नो सम्पत्ति पनि उपभोग गर्नबाट यसै गरी वञ्चित हुनुपरिरहेको छ सर्वसाधारण । घरमा भएको अलिअलि पैसा पनि बैंकलाई ब्याजका रूपमा बुझाउँदै ठिक्क भइरहेको छ । आम नागरिकको व्यावहारिकतालाई बेवास्ता गर्दै सीमित दलाल पुँजीपतिहरूलाई पोस्ने गरी ल्याइएको भूउपयोग नीति सच्याउन ढिला भैसकेको छ । सरकारले यो समस्यालाई जतिसक्दो चाँडो सम्बोधन गरोस् । रोशन भट्टराई, इनरुवा३, सुनसरी"
निङ्गलेन्ने कम्युनिस्टाक्की !,"भारतको अघिल्लो पुस्ताका कवि उज्ज्वल भट्टाचार्य फेसबुकमा कहिलेदेखि मेरा मित्र थिए, यकिन सम्झना छैन । यिनी प्रस्टवक्ता, मुखर भाषाका कवि र राम्रा अनुवादक हुन् । यिनका पछिल्ला कविताले दिने ऊर्जा र तिनले छोड्ने बहसले मलाई राम्रै आकर्षित गर्छन् । यिनलाई सुनेपछि निश्चिन्त भइन्छ, मान्छे उमेरले होइन सोच्ने शैलीले, चेतनाले बूढो हुने हो । केहीपहिले यी कविले फेसबुकमा एउटा कविता पढे, निङ्गलेन्ने कम्युनिस्टाक्की ! यसको अर्थ हुँदो रहेछ, तिमीले मलाई कम्युनिस्ट बनायौ । उनको यो छोटो कविता मेरा स्मृति र विषादहरूको पोखरीमा एउटा बडेमानको ढुंगाजसरी खसेको छ । त्यसका तरङ्गहरूले बारम्बार मभित्रका कैयौं निजी र सामूहिक प्रश्नहरूलाई अवचेतनको पीँधबाट किनारामा ल्याएर पछारिदिएका छन् । के कोही कम्युनिस्ट बन्न चाहनु वा बन्ने प्रयत्न गर्नु केवल एउटा चौकोस, एउटा फ्रेमभित्र गएर अटाउने तात्कालिक र निजी उद्यम हो वा एउटा लामो र आजीवन चल्ने एकैसाथ निजी (आत्मिक) र सामूहिक प्रक्रिया ? त्यो प्रक्रियामा व्यक्ति एकाइको आफैंमाथिको आलोचना कस्तो हुनुपर्छ ? कम्युनिस्ट केवल एउटा लेबल हो कि व्यक्तिभित्रको दृष्टि र त्यसले बोक्ने प्रवृत्ति ? माथि भनिएको कविताको पार्श्वमा भारतको केरल राज्यमा कम्युनिस्ट सरकार उदय हुनुभन्दा अघिको प्रसंग जोडिन्छ । स्वतन्त्रता आन्दोलनलगत्तै दक्षिण भारतमा विस्तार भएको भूमिगत कम्युनिस्ट आन्दोलनलाई उचाइमा पुर्याउन ठूलो भूमिका खेलेको नाटक थियो, निङ्गलेन्ने कम्युनिस्टाक्की । थोप्पिल भासीको लेखन र निर्देशनको यो नाटक मलयालम भाषाका अति लोकप्रिय नाटकमध्येको एउटा हो । लेखक भासीलगायत यसका सबै कलाकार कम्युनिस्ट पार्टीसम्बद्ध थिए । उनीहरूले यसलाई केरलाका गाउँगाउँमा पुर्याए, जसले संगठन निर्माणको कामलाई अकल्पनीय रूपले तीव्र बनायो । सरकारले लगाएको प्रतिबन्धका बावजुद यसको मञ्चन रोकिएन । नाटक टिमलाई नै पक्रेर थुनियो, मुद्दा चल्यो र अन्ततः मुद्दाको फैसला आयो नाटककै पक्षमा । यी सबै घटनाले यो नाटकप्रति जनस्तरको प्रेम र लोकप्रियता झनै बढाए, संगठित आन्दोलनहरूलाई रफ्तारमा लगे । त्यसैको प्रतिफलस्वरूप सन् १९५७ मा कम्युनिस्टहरू राम्रो मतले विजयी भए र केरलामा हालसम्मकै अधिकांश कालक्रम कम्युनिस्टहरूकै सरकार रहेको छ । भारत आफ्टर गान्धी का लेखक रामचन्द्र गुहाले दाबी गरेजस्तै तत्कालीन कम्युनिस्ट बिग ब्रदर सोभियत रुसको इसारा मा चुनावमा भाग लिएकै भए पनि साम्यवादको मानक इतिहासविपरीत कम्युनिस्टहरूलाई बुर्जुवा प्रजातन्त्रमा समानुकूलन गराउने एउटा महत्त्वपूर्ण सूचक बन्यो त्यहाँको कम्युनिस्ट सरकार । यो घटना सोभियत रुसकै पृष्ठपोषणमा भएको होस्, संसद्वादी, संशोधनवादी कम्युनिस्ट कित्ताको तार्किक अवतरण पनि थियो । मुख्य धाराका पार्टीकै चरित्रमा सहवरण गर्दै आएको भाकपा मार्क्सवादीको लेफ्ट डेमोक्रेटिक फ्रन्ट ले चलाएको यहाँको सरकार नेपालको सत्तारूढ नेकपाजस्तै खाइदास चाहिँ होइन, जुन झुटैझुट र बेइमानी नै बेइमानीको गुम्बजमाथि खोक्रो पुत्लाजस्तो उभिएको छ । केरलाको साक्षरता दर र कृषि, पर्यटन लगायतका क्षेत्रमा विकासको गति भारतका अरू राज्यभन्दा कति हो कति अगाडि छ । यसको तुलना नेपाली सत्ताधारी कम्युनिस्टसँग हुनै सक्दैन । तैपनि भारतमा पश्चिम बंगाल र केरलाका कम्युनिस्ट आन्दोलनहरूसँग ठूलो अपेक्षा गरेको पंक्ति ती दुवै राज्यका नेतृत्वसँग निराश भयो । त्यसको विषादमा अनेकौं साहित्य लेखिएका छन् ।केरलाको इतिहास नै कायाकल्प गर्न सफल त्यही नाटकले बनाएको छाप र स्मृतिको आलम्ब हुन सक्छ, उज्ज्वल भट्टाचार्यको कविता निङ्गलेन्ने कम्युनिस्टाक्कीसाँच्चै नैबाल्यकालदेखि नै म बन्न चाहन्थें कम्युनिस्टजबकि थिएन मलाई केही थाहा, के हो यो ?म यत्ति जान्दथें, यो केही सुन्दर कुरा हो यही कुरा मसँग लागू हुन्छÙ मजस्ता कतिकति मानिसहरूमा लागू हुन्छ । यो कवितालाई मैले आफैंसँग बढी रिलेट गरेर बुझें । निरापद बालखेलका चञ्चलताले भरिनुपर्ने बाल्यकालमा, निर्बन्ध उत्सुकतामा बित्नुपर्ने किशोरवयमा जीवनका भयावह रूप देख्दै हुर्कने मजस्ता कति केटाकेटी समानता र न्यायका सपनाले कम्युनिस्ट बन्ने लाइनमा उभिए होलान् । तिनको सपनामा कहीँ, कुनै प्रदूषण थिएन जसलाई सजिलै समयको कन्टेनरमा डम्प गरेर बिर्सिदिन सम्भव होस् ।जसको सबभन्दा ऊर्जावान् युवाकाल कम्युनिस्ट साहित्यका ज्यानले थाम्नेभन्दा गह्रौं शब्दावली (जार्गन भन्न चाहन्नँ) कै वरिपरि बित्यो अथवा जसले मुक्तिको सपनामा जिन्दगीकै बलि चढाए अथवा जो दलन र दमनको कैदभित्र निःश्वासमय बाँचिरहेको समाजलाई मुक्त गर्न हिँड्दा आफैं अधमरोजस्तो भएर छटपटिँदै बाँच्न विवश छन्, तीमध्ये हरेकलाई कम्युनिस्ट बन्न प्रेरित गर्ने को थियो ? के त्यो कुनै षड्यन्त्रकारी व्यक्ति थियो जसलाई कालान्तरमा सत्ताको अट्टालिका उक्लने अदना मानवसिँढीहरू चाहिएको थियो ! जसलाई केवल आफ्नो निजी सुखभोगका लागि अरूका सन्तानको बलि चढाउनु बिलकुलै सामान्य थियो ? होइन । कुनै अमुक र अदृश्य ग्र्यान्ड प्रोजेक्ट को विचारप्रयोगशालाले सुनियोजित रूपमा बनाएको रोबोट म थिइनँÙ कोही पनि थिएन । यस्तो ठान्नु या यसरी बुझ्नु इतिहासको गतिका आधारभूत सत्यको इन्कार गर्नु हो । म कुनै सन्की वैज्ञानिकले बारम्बार आँत गिजोल्ने गिनिपिगजस्तो पनि थिइनँ । म कुनै शक्तिशाली व्यक्तिले काँधमा उचालेर भुक्न लगाएको पाल्तु जनावर पनि थिइनँ । वस्तुगत परिस्थितिहरूले, संयोगहरूले, जिन्दगीका दुर्दशाहरूले ठोक्काउँदैठोक्काउँदै ल्याउँदा मलाई उनीहरूका कुराले आकर्षित गरे जसले गरिबी, भोक र अभावसँग लड्न हिँड्ने विज्ञानसिद्ध बाटो र दिशा छ भने । उनीहरूले भने एक्लाएक्लै बाँचेका, अलगअलग भूगोल, समुदाय र लैंगिक अस्तित्वका मान्छेका दुःख र संघर्षको बाटो कसरी सामूहिक हुन्छ । उनीहरूले नै भने यस्तो संघर्षको तार्किक परिणतिका लागि संगठन चाहिन्छ । र, संगठनले एक समय वा एक निर्धारित विन्दुमा आएर अडिने वा सकिने गरी होइन, निरन्तर क्रान्ति गर्छ । त्यस्तो क्रान्ति गर्न उद्दाम साहस, लामो धैर्य र योजना चाहिन्छ । यसरी भन्नेहरू कोको थिए ? कृष्णदास श्रेष्ठ ? म्याक्सिम गोर्की ? याङ मो ? रोजा लग्जेम्बर्ग ? एभलिन रिड ? या, स्वयम् एंगेल्स र मार्क्स बाजेहरू ? अथवा, नामअनाम अरू थुप्रै ?नेपालमा कम्युनिस्टहरूले नेतृत्व गरेका क्रान्ति र परिवर्तनका न्यारेटिभ कति वस्तुसंगत थिए र कति अन्धानुकरण मात्रै ? समयले पुष्टि गर्न थालिरहेको छ । यहाँका कम्युनिस्टहरू कति लहडी थिए र कति परिपक्व ? कम्युनिस्ट बन्ने प्रक्रिया नेतृत्वदेखि भुइँसम्मै कति वास्तविक थियो वा छ र कति बनावटी ? यी कुरा पनि समाजको आधार तहमा घटित कैयौं भयावह दुर्घटना र तिनलाई संस्थानिक ढाकछोप गर्ने अभिव्यक्तिबाट प्रमाणित भइरहेको छ । समयक्रममा धेरै कुरा अर्कै भैसकेको छ । को शुद्ध मार्क्सवादी ? को आलोचनात्मक मार्क्सवादी ? को गैरमार्क्सवादीपुँजीवादी वा कोकोचाहिँ गलत मार्क्सवाद पढिएछ ! भन्ने एपोलोजिस्ट ? यो छलफल पनि अब नयाँ शिराबाट गर्नुपर्ने भएको छ ।नेपालको कम्युनिस्ट मुख्य धारासँग अब केही पनि छैन, लोगो र झन्डाबाहेक । विचार, आन्दोलन, दिशा, लक्ष्य, सपना र निरन्तर क्रान्तिको प्रण केही पनि छैन । यो नैतिक, व्यावहारिक, सैद्धान्तिक हरेक हैसियतबाट शून्यमा खसिसकेको छ । योसँगै हिँडेका मजदुर र किसान आन्दोलनहरू, महिला, दलित, मधेसी आन्दोलनहरू, भाषिक आन्दोलनहरू, सांस्कृतिक आन्दोलनहरू सबैको उत्तराधिकार र स्वामित्व यसले गुमाइसकेको छÙ आफ्नै हर्कतले, आफ्नै बेइमानीले ।यही परिदृश्यमा एउटा विराट् खालीपन, एउटा डरलाग्दो भ्याकुम सिर्जना भइरहेको छ जहाँ वैकल्पिक भनिएका समूह र अभियानहरूको छिपछिपे उपस्थिति पनि छ । यो उपस्थितिलाई बेवास्ता गर्न त सकिन्न, तर समाजका आधारभूत तहबाट नभई सतहमा देखिने घटना र परिस्थितिको प्रतिक्रियात्मक राजनीति वरपरैबाट व्यक्त हुने यिनका अभियान पुँजीवादको सामान्य सुधारवादी नीतिबाटै निर्देशित लाग्छन् । राज्यका क्रूरतम संरचनालाई जरैसमेत उखेलेर मिल्काउन चाहिने क्रान्तिकारी विचार, इच्छाशक्ति र कार्यक्रम केही पनि उनीहरूसँग छैन । त्यसमाथि पुँजीवादको ढाँचागत शोषण र दोहनका संयन्त्रहरू, मुक्त बजार र उपभोक्तावादसित लड्ने राष्ट्रिय आन्दोलनको प्रतिबद्धता पनि उनीहरूसँग छैन । त्यसैले निरन्तर क्रान्तिको लामो यात्रामा सिर्जना भएको यो भ्याकुम पुर्न मार्क्सवादी सन्ततिको विचारसम्पन्न, ताजा र नयाँ संगठनबाहेक अरूबाट सम्भव नै देखिन्न । र, समयको अपेक्षा पनि यही हो ।कुनै पनि रूपका विभेदहरू रहेसम्म विचारका अस्त्रहरूको अस्तित्व रहन्छ भन्ने सामान्य बोधसम्म नभएका कतिपय मान्छे कुत्सित प्रचार गर्छन् कम्युनिस्ट विचार र त्यसको स्रोत मार्क्सवाद अब अप्रासंगिक भैसक्यो । उनीहरू ठान्छन् सामाजिक वर्गहरूको मात्रै व्याख्या गर्ने मार्क्सवादले जातिगत, लैंगिक वा क्षेत्रीय मुद्दा समाधान गर्न सक्दैन । नारीवादका कतिपय बहसमा त कतिसम्म भन्न थालिएको छ भने, महिलाको मुद्दा कम्युनिस्टहरूले पारै लगाउन सक्दैनन्Ù यसलाई पार्टी राजनीतिबाट डिकोलनाइज गर्नुपर्छ, अलग्गै राख्नुपर्छ । आरोपहरू मनोगत र पूर्वाग्रही हुन सक्छन् तर प्रश्न हो आजको समयमा पनि कम्युनिस्ट बन्न प्रतिबद्धहरू यी विषयमा कति गम्भीर छन् ?यसरी आउने टिप्पणी र प्रतिक्रियामा विचार पद्धति होइन, कम्युनिस्ट ब्रान्डका अभिकर्ताका हर्कतहरू जिम्मेवार थिए, जसले क्लासकास्टजेन्डर बीचका तमाम असजिला गाँठाभित्र पसेर सम्पूर्णतः मुक्तिको प्रश्नलाई एउटै कार्यक्रमभित्र राखेर हल गर्ने प्रयत्न नै गरेनन्, बरु जनवर्गीय संगठनका नाममा ब्राह्मणवादी, पितृसत्तावादी गैरलोकतान्त्रिक राजनीतिको निष्क्रिय सहभागी मात्रै बनाउने काम गरे । यसको कठोर समीक्षा नगरी आज कोही कसरी कम्युनिस्ट बन्न या सबैको साझा संगठन बनाउन सक्छ ? हामी एकैसाथ अठारौं र एक्काइसौं शताब्दीमा बाँचिरहेको देशका मान्छे हौं । एकातिर जड र पश्चगामी चेतनाले रुग्ण तर संरचनाका तहतहसम्मै चुकुल ठोकेर बसेको जातिलिंग व्यवस्था छ, अर्कातिर पुँजीवादी टेक्नोकल्चर, बजार र सांस्कृतिक हस्तक्षेपले प्रतिदिन निम्त्याएका नयाँनयाँ समस्या छन् । तर मुख्य समस्या छ विचारकै तहमा उक्लेर लड्ने मान्छेहरूका सोचमा, जो सांस्कृतिक, आर्थिक, लैंगिक शोषणहरू छन् भन्ने मान्छन् तर त्यसको उपचार पुँजीवादी दलदलभित्रै पसेर गर्न खोज्छन् । जडताको आइसब्रेक गर्न सतहमा होइन, फेदैमा जोर मार्ने हम्मर चाहिन्छ र त्यो हम्मर व्यक्तिव्यक्तिलाई विभाजित गरेर शासन गर्ने पुँजीवादसँग छैन ।यसरी कुरा गर्दा जडसूत्रवादी भनिने सम्भावना निरन्तर छ । तर आफ्नै विचारलाई समेत आफैंले थाहै नपाई माल बनाइदिन सक्ने पुँजीवादविरोधी क्याम्पमा उभिएकी म आफैं कति कम्युनिस्ट हुँ ? या होइन अथवा को हुँ ? यो बहस खुलै रहोस् ।"
"भारत, चीन र खाडल","सन् १९६२ को युद्धपछि चीनले भारतलाई फेरि एकपल्ट अविश्वासको खाडलमा घचेटी पठायो । सन् १९८८ मा प्रधानमन्त्री राजीव गान्धी र चीनका राष्ट्रपति देङ सियाओपिङबीचको सौहार्दपूर्ण भेटघाटले बिस्तारै न्यानोपन ल्याएपछि भारत र चीनबीच लगभग तीस वर्षसम्म रहिआएको चिसो र नियास्रो सम्बन्ध अन्त नै भइसकेको थियो । अति नै घतलाग्दा सीमा सम्झौताहरूमा सन् १९९३, १९९६, २००५, २०१२, २०१३ अनि २०१५ मा हस्ताक्षर गरिएपछि नै लिपुलेक, सिपकिला अनि नथुलाजस्ता पुराना सीमा व्यापारका मार्गहरू फेरि खोलिए । भारत र चीनबीचको आर्थिक सम्बन्ध पनि द्रुत गतिमा अघि बढ्यो । सन् १९९० को ४ करोड डलरको व्यापार बढेर सन् २०१९ मा लगभग ९,६०० करोड डलर पुग्यो । मोबाइल फोनदेखि लिएर देवीदेवताका मूर्तिसम्म र ट्याक्सी सेवादेखि लिएर होटल सेवासम्ममा चीनका सरसामान र पुँजी निवेश भारतभित्र पसे । चीन र भारतबीचको सम्बन्धमा अर्को नयाँ अध्याय थपियो । अन्तर्राष्ट्रिय मञ्चहरूमा दुई देश मिलेर काम गर्न थाले । शाङ्घाई कोअपरेसन अर्गनाइजेसन, ब्राजिलरसियाइन्डियाचीनसाउथ अफ्रिका (ब्रिक्स) र चीनले बनाएको एसियन इन्फ्रास्ट्रक्चर इन्भेस्टमेन्ट बैंक (एआईआईबी) अनि अन्य संस्थामा भारत र चीनबीच बारम्बार राष्ट्राध्यक्षसरकार प्रमुखको स्तरमा भेटघाट हुन थाले । यति मात्रै कहाँ हो र ! सिक्किमको नथुला भएर तिब्बतस्थित कैलाशमानसरोवरको तीर्थयात्रा गर्ने मार्ग पनि भारतीयहरूका निम्ति खोलियो । अनेकन् भारतीय विद्यार्थी चिकित्सा डिग्रीका निम्ति सिचुवान र ग्वान्जाउदेखि युनान र बेइजिङसम्म पुगे । भारतीय कम्पनीहरू चीनमा प्रवेश गरे । दुई राष्ट्रबीच पर्यटकहरूको आदानप्रदान निकै बढ्न गयो । हिजोअस्तिसम्म भारतलाई शत्रुका दृष्टिले हेर्ने चिनियाँहरूले आमिर खानका थ्री इडियट्स र दंगल फिल्म यति हेरे कि, यिनको कमाइले चीन र भारत दुवैमा रेकर्ड नै तोडिदियो । चिनियाँहरू बिहान र साँझमा बजारको खुला जग्गा, गाउँको सानो मैदान र घरअघिको पार्कमा भेला भई नाच्ने गर्छन् । दैनिक रूपमा शारीरिक व्यायामकै रूपमा गुआङचाङ उ भन्दै नाच्दा, बूढापाका, तरुनतन्नेरी अनि धेरै महिला सामेल भएका बेला, गीतसंगीतचाहिँ हिन्दी सिनेमाका हुन्छन् । बुझीनबुझी बारुले कम्मर हल्लाउँदै पसिना काढ्छन् । अर्कापट्टि योगका आसनहरू गर्छन् । चीनले भारतीय नरम शक्ति (सफ्ट पावर) लाई यसरी अँगाल्यो । निधारमा टीका, सिउँदोमा सिन्दूर लगाएको देख्नासाथ चिनियाँ पहिरन लगाएका महिलालाई पनि इन्डेइन्डे भनेर कानेखुसी गरिहाल्छन् ।यता, भारतमा विदेशी सामान भन्नासाथ चिनियाँ ! एकापट्टि चंगाको धागो, दिवालीको बत्ती र छाता अनि अर्कापट्टि चाउमिन, टिकटक र ओप्पो चिनियाँ उत्पादनले भारतको हरपरिवारमा प्रवेश गरे । दिल्लीमा विवाह जमघटमा तीस वर्षअघि खाना सजाइएको टेबलमा चाउमिन पहिलोपटक देखा पर्दा, चाउमिनमाथि कालो दाल र पालकपनिर हालेर खान्थे कतिपय अतिथिले । आज चाउमिनमा रस भिजेर, कुनाकुनामा चाउमिन पाइन थाल्यो । चिनियाँहरू यसरी थाहै नपाई दुम्सीले माटो कोट्याएर आफ्नो लुक्ने घर बनाएजस्तै कुनाकुनामा अड्डा बनाउँदा रहेछन् । लन्डन, न्युयोर्क, टोकियो, हनोई, प्रिटोरिया र साओपाउलो र काठमाडौंको ठमेलसम्म यसरी नि हाउ को मरमसला छर्किदिँदा रहेछन् र मानिसहरू मक्ख पर्दा रहेछन् । साधारण मानिस त के, नेतासम्म प्रभावित भएकाले नै अमेरिका र केन्यामा चिनियाँले उखरमाउलो गरिरहेका छन् ।भारत र चीनबीचको सम्बन्धमा धेरै परिवर्तन देखियो । अझै प्रधानमन्त्री नरेन्द्र मोदी र राष्ट्रपति सी चिनफिङको चीनको वुहान र भारतको मामलापुरममा भएको आदानप्रदान, बातचित र मुस्कुराहट देख्दा त सम्बन्धमा मैत्रीभाव मात्रै होइन, आत्मीयता पनि छ कि जस्तो सबैलाई लाग्न थालेको थियो । यी दुई नेताबीच अनगिन्ती भेटघाट भए । सायद त्यति छोटो समयमा भारतका प्रधानमन्त्रीले सम्पूर्ण दक्षिण एसियाका छिमेकी सरकारप्रमुखहरूसँग पनि त्यति संख्यामा भेटघाट गरेनन् । हरेक भेटघाटमा मीठामीठा सम्बन्धका धरातलको गाथा गाइन्थ्यो । इतिहासदेखि पर्यावरण, संस्कृतिदेखि विज्ञान र विश्वव्यापीकरणदेखि विश्वशान्तिसम्मका प्रेस विज्ञप्तिहरू जारी गरिन्थे । भारतचीन सम्बन्धले कठ्यांग्रिने हिउँद पार गरेर सुरम्य वसन्त ऋतुमा प्रवेश गरेझैं सबैलाई लाग्थ्यो ।यी सब हुँदाहुँदै पनि चीनले तीनचारवटा भारतविरोधी नमुना जारी नै राख्यो । पहिलो थियो घरीघरी सीमा सम्झौताको उल्लंघन गरी लाइन अफ कन्ट्रोल लाई नाघेर भारतीय सीमामा प्रवेश गर्नु । उसले अरुणाचल प्रदेश र सिक्किमदेखि लिएर लदाखसम्म नै बर्सेनि यस्तो चर्तिकला देखाउन छोडेन । भारत सरकार र सुरक्षा अधिकारीहरू शान्त भएर नै बातचित गर्दै समाधान निकाल्थे । दोस्रो, मौका पाउनासाथ जुनै हालतमा पनि पाकिस्तानको भारतविरोधी आतंकवादलाई सघाउ पुर्याउने प्रवृत्तिलाई चीनले लगभग संस्थागत नै गरिसकेको थियो । खुँखार आतंकवादीलाई पाकिस्तानी भएका कारण आतंकवादी भनेर विश्वमञ्च र संयुक्त राष्ट्र संघमा पनि स्वीकार गर्न त परै जाओस्, मान्यतासम्म दिँदैनथ्यो ।तेस्रो, भारतका छरछिमेकीलाई भारतविरोधी काम गर्न, भारतको राष्ट्रिय सुरक्षालाई चोट पुर्याउन र भारतको पारम्परिक सम्बन्धलाई टुक्र्याउन हौसला पनि दिने गर्थ्यो । भारतको थिचोमिचो गर्ने प्रवृत्ति र नजरको विरोध गर्ने बाटो देखाइदिन्थ्यो । कतिपय विषयमा भारतले यी छिमेकी राष्ट्रहरूप्रति अझै विनम्रता देखाउनुको सट्टा नीतिगत कुराहरू थप्ने व्यवहार देखाउँदा, चीनले फेरि आफूतिर खिच्ने मौका पाउँथ्यो । खिचातानीको यो खेलमा कतिपय छिमेकी राष्ट्र साँढेको जुधाइ, बाच्छाको मिचाइ जस्तै भएर निथ्रुक्क भिज्थे पनि ।चौथो, भारतलाई कमजोर बनाउने प्रयासमा चीन जहिल्यै लागिरहेकै हुन्थ्यो । फलफूल, अन्नको बीज र जीवकोषको चोरी, पशुप्राणीको अवैध व्यापार, छद्म रूपमा भारतीय कम्पनीहरूमा पुँजी निवेश, ब्रह्मपुत्र र सिन्धु नदीको बहावमा रोकटोक गर्ने परियोजना, भारतीय सूचना प्रणालीको तोडफोड, सांख्यिकीको अवैध आयात र भारतका सीमा क्षेत्रमा गुप्त रूपमा सुरक्षासम्बन्धी ढाँचाहरूको निर्माण । सबैलाई थाहा भएकै विषय हुन् यी ।भारतले गरेका कतिपय नीतिनिर्धारण र हस्तक्षेपहरू चीनले मनै पराउँदैन । उदाहरणार्थ, तिब्बती शरणार्थी र उनीहरूको निर्वासित सरकार, दक्षिण चीन सागर र हिन्द महासागरमा भारतअमेरिकाको पारस्परिक सैन्य मेलमिलाप, जापानअमेरिका र अस्ट्रेलियासँग मिली गरिएको इन्डोप्यासिफिक र क्वाड सम्झौताहरू चीनका आँखाको कसिंगर नै भइसकेका थिए । भारत, अमेरिका र जापान जति नजिक, चीनको विश्वव्यापी योजना बेल्ट एन्ड रोडलाई उति नै खतरा । खनिज तेल ल्याउने र ग्यास पाइपलाइन बिछ्याउने सामुद्रिक मार्गहरू बन्द गरिदिएपछि चीनको अर्थव्यवस्था नै अस्तव्यस्त र निमिट्यान्नै हुने भयो । अझै भारतले बेल्ट एन्ड रोड परियोजनालाई मान्यतासम्म नदिएकाले चीन रिसले भुतभुताउन थाल्यो । तर चिनियाँहरू, सांस्कृतिक रूपले नै, खुला रूपमा रिसको प्रदर्शन गर्दैनन् । बिस्तारैबिस्तारै रिस झार्ने गर्छन् । अर्कातिर भारत भने प्रजातान्त्रिक प्रणालीले ओतप्रोत भएर पनि रिस देखाइहाल्छ । तेस्रोपटक सन् २०१५ मा नेपालमाथि आर्थिक प्रतिबन्ध लगाएझैं । यो भारतीय कूटनीति र विदेशनीतिको एउटा कमजोर पक्ष हो ।चीनले सन् २०१७ मा भोटाङको डोकलाम काण्डबाट के पाठ सिक्योसिक्यो ! तीन वर्षपछि फेरि, वैज्ञानिक ढंग र परिष्कृत मानचित्रमा नखुट्याइएका भए पनि दुई राष्ट्रहरूको सुझबुझले स्वीकृत गरिएका सिमानालाई उल्लंघन गर्दै चीनले भारतको सिमाना मिच्यो । कस्तो समयमा ? कोरोना महामारीले भारत त के, सम्पूर्ण विश्व नै पिटिएको र सताइएको भयानक अवधिमा । कस्तो प्रकारले ? फेरि छद्म र नदेख्ने ढंगमा । के कारणले ? कारण नै नभए पनि चीनकै सोचका कारण । यो मात्रै कहाँ हो र ! भारतीय सेनामाथि हमला, हत्या र आघात ! यसको नतिजाको नापतौल नै गर्न नसकिने भयो । भारतमाथि भीषण विश्वासघात गरियो । सम्झौताहरूको एकतर्फी उल्लंघन भयो । अहिलेसम्म एकएक इँटा जोडी निर्माण गरिएको एउटा विशिष्ट सम्बन्धलाई एकै खेपमा स्वाहा बनाइयो ।सन् १९६२ मा भारतचीन युद्धपछि सम्पूर्ण भारतमै एउटा भनाइले जरा गाड्यो । चीन र चिनियाँलाई कहिल्यै विश्वास नगर्नु । उनीहरू जे बोल्छन् त्यो गर्दैनन्, अनि जे भन्दैनन् त्यही गर्छन् । आफ्नोमा सिमानाबारे ठोकुवा गर्ने केही कागजपत्र र सबुत नहुँदा बलजफ्ती गर्छन्, मिच्छन् र भय जन्माउँछन् । पण्डित नेहरू अवाक् बनेका थिए यो दुईमुखे व्यवहारदेखि । चाउ एन लाई एक कुरा भन्थे दिल्लीमा, चीन पुगेपछि ठीक उल्टा काम गर्थे । इतिहासभरि, पुस्तक र दस्तावेजभरि यही विश्वासघातसंकोचद्विविधाको कुरो लेखिएको छ । यो पालि चीनले भारतीय सीमाको व्यापक तहमा उल्लंघन गरेर भारत र भारतीयको अघि मात्रै आफूलाई तल झारेन, सदैव निहुँ खोजिरहने अमेरिकाले पनि बिच्किने मौका पायो । भत्किँदै गरेको युरोपियन युनियन फेरि एकत्रित हुन लाग्यो । दक्षिण चीन सागरका वरिपरिका राष्ट्रहरू भियतनाम, इन्डोनेसिया, फिलिपिन्स र जापानसमेत एक भएर चीनको विरोधमा उठ्दै छन् । हिन्द महासागरमा भारत, अमेरिका, जापान र अस्ट्रेलियाले प्रशान्त महासागरमा झैं सैनिक अभ्यास सुरु गरेका छन् । एकचीन नीतिबाहिरका हङकङ र ताइवानजस्ता राष्ट्रहरू अझै विरोधमा चिच्याउँदै छन् । चीनभित्रै विरोधका झिल्काहरू देखिँदै छन् । धेरै अप्ठ्यारो राष्ट्र हो चीन । इतिहासले नै यस्तो बनायो यस राष्ट्रलाई । अध्यवसायी, परिश्रमी, राष्ट्रप्रेमी, प्रखर खोज र नयाँ सोच भएका चिनियाँहरूले दस वर्षको सांस्कृतिक क्रान्ति (सन् १९६६७६) ले लगभग धराशायी र स्वाहा नै बनाइसकेको राष्ट्रलाई कसरी यति छोटो अवधिमा विश्वको एक प्रमुख आर्थिक र सैन्य शक्ति बनाए भनेर विश्व नै चकित हुन्छ । गरिबी कहाँ पुग्योपुग्यो ! बाटाघाटा र सरसुविधा अमेरिका र जापानका भन्दा पनि अब्बल दर्जाका ! एकतन्त्री राजनीतिक प्रणाली भए पनि बुनियादी सुविधा प्रजातान्त्रिक राष्ट्रहरूमा भन्दा धेरै गहिरो अनि माथि पनि । लगभग ७० लाख मानिस मारिए त्यो दस वर्षको सांस्कृतिक क्रान्तिमा । त्यसअघि अनिकालमा अझै बढी संख्यामा । र पनि चेयरम्यान माओ त्सेतुङको मूर्ति चारैतिर लाखेस भन्दै उभिइरहेको । यता नेपालतिर कति शताब्दीदेखि रहिआएका शाहवंशका त्रिभुवनमहेन्द्रवीरेन्द्रका मूर्तिहरूमा राजतन्त्र सकिएकै दिन तोडफोड । चीन र चिनियाँको भावना नै अलग, सपना नै क्रूर र कल्पना नै अपरिमेय । कस्तो राष्ट्र हो चीन ? सन् १९६२ मा भारतको सम्पूर्ण हिमालय क्षेत्रमा हमला गरेर पनि भोक नमेटिएझैं भारतका उत्तरपूर्वी क्षेत्रका राज्यहरू नागाल्यान्ड, मणिपुर, आसाम र मिजोरामका देशद्रोही पंक्ति र नायकहरूलाई चीनमा लगीलगी हातहतियारको प्रशिक्षण दियो । तिनताकको पूर्वी पाकिस्तान (बंगलादेश) को सरकारसँग मिली व्यापक रूपमा हिंसा र अस्थिरता फैलाइदियो । त्यति मात्रै कहाँ हो र ! नेपाल, बंगलादेश र भोटाङ छिमेकी भएर बसेको दार्जिलिङ जिल्लाको तराई क्षेत्रको नक्सलबारी क्षेत्रका नक्सली नेताहरूलाई काठमाडौं र तिब्बत हुँदै चीन पुर्याएर प्रशिक्षणसम्म दिएर त्यस क्षेत्रलाई चीनको एउटा जिल्ला बनाउनुपर्छ भनेर फिर्ता पठाइदियो । नक्सली नेताहरूले माओ र चाउ एनलाई भेटेका कुराहरू अब पो चिनियाँ शोधकर्ताहरूले भटाभट निकाल्दै छन् ।अगुल्टोले हानेको कुकुर बिजुली चम्कँदा पनि तर्सन्छ भनेजस्तै भियतनाम सतर्क भएझैं भारत र भारतीयले पनि अबउसो चीन भन्नासाथ मुन्टो बंगाउन थाल्छन् होला । चीनको चित पनि छैन, पट पनि छैन भन्दै भारतीयहरूले अहिले तीस वर्षमा चीनले कति भारतीयहरूलाई निर्भर बनाएछ भन्ने महसुस गर्दै छन् । प्रधानमन्त्री नरेन्द्र मोदीले आत्मनिर्भर को खोज र आह्वान गर्नु नै चीनमाथिको गहिरो निर्भरतालाई भंग गरिदिनु हो । निर्भर बनाएपछि कमजोर हुन्छ, कमजोर भएपछि चारैतिर नचाउन सकिन्छ अनि नाच्नै थालेपछि भत्काउन सुबिस्ता हुन्छ भन्ने ध्येयले नै चीन अमेरिका पस्यो । यो कुरा थाहा पाएर नै अमेरिकी राष्ट्रपति ट्रम्पले हरेक कुरोमा, मञ्चमा र समयमा चीनविरुद्ध नारा लगाउँछन् । अरू भत्किँदा आफू निर्माण हुनु नै चीनको मर्म हो । लामा दिल्लीस्थित जवाहरलाल नेहरू विश्वविद्यालयका वरिष्ठ प्राध्यापक हुन् ।"
तान्त्रिकको खोजीमा घनश्याम भुसालहरू,"आजसम्मको गतिविधि हेर्दा लाग्छ, दुई जना तान्त्रिक (ओली र प्रचण्ड) एउटा टेन्ट टाँगेर भित्र बसेका छन् । अनि, सारा मुक्तिकामी मान्छेचाहिँ टेन्टबाहिर बसेर भित्रका ईश्वरबाट केही आउनेछ भनी हेरिरहेका छन् । हाम्रो चेतना, शिक्षादीक्षा, आन्तरिक जनवादको कमी आदिले यस्तै बनाइदियो, मानौं तान्त्रिकहरूले केही खेल, तन्त्रमन्त्र गर्छन्, केही बुटी निकाल्छन्, झारफुक गरेर, इन्द्रजाल पढेर भन्ने किसिमको रह्यो ।२०७५ वैशाख ९ को नेपाल साप्ताहिकसँगको अन्तर्वार्तामा नेकपाका उपमहासचिव घनश्याम भुसालले भनेका थिए । दुई वर्षपछि उनको यो भनाइ सम्झिनुको केही खास कारण छ । ओली र प्रचण्डलाई तान्त्रिकजस्ता रूपकको प्रयोग गर्नुको पृष्ठभूमिमा बौद्धिक नेता घनश्याम भुसालका केही लुप्त चासो पनि थिए । ती चासो पार्टीको आन्तरिक जनवाद, निर्णय प्रक्रियाको लोकतन्त्रीकरणका साथै विधिसम्मत पार्टी सञ्चालन रहेको सहजै अनुमान गर्न सकिन्छ । शब्दका आशय शब्दार्थले मात्र नभएर सन्दर्भहरूले पनि निर्क्योल गर्ने हुनाले भुसालका यी शब्दहरू पार्टीका तथाकथित ईश्वर वा पार्टी सत्तामाथिको प्रश्न थिए । नेकपाको दोस्रो पुस्ताका युवा नेताहरूका तर्फबाट पार्टी सत्तामाथि हाँक पनि थियो । नेकपाको स्पष्ट बहुमतको सरकार गठनको दुई महिनाभित्र उपमहासचिव तहका बौद्धिक युवा नेताको यो हाँकले सुदूर क्षितिजमा आशाको किरण संकेत गर्थ्यो । कोभिड१९, महँगी, प्राकृतिक विपत्ति, आसन्न संकटका त्रासदी, नेकपाको आन्तरिक अस्वस्थ राजनीति र स्थायी कमिटी बैठकको रस्साकस्सीको माहोलमा भुसालको तत्कालीन भनाइ स्मरण गर्नु जरुरी भइरहेको छ । बेला यही हो । पार्टीका देवपुरुषहरूको व्यक्तित्वको क्षयीकरण भइरहेको र अक्षमताको हद देखिइसकेको यो सन्दर्भमा स्थायी कमिटीको बैठक निकै तात्नुपर्ने हो । तर, अहिले स्थायी कमिटी बैठक मरणासन्न छ । कारण धेरै होलान् । तथापि, यो गतिरोधमा भुसालको पनि भूमिका छ । उनको नेतृत्वमा बसेको दोस्रो तहका युवा नेताहरूको बैठकले एकमतले भन्यो बरु स्थायी कमिटी बैठक स्थगित गर, दुई अध्यक्ष मिलेर आऊ । के भुसाल अब आफैं तान्त्रिकको खोजीमा छन् ? आफैंले पहलकदमी लिन नसक्ने समाज विरक्तिको सीमामा तान्त्रिकको खोजी गर्न थाल्छ । त्यो एकातर्फ मानसिक सहारा होला । तर, आत्मविश्वासको अभावको स्वयंपुष्टि भने पक्कै हो । के नेकपाका युवा नेताहरू अब पार्टी, देश र समाजलाई हाँक्ने अठोट गर्नुको साटो तान्त्रिकहरूको खोजीमा छन् ? यति बेला सत्तासमक्ष सयौं चुनौती छन् । विश्वव्यापी महामारीले निम्त्याउने संकटको पान्डोरा बाकस त खुल्नै बाँकी छ । तर सत्तासीन पार्टी एकाएक बजेट अधिवेशन अन्त्य गरेर आन्तरिक झैझगडामा मस्त छ । बिहानदेखि साँझसम्म सामाजिक सञ्जालका भित्ताहरूमा नेकपाका घरेलु झगडाहरू पोखिएका हुन्छन् । नेकपाका दोस्रो, तेस्रो, चौथो, पाँचौं वरीयतादेखि वर्गीय संगठनका कान्छा सदस्यहरूसम्म पनि यो गृहकलहमा निकै व्यस्त छन् । ती एकाबिहानै आँखा मिच्दै आफ्नो पक्षको हतियार उध्याउँछन् र अर्को पक्षलाई प्रहार गर्छन् । राति निद्राको झोंकमा पनि एक डोज दिन्छन् । उस्तै परे सपनामा पनि आरोपप्रत्यारोप गरिरहन्छन् । ओहो, देशको सत्तासीन पार्टी, स्पष्ट बहुमतको कम्युनिस्ट पार्टीका कार्यकर्ताहरूको यो व्यस्तता कति डरलाग्दो ! यिनको यो मिहिनेत आँखैअगाडिको संकट सामनाको सिर्जनात्मक समाधानमा खर्च भइदिएको भए कस्तो हुन्थ्यो होला ? गुटगत राजनीतिको विषादीमा चुर्लुम्म डुबेका यी कार्यकर्तालाई विचारको ज्वालाले प्रज्वलित गर्न सक्ने दोस्रो पुस्ताका युवा नेताहरू भने आआफ्नो मोर्चा सम्हाल्न व्यस्त छन् । बढीमा तिनले भन्छन् तान्त्रिक बाजेहरू मिलेर आऊ । मिलेर आऊ । मिल्नु यहाँनेर सबैभन्दा घातक हो । जब मिल्नुका पछाडिका कारणहरू स्पष्ट हुँदैनन् तब मिलन पनि घातक भइदिन्छ । किनभने नमिल्नुका पनि केही ठोस कारणहरू हुन्छन् । किन पटकपटक प्रचण्ड र ओली एकअर्कालाई घुर्क्यार्र्एर गलाउने प्रयत्न गर्छन् ? दुनियाँलाई थाहा छ यिनीहरू फुट्दैनन् । भविष्यमा भन्न सकिँदैन तर तत्काल यिनीहरू फुट्दैनन् । किन फुट्दैनन् ? किनभने यिनीहरू जुटेकै छैनन् । यिनीहरू त संक्रमणको जटिल मोडमा छन् । रसायनशास्त्रमा अर्गानिक कम्पाउन्ड बन्ने प्रक्रियामा एउटा चरण आउँछ । कार्बनका आफ्ना चारवटा बन्ड हुन्छन् । तर, रासायनिक प्रतिक्रियाको एउटा संक्रमणकालीन क्षण यस्तो आउँछ, एउटासँग सम्बन्ध टुक्र्याउँदै अर्कोसँग बनाउँदै गर्दा पाँचवटा बन्ड बन्छन् । ओली र प्रचण्डको मिलन पनि यस्तै संक्रमणकालीन हो । यहाँ न सम्बन्धविच्छेद भएको छ, न त नयाँ सम्बन्धको निर्माण । किन पुगे ओलीप्रचण्ड यो अवस्थामा ? कसले पुर्यायो ? यसका पछाडि खास अर्थराजनीतिक कारण छ । वामपन्थी भाष्यमा नेपाली कांग्रेसलाई उदारवादी अर्थनीतिको पक्षपाती र नवसामन्त एवं दलालपुँजीपति वर्गको प्रतिनिधिका रूपमा चित्रित गरिन्थ्यो । त्यही भाष्य सापटी लिएर भन्ने हो भने, तत्कालीन नेकपा (एमाले) ले कांग्रेसमा अटाउन नसकेका नवधनाढ्यहरूको प्रतिनिधित्व गर्थ्यो । तत्कालीन नेकपा (माओवादी) संसदीय राजनीतिमा आएपछि त्योभन्दा फरक यात्रा गर्न सकेन । बरु एमाले र कांग्रेसमा अटाउन नसकेका नवधनाढ्यकै प्रतिनिधि बन्न पुग्यो । यसको मुख्य कारण थियो देशमा नवधनाढ्य वर्ग उदाउन भएको नयाँ आर्थिक सम्बन्धहरूको सिर्जना । रियलस्टेट कारोबार र वैदेशिक रोजगारीको दलाली मात्र होइन, सत्ताशक्तिले उपलब्ध गराउने निर्माण र खरिद प्रक्रिया लगायतका आर्थिक गतिविधिमा एकहट्टी चाहन्थ्यो यो वर्ग । चालीसको दशकको अन्त्यबाट उदाउन सुरु गरेका यी नवधनाढ्यहरूलाई बलियो पार्टीको आवश्यकता थियो । त्यसैले दुई दलमा बाँडिएका यी नवधनाढ्यहरूले एमाले र माओवादीलाई मिलाउने कसरत गरे । त्यो कसरतले अझै मूर्तरूप लिएको छैन । सत्ताको बागडोर ओलीको हातमा पुगेपछि नवधनाढ्य वर्गको एउटा हिस्सा असाध्यै मोटाउँदै गएको छ । बेलाबेला अखबारी पानामा समाचार बन्न आइपुग्ने ओम्नी, यतिलगायत त्यसकै दृष्टान्त हुन् । तर, हिजोको एमाओवादीसँग गाँसिएका नवधनाढ्यले सत्तासुखको भोगमा समान साझेदारी पाएका छैनन् । ओली र प्रचण्डको घर्षण खासमा नवधनाढ्यहरूको दुई खेमाको घर्षण हो, जसको एउटा मञ्च रिक्त हुँदै गरेका आयोगका पदाधिकारीहरूको नियुक्ति पनि हो । नेकपाका कार्यकर्ताहरू सतहका केही शब्द र वाक्यहरूमा रस्साकस्सी गरिरहेछन् । ती भ्रममा छन् । जसरी जानेरनजानेर भुसाल पनि भ्रममा पर्छन् । र, कथित एकता लाई सैद्धान्तिक एकताका रूपमा बुझ्ने र व्याख्या गर्ने गर्छन् । आलोचना गर्दागर्दै जगत् चकित गराएर कृषिमन्त्रीको शपथ खानु ठीक एक वर्षपहिले भुसालले कान्तिपुर मा लेख लेखेका थिए । ग्रीक माइथोलोजीको नार्सिसस र फिनिक्स को रूपक प्रयोग गरिएको उक्त लेखको भव्य चर्चा भएको थियो । उक्त लेखमा उनले श्रमजीवी वर्गलाई महावीर दैत्यका रूपमा चित्रित गरेका थिए । उनको आशय थियो, उक्त दैत्यको आक्रोश र परिश्रमकै कारण नेपालमा राजनीतिक उतारचढाव आएको हो । बहुदलको पुनःस्थापना, २०६४ मा माओवादीको विजय, २०७४ मा नेकपाको भारी बहुमतका पछाडि यही दैत्य कारक थियो । बौद्धिक नेता भुसालले यहाँनेर नवधनाढ्यको भूमिकालाई बुझ पचाइरहेका थिए । श्रमजीवी वर्गप्रति उनको आस्था प्रशंसनीय होला तर यथार्थमा नवधनाढ्य वर्गको परीश्रम पो थियो, जसले सत्ताको लाभ मागिरहेछ । यही कारणले हो, भुसालले विम्ब, कला, केही अमूर्तता, लालित्यको प्रयोग गर्दै संसद्मा कृषिमन्त्रीका तर्फबाट बजेटमाथि उठेका प्रश्नको उत्तर दिँदै गर्दा संसदीय राजनीतिको मर्यादामाथि प्रश्न उठाएको । यही कारणले हो, प्रदीप गिरीको अभिमन्यु को आशंकालाई जयद्रथको उपमाले जवाफ दिनुपरेको । अनि, पटकपटक म जागिर खान आएको होइन भन्ने स्पष्टीकरण दिनुपरेको । कसले बाँध्छ दुईतिहाइ बहुमत सरकारको प्रगतिशील मन्त्रीलाई ? जवाफ सरल छ पार्टीभित्रै बलियो स्थानमा रहेको नवधनाढ्य वर्गले । आजको मार्क्सवाद र नेपाली क्रान्ति पुस्तक लेख्ने भुसाल एमाले र माओवादीको एकताका सुरुआती सैद्धान्तिक आग्रही नेतामध्येका हुन् । उक्त पुस्तक खासमा एकताका सैद्धान्तिक कारणहरूको निरूपण हो । सैद्धान्तिक प्रश्नहरूलाई तिलाञ्जली दिइसकेको नेपाली राजनीतिमा उक्त पुस्तकले पर्याप्त बहस पाएन । कि त तिरस्कृत भयो कि पूजनीय । छलफल र बहस भने कमै भयो । भुसालको सरल आग्रह थियो माओवादीको क्रान्तिकारी चेत अनि एमालेको संगठनात्मक शक्ति र लोकतन्त्रीकरण गरिएको मार्क्सवादबीच एकता भएर नयाँ पार्टी बन्नुपर्छ । त्यो कस्तो हुन्छ ? त्यो क्रान्तिकारी जोसजाँगरसहित लोकतान्त्रिक चरित्र बोकेको मार्क्सवादी हुन्छ । भुसालको ठम्याइ यस्तै थियो । समयक्रमले एमाले र माओवादीको एउटा खेमा जोडिएका छन् । प्रतिफल भने जर्ज बर्नार्ड शसँग जोडिएको बहुचर्चित प्रसंगजस्तो छ । एउटी सुन्दरीले शलाई आग्रह गरिछन्, आऊ, हामी बिहे गरौं । हाम्रो सन्तान तिमी जस्तो बुद्धिमान् र मजस्तो सुन्दर हुनेछ । शको जवाफ थियो, धत् ! त्यो बच्चा त तिमीजस्तो स्वाँठ र मजस्तो कुरूप हुन्छ । भुसालको आकांक्षाविपरीत एमाले र माओवादीको एकता शले औंल्याएको सम्भावनाको नकारात्मक पाटो बन्दै छ । यो एकता एमालेको दक्षिणपन्थ र माओवादीको अवसरवादको लगनगाँठो बनेको छ ।भुसाललगायत दोस्रो पुस्ताका नेताहरू एमाले र एमाओवादी एकताको अर्थराजनीति बुझ्न चाहँदैनन् वा बुझ पचाइदिन्छन् । एक अनौपचारिक भेटमा भुसालले भनेका थिए, प्रतिक्रियावाद सोचेजस्तो बलियो छैन । तर, समयक्रमले प्रतिक्रियावाद आकलन गरेको भन्दा बलियो साबित हुँदै छ । प्रतिक्रियावाद किन पनि बलियो हुँदै छ भने, यसले आर्थिक गतिविधिमा भौतिक आक्रमण र मूर्त हस्तक्षेप मात्र गरिरहेको छैन । यसले चिन्तन प्रणालीमा समेत प्रभुत्व जमाउँदै छ । एकातर्फ जिउँदा रामहरू महँगी, बेरोजगारी र निराशाले मारिँदै छन् अर्कातर्फ मिथक रामको खोजी हुँदै छ । अनि एक खालका बुद्धिजीवीहरू यसैमा बुद्धिविलास गरिरहेका छन् । तिनको आत्मामा कहिल्यै नजागेको राष्ट्रवाद जागेको छ । फेरि माधव घिमिरेको नेपाली हामी रहौंला कहाँ नेपालै नरहे गुन्जिँदै छ । तर, फेरिनुपर्ने भाष्य नै यही हो । गुन्जिनुपर्ने थियो, नेपाल देश रहला कहाँ नेपाली नरहे । माटो र मान्छेमा मान्छेको अवमूल्यन गरी माटोको प्रशस्ति मात्र गाइँदै छ । राज्य माटो र मान्छेको मेल हो । यदि मान्छे जीवित छ भने माटोबिना पनि राष्ट्र हुन्छ । प्यालेस्टाइनको माटोले राज्यको स्वीकृति नपाए पनि संसारले प्यालेस्टाइन स्विकारेको छ किनभने प्यालेस्टाइनी मान्छे जीवित छन् । तिनको आत्मामा प्यालेस्टाइन जीवित छ । निर्जीव माटोको अचाक्ली भक्तिको आवरणमा सजीव मान्छेको अवमूल्यन हुँदा नेकपाका भुसालहरू किन मौन छन् ? किनभने तिनीहरू अघिल्ला पुस्ताका नेताहरूका अवगुणहरू रेप्लिकेट गर्ने डरलाग्दो सम्भावनामा पुगेका छन् । भुसाल आफैंले दुई वर्षअघि अस्वीकार गरेका तान्त्रिक हरूको खोजी गर्नु मार्क्सवादलेनिनवादलाई छोडेर इन्द्रजालको पक्षपोषण गर्नु हो । तान्त्रिकको खोजी भुसालले आर्जन गरेको विश्वासको क्षयीकरण मात्र होइन, बरु इतिहासले सुम्पिन आँटेको पार्टी, समाज र देश परिवर्तनको गह्रुँगो भारी बोक्ने साहस नगर्नु हो । युवाहरू बेसमयमै बूढो हुनु हो ।"
कोरोना परीक्षण अब ९० मिनेटमै,"बेलायतले आगामी सातादेखि कोरोना भाइरस (कोभिड१९) वा फ्लु परीक्षणको नतिजा नमुना संकलन गरेको ९० मिनेटमै आउने विधि सञ्चालनमा ल्याउने भएको छ । उक्त विधि अस्पताल तथा केयरहोमहरूमा सुरु गरिने सरकारले जनाएको छ । हाल परीक्षणको एक चौथाइ नतिजा आउन कम्तीमा २४ घण्टासम्म लाग्ने गरेको छ । सरकारले आगामी सातादेखि अस्पताल तथा केयरहोमहरूमा झन्डै ५ लाख र्यापिड स्वाब टेस्ट (जसलाई ल्यामपोर भनिन्छ) उपलब्ध हुने जनाएको छ । यस वर्षको अन्त्यसम्म त्यस्ता किट अरू लाखौं बनाइने सरकारको भनाइ छ । बेलायत सरकारले त्यस्तो स्वाब र डीएनए परीक्षणबाट कोभिड१९ र अन्य फ्लु जस्तो मौसमी रोग छुट्याउन सकिने विश्वास व्यक्त गरेको छ । बेलायती स्वास्थ्यमन्त्री म्याट ह्यानककले जाडोयाममा यो विधि निकै लाभदायक हुने बताएका छन् । सरकारी विज्ञप्तिमा उनले बेलायत सबैभन्दा इनोभेटिभ प्रविधि प्रयोग गरी कोभिडसँग जुध्न सक्षम भएको पनि बताए । संकलित नमुना प्रयोगशालामा पठाइरहन नपर्ने भएकाले नतिजा छिटो आउनेछ । अहिले अस्पतालहरूमा प्रायः १० मध्ये ९ वटा टेस्टको नतिजा आउन कम्तीमा २४ घण्टा लाग्छ । ड्राइभ थ्रु सेन्टरमा पोस्टल किट्स वा मोबाइल युनिटमार्फत गर्दा झन् समय लाग्ने गरेको छ किनकि त्यसलाई प्रक्रियाका लागि ल्याब पठाउनुपर्ने हुन्छ । एनएचएस हस्पिटलहरूमा सेप्टेम्बरबाट यो परीक्षणका लागि डीएनए नजले ५ हजार डीएनए मेसिन उपलब्ध गराउनेछ, जसबाट आगामी महिनामा ५८ लाख परीक्षण गर्न सकिनेछ । नयाँ परीक्षण द्रुत र विश्वसनीय रहेको कम्पनीको दाबी छ । बेलायतमा हाल दैनिक ३ लाख जनासम्ममा कोरोना परीक्षण हुँदै आएको छ तर सरकारले दैनिक ५ लाख पुर्याउने लक्ष्य राखेको छ । बेलायतमा कार्यरत नेपाली डाक्टरहरूको संस्था नेप्लिज डक्टर्स एसोसिएसन यूके का अध्यक्ष डा रमेश खोजू नयाँ प्रविधिले छिटो र परीक्षणको दायरा बढ्ने बताउँछन् । उनका भनाइमा यो प्रविधिमा नाकबाट स्वाब वा थुकको नमुना लिई डीएनए परीक्षण गरिन्छ । यो परीक्षण विश्वभरका लागि सस्तो र सहज हुने आशा व्यक्त गर्दै डा खोजूले संक्रमण फैलिरहेको नेपालमा यस्तो विधि प्रभावकारी हुने बताए । यसको खर्च र प्रभावकारिताबारे भने अहिले नै भन्न नसकिने उनको भनाइ छ । तर कति खर्चिलो छ त्यो पनि महत्त्वपूर्ण कुरा हुन्छ, उनले भने । आगामी साताबाट अक्सफोर्ड नानोपोरले ९० मिनेटमै नतिजा आउने ४ लाख ५० हजार ल्यामपोर स्वाब टेस्ट उपलब्ध गराउनेछ ।"
इरानले लुकायो मृतक संख्या,"तेहरान (एजेन्सी) इरानमा कोरोना भाइरस (कोभिड१९) का कारण मृत्यु भएकाहरूको संख्या सरकारले दाबी गरेको भन्दा झन्डै ३ गुणा बढी भएको तथ्यांक भेटिएको छ । इरानको स्वास्थ्य मन्त्रालयले जुलाई २० सम्म भाइरसका कारण १४ हजार ४ सय ५ जनाको मृत्यु भएको बताएको थियो । तर सरकारी दस्तावेजमा त्यो संख्या झन्डै ४२ हजार रहेको बीबीसीले जनाएको छ । संक्रमितको संख्या पनि मन्त्रालयले सार्वजनिक गरेको भन्दा झन्डै २ लाख बढी छ । मन्त्रालयले उक्त अवधिसम्म भाइरसका कारण २ लाख ७८ हजार ८ सय २७ जना संक्रमित भएको जनाएको थियो । तर बीबीसीलाई प्राप्त दस्तावेजमा संक्रमितको संख्या ४ लाख ५१ हजार २४ रहेको देखिएको छ । इरान सरकारले उपलब्ध गराएको पछिल्लो तथ्यांकअनुसार सोमबार साँझसम्म संक्रमितको संख्या ३ लाख १२ हजार ३५ छ । त्यस्तै भाइरसका कारण १७ हजार ४ सय ५ जनाको मात्रै मृत्यु भएको जनाइएको छ । इरानमा कोभिड१९ को प्रकोप निकै फैलँदै गएको छ । बीबीसीले आफूलाई प्राप्त सरकारी तथ्यांकमा त्यहाँ पहिलो मृत्यु जनवरी २२ मा भएको देखिएको जनाएको छ । उक्त मिति इरानले आफ्नो देशमा पहिलो संक्रमण देखिएको जनाएको भन्दा करिब एक महिना अगाडि हो । राष्ट्रिय र प्रान्तीय तथ्यांकमा देखिएको फरक र केही स्थानीय स्वास्थ्य अधिकारीहरूको भनाइका आधारमा त्यहाँ संक्रमणको अवस्थाबारे फरक तथ्यांक दिने प्रयास गर्नेहरू पनि थिए । संसारभरि नै हाल कोभिड१९ को परीक्षण निकै कम मात्रामा हुने गरेको जनाइएको छ । जसका कारण संक्रमितको तथ्यांक कम प्राप्त हुने भए पनि इरानले उपलब्ध भएकै तथ्यांक पनि सार्वजनिक नगरेको देखिएको हो । बीबीसीले आफूलाई प्राप्त विवरणमा इरानका अस्पतालमा दैनिक बिरामी भर्ना, बिरामीको नाम, उमेर, लिंग, लक्षण, मिति र अस्पताल बसाइबारेका जानकारी समेटिएको छ ।"
अन्तरिक्षयात्री २ महिनापछि पृथ्वीमा ओर्लिए,"फ्लोरिडा (एजेन्सी) अन्तर्राष्ट्रिय अन्तरिक्ष केन्द्र (आईएसएस) पुगेका दुई जना अन्तरिक्षयात्री डगलस हर्ली र रोबर्ट बेन्केन पृथ्वीमा फर्किएका छन् ।स्पेस एक्स ड्रयागन क्याप्सुल नाम गरेको अन्तरिक्ष यानबाट फर्केका दुई अन्तरिक्षयात्रीहरू अमेरिकी राज्य फ्लोरिडाको पेन्साकोलाको तटस्थित गल्फ अफ मेक्सिकोमा सकुशल अवतरण गरेका हुन् । अवतरण गरेलगत्तै उनीहरूलाई लिन पानीजहाज पुगेको थियो ।स्पेस एक्स र नासाको टोलीका तर्फबाट पृथ्वीमा पुनः स्वागत छ । स्पेस एक्स उडाउनु भएकामा धन्यवाद, स्पेस एक्स मिसन कन्ट्रोलले अवतरणलगत्तै भनेको थियो । यो साढे चार दशकपछि पानीमा अवतरण गरेको मानवसहितको पहिलो अमेरिकी यान हो । ४५ वर्षअघि अपोलो कमान्ड मोड्युल अवतरण गराइएको थियो ।दुई महिनाअघि उक्त क्याप्सुल प्रक्षेपणको कार्यक्रममा सहभागी भएका अमेरिकी राष्ट्रपति डोनाल्ड ट्रम्पले सुरक्षित अवतरणको स्वागत गरेका छन् । सबैलाई धन्यवाद, ट्रम्पले ट्वीटरमा लेखेका छन्, दुई महिना लामो मिसन सम्पन्न गरेर नासाका अन्तरिक्षयात्रीहरू पृथ्वीमा फर्किएको विषय सुखद छ । अमेरिकी सञ्चारमाध्यमका अनुसार उक्त क्याप्सुल अवतरणका क्रममा ४ वटा प्यारासुट प्रयोग गरिएको थियो । करिब ५ सय ६० किलोमिटर प्रतिघण्टाको गतिमा तल झरिरहेको क्याप्सुलको गतिलाई समुद्रमा ओर्लनै लाग्दा ती प्यारासुटले करिब २४ किलोमिटर प्रतिघण्टामा सीमित गरिदिएका थिए । अवतरणपछि अन्तरिक्षयात्रीलाई चिकित्सकको टोलीले परीक्षण गरेको थियो । त्यसपछि उनीहरूलाई समुद्रको किनारमा ल्याइएको थियो । सन् २०११ मा द स्पेस सटल्स नामक अन्तरिक्षमा यान पठाउने प्रणाली बन्द गरिएपछि अमेरिकाले आफैंले अन्तरिक्षयात्री पठाउन छाडेको थियो । त्यसयता अन्तरिक्ष केन्द्रमा आफ्ना यात्री पठाउन अमेरिका रुसको सोयुज रकेट एन्ड क्याप्सुल प्रणालीमा निर्भर रहिआएको थियो । यस पटक भने नासाले अरूको अन्तरिक्ष यान भाडामा लिएर उडाएको हो । अन्तरिक्षयात्री लगेको स्पेस एक्स कम्पनीले आफ्ना सेवाहरू अन्य अन्तरिक्ष निकाय, कम्पनी र व्यक्तिहरूलाई समेत बिक्री गर्न पाउनेछ । अमेरिकी अन्तरिक्ष निकाय नासाका प्रशासक जिम ब्रिडेन्स्टाइनले आफैं प्रक्षेपण प्रणालीको निर्माण र व्यवस्थापन नगर्ने कामले चन्द्रमा र मंगल ग्रहमा जाने मिसनका लागि पैसा बचत हुने भएकाले त्यसबारे तयारी भइरहेको बताए ।"
रेलवेको काम तत्काललार्ई रोक्नू,"उच्च अदालत पाटनले तत्कालका लागि रेलवेको पूर्वाधार निर्माणसम्बन्धी ठेक्का प्रक्रिया रोक्न अल्पकालीन अन्तरिम आदेश जारी गरेको छ । न्यायाधीश शान्ता सेढाईं सापकोटाको इजलासले आगामी २६ गतेसम्मका लागि टेन्डरसम्बन्धी काम यथास्थितिमा राख्न आदेश जारी गरेको हो ।बोलपत्र सूचना र सो सम्बन्धमा भए गरेका सम्पूर्ण निर्णय तथा कामकारबाही हाललाई कार्यान्वयन नगरी यथास्थितिमा राख्नू भनी विपक्षीका नाउँमा अल्पकालीन अन्तरिम आदेश जारी गरिदिएको छ, आदेशमा भनिएको छ । तेजकुमार कुरुम्बाङले मेट्रो रेल तथा मोनोरेल विकास आयोजनाविरुद्ध उच्च अदालत पाटनमा मुद्दा हालेका थिए । उनले सीमित ठेकेदारलाई मात्रै लाभ हुने गरी टेन्डर आह्वान भएकाले त्यसको खारेजीको माग गरेका थिए । उच्च अदालत पाटनले सरकारी पक्षको लिखित जवाफ पनि मागेको छ ।अदालतको आदेशबमोजिम काम स्थगित हुने रेल विभागका महानिर्देशक बलराम मिश्रले बताए । यो अदालती प्रक्रियामा गयो, अब जे फैसला गर्छ त्यहीअनुसार अघि बढ्नेछौं, उनले भने, मैले न्याय निरूपण गराएपछि मात्र ठेक्का गर्छु भनेको पनि थिएँ । अदालतमा पुगेकाले यसको टुंगो चाँडै लाग्ने उनको भनाइ छ ।पूर्वपश्चिम विद्युतीय रेलमार्ग निर्माणमा सीमित निर्माण व्यवसायीले ठेक्का पाउने गरी टेन्डर आह्वान भएको थियो । रेलमार्गको सुरु बिन्दु झापाको काँकडभिट्टाबाट सुनसरीको इनरुवासम्मको १ सय ५ किमि ट्र्याकबेल्ट (माटो भर्ने काम) तयार गर्न भन्दै ३४ अर्ब रुपैयाँको टेन्डर आह्वान गरिएको थियो । ५४ वटा खण्डलाई दुई पटक गरेर ठेक्का आह्वान गरिएको छ ।रेल विभागले गत असार १३ मा ३० टुक्राहरूको पहिलो टेन्डर निकालेको थियो । त्यसलगत्तै १७ गते थप २४ वटा टुक्राको टेन्डर आह्वान गरेको थियो । टेन्डरमा ठेकेदारको अनुभवका रूपमा रेलवे ट्र्याकबेल्ट निर्माण गरेको हुनुपर्ने सर्त राखिएको छ । जसले गर्दा सबै निर्माण व्यवसायीले यसमा भाग लिन पाएका छैनन् । सीमित १७ जना निर्माण व्यवसायीले मात्र प्रतिस्पर्धामा भाग लिन पाउने असन्तुष्टहरूको भनाइ छ । कुल ९ सय ४५ किमि रहेको उक्त रेलमार्गमा पर्ने जग्गाको मुआब्जाको समेत टुंगिएको छैन ।पहिलोपटक सन् २०१४ मा ६ वटा र २०१८ मा ८ प्याकेजमा ठेक्का गर्दा टेन्डरमा अहिलेको सर्त थिएन, जसका कारण सडकमा काम गरेको अनुभव भएका उनीहरूले काम गर्न पाए । काम गरेका ती १७ ठेकेदारले अनुभव बटुलेपछि प्रतिस्पर्धा हुन नदिन रेलको लिकसम्बन्धी पूर्वाधार मा काम गरेको सर्त तोकिएको हो ।मिलेमतोमा भएको टेन्डरमा एउटा ठेकेदारको भागमा ३ वटा ठेक्का पर्ने अनुमान छ । सबैको सहमतिमै टेन्डर आह्वान भएको रेल विभागमा महानिर्देशक मिश्रको भनाइ छ । धेरै जनाको विवाद नै छैन, १२१४ जना निर्माण व्यवसायीले योग्यता नमिलेर विरोध गरिरहेका छन्, उनले भने, यसमा कही पनि त्रुटि छैन, सबै टुंगिएको छ । गल्ती प्रमाणित भए टेन्डर रद्द गर्छौं ।"
पासपोर्ट छाप्न चार कम्पनीको प्रस्ताव,"राहदानी विभागले ईपासपोर्ट छाप्न आह्वान गरेको ठेक्कामा चार विदेशी कम्पनीले प्रस्ताव पेस गरेका छन् । विभागले चारै कम्पनीको प्रस्ताव शुक्रबार खोलेको हो । विभागले तीन वर्षमा २० लाख ईपासपोर्ट छाप्ने गरी ठेक्का सूचना निकालेको थियो ।चारै कम्पनीको आर्थिक प्रस्ताव खोले पनि आर्थिक, प्राविधिक र अनुभव पक्षको मूल्यांकनका लागि करिब दुर्ई साता लाग्ने विभागले जनाएको छ । पासपोर्ट छाप्न फ्रान्सेली कम्पनी आइडेमिया, अमेरिकी कम्पनी एचआईडी ग्लोबल, चिनियाँ कम्पनी आइसिनो र जर्मनी कम्पनी मुलबर आईडी सर्भिसेजले प्रस्ताव हालेका छन् ।विभाग स्रोतका अनुसार आर्थिक प्रस्तावमा सबैभन्दा कम मूल्यको प्रस्ताव जर्मनी कम्पनी आइडेमियाको छ । आइडेमियाले २ करोड ६५ लाख ९० हजार अमेरिकी डलरमा पासपोर्ट छाप्ने गरी प्रस्ताव गरेको छ । अमेरिकी कम्पनी एचआईडी ग्लोबलले २ करोड ९२ लाख ७० हजार अमेरिकी डलरको प्रस्ताव पेस गरेको छ भने चिनियाँ कम्पनी आइसिनो कर्पोरेसनले ३ करोड २६ लाख ५० हजार अमेरिकी डलरको प्रस्ताव पेस गरेको छ । जर्मनी कम्पी मुलबर आईडी सर्भिसेजले भने ३ करोड ९३ लाख २० हजारको प्रस्ताव पेस गरेको छ ।विभागले १६ लाख थान पासपोर्ट ३२ पेज र ४ लाख थान पासपोर्ट ६४ पेजको हुने गरी छाप्न ठेक्का आह्वान गरेको हो । पासपोर्ट छपाइको जिम्मा पाउने कम्पनीले सबै जिल्ला र नेपाली राजदूतावास भएका स्थानमा आवश्यक उपकरण जडानसमेत गर्नुपर्नेछ । नेपालले आफ्नै सेक्युरिटी प्रेस स्थापना गर्ने भन्दै यसअघि विभागले आह्वान गरेको टेन्डर रद्द गरिएको थियो । विभागले गत वर्ष भदौ १० मा ५० लाख ईपासपोर्ट छपाइका लागि गरेको टेन्डर अन्तिम दिन कात्तिक २१ मा रद्द गरेको थियो ।आफ्नै सेक्युरिटी प्रेस स्थापना गर्ने र त्यसमै पासपोर्ट छाप्ने भन्दै प्रधानमन्त्री केपी शर्मा ओलीको निर्देशनमा विभागले ठेक्का रद्द गरेको थियो । तर सेक्युरिटी प्रेस स्थापनामा ढिलाइ हुने भएपछि विभागले तत्कालका लागि २० लाख पासपोर्ट छाप्न फेरि टेन्डर गरेको हो । सेक्युरिटी प्रेस खरिदका लागि मन्त्रिपरिषद्ले गत पुसमै सञ्चार तथा सूचना प्रविधि मन्त्रालयलाई सैद्धान्तिक सहमति दिएको भए पनि तत्कालीन सञ्चार तथा सूचना प्रविधिमन्त्री गोकुल बाँस्कोटाले घूस मागेको अडियो सार्वजनिक भएपछि यो प्रक्रिया रोकिएको छ ।सरकारले जर्मन र फ्रान्सेली कम्पनीसँग मात्रै प्रस्ताव माग गरेर बिनाप्रतिस्पर्धा सेक्युरिटी प्रेस खरिद गर्न लागेको थियो । तत्कालीन मन्त्री बाँस्कोटाले स्विट्जरल्यान्डका कम्पनीका एजेन्ट बताउने विजय मिश्रसँग घूस बार्गेनिङ गरिरहेको अडियो सार्वजनिक भएपछि उनले मन्त्री पदबाट राजीनामा दिए भने सेक्युरिटी प्रेस खरिदको प्रक्रिया पनि रद्द भएको छ ।सेक्युरिटी प्रेस खरिद प्रक्रियामा संसदीय समितिले चासो देखाएपछि मन्त्रिपरिषद्ले यसअघिको प्रक्रिया रद्द गर्दै प्रतिस्पर्धामार्फत खरिद गर्ने निर्णय गरिसकेको छ । विभाग स्रोतका अनुसार फ्रान्सेली कम्पनी आइडेमियाले पासपोर्ट छपाइको जिम्मा पाउने सम्भावना छ । आर्थिक प्रस्ताव पनि सबैभन्दा कम मूल्यमा परेको र अनुभव र प्राविधिक हिसाब पनि अन्य कम्पनीको प्रतिस्पर्धी भएकाले आइडेमियाले पाउने सम्भावना अधिक छ, विभाग स्रोतले भन्यो ।यही कम्पनी राष्ट्रिय परिचयपत्र छाप्ने जिम्मा पनि पाएको छ । परिचयपत्र छाप्ने उपकरण जडानका लागि गत वर्ष सरकारले यही कम्पनीलाई बिनाप्रतिस्पर्धा ठेक्का दिएको थियो । आइडेमियाले राष्ट्रिय परिचयपत्र वितरणका लागि थालिएका नमुना परियोजनाका क्रममा छपाइको जिम्मा पाएको थियो । सरकारले ०७३ मा कम्पनीलाई एक लाख १७ हजार कार्ड छापी वितरण गर्ने जिम्मा दिएको भए पनि अहिलेसम्म कम्पनीले पूरै कार्ड वितरण गरिसकेको छैन । आइडेमियाले ४९ करोड रुपैयाँमा पाइलट प्रोजेक्टको कार्ड छाप्ने जिम्मा पाएको थियो ।सरकारले पाइलट प्रोजेक्टका रूपमा जिम्मा दिँदा आइडेमियाको नाम मोर्फो थियो । फ्रान्सेली कम्पनी मोर्फेको नाम परिवर्तन भई आइडेमिया बनेको हो । फ्रान्सेली कम्पनीलाई राष्ट्रिय परिचयपत्र वितरणको जिम्मा दिँदा आर्थिक चलखेल भएको उजुरीपछि संसद्को लेखा समितिले छानबिनसमेत गरेको थियो । आर्थिक चलखेलको विवाद बढेपछि अनुमानभन्दा ढिला गरी कम्पनीलाई जिम्मा दिइएको थियो । ०७३ सालमै सरकारले परीक्षणका रूपमा बाँड्ने भनेको एक लाख १७ हजार राष्ट्रिय परिचयपत्र अहिले बल्ल वितरणको क्रममा छ । एसियाली विकास बैंकको ८५ करोडमा सुरु भएको राष्ट्रिय परिचयपत्रको पाइलट प्रोजेक्ट सकिएपछि सरकारले नै प्रिन्टर ल्याएर परिचयपत्र छाप्ने र वितरण गर्ने जनाइएको थियो ।०७३ मै ठेक्का पाएको भए पनि फ्रान्सेली कम्पनीका ढिलाइका कारण ०७५ मंसिर ९ बाट मात्रै परिचयपत्र वितरण सुरु भएको हो ।"
झन्डै ७ खर्ब निक्षेपको बिमा,"सर्वसाधारणको २ करोड ६० लाख वटा खातामा रहेको करिब पौने ७ खर्ब रुपैयाँबराबर निक्षेपको बिमा (सुरक्षण) भएको छ । व्यक्तिगत (प्राकृतिक व्यक्ति) खातामा रहेको निक्षेपको प्रतिखाता न्यूनतम ३ लाख रुपैयाँ बिमा गर्नुपर्ने प्रावधानअनुसार गत असारसम्म ६ खर्ब ८९ अर्ब रुपैयाँ बिमा भएको निक्षेप तथा कर्जा सुरक्षण कोषका प्रमुख कार्यकारी अधिकृत विष्णुबाबु मिश्रले बताए ।अघिल्लो आर्थिक वर्षको तुलनामा गत आवको यो रकम करिब ८६ अर्ब रुपैयाँले बढी हो । वाणिज्य बैंक, विकास बैंक, फाइनान्स कम्पनी र दुई वटा लघुवित्त वित्तीय संस्था (निर्धन उत्थान र छिमेक) गरी ७० वटा संस्थामा रहेको व्यक्तिगत खाताको रकम बिमा भएको हो । अघिल्लो आवमा ८५ वटा वित्तीय संस्थाको २ करोड २१ लाख वटा खातामा रहेको ६ खर्ब ३ अर्ब रुपैयाँ निक्षेपको बिमा भएको थियो ।राष्ट्र बैंकको निर्देशनअनुसार क, ख र ग वर्गका वित्तीय संस्थाले आफ्नो संस्थामा रहेको प्राकृतिक व्यक्तिको खातामा रहेको रकममध्ये प्रतिखाता ३ लाख रुपैयाँका दरले बिमा गर्नुपर्छ । ०७६ असारसम्म ८५ वटा बैंक तथा वित्तीय संस्थामा रहेको ६ खर्ब ३ अर्ब रुपैयाँ बराबरको निक्षेप बिमा भएको थियो । आव ०७५७६ को बजेट वक्तव्यमार्फत सरकारले निक्षेप बिमाको सीमा बढाएर प्रतिखाता २ लाखबाट ३ लाख रुपैयाँ पुर्याएको थियो । यो सुविधा व्यक्तिगत निक्षेप खातामा मात्र हो । संस्थाले जम्मा गर्ने निक्षेप (कम्पनीले जम्मा गरेको) खातामा बिमा हुँदैन । निक्षेप बिमा गरेपछि कुनै कारणले बैंक तथा वित्तीय संस्था डुबे (खारेजी गएमा) त्यस संस्थामा निक्षेप गर्ने प्रत्येक व्यक्तिगत निक्षेपकर्ताले बढीमा ३ लाख रुपैयाँ भुक्तानी पाउँछन् । बैंक तथा वित्तीय संस्थामा रहेको निक्षेपमध्ये एउटा संस्थामा एक व्यक्तिको मात्र निक्षेप सुरक्षण हुने हो । उदाहरणका लागि एक संस्थामा एकै व्यक्तिको एकभन्दा बढी खाता भए पनि ती सबै खातामा रहेको निक्षेप सुरक्षण हुने होइन । तर सोही व्यक्तिको एकभन्दा बढी बैंक तथा वित्तीय संस्था खाता भए पनि रहेका खातामा ३ लाखका दरले बिमा हुन्छ ।साना निक्षेपकर्ताको बचत सुरक्षित गर्ने उद्देश्यले सरकारले करिब एक दशकअघि यस्तो कार्यक्रम ल्याएको हो । यो प्रावधानअन्तर्गत हालसम्म हिमालय फाइनान्सका निक्षेपकर्ताले करिब ११ करोड रुपैयाँ फिर्ता पाइसकेका छन् । हिमालय फाइनान्स खारेजीमा गएपछि त्यो संस्थामा निक्षेप गर्ने व्यक्तिगत निक्षेपकर्ताले साविकको व्यवस्थाअनुसार बढीमा २लाखका दरले रकम फिर्ता पाएका थिए ।निक्षेप सुरक्षणका लागि बैंक तथा वित्तीय संस्थाले निक्षेप तथा कर्जा सुरक्षण कोषसँग निक्षेप सुरक्षणबारे सम्झौता गर्नुपर्छ । यो एक प्रकारको निक्षेप बिमा हो । तर अन्तर्राष्ट्रिय प्रचलनअनुसार यस्तो बिमालाई निक्षेप सुरक्षण नै भनिने भएकाले नेपालले पनि त्यही अनुसरण गरेको हो । नेपालमा यसको आधिकारिक निकाय निक्षेप तथा कर्जा सुरक्षण कोष हो । ०३१ सालदेखि कर्जा सुरक्षण गर्दै आएको कोषले ०६७ देखि निक्षेपको पनि सुरक्षण गरिरहेको छ । कोषका अनुसार गत असारसम्म ७ लाख ६० हजार ऋणीको ५७ अर्ब ४७ करोड रुपैयाँबराबरको कर्जाको बिमा भएको छ । अघिल्लो आवको अन्त्यसम्म ३ लाख ५८ हजार ऋणीको २२ अर्ब २४ करोड रुपैयाँबराबर कर्जाको बिमा भएको थियो ।गत जेठसम्म बैंक तथा वित्तीय संस्थामा ३ करोड १८ लाख ८५ हजार निक्षेप खाता खुलेका छन् । तीमध्ये व्यक्तिगत खाता २ करोड ६० लाखभन्दा केही बढी छन् । बाँकी संस्थागत हुन् । साना तथा मझौला उद्यम (एसएमई) अन्तर्गत गत आवको अन्त्यसम्म १ हजार १८ ऋणीको १ अर्ब ७४ करोड रुपैयाँ बराबर कर्जा सुरक्षण भएको छ । अघिल्लो आवमा ७ सय ४२ ऋणीको १ अर्ब २४ करोड रुपैयाँबराबर कर्जाको बिमा भएको कोषले जनाएको छ ।असारसम्म ३ हजार ९ सय १८ जना ऋणीले लिएको २ अर्ब ३७ करोड रुपैयाँ कृषि कर्जाको बिमा भएको छ, कोषले भनेको छ, अघिल्लो आवको अन्त्यसम्म ३ हजार ८ सय ऋणीको २ अर्ब १९ करोड रुपैयाँबराबर कृषि कर्जाको बिमा भएको थियो । यस्तै ब्याज अनुदानको सहुलियत कर्जाअन्तर्गत ७ हजार ८ सय जना ऋणीको २ अर्ब ९६ करोड रुपैयाँ बराबरको बिमा भएको छ । अघिल्लो आवको अन्त्यसम्म २ सय १० वटा ऋणीको ६६ करोड रुपैयाँ बराबरको मात्र सहुलियत कर्जाको बिमा भएको तथ्यांक छ ।गत आर्थिक वर्षका शैक्षिक कर्जाअन्तर्गत ५ जना ऋणीले लिएको १२ लाख ५० हजार रुपैयाँ बराबर कर्जाको बिमा भएको कोषले जनाएको छ ।"
गोरखा दरबार पुनर्निर्माणमा लापरबाही,"अन्य संरचना पनि लथालिंगगोरखा दरबारसँगैको परिसरमा गोरखा कालिका, रंगमहल, शीतल पाटीलगायत संरचना छन् । दरबारले पूर्णता नपाउँदा ती संरचनाको पुनर्निर्माणसमेत अलमलमा छ । भूकम्पको धक्काले कालिका मन्दिरसमेत कुरूप छ । तत्कालीन शाहवंशीय राजाहरूले कुलदेवताका रूपमा मान्दै आएको गोरखा कालिका मन्दिरको पूर्वी र दक्षिण भागको गाह्रो चर्किएको छ । गोरखा कालिका मन्दिरको आन्तरिक पूजा व्यवस्थापनमै समस्या छ । गोरखा दरबारका महत्त्वपूर्ण सामग्री अहिले गोरखा कालिका मन्दिरमा राखिएको छ । यसले आउजाउ र ठाउँ व्यवस्थापनमै समस्या थपिएको गोरखा दरबारका पुजारी शारदाप्रसाद भट्टराई बताउँछन् । दरबार परिसर नै लथालिंग बन्यो, दरबारका भयभरका सामग्री यता मन्दिरमा छन्, पूजाको कामको सिलसिलामा हिँड्न पनि समस्या छ, उनले भने । यस्तै समस्याले कालिका मन्दिरको शीर्षकमा आएको झन्डै एक करोड रुपैयाँ फिर्ता भएको भुसालले बताए । गत आर्थिक वर्ष काम सुरु गर्ने तयारी भएको दरबार परिसरको शीतल पाटी पुनर्निर्माणको काम भने चालु आवबाट थाल्ने अड्डाको तयारी छ । कालिका मन्दिर पनि अुसरक्षित छ तर अहिले यसलाई पुनर्निर्माण वा मर्मत गर्न सम्भव छैन, उनले भने, शीतल पाटीको काम भने यो वर्ष अब रोक्दैनौं ।पुनर्निर्माणमा भएको ढिलाइ लज्जाको विषय बनेको स्थानीय दीपक योगी बताउँछन् । ठेकेदारले निर्माण सामग्रीसमेत समयमा ल्याउन नसकेको उनको बुझाइ छ । पुरातत्त्व विभागले पनि ठेकेदरलाई काममा लगाउन नसकेको उनको भनाइ छ ।"
ऊर्जा मन्त्रालयको भौतिक प्रगति ७५ प्रतिशत,"१५ जिल्लामा पूर्ण विद्युतीकरण : प्राधिकरणनेपाल विद्युत् प्राधिकरणले गत आर्थिक वर्षमा १५ वटा जिल्लामा पूर्ण रूपमा विद्युतीकरण भएको जनाएको छ । गत वर्ष ४० जिल्लालाई पूर्ण विद्युतीकरण गर्ने लक्ष्य रहेको भए पनि १५ वटा जिल्ला मात्रै विद्युतीकरण भएको हो ।गत आवमा धनकुटा, सुनसरी, सिराहा, धनुषा, महोत्तरी, बारा, पर्सा, नुवाकोट, कपिलवस्तु, गुल्मी र बर्दियालाई पूर्ण विद्युतीकरण गरिएको प्राधिकरणले जनाएको छ । कोभिड१९ का कारण विद्युतीकरण पनि प्रभावित भएको हो । सरकारले ०७९ (सन् २०२२) भित्र प्रत्येक घरधुरीमा विद्युत् सेवा पुर्याउने र वार्षिक प्रतिव्यक्ति विद्युत् खपतलाई ७०० युनिट पुर्याउने लक्ष्य राखेको छ । प्राधिकरणद्वारा सञ्चालित विद्युत् उत्पादन, प्रसारण र वितरणतर्फका आयोजनाको समग्र भौतिक प्रगति ८२२९ प्रतिशत छ । प्रसारण लाइनतर्फ ६ आयोजनाबाट २ सय ८५ सर्किट किलोमिटर प्रसारण लाइन थपिएको छ । प्रसारण लाइनतर्फको वित्तीय र भौतिक प्रगति क्रमशः ७३७४ र ७४९२ प्रतिशत छ । प्रसारण लाइनतर्फ कोसी, सोलु, कालीगण्डकी, मर्स्याङ्दी करिडोर, सिँगटी लामोसाँघु, चिलिमेत्रिशूली ३ बी हब, हेटौंडाढल्कबरइनरुवा, मर्स्याङ्दीकाठमाडौं, तामाकोसीकाठमाडौंलगायत आयोजना निर्माणाधीन छन् ।सबैजसो आयोजनामा प्रसारण लाइन रुटको दायाँबायाँमा पर्ने वन क्षेत्रको जग्गा प्रयोग र निजी जग्गाको क्षतिपूर्तिको समस्या छ । साथै रुट परिवर्तन गर्न माग गर्दै स्थानीयको अवरोध, ऐलानी जग्गाको उपयोग गर्दा मुआब्जा दिनेनदिने जस्ता नीतिगत अन्योल पनि आयोजनाहरूले झेलिरहेको प्राधिकरणका कार्यकारी निर्देशक कुलमान घिसिङले बताए ।"
टुंगियो औद्योगिक क्षेत्रको विवाद,"हेटौंडा१४ स्थित मयूरधापमा स्थापनाका क्रममा रहेको नयाँ औद्योगिक क्षेत्रको विवाद टुंगिएको छ । औद्योगिक क्षेत्र स्थापनामा वन मन्त्रालय र औद्योगिक क्षेत्र व्यवस्थापन लिमिटेडबीचको करिब दुई वर्षदेखि विवाद थियो । औद्योगिक क्षेत्रका नाममा यसअघि प्राप्त लालपुर्जा खारेज गर्दै वन मन्त्रालयबाट भोगाधिकार मात्रै लिन र दिन त्रिपक्षीय सहमति बनेपछि औद्योगिक क्षेत्र स्थापनाको काम अघि बढ्ने भएको हो । वन मन्त्रालय, भूमिसुधार मन्त्रालय र औद्योगिक क्षेत्र व्यवस्थापन लिमिटेडबीचको सचिवस्तरीय छलफलबाट औद्योगिक क्षेत्रका नाममा जारी भएको लालपुर्जा खारेज गर्दै पर्सा राष्ट्रिय निकुञ्जको मध्यवर्ती क्षेत्रभित्र रहेको मयूरधाप औद्योगिक क्षेत्रलाई जग्गाको भोगाधिकार दिनेबारे निर्णय भएको हो । अब औद्योगिक क्षेत्रको काम डीपीआरअनुसार अगाडि बढ्ने औद्योगिक क्षेत्र व्यवस्थापन लिमिटेडका अध्यक्ष नन्दकिशोर बस्नेतले जानकारी दिए । केही दिनअघि भएको छलफलबाट सहमति बनेको र औद्योगिक क्षेत्रको जग्गाको भोगाधिकार माग गर्दै वन मन्त्रालयले पत्र काटेको उनले बताए । लालपुर्जा खारेज गर्ने, भोगाधिकार लिने र वातावरणीय प्रभाव मूल्यांकन प्रतिवेदन (ईआईए) स्वीकृत हुन केही समय लाग्ने देखिएको छ, बस्नेतले भने, आगामी असोजको अन्तिमबाट औद्योगिक क्षेत्र स्थापनाको बाँकी काम सुरु गर्ने तयारीमा छौं । अब उद्योगलाई जग्गा भाडामा दिएर संरचना बनाउन सुरु हुने उनले जानकारी दिए । पहिलो चरणमा जग्गा भाडामा दिन आवश्यक सडक, बिजुली र पानीको व्यवस्था गर्ने तयारीमा हामी छौं । बजेट अभाव हुँदैन, उनले भने । चालु आर्थिक वर्षमा संघीय सरकारले औद्योगिक क्षेत्र लिमिटेडका लागि करिब ५८ करोड रुपैयाँ बजेट विनियोजन गरेको उनको भनाइ छ । औद्योगिक क्षेत्र स्थापना गर्न लागिएको जग्गा पर्सा राष्ट्रिय निकुञ्जको भएको भन्दै वन मन्त्रालयले औद्योगिक क्षेत्रको ईआईए प्रतिवेदन स्वीकृत नगरेपछि २ वर्षदेखि काम रोकिएको थियो । औद्योगिक क्षेत्र स्थापनाका लागि उक्त जग्गामा तारबार गरिरहेको समयमा दुई सरकारी निकायबीच विवाद भएको थियो । आफ्नो क्षेत्रको जग्गा बिनाअनुमति औद्योगिक क्षेत्रलाई दिइएको भन्दै राष्ट्रिय निकुञ्ज तथा वन्यजन्तु संरक्षण ऐन, २०२९ अन्तर्गतको मध्यवर्ती क्षेत्र व्यवस्थापन नियमावली, २०५२ अनुसार नियमसंगत नभएको बताइरहेको थियो । पर्सा राष्ट्रिय निकुञ्ज कार्यालयले ०७४ पुस १६ मा औद्योगिक क्षेत्रलाई पत्र काटेर काम रोक्न आदेश दिएको थियो ।मालपोत कार्यालयले ०७३ साउन ६ गते औद्योगिक व्यवस्थापन लिमिटेडका नाममा १ सय ९९ रोपनी जग्गाको लालपुर्जा नै जारी गरेको थियो । वनले काम रोकेपछि औद्योगिक क्षेत्रका लागि बर्सेनि प्राप्त भइरहेको बजेट फ्रिज हुँदै आएको हेटौंडा औद्योगिक क्षेत्र व्यवस्थापन कार्यालयका क्षेत्र व्यवस्थापक राजेन्द्रप्रसाद कँडेलले बताए । दुई आर्थिक वर्षदेखि करिब ३१ करोड रुपैयाँ बजेट फ्रिज भएको उनको भनाइ छ । ०७५ कात्तिक ४ मा औद्योगिक क्षेत्र व्यवस्थापन लिमिटेडले मयूरधाप औद्योगिक क्षेत्रको परियोजना कार्यालयसमेत स्थापना गरेको थियो ।"
सजिलो मिल्सको अनलाइन डेलिभरी,काठमाडौं (कास) सजिलो मिल्स प्रालिले मंगलबारदेखि अनलाइन फुड डेलिभरी सुरु गर्ने भएको छ । व्यक्तिले चाहेअनुसारको तयारी खाना घरघरमा पुर्याउने उद्देश्यले सजिलो मिल्सले अनलाइन फुड डेलिभरी सुरु गरेको जनाएको छ । कम्पनीले पहिलो चरणमा काठमाडौंभित्र सञ्चालनमा रहेका रेस्टुरेन्टमा तयार खाना अर्डर गरेको एक घण्टाभित्र ग्राहकमाझ पुर्याउने लक्ष्य लिएको छ । कम्पनीले अहिलेसम्म ३५ वटा रेस्टुरेन्टसँग अनलाइन डेलिभरीका लागि सम्झौता गरिसकेको जनाएको छ । दोस्रो चरणमा घरमा तयार हुने खाना कार्यालय तथा कर्पोरेट हाउसमा पुर्याउने कम्पनीको योजना छ ।
सामसङले ल्यायो क्यासब्याक अफर,काठमाडौं (कास) सामसङले आफ्नो उत्पादन ग्यालेक्सी एस २० प्लस र एस २० मा क्यासब्याकको अफर ल्याएको छ । अफरअन्तर्गत ग्राहकले ग्यालेक्सी एस २० प्लस र एस २० खरिदमा तत्काल क्यासब्याक प्राप्त गर्नेछन् । योजनाअनुसार एस २० प्लसमा २२ हजार रुपैयाँ र एस २० मा १९ हजार रुपैयाँ क्यासब्याक प्राप्त गर्ने कम्पनीले जनाएको छ । यो अफरअन्तर्गत ग्राहकले अब १ लाख ४ हजार ९ सय ९९ रुपैयाँमा एस २० प्लस र ९४ हजार रुपैयाँमा एस २० खरिद गर्न सक्छन् । यसअघि ग्यालेक्सी एस २० प्लसको मूल्य १ लाख २६ हजार ९ सय ९९ रुपैयाँ र ग्यालेक्सी एस २० को मूल्य १ लाख १३ हजार ९ सय ९९ रुपैयाँ थियो ।
सीधा प्रश्न प्रधानमन्त्रीसँग,"जितु : प्रधानमन्त्रीज्यू, कस्तो छ हजुरलाई, सन्चो छ ?प्रम : सन्चो छ । जडीबुटी कम्पनीले निकालिरहेको छ । सन्चो राम्रै बिक्री पनि भइरहेको छ । जितु : हजुरको स्वास्थ्य कस्तो छ ?प्रम : पार्टी र सरकार चलाउनका लागि पर्याप्त छ । जितु : पार्टीभित्रको किचलो कहाँ पुग्यो ?प्रम : अहिले भैंसेपाटीसम्म पुग्या छ । जितु : एक्कासि वामदेवजीकोमा किन जानुभाको ?प्रम : वामदेवकाँ नगएर रामदेवका जाने त ?जितु : वामदेवजीलाई प्रधानमन्त्री बनाउँछु भन्नुभएको कुरा साँचो हो ?प्रम : साँचो होइन, ताल्चा हो । साँचोले खुल्न नि सक्छ, नखुल्न नि सक्छ । जितु : अकस्मात् यस्तो कुरा किन गर्नुभएको ?प्रम : जसलाई जे कुरा गर्दा खुसी हुन्छ त्यही कुरा गर्नुपर्छ भन्नी अहिलेको समयको माग हो । जितु : पार्टीमा सहमति कहिले हुन्छ ?प्रम : यो सहमति भनेको लुडोको गोटीजस्तै हो । पोट आउन नि सक्छ, नआउन पनि सक्छ । जितु : पार्टीमा तपाईंको राजीनामाको कुरा पनि उठिराको छ नि ?प्रम : धेरै उठिराख्यो भने निद्रा नपुगेर विभिन्न रोग लाग्न पनि सक्छ । त्यसैले उठाउनेहरूले सुताउनु पनि होला भन्न चाहन्छु । जितु : दुई पदमध्ये एउटा छोड्नुपर्छ भन्छन् नि ?प्रम : मेसीलाई तैंले एक गोलमात्रै हान्नुपर्छ भनेर मान्छ र ?जितु : स्थायी कमिटीको बैठक किन बस्न सकिरहेको छैन ?प्रम : स्थायीको मतलब के हो ? घरीघरी बसिरहनलाई अस्थायी कमिटी हो र ? हामी हाम्रो पार्टीको कमिटीलाई अस्थायी बनाउन चाहँदैनौं । यो स्थायी छ, स्थायी नै रहिरहन्छ । जितु : पार्टी फुट्न पनि सक्छ भन्छन् नि ?प्रम : पाटीमा लेखेर पढ्ने जमाना एक समयमा थियो । त्यो बेलामा पाटी चर्किन्छ कि फुट्छ कि भन्ने डर हुन्थ्यो । अब अहिले आइप्याड र ल्यापटपमा लेख्ने, पढ्ने युगमा पाटी कसरी फुट्छ ?जितु : मन्त्रीहरूले सहयोग गरेनन् भन्ने गुनासो पनि आउने गर्छ नि ?प्रम : सहयोग गर्नुभाछ । मन्त्रिमण्डलको बैठकमा आउनुभएकै छ । सरकारले दिएको सुविधा स्वीकार गर्नुभएकै छ ।जितु : स्वास्थ्यमन्त्रीज्यूको के छ ?प्रम : स्वास्थ्यमन्त्रीज्यू स्वस्थ हुनुहुन्छ । जितु : भ्रष्टाचार बढ्यो भन्छन् नि ?प्रम : चारबाट पाँच पुग्यो र ? हिजो पनि भ्रष्टाचार नै थियो, अहिले पनि चार नै छ । अहिले चैं भ्रष्ट पाँच भएको छ र ? कि हिजो तीन भएर अहिले चार भएको भए पो बढ्यो भन्नु !जितु : स्वास्थ्य सामग्री खरिदमा भ्रष्टाचार भयो भन्छन् नि ?प्रम : खरिदमा भए पनि बिक्रीमा त भएको छैन नि !जितु : प्रक्रिया गलत भयो, आवश्यक मापदण्ड पूरा भएन भन्नी कुरा छ नि ?प्रम : मापदण्ड पूरा भएको हुनुपर्छ । सोसल डिस्टेन्स कायम गर्दै मास्क लगाएर, सेनिटाइजर लगाएको हुनुपर्छ । जितु : विभिन्न अपराधका घटनाहरू घटिरहेका छन् नि ?प्रम : घटिरहेका छन् । घट्नु नै राम्रो हो । बढी छैन । घटी नै छ नि !जितु : पछिल्लो समयको अदालतका निर्णयलाई कसरी हेर्नुभाछ ?प्रम : मैले हेर्न पाएको छैन । त्यतिखेर टीभी बन्द भएको रहेछ । अब युट्युबमा आएछ भने हेरौंला । जितु : हत्या अभियोग लागेकालाई आठै वर्षमा छुटाइयो भनेर भन्छन् नि ?प्रम : हाम्रो देशको अपराध र कोरोना भाइरस उस्तै हो । कुन बेला नेगेटिभ आउँछ, कुन बेला पोजिटिभ आउँछ भन्नी थाहा हुँदैन । कोरोनाको रिपोर्ट आठ दिनपछि, दस दिनपछि पोजिटिभ आउँछ । कोइरालाको रिपोर्ट आठ वर्षपछि पोजिटिभ आयो, के भो त ?जितु : गाईजात्राको अवसरमा सरकार र नेताहरूलाई व्यंग्य गर्ने हास्य कलाकारलाई के भन्नुहुन्छ ?प्रम : व्यंग्य गर्नलाई ढंग चाहिन्छ । व्यंग्य भनेको सनाई जस्तै हो । जान्नीले भाका टिपेर बजाइहाल्छ, सुन्दानी रमाइलो लाग्छ । नजान्नीले प्याँ प्याँ र ट्या ट्या गरेर भाका खोज्दैमा बिहे सकिन्छ । त्यसैले भाका नजान्नीले ट्या ट्या एकोहोरो सनाई नबजाएकै राम्रो । सनाईले भाका बिगार्नेबित्तिकै दमाहा, ट्याम्को र झ्याम्टाको पनि ताल बिग्रन्छ । जितु : हाल कलाकारहरू त बेरोजगार भएका छन् नि ?प्रम : काँ छन् बेरोजगार ? फेसबुकले, टिकटकले, के जाति ग्रामले रोजगारी देको छ त । सबैलाई व्यस्त देख्छु । सामाजिक सञ्जालभरि बोलेर भ्याइनभ्याई छ । अनलाइनमा कलाकारकै लाइन छ । ऋषि धमलाकामा नि कलाकारै देखिन्छ । खै कुनचाहिँ कलाकारले त १० करोड मागे रे भन्ने पनि सुनिन्छ । अनि यस्ता करोडौंका माग गर्ने, कुरा गर्ने कलाकारहरू कसरी बेरोजगार भए ?जितु : सिनेमा हल त खुलेका छैनन् नि, विचरा कतिका फिल्म नै चल्न पाएनन् ।प्रम : त्यही फिलिम चल्न नपाएर त आआफैं चलिराख्या छन् नि ! कलाकारका अभिनय, द्वन्द्व, रुवाइ, हँसाइ सबै मोबाइल मोबाइलमा, टीभी र ल्यापटपमा आएपछि हल किन चाहियो ?जितु : बेसारका कुरालाई त धेरैले गीत गाए नि ? यसमा कस्तो लाग्यो ? प्रम : सस्तो लाग्यो । दया पनि लाग्यो । धन्न मैले बेसारको कुरा गरिदिएछु र तीजका गीत गाउन पाएछन् । मैले त्यति नभनेको भए त यसपालिको तीज ठण्डाराम हुनेरछ । जितु : अबचाहिँ अन्त्यमा एउटा प्रश्न । यदि तपाईंले पार्टी अध्यक्ष छोड्नुभयो भने भावी अध्यक्ष को बन्न सक्लान् ?प्रम : नेकपाको अध्यक्ष बन्नी भनेको मुन्द्रेको कमेडी क्लबको अध्यक्ष बनेजस्तो हो र ? एउटा सिटमा बस्यो आगो आगो भन्नलाई !जितु : समय दिनुभएकोमा धन्यवाद । प्रम : मैले समय दिएको हैन । तपाईंले लिएको हो । दोस्रो ऋषि धमला बन्ने प्रयत्न नगर्नू !"
फेरिँदै नरैनापुर,"गाडी गुड्न थालेका छन् । बिजुलीका खम्बामा तार टाँगिएको छ । स्थानीय प्राथमिक स्वास्थ्य केन्द्रमा चिकित्सकले सेवा दिन थालेका छन् । समयान्तरसँगै बाँकेको नरैनापुरको मुहार फेरिँदै छ । नेपालगन्जबाट ४४ किलोमिटर पूर्वमा रहेको यस गाउँलाई जिल्लाको कर्णाली भनिन्थ्यो । तर पछिल्लो समय नरैनापुरमा धेरै बदलाव अनुभूत गरेको स्वयं स्थानीय बताउँछन् । नरैनापुर गाउँपालिका५ मटैयाका ३२ वर्षीय विनय दीक्षित भन्छन्, अहिले गाउँले मुहार फेरिरहेको छ, यो देख्ने र भोग्ने त भाग्यमानी पुस्ता हो ।उनका अनुसार नरैनापुरमा जन्मिनेले पहिले आफूलाई अभागी ठान्थे । वस्ती विकासमा पछि परेको र उपेक्षित थियो । सडक र एम्बुलेन्स नहुँदा आमा गुमाएको घटनाले दीक्षितको अझै पनि मन पोल्छ । १३ वर्षअघि गाउँमा सडक, एम्बुलेन्स केही थिएन, न गाउँमै उपचार हुन्थ्यो, उनले भने, ट्र्याक्टरमा राखेर आमालाई उपचारका लागि भारत लैजाने क्रममा उहाँको बाटोमै ज्यान गयो ।केही वर्षअघि समयमै दमकल पुग्न नसक्दा आगो लागेर गाउँ नै सखाप भयो । दुई घण्टामा बस्ती डढेर सकियो । बाटो नहुँदा नेपालगन्जबाट दमकल आउनै दुई दिन लाग्यो । त्यो नियति अब भोग्नु नपर्ला, उनले भने । समयमै उपचार नपाउँदा यहाँका धेरैले ज्यान गुमाए पनि । दुई वर्षअघि सरकारले लक्ष्मणपुर प्राथमिक स्वास्थ्य केन्द्रको भवन बनाई उद्घाटन त गर्यो तर डेढ दशकदेखि कुनै पनि चिकित्सक एक महिनाभन्दा बढी नटिकेको नियति फेरिएन । स्थानीयले अहिले नियमितजस्तै चिकित्सकीय सेवा पाइरहेका छन् । नेपालगन्ज जोड्ने सडक नहुँदा उनीहरू भारतमा उपचार गर्न पुग्थे । किनमेलका लागि पनि सीमावर्ती भारतीय बजारकै भर पर्नुपर्थ्यो ।नरैनापुर५ मा जन्मिएका वरिष्ठ अधिवक्ता इन्द्रजित तिवारी ७२ वर्षका भए । यसै क्षेत्रमा तीन पुस्ताको अनुभव सँगालेका उनले नरैनापुरको मुहारमा अहिले बल्ल उज्यालो देखिन थालेको सुनाए । उनका अनुसार पञ्चायतकालमा यहाँको विकासमा राज्यको ध्यान तान्न राजा वीरेन्द्रलाई भ्रमणको निम्तो दिइएको थियो । त्यसबेला राजाले यहाँका लागि ५ लाख रुपैयाँ छुट्याइदिएका थिए, उनले भने, त्यो रकम कहाँ खर्च भयो, अहिलेसम्म पत्तो छैन । पूर्वमन्त्री प्रेमबहादुर भण्डारीले गाड्न लगाएका विद्युत्का पोल झन्डै तीन दशकसम्म बेवारिसे बने । टुकी बाल्नुपर्ने बाध्यतालाई नरैनापुरवासीले आफ्नै बलबुँतामा सोलार प्यानल जडान गरी हटाए । अहिले पोलमै सही, बत्ती आएको छ, उनले भने, पोलमै बत्ती बल्नु पनि यहाँका लागि ठूलो उपलब्धि हो ।यस क्षेत्रमा ०७३ चैत ११ मा निर्माण थालिएको हुलाकी सडकको काम लगभग पूरा भएको छ । सडक गाउँपालिकालाई हस्तान्तरण भने भइसकेको छैन । सडक स्तरोन्नतिको काम लगभग सकिएको छ, हुलाकी सडकका सहायक इन्चार्ज इन्द्र केसीले भने, कहिले वर्षा त कहिले बाढी, यस्ता अनेक बहानामा ३० महिनाको ठेक्काको काम पूरा हुन ४ वर्ष लाग्यो । उक्त सडक कालोपत्रे भएसँगै यहाँका स्थानीय नेपालगन्जसँग नजिकिएका छन् ।७१ वर्षीय नन्कउ नाउ खेती किसानी गर्छन् । क्यान्सर रोगले एउटा खुट्टा गुमाएका उनी गाउँको विकास देखेर हर्षित छन् । बारीमा फलेका तरकारी, सागसब्जी लिएर नेपालगन्ज बेच्न पुग्छन् । पहिला उनलाई त्यही ठाउँ जान दिनभर लाग्थ्यो । अहिले सडक सुविधाले एक घण्टामा पुग्छन् । पहिला भारतमा मजदुरी गर्न जान्थें, उनले भने, अब त सडक बन्यो, तरकारी लिएर नेपालगन्ज पुग्छु । मटैया५ का लक्ष्मणमणि यादवले गाउँमै दूध डेरी खोलेका छन् । दैनिक १ सय १५ घरबाट उनको डेरीमा दूध आउँछ । स्नातकसम्म पढेका ३५ वर्षीय उनले गाउँमा बिजुलीबत्ती र सडक सुविधा आएपछि स्थानीय व्यवसायतर्फ आकर्षित भइरहेको बताए ।उनका अनुसार यसअघि नरैनापुरका झन्डै दुई सय किसान भारतमा दूध बिक्री गर्न जान्थे । नेपालगन्ज पुर्याउने बाटो थिएन, उनले भने, अहिले सबैले यहीँ दूध बेच्न ल्याउँछन् । ६० वर्षीय मुन्सीप्रसाद यादवले बिजुली नहुँदाको सास्ती सुनाए । घरमा सोलारबाट बत्ती बाल्थे । टीभी हेर्नुपरे ब्याट्री चार्ज गर्न भारत पुग्थे । घरमा बिजुली नभएका कारण सबै कोठामा पंखा चल्दैनथ्यो । पसिना काढ्दै सुत्नुको विकल्प थिएन । अब खेतीका लागि बोरिङ गर्न सजिलो हुने भयो, उनले भने, खेती किसानी गर्ने सबैलाई फाइदा हुने भयो ।नरैनापुर१ मजुरोटीका अहमद दर्जीले बिजुली बलेपछि छोराछोरीले राम्रोसँग पढ्न पाउने सुनाए । नरैनापुरमा अहिले करिब एक हजार बिजुलीका पोल गाडिएका छन् । गाउँपालिकाका सुइया बानियाँ, बिर्ता कटकुइयामा भने पोलसमेत नगाडिएको स्थानीय प्रदेशकुमार मिश्रले बताए । वडा कार्यालयमा मात्र अहिले बत्ती बाल्ने हो भन्ने कुरा सुनेको छु, उनले भने, गाउँमा पोल र तार केही पुगेको छैन । गाउँगाउँमा पोल गाडिएको र केही स्थानमा मात्रै तार जडान गर्न बाँकी रहेको विद्युत् प्राधिकरणको क्षेत्रीय कार्यालय नेपालगन्जका प्रमुख मुनिन्द्र ठाकुरको दाबी छ । निःशुल्क तार, मिटर, एमसीबी जडान गर्छौं, उनले भने, स्थानीयले बत्ती बालेबापत आएको शुल्क मात्र तिर्नुपर्छ । उनले ३३ केभीको प्रसारण लाइन विस्तार गर्नुका साथै सबस्टेसन पनि जडान गरिसकेको बताए ।नरैनापुरमा बिजुली नहुँदा एउटा पनि उद्योग छैनन् । अधिकांश युवा रोजगारीका लागि भारतको हैदराबाद, दिल्ली, पन्जाब, मुम्बई र कानपुर पुग्छन् । अब गाउँमा उद्योग स्थापनाको वातावरण बनाउँछौं, गाउँपालिका अध्यक्ष इस्तियाक अहमद शाहले भने, बिजुलीको पूर्वाधार नहुँदा अस्पतालमा एक्सरे मेसिन, ल्याब सञ्चालन गर्न गाह्रो भएको थियो । कोरोना महामारीका कारण रोजगारी गुमाएर गाउँ फर्किएका करिब १५ सय युवालाई यहीँ काम दिने गरी तयारी थालेको शाहको भनाइ छ । हामी व्यावसायिक कृषि र उद्योगधन्दा खोल्नका लागि संरचना बनाउँदै छौं, उनले भने ।नरैनापुरमा एकै दिन ४९ जनामा कोरोना संक्रमण पुष्टि भयो । भारतमा महामारी बढ्दै जाँदा युवा गाउँ फर्किने क्रम बढेपछि यहाँ पनि संक्रमणले भयावह रूप लिएको हो । यो घटनापछि स्थानीय मात्रै होइन जनप्रतिनिधि नै आतंकित बने । सामान्य उपचारका लागि पनि भारत धाउनुपर्ने नियति बोकेका नरैनापुरवासीलाई कोरोना महामारीबाट जोगिन सकिएला भन्ने लागेकै थिएन ।भारतबाट युवाको आउने क्रम बढेपछि गाउँपालिकाले रातारात विद्यालयमा क्वारेन्टाइन बनाउन थाल्यो । यद्यपि व्यवस्थित हुन सकेनन् । बिजुली नहुँदा आइसोलेसन केन्द्र पनि खुल्न सकेनन् । यहाँ सञ्चालित १९ वटा क्वारेन्टाइन नाम मात्रका थिए । एक युवाको क्वारेन्टाइनमा उपचारकै अभावमा मृत्यु भएपछि देशभर तरंग फैलियो । त्यसपछि चिकित्सकविहीन प्राथमिक स्वास्थ्य केन्द्रमा एमबीबीएस चिकित्सक खटाइयो । बिजुलीको सुविधा आयो । एक्सरे मेसिन सुचारु भए । तत्कालै रेडियोग्राफी पनि खरिद गरेर चलाउने योजनामा रहेको गाउँपालिकाको स्वास्थ्य शाखा प्रमुख मोइन खान बताउँछन् । बिजुली नहुँदा आइसोलेसन नै समयमा खुल्न सकेन, न क्वारेन्टाइन व्यवस्थित थिए, अनुगमनमा नरैनापुर पुगेका अधिवक्ता वसन्त गौतमले भने, अहिले पुगेको सेवासुविधा हेर्दा नरैनापुरवासीलाई कोरोना त अवसरजस्तो बनिदियो ।पाँच वर्षअघिसम्म नरैनापुरमा भारतीय रुपैयाँ मात्रै चल्थ्यो । आफ्नै देशमा जान भारतको पैसा साटेर लैजानु पर्थ्यो । अहिले नेपाली रुपैयाँमा कारोबार हुन थालेको देख्दा मोइन बल्ल स्थानीयमा देशप्रति अपनत्व जागेको सुनाउँछन् । नेपाली रुपैयाँ नचल्ने ठाउँमा अहिले आकाशजमिनको फरक देखिएको छ, उनले भने, लकडाउनले झनै भारतप्रतिको निर्भरता हटाएर स्थानीयमा आत्मविश्वास जगाएको छ ।"
ईः अस्पताल भर्ना,"काठमाडौं (कास) कोरोना नियन्त्रणमा सबल व्यवस्थापनको माग गर्दै आमरण अनशन बसिरहेका इनफ इज इनफ का अभियन्ता ईः लाई अस्पताल भर्ना गरिएको छ । स्वास्थ्य बिग्रिएपछि अनशनको १७ औं दिन सोमबार उनलाई ह्याम्स अस्पताल भर्ना गरिएको हो । उनी साउन ३ देखि वसन्तपुर दरबार क्षेत्रमा दोस्रो चरणको आमरण अनशन बसिरहेका छन् । केही दिनयता उनको शरीरमा सुगरको मात्रा र रक्तचाप तलमाथि भइरहेको थियो । पिसाबमा एसिटोन को मात्रा पनि बढेको अभियानका आलोक सुवेदीले जानकारी दिए । चिकित्सकले केही दिनअघिबाटै अस्पताल भर्ना हुन आग्रह गरे पनि उनले मानिरहेका थिएनन् । मलाई शारीरिक रूपमा बाहिरबाट ठूलो समस्या अनुभूत भएको छैन तर भित्री समस्या बढेपछि साथीहरूकै सल्लाहमा अस्पताल आएको हुँ । किड्नी फंग्सन टेस्ट पनि सामान्य देखिएन, ईः ले भने, म यहींबाट सत्याग्रहलाई निरन्तरता दिन्छु । माग सम्बोधनका लागि सरकार उदासीन बनेकाले सत्याग्रह जारी राख्नुपरेको उनले बताए । उनी अस्पताल भर्ना भएपछि सामाजिक सञ्जालमा उनको स्वास्थ्य र मागबारे सरकारलाई संवेदनशील हुन दबाब दिइएको छ । जनताको जीवनरक्षाका लागि खाना, पानी नखाई निःस्वार्थ भावले सत्याग्रह गरिरहेका युवाहरूको माग पूरा गरियोस् तथा उनीहरूको स्वास्थ्यबारे समेत सरकारको तत्काल ध्यान जाओस्, राप्रपाका अध्यक्ष कमल थापाले सोमबार ट्वीट गरेका छन् । आइतबार इनफ इज इनफ का प्रतिनिधि तथा सहजकर्ता आलोक सुवेदी, सञ्जय अधिकारी, बिंजवाला श्रेष्ठ र डाआयुष्मान घिमिरेले उपप्रधान तथा रक्षामन्त्री ईश्वर पोखरेलसँग भेटेका थिए । उनीहरूले असार २२ मा भएको १२ बुँदे सम्झौता कार्यान्वयन गर्न माग गरेका थिए । पोखरेलले सत्याग्रहीको मागप्रति सकारात्मक रहेको भन्दै पूरा गर्ने आश्वासन दिएको भेटमा सहभागी सुवेदीले बताए । शुक्रबार अभियन्ताका प्रतिनिधि र स्वास्थ्यमन्त्री भानुभक्त ढकालबीच पनि भेट भएको थियो । उहाँले आइतबारसम्म हाम्रो माग पूरा गर्छु भन्नुभएको थियो तर सोमबारसम्म केही प्रगति भएन, सुवेदीले भने । पहिलो अनशनका दौरान गत असार १८ मा ईः र पुकार बमलाई भेट्न प्रधानमन्त्री केपी शर्मा ओली अस्पताल नै पुगेका थिए । यसअघिको सहमतिमा आरडीटी किटको प्रयोग स्थगित गर्ने, पीसीआर विधिमात्र प्रयोग गर्ने सहमति भएको थियो । तर सहमति कार्यान्वयन भएन । यसपटक क्वारेन्टाइनको रणनीति सुधार्नुपर्ने, कोभिड१९ महामारी नियन्त्रण गर्न विज्ञ सुझाव समिति गठन गर्नुपर्ने लगायत १५ बुँदे मागसहित उनी अनशनमा छन् ।"
विदेशबाट साढे ३९ हजार फर्किए,काठमाडौं (कास) विदेशबाट आफ्नै खर्चमा चार्टर उडानमा फर्किने नेपालीको संख्या साढे ३९ हजार नाघेको छ । कोभिड१९ संकट व्यवस्थापन केन्द्र (सीसीएमसी) का अनुसार त्रिभुवन विमानस्थलबाट ३९ हजार ६२६ नेपाली स्वदेश फर्किएका छन् । यो तथ्यांक जेठ २९ देखि साउन १८ सम्मको हो । भारतसहित २९ मुलुकबाट फर्किएकामध्ये २९ हजार ५१७ जना प्रदेशतर्फ गइसकेका छन् ।
दरबन्दीकै दुःखमा राखेप तालिम विभाग,"प्रशिक्षकको सफलता अन्तर्राष्ट्रिय प्रतियोगिताले मात्र निर्धारण हुनुहुँदैन । ग्रासरूटमा बसेर कति खेलाडी उत्पादन गर्यो भन्ने तथ्यांक पनि आधार बनाउनुपर्छ । अन्तर्राष्ट्रिय प्रतियोगिताका लागि मात्र प्रशिक्षक बनेर जानेहरुलाई उत्कृष्ट मान्ने परम्परा नतोडिएसम्म सबै प्रशिक्षकको मनोबल राम्रो हुँदैन । यसले खेलको विकास नै परोक्ष असर गर्नेछ । सुशील नरसिंह राणापूर्वउपनिर्देशक, तालिम तथा प्रशिक्षण विभाग"

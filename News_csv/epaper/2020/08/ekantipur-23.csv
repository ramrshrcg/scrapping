शीर्षक,विवरण
राजधानीमा आगामी साताबाट संक्रमण घट्ने विज्ञको दाबी,"(काठमाडौं)  देशका ४० भन्दा बढी जिल्लामा भएको निषेधाज्ञाले कोरोना भाइरसको बढ्दो संक्रमण रोक्न सकारात्मक काम गरेको विज्ञहरूले दाबी गरेका छन् । काठमाडौं उपत्यकामा भने निषेधाज्ञाको सकारात्मक प्रभाव आगामी साताबाट देखिने उनीहरूको भनाइ छ । निषेधाज्ञाले सकारात्मक प्रभाव पारेको दाबी गर्दै स्वास्थ्य मन्त्रालयका अधिकारीले समेत राजधानीमा आउने साताबाट संक्रमितको संख्यामा कमी आउने बताए ।निषेधाज्ञा सुरु भएको एक सातापछि यसको सकारात्मक परिणाम देखिन सुरु हुन्छ, स्वास्थ्य मन्त्रालयका सहप्रवक्ता डासमीरकुमार अधिकारीले भने, उपत्यकामा भने निषेधाज्ञाले संक्रमण विस्तारमा पारेको प्रभावबारे अबको ४५ दिनपछि नै नतिजा देखिनेछ । उनका अनुसार निषेधाज्ञाका बेला संक्रमित व्यक्ति घरमै रहने भएकाले संक्रमण विस्तारको कडी तोड्न सहज हुन्छ ।उपत्यकामा शनिबार मात्रै देशभरिको दाँजोमा करिब एक तिहाइभन्दा बढी (२१६ जना) मा संक्रमण पुष्टि भएको छ । देशभर यस दिन ६ सय ३४ जना संक्रमित थपिएका थिए । निषेधाज्ञाले संक्रमण विस्तारमा कमी भएको आकलन छ, इपिडिमियोलोजी तथा रोग नियन्त्रण महाशाखा (ईडीसीडी) का निर्देशक एवं भाइरोलोजिस्ट डावासुदेव पाण्डेको पनि । राजधानीमा अझै निषेधाज्ञापछिको अवस्था स्पष्ट हुन सकेको छैन, उनले भने, तर उपत्यकाबाहिर पहिलेदेखि नै निषेधाज्ञाले गर्दा संक्रमण विस्तारमा कमी हुने संकेत मिलेको छ ।हाल काठमाडौं उपत्यकालगायत जनघनत्व बढी भएका सहरहरूमा सर्वसाधारणको चहलपहल र भीडभाडले कोरोना संक्रमण विस्तारमा सहयोग पुगेको विज्ञहरू बताउँछन् । उपत्यकामा करिब ४ हजार संक्रमित देखिए पनि वास्तविक संक्रमितको संख्या योभन्दा बढी रहेको डापाण्डेको अनुमान छ । डाअधिकारीका अनुसार तीजको समयमा निषेधाज्ञा नभएको भए काठमाडौं कोरोनामय हुने सम्भावना अत्यधिक थियो । कोरोना हटस्पट भएको ठाउँमा निषेधाज्ञा बाध्यता हो, तर यही मात्र समस्याको समाधान होइन, उनले भने, राजधानीको हकमा भने हाल निषेधाज्ञाले कोरोना फैलिनबाट रोक्यो ।निषेधाज्ञाका कारण राजधानीबाहिर भने संक्रमित हुनेको संख्यामा केही कमी आएको छ । पछिल्ला ५ दिनमा कोभिड पोजिटिभ केसको संख्या धेरै घट्यो । आज (शनिबार) २ सय १५ शंकास्पद केसको परीक्षण गर्दा ३ जनामा मात्र संक्रमण देखियो, राजविराजस्थित गजेन्द्रनारायण सिंह अस्पतालका मेडिकल सुपरिन्टेन्डेन्ट डारञ्जित झाले भने, स्थानविशेषमा गरिने लकडाउन र निषेधाज्ञाको सप्तरी जिल्लामा सकारात्मक प्रभाव परेको छ । उनले निषेधाज्ञाले संक्रमणको चेन (चक्र) तोड्न सघाएको बताए । भदौ १० पछि संक्रमित हुनेको संख्या घटेको देखिए मात्र निषेधाज्ञाले फाइदा गरेको यकिन भन्न सकिने वीरगन्जस्थित नारायणी अस्पतालका कन्सलटेन्ट फिजिसियन डानीरज सिंह बताउँछन् । अस्पताल कोरोनाका बिरामीले अझै भरिएकै छ । निषेधाज्ञाले धेरै राम्रो भएको अहिल्यै भन्न सकिँदैन । पुरानै केसहरू नै आइरहेको छ, उनले भने ।ॅतयारीमा जुट्न निषेधाज्ञा मौकाविज्ञहरूले निषेधाज्ञाको मौकामा संक्रमण रोकथाम र बिरामीको उपचारका लागि तयारीमा जुट्नसमेत सुझाएका छन् । कर्फ्यु, निषेधाज्ञा, लकडाउनले कोभिड१९ संक्रमणको अन्त हुनेवाला छैन, ईडीसीडीका पूर्वनिर्देशक डाबाबुराम मरासिनी भन्छन्, यसका लागि संक्रमितको निर्बाध ओहोरदोहोर रोकिनुपर्छ, संक्रमितको द्रुतगतिमा पहिचान गरी आइसोलेसनमा राखेर उपचार गरेमा मात्र संक्रमण विस्तारमा कमी आउँछ । उनले स्वास्थ्य सुरक्षा सतर्कता अपनाई सबैले सरकारले लागू गरेको स्वास्थ्य मापदण्ड पालना गरेमात्रै कोरोनासँग जुध्न सहज हुने बताए । हामीले हाम्रो असुरक्षित जीवनशैली र काम गर्ने पद्घतिमा परिवर्तन ल्याउनु जरुरी छ, उनले भने, सरकार स्वास्थ्य मापदण्ड पालना नगर्नेमाथि कडा रूपमा प्रस्तुत हुनुपर्छ । स्वास्थ्य सुरक्षा सतर्कता नअपनाउनेलाई दण्ड सजाय बढाउनुपर्छ ।निषेधाज्ञा संक्रमण विस्तार रोक्ने उपाय मात्र भएको उनको भनाइ छ । निषेधाज्ञा खुला हुनासाथ मान्छे कुम जोडेर बस्छन् । एक मिटरको भौतिक दूरी पालना गर्दैनन् । मास्क लगाउनसमेत बिर्सन्छन्, उनले भने । मुलुकको सीमामा प्रवेश गर्ने जोसुकैलाई १४ दिन क्वारेन्टाइनमा राख्नुपर्ने नियमलाई कडाइका साथ लागू गराउन उनले सरकारलाई सुझाव दिए ।"
अफवाहको पछि लागेर प्रहरीविरुद्ध अभियोजन,"(काठमाडौं)  कञ्चनपुर जिल्ला अदालतले निर्मला पन्तको बलात्कार र हत्याको अनुसन्धानका सिलसिलामा प्रमाण नष्ट गरेको र यातना दिएको आरोप लागेका सबै प्रहरीलाई सफाइ दिएको छ । जिल्ला अदालतले अफवाहको पछि लागी मनगढन्ते कुरालाई लिएर अभियोजन गरेको ठहर पनि गरेको छ । यससम्बन्धी फैसला गएको साउन १५ गते भए पनि त्यसको पूर्ण पाठ केही दिनअघि मात्रै आएको हो ।कञ्चनपुरको भीमदत्त नगरपालिका१८ निम्बुखेडास्थित उखुबारीमा २०७५ साउन ११ मा १३ वर्षीया निर्मलाको शव फेला परेको थियो । अनुसन्धानका क्रममा उनको बलात्कारपछि हत्या भएको खुलेको थियो । घटनाको प्रारम्भिक अनुसन्धान जिल्ला प्रहरी कार्यालयबाट भएको थियो । त्यसपछि जिल्ला प्रहरीको अनुसन्धान टोलीलाई सहयोग गर्ने गरी काठमाडौंबाट डीएसपी अंगुर जीसीको नेतृत्वमा ३ जनाको टोली १३ गते पुग्यो । १४ गतेबाट विस्तृत अनुसन्धान अघि बढ्यो । स्थानीय दिलीपसिंह विष्टलाई प्रहरीले अभियुक्त बनाएको पृष्ठभूमिमा दिलीपका तर्फबाट दाजु खडकसिंह विष्टले पुस ३ गते जाहेरी दिएपछि यातना तथा क्षतिपूर्तिसम्बन्धी पहिलो मुद्दा अघि बढेको थियो । एसपी दिल्लीराज विष्ट, डीएसपी अंगुर जीसी, डीएसपी ज्ञानबहादुर सेठी, इन्स्पेक्टर एकीन्द्र खड्कालाई विपक्षी बनाइएको मुद्दामा दिलीपमाथि कुटपिट र यातना दिएको, झूटो प्रमाण तयार पारेको आरोप थियो । विभिन्न नशालु पदार्थ सेवन गराएर आफूअनुकूलको प्रमाण बक्न लगाएको आरोप पनि थियो ।तिनै आरोपको अन्तिम फैसलाको पूर्ण पाठमा जिम्मेवार प्रहरी अधिकृतले कानुनबमोजिम पक्राउ गरी हिरासतमा राखिएको व्यक्तिलाई नै यातना दियो भनेर राज्यकै अंगबाट मुद्दा चलाइएको उल्लेख छ । प्रस्तुत आरोपमा अफवाहको पछि लागेर हुँदै नभएको मनगढन्ते कुरालाई लिएर जिम्मेवार प्रहरी अधिकृतहरूउपर मान प्रतिष्ठा र वृत्ति विकासमै गम्भीर असर पर्ने गरी अभियोजन गरेको देखिन्छ ।बलात्कार र हत्याको घटनामा संलग्न रहेको आशंकामा पक्राउ परेका दिलीपसिंहलाई ती प्रहरी अधिकारीहरूले यातना दिएको पुष्टि नहुने जिल्ला अदालतको ठहर छ । बजार हल्ला, तथ्यहीन प्रतिवेदन र पुष्टि नहुने झूटा एवं मनगढन्ते कुराका आधारमा आफ्नै प्रहरी अधिकृतउपर अभियोजन गर्न निर्देशन दिनेले गल्ती गरेको ठम्याउँदै जिल्ला अदालतले सार्वजनिक रूपमा क्षमा माग्न सांकेतिक सुझाव दिएको छ । तत्कालीन अमेरिकी राष्ट्रपति बाराक ओबामाले २० वर्षभन्दा बढी जेलमा रहेका आरोपित माथिल्लो अदालतबाट निर्दोष ठहर भएपछि अनुसन्धानमा त्रुटि भएको भनी सार्वजनिक रूपमा माफी मागेका थिए, फैसलामा भनिएको छ, यो घटनामा पनि अभियोजन गर्न निर्देशन दिनेले ओबामाको व्यवहार मनन गर्नुपर्ने हुन्छ । प्रहरीले दिलीपलाई आरोपित बनाएर पक्राउ गरेपछि नै स्वास्थ्य जाँच गरेको थियो । त्यसपछि दिलीपको मानसिक असन्तुलन छ भन्ने भीड र स्थानीय पत्रपत्रिकाले दाबी गरेपछि पुनः उनको मानसिक स्वास्थ्य परीक्षण गर्न त्रिवि शिक्षण अस्पताल महाराजगन्ज ल्याइयो । अस्पतालमा उनलाई १० दिनसम्म राखिएको थियो । अस्पतालले १९ वर्षदेखि मानसिक असन्तुलन रहेको पुष्टि गरेको थियो । त्यही आधारमा जिल्ला अदालतले प्रहरी अनुसन्धानका क्रममा केरकारका कारण उनलाई त्यसो भएको भन्न नमिल्ने ठहर गरेको छ । उनको शारीरिक तथा मानसिक अवस्था राम्रै रहेछ, फैसलामा भनिएको छ, यसअघि अदालतमा पटकपटक उपस्थित गराउँदा उनले यातनाको कुनै सिकायत नगरेको, जिम्मा जमानीमा छाड्दा स्वास्थ्य परीक्षण गरेकामा कुनै चोटपटक नदेखिएकाले उनलाई यातना दिएको आरोप पुष्टि हुन सकेन ।२०७५ फागुन २२ मा यही प्रकरणमा प्रहरीविरुद्ध जिल्ला अदालत कञ्चनपुरमा अर्को मुद्दा दायर भएको थियो । संकलन गर्नुपर्ने प्रमाण नष्ट गरी अनुसन्धानमा व्यवधान गरेको आरोपमा निर्मलाकी आमा दुर्गादेवीले नै प्रहरीमा जाहेरी दिएकी थिइन् । यो मुद्दामा यातनाको आरोपमा जोडिएका प्रहरी अधिकारीहरूका साथै प्रहरी निरीक्षक जगदीश भट्ट र सइ हरसिंह धामी, सइ रामसिंह धामी र जवान चाँदनी साउदलाई विपक्षी बनाइएको थियो । २०७५ कात्तिक ८ गते नै प्रमाण नष्ट र लापरबाहीको आरोपमा एसपी विष्ट र इन्स्पेक्टर भट्टलाई गृह मन्त्रालयले बर्खास्त गरिसकेको थियो ।जाहेरी दर्ता गरेको भोलिपल्टै दुर्गादेवीले उनीहरूमाथि कारबाहीको माग राखेको निवेदन फिर्ताका लागि अर्को निवेदन दिएकी थिइन् । त्यसक्रममा उनले अधिवक्ता बद्री भुसालले यो निवेदन दिएमा तपार्इंलाई फाइदा पुग्छ भनेकाले आफूले दस्तखत गरेको बताएकी थिइन् ।सार्वजनिक न्यायविरुद्धको कसुर को मुद्दामा निर्मला हराएको उजुरी पर्दा पनि प्रहरीले खोजका लागि तदारुकता नदेखाएको, हत्या भएको घटनास्थल र प्रमाणको सुरक्षा गर्न नसकेको, प्रमाणका रूपमा रहेको कपडा पानीमा चोपलेर पखालेको, फिंगर प्रिन्ट नष्ट गरेको लगायतका आरोप थिए । यो मुद्दामा पनि जिल्ला अदालतबाट सबै प्रतिवादीले सफाइ पाएका थिए ।जिल्ला अदालतले एसपी दिल्लीराज विष्ट र निरीक्षक एकीन्द्र खड्काको कमजोरी भने औंल्याएको छ । घटनापछि सुरक्षा दिन नसक्ने, त्यसको छानबिन गरी प्रमाण लुट्नेमाथि कारबाही र प्रतिवेदन दिन नसक्ने र मुचुल्कासम्म पनि बनाउन नसकेको कामचाहिँ उनीहरूको व्यावसायिक आचरणसँग सम्बन्धित विषय भएकाले उनीहरूलाई सामान्य प्रकृतिको विभागीय कारबाहीको विषय हुनुपर्नेमा मुद्दा नै चलाउनु विवेकसम्मत मान्न सकिएन, फैसलामा भनिएको छ ।प्रमाण नष्ट र यातनाको कसुरमा सफाइ पाएका ८ जना प्रहरीमध्ये २ जना कञ्चनपुरका तत्कालीन एसपी दिल्लीराज विष्ट र इन्स्पेक्टर जगदीश भट्टलाई २०७५ कात्तिक ८ गते बर्खास्त गरिएको थियो । उनीहरूको पुनर्बहाली भइसकेको छैन । २०७५ भदौ ३१ गतेबाट निलम्बित सीआईबीका डीएसपी जीसी, सइ रामसिंह धामी र जवान चाँदनी साउदको निलम्बन फुकुवा भएको छैन । आरोपबाट सफाइ पाएका डीएसपी ज्ञानबहादुर सेठी, इन्स्पेक्टर एकीन्द्र खड्का र सइ हरसिंह धामीले निलम्बनकै क्रममा अनिवार्य अवकाश पाइसकेका छन् ।सफाइ पाएका डीएसपी जीसीले आफूहरू फैसलाको प्रमाणित कपीको प्रतीक्षामा रहेको बताए । उनले भने, त्यस्तो कपी पाएपछि प्रहरी प्रधान कार्यालयमा निवेदन दिन्छौं । त्यसपछि प्रधान कार्यालयले गृहमा निलम्बन फुकुवाका लागि पत्र पठाउला । यता प्रहरी प्रधान कार्यालयको कानुन शाखाले कञ्चनपुर जिल्ला अदालतबाट फैसलाको प्रमाणित कपी उपलब्ध गराउन प्रक्रिया अघि बढाएको छ ।घटनाको अनुसन्धानमा जुटेका प्रहरी अधिकारीहरूले सफाइ पाएसँगै निर्मलाको बलात्कार र हत्याका दोषीलाई पक्राउ गर्ने थप बाटो खुलेको छ । आरोपित प्रहरीहरूले सफाइ पाएकै दिन प्रहरी महानिरीक्षक शैलेश थापा क्षत्रीले कान्तिपुरसँग भनेका थिए, घटनाबारे अनुसन्धान त जारी नै थियो । अब अदालती फैसलाले अपराधी खोज्न हामीलाई थप सहज भएको छ । यो घटनाका अभियुक्त पक्राउ परेका छैनन् । प्रहरीको सुरुवाती अनुसन्धान प्रतिवेदनमा भने घटनामा दिलीपसिंह विष्ट नै बलात्कार र त्यसपछिको हत्यामा संलग्न भएको भनी २०७५ भदौ ४ गते सार्वजनिक नै गरेको थियो । तर भीड र अनुसन्धान प्रभावित गर्ने अभियान नै चल्यो । भीआईपी अपराधी बचाउन प्रहरीले मानसिक असन्तुलन भएको व्यक्तिलाई उभ्याएको र शारीरिक दुर्बलता भएको मानिस बलात्कारमा संलग्न नै नहुने भन्ने कुरा उठेपछि प्रहरी अनुसन्धान प्रभावित बन्न पुग्यो ।अबको बाटोअदालतको फैसला आएसँगै अब प्रहरीले त्यसबेलै मुख्य आरोपित बनाइएका विष्टमाथि ततिम्बा बयान गर्न सक्छ । अनुसन्धानका क्रममा पहिले पक्राउ परेर पछि प्रमाण खुले पक्राउ गरी फेरि बयान लिइने वा सरकारी वकिल कार्यालयमा दोहोर्याएर लिइने बयान प्रक्रिया नै ततिम्बा हो । निर्मला प्रकरणमा २०७५ भदौ ३ मा पक्राउ परेका दिलीपसिंह विष्टलाई भदौ २६ गते सरकारी वकिलको कार्यालयले हाजिरी जमानीमा उनका दाजु खडकसिंहको जिम्मा लगाएर छाडेको थियो । त्यसबेला निर्मलाको भजाइनल स्वाबबाट प्राप्त भएको भनिएको वीर्यबाट विकसित गरिएको डीएनएसँग दिलीपको डीएनए मेल नखाएको कारण देखाउँदै उनलाई छाडिएको थियो । त्यसपछि राष्ट्रिय मानवअधिकार आयोगले पूर्वनायब महान्यायाधिवक्ता नरेन्द्र पाठकको संयोजकत्वमा डीएनए विज्ञ दिनेश झासहितको टोली गठन गरेको थियो । उक्त टोलीले पनि डीएनए परीक्षणमा यसअघि त्रुटि भएको र भजाइनल स्वाब संकलन गर्ने चिकित्सक र डीएनए परीक्षण गर्ने विज्ञहरूले त्रुटिकमीकमजोरी गरेकामा परीक्षणमा संलग्न विज्ञमाथि छानबिन गर्न सुझाव दिएको थियो । त्यसपछि सरकारले राष्ट्रिय विधिविज्ञान प्रयोगशालाका पूर्वकार्यकारी निर्देशक डीएनए विज्ञ जीवन रिजालको नेतृत्वमा ३ सदस्य विज्ञ टोली गठन गर्यो । टोलीले सुरुको डीएनएको स्रोत वीर्य नभएको निष्कर्ष निकालेको थियो । जसले गर्दा यो घटनामा डीएनएलाई अब प्रमाणका रूपमा लिन नमिल्ने सुझावसहितको प्रतिवेदन विज्ञ टोलीले दियो । जसका कारण अब दिलीपलाई पक्राउ गरिए डीएनए मिलाइरहनु पर्दैन । अब सरकारी वकिलले आफ्नो रोहवरमा प्रहरी अनुसन्धान अधिकृतमार्फत विष्टलाई पुनः अनुसन्धान गर्न भन्न सक्छ वा प्रहरी स्वयंले नै दिलीपलाई पक्राउ गरी वा जमानी बस्ने खडकसिंहमार्फत बोलाएर ततिम्बा बयान र त्यसपछि सरकारी वकिलमार्फत मुद्दाको अभियोजन गर्न सक्छ ।"
७८ हजार श्रमिक स्वदेश फिर्ने प्रतीक्षामा,"(काठमाडौं)  सरकारले चार्टर उडानमार्फत विदेशमा रहेका नेपाली श्रमिक ल्याउन थालेको दुई महिना बित्यो । खाडी देशहरूमा मात्रै स्वदेश फर्कन चाहने नेपालीको संख्या ६८ हजारभन्दा बढी छ । तर, धेरै संख्यामा श्रमिक भएको खाडीका देशमा नै नियमित उडान तालिका छैन । सरकारले गत जेठ २३ देखि वैदेशिक रोजगारीमा रहेका नेपालीलाई स्वदेश ल्याउन सुरु गरेको हो । भदौ २ सम्म खाडी तथा मलेसियाबाट ४४ हजार ४ सय ३ जना आइसकेका छन् । ती देशमा ७८ हजारभन्दा बढी उडानको प्रतीक्षामा छन् । कोभिड१९ संक्रमणको फैलावटसँगै काम र कम्पनी बन्द भई रोजगारी गुमेका, करार अवधि समाप्त भएका, रोजगारदाताले एकतर्फी रूपमा निष्कासन गरेका वा करार भंग गरेकाहरूले स्वदेश फिर्ता हुन दूतावासमा आवेदन दिइरहेकाले यो संख्या बढिरहेको छ । समस्यामा परेका नेपालीलाई उद्धार गर्न दैनिक उडानको प्रबन्ध मिलाउन दूतावासहरूले सरकारलाई अनुरोध गरिरहेका छन् ।ॅकेबल उडान हुनुपर्योसरकारले आउँदो भदौ १६ देखि दैनिक ५ सय जनाको आगमन हुने गरी नियमित अन्तर्राष्ट्रिय उडान खुला गर्ने निर्णय गरे पनि त्यसमा प्रमुख गन्तव्य मुलुक भने परेका छैनन् । संयुक्त अरब इमिरेट्स र मलेसियाबाट मात्रै नियमित उडान हुने भएको छ । सरकारका प्रवक्ता युवराज खतिवडाका अनुसार पीसीआर परीक्षणको व्यवस्था सहज नभएकाले साउदी, कुबेत, कतार र अन्य मुलुकबाट नियमित उडानमा यात्रु आउन पाउने छैनन् । त्यस्ता मुलुकबाट नियमित नभई सरकारको अनुमतिमा मात्रै उद्धार (चार्टर) उडान हुने उनले बताए ।साउदी अरबका लागि नेपाली राजदूत महेन्द्रसिंह राजपुतले दैनिक उडान भए श्रमिकमा स्वदेश फिर्न पाइने आस पलाउने बताए । घर फिर्ने प्रतीक्षामा उनीहरू उकुसमुकुस अवस्थामा छन् । चार्टर उडान सुरु भएदेखि नै यहाँ नियमित उडान भएन, उनले भने, सरकारसँग हाम्रो अपेक्षा भनेकै चार्टर वा नियमित उडान हुनुपर्छ भन्ने हो । यसका लागि परराष्ट्र मन्त्रालयलाई सधैं भनिरहेको छु । दैनिक चार्टर उडान भए पनि श्रमिकले टिकटको जोहो गर्न सक्ने उनले बताए । यहाँ झन्डै ९० प्रतिशत कम्पनीले टिकट उपलब्ध गराएका छन् । कसले टिकट व्यहोर्छ भन्ने विषय प्रधान होइन, केबल उडान हुनुपर्यो, उनले भने, श्रमिकलाई निराश नपारौं । उडान रोक्ने, खुला गर्ने काम नगरिदिए हुन्थ्यो । दैनिक उडान भएमा हामी नाम निकालिदिन्छौं । दुईतीन महिनाको तालिका हुनुपर्यो । त्यस्तो भएपछि श्रमिकले हामीलाई तनाव पनि दिँदैनन् ।साउदीबाट ७ हजार ८ सय १७ जना स्वदेश आइसकेका छन् । अझै १० हजार जना उडानको प्रतीक्षामा छन् । उडान नियमित नहुँदा गैरकानुनी श्रमिक बढी मारमा परेका छन् । यहाँ हजारौं नेपाली गैरकानुनी हैसियतमा छन् । अहिले स्वदेश फिर्न चाहेमा दूतावासले माफीका लागि साउदी सरकारलाई दैनिक नामावली लेखी पठाउँछ । उताबाट माफी दिई दैनिक ४० जनाले स्वदेश फिर्न अनुमति पनि पाइरहेका छन्, उनले भने, त्यसरी अनुमति दिइएको ६० दिनभित्र स्वदेश फिर्ता हुनुपर्छ । उडान नभएपछि उनीहरूलाई कसरी पठाउने ?कतारमा कार्यरत गैरआवासीय नेपाली संघका पूर्वउपाध्यक्ष टीबी कार्कीले सरकारको खाडीप्रतिको बुझाइ नै अधुरो रहेको बताए । कतारसहित केही देशमा आरडीटी वा पीसीआर परीक्षण गर्न कठिन भन्दै नियमित उडान नगर्ने निर्णय नै गलत छ, उनले भने, यहाँ कोभिड परीक्षणमा समस्यै छैन । कतारका लागि नेपाली राजदूत नारदनाथ भारद्वाजका अनुसार लकडाउन भएदेखि नै कम्पनीले आश्रय र खाना दिइरहेका छन् । कहिलेसम्म श्रमिकलाई पाल्ने भन्दै कम्पनीले प्रश्न गर्छन् । ती कम्पनीबाट श्रमिक बाहिर आए भने अवस्था के हुन्छ ? बाहिरको तापक्रम ४६ डिग्री छ, उनले भने, अन्यत्र बस्ने ठाउँ छैन । सार्वजनिक स्थानमा सार्वजनिक पिउने पानी पनि भेटिँदैन । कतारबाट ६ हजार एक सय ९१ जना मात्रै स्वदेश फर्किएका छन् । अझै १४ हजार जना स्वदेश फिर्नेको सूचीमा छन् । करार अवधि समाप्त भएकाको संख्या भने हालसम्म ६० हजार नाघिसकेको छ । स्वदेश फिर्नेको सबैभन्दा बढी चाप यूएईमा छ । १४ हजार श्रमिक यूएईबाट आए पनि अझै ४४ हजार यात्राको प्रतीक्षामा छन् । यो संख्या बढिरहेको छ । मलेसियाबाट ७ हजार ७ सय ९५ जना फर्किइसकेका छन् भने करिब १० हजार श्रमिक नेपाल फर्किने सूचीमा छन् ।गत मंगलबार यूएईको दुबई पुगेको नेपाल एयरलाइन्सको विमानले विमानस्थलमा रहेका श्रमिकलाई नबोकी फिर्ता भएको प्रकरणले राजदूत र श्रमिकलाई झन् निराश बनाएको छ । क्याम्प छाडेर आइसकेका श्रमिक नबोकी विमान उड्नुलाई सरकारको गैरजिम्मेवारको परकाष्ठा भएको गैरआवासीय नेपाली संघका प्रवक्ता डीबी क्षेत्रीले बताए । स्वदेश फिर्ने निश्चित भएपछि ओढ्नेओछ्याउने सबै मिल्काएर कोठा खाली गरेर हिँडेकाहरू पनि थिए । उनीहरू कोठाको चाबी नै अरूलाई जिम्मा लगाएर विमानस्थल पुगे तर त्यही कोठामा फर्किनुपर्यो, खोटाङका रत्न राईले भने, हामीलाई सरकारले झन् बिजोग बनाइदियो । घरमा आमा सिकिस्त भएपछि स्वदेश फिर्न खोजेका मोरङका चन्द्रबहादुर खड्का उतै अड्किएका छन् । हाल सारजाहमा आफन्तको शरणमा बसेको उनले बताए । संकटका बेला राज्यले आफूहरूमाथि अन्याय गरेको उनको गुनासो छ । होटल खर्च व्यहोर्न कठिन ः दूतावासराजदूतहरूले रोजगारी गुमाएर बसेका श्रमिकमाथि होटल खर्चको जिम्मेवारी थप्न नहुने बताएका छन् । कोभिड१९ संकट व्यवस्थापन सञ्चालन केन्द्रका अनुसार स्वदेश फिर्नेका लागि होटल खर्चबापत प्रतिदिन २ हजारदेखि १० हजार रुपैयाँसम्म शुल्क लाग्नेछ । सात दिन अनिवार्य होटल क्वारेन्टाइनमा बस्नुपर्ने छ । होटलको बुकिङ पनि अनिवार्य गरिएको छ ।केन्द्रले गत सोमबार खाडी तथा मलेसियास्थित नेपाली दूतावासलाई पत्र पठाउँदै यसबारे जानकारी दिएको हो । विदेशबाट आउनेलाई ६ प्रकारको होटल खर्च तय गरिएको छ । केन्द्रका अनुसार पर्यटक मापदण्डको होटलमा एक्लै बस्नेलाई ३ हजार, दुई जना बस्दा २ हजार, रिसोर्टमा एक्लै बस्नेलाई ४ हजार, दुई जनाको २५ सय, टु स्टार होटलमा एक्लैलाई ५ हजार, दुई जनालाई ३५ सय, थ्री स्टार होटलमा एक्लैलाई ६ हजार, दुई जनालाई ५ हजार, फोर स्टार होटलमा एक्लैलाई ८ हजार, दुई जनालाई ५५ सय र फाइभ स्टारमा एक्लैलाई १० हजार र दुई जना बस्दा ८ हजार रुपैयाँ शुल्क लाग्नेछ । होटल खर्चमा बस्दा नास्ता, बिहानको खाना, चिया र बेलुकाको खाना उपलब्ध हुने भनिएको छ । अहिले पैसा तिर्नेले नै टिकट पाएको छैन । टिकट तिर्न नसक्ने श्रमिक खोज्दै गरौंला, राजदूत भारद्वाजले भने, बरु अहिले वैदेशिक रोजगार बोर्डमा रहेको पैसाबाट टिकट दिनुको सट्टा होटल खर्चको प्रबन्ध मिलाइदिए हुन्थ्यो । यहाँबाट पीसीआर गरेर पठाउँदा पनि बाटोमा संक्रमण हुने सम्भावना छ । बोर्डकै खर्चमा होटलमा राखेर पीसीआर गर्दै पठाउँदा श्रमिकमाथि न्याय हुन्छ ।"
'श्रमिक उद्धार गर्ने नाममा सरकारले व्यापार गर्न खोज्यो,"काठमाडौं (कास) प्रमुख प्रतिपक्षी दल कांग्रेसले खाडीमा महिनौंअघिदेखि कामविहीन भई अलपत्र परेका श्रमिकलाई सरकारले उद्धारका नाममा व्यापार गर्न खोजेर झनै पीडित बनाएको बताएको छ । कांग्रेस प्रवक्ता विश्वप्रकाश शर्माले शनिबार विज्ञप्तिमार्फत खाडीका श्रमिकलाई सरकारले वर्ग शत्रु का रूपमा व्यवहार गरेको बताएका हुन् । सर्वोच्च अदालतको आदेश उल्लंघन गर्दै श्रमिकलाई महँगो हवाई टिकटसँगै अन्य सबै खर्च बोकाउनु मानवीयता कि सर्वहरामाथिको अधिनायकवाद भन्ने प्रश्न गर्दै शर्माले विदेशमा अप्ठ्यारोमा परेका नेपालीलाई उद्धारका नाममा व्यापार गर्न खोजिएको आरोप लगाए । एक त चार्टर फ्लाइटको महँगो टिकट काट्नुपर्ने, दोस्रो होटलमा ७ दिन क्वारेन्टाइन बस्दाको खर्च व्यहोर्नुपर्ने, तेस्रो पीसीआर परीक्षण आफैं गराउनुपर्ने अनि चौथो गाउँ पुग्ने यातायात खर्चसमेत आफैं हाल्नुपर्ने, विज्ञप्तिमा भनिएको छ, अनुकूल अवस्थामा देशमा रेमिट्यान्स पठाएर अर्थतन्त्रलाई भरथेग गरिरहेका अन्नदातालाई प्रतिकूल अवस्थामा सरकार किन गर्दै छ वर्ग शत्रु को व्यवहार ? विदेशमा रोजगारी गुमाएका, बेतलबी बिदा पाएका र बेखर्ची बनिसकेका श्रमिकलाई वैदेशिक रोजगार बोर्डअन्तर्गत कल्याणकारी कोषको रकममार्फत हवाई टिकटको व्यवस्था गरेर निःशुल्क उद्धार गर्नुपर्नेमा कांग्रेसले जोड दिएको छ । उसले सर्वोच्च अदालतको आदेश स्मरण गर्नसमेत सरकारलाई आग्रह गरेको छ । गत असार १ मा सर्वोच्चले वैदेशिक रोजगारीमा गएर अप्ठ्यारोमा परी नेपाल आउन चाहेका नेपाली नागरिकलाई सरकारी कोषबाटै उद्धार गर्न सरकारका नाममा आदेश जारी गरेको थियो । कांग्रेस सरकारी खर्चमै क्वारेन्टाइन, पीसीआर परीक्षण र गाउँसम्म पुग्ने प्रबन्ध मिलाउन पनि सरकारलाई आग्रह गर्दछ, विज्ञप्तिमा उल्लेख छ ।"
फागुनमै होला कांग्रेस महाधिवेशन ?,"(काठमाडौं)  सरकारले १ सय २० दिन लामो लकडाउन साउन ६ गते हटाएसँगै कांग्रेसमा महाधिवेशनको सरगर्मी ह्वात्तै बढेको थियो । भावी नेतृत्वको विषयलाई लिएर पार्टीभित्र शक्तिसंघर्ष चुलिएको थियो । नेतृत्वका आकांक्षीहरू आआफ्नो पक्षमा माहोल खडा गर्न जोडतोडले लागे । सभापति शेरबहादुर देउवा ६ महिनाभित्र गरिसक्नुपर्ने कामलाई महधिवेशनको मुखमै धमाधम गर्दै थिए । विधानविपरीत केन्द्रीय विभाग गठनको विषय पछिल्लोपटक पार्टीमा विवाद बढाउने मुख्य कारण बन्न पुगेको थियो । विभागमा हजारौं कार्यकर्ता मनोनयन गरी त्यसको लाभ लिन सकिने उनको बुझाइ थियो । विरोधमा रहेको संस्थापन इतरपक्ष विधि, विधान र प्रक्रियालाई मुद्दा बनाएर देउवाविरुद्ध उत्रिएको थियो ।जुन गतिका साथ नेताहरूलाई महाधिवेशनको रौनकले छोएको थियो, त्यही रफ्तारमा तयारी भने अघि बढिरहेको थिएन । कोरोना संक्रमणको महामारी बढेसँगै भदौ ४ गतेबाट स्थानीय प्रशासनले लगाएको निषेधाज्ञाले नेतृत्वको रेस मा दौडिसकेका नेताहरूलाई ब्रेक लगाएको छ । अर्कोतर्फ तोकिएकै समयमा महाधिवेशन हुनेनहुनेमा अन्योल खडा भएको छ । कांग्रेस केन्द्रीय कार्यसमितिको असार २२ गतेको बैठकले आगामी फागुन ७१० सम्म केन्द्रीय महाधिवेशन हुने निर्णय दोहोर्याएर गरेको थियो । स्थानीय तहका अधिवेशनको तिथि परिमार्जन गर्दा त्यतिबेला केन्द्रको मिति भने सारिएको थिएन । पुसदेखि माघसम्म स्थानीय तहको अधिवेशन सम्पन्न गर्ने कार्यतालिका थियो । पछिल्लो महामारीका कारण केन्द्रदेखि तलसम्मकै कार्यतालिका प्रभावित हुने देखिएको छ ।कांग्रेस सहमहामन्त्री प्रकाशशरण महतका अनुसार क्रियाशील सदस्यताको वितरण र नवीकरणको कार्य नै महाधिवेशनका लागि मुख्य चुनौती हो । निषेधाज्ञा लगाइएपछि धेरै ठाउँमा क्रियाशील सदस्यताको वितरण रोकिने भयो, हाम्रा कारणले भन्दा पनि महामारीका कारणले समस्या ल्यायो, उनले भने, स्थानीय तहमा कस्तो परिस्थिति बन्छ, त्यसका आधारमा तोकिएको कार्यतालिकाअनुसार महाधिवेशन गर्न भ्याइन्छभ्याइँदैन भन्ने निर्णय गर्ने हो । त्यस्तो निर्णय एकलौटी नभएर केन्द्रीय कार्यसमितिले गर्छ ।संस्थापन इतरपक्ष भने महामारीका बीच विशेष सतर्कता अपनाएर महाधिवेशनको तयारी गर्नुपर्ने पक्षमा छ । असार २२ गतेको केन्द्रीय कार्यसमितिले निर्णय गर्नुअघि केन्द्रीय महाधिवेशनको तालिकासमेत केही महिना सार्न संस्थापन इतरपक्षीय नेताहरू सकारात्मक थिए । त्यतिबेला सभापति देउवा नै तयार नभएको भन्दै संस्थापन इतरपक्षीय नेता अर्जुननरसिंह केसीले अब तोकिएकै मितिमा महाधिवेशन हुनुपर्ने बताए ।सभापतिले फागुनमै महाधिवेशन गर्ने भन्नुभएको हो, त्यसैलाई केन्द्रीय कार्यसमितिले दोहोर्याएर निर्णय गर्यो, अब कुनै बहानाबाजी खोज्न पाइँदैन, केसीले भने, अप्ठ्यारोलाई कसरी समाधान गर्ने भन्ने संस्थापन पक्षले गर्ने हो । विधानविपरीतका काम धमाधम गर्ने, पार्टी कब्जाको रणनीति बनाएर अघि बढ्ने तर महाधिवेशन गर्न किन नसक्ने ?अहिलेसम्मको तयारी र काम गर्ने शैलीबाट तोकिएकै मितिमा महाधिवेशन नहुने केन्द्रीय सदस्य प्रदीप पौडेल बताउँछन् । तोकिएकै समयमा महाधिवेशन हुन नसक्नुमा कोरोना संक्रमणको बढोत्तरी मात्रै कारण छैन । उनका अनुसार पार्टी नेतृत्वको इच्छाशक्ति र नियतमाथि पनि प्रशस्त प्रश्न गर्ने ठाउँ छन् । रफ्तारमा पार्टी समायोजनको काम नसक्नु, क्रियाशील सदस्यता वितरणमा चलखेल बढाउनु, पार्टी विधानविपरीत गर्न नपर्ने कामहरू गर्दै जाँदा महाधिवेशनको तयारीमा ढिलाइ भएको उनको निष्कर्ष छ । नेतृत्व र नेतृत्व पंक्तिकै नेताहरूकै स्वार्थका कारण अहिले पनि पार्टी समायोजनको काम सम्पन्न हुन सकेको छैन । समायोजन सकिएको डडेलधुरालगायतका केही जिल्लाहरूमा नेतृत्वले क्रियाशील सदस्यता दिन रोकेको छ, पौडेलले भने, अधिवेशन समयमा गर्नका लागि पार्टी नेतृत्वको ध्यान सम्पूर्ण रूपमा अधिवेशनकेन्द्रित हुनुपर्छ । समयमा काम गर्नका लागि केन्द्रको तदारुकता देखिनुपर्छ । तर, केन्द्रीय नेतृत्वबाटै त्यस्तो नभएपछि महाधिवेशन सर्ने निश्चितजस्तै छ । फागुनभित्र पनि महाधिवेशन गर्न नसकेमा देउवालाई ६ महिना म्याद थपको संवैधानिक सुविधा छ । पार्टीको विधानले चार वर्षको कार्यकालभित्र अधिवेशन गर्न नसकेमा थप एक वर्ष बढाउन सक्ने व्यवस्था गरेको छ । देउवाले पार्टीको केन्द्रीय कार्यसमितिको बहुमतबाट थपेको एक वर्षको कार्यकालमा पनि पाँच महिना बढी बिताइसकेका छन् । त्यसपछि पनि नसके के गर्ने भन्ने व्यवस्था विधानमा छैन । संविधानको राजनीतिक दलसम्बन्धी व्यवस्थामा पाँच वर्षभित्र सबै राजनीतिक दलले केन्दीय नेतृत्वसहित पदाधिकारीको निर्वाचन पाँच वर्षभित्र गर्नुपर्ने व्यवस्था गरेको छ । तर, पाँच वर्षमा महाधिवेशन हुन नसक्ने परिस्थिति खडा भएमा थप ६ महिनाको समय दिइएको छ । कांग्रेसले आगामी फागुनभित्रै महाधिवेशन गर्न नसकेमा संविधानमा रहेको थप ६ महिनाको व्यवस्था आकर्षित हुने देखिन्छ ।क्रियाशील सदस्यता टुंग्याउने चुनौती पार्टीका नेताहरूको मुख्य चासो नै क्रियाशील सदस्यता वितरण र नवीकरण कसरी हुन्छ भन्नेमा केन्द्रित छ । संस्थापन इतरपक्ष सभापति देउवाको पछिल्लो कार्यशैलीबाट सशंकित छ । पार्टी सत्ताको दुरुपयोग गरेर कब्जा गर्न खोजेको आरोप यो समूहको छ । सभापति देउवालाई जिल्लाहरूमा आफ्नो विरोधी खेमाका सभापतिहरूको बाहुल्यता रहेकाले आफ्ना पक्षलाई कर्नर मा पार्न सक्ने भय छ । क्रियाशील सदस्यता वितरण र नवीकरणमा देखा परेका यिनै अविश्वास हटाउन सभापति देउवाले केही समयअघि आफ्नै निवासमा इतरपक्षीय नेताहरूलाई सँगै राखेर विधि र प्रक्रियाबाहिर नजाने विश्वास दिलाएका थिए । तर, देउवाकै गृह जिल्ला डडेलधुरामा अहिलेसम्म क्रियाशील सदस्यता नदिइएको विषयले फेरि आशंका उब्जाएको छ ।पार्टीका समायोजन सकिएका जिल्लाहरूमा क्रियाशील सदस्यता वितरण र नवीकरण अघि बढेका छन् । डडेलधुराका जिल्ला सभापति कर्ण मल्ल सभापति देउवाविरोधी खेमामा छन् । केसी र पौडेलका अनुसार उनलाई बाइपास गरेर सदस्यता वितरण गर्ने चलखेल हुँदै छ । डडेलधुरा, सिन्धुपालञ्चोकलगायतका जिल्लामा क्रियाशील सदस्यता वितरणमै स्वेच्छाचारिता र मनपरीतन्त्र चल्दै छ केसीले भने, यो गर्नुका पछि सभापतिको पार्टी कब्जा गर्ने नियत हो । यसविरुद्ध देशभरका कार्यकर्ताहरूले अनशन र पार्टी घेराउसम्म गर्नुपर्ने परिस्थिति बनेको छ । कोभिड१९ को संक्रमण कम हुनासाथ त्यो स्थिति उत्पन्न हुन्छ ।पार्टीका क्रियाशील सदस्यता स्थानीय तहका मतदाता हुन् । तीनैबाट निर्वाचित हुँदै केन्द्रीय महाधिवेशनका मतदाता (महाधिवेशन प्रतिनिधि) छानिन्छन् । नेतृत्वका लागि क्रियाशील सदस्यता वितरण र नवीकरणको कार्यदेखि नै मुख्य रस्साकसी चल्छ । पार्टी केन्द्रीय कार्यालयका अनुसार गत फागुनदेखि अहिलेसम्म ६३ जिल्लामा करिब ६ लाख क्रियाशील सदस्यताको फाराम वितरण भएको छ । क्रियाशील सदस्यता वितरण वडा कार्यसमितिको सिफारिसमा पालिका, प्रदेश हुँदै प्रदेशसभा निर्वाचन क्षेत्रीय कार्यसमितिले गर्छ । केन्द्रबाट क्रियाशील सदस्यताको फाराम लैजाने र वडाहरूलाई दिने काम भने जिल्लाले गर्छ । जिल्लाले नै सदस्यताको सूची माथि पठाउने गर्छ ।महाधिवेशनका लागि पार्टीका क्रियाशील सदस्य नै सुरु मतदाता हुन् । सदस्यता वितरण र नवीकरणको पहिलो चरणको काम चल्दाचल्दै कोरोना संक्रमण एकाएक बढेपछि अहिले यो क्रम रोकिएको छ । पार्टी केन्द्रीय कार्यालयले पनि जिल्लालाई क्रियाशील सदस्यता दिने काम रोकेको छ । जिल्लाहरूले लगिएका सबै सदस्यता वितरण र नवीकरणसमेत हुन सकेको छैन । यसपटक पार्टीले करिब दस लाख क्रियाशील सदस्यता पुर्याउने लक्ष्य राखेको छ । १३ औं महाधिवेशनमा ४ लाख ७० हजार ६ सय ५५ जना क्रियाशील सदस्य थिए । त्यसको पचास प्रतिशत मात्रै नयाँलाई सदस्यता दिने भनिए पनि धेरै जिल्लाको माग बढी आएपछि शतप्रतिशत दिने निर्णय पदाधिकारी बैठकले गरेको थियो । जसअनुसार नवीकरण र नयाँ वितरण गरी दस लाख क्रियाशील सदस्यता पुग्ने अनुमान छ ।११ जिल्लामा समायोजनको काम नै सकिएको छैन । नयाँ संविधानअनुसार पार्टी संगठनको समायोजनका लागि राधेश्याम अधिकारीको संयोजकत्वमा समिति गठन भई गत कात्तिकबाटै काम सुरु गरिएको थियो । समायोजनका क्रममा उत्पन्न हुने सबैखाले विवादलाई केन्द्रमा राखेर पार्टीले निर्देशिका बनाएको थियो । तर, अहिलेसम्म पनि समायोजनका काम नसकिँदा क्रियाशील सदस्यता वितरण प्रभावित बनेको छ । समायोजनका काम ढिलाइ भएकामा सहमहामन्त्री महतलाई समेत चित्त बुझेको छैन । पार्टीले स्पष्ट निर्देशिका बनाइदिएको छ, त्यसैअनुसार समायोजन नगरेर किन ढिलाइ गरिएको हो, मैलेसमेत बुझ्न सकेको छैन, महतले भने । केन्द्रीय सदस्य पौडेलले भने नेताहरूकै स्वार्थका कारण समायोजनको काम हुन नसकेको बताए । समायोजनका काम नहुँदा २ नम्बर प्रदेशका ८ जिल्लासहित १४ जिल्लामा सदस्यता वितरणको कार्य अझै अन्योलमा छ । गत असार २२ गतेकै केन्द्रीय कार्यसमितिले साउन १० गतेसम्म समायोजनको काम सक्ने, सदस्यता वितरण र नवीकरणको कार्य सम्पन्न गर्ने समय साउन मसान्तसम्म तोकिएको थियो । भाद्र मसान्तसम्म सबै जिल्लाले क्रियाशील सदस्यता सूची केन्द्रमा पठाउने कार्यतालिका थियो । क्रियाशील सदस्यता वितरणमै धेरै खालका विवाद आउने भएकाले त्यसको टुंगो लगाउनै समस्या पर्छ । केन्द्रले विवाद समाधानका लागि समिति गठन गर्ने प्रचलन छ । तर, पार्टीले अहिलेसम्म पनि समिति गठन गरेको छैन । कार्यतालिकाअनुसार कात्तिक मसान्तभित्र क्रियाशील सदस्यताविरुद्ध उजुरी र पुनरावेदन गर्ने समय तोकिएको छ । मंसिर १५ भित्र केन्द्रीय छानबिन समितिले सदस्यताको टुंगो लगाएर मंसिर २५ गतेभित्र सम्पूर्ण सूची केन्द्रीय सभापतिलाई बुझाउनुपर्ने तालिका छ ।बढ्दो कोरोना संक्रमणको महामारी, सदस्यता वितरणमा चलखेल र विवाद, चाडबाड र जाडो याममा हिमाली क्षेत्रमा हुने हिमपातलगायत कारणले समेत महाधिवेशन तोकिएको मितिमा हुने सम्भावना धेरै कम छ । मुख्य मुद्दा क्रियाशील सदस्यता हो, जिल्लाजिल्लाबाट जोखिम मोलेर सदस्यता वितरण गर्न सकिँदैन भन्ने रिपोर्टहरू आइरहेका छन् । सदस्यताको वितरण समयमै नभएपछि केन्द्रीय महाधिवेशन तोकिएको मितिमा हुने सम्भावना कम छ, संस्थापनपक्षीय एक नेताले भने, सुरुमा बोल्दा अलोकप्रिय भइएला भनेर सभापतिजी पनि भन्न डराउनुभएको छ । उहाँलाई पनि तोकिएको मितिमा महाधिवेशन गराउन सकिन्छ भन्ने लागेको छैन ।"
बबई नदी कटानले दुई गाउँ जोखिममा,"बर्दिया (कास) दुई सातायता बबई नदीको तीव्र कटानले गुलरिया१० का दुई गाउँ जोखिममा परेका छन् । लगातारको कटानले बबई नदीको धार परिवर्तन हुँदा रंगीपुर र जयरामपुर गाउँ जोखिममा परेका हुन् । स्थानीय दीपक चौधरीले नदी कटानले ३० बिघाभन्दा बढी खेतीयोग्य जमिन बगाएको र दुई गाउँलाई उच्च जोखिममा पारेको बताए । उनका अनुसार नेपालभारत सीमा नजिक रहेका ती गाउँका स्थानीयले कटान रोक्न बबई, भादा, ओराही नदी व्यवस्थापन कार्यालयसँग दुई वर्षदेखि माग गर्दै आएका थिए । तर सुनुवाइ भएको थिएन । नदी कटान नरोकिँदा करिब २ सय घरधुरी उच्च जोखिममा रहेको अर्का स्थानीय रघुवीर मल्लाहले बताए । नदी कटान रोक्न कतैबाट पहल नभएको उनको गुनासो छ । बबई, भादा, ओराही नदी व्यवस्थापन कार्यालय प्रमुख जितबहादुर थापाले कटान रोक्न आपत्कालीन अस्थायी तटबन्ध गर्ने जनाए । प्राविधिक टोली कटान क्षेत्रमा पुगे पनि अस्थायी तटबन्धको काम नभएको चौधरीको भनाइ छ ।"
ताल फुट्दा उजाडियो सैनीबजार,"ताल फुटेर पहिरोरामारोशन पर्यटकीय क्षेत्रमा १२ वटा ताल छन् । स्थानीयहरूका अनुसार कैलाश खोलाको मुहान नै ती तालहरू हुन् । १२ तालमध्येको गाग्रे ताल फुटेर रोला खोला किमडीखाँदमा पहिरो खस्यो । लगातारको वर्षाले त्यही पहिरो बगेर कैलाश खोलामा भीषण बाढी आएको सैनीबजारका स्थानीय कमान साउदले बताए । ताल फुटेर बाढी आएको हुन सक्छ भन्ने शंका थियो, शनिबार हामी त्यही क्षेत्रमा पुग्यौं, गाग्रे ताल फुटेको छ, साउदले भने, माथिबाट ताल फुटेर कैलाश खोलामा उर्लिएपछि सैनीबजार बगायो । उनले अझै पनि निरन्तर वर्षा भइरहेकाले यहाँका धनेसल्ला, सोड्ना जाततोलालगायतका बस्ती बाढीपहिरोको उच्च जोखिममा रहेको बताए । रामारोशन क्षेत्रको सबैभन्दा ठूलो किनिमिनी पाटनलाई समेत उक्त ताल फुटेर असर पारेको उनले बताए । निरन्तर वर्षा भइरह्यो भने सबै पहिरोमा मिसिने सम्भावना छ, पैदल बाटोसमेत छैन, उनले भने ।शुक्रबार स्थलगत अनुगमनमा आएका गृहमन्त्री रामबहादुर थापा, उद्योग, वाणिज्य तथा आपूर्तिमन्त्री लेखराज भट्टलगायतको टोलीसँग पीडित परिवारले आफ्ना समस्या राखेका थिए । विस्थापितको पुनःस्थापनाका लागि सरकारले तत्काल आवास निर्माणसँगै अन्य राहत सहयोग उपलब्ध गराउने मन्त्रीहरूले आश्वासन दिएको स्थानीयले बताए ।"
"संघको मनोमानी, संघीयतालाई हानि","प्रदेश र स्थानीय तहका कर्मचारी चलाउन पाउने सरकारको नीतिगत निर्णयले प्रदेशहरूको अधिकारमाथि हस्तक्षेप गरेको छ । लामो कचिंगलका बीचमा कर्मचारी समायोजन टुंगिएको डेढ वर्षपछि फेरि सोमबार मन्त्रिपरिषद् बैठकले प्रदेशमा गएका कर्मचारीलाई एक प्रदेशबाट अर्कोमा तथा स्थानीय तहकालाई जुनसुकै पालिकामा पठाउन मिल्ने गरी समायोजन संशोधन गर्न सकिने निर्णय गर्नुको कुनै औचित्य छैन । संवैधानिक र कानुनी आधार नभएको यो निर्णयले संघ र प्रदेशबीच अनावश्यक फाटो बढाउनेछ र संघीयता कार्यान्वयनमै बाधा पुग्नेछ । प्रदेशहरूको दिगो संस्थागत आधार सिर्जना गरिसक्नुपर्ने यसबेला संघले फेरि विवाद बढाउन खोज्नु हाम्रो संवैधानिक व्यवस्थाविरुद्ध जानु हो ।मुलुक संघीयता कार्यान्वयनको सुरुआती चरणमा छ । कतिपय कामकुरा सिक्दै जानुपर्नेछ । तर, संघले सधैं अन्य तहलाई चिढ्याउने निर्णय गरेर मात्र अघि बढ्दा यो नयाँ प्रणाली व्यवस्थित बन्न सक्दैन । सरकारले यो निर्णय फिर्ता नलिए अदालत गएर चुनौती दिने प्रदेश २ का मुख्य न्यायाधिवक्ताले जनाइसकेका छन् । कुनै विवादास्पद मामिलामा विभिन्न तहका सरकारबीच मनोमालिन्य हुनु अन्यथा होइन, तर विवादै गर्नु नपर्ने यस्ता विषयमा संघले व्यर्थै जोरी खोजिरहनु हुँदैन । यसअघि नै विभिन्न बहानामा प्रदेश र पालिकामा पठाइएका करिब ४ हजार कर्मचारी सरुवा गरिसकेको संघ सरकारले नीतिगत निर्णय नै गरेर यो क्रम जारी राख्न खोज्नु कुनै पनि दृष्टिले उचित छैन । यसबाट समायोजनकै औचित्यमाथि प्रश्न उठ्न सक्छ । सम्बन्धित तहहरूले एकअर्काको हस्तक्षेपबिना आफ्नो प्रशासन चलाउने अधिकारको यो निर्णयले हरण गरेको छ ।समायोजन भइसकेका कर्मचारीलाई संघले पुनः चलाउन पाउने संवैधानिक वा कानुनी अधिकार छैन । कर्मचारी समायोजन ऐन, २०७५ का अनुसार संघ, प्रदेश र स्थानीय तहमा समायोजन भएकाहरू सम्बन्धित निकायकै कर्मचारी हुन् । र, प्रदेशमा गएका कर्मचारीको सरुवा प्रदेशभित्र प्रदेश कानुनअनुसार गर्न सकिन्छ । संविधानको धारा २२७ ले गाउँपालिकाको कर्मचारी र कार्यालयसम्बन्धी व्यवस्था प्रदेश कानुनबमोजिम हुने भनेको छ । यस्तो संवैधानिक र कानुनी प्रबन्ध हुँदाहुँदै सरकारले अहिले के गर्न खोजेको हो, बुझ्न सकिँदैन । संवैधानिक रूपमा अब संघले आफूमातहत समायोजन भएका कर्मचारीलाई मात्रै चलाउन पाउँछ, यसमा सरकार प्रस्ट हुन जरुरी छ ।संवैधानिक र कानुनी आधार नभएको विषयलाई मन्त्रिपरिषद्ले नीतिगत निर्णय बनाएर अघि बढ्न खोज्नु विधिको शासनकै विरुद्धमा हुन्छ । समायोजन संशोधनका नाममा संघीय तथा सामान्य प्रशासन मन्त्रालयले कर्मचारी चलाउन पाउने अधिकार आफूसँग राख्न चाहेको हुन सक्छ, तर यो केन्द्रीकृत अधिकारमोह संविधान र संघीयताको मर्म प्रतिकूल छ । एकात्मक शासनमा झैं अधिकारको केन्द्रीकरणले हाम्रो नवसञ्चालित प्रणालीलाई नै कमजोर तुल्याउँछ । तसर्थ, सरकारले जानेर वा नजानेर गरेको यो कदमलाई सच्याउनुपर्छ । संविधान र कानुनबमोजिम अधिकारको अभ्यास सम्बन्धित प्रदेशलाई गर्न दिन कन्जुस्याइँ गर्नु हुँदैन । संघीय निजामती सेवासम्बन्धी विधेयक प्रतिनिधिसभामा एक वर्षदेखि अड्किएकैले प्रदेशहरूले पनि कर्मचारी व्यवस्थापनसम्बन्धी आफ्नो कानुन बनाउन पाएका छैनन् । प्रदेशको कानुन नबनेकै कारण समायोजन भएर प्रदेश र स्थानीय तहमा पुगेका कर्मचारी चलाउने कानुनी आधार छैन । बरु सरकार र संघीय संसद्ले यो पाटोमा ध्यान पुर्याउनुपर्छ । गत वर्ष जेठमा ५ सय १५ वटा स्थानीय तहले मागेअनुसार लोकसेवा आयोगले विभिन्न पदमा ९ हजार जनशक्तिको विज्ञापन गर्दा नै प्रदेशहरूले आफ्नो अधिकार क्षेत्रमा हस्तक्षेप भएको आरोप लगाएका थिए । तसर्थ, प्रदेशहरूलाई संवैधानिककानुनी अभ्यास गर्ने बाटो समयमै खोलिदिनुपर्छ ।प्रदेश अधिकारको सवाललाई बिर्सिदिँदा पनि मन्त्रिपरिषद्को हालको निर्णयले बल्लबल्ल संघीयताअनुकूल धेरथोर आकार लिएको कर्मचारीतन्त्रमै फेरि अस्थिरता ल्याउन सक्ने खतरा छ । यही नाममा हजारौं कर्मचारीको पुनः मनपरी सरुवा भयो भने समायोजन प्रक्रियासमेत खलबलिने निश्चित छ । यस्तो भय किन छ भने, एकातिर कर्मचारी वृत्तमा सुगम र सुविधामुखी प्रवृत्ति उत्तिकै छ भने अर्कोतिर अहिले कर्मचारीको सरुवा कुनै विधि तथा पद्धतिका आधारमा होइन, प्रभावशाली राजनीतिज्ञ तथा उच्चपदस्थ अधिकारीहरूसितको पहुँचका आधारमा बढी निर्धारण हुने गर्छ । यसले ग्रामीण तहमा कर्मचारी अभाव हुने सम्भावना फेरि बढाउनेछ । त्यसो भएमा बल्लतल्ल काम थालेका पालिकाहरूले संस्थागत स्मृतिको प्रणाली बसाल्नु त परको कुरा, दैनन्दिन कार्यसम्पादन पनि गर्न सक्दैनन् । समग्रमा यसको मार सेवा वितरण तथा आम जनतामा पर्छ । तसर्थ, चौतर्फी समस्या उत्पन्न गर्ने अहिलेको नीतिगत निर्णयबाट सरकार पछाडि हट्नुपर्छ र संघीयताको मर्मअनुकूल चल्नुपर्ने कुरालाई आत्मसात् गर्नुपर्छ ।"
कुलमानलाई प्राधिकरणमै राखौं,"विद्युत् प्राधिकरणको नेतृत्वमा रहेका कुलमान घिसिङको कार्यकाल सकिँदै छ । आफूलाई उज्यालोको पर्यायका रूपमा स्थापित गराइसकेका घिसिङलाई अझै एउटा कार्यकाल काम गर्न दिनुपर्ने जनताको भनाइ छ तर योबारे सरकारले मुख खोलेको छैन । सरकारी संस्थाको उच्च ओहोदामा जसरी बिचौलियाको ट्याग लागेका व्यक्तिलाई नेतृत्व दिइएको खबर बाहिर आएको छ, यसले विद्युत् प्राधिकरण पनि कतै त्यस्तै बिचौलियालाई सुम्पिने त हैन भन्ने डर उत्पन्न भएको छ । घिसिङको कार्यकाल सकिनै लाग्दा उज्यालो मुलुक अँध्यारो त हुने होइन भन्ने चिन्ता जनमानसमा बढ्न थालेको छ । अँध्यारोको व्यापार गर्न पल्केकाहरूको दबाबमा सरकारले बिचौलियालाई नियुक्ति नदियोस् । घिसिङलाई अर्को कार्यकालका लागि नियुक्त गर्दा सरकारकै तारिफ हुने हो । नेताले रुचाएकालाई होइन, जनताले रुचाएकालाई नेतृत्व दिनुपर्छ यो नै राज्य र जनताको हितमा छ । अझै सशक्त जिम्मेवारीका साथ सरकारले दोस्रो कार्यकालका लागि कुलमानलाई नियुक्ति गरोस् । विजय भट्टराई, भैरहवा"
मानिसलाई विषादी छर्किनु अनुचित,"खुलामञ्चमा खाना बाँड्नुअघि बेसहाराहरूको शरीरमा विषादी छर्किरहेको फोटो छापियो । स्वास्थ्यका दृष्टिले यसो गर्न कति हानिकारक भन्ने विज्ञहरूलाई जानकारी होला । त्यस्ता विज्ञ स्वास्थ्य मन्त्रालयमा पनि होलान् । उनीहरूलाई यस्ता दृश्य देख्दा कस्तो लाग्दो हो ? उनीहरूको ध्यान किन यस्तो विषयमा जाँदैन ? भारतको कुनै सहरमा कोभिडका त्रासले रोजगार गुमाएर घर फर्कने मजदुरहरूलाई पनि यस्तै विषादी छर्किएको घटनाको केही समयअघि व्यापक विरोध भयो । यो घटनाले सबैलाई लज्जित तुल्यायो । स्यानिटाइजेसनका नाममा शरीरमा यसरी विषादी छर्किंदा छर्कनेहरूलाई पनि लाज लाग्नुपर्ने हो । यसरी छर्केर भाइरस मर्दैन भन्ने सबैलाई थाहा छ तैपनि किन यसो गरिन्छ ? उनीहरूलाई साबुनपानीले हात धुन लगाइएको भए हुँदैनथ्यो र ? कृष्ण प्रधान, ललितपुर"
कार्ययोजनाविहीन सरकार,"कोभिड१९ ः सरकारको कार्ययोजना खोइ ? सम्पादकीयले उठाएको प्रश्नको उत्तर खोजिनुपर्छ । सरकारले कोरोना नियन्त्रणको उपाय लकडाउन हो भन्ने ठान्छ । लगभग चार महिना लकडाउन गराएर खुलाएपछि पनि केलाई प्राथमिकता दिने र कसरी काम गर्ने भन्ने पहिल्याउन नसक्दा मुलुक थला पर्ने निश्चित छ । प्रत्येक व्यक्तिले मास्क लगाउने, भौतिक दूरी कायम गर्ने र साबुनपानीले हात धुँदा कोरोनाबाट बच्ने सम्भावना ज्यादा हुन्छ । सरकारले भन्नै नपर्ने सावधानीका उपायहरू मान्न झिँजो मान्ने हाम्रो शैलीले कोरोना फैलन सहयोग गरेको छ । जनता मास्क लगाउन झर्को मान्ने सरकार परीक्षणको दायरा बढाउन । जनता भीडभाडमा जान र एकआपसमा दूरी कायम गर्न ब वास्ता गर्ने सरकार कन्ट्याक्ट ट्रेसिङ गर्न । कमजारी दुवैतर्फको छ । संक्रमित पुष्टि गर्ने रिपोर्ट कुरेकाहरूलाई निगरानी गर्न नसक्दा स्थिति झन् गम्भीर बनिरहेको छ । कैयन दिनसम्म रिपोर्ट दिन ढिला गर्ने र कतिपय अवस्थामा त संक्रमितको मृत्यु भइसकेपछि कोरोना पोजिटिभ भएको रिपोर्ट दिने गरेका कारण संक्रमण फैलिरहेको छ । फ्रन्टलाइनमा काम गर्ने डाक्टर, नर्स तथा प्रहरीको मनोबल बढाउने गरी सेवासुविधालाई पनि बढाउनुपर्छ । जागिर खाएपछि गर्नुपर्यो नि, कि त जागिरै खानुभएन, होइन भने जसरी पनि काम गर्नुपर्यो भन्ने आशय झल्किने सरकारी शैली आपत्तिजनक छ । श्यामसुन्दर कुइँकेल, हाँडीगाउँ, काठमाडौंविगत केही दिनदेखि नेपालमा कोरोना संक्रमित र मृत्यु हुनेहरूको संख्या उल्लेख्य मात्रामा बढिरहेको छ । सरकारले सबैको कोरोना परीक्षण गर्न सकिँदैन भनेकाले कतिपय व्यक्ति तथा संस्थाहरूले आफैं यसको परीक्षण गराइरहेका छन् । हरेक क्षेत्रमा भ्रष्टाचार मौलाएको देशमा स्वास्थ्यजस्तो संवेदनशील क्षेत्र कसरी अछुत रहन सक्छ र ? कोरोना कहरको फाइदा उठाउँदै केही व्यक्ति नेपालको दोस्रो अर्बपति बन्ने ध्याउन्नमा छन् । वीरगन्जमा ७,६०० रुपैयाँमा पाइने रेम्डेसिभिर ४०,००० मा बिक्री हुँदै आइरहेको छ । यो प्रतिनिधि घटना मात्रै हो यस्ता कालोबजारी देशको विभिन्न ठाउँमा फैलिरहेको छ र यसबाट जनतालाई बचाउन सरकारले उचित कदम चाल्नुपर्छ । दिलीप गिरी, वीरगन्ज"
स्वास्थ्यकर्मीलाई प्रोत्साहन खोइ ?,"भरतपुर सेन्ट्रल हस्पिटलकी नर्सिङ इन्चार्ज रञ्जिता थापाको हामीलाई हेला किन ? भन्ने अनुभवले दुःखी बनायो । उनलाई कोरोना देखिएपछि उनी र उनका परिवारलाई छरछिमेकीले गरेको व्यवहार निन्दनीय छ । अस्पतालमा कोरोना लागेकै व्यक्तिको उपचारका क्रममा उनलाई कोरोना सरेको हो । सेवा गर्दागर्दै उनी आफैं संक्रमित भइन् । उनलाई प्रोस्साहन गर्नुपर्ने हो तर तिरष्कार गरियो । यो कार्य निकै खेदजनक छ । कोरोना देखिएपछि उच्च सतर्कता अपनाउनु जोकोहीका लागि आवश्यक छ, जुन उनले गरेकै छु भनेकी छन् । कोराना नदेखियुन्जेल नर्स भएकाले पनि सतर्क भएकै थिइन् होला । उनमा कोरोना देखिँदा परिवारले मानसिक यातना खेप्नु नपर्ने हो तर परिवारको परीक्षणमा चाहिँ ढिलासुस्ती भएको देखियो । स्थानीय बासिन्दाहरूले वडा कार्यलय र प्रहरीमार्फत यातना दिनुभन्दा सहयोगका लागि अग्रसर हुनुपर्छ । भोलि आफू संक्रमित भए उपचार गर्ने तिनै स्वास्थ्यकर्मी हुन् भन्ने कुरा समाजले बुझ्नुपर्छ । यदि समाजले थप यातना दिए राज्य संयन्त्र त्यसविरुद्ध सक्रिय हुनुपर्छ ।सरकारको कमजोर व्यवस्थापनका साथसाथै नागरिकको गैरजिम्मेवारीपनले भयावह स्थिति पैदा हुने निश्चित छ । अबको दिनमा मृत शरीरको व्यवस्थापनकै चुनौती बन्नेछ, उपचारको त कुरै छोडौं । प्रधानमन्त्री, मन्त्रीहरू, शीर्ष भनिने नेताहरू, उच्चस्तरका कर्मचारीहरूलगायतका सुविधाभोगीलाई पद र पैसाको मात्र ध्यान छ । कोरोनाकाल उनीहरूका लागि कमाउने राम्रो माध्यम बनेको छ र यो कुरा सञ्चामाध्यममा आएका भ्रष्टाचारका समाचारहरूले पुष्टि गर्छन् । यस्तोमा ज्यानलाई जोखिममा राखेर स्वास्थ्य र सुरक्षा क्षेत्रमा रहेर आफ्नो कर्तव्य निर्वाह गरिरहेका कर्मचारीहरूलाई प्रोत्साहन गर्नुपर्छ । राज्यले थप सेवासुविधा दिनुपर्छ । सर्वसाधारण पनि सहयोगी बन्नुपर्छ । उनीहरू केवल आफ्ना लागि मात्रै खटेका होइनन् भन्ने यथार्थ मनन गर्नुपर्छ । आवश्यक भौतिक संरचना र स्वास्थ्य तथा सुरक्षा सामग्रीको अभावका बावजूद अग्रपंक्तिमा रहेर सेवारतहरूको उच्च सम्मान गर्नैपर्छ । भरतपुर सेन्ट्रल अस्पतालकी नर्सजस्तै प्रताडना अन्य स्वास्थ्यकर्मी तथा सुरक्षाकर्मीले पनि भोगिरहेका समाचार बाहिर आइरहेका छन् । यसमा सबै पक्षबाट भूल सुधार गरियोस् भन्न चाहन्छु । कोरोनासँग लड्न सरकारले समुचित कार्यविधि ल्याओस् र स्वास्थ्यकर्मी, सुरक्षाकर्मी, कर्मचारी तथा सक्रिय सबै पक्षलाई प्रोत्साहन गरोस् र यस्तो कार्यमा जनताको पनि साथसहयोग हुनुपर्छ । घिमिरे शिवा, काठमाडौंिििस्वास्थ्यकर्मी रञ्जिता थापाले उपचारको क्रममा संक्रमित भएपछि समाजले गरेको दुर्व्यवहारको फेहरिस्त हामीलाई हेला किन ? समाचारमा उल्लेख गरेकी छन् । उनको भोगाइले निराश बनायो । भ्रष्टाचारीलाई फूलमालाले स्वागत गर्ने, जिन्दावादको नारा लाउने तर दिनरात आफ्नो स्वास्थ्यको पर्वाह नगरी सेवामा तल्लीन स्वास्थ्यकर्मीलाई हेला गर्ने ? संक्रमित भएपछि समाजले संक्रमितलाई हेर्ने दृष्टिकोण नबदलेको देख्दा लज्जित छु । थापा संक्रमित भइसकेपछि उनको परिवारलाई पनि हेयको दृष्टिले हेरियो । हामी कस्तो स्वार्थी समाजमा हुर्केका रहेछौं भन्ने उदाहरण हो, उनले पाएको तिरस्कार । हामीमा दया, माया र प्रेम हराउँदै छ । आफू मात्रै राम्रो हुनुपर्छ, आफैं मात्र बाँच्नुपर्छ भन्ने स्वार्थी सोच बदल्न जरुरी छ । यस्तो सोच तत्काल बदल्न गाह्रो छ तर प्रयास हामी सबैले गर्नुपर्छ । हिजो कोरोना संक्रमितलाई गरेको प्रेम र आज उनले र उनको परिवारले पाएको घृणाको तुलना गर्दा मन कति भक्कानियो होला । रोग लागे भौतिक दूरी पो कायम गर्ने हो भेद्भाव गर्ने होइन । थापालाई यो हदसम्मको असहयोग र अमानवीय व्यवहार गर्नु हुन्थेन । उनलाई हामी सबैले हौसला दिऊँ । उनी फेरि फर्केर बिरामीको सेवामा जुट्नुपर्छ । उनको आत्मविश्वासलाई कमजोर बनाउन हुन्न । यस्तो व्यवहार गर्नेहरूलाई कारबाहीको दायरामा ल्याउनुपर्छ । रामेश्वर बासी, चाँगुनारायण९, भक्तपुर"
राजनीतिमा पुस्ताको बहस,"नेपाली समाजमा विगत सत्तरी वर्षमा राजनीति, समाजशास्त्र लगायतका क्षेत्रमा निर्माण हुन पुगेका पुराना शब्दहरूका अतिरिक्त नयाँ अर्थलाई समावेश गर्न रुचि नदेखाउने नेपाल (राजकीय) प्रज्ञा प्रतिष्ठानद्वारा प्रकाशित शब्दकोशमा पुस्ताको अर्थ सीमित गरिए पनि आम समाजमा पुस्ता भन्नाले एकै समयमा रहेका फरकफरक उमेर समूहका मानिसलाई बुझिन्छ । जस्तै ः युवा, प्रौढ, वृद्ध पुस्ता आदि । समाजमा सधैंभरि सबै पुस्ताका मानिसहरू हुन्छन् । शारीरिक अवस्थाका कारण युवा उमेर समूहका मानिस सबैभन्दा बढी भौतिक रूपमा सक्रिय रहन्छन् अनि अनुभव र ज्ञानका कारण प्रौढ वा वृद्धहरूचाहिँ समाजमा बौद्धिक निर्देशकको भूमिकामा बढी रहन पुग्छन् । यो आम प्रक्रिया सर्वविदित विषय हो । यसैको स्वाभाविक प्रतिविम्बस्वरूप समाजलाई नेतृत्व गर्न संगठित राजनीतिक पार्टीहरूभित्र पनि विभिन्न उमेर समूहका मानिसहरू सामान्यतया समाजमा चल्ने आम प्रक्रियाकै भाँति चलायमान भैरहेका हुन्छन् । खास समयमा युवाहरूले निर्माण गरे पनि पार्टीले एउटा ऐतिहासिक काल गुजार्दा त्यसभित्र युवा, प्रौढ र वृद्ध पुस्ताहरू तयार हुन पुगिहाल्छन् । जसरी समाजमा युवा पुस्ता र प्रौढ वा वृद्ध पुस्ताबीच निरन्तर अन्तरविरोध रहन्छ, त्यसरी नै पार्टीभित्र पनि स्वाभाविक रूपमा अन्तरविरोध उत्पन्न हुन्छ नै । त्यस्तो अन्तरविरोध मूलतः दुईवटा अवस्थामा चर्किन पुगेको पाइन्छ । एक, पार्टीको नीति र कार्यक्रमलाई समयअनुसार जीवन्तता दिन प्रौढ वा वृद्ध पुस्ता असफल भएपछि पार्टी अकर्मण्यतामा फस्न पुग्छ । त्यसपछि युवा पुस्ताले पार्टी सत्तामा हस्तक्षेप सुरु गर्दा यस्तो अन्तरविरोध चर्किन पुग्छ । सत्ताधारी वा सत्ताका निम्ति संघर्षरत दुवै अवस्थाका पार्टीमा यस्तो सन्दर्भ देखा पर्ने गरेका छन् । दुई, सत्ताधारी पार्टीको प्रौढ वा वृद्ध नेतृत्व डफ्फाले सम्पूर्ण शक्ति आफूमा मात्र केन्द्रित गरी युवा पुस्तालाई सत्ता र शक्तिको वैभवमा हालीमुहाली गर्न रोकेपछि पनि पुस्ताको अन्तरविरोध चर्किन पुग्छ । पार्टीभित्र उत्पन्न हुने अति महत्त्वाकांक्षी प्रवृत्तिद्वारा पुस्ताको बहसको जलप लगाएर नेतृत्वको षड्यन्त्रपूर्वक हत्यासम्म भएका सन्दर्भहरू इतिहासमा छरपस्टै छन् ।पुँजीवादी राजनीतिले सत्ताका शीर्षस्थ पदहरूमा निश्चित कार्यकाल मात्र एक व्यक्ति रहन सक्ने जस्ता सीमित प्रणाली विकास गरे पनि पार्टी राजनीतिमा विभिन्न पुस्ता कसरी निर्णयकारी स्थलमा सुनिश्चित हुन्छन् भन्ने सिद्धान्त विकास गरेको पाइन्न । विगतको कम्युनिस्ट आन्दोलन पनि जसको विचार उसैको नेतृत्व वाला अवधारणामा टेकेर सास नगएसम्म बूढो मान्छे नै नेता भइरहने कुप्रथाबाट ग्रस्त देखियो । अपवादका रूपमा कम्युनिस्ट नेता माओ त्सेतुङले पार्टी र सत्तामा पुस्ताको अन्तरविरोध हल गर्न एकमा तीन (थ्री इन वान) को अवधारणालाई संगठनात्मक सिद्धान्तकै रूपमा अगाडि सारेका हुन् । अर्थात्, प्रत्येक समितिमा वृद्ध, प्रौढ र युवा पुस्ता अनिवार्य रूपमा सामेल गरिनुपर्ने कुरा नै त्यस सिद्धान्तको सार थियो । त्यस सिद्धान्तलाई गलत पनि भनिएन र मूलतः लागू पनि गरिएन । नेपालका कम्युनिस्ट पार्टीहरूमा बेलाबखत त्यस सिद्धान्तबारे चर्चाहरू पनि हुँदै आए तर संगठनात्मक आधारभूत सिद्धान्तकै रूपमा त्यसलाई कहिल्यै लागू गर्ने चासो देखाइएन । नेपालको राजनीतिक इतिहासमा २०४६ सालको परिवर्तनभन्दा अघि पुस्ताको बहस खासै मुखर थिएन । जब पार्टीहरू सत्ताधारी हुन थाले, त्यसपछि नै पुस्ताको बहसले आकार ग्रहण गर्न थाल्यो । यस दृष्टान्तबाट हेर्दा सत्ताधारी पार्टीभित्र सत्ताप्राप्तिको एक औजारका रूपमा नै पुस्तावाला तर्क अगाडि आएको देख्न गाह्रो पर्दैन । तर जुनसुकै नियत वा प्रकरणका कारण पुस्ताको बहस अगाडि आए पनि त्यो आउनैपर्ने जरुरी बहस हो किनकि कुनै पनि धाराको राजनीतिको संगठनात्मक क्षेत्रको लोकतन्त्रीकरणका निम्ति यो एउटा आधारभूत एजेन्डा हो ।नेपालमा अहिले नेकपा (नेकपा) भित्रको भागबन्डाको भाँडभैलो र सरकारको असफलता अनि नेपाली कांग्रेसभित्रको पदका निम्ति भैरहेका संघर्षको मेसोमा अव्यवस्थित रूपमै भए पनि पुस्ताको बहस मुखरित हुन खोज्दै छ । दोस्रो पुस्ताले हस्तक्षेप नगरी पार्टी ठीक ठाउँमा जाँदैन वा बूढा असफल नेतालाई बिदा दिनुपर्छ जस्ता भनाइहरू छरपस्ट आउन सुरु भएका छन् । कतिपय बौद्धिकले पनि यही तर्कलाई दृढतापूर्वक समर्थन गर्दै त्यसको वकालतमा समेत उत्रिन प्रारम्भ गरेका छन् । यो कुरा बेग्लै हो कि, सत्तासीन हुन पुगेका विभिन्न पार्टीमा बेलाबखत यस्तो बहस उठाउने पात्रहरूको पद र शक्तिको मोलतोल ठेगान लागेपछि विषय पनि सामसुम हुने गरेको छ । अहिले मुखरित हुन खोजेको पुस्ता बहसको दुर्गति पनि त्यस्तै नहोला भन्न सकिने ठोस आधार छैन । वास्तवमा त्यस्ता बहस एक समयमा गएर फास्सफुस्स किन हुन्छन् ? त्यसको उत्तर स्पष्ट छ, ती बहसहरू निश्चित सिद्धान्तमा उभिएका हुँदैनन् बरु विभिन्न आकांक्षा वा निमित्त कारणहरूबाट जन्मिएका हुन्छन् । आज नेकपा (नेकपा) र नेपाली कांग्रेसमा उठ्न खोजेको पुस्ता बहसको पनि ठोस संगठनात्मक सिद्धान्तको आधार देखिँदैन । नयाँ पुस्ताले हस्तक्षेप गर्नुपर्यो भन्दैमा कसरी हस्तक्षेप हुन्छ ? जबकि नयाँ पुस्ता निर्णयकारी थलोमा अनिवार्य रूपमा पुग्न पाउने संगठनात्मक प्रणाली नै छैन । जब कुनै पात्रले नयाँ पुस्ताले निर्णय गर्न पाउनुपर्यो भन्ने माग गर्छ तर नयाँ पुस्ता अनिवार्य रूपमा निर्णय गर्ने स्थानमा पुग्ने प्रणाली र संगठनात्मक सिद्धान्तको चाहिँ वकालत गर्दैन, त्यो त हास्यास्पद कुरा हो । त्यस्तो मागले बढीमा त्यही व्यक्तिलाई फाइदा हुन सक्छ, सिंगै पुस्तालाई हैन । आज नेपालमा त्यस्तो कुनै पार्टी छैन जसमा युवा, प्रौढ र वृद्ध पुस्तालाई अनिवार्य रूपमा निर्णयकारी थलोहरूमा उपस्थित गराउने संगठनात्मक प्रणाली होस्, तब राजनीतिमा पुस्ताको बहस केन्द्रित हुनुपर्ने के विषयमा हो ? पार्टीको हर्ताकर्ता हुन नपाएका केहीलाई त्यस स्थानमा पुर्याउन कि युवा, प्रौढ र वृद्ध पुस्ताको अनिवार्य संगम बन्ने संगठनात्मक सिद्धान्त र प्रणाली निर्माण गर्नुपर्यो भन्ने विषयमा ? निःसन्देह बहस संगठनात्मक सिद्धान्त र प्रणालीबारे हुनुपर्छ, जुन ती पार्टीको बहसमा कुनै सुइँकोसम्म छैन । यो कुरा बेग्लै हो कि, सयौं वर्षदेखि दबाइएका उत्पीडितहरूलाई पार्टीभित्रका निर्णायक स्थानहरूमा जरुरी संख्यामा पुग्न दिन त पटक्कै नचाहने संसद्वादी पार्टीहरू सबै पुस्ताको अनिवार्य उपस्थितिलाई सैद्धान्तिक रूपमै प्रणालीकृत गर्न कदापि तयार हुनेछैनन्, तर पनि यदि ती पार्टीभित्र पुस्ताको बहस छेड्ने कसैले इच्छा राख्छ भने उसले संगठनात्मक सिद्धान्त र प्रणालीमाथि सबैभन्दा पहिले पैरवी थाल्नु आवश्यक हुन्छ । त्यस पैरवीको आधार स्वाभाविक रूपमा माओ त्सेतुङले अघि सारेको एकमा तीन को सिद्धान्त नै हुन सक्छ । त्यसमाथि आफ्नो मौलिकतामा सिर्जनात्मक विकास आवश्यकतानुसार गर्न सकिन्छ नै । आज जुनसुकै धाराको पार्टीलाई पुस्तागत रूपमा पनि हराभरा बनाउनुपर्छ भन्ने प्रवृत्तिले यति न्यूनतम कुरा त बुझ्नैपर्छ, सिद्धान्त र प्रणालीमा फेरबदल नगर्ने हो भने पार्टीको उमेर बढ्दै जाँदा निर्णायक स्थानहरू अनिवार्य रूपमा मूलतः बूढाहरूद्वारा नै खचाखच भरिनेछन् !राजनीतिमा पुस्ताको बहस चल्दा केही गलत अवधारणा पनि सँगसँगै स्थापित हुने खतरा बढ्दै गएको छ । ती विषयमा पनि स्पष्टता आवश्यक छ । के नयाँ पुस्ता पुरानोभन्दा प्रगतिशील हुन्छ ? निश्चित रूपमा पुराना अनुभव र ज्ञान विरासतमा पाउने हुनाले र नयाँ समयको चुनौती पार गर्न नयाँ उपायहरू खोज्न बाध्य हुने हुनाले नयाँ पुस्ता पुरानोभन्दा प्रगतिशील हुन बाध्य हुन्छ । तर यो पुस्तान्तरमा प्राप्त हुने प्रगतिशीलताको गति मात्रात्मक रूपमा धेरै धीमा हुन्छ । यस्तो होइन कि हरेक नयाँ पुस्ता गुणात्मक रूपमै प्रगतिशील बन्छ । महिलामाथिको उत्पीडन सुरु भएपछि कम्तीमा विगत छ हजार वर्षमा मानवजातिमा सयौं नयाँ पुस्ता आए, तिनले मात्रात्मक रूपमा उत्पीडनलाई थोरै घटाउँदै पनि ल्याए तर गुणात्मक रूपमा महिलाहरू मुक्त हुन सकेनन् । यस्तो सन्दर्भ समाजको हरेक आयाममा सजिलै देख्न सकिन्छ । यदि मानव समाज विभिन्न विपरीत स्वार्थका वर्गहरूमा र विभिन्न अहंकेन्द्रित समुदायहरूमा विभक्त हुँदैनथ्यो भने सायद हरेक नयाँ पुस्ता गुणात्मक रूपमै प्रगतिशील हुन पनि सक्थ्यो । तर, समाज त उत्पीडक र उत्पीडितमा विभक्त छ । यसको सोझो अर्थ हुन्छ नयाँ पुस्ता पनि उत्पीडित र उत्पीडकका रूपमा क्रियाशील छन् । उत्पीडकभित्रको नयाँ पुस्ताले उत्पीडनका नयाँ उपायहरू विकसित गर्दै जान्छ भने, उत्पीडित नयाँ पुस्ताले मुक्तिको उपाय नयाँ खोज्न थाल्छ । यही परस्पर विपरीत प्रक्रियाभित्र स्वाभाविक मानवीय पुस्तान्तर प्रगतिशीलता गायब हुँदै आएको छ र पुस्ता स्वयं विचारधारामा विभक्त हुन पुगेको छ । यसरी हरेक पुस्ता ठीक र बेठीक विचारको वाहक र साधक बन्ने ऐतिहासिक परिवेश हुनाले नयाँ पुस्ता गुणात्मक रूपमा स्वतः प्रगतिशील हुन सक्तैन । त्यसैले यो यथार्थ प्रमाणित हुन्छ, पुस्ता कुनै विचारधारा होइन बरु आजको हरेक पुस्ता विभिन्न विचारधारा र स्वार्थमा विभक्त खास उमेर समूहका मानिसको झुन्ड मात्र हो । यहाँ अर्को प्रश्न पनि उठ्छ, त्यसो भए गुणात्मक प्रगतिशीलता कहाँबाट जन्मिन्छ, के त्यो फगत संयोग मात्र हुन्छ ? दुनियाँभरि स्विकारिएकै विषय हो, गुणात्मक प्रगतिशीलता स्वाभाविक रूपमा पूर्ववत् मात्रात्मक प्रगतिशीलताकै उत्कर्ष हो, त्यो नियमबद्ध नै हुन्छ तर संयोगका रूपमा प्रकट हुन्छ । नियमबद्ध यसकारण कि, पूर्ववर्ती विचार र अनुभवबिना त्यो उत्पन्न हुनै सक्तैन । संयोग यसकारण कि, त्यसलाई सम्पन्न गर्ने व्यक्ति वा समूहको विषयप्रति निष्ठा समर्पण र प्रतिभाको जगमा मात्र प्रकट हुन पुग्छ । तसर्थ, नयाँ पुस्ता गुणात्मक रूपमै प्रगतिशील भूमिका खेल्ने हैसियतमा तब नै पुग्छ, जब उसले वैचारिक रूपमै आंशिक वा समग्र विषयमा नयाँ हतियारको निर्माण गर्छ ।यसप्रकार कुनै स्थानमा नयाँ उमेर समूहको मानिस पुग्दैमा त्यसमा गुणात्मक परिवर्तन आउँछ भनेर सोच्नु ठूलो विभ्रम हो । पितृसत्तात्मक वैचारिकी र संरचना निरन्तर कायम राख्दा नयाँ पुस्ताका बलात्कारी जन्मिरहेछन् । साम्राज्यवादी नीति रहेसम्म अमेरिकी राष्ट्रपतिमा फरक पुस्ताको व्यक्ति फेरिएर केही फरक पर्यो र ? उत्पीडित राष्ट्रहरूमाथि उत्पीडन यथावत् रह्यो । यी र यस्ता ऐतिहासिक घटनाक्रम र सिद्धान्तहरूको आलोकमा नेपालमा मुखरित हुन खोजेको राजनीतिमा पुस्ताको बहसलाई हेर्नैपर्ने हुन्छ । आज नेकपा (नेकपा) र नेपाली कांग्रेसमा उठ्न खोजेको पुस्ता बहसलाई पनि त्यही कोटीमा राखेर निरूपण गर्नुपर्ने हुन्छ । नेकपा (नेकपा) आफ्नो आन्दोलनकारी समयमा मूलतः युवाहरूले नै नेतृत्व गरेको पार्टी हो । नेपाली कांग्रेसको कुरा गर्दा पनि त्यस पार्टी इतिहासको युवा पुस्ताकै नेतृत्व अहिले बूढो भएको हो । यी दुवै पार्टीका बूढाहरूको पक्षमा मर्नमार्न तयार आजको युवा उमेर समूहका हजारौं लामबद्ध छन् । आफ्ना निम्ति मर्न तयार युवालाई उनीहरूले अन्ततः नेतृत्वमा ढिलोचाँडो लगिहाल्नेछन् किनभने आफ्नो बिँडो थाम्ने उत्तराधिकारी त चाहिन्छ नै । मध्ययुगको सामन्तले त त्यस्तो उत्तराधिकारी चाहन्थ्यो भने, आजका संसद्वादी नेताले नचाहने कुनै कारण छैन । त्यसकारण पुस्ताको बहस नयाँ पुस्ता अहिले कार्यकारी हुने कि अलि ढिलो हुने भन्नेमा केन्द्रित हुने हो भने त्यो असैद्धान्तिक मात्र होइन, लज्जास्पद सन्दर्भसमेत बन्नेछ ।आज जीवन्त व्यवहारमा नेकपा (नेकपा) र नेपाली कांग्रेसको प्रौढ र युवा पुस्ता के गरिरहेको छ ? के उनीहरू वैकल्पिक विचार निर्माणका निम्ति काम गरिरहेका छन् ? नेपाली कांग्रेसका प्रखर नयाँ पुस्ता मानिने विश्वप्रकाश शर्मा र गगन थापाको नयाँ वैचारिकी के हो ? भाषणको आकर्षक शैलीलाई वैचारिकी मान्न त विश्वेश्वरप्रसाद कोइरालाको क्यान्सरले सुकेको बोलीलाई अनाकर्षक मान्नुपर्ने हुन्छ । त्यसैले बोल्ने शैली वैचारिकी होइन । प्रजातान्त्रिक समाजवादको पुरानो लक्ष्य त भारतमै थला पर्यो, तब नेपालमा नयाँ के ? २०४७ पछि नेपाली कांग्रेसले लिएको अर्थनीति त पूरै असफल भयो, तब नयाँचाहिँ के ? नेकपा (नेकपा) का घनश्याम भुसालदेखि सरल सहयात्री पौडेलसम्म आजकै विश्व पुँजीवादअन्तर्गत संविधानलाई लागू गर्ने व्यवस्थित पार्टी खोजिरहेका छन्, के विश्व पुँजीवादले नेपालमा आवश्यक व्यवस्था लागू गर्न दिन्छ ? अनि संविधान बनाउँदा राखिएका भिन्न मतहरू कहिले र कसरी कार्यकारी हुन्छन् ? के कम्युनिस्टका नाममा पार्टीभित्र हुर्काइएको दलाल पुँजीपति वर्गले व्याख्याको भरमा राइँदाइँ गर्न छाड्छ ? पार्टीको बैठक बसिदिनुपर्यो भनेर रोईकराई धर्ना बस्नु नयाँ पुस्ताको वैचारिक काम हो, वास्तवमा नेकपा (नेकपा) र नेपाली कांग्रेसले आफ्नो घातक वैचारिकीमातहत युवा पुस्ता हुर्काइरहेछन् । त्यही वैचारिकीको लत लागेको नयाँ पुस्ताले जहाँ पुगे पनि गर्ने पुरानै काम हो । यदि नयाँ पुस्ताको सकारात्मक क्रमभंगमय तुजुक देखाउने हो भने विचारधारात्मक कार्यदिशा, संगठन र प्रणालीमा हस्तक्षेप जरुरी छ । राजनीतिमा आज सबै क्षेत्रमा त्यस्तै हस्तक्षेप गर्ने नयाँ जमातको आवश्यकता छ ।"
"साथी घनश्याम, कुन बाटो ? मूलबाटो ?",राम कार्की पार्थ
लकडाउनमा मातृशिशु स्वास्थ्य : असर र रणनीति,रेजिना गुरुङसिर्जना शर्मागुरुङ र शर्मा गोल्डेन कम्युनिटीमा आबद्ध छन् ।
सम्बन्ध सुधार्न भारतको खोप कूटनीति,"नेपालको पनि अनुरोधकोभिड१९ विरुद्धको खोप उत्पादन हुनासाथ पहिलो खेपमै उपलब्ध गराउन नेपालले पनि अनुरोध गरेको छ । दिल्लीस्थित दूतावास स्रोतका अनुसार त्यस्तो अनुरोध अनौपचारिक रूपमा गरिएको हो । नेपालका तर्फबाट पनि अनौपचारिक रूपमा अनुरोध भइसकेको छ, दूतावासका एक उच्च अधिकारीले भने । तर, उनले कुन तहमा त्यस्तो अनुरोध भएको भन्नेचाहिँ खुलाएनन् । तर, नक्सा विवादका कारण दुई देशबीचको सम्बन्ध तनावपूर्ण रहेका बेला भारतले आफूले उत्पादन गरेको खोपका लागि नेपाललाई प्राथमिकतामा राख्ला भन्नेमा अझै पनि संशय रहेको देखिन्छ । तर, दूतावासका अधिकारीहरू पछिल्लो समय दुई देशबीच संवाद सुरु भइसकेको अवस्थामा भारतले नेपाललाई पहिलो खेपमै खोप उपलब्ध गराउने विश्वास व्यक्त गर्छन् । साथै, उनीहरू नक्साका कारण दुई देशबीच अविश्वास चुलिएका बेलासमेत विगतमा औषधिलगायत अत्यावश्यक स्वास्थ्य सामग्री सहयोग गरेकाले पनि विश्वस्त देखिन्छन् । हुन पनि तनावकै बीच पनि भारतले नेपाल सरकार र नेपाली सेनालाई विभिन्न खेपमा गरी अत्यावश्यक औषधि र स्वास्थ्य सामग्री एवं उपकरणहरू सहयोग गरेको थियो । त्यसो त भारतीय विदेश सचिव श्रृंगलाले पनि खोपको उत्पादन भएको खण्डमा भारतले आफ्ना निकट छिमेकी, मित्र, साझेदार र अन्य मुलुकलाई प्राथमिकता दिने बताएका थिए ।प्रधानमन्त्री केपी शर्मा ओली र भारतीय समकक्षी नरेन्द्र मोदीबीच अगस्ट १५ मा भएको टेलिफोन कुराकानीमा पनि कोभिड१९ विरुद्धको खोपको प्रसंग उठेको थियो । कुराकानीमा ओलीले मोदीलाई भारतको स्वतन्त्रता दिवसको शुभकामना दिँदै भारतमा भइरहेको कोभिड१९ विरुद्धको खोपले चाँडै सफलता पाउने विश्वास व्यक्त गरेका थिए । दुई देशका प्रधानमन्त्रीबीचको उक्त वार्ताले सीमा विवादका कारण चार महिनादेखि कायम संवादहीनताको अवस्था तोडिएको थियो ।"
नाभाल्नीलाई उपचारका लागि जर्मनी पुर्याइयो,मस्कोबर्लिन (एजेन्सी) गम्भीर अवस्थामा रहेका रुसी विपक्षी नेता एलेक्सी नाभाल्नीलाई उपचारका लागि साइबेरियाबाट जर्मनी पुर्याइएको छ ।हाल अचेत अवस्थामा रहेका उनले पिएको चियामा विष घोलिएको उनका समर्थकहरूको आशंका छ । उनको स्वास्थ्य अवस्था गम्भीर रहेको समाचार सार्वजनिक भएसँगै जर्मन चान्सलर एंगेला मर्केलले नाभाल्नीलाई आवश्यक पर्ने हरेक सहयोग गर्न जर्मनी तयार रहेको बताएकी थिइन् ।ओम्स्कमा नाभाल्नीको उपचारमा संलग्न चिकित्सकहरूले अन्यत्र लैजानका लागि अनुमति दिएका थिइनन् । तर पछि नाभाल्नीको अवस्था स्थिर रहेको बताएसँगै उनकी पत्नी युलियासहितको टोलीले उनलाई जर्मनीको बर्लिन पुर्याएको हो । नाभाल्नीको उपचारमा संलग्न प्रमुख चिकित्सकले उनलाई आफूहरूले हवाई यात्राका लागि सिफारिस नगर्ने बताएका थिए । तर उनकी पत्नीले जर्मनीस्थित अस्पतालमा लग्नुपर्नेमा जोड दिएपछि उडान अनुमति दिइएको बताइएको छ । उनको उडानको खर्च जर्मनीको गैरसरकारी संस्था सिनेमा फर पिसले व्यहोरेको बीबीसीले जनाएको छ ।
कोरोना भाइरस दुई वर्षभित्रमा अन्त्य हुन सक्छ,"कोरियामा देशव्यापी निषेधाज्ञाकोभिड१९ को संक्रमण फेरि बढ्न थालेपछि दक्षिण कोरियामा देशव्यापी निषेधाज्ञा जारी गरिएको छ । समूहमा भेला हुन तथा रात्रिकालीन गतिविधिमा रोक लगाइएको छ भने चर्च, खेलकुद तथा अन्य व्यापारिक केन्द्रलगायत बन्द गरिएका छन् । स्वास्थ्यमन्त्री पार्क नेउङ हुले शनिबारदेखि यस्ता गतिविधिमा देशभरि नै रोक लगाइएको जनाएका छन् । दक्षिण कोरियामा शनिबार थप ३ सय ३२ जनामा कोभिड१९ को संक्रमण देखिएको उनले जनाए । करिब ५ महिनायता एकै दिन संक्रमण पुष्टि भएको यो ठूलो संख्या हो ।"
खाली हुन थाले सटर,"कोभिड१९ को संक्रमण बढेसँगै व्यापारिक केन्द्र बुटवलका मुख्य व्यापारिक केन्द्रमा व्यवसाय बन्द हुने क्रम बढेको छ । सरकारको पहिलो चरणको लकडाउनमै बन्द भएका पसल खुल्ने अवस्था नभएपछि कारोबार ठप्प भएको छ । दैनिक करोडौं कारोबार हुने यहाँका व्यापारिक केन्द्र र चोक चैतदेखि नै प्रायः बन्द छन् । असार र साउनमा केही पसल खुले पनि पुनः बन्द भएपछि व्यापारीले धमाधम पसल बन्द गर्दै सटर र फ्ल्याट खाली गर्न थालेका हुन् । अर्घाखाँचीको पणेनाका रामनाथ पोखरेलले बुटवलको राम मन्दिर लाइनमा ११ वर्ष फेन्सी पसल चलाए । व्यवसाय राम्रै थियो । बैंकबाट ऋण लिएर कारोबार गरिरहेका उनले पछिल्लो पटक चीनबाट ल्याएर कपडा र स्टेसनरी सामग्री बिक्री गर्न थालेका थिए । तर अहिले ठप्प छ । न बैंकको ब्याज तिर्न सकेका छन्, न सटर भाडा । पहिलाकै व्यवसाय नछोड्नुपर्ने रहेछ, उनले भने, चीनबाट सामान ल्याउन थालेको ६ महिनामै त्यहाँ कोरोना देखियो, त्यसपछि यता कोरोना आएपछि व्यवसाय ठप्प । अहिले दैनिक खर्च चलाउन र सटर एवं गोदाम भाडा तिर्न सक्ने अवस्था नभएपछि साउन अन्तिम सातादेखि सटर बन्द गरेर गोदाम मात्र राखेको उनले बताए । उनले सटरको मात्र मासिक ५१ हजार भाडा तिर्थे ।बुटवलका राम मन्दिर लाइन, अमरपथ र संगमपथ होलसेल व्यापारको केन्द्र हो । किराना, फेन्सी, काँचो कपडा, शृंगारदेखि धागो, जुत्ता चप्पलसम्मको थोक व्यापार यहाँबाट हुन्छ । यी तीनवटै पथमा व्यवसायीले सटर पाउन न्यूनतम ५ देखि १५ लाखसम्म सलामी तिर्नुपर्छ । राम मन्दिर, दुर्गा मन्दिर, संगमपथ, अमरपथलगायत क्षेत्रमा एक व्यवसायीले पसल छोड्दा सलामी रकम लिने चलन छ । सटर सञ्चालकले त्यो सटर छाड्दा प्राप्त गर्ने रकम सलामी हो । सुनचाँदी व्यवसायको कारोबार हुने अमरपथमा एउटै सटरको ४० लाख रुपैयाँसम्म सलामी को मात्र कारोबार हुन्थ्यो । त्योबाहेक घरबेटीलाई मासिक भाडा छँदै छ । तर अहिले तिनै क्षेत्रका लाखौं सलामी तिर्ने गरेका सटरसमेत धमाधम खाली हुन थालेका छन् । खाली सटरमा चासो नै जान छाडेपछि घरधनीले खाली भएको सूचना टाँस्नुपर्ने अवस्था आएको छ । अमरपथका रामप्रसाद श्रेष्ठको घरको माथिल्लो तला वैशाखदेखि नै खाली छ । मिलन चोकका युवाले कपडा पसल गर्दै आएका थिए । लकडाउनले मासिक ५५ हजार रुपैयाँ भाडा तिर्न नसकेपछि वैशाख अन्तिम साता उनले घर नै खाली गरिदिए । त्यही फ्ल्याटमा अहिलेसम्म अन्य व्यवसायी आएका छैनन् । पहिला त्यही ठाउँ दिलाइदिनुपर्यो भन्दै सोर्स र दबाब आउँथ्यो, घरधनी श्रेष्ठले भने, अहिले खाली छ भनेर बोर्ड राख्दा पनि कोही आउँदैनन् । पहिला सलामी तिरेर किनबेच भएका सटर खाली हुँदा अहिले खोज्नै छोडेको उनले बताए । अमरपथ सुनचाँदी व्यवसायको केन्द्र पनि हो । कोरोना महामारीमै सुनको मूल्य पनि बढेपछि त्यस्ता व्यवसायी पनि मारमा परेका छन् । त्यसले पनि सटर खाली हुने क्रम बढेको छ ।कालिकानगर क्षेत्र अटो व्यवसायीको क्षेत्र हो । सिद्धार्थ राजमार्गको दुई किनार रहेको कालिकानगरमा पनि प्रायः घर र सटर अहिले खाली भएका छन् । धेरै घरमा अहिले पसल बिक्रीमा, कार्यालय तथा कोठा भाडामा, फ्ल्याट, सटर भाडामा, गोदाम भाडामा लेखेका बोर्ड बाक्लै टाँगिएका छन् । चौराहदेखि योगीकुटीसम्मको कालिकानगरमा अहिले झन्डै दुई दर्जन घर र सटरमा खाली लेखिएका बोर्ड र ब्यानर छन् । २२२३ वर्षको अन्तरालमा अहिले पहिलोपटक धेरै समय सटर खाली रहेको कालिकानगरका जितबहादुर थापा मगरको भनाइ छ । गुल्मीको भार्सेबाट बसाइँ सरेर आएपछि उनले बनाएको घरका सटर २०५६ सालदेखि नियमित भाडामै थिए । खाली भए पनि धेरै दिन रहँदैनथ्यो । अहिले त यो कोरानाले होला कोही आएनन्, ७६ वर्षीय उनले भने, भाडाले घर खर्च चलेको थियो, अब के खाने भन्ने भइसक्यो । मासिक ४० हजार भाडा आउने गरेकामा अहिले दुवै सटर खाली भएपछि ३० हजारमा दिन खोज्दा पनि नआएको उनको गुनासो छ । उनको सटरमा पहिला टायर पसल र पछिल्लो समय गाडीका पार्ट्सपुर्जा पसल थियो । उनका सटर जेठ १५ देखि खाली छन् ।होटल र रेस्टुरेन्ट व्यवसाय रहेको कालिकानगरका भित्री सडकमा पनि सटर खाली हुन थालेका छन् । बुटवल व्यावसायिक क्षेत्र भएकाले सटर र घर भाडा चर्को पनि छ । प्रदेशको अस्थायी राजधानी तोकिएपछि पनि व्यवसायीले एकाएक भाडा बढाएका थिए । अहिले त्यसको मार व्यवसायी र घरधनी दुवैतर्फ परेको रूपन्देही घर भाडा व्यवसायी संघका अध्यक्ष खगेन्द्र पौडेलले बताए । कोरोना महामारी छ भन्ने जान्दाजान्दै पनि केही घरधनीले भाडा तिर्न दबाब दिन थालेपछि व्यवसायीले पसल नै बन्द गर्न थालेका हुन्, उनले भने, २० देखि २५ प्रतिशत व्यवसायीले भाडाकै दबाबले सटर छोड्नुपर्ने अवस्था आएको जानकारी गराएका छन् । घर, फ्ल्याट र कोठा पनि खाली हुने क्रम तीव्र चलेको उनले बताए । दुर्गा मन्दिर लाइनका आदित्य शाक्यको तीनतले घर तीन महिनादेखि नै खाली छ । पहिला पुरानो घर थियो । भत्काएर नयाँ बनाउने क्रममा पहिला बसेका व्यवसायीले आफैंलाई भाडामा दिने सर्त गराएर पसल अन्यत्र सारेका थिए । तर अहिले तीन महिनादेखि नै उनलाई आउन आग्रह गर्दा पनि आउन नखोजेको उनले सुनाए । घर नयाँ बनाएँ, पहिलाकै पसलेलाई आऊ भन्दा अहिले आउन मान्दैनन्, उनले भने, पहिला उनलाई नसोधी अर्कोलाई नदिने भनेर कागज गरियो, अहिले न उनी आउँछन्, न अरू नै । झन्डै २ करोड खर्चेर बनाएको घरमा अहिले कोही भाडामा बस्न नआउँदा समस्यामा परेको उनको भनाइ छ । बुटवल क्षेत्रमा मासिक तीन लाख रुपैयाँसम्म भाडाका सटर छन् । साथै झन्डै एक दर्जन ठूला व्यावसायिक कम्प्लेक्स छन् । त्यस्ता भवनमा पनि सटर खाली हुने क्रम बढेको छ । बैंक तथा वित्तीय संस्था, बिमा कम्पनीले भाडामा प्रयोग गरेका भवनबाहेक अन्य हरेक क्षेत्रमा घर भाडाकै कारण व्यवसाय छोड्ने क्रम बढ्दै गएको संघका अध्यक्ष पौडेलले बताए ।"
निर्माण व्यवसायीले फिर्ता मागे धरौटी,"निर्माण व्यवसायीले कोभिड १९ को कारण पयाप्त नगद नहुँदा निर्माणका काम रोकिएको बताएका छन् । लकडाउनपछि काममा प्रगति नभए पनि दसैंपछि कामको चाप बढ्ने भन्दै व्यवसायीले नगद प्रवाहमा सहजता मिलाइदिन सरकारसँग आग्रह गरेका छन् ।नगद प्रवाहमा समस्या छ, यही अवस्था रहिरहे निर्माणको काम अघि बढ्दैन, नेपाल निर्माण व्यवसायी महासंघका अध्यक्ष रवि सिंहले भने, चैतदेखि राम्रोसँग काम गर्न पाएका छैनौं, जसले गर्दा लागत बढेर गएको छ । काम गर्नलाई पैसा चाहिए पनि नहुँदा समस्या भएको उनले सुनाए ।सरकारसँग आफूहरूले अनुदान नमागेको उनले बताए । ठेक्काको धरौटीबापत सरकारले राखेको ५ प्रतिशत रकम फिर्ता दिए मात्र हुने उनको भनाइ छ । उनका अनुसार बैंकमा निर्माण क्षेत्रको ३ खर्ब ४१ अर्ब रुपैयाँ ऋण छ । बढीमा २० प्रतिशत सहुलियत ब्याजमा दुई वर्षमा तिर्ने गरी फन्डको व्यवस्था गरिदिनुपर्ने व्यवसायीको माग छ । सरकारले आफ्नो खातामा व्यवसायीबाट नगद कट्टा गरेको ५ प्रतिशत रकम राखेको हुन्छ, सिंहले भने, जुन रकम सरकारले पनि चलाएको हुँदैन, हामीले पनि चलाउन पाएका छैनौं । उक्त रकम निर्माण व्यवसायीलाई दिनुपर्ने आफूहरूको माग रहेको बताए । यसका लागि धरौटी बराबरको बैंक ग्यारेन्टी हामी दिन्छौं, यसमा सरकार पनि सुरक्षित हुन्छ, उनले भने, जति निर्माण व्यवसायीले काम गरेर धरौटी रकम बाँकी छ, त्यो हामीलाई नगद प्रवाह मिलाउन फिर्ता गरिदिनुपर्यो । यस्तो रकम २५ अर्ब रुपैयाँभन्दा बढी रहेको उनले जानकारी दिए । माघ, फागुनदेखि निर्माण सामग्रीको भुक्तानी दिन नसकिएको व्यवसायीले गुनासो गरे । बिल बनाउन नसक्दा निर्माण सामग्री निर्माणस्थलमै छन् । काम गर्न पनि सकिएको छैन, सिंहले भने, रकम नहुँदा कामदारलाई ज्याला पनि पूरै दिन सकिएन । अहिले निर्माणस्थलमा कामदार छैनन् । केहीकेही आयोजनामा मात्र सीमित कामदार छन् । उनीहरूलाई फेरि बोलाएर काममा लगाउनुपर्ने हुन्छ । घरबाट ल्याउनेदेखि बासस्थान बनाउनेसम्मका काममा नयाँ खर्च हुन्छ । यसका लागि पनि रकम चाहिन्छ, सिंहले भने, त्यसैले काम सुरु गर्न हामीलाई ६५ अर्ब रुपैयाँ चाहिन्छ । सरकारले धरौटी रकम दिए अर्थतन्त्र पनि चलायमान हुने व्यवसायीको भनाइ छ । अन्यथा सिजन सुरु भए पनि काममा जान नसकिने उनले बताए । दसैंअघि कोभिडसँगै कसरी काम गर्ने र यसमा लाग्ने लागतबारे निर्देशिका जारी गर्नुपर्ने निर्माण व्यवसायीको माग छ । सरकारी र गैरसरकारी गरी ८ खर्ब रुपैयाँका ५ हजार आयोजना चालु अवस्थामा छन् । जसमा म्याद थपसहित रुग्ण ठेक्का २७ सय पुगेका छन् । तिनको रकम २ खर्ब रुपैयाँभन्दा बढी छ । म्याद थपपछि करिब ५ सय ठेक्काको निर्माण सम्पन्न भइसकेको सिंहको दाबी छ । अहिले निर्माणको काम ठप्पप्रायः छ । बर्खापछि गर्नुपर्ने सडक कालोपत्र र भवन निर्माणको काम असोज पहिलो साताबाट सुरु हुनेछ । निर्माणका सबै काम भने मंसिरबाट मात्र सुरु हुने अध्यक्ष सिंहले बताए । रुग्ण ठेक्काको काम कोरोनाले गर्दा सक्न नसकिएकाले त्यसका लागि थप एक वर्ष समय दिनुपर्ने उनको भनाइ छ । गत फागुन १५ बाट एक वर्षका लागि रुग्ण ठेक्काको म्याद थपिएको थियो । सरकारले लकडाउनले गर्दा काम नभएको भन्दै ६ महिना समय थप गरिसकेको छ । सबै आयोजनामा गरेर करिब १५ लाखले रोजगारी पाएका छन् । अहिले कोरोनाले गर्दा प्रायः सबै बेरोजगार छन् । सबैभन्दा बढी ठेक्का सडक र पुलका छन् । धरौटी फिर्ता गर्ने कुरामा सरकार सकारात्मक देखिएको सिंहले बताए । खरिद नियमावली संशोधन गरेर भए पनि धरौटी रकम फिर्ता दिन सरकार तयार छ, उनले भने । सरकारले निर्माण व्यवसायीकै पक्षमा खरिद नियमावली यसअघि पटकपटक संशोधन गर्दै आएको छ । यता सडक विभागका महानिर्देशक केशवकुमार शर्मा व्यवसायीका माग जायज रहेको बताउँछन् । संकटका बेला बजारमा पैसा छैन, त्यही भएर धरौटी राखिएको रकम उपयोग गर्न पाउनुपर्ने माग व्यवसायीले राखेका हुन्, उनले भने, उनीहरूले बैंक ग्यारेन्टी दिए हामीलाई धरौटी फिर्ता गर्न समस्या छैन । निर्माण व्यवसायीका मागबारे भौतिक पूर्वाधार तथा यातायात मन्त्रालयमा छलफल भइरहेको उनले जानकारी दिए । विभागका उपमहानिर्देशक एवं प्रवक्ता शिवहरि सापकोटाले रुग्ण ठेक्काका लागि थपिएको ६ महिनामा काम नभए नियमअनुसार कारबाही हुने दाबी गरे ।"
१० वर्षदेखि अलपत्र पुल पुनर्निर्माण सुरु,"प्राविधिक त्रुटिका कारण १० वर्षदेखि रोकिएको रूपन्देहीको मणिग्राममोतीपुर जोड्ने पुलको निर्माण सुरु भएको छ । पुलको वैकल्पिक डिजाइन स्वीकृत भएसँगै निर्माण अघि बढेको हो । वयल फाउन्डेसन (कुवाजस्तो) को सट्टा पाइल फाउन्डेसन बनाउने गरी पुल निर्माण थालिएको डिभिजन सडक कार्यालय बुटवलका साइट इन्जिनियर दुर्गा गौतमले बताए । पाइल फाउन्डेसन निर्माण गर्दा यसअघि निर्माण भएका वयल फाउन्डेसनको सपोटमा तयार हुनेछ, उनले भने, जुन किला गाडेर तयार पारिनेछ ।बुद्ध मावली र लुम्बिनी जोड्ने बुद्ध परिक्रमा क्षेत्रमा पर्ने गोरकट्टास्थित तिनाउ नदीमा २५ असार ०६७ मा पुल निर्माणको सम्झौता भएको थियो । ६ वटा फाउन्डेसन रहने गरी डिजाइन गरिएको पुलको तीनवटा फाउन्डेसन र दुई स्ल्याप भने उतिबेलै ढलान भएका थिए । तीनवटामा चट्टान परेका कारण निर्माणको काम रोकिएको थियो । १० करोड ३७ लाख ९५ हजार रुपैयाँमा काठमाडौंको एलिट कन्स्ट्रक्सनले ठेक्का पाएको थियो । जसमा २४ पुस ०६९ मा सक्ने सम्झौता थियो । डिभिजन सडक कार्यालय बुटवलका अनुसार पुल वयल फाउन्डेसन डिजाइनमा स्वीकृत भएको थियो । जसमा १७ मिटरभित्र फाउन्डेसन हुनुपर्थ्यो । कडा चट्टान परेपछि फाउन्डेसन १० मिटर तल गएन । चट्टान फोर्न पटकपटक ब्लास्टिङ गरियो । तर फोर्न सकिएन । यसपछि पुल निर्माण रोकिएको थियो । सडक विभागको पुल महाशाखाले समेत पुलका विभिन्न चरणमा अध्ययन गरेको थियो । गत वर्ष पुल्चोक इन्जिनियर कलेजले समेत पुलको अध्ययन गरी वैकल्पिक डिजाइन दिएको थियो । तर, उक्त डिजाइन महँगो भएपछि पुल महाशाखाले नै वैकल्पिक डिजाइन तयार गरी काम थालेको डिभिजन सडक कार्यालय बुटवलका प्रमुख मेघराज मरासिनीले बताए । पाइल डिजाइनबाट फाउन्डेसन थप गर्दा केही रकम बढ्ने छ । यद्यपि, १७ मिटर तल धसाउनुपर्ने फाउन्डेसन १० मिटर मात्र पुगेकाले उक्त रकम घटाएर समायोजन गर्ने उनले जानकारी दिए । पुल निर्माण भएपछि बुद्ध परिक्रमा क्षेत्रमा पर्यटक बस चल्नेछन् । लुम्बिनी आएका पर्यटक तिलोत्तमा हुँदै सीधै बुद्ध मावली देवदह आउजाउ गर्न सक्नेछन् । मोतीपुर, शुद्धोधनबाट तिलोत्तमा आउने दूरी घट्नेछ ।"
सेयर कारोबारको भुक्तानी विद्युतीय माध्यमबाट मात्र,"काठमाडौं (कास) सेयर बजारमा नगद कारोबार गर्न नपाइने भएको छ । नियामक निकाय नेपाल धितोपत्र बोर्डको निर्देशन भन्दै ब्रोकरहरूको छातासंगठन स्टक ब्रोकर्स एसोसिएसनले अनिवार्य रुपमा विद्युतीय माध्यमबाट मात्र सेयर कारोबारमा भुक्तानी गर्न आग्रह गरेको छ । व्यवसायी र लगानीकर्ताबीच हुने कारोबारको रकम लेनदेन विद्युतीय माध्यमबाट मात्र गर्न भनिएकाले अब उप्रान्त धितोपत्र दलाल व्यवसायीहरूले विद्युतीय माध्यमबाहेकबाट भुक्तानी लिन नसक्ने अवस्था रहेको प्रस्ट पार्न चाहन्छौं, संघले जारी गरेको विज्ञप्तिमा भनिएको छ । धितोपत्र खरिद गर्न चाहने लगानीकर्ताले अनलाइन बैंकिङ, कनेक्ट आईपीएसलगायत इन्टरनेट तथा विद्युतीय भुक्तानी प्रणालीहरूमा आबद्ध हुन पनि संघले भनेको छ । व्यवसायीले आईपीएसमार्फत बिक्री रकम हस्तान्तरण गर्दा कतिपय ग्राहकले आफ्नो बैंक खाताको विवरण अद्यावधिक नगराएका कारण रकम भुक्तानी गर्न सदस्यलाई असहज भएको तथा भुक्तानी पठाएको रकम फिर्ता हुने गरेको अवस्था विद्यमान छ, विज्ञप्तिमा उल्लेख छ । सेयर बिक्री गर्ने लगानीकर्ताले आईपीएस प्रणालीबाट समयमै भुक्तानी लिन बिक्री गर्नुपूर्व कारोबार गर्ने दलाल व्यवसायीलाई आफूले रकम लिन चाहेको बैंक खाताको विवरण (बैंकको नाम, शाखाको ठेगाना, खाता नम्बर) गल्ती नहुने गरी इमेल, भाइबरजस्ता विद्युतीय माध्यमबाट अद्यावधिक गराउन संघले आग्रह गरेको छ ।"
बैंकका कर्मचारीमा कोरोना संक्रमण बढ्यो,"कोभिड१९ को जोखिम बढेसँगै बैंक तथा वित्तीय संस्थाका कर्मचारी संक्रमण हुने क्रम बढेको छ । यही क्रममा शनिबारसम्म प्राइम कमर्सियल बैंकका मुख्य कार्यालयमा कार्यरत डेढ दर्जन कर्मचारीमा कारोना संक्रमण पुष्टि भइसकेको छ । केही कर्मचारीको परीक्षणको रिपोर्ट आउन बाँकी रहेकाले संक्रमित संख्या अझै बढ्न सक्ने अनुमान छ । कोरोनाबाट अरू धेरै बैंक तथा वित्तीय संस्थाका कर्मचारी पनि संक्रमित भएका छन् । हालसम्म १५ देखि २० जना कर्मचारीको रिपोर्ट पोजिटिभ आएको होला, प्राइम बैंकका महाप्रबन्धक सञ्जीव मानन्धरले भने, केही कर्मचारीको परीक्षण हुन र केहीको रिपोर्ट आउन बाँकी छ । निषेधाज्ञा सुरु हुनुअघि (गतआइतबार) देखि नै बैंकको मुख्य कार्यालय बन्द छ । यो अवधिमा पटकपटक कार्यालय डिसइन्फेक्टेड गरिएको र सबै कर्मचारीको रिपोर्ट आएपछि कार्यालय सञ्चालनबारे निर्णय गरिने उनले बताए । बैंकका कर्पोरेट विभागमा कार्यरत बहुसंख्यक कर्मचारी संक्रमित भएको स्रोतले बताएको छ । शनिबारसम्म सो बैंकको मुख्य कार्यालयको १८ जना कर्मचारीको रिपोर्ट पोजिटिभ आएको छ, स्रोतले भन्यो, तीमध्ये उच्च तहका कर्मचारी धेरै छन् । संक्रमण देखिएका र उनीहरूको सम्पर्कमा आएका कर्मचारी अहिले होटलमा आइसोलेसनमा छन् । यसैबीच, सनराइज बैंकको गोंगबु शाखाका ६ जना कर्मचारीको स्वास्थ्य रिपोर्टमा कोभिड१९ पोजिटिभ देखिएको छ । सो शाखामा १० जना कर्मचारी कार्यरत थिए । तीमध्ये ६ जनाको रिपोर्ट पोजिटिभ आएको हो । नेपाल इन्भेस्टमेन्ट बैंकको थापाथली शाखाका ६ जना कर्मचारी पनि कोरोनाबाट संक्रमित भएका छन् । मुख्य कार्यालयका दुई कर्मचारीमा कोरोना देखिएपछि एभरेस्ट बैंकले पनि दुई दिन मुख्य कार्यालय बन्द गरेको थियो । यी त केही उदाहरण मात्र हुन् । हालसम्म राष्ट्र बैंक, नेपाल बैंक, राष्ट्रिय वाणिज्य बैंक, कृषि विकास बैंकसहित ग्लोबल आईएमई, एनएमबी, एभरेस्ट, सानिमा, एनआईसी एसिया, सिभिल, नेपाल एसबीआईलगायत झन्डै दुई दर्जन वाणिज्य बैंकका कर्मचारी संक्रमित भइसकेका छन् । सुरुका दिनमा उपत्यकाबाहिरका शाखामा कार्यरत कर्मचारीमा संक्रमण देखिएको थियो । पछिल्ला दिनमा काठमाडौं उपत्यकाका शाखा र तीनका पनि मुख्य कार्यालयमा कार्यरत कर्मचारी संक्रमित हुने क्रम उच्च छ । त्यसो त राष्ट्र बैंकका गभर्नर महाप्रसाद अधिकारी पनि केही दिनको सेल्फ आइसोलेसन मा बसिसकेका छन् । आफ्नो सम्पर्कमा रहेका कर्मचारीमा कोरोना पोजिभिट आएपछि गभर्नर अधिकारी घरबाटै काम गर्ने गरी आइसोलेसनमा बसेका थिए । राष्ट्र बैंकको मुख्य कार्यलयमै सुपरिवेक्षण र मुद्रा विभागमा कार्यरक कर्मचारीमा संक्रमण देखिएको छ । पछिल्ला दिनमा बैंकका कर्मचारीमा कोरोनाको जोखिम बढेकाले उच्च सतर्कता अपनाउनुपरेको बैंकर्स संघले जनाएको छ । ग्राहकसँग बैंकका कर्मचारीको प्रत्यक्ष सम्पर्क हुन्छ, यसकारण जोखिम उच्च हुन्छ, बैंकर्स संघका अध्यक्ष भुवन दाहालले भने, आधारभूत सेवा पनि दिनुपर्नेछ, सतर्क पनि हुनुपर्नेछ । संक्रमित कर्मचारी संख्या बढेपछि कसरी सुरक्षित हुने, केकस्ता समाधानका उपाय अपनाउने भन्ने विषयमा संघको पहलमा स्वास्थ्य विज्ञहरूसँग छलफल गर्दै आएको उनले बताए । संक्रमित कर्मचारीलाई उपचार गर्न अस्पताल र आइसोलेसनमा राख्न होटलका लागि संघले सहजीकरण गरिरहेको छ, उनले भने, केही साता पहिलेसम्म संघले केन्द्रका कर्मचारीका लागि मात्र सहजीकरण गरिएकोमा अहिले प्रदेशस्तरमा पनि गर्दै आएका छौं । मुलुकभर संक्रमित संख्या बढेपछि बैंकका कर्मचारीमा पनि जोखिम बढेको राष्ट्र बैंक नियमन विभाग प्रमुख देवकुमार ढकालले बताए । सबैतिर जोखिम बढेको बेला बैंकका कर्मचारी मात्र अछुतो रहने भन्ने हुँदैन, उनले भने, सर्वसाधारणसँग बैंकका कर्मचारीको धेरै सम्पर्क हुन्छ । यस्तो अवस्थामा उच्च सुरक्षा सतर्कताका साथ काम गर्नुको विकल्प नभएको उनको भनाइ छ । कोभिड१९ बाट संक्रमित कर्मचारीलाई आइसोलेसनमा बस्दा लाग्ने सम्पूर्ण खर्च सम्बन्धित बैंक तथा वित्तीय संस्थाले बेहोर्नुपर्ने व्यवस्था छ । राष्ट्र बैंकले गत साता उक्त निर्देशन दिएको हो । कोभिड१९ बाट संक्रमित कर्मचारीलाई तुरुन्त व्यवस्थित रूपमा घर, अस्पताल वा होटलमा आइसोलेसनमा सुरक्षित राख्न आवश्यक व्यवस्था गर्ने र त्यसको सम्पूर्ण खर्च बैंक तथा वित्तीय संस्थाले बेहोर्ने, निर्देशनमा भनिएको छ ।पछिल्लो समय बैंक तथा वित्तीय संस्थाका कर्मचारीमा संक्रमण देखिन थालेपछि राष्ट्र बैंकले उक्त निर्देशन दिएको हो । संक्रमितको सम्पर्कमा आएका वा कन्ट्याक्ट ट्रेसिङमा परेका कर्मचारीलाई आवश्यकताअनुसार घर वा होटलमा सुरक्षित रूपमा क्वारेन्टाइनमा राख्ने र सोको सम्पूर्ण खर्च पनि सम्बन्धित बैंक तथा वित्तीय संस्थाले बेहोर्न राष्ट्र बैंकले निर्देशन दिएको छ । कर्मचारीको पीसीआर परीक्षण गराउने र त्यसको सम्पूर्ण खर्च बैंकले बेहोर्ने, निर्देशनमा भनिएको छ । आइसोलेसनमा रहने कर्मचारीलाई सो अवधिमा तलबसहित अतिरिक्त बिदाको व्यवस्था गर्न पनि राष्ट्र बैंकले भनेको छ । क्वारेन्टाइनमा रहने कर्मचारीलाई सो अवधिमा वर्क फर्म होम को व्यवस्था गर्न र विद्युतीय कारोबारलाई प्रोत्साहन गर्न पनि निर्देशन दिएको छ । यस्तै, अत्यावश्यक बैंकिङ सेवाजस्तै क्लियरिङ, ट्रेजरीलगायत निरन्तर चलाउन कन्टिन्युटी प्लान (बीसीपी) बनाउन पनि राष्ट्र बैंकले निर्देशन दिएको छ । कुनै एक कार्यालयका कर्मचारीमा कोरोना पुष्टि भए सो कार्यालय सिल हुन्छ, त्यस्ता अवस्थामा त्यहाँबाट सञ्चालित अत्यावश्यक सेवा नरोकियोस् भन्न बीसीपी बनाउन निर्देशन दिइएको छ । तर धेरै बैंकले त्यस्तो योजना बनाएका छैनन् ।"
धान गोड्ने बेला पनि छैन मल,"नुवाकोट (कास) यतिबेला धान खेतीका लागि आवश्यक रासायनिक मल हाहाकार भएको छ । मल अभाव भएपछि उब्जनी कम हुने चिन्ताले सताएको किसान बताउँछन् । खेती लगाए पनि युरिया मल नपाएको सूर्यगढी गाउँपालिका५ का दीपक थापाले गुनासो गरे । गोठेमलले मात्र धान फल्दैन, उनले भने । समयमा रासायनिक मल खरिद गर्न नपाएपछि यो पटक फसल कम उत्पादन हुने आशंकाले किसान निराश छन् । एक रोपनी धान खेतमा ४ किलो मल लाग्छ । गत वर्ष पनि जिल्लामा मकै र चैतेधानका लागि आवश्यक रासायनिक मल पाइएको थिएन । सिजनमा मल नहाले एक रोपनी जग्गामा लगाएको धान आधाले घट्ने थापाले बताए । जिल्लामा १४ हजार ५ सय ५० हेक्टर क्षेत्रफलमा धान लगाउने गरिएको छ । धान उत्पादन हुने क्षेत्र सूर्यगढी गाउँपालिकाको माछापोखरी, फेदीबेंसी, खानीगाउँ ढिकुरे, लब्धु, चौघडा, सिमारा, आँप्र, बाहुनबेंसी, सातबीसे, नौबीसे, रालुका, थप्रेक, समुद्रटार, शिखरबेंसी, राउतबेंसी, थानसिङ, कविलास, बेलकोट, मदानपुर, थानापति, चतुराले, खड्गभन्ज्याङ, चाउथे, कुमरीलगायत छन् । नुवाकोटमा एक सिजनमा कम्तीमा ९ हजार मेट्रिक टन रासायनिक मल आवश्यक पर्छ । कृषि सामग्री कम्पनी त्रिशूली र साल्ट ट्रेडिङले मल खरिद गरी वितरण गर्दै आएका छन् । यतिबेला धान गोडमेल गरी मल लगाउने समयमा नपाएपछि किसानमाझ मलको हाहाकार छ ।"
लकडाउनमा फेरिएको सीमान्त सहर,"कोरोना संक्रमण फैलिन थालेपछि यो पूर्वी सीमान्त सहरको पुरानो स्वरूप बदलिएको छ । एसिया उपक्षेत्रीय आर्थिक सहयोगसडक सञ्जाल परियोजना (एसएएसईसी) अन्तर्गत एसियाली विकास बैंक (एडीबी) को करिब डेढ अर्ब भारु ऋण सहयोगमा भारतले ६ लेन सडकसहित नेपालभारत सीमा छुट्याउने मेची नदीमा अर्को पुल थपेको छ ।काँकडभिट्टाको पुरानो स्वरूप बदलेको मितेरी पुल पुल निर्माणसँगै नेपालतर्फको करिब ५ सय मिटर पहुँचमार्ग (एप्रोच रोड) भारतले नै निर्माण गर्ने सम्झौता भएको थियो । जसअनुसार लकडाउनकै समयमा पुलदेखि काँकडभिट्टा बसपार्क क्षेत्रसम्म चार लेन सडक, ढलसँगै विद्युतीय पोल राख्ने काम सम्पन्न हुन लागेको छ । भौतिक पूर्वाधार निर्माणसँगै पहिला र अहिलेको काँकडभिट्टामा आकाशजमिनको फरक देखिएको छ, स्थानीय व्यवसायी बालकृष्ण थापाले भने । चैतमा लकडाउन सुरु भएपछि पुलसँगै सडक निर्माण तीव्र पारिएको थियो । कोरोना कहरका कारण यो नाकाबाट मान्छेको आवातजावत न्यून छ । सवारी आवागमन ठप्प छ । जसले निर्माणमा सहज भएको निर्माण कम्पनीले जनाएको छ । ०७३ सालमा तत्कालीन प्रधानमन्त्री शेरबहादुर देउवा र भारतीय समकक्षी नरेन्द्र मोदीले मेची नदीमा पुल निर्माणमा सम्झौता गरेका थिए । ०७४ फागुनबाट औपचारिक निर्माण सुरु भएको पुल आगामी माघमा पूर्ण रूपमा निर्माण सम्पन्न भई भारत सरकारलाई हस्तान्तरण गरिँदै छ । ६ सय ७५ मिटर लामो पुल ६ लेन चौडाको हुनेछ ।एसियन हाइवे निर्माण कम्पनीले गत माघदेखि नै यो क्षेत्रका पुराना भौतिक संरचना भत्काउन सुरु गरेको थियो । अहिले यहाँ पुराना संरचना केही पनि छैनन् । बिल्कुल नयाँ सहरजस्तो बनेको छ । पहुँचमार्ग निर्माणका क्रममा यताका करोडौं मूल्यका भौतिक पूर्वाधार भत्काउनुपरेको थियो । सडक मेची सुक्खा बन्दरगाहको स्वामित्वका दुई भवन, मेची भन्सारले हालै करिब ५० लाख खर्चिएर बनाएको आधुनिक चेकजाँच केन्द्रसँगै पूर्वी प्रवेशद्वार (गेट) समेत भत्काइएको थियो । सडकमै पर्ने मन्दिरसमेत भत्काउनुपर्ने भएपछि कम्पनीले अन्यत्रै नयाँ मन्दिरसमेत निर्माण गरिदिएको छ । इलाका प्रहरी कार्यालय परिसरको केही जमिनसमेत सडकमा गाभिएको छ । सडक आसपासका वर्षौं पुराना सय वटाभन्दा बढी रूख काँटिदा यो सीमान्त सहर उजाड बनेको थियो । तर चार लेनको कालोपत्रसहितका अत्याधुनिक सडकले उज्यालो थपेको स्थानीय बताउँछन् । सडक निर्माणकै क्रममा मेचीनगर६ मेचीडाँडाका करिब ४४ घरपरिवार विस्थापित हुन पुगेको र मन्त्रिपरिषद् बैठकबाट विस्थापित परिवारलाई क्षतिपूर्ति उपलब्ध गराइएको डिभिजन सडक कार्यालय दमकले जनाएको छ ।"
पौभाका ती दिग्गज,"६७ वर्षअघिदेखि चित्रकार प्रेममान शारीरिक रूपमा अस्वस्थ बन्दै गइरहेका थिए । श्वासप्रश्वासमा समस्या देखिएसँगै कहिले घर त कहिले अस्पतालका कोठामा रात बिताए । र पनि, उनका हातका औंलाहरू रोकिएनन् । रंग र कुचीमा खेल्ने उनका औंलाहरू अस्पतालको बेडमा पनि पेन्सिल रंग र कागजमा खेल्दै विभिन्न स्केचहरूमा रम्न थालेका थिए । जब रंगसँगै खेल्दाखेल्दै जीवनको रंग नै धुमिल हुँदै गएका थिए, तिनै भावहरूलाई फेरि उनी शब्दमा पोखिदिन्थे । जीवन र आशाबाट कहिल्यै नथाक्ने चलायमान र आफ्नै व्यक्तित्व पहिचानलाई खोज्ने अथक साधकका रूपमा प्रेममानलाई सम्झन्छन्, चित्रकार समुन्द्रमान सिंह । सिंहका लागि प्रेममान पौभा कलाका धरोहर र सिद्धहस्त चित्रकार मात्र होइनन्, उनलाई पौभा कलाको ज्ञान दिने गुरु, चित्रकलामा उत्प्रेरित गर्ने मार्गदर्शक र प्रेरक अभिभावक हुन् । सिंहले औपचारिक रूपमा पौभा कलाको ज्ञान प्रेममानबाट नै लिएका थिए । परिवारमा एक पुस्तापछि अर्को पुस्तामा मात्र हस्तान्तरण भएरहेको पौभा कलालाई चित्रकार मात्र नभएर अन्य समुदाय र जातिमा पुर्याउने श्रेय प्रेममानलाई नै दिन्छन् सिंह । औपचारिक कक्षा हुँदै सुरु भएको सिंहको पौभाकला सिकाइको यात्रा प्रेममानको मूल पुर्ख्यौली थलो काठमाडौंको भीमसेनस्थानमा रहेको घरमा पुगेको थियो । प्रेममानसँगको संगतमा सिंहले उनलाई नजिकबाट नियाल्ने मौका पाएका थिए । आफ्नो गुरुसँगै भएका कैयौं यादगार पलहरू उनको स्मरणमा ताजै छन् । सिंहले पहिलोपल्ट प्रेममानलाई भेट्दा उनी सानो सियोजस्तै ब्रसले गौतमबुद्धको जीवनीसँग सम्बन्धित मायादेवी, बुद्ध र बुद्ध हिँडेका सात पाइलाहरू कोर्दै थिए । प्रेममानले पहिलो भेटमा नै सिंहलाई सोधेका थिए,यो चित्र बनाउन कति समय लाग्यो होला ? उनले अकमकाउँदै ५६ महिना लाग्छ होला भनेका थिए । लगत्तै प्रेममानले तीन दिनमा उक्त चित्र बनाएको सुनाउँदा उनी अचम्मित भएको सुनाए । पौभा चित्रकला विधालाई आधुनिक चित्रकलाको दाँजोमा कठिन नै मानिन्छ । हिन्दु तथा बौद्धधर्म शास्त्रका विभिन्न धर्मशास्त्रका नियमहरू, देवदेवीका रूप, रंग, भावलाई नबिगारीकन चित्रमा उतार्नुपर्ने हुन्छ । यी यावत् पक्षहरूलाई ध्यानमा राख्दै छिटो, सरल र एउटै देवदेवीमा उत्कृष्ट भाव उतार्न सक्ने चित्रकारका रूपमा सिंह प्रेममानलाई सम्झन्छन् । सिंगल कम्पोजिसमा भावप्रदान चित्रहरू नै उहाँको मुख्य विशेषता हो, उनी भन्छन्, उहाँका मसिना थुप्रै देवीदेवता र वस्तुहरूभन्दा पनि एउटै वस्तुमा ल्याउने सम्पूर्णता, फेसियल एक्सप्रेसन, शरीरको अलंकार, ठूला चित्रहरूले पौभा विधामा नै नयाँ आयाम थप्ने काम गरेको छ । धर्तीमा एउटै नाम थुप्रै मानिसको हुन सक्छ । तर उसको गुण र काम भने फरक हुन सक्छ । मानिसले नाम होइन कामको पहिचानले अमर बन्न सक्छ भन्ने विचार प्रेममानमा रहेको सिंह स्मरण गर्छन् । कलामा कसैको दुरुस्त कपी गरेर पहिचान बनाउन सकिँदैन भन्ने मान्यता राख्ने प्रेममानले कलामा आफ्नै पहिचान स्थापित गरेको सिंह सुनाउँछन् । आफैं पनि कलालाई परम्परागत पक्षलाई नबिगारी आधुनिकतातर्फ लैजानुपर्छ भन्ने विचार बोक्ने प्रेममानले आफ्नै चेलाहरूलाई पनि आफ्नो शैलीको कपी नगरी आफ्नै सिर्जनात्मक कलातर्फ अभिप्रेरित गर्थे । कलालाई एउटा समूह, जात र समुदायभन्दा पनि राज्यको गहनाका रूपमा मूल्यको आस नगरी पुस्तान्तरण गर्नुपर्ने उनकै विचारलाई शिरोधार्य गर्दै आफू पौभा चित्रकारका रूपमा खडा हुन सकेको सिंह सुनाउँछन् ।पछिल्लो समय नाकमा अक्सिजन मास्कसहित हरेक दिन उनले कोरेका चित्रहरू अहिले स्युचाटारस्थित घरका कोठामा छन् । कैयौं चित्रहरू पूर्ण छन् भने कतिपय चित्रहरूमा केही थप्न या नौलौ शैली आउन बाँकी नै छ कि भन्ने आभास प्रेममानका छोरा किचामानलाई हुन्छ । कागजका कोरेका शब्द र चित्रका अनेक रंग र भावमा उनी आफ्नो पिता देखेको सुनाउँछन् । उनी पिताको कला कति वटा र कति भनेर मूल्यांकन गर्नै नसकिने बताउँछन् । जीवनका हरेक समयमा मैलै बुवालाई चुप लागेर बसैकै देखेको छैन । उहाँले जीवनका अन्तिम घडीका प्रत्येक समयलाई पनि कलामय र सिर्जनात्मक बनाएर जानुभो, उनी भन्छन् । जन्मपछि अन्तिम सत्य नै मृत्यु हो । मृत्यु नजिक आउँदा पनि गुरु प्रेममानले देखाएको ऊर्जाशील शक्ति र कलाप्रतिको मोहले सिर्जनामा अझै बल थपिएको सिंहको बुझाइ छ । प्रेममानको शरीर नरहे पनि पौभा कला रहेसम्म उनी अमर रहने सिंहको दाबी छ । उनको शैली र कलालाई अन्य पुस्तामा पुस्तान्तरण गर्ने उनले प्रण गरे ।"
कारण खोतल्दै सीबीआई,"बलिउड अभिनेता सुशान्तसिंह राजपुत गत जेठ ३२ गते मुम्बईको बान्द्रास्थित आफ्नै घरमा मृत अवस्थामा फेला परे । सुरुमा प्रहरीले उनले झुन्डिएर आत्महत्या गरेको बतायो । तर, निकै शालीन र भद्र यी अभिनेताको अपत्यारिलो अन्त्यले अनेक शंका उब्जाइदियो । खासगरी उनका फ्यानहरूले आत्महत्या गरेको स्विकारेनन् । घटनाको यथार्थ बाहिर आउनुपर्ने आवाजहरू घनीभूत हुँदै गए । सुरुमा चर्को विवाद र बहस भयो बलिउडभित्रको नातावाद र समूहवादले सुशान्त आत्महत्या गर्न बाध्य भए । करण जौहर, सलमान खानदेखि सञ्जयलीला भन्सालीसम्म यो प्रकरणमा मुछिए । आउटसाइडर भएकै कारण उनीहरूले सुशान्तलाई अपमान, निषेध र बहिष्कार गरेको आरोप लाग्यो । गाली बढ्दै गएपछि करणले सामाजिक सञ्जालबाट ब्रेक नै लिनुपर्यो । नातावादको बहसको हावा नेपालमा पनि आइपुग्यो । बलिउडमा खासगरी फिल्मी खानदान र लहरोप्रति घृणा र आक्रोशचाहिँ बढ्यो । भट्ट परिवारको सडक २ को ट्रेलरले युट्युबमा डिस्लाइकको रेकर्ड राख्नु ज्वलन्त प्रमाण हो । दुई महिना बितिसक्दा पनि सुशान्त मृत्यु प्रकरणको यथार्थचाहिँ बाहिर आउन सकेको छैन । जटिल र रहस्यमयी बन्दै छ । यो विषयलाई गिजोल्न टीआरपीका लागि अतिरञ्जित कन्टेन्ट पस्कन मरिहत्ते गर्ने भारतीय न्युज टेलिभिजन सबैभन्दा अगाडि छन् । भारतमा कोरोना संक्रमितको संख्या दैनिक ७० हजार नाघ्न थालेको छ, मृतकको संख्या नै दैनिक बढेको बढेकै छ । तर टेलिभिजनका प्राइम टाइम सोमा कोरोनाको व्यवस्थापनमा बीजेपी सरकार कहाँ चुक्यो भनेर जति प्रश्न गरिन्छ, त्योभन्दा ज्यादा सुशान्त मृत्यु प्रकरणसँग जोडिएर अनेक मिथ्या र अतिरञ्जित तर्कतथ्य पेस गरिन्छ । मुम्बई प्रहरी र बिहार प्रहरीको जुँगाको लडाइँ ले पनि अनुसन्धान प्रक्रियामा ढिलाइ भयो ।यसबीचमा जति पनि घटनाक्रम र तथ्यहरू बाहिर आए, यसले चाहिँ उनको मृत्यु सामान्य होइन भन्ने शंकालाई बलियो बनाएको छ । त्यसैले सुशान्तका परिवार र फ्यान मात्र होइन, बलिउडकर्मीले पनि सीबीआईबाट जाँच हुनुपर्ने माग गरे । सुरुमा बहिनी श्वेतासिंह कीर्तिले सामाजिक सञ्जालमा भिडियो सन्देश जारी गर्दै यो माग राखेकी थिइन् । त्यसपछि वरुण धवन, कृति सेनन, कंगना रनावत, परिणिती चोपडा, सिद्धान्त चतुर्वेदी, आदित्य पञ्चोलीलगायतका कलाकारले सामाजिक सञ्जालमा ह्यासट्याग सीबीआई फर एसएसआर लेख्न थाले । यसको सम्बोधन गर्दै गत बुधबार त्यहाँको सर्वोच्च अदालतले सीबीआईलाई जाँचको आदेश दिएको छ । मृत्यु प्रकरणका अनेक पाटा खुल्दै गएपछि धेरैको नजरमा परेकी पात्र हुन्, सुशान्तकी प्रेमिका रिया चक्रवर्ती । सुशान्तका आफन्तको मुख्य चित्त दुखाइ र आक्रोश पनि रियासँगै छ । उनीहरूले मृत्युको मुख्य कारण रिया अनि उनको समूह भएको बताइरहेका छन् । मुम्बई प्रहरीको छानबिनप्रति विश्वास नभएको भन्दै सुशान्तका पिता केके सिंहले रियाविरुद्ध पटना प्रहरीमा उजुरी दिए । रियाले मुद्दा मुम्बईमा सार्न माग गर्दै सर्वोच्चमा निवेदन दिइन् । त्यही निवेदनमाथि फैसला गर्दै अदालतले सीबीआईलाई जाँच गर्न आदेश दिएको हो । मुम्बई पुलिसलाई सहकार्य गर्न निर्देशन दिइएको छ । यो आदेशपछि सुशान्तका परिवार र फ्यानले राहत महसुस गरेका छन् ।सुशान्तका बाबुले रियासहित उनका भाइ सोविक, अन्य दुई आफन्त सन्ध्या र इन्द्रजित, सुशान्तकी पूर्वम्यानेजर श्रुति मोदी र सामुयल मिरन्दाविरुद्ध उजुरी दिएका छन् । सुशान्तको सम्पत्तिका लागि रियाले उनलाई तनाव दिएको दाबी गरिएको छ । रिया र उनको परिवार मिलेर सुशान्तको बैंक खाताबाट १५ करोड भारु झुक्याएर झिकेको आरोप लगाइएको छ । श्रुतिले पनि सुशान्तको आर्थिक कारोबार र निर्णय रियाले गर्ने गरेको खुलासा गरेकी छन् । सुशान्तका पूर्वम्यानेजर अखिलेशले पनि उनको सम्पत्तिमाथि सम्पूर्ण अधिकार रियाकै हुने गरेको बताएका थिए । रियाले भने इन्कार गर्दै आएकी छन् । बरु उनले फिल्म निर्माण कम्पनीसँग भएको सम्झौताप्रति सुशान्त निराश रहेको दाबी पेस गरेकी छन् । रिया र निर्मातानिर्देशक महेश भट्टको सम्बन्ध र सुशान्तको मृत्यु बखत उनीहरूबीच आदानप्रदान भएको म्यासेजले पनि आगोमा घिउ थप्ने काम गरेको छ । मिडियाले सार्वजनिक गरेका उनीहरूको च्याटको स्क्रिनसटमा एकअर्कालाई लभ यु भनेको देखिन्छ । सुशान्तको मृत्युको केही दिनअगाडि रियाले महेशलाई पठाएको म्यासेजमा उनले सुशान्तको घर छाडेको उल्लेख गरेकी छन् । त्यसलाई उनले राहतको अनुभूति भनेकी छन् । घर छाड्न उनलाई महेशले सुझाएका थिए । यसको उत्तरमा महेशले लेखेका छन् कहिले पछाडि फर्केर नहेर्नू । जुन कुरा अपरिहार्य छ, त्यसलाई सम्भव बनाउनू । सुशान्तको मृत्युको दिन उनीहरूबीच भएको च्याट पनि बाहिरिएको छ । महेशले निर्माण गरेको जलेबी रियाले अभिनय गरेकी थिइन्, यो फिल्म फ्लप भएको थियो । त्यसपछि उनीहरूको सम्बन्ध प्रगाढ भएको र यसले अन्तरमुखी स्वभावका सुशान्तमा गहिरो प्रभाव पारेको व्याख्याहरू भइरहेका छन् । सुशान्त करियरको शिखरमा रहेका बेला आफूहरूबाट टाढा राख्न खोजेको भन्दै रियाप्रति राजपुत परिवार क्रूद्ध भएको हो । रियाका पछिल्ला गतिविधिले पनि थप शंका गर्ने आधार मिलेको छ । हालै मात्र उनी सुशान्तको शव राखिएको कुप्पर अस्पतालमा अवैधानिक तवरले पुगेकी थिइन् । विवादास्पद धार्मिक संगठन कर्णी सेनामा आबद्ध सुर्जित सिंहले रियालाई शव घरसम्म पुर्याएका थिए, रियाले अन्तिम श्रद्धाञ्जली अर्पण गर्ने भन्दै उनले अस्पताल प्रशासनलाई मनाएको रिपोर्टमा उल्लेख छ । यसबारे सीबीआईले फरेन्सिक डाटा संकलन गरिरहेको र उनको प्रवेशलाई लिएर चिकित्सकमाथि प्रश्न गर्ने तयारी भएको भारतीय मिडियाले जनाएका छन् । शनिबार सीबीआई टोली अस्पताल पुगेको थियो । टोलीले प्रारम्भिक अनुसन्धानमा देखिएको खोटउपर मुम्बई प्रहरीमाथिसमेत अनुसन्धान गर्ने खबरहरू आइरहेका छन् । तर, अरू धेरैले दाबी गरेजस्तो बलिउडभित्रको नातावाद पनि सुशान्तको मृत्यु कारण हो भन्नेबारे उनको परिवारले दिएको उजुरीमा उल्लेख छैन । मृत्युको केही समयपछि सुशान्तको परिवारले सार्वजनिक गरेको ९ पेज लामो खुलापत्रमा सुशान्तको हत्या भएको र आफूहरूलाई धम्की आइरहेको उल्लेख थियो । सुशान्तकी पूर्वप्रेमिका अंकिता लोखन्डेप्रति भने सुशान्तको परिवारको नम्रभाव देखिन्छ । उनले परिवार र फ्यानले वास्तविकता थाहा पाउनुपर्ने बताएकी थिइन् । सन् २०१६ मा बिछोड भएपछि सुशान्तसँग कुनै सम्पर्क नभएको तर सुशान्त डिप्रेसनमा पर्ने व्यक्ति नभएको उनको भनाइ छ । सुशान्त निडर थिए, उनले भनेकी छन् ।सुशान्तका साथी भनिएका सन्दीप सिंहमाथि प्रश्न उठाइएको छ । सीबीआईले महेश भट्ट, रिया, सन्दीप, सुशान्तलाई पहिलोपटक मृत अवस्थामा देख्ने व्यक्ति सिद्धार्थ पिठानी, सुशान्तको आर्थिक कारोबार, बलिउडकर्मीसँगको सम्बन्धलगायत अनुसन्धान गर्दै छ । यही बेला भान्से निरजको अभिव्यक्ति सार्वजनिक भएको छ यो आत्महत्या हो । टाइम्स नाउ च्यानलसँगको कुराकानीमा उनले मृत्युको केही समयअगाडि सुशान्तले कोठा बन्द गरेको बताएका छन् । हत्या हुन्थ्यो भने हामीले देख्थ्यौं, कोही आएको भए हामी रोक्थ्यौं, उनले भनेका छन्, प्रायः उनी ढोका लगाउँदैनथे तर लगाएका बेला हामी डिस्टर्ब गर्दैनथ्यौं । यो प्रकरणमा तिखो आवाज अभिनेत्री कंगना रनावतको सुनिएको छ । सुशान्तमा डिप्रेसन र बाइपोलार डिस्अर्डर भएको दाबी छ उनको । एजेन्सीको सहयोगमा"
कलालाई जोडौं समुदायसित,"काठमाडौं (कास) राजधानीमा कलाकर्म गर्दै आएका चित्रकार कैलाश के श्रेष्ठ पाँच वर्षअघिको विनाशकारी भूकम्पसँगै दोलखास्थित आफ्नो गाउँ गैरीमुदी पुगे । त्यहाँ उनले प्राण नामक सामुदायिक कला केन्द्र स्थापना गरे, कलामार्फत गाउँलेहरूलाई मनोपरामर्श उपलब्ध गराए । यतिबेला उनी सन् २०१० मा आफैंले स्थापना गरेको आर्टुडियोमार्फत समसामयिक कलाको प्रयोग, कला अभ्यास, पहल र दृश्यकला शिक्षालाई ग्रामीण तहका समुदाय, सार्वजनिक स्थल तथा आमदर्शकका बीचमा पुर्याउने काम गरिरहेका छन् । काठमाडौं विश्वविद्यालयबाट कला पढेका अर्का चित्रकार सुजन डंगोल विभिन्न स्थानमा भएका थुप्रै कला प्रदर्शनी, आवासीय कला कार्यशाला र सामुदायिक कला परियोजनाबारे अनुभवी छन् । काठमाडौंबाट विस्थापित मूलनिवासी र काठमाडौंका सहरी शरणार्थीहरूसँग सामुदायिक कलाकर्म गरिरहेका उनी कलाका माध्यमहरूलाई समुदाय र समाजसित अन्तरक्रियात्मक रूपमा जोड्नुपर्ने तर्क गर्छन् । हुन पनि सामान्यतः चित्रकार हुन् या मूर्तिकार, प्रायः एकान्तिक वातावरण रुचाउँछन् । समाजका पात्र, विषय, भूगोल या मनस्थितिलाई आफ्नो कलामा उर्ताछन् । समुदाय भित्रै पसेर उनीहरूको मनोदशालाई प्रत्यक्ष रूपमा अनुभव गरेर, उनीहरू स्वयंलाई सिर्जना प्रक्रियामा सामेल नगराउँदा समुदायबाट कलाको दूरी बढ्दै गइरहेको छ । यही निचोडका साथ गत बिहीबार तीन कलाकर्मीबीच संवाद आयोजना गरिएको थियो । समुदायमा कला ः सहभागितामूलक अभ्यास र पर्यावरण भर्चुअल बहसमा उनीहरूले समुदाय आधारित कलाको अपरिहार्यतालाई बोध गरे । काठमाडौं विश्वविद्यालय केयू आर्ट एन्ड डिजाइन विभागका पूर्वविद्यार्थीको अल्मुनाई संस्था ओदानले गरेको बहसको सातौं शृंखलामा डंगोल र श्रेष्ठसँगै संगीतकर्मी राजन श्रेष्ठ पनि सहभागी भए । संवादमा डंगोलले स्थानीय कलालाई संरक्षण गर्नका लागि पनि सामुदायिक कलाको अभ्यास निकै प्रभावकारी रहेको बताए । उनले भने, कलालाई अन्य वस्तु जसरी सहजै निर्माण गर्न सकिँदैन । सभ्यताको लामो अवधिदेखि सिक्दै, संवाद हुँदै विकास हुने हो । सम्पत्तिका रुपमा जगेर्ना गर्न नसक्दा समाज कलाविहीन बन्दै गइरहेको छ । श्रेष्ठले चाहिँ कलाप्रति जागरण पैदा गराउन पनि सामुदायिक कलाको अवधारणाले काम गर्ने तर्क गरे ।"
विकास दुबेमाथि फिल्म,मुम्बई (एजेन्सी) भारतको कानपुरका कुख्यात ग्याङस्टर भनिएका विकास दुबेको जीवनीमा आधारित फिल्म प्रदर्शनका लागि तयार भएको छ । गोल्डन बर्ड पिक्चर्सद्वारा निर्मित उक्त फिल्मको ट्रेलर युट्युबमा रिलिज भएको छ । प्रमोदविक्रम सिंह विकास दुबेको भूमिकामा छन् । फिल्ममा ग्याङस्टर अमर दुबे पनि समर नामक पात्रका रूपमा देखिनेछन् । फिल्मको ट्रेलरमा अमर दुबे र विकास दुबेको हत्या भएको देखाइएको छ । आकाशसिंह गहरवारले निर्देशन गरेको उक्त फिल्मलाई बेव सिरिजमा रिलिज गर्ने तयारी छ । आठ प्रहरीको हत्या गरेर फरार दुबे उज्जैनबाट गत असार २५ मा पक्राउ परेका थिए । भोलिपल्ट कानपुर ल्याउँदै गर्दा उनी नाटकीय तवरले प्रहरीको इन्काउन्टरमा मारिएपछि घटनाको छानबिनका लागि जाँचबुझ समिति गठन गरिएको थियो । दुबेलाई पक्राउ गर्न खोजी सुरु गरेयता उनका दुई साथी पनि इन्नकाउन्टरमा मारिएका थिए ।
बेइजिङमा अन्तर्राष्ट्रिय चलचित्र महोत्सव,बेइजिङ (सिन्ह्वा) चीनको राजधानी बेइजिङमा शनिबार अन्तर्राष्ट्रिय चलचित्र महोत्सव सुरु भएको छ । चिनियाँ सञ्चार समूह र बेइजिङ नगर जनसरकारको संयोजकत्वमा ह्वाइरौ जिल्लामा अवस्थित येन छी ताल अन्तर्राष्ट्रिय सम्मेलन प्रदर्शनी केन्द्रमा महोत्सवको आयोजना गरिएको हो । महोत्सवको शुभारम्भ गर्दै समूहका उपनिर्देशक येन स्याउ मिङले चालु वर्ष सारा विश्वमा कोरोना महामारी देखा परेकाले विश्व चलचित्रका सामु अभूतपूर्व परीक्षाको अवस्था आइपरेको बताए । चीनले कोरोना महामारीको प्रतिरोध गर्ने क्रममा महत्त्वपूर्ण उपलब्धि प्राप्त गरेको छ । महामारी नियन्त्रणसँगै देशभरका सिनेमाघरहरू क्रमशः खोलिएको छ ।
पीएसजीविरुद्ध बायर्न : को कस्ता छन् ?,"बायर्न छैटौं च्याम्पियन्स लिग उपाधिको अभियानमा छ । बायर्नले दसौंपल्ट च्याम्पियन्स लिगको फाइनल खेल्दैछ । उसले सन् २०१३ मा अन्तिम पटक यो प्रतियोगिताको उपाधि जितेको थियो । पीएसजीले भने पहिलो पटक च्याम्पियन्स लिगको फाइनल खेल्दैछ । रमाइलो के भने दुई टिमबीचको हेड टु हेड लाई आधार मान्ने हो भने यसमा पीएसजी नै अगाडि छ । बायर्नमाथि पीएसजीले ५ स्पष्ट जित निकालेको इतिहास छ । सायद, इतिहास फाइनलमा बायर्नको पक्षमा हुनेछ ।"
सेभियाको युरोपा लिग ट्रफी दुई खेलाडीप्रति समर्पित,"कोलोन (एएफपी) सेभियाका कप्तान जेसस नेभास शुक्रबार युरोपा लिग फुटबलको ट्रफी जितेपछि भावनात्मक भइहाले । यो सफलतालाई उनले त्यस्ता दुई साथी खेलाडीलाई समर्पित गरेका छन्, जसको भौतिक उपस्थिति अब रहेन । गत वर्ष जोसे एन्टोनियो रेयस कार दुर्घटनामा परे र उनले दुःखद मृत्युवरण गरे । एन्टोनियो पुएर्टालाई भने हृदयाघात भएको थियो र उनले पनि लामो जीवन देख्न पाएनन् । नेभास मान्छन्, यो ठीक समय हो, उनीहरू दुई जनालाई सम्झने ।रेयस सेभियाले तीनपल्ट युरोपा लिग जित्दाका खेलाडी हुन् । उनको गत वर्ष निधन भएको थियो । पुएर्टा सन् २००७ को अगस्टमा स्पेनी ला लिगा खेलकै क्रममा हृदयाघातको सिकार भए । उनी भर्खर २२ वर्षका थिए । कप्तानका रूपमा यो उपाधि उचाल्न पाउनु मेरो लागि धेरै ठूलो हो, यसले धेरै अर्थ राख्छ । यो हाम्रा दुई साथी रेयस र पुएर्टालाई तिनले क्लबमा गरेको सेवा सम्झने अवसर पनि हो । हाम्रो अहिलेको प्रदर्शनले पक्कै पनि सबै सेभिया समर्थक खुसी भएको हुनुपर्छ ।नेभासले आफ्नो प्रशिक्षक जुलियन लोपेटेगुइको पनि प्रशंसा गरे । सन् २०१८ को विश्वकप सुरु हुन ठीकअगाडि उनी स्पेनी टिमबाट बर्खास्त भएका थिए । त्यसपछि उनले रियल म्याड्रिड सम्हाले, तर त्यहाँ पनि १४ खेलसम्म मात्र टिके, फेरि बर्खास्त भए । उनका लागि पछिल्ला दुई वर्ष निकै पीडादायी रह्यो, एक प्रकारले लज्जा पनि । सेभियाले यो उपाधि जितेपछि अब लोपेटेगुइले पनि सानले क्लबको सफलतामा खुसियाली मनाउन सक्नेछन् । नेभासले थपे, पछिल्लो केही समय हाम्रा प्रशिक्षकले सेभियाका लागि दिनको २४ घण्टा जस्तो काम गरेका छन्, उनी यो सफलताको सबैभन्दा ठूला हकदार हुन् । गत सिजनमात्रै लोपेटेगुइले टिम सम्हाल्ने मौका पाएका थिए । यसक्रममा लगभग नयाँ टिमजस्तै बनाए । फाइनल खेलेको टिमका सुरुआती ९ खेलाडी सेभियामा पहिलो सिजन बिताइरहेका थिए । यता मैदानमा भने सेभियाले तिनै खेलाडीको मद्दतले कीर्तिमान छैटौंपल्ट युरोपा लिग जित्न सफल रह्यो ।यसका लागि यसले रोमाञ्चक प्रतिस्पर्धात्मक फाइनलमा इन्टर मिलानलाई ३२ ले हरायो । खेल सकिन १६ मिनेटअगाडि डिएगो कार्लोसको ओभरहेड प्रहार रोमेलु लुकाकुबाट डिफ्लेक्ट हुँदै निर्णायक गोलमा परिणत भएको थियो । त्यो आत्मघाती गोल अगाडि लुकाकुले नै पाँचौं मिनेटमा पेनाल्टीबाट इन्टरलाई अग्रता दिलाएका थिए । त्यसपछि लुक डी जोङले हेडबाट दुई गोल गरे र खेल सेभियाको पक्षमा मोडियो । डिएगो गोडिनले नै ३६ औं मिनेटमा इन्टरका लागि बराबरी गोल फर्काए ।लुकाकुले ७४ औं मिनेटमा आत्मघाती गोलपछि भने इन्टरको युरोपेली उपाधिका लागि १० वर्षको प्रतीक्षा कायम रह्यो । यस्तै नौ वर्षयता इन्टरले कुनै उपाधि जित्न सकेको छैन । यसपल्टको घरेलु सिरी ए मा पनि इन्टर दोस्रो स्थानमा रहेको थियो । सेभियाले युरोपा लिगको इतिहासमा फाइनल खेलेको यो छैटौंपल्ट हो र उसले कुनै पनि अवसरमा हार बेहोर्नुपरेको छैन । सेभियाले सन् २०१४०१६ बीच लगातार तीनपल्ट युरोपा कप जितेको थियो । त्यो समयका खेलाडी अहिले टिममा लगभग छैनन् ।हारपछि भने इन्टर एक प्रकारले समस्यामा परेको छ । प्रशिक्षक एन्टोनियो कोन्टे र इन्टरका मालिकबीच पछिल्लो समय कुराकानी मिलिरहेको छैन । फाइनलपछि कोन्टेले भने, अब हामी केही दिन आराम गर्नेछौं र ठण्डा दिमागले क्लबका अध्यक्षसँग छलफल गर्नेछौं । मलाई आजको हारमा कुनै खेद छैन र यो टिमले जस्तो प्रदर्शन गर्न सक्यो, त्यसमा गर्व छ । अहिलेको इन्टर टिम नयाँ छ र आजको फाइनलसम्म यात्रामा खेलाडीले धेरै अनुभव बटुल्ने अवसर पाए ।"

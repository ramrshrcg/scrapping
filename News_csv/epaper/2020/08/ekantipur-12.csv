शीर्षक,विवरण
ट्रेसिङ नहुादा संक्रमित घरमै,"जनस्वास्थ्य प्रयोगशालामा त रिपोर्ट नै छैन भन्छन्, अब कता गुहार्ने ?, उनले भने । संक्रमितले कोरोना बिमा गराएका थिए । पोजिटिभ रिपोर्ट हात नपर्दा बिमा दाबी गर्न नपाएको उनले गुनासो गरे । सरुवा रोग विशेषज्ञ डा शेरबहादुर पुन ट्रेसिङ प्रभावकारी नभए कोरोना नियन्त्रण अझै चुनौतीपूर्ण हुने बताउँछन् । लकडाउन हुँदा मान्छेको भेटघाट कम हुन्थ्यो, ट्रेसिङ सजिलो थियो, उनले भने, अहिले मान्छे धेरै ठाउँमा पुगेका हुन्छन्, ढिलो सोधपुछ गर्दा आफूले भेटेका सबै मान्छेबारे संक्रमितले सम्झेर नभन्न सक्छन् । ट्रेसिङ छिटोभन्दा छिटो गर्न नसके संक्रमण अझै तीव्र गतिमा फैलिन सक्ने उनको भनाइ छ । संक्रमितले झूट बोल्ने, ठेगाना गलत दिने या मोबाइल अफ गरेर बस्ने प्रवृत्तिका कारण ट्रेसिङको काम जटिल बनेको इपिडिमियोलोजी तथा रोग नियन्त्रण महाशाखाको तर्क छ । ट्रेसिङका लागि महाशाखाको टोलीले जिल्लालाई जिम्मेवारी दिने गरेको निर्देशक डा वासुदेव पाण्डेले बताए । पोजिटिभ केस भेटिएपछि जिल्लामा जानकारी गराउँछौं र जिल्लाले स्थानीय तहसँग समन्वय गरेर व्यवस्थापन गर्नुपर्ने हुन्छ, उनले भने । तर जिम्मेवार निकायहरूको समन्वय नहुँदा कार्कीजस्ता संक्रमितले दुःख पाइरहेका छन् । ट्रेसिङ प्रभावकारी नभएकै कारण उपत्यकामा अहिले केही संक्रमित सम्पर्कबाहिर छन् ।"
भट्टलाई तत्काल पदमा बहाल नगर्न आदेश,"रिटमाथि सुनुवाइ गर्दै अदालतले दुवै पक्षबीच छलफलपछि निर्णय दिनुपर्ने भन्दै आइतबार दुवै पक्षलाई झिकाएको छ ।भट्ट लगानी बोर्डमा हाजिर भइनसकेको सूचना आएको भन्दै अदालतले दुवै पक्षबीच छलफल नहुँदासम्म निर्णय यथास्थितिमा राख्न सरकारलाई आदेश दिएको हो । उनलाई नियुक्त गर्ने मन्त्रिपरिषद्को निर्णय कार्यान्वयन नगर्नू, नगराउनू । जे जुन अवस्थामा छ, सोही अवस्थामा राख्नू, आदेशमा भनिएको छ, विपक्षी सुशील भट्टले बोर्डको सीईओको हैसियतले कुनै काम नगर्नू । उनलाई सो हैसियतले कुनै काम गर्न नलगाउनू । अदालतले यो मुद्दामा अदालतका सहयोगी (एमिकस क्युरी) का रूपमा दुई जना वरिष्ठ अधिवक्ता वा अधिवक्तालाई उपस्थित गराउन उच्च अदालत बार एसोसिएसन पाटनलाई पनि आदेश गरेको छ । अधिवक्ता भुजेलले निवेदनमा प्रमुख कार्यकारी अधिकृत सिफारिस समिति, सुशील भट्ट, नेपाल सरकार, प्रधानमन्त्री तथा मन्त्रिपरिषद् कार्यालय र लगानी बोर्डलाई विपक्षी बनाएका थिए ।सार्वजनिक निजी साझेदारी तथा लगानी ऐनको दफा १२ मा बोर्डको सीईओ हुन मान्यता प्राप्त शिक्षण संस्थाबाट अर्थशास्त्र, व्यवस्थापन, वाणिज्यशास्त्र, कानुन, इन्जिनियरिङ, विकाससम्बन्धी विषयमा कम्तीमा स्नातकोत्तर तह उत्तीर्ण गरेको र परियोजना विकास, सार्वजनिक खरिद, सार्वजनिकनिजी साझेदारी, लगानी प्रवर्द्धन, विकास प्रशासन, बैंकिङ, वित्तीय क्षेत्र, औद्योगिक व्यवस्थापनको क्षेत्रमा कम्तीमा १० वर्षको व्यवस्थापकीय अनुभव हासिल गरेको हुनुपर्ने व्यवस्था छ । भट्टले काठमाडौं विश्वविद्यालयबाट इन्जिनियरिङमा स्नातक र एमबीए (स्नातकोत्तर) गरेका छन् । योजना आयोगमा सदस्य भएको करिब दुई वर्षको मात्रै अनुभव छ । योजना आयोगको सदस्य व्यवस्थापकीय पद होइन । ऐनले तोकेअनुसार १० वर्षको व्यवस्थापकीय अनुभव नपुग्ने रिट निवेदनमा दाबी छ । भट्टले आफ्नो भाइको कम्पनी, विभिन्न बैंक र डेनमार्कको सहयोग नियोग (डानिडा) मा केही वर्ष काम गरेको अनुभव पेस गरेका थिए ।"
आयोगले सम्झायो दलहरूलाई कानुन,"एक महिनाअगाडि मात्रै एकीकरण प्रक्रिया पूरा गरेको तत्कालीन राजपा र संघीय समाजवादी मिलेर बनेको जसपामा समावेशी प्रतिनिधित्व अझै कमजोर छ । जबकि यो दलको जग नै समावेशी प्रतिनिधित्वको नारा हो । जसपाको ५२ सदस्यीय केन्द्रीय कार्यकारिणी समितिमा कानुनले तोकेअनुसारको महिला, जनजाति, दलित, मुस्लिमलगायतको प्रतिनिधित्व छैन । एकतिहाइ महिला हुनुपर्नेमा १५ प्रतिशत मात्रै छन् । केन्द्रीय समितिमा मधेसीको बाहुल्य छ । नेकपा र जसपा दुवै दलले महाधिवेशनमा समावेशी प्रतिनिधित्व पूरा गर्ने प्रतिबद्धता व्यक्त गरेकै आधारमा सहजै प्रमाणपत्र पाएका हुन् ।दलहरू एकीकरणका बेला बनाइने तदर्थ समितिमा समानुपातिक समावेशी प्रतिनिधित्वको विषयलाई आयोगले कडाइ नगरिदिँदा गलत परम्परा बस्दै गएको छ । २०७५ जेठमा नेकपा दर्ता गर्दा दिइएको छुट २०७७ मा आएर जसपालाई दिइयो । प्रमुख निर्वाचन आयुक्त दिनेशकुमार थपलियाले एउटाको नजिर अर्कोमा पनि दोहरिने अवस्थाले जसपा दर्ता गर्दा पूरानो नजिर पछ्याउन आयोग बाध्य बनेको बताए । नेकपा दर्ताका बेला ३३ प्रतिशत महिला प्रतिनिधित्वको कुराले ठूलो चर्चा पाएको थियो । तर अयोधीप्रसाद यादव प्रमुख आयुक्त भएका बेला महाधिवेशनबाट पुर्याउने प्रतिबद्धता गराएर नेकपा दर्ता गरिएको थियो । प्रमुख आयुक्त थपलियाले समानुपातिक समावेशी प्रतिनिधित्वका सवालमा दलहरूसँगै छलफल गरेर कानुनमा कुनै छिद्र रहन नदिने गरी संशोधनको आवश्यकता महसुस गरिएको बताए । आयोगले समावेशी प्रतिनिधित्वको सवालसँगै पाँच वर्षमा हुनुपर्ने सबै तहका निर्वाचन भएनभएको, वार्षिक लेखा परीक्षण, पदाधिकारी तथा सदस्यको सम्पत्ति विवरणको अभिलेखीकरणको व्यवस्था, आन्तरिक आचारसंहितालगायतका विषयको जानकारी पनि दलहरूसँग मागेको छ । आयोगका अनुसार आर्थिक वर्ष ०७३७४ मा ५५, आव ०७४७५ मा ६५ र आव ०७५७६ मा ५४ दलले मात्रै वार्षिक लेखा परीक्षण विवरण बुझाएका छन् । राजनीतिक दलसम्बन्धी ऐनको दफा ४१ मा दलले आर्थिक वर्ष समाप्त भएको ६ महिनाभित्र आफ्नो आयव्ययको लेखा परीक्षण गराई आयोगमा पेस गर्नुपर्ने प्रावधान छ । लेखा परीक्षण विवरण दलले सार्वजनिक गर्नुपर्ने बाध्यकारी व्यवस्था पनि कानुनमा छ । आयोगले ०७५७६ को भदौसम्म र ०७६७७ को लेखा परीक्षण प्रतिवेदन आगामी मसान्तभित्र बुझाउन भनेको छ । लगातार तीन वर्षसम्म लेखा परीक्षण प्रतिवेदन नबुझाउने दललाई आयोगले ५० हजार रुपैयाँसम्म जरिवाना गर्न सक्ने कानुनी व्यवस्थामा पनि ध्यानाकर्षण गराइएको छ । दर्तामा रहेका १ सय ३१ दलमध्ये आधाजसो दलको कार्यालय, सम्पर्क व्यक्तिलगायतबारे आयोग जानकार छैन । प्रमुख आयुक्त दिनेश थपलियाले संविधान, रानीतिक दल र निर्वाचन सम्बन्धी कानुनमा राजनीतिक दलले निर्वाह गर्नुपर्ने भूमिका र जिम्मेवारीका विषयमा उल्लेख रहेको तर व्यवहारमा त्यसअनुसार जिम्मेवरी निर्वाह नगरिएको बताए । आफैंले बनाएको विधानको समेत दलहरूबाट पालना गरिएको छैन । आफैंले बनाएको विधानको कुरा पनि व्यवहारमा उतारेको पाइँदैन, उनले भने, राजनीतिक दलहरूलाई उत्तरदायी र व्यवस्थित बनाउन आयोगले स्मरणपत्र पठाएर सानो प्रयास गरेको हो । उनले यसलाई निरन्तरता दिइने बताए ।"
रुसमा बन्यो कोरोनाविरुद्ध खोप,"गमालेया रिसर्च इन्स्टिच्युटका प्रमुख एलेक्जेन्डर गिन्चबर्गले संक्रमितको प्रतिरोधी क्षमता बढाउन उक्त खोपमा एडेनोभाइरसको अनुकूल अंश प्रयोग गरिएको जानकारी दिए । उक्त एडेनोभाइरस सामान्यतया मानिसमा हुने रुघाखोकीको कारक हो । रुस सरकारले गत साता कोभिड१९ विरुद्धको खोपमा सफलता हासिल भएको जनाउँदै आम सर्वसाधारणलाई खोप दिने तयारी भइरहेको बताएको थियो । रुसी वैज्ञानिकहरूले सुरुवाती चरणका परीक्षण सकिएको र नतिजा निकै सफल देखिएको जनाएका थिए । विज्ञहरूले भने खासगरी आवश्यक प्रक्रिया पूरा नगरी तीव्र परीक्षण गरिएको टिप्पणी गरेका छन् । ठूलो स्तरमा मानिसमा परीक्षण नगरिएको भनेर समेत उनीहरूले खोपको प्रभावकारिता माथि प्रश्न गरेका छन् । विश्व स्वास्थ्य संगठन (डब्लूएचओ) ले कोभिड१९ विरुद्धको खोप विकासका लागि अन्तर्राष्ट्रिय मापदण्ड पालना गर्न गत साता रुसलाई आग्रह गरेको थियो । डब्लूएचओले क्लिनिकल टेस्टको तेस्रो चरणमा रहेका ६ वटा खोपबारे जानकारी दिएको थियो जसमा रुसी खोप समावेश नरहेको बीबीसीले जनाएको छ । अन्तिम चरणमा ठूलो संख्याका मानिसमा यसको परीक्षण गर्नुपर्ने हुन्छ । अमेरिकी जनस्वास्थ्यविद् डा एन्थनी फाउचीले रुस र चीन कोभिड१९ विरुद्धको खोप छिटो ल्याउने होडमा रहेकाले परीक्षणमा गत महिना शंका व्यक्त गरेका थिए । डब्लूएचओका प्रवक्ता क्रिस्टियन लिन्डमेयरले गत साता एक पत्रकार सम्मेलनमा कुनै अनुसन्धानकर्ताले नयांँ कुरा पत्ता लगाएको दाबी गर्नु आफैंमा सुखद समाचार भएको बताएका थिए । तर पत्ता लगाउनु वा खोपले कसरी काम गर्छ भन्ने थाहा पाउनु र सबै चरणका परीक्षण पार गर्नॅमा ठूलो भिन्नता छ, उनको भनाइ थियो । विश्वव्यापी महामारीका रूपमा फैलिएको कोभिड१९ विरुद्धको खोप निर्माणमा विभिन्न देशका वैज्ञानिकहरू जुटिरहेका छन् । बीबीसीका अनुसार एक सयभन्दा बढी खोप परीक्षणका क्रममा छन् । तीमध्ये केही क्लिनिकल परीक्षणमा छन् । तर विज्ञहरूले सन् २०२१ को मध्येयता कुनै पनि खोप सर्वसुलभ हुनेमा शंका व्यक्त गर्दै आएका छन् । कोभिड१९ प्रभावित मुलुकहरूको सूचीमा रुस चौथो स्थानमा छ । जोन्स हप्किन्स विश्वविद्यालयका अनुसार मंगलबार साँझसम्म रुसमा भाइरस संक्रमितको संख्या ८ लाख ९५ हजार नाघेको छ । रुसमा भाइरसका कारण १५ हजार १ सयभन्दा बढीले ज्यान गुमाइसकेका छन् । सबैभन्दा बढी प्रभावित अमेरिकामा संक्रमितको संख्या ५० लाख ९७ हजार नाघिसकेको छ । १ लाख ६३ हजार ५ सय जनाको मृत्यु भइसकेको छ । यस्तै ब्राजिलमा ३० लाख ५७ हजार र भारतमा २२ लाख ६८ हजार जना संक्रमित भइसकेका छन् । भाइरसको संक्रमणका कारण ब्राजिलमा १ लाख १ हजार ७ सय र भारतमा ४५ हजार २ सय जनाभन्दा बढीको मृत्यु भइसकेको छ ।"
झस्काइरहने बीभत्स हत्या शृंखला,"शनिबार राति गोंगबुमा भएको वीभत्स हत्याले करिब तीन महिनाअघि सिरहाको लहानमा टाउको काटिएको अवस्थामा फेला पारेको शवको झल्को दिएको छ । गोंगबु र लहानका दुई वीभत्स हत्याको मोडस अपरेन्डी भने १२ वर्षअघिको काठमाडौंमै भएको १९ वर्षीया ख्याति श्रेष्ठको क्रूर हत्यासँग मिल्दोजुल्दो छ । त्यतिमात्र होइन, रानीबारी हत्याकाण्ड, बडीखेल हत्याकाण्ड, गीता ढकालको हत्या, न्युरोडका पसले वा सीतापाइलाका सः मिल सञ्चालकको हत्यासँग मिल्दो देखिए पनि बोहराको हत्या संगठित अपराध नभएको प्रहरीले निष्कर्ष निकालेको छ । यसले फरक परिस्थिति तर हत्याको शैली उस्तै देखिने घटना नेपाली समाजमा कसरी दोहोरिँदै छ भने त बुझाउँछ नै, संगठित अपराधको पृष्ठभूमि नभएकाहरू पनि कसरी क्रूर हत्या गर्न अघि सर्दै छन् भनेर पनि देखाउँछ । गएको वैशाख ३० मा सिरहाको लहान नगरपालिका१७ का करिब ४० वर्षीय मोहम्मद सफिदको शव टाउको काटिएको अवस्थामा फेला पर्यो । प्रहरीले भोलिपल्ट शरीर फेला परेको स्थानबाट केही पर पोखरी छेउमा क्षतविक्षत टाउको भेट्टायो । १८ दिनपछि घटनास्थलबाट करिब ५ किलोमिटर पर बलान खोला छेउमा धारिलो हतियार फेला पर्यो । घटना व्यक्तिगत रिसइबीबाट भएको हुन सक्ने लहानका डीएसपी शरद थापा बताउँछन् । २०६६ जेठ २२ मा अनामनगर बस्ने १९ वर्षीया ख्याति श्रेष्ठ हराइन् । त्यसको दुई सातापछि ललितपुरको कार्यविनायकनजिकै टाउको र हातखुट्टा नभएको शरीरको भाग फेला पर्यो । हत्यापछि अपराधकर्म लुकाउन शव टुक्राटुक्रा पारेर फालिएको अनुसन्धानबाट पुष्टि भयो । क्रूर हत्याका मुख्य योजनाकार वीरेन श्रेष्ठ असार ७ गते सोह्रखुट्टेबाट पक्राउ परे । क्यासिनो खेल्दा लागेको ऋण तिर्न ख्यातिको अपहरण गरिएको र पछि हत्या गरी शव लुकाउन शरीर टुक्राटुक्रा पारिएको प्रहरी अनुसन्धानबाट खुलेको थियो । वीरेनले ख्यातिका परिवारबाट १० लाख फिरौती पनि लिएका थिए । २०७६ असार १५ मा भक्तपुरको चाँगुनारायण बस्ने ६० वर्षीया सावित्री भट्टराई आफ्नै घरभित्र घाँटी रेटी हत्या भएको अवस्थामा फेला परिन् । महानगरीय प्रहरी अपराध महाशाखाको अनुसन्धानबाट उनकी छोरी ईश्वरी भट्टराईले प्रेमीसँग मिलेर आमाको हत्या गरेको खुल्यो । ईश्वरीले प्रेमी मोहम्मद नौसादको सहयोगमा भारतबाट १२ लाख रुपैयाँ दिने सर्तमा भाडाका हत्यारा झिकाएर आमाको हत्या गरेको अनुसन्धानले देखाएको थियो । घटनाको ६ महिनापछि भक्तपुर जिल्ला अदालतले छोरी, उनका प्रेमीसहित घटनामा संग्लन अन्य दुईलाई जन्मकैदको फैसला सुनायो । भक्तपुरको जस्तै वीभत्स हत्या ४ भदौ २०७५ मा बबरमहल पनि भयो । फ्रान्सका लागि पूर्वनेपाली राजदूत ८० वर्षीय केशव झा ओछ्यानमै मृत फेला परे । महानगरीय प्रहरी अपराध महाशाखाको अनुसन्धानाट थाहा लाग्यो, घरमै काम गर्ने मालीले पैसा नदिएको झोंकमा चक्कु प्रहार गरी हत्या गरेका रहेछन् । २८ माघ २०७६ मा ललितपुरको सानेपास्थित आफ्नै घरमा मुना कार्कीको रगताम्य अवस्थामा शव फेला पर्यो । शव छेवैमा घरेलु कामदार विजय चौधरी झुन्डिएको अवस्थामा फेला परे । व्यक्ति हत्याका क्रूर घटनाहरूको लामो शृंखलाले समाजमा व्याप्त अपराध मनोविज्ञान र प्रतिशोध साँध्न हत्यामै उत्रिने खतरनाक प्रवृत्ति देखाउँछ । २०६० असोज १६ गते ललितपुरको बडीखेलमा भानु नगरकोटीको परिवारका ५ सदस्यको वीभत्स हत्या भएको घटनाले पनि यही देखाउँछ । २०६८ पुस २७ गते रञ्जन कोइरालाले त श्रीमती गीताको हत्या गरी शवलाई आफ्नै गाडीमा राखेर मकवानपुरको टिस्टुङ पुर्याएर पेट्रोल छर्केर जलाएका थिए । नेपाल प्रहरीका पूर्वएआईजी देवेन्द्र सुवेदी हत्याको क्रूरताका पछाडि व्यक्तिमा पैदा हुने घृणाको स्तर वा शव व्यवस्थापन गर्ने शैलीमध्ये एउटा कारण प्रमुख हुने बताउँछन् । एआईजी सुवेदीले भनेजस्तै गोगंबु घटनामा पनि बोहराको अण्डकोषमा हानेर हत्या गरेपछि शव लुकाउन क्रूर शैली अपनाइएको छ । यस्तै शैली ख्याति हत्याकाण्डमा पनि देखिएको थियो । हत्यापछि शव लुकाउन यस्तै क्रूर शैली सशस्त्र प्रहरीका डीआईजी कोइरालाले श्रीमतीको हत्यापछि पनि देखाएका थिए । एआईजी सुवेदीले व्यक्ति हत्याको घटनामा हुने क्रूर शैलीले कस्ता घटनाले समाजको ठूलो तप्कामा असुरक्षाको भाव पैदा गर्ने बताए । उनले भने, हत्याका घटना त भइरहेका हुन्छन् । तर क्रूर शैलीको हत्याको समाजको ध्यान छिटो खिच्छ अनि त्यस्तो शैलीमा समाज प्रशिक्षित हुँदै गएजस्तो अवस्था सिर्जना हुन्छ । धारिलो हतियार प्रयोग गरी सामूहिक रूपमा वीभत्स हत्या गर्ने घटनाका अन्य धेरै उदाहरण छन् । गत वर्ष जेठ ७ मा पाँचथरको मिक्लाजुङमा ललितपुरको बडीखेलकै जस्तो वीभत्स घटना भयो । स्थानीय मानबहादुर माखिमले आफ्नी श्रीमतीसहित ७ जना आफन्तको धारिलो हतियार प्रयोग गरी हत्या गरे । घटनास्थलभन्दा करिब डेढ घण्टाको दूरीमा पुगेर पासो लगाई आत्महत्या गरे । आवेग प्रेरित सामूहिक हत्याको अर्को घटना गत जेठ २७ गते रुपन्देहीको तिलोत्तमा नगरपालिका १० कान्तिबजारस्थित एक भैंसी फार्ममा पनि भयो । फार्ममा कार्यरत झसेन्द्र सिञ्जालीले आफूलाई रिस उठाएकै कारण फरुवाले हानेर सबैको हत्या गरी भुसमा लुकेको बयान दिए ।त्यसो त धारिलो हतियार प्रयोग गरी भएका क्रूर हत्याका घटनाको शृंखलामा २०५९ असार ३१ गते रानीबारीमा भएको इन्जिनियिर दम्पती हेमन्त श्रेष्ठ र अञ्जली श्रेष्ठको हत्याकाण्ड पनि आउँछ । घरबेटीलाई मार्न गएका हत्याराको टोलीले बेकसुर श्रेष्ठ दम्पतीको हत्या गरेको रहस्य घटनाको १२ वर्षपछि २०७१ फागुन २९ गते केन्द्रीय अनुसन्धान ब्युरोले मनराज गुरुङ र प्रमेश चौहानलाई पक्राउ गरेपछि खुल्यो ।२०६३ पुस २० गते काठमाडौंको सीतापाइलामा सः मिल सञ्चालक मोरङ डाँगीहाटका ४५ वर्षर्यी नातिकाजी सुवेदी र उनकी पत्नी सानु सुवेदीको पनि खुकुरी प्रहारबाट घरभित्रै हत्या भयो । सुवेदीका १५ वर्षीय छोरा विलभ सुवेदीमाथि पनि खुकुरी प्रहार गरेका थिए । तर भाग्यले उनी लामो उपचारपछि बाँचे । घटनाको १४ वर्षपछि केन्द्रीय अनुसन्धान ब्युरोले नातिकाजीकै सः मिलमा काम गर्ने सर्लाही घर भएका जेके भनिने जयकिशोर साहलाई पक्राउ गर्यो । अर्का अभियुक्त प्रताप राना अझै फरार छन् । असार २९ गते साह पक्राउपछि मात्रै घटनाको रहस्य खुल्यो । साहले नातिकाजीले गाली गरेको र त्यसैको बदला साँध्न हत्या गरेको बयान दिए ।पूर्व एआईजी सुवेदी माओवादीको हिंसात्मक द्वन्द्व सुरु भएयताको २० वर्षमा भएका व्यक्ति हत्यासम्बन्धी घटना केलाउँदा नृसंश घटनाको प्रकृति दोहोरिरहेको बताउँछन् । यसको सम्बन्ध समाज र राजनीतिक विकास क्रमसँग जोडेर हेर्नुपर्छ, उनले भने, हत्याको कारण जे भए पनि वीभत्स शैलीको घटना दोहोरिँदा समाजका त्रासको मनोविज्ञान बढ्छ । त्यसको असर सामाजिक विकास क्रममै पर्ने खतरा रहन्छ ।प्रहरी प्रधान कार्यालयका अनुसार आर्थिक वर्ष २०७०७१ यताको सात वर्षमा मात्रै ४ हजार ३ सय ४७ जनाको हत्या भएको छ । प्रहरीका अनुसार प्रत्येक वर्ष औसतमा ६ सय जनाको हत्या हुने गरेको छ । यस्तो घटनामा परिवारकै मान्छे, चिरपरिचत व्यक्तिदेखि योजनाबद्ध अपराध बनाइरहेकाहरूसमेत संलग्न भएका देखिन्छन् ।"
उपचार नपाएरै ज्यान जाँदै,"ज्यान गुमाएका बालकमा कोरोना नेगेटिभवीरगन्जको नेसनल मेडिकल कलेजमा मंगलबार बिहान ज्यान गुमाएका बाराको बारागढी गाउँपालिका२ सुखीपत्राका ९ वर्षीय सुशीलकुमार साहमा कोराना नेगेटिभ पाइएको छ । नारायणी अस्पतालले मंगलबार बेलुका उपलब्ध गराएको पीसीआर रिपोर्टमा निगेटिभ रहेको परिवारले जनाएको छ । उपचारका लागि वीरगन्ज ल्याइएका सुशीललाई कोरोनाको आंशकामा यहाँका अस्पतालले भर्ना लिएका थिएनन् ।प्रहरीको भनसुनमा नेसनल मेडिकल कलेजले भर्ना लिए पनि सुशीललाई छुट्टै कोठामा राखेको थियो । उनलाई सघन उपचार आवश्यक थियो । साहको मंगलबार विहान १० बजे मृत्यु भएको हो । झाडापखाला र बान्ता निको नभएपछि आइतबार राति करिब ४ बजे परिवारले उनलाई थप उपचारका लागि वीरगन्ज ल्याएको थियो । ५ वटा अस्पताल चहार्दा पनि कसैले भर्ना नलिएपछि परिवारले प्रहरीलाई गुहारेको थियो । दोस्रोपटकको अनुरोधमा नेसनलले सोमबार बिहान ९ बजे भर्ना लिए पनि दिनभरि उपचार नगरेको परिवारको आरोप छ । छुट्टै कोठामा आइसोलेट गरिराखेको झन्डै २४ घण्टापछि सुशीलको मृत्यु भएको परिवारले जनाएका छन् । झाडापखाला र वान्ता नरोकिएपछि उनका बुवा उमेश साहले आइतबार कबही स्वास्थ्य चौकीमा उपचार गराएका थिए । निको नभएपछि आइतबार राति नै ज्वाइँको मोटरसाइकलमा राखेर सुरुमा वीरगन्जको नेसनल मेडिकल कलेज लिएर आए । नेसनलका स्वास्थ्यकर्मीले आईसीयू खाली नभएकाले तराई अस्पताल लिएर जान सुझाए । सुशीललाई नेसनलमै छाडेर मोटरसाइकल लिएर तराई पुगे, सुशीलका भिनाजु उपेन्द्र साहले भने, त्यहाँ पनि बेड खाली छैन भनियो । उपेन्द्रका अनुसार स्वास्थ्य अवस्था बिग्रिरहेको बच्चालाई कहीं न कहीं त उपचार गराउनुपर्यो भनेर उनी पानीट्यांकी क्षेत्रमा रहेको एलएस न्युरो अस्पतालमा लिएर गए । न्युरोमा सुरुमै १० हजार रुपैयाँ एड्भान्स जम्मा गर्न लगाए, उपेन्द्रले सुनाए, पछि आईसीयूमा भर्ना गर्ने बेला अन्यत्र लैजान भने । लिंक रोडमा रहेको भवानी हस्पिटल पनि गयौँ तर, त्यहाँ पनि बेड खाली छैन भने । चारैतिर हारगुहार गर्दा पनि कुनै अस्पतालले भर्ना लिन नमानेपछि सोमबार बिहान करिब ७ बजे सुशीललाई लिएर घण्टाघर चोकमा पुगेपछि सुरक्षामा खटिएका प्रहरीले नारायणी अस्पताल लैजान सल्लाह दिएको उनले बताए । उपेन्द्रका अनुसार नारायणी अस्पतालको आकस्मिक कक्षमा पुग्दा त्यहाँको अवस्था पनि खराब थियो । त्यहाँका स्वास्थ्यकर्मीले बच्चा सिकिस्त रहेकाले आईसीयूमा भर्ना गर्नुपर्छ भन्दै फिर्ता पठाइदिएको उपेन्द्रले बताए । नारायणीबाट एसपीसाबलाई फोन गरेर समस्या सुनायौँ, उनले भने, उहाँले नेसनल मेडिकल जानुस्, त्यहाँको प्रहरीलाई भनिदिन्छु, तपार्इंको बच्चाको उपचार हुन्छ भन्नुभयो । बिहान करिब ९ बजे सुशीललाई लिएर दोस्रोपटक मेडिकल कलेज पुगेको उपेन्द्रले बताए । दोस्रोपटक आउँदा भर्ना लिए पनि आकस्मिक वा आईसीयू कक्षमा राखेनन् । नाकमा अक्सिजनको पाइप लगाएर एउटा कोठामा राखिदिए । त्यसपछि कोही उपचार गर्न आएनन्, उनले भने, बिरामीको कुनै मतलब नै राखेनन् । मेडिकल कलेजका स्वास्थ्यकर्मीले दिउँसो कोरोना परीक्षण गराउनुपर्छ भन्दै नारायणी पठाए । आफैंले एम्बुलेन्स भाडा गरेर नारायणी अस्पताल लगरे सुशीलको स्वाब दिन लगाएको उनले बताए । कलेजले हामीसँग दुईवटा पीपीई सेटसमेत खरिद गर्न लगायो, उपेन्द्रले भने, सोमबार बिहान भर्ना गरेर एकैचोटि राति करिब ९ बजे पीपीई सेट लगाएर स्वास्थ्यकर्मी सुशीललाई हेर्न आएका थिए, औषधि दिएर गए । मंगलबार बिहान कोरोनाको रिपोर्ट लिन नारायणी प्रयोगशाला पुग्दा सुशीलको मृत्यु भएको खबर आयो । यो विषयमा मेडिकल प्रशासनसँग पटकपटक फोन गर्दा पनि सम्पर्क हुन सकेन ।"
समयमै भेन्टिलेटर पाएको भए आमा बाँच्नुहुन्थ्यो कि १,"(काभ्रे)  कोरोना संक्रमणबाट सोमबार ललितपुरको किस्ट अस्पतालमा मृत्यु भएकी काभ्रेको पाँचखाल नगरपालिका१ की एक महिलाको समयमा भेन्टिलेटर नपाएर मृत्यु भएको खुलेको छ । समयमा उचित उपचार पाउन नसकेकाले ज्यान गुमाउनुपरेको मृतकका परिवारका सदस्यले गुनासो गरेका छन् ।५० वर्षीया ती महिलालाई साउन १८ मा पेट पोल्ने, ज्वरो आउने समस्या सुरु भएको थियो । साउन १९ मा जनैपूर्णिमाका दिन परिवारका साथ घरमै बंगुरको मासु र रक्सी खाएकी थिइन् । ज्वरो नघटेपछि स्थानीय मेडिकलबाट औषधि ल्याएर खुवायौं, मृतकका जेठा छोराले टेलिफोनमा भने, आँखा पनि पहेंलो भएपछि जन्डिस भएको आशंका गरेका थियौं । घरबाट स्थानीय बसमा पाँचखाल झरेका उनीहरूले सुरुमा प्राथमिक स्वास्थ्य केन्द्रमा देखाएका थिए । त्यहाँ उपचार हुन नसक्ने भन्दै धुलिखेल अस्पताल रेफर गरियो । तर दिदीले भक्तपुर ल्याउनु भनेकोले त्यहाँबाट हिँड्यौं, उनले भने, पाँचखालमा चढेको गाडीले धुलिखेलसम्म ल्यायो । साँगासम्म अर्को गाडीमा आएर साझा बस चढेर भक्तपुर दिदीकोमा गएर बस्यौं ।साउन २४ मा उनलाई भक्तपुर अस्पताल पुर्याइयो । अस्पतालले भेन्टिलेटर खाली नभएको बताएपछि उनीहरू बस चढेरै केएमसी अस्पताल सिनामंगल पुगेका थिए । केमएसीको इमर्जेन्सीमा एक घण्टा जति रह्यौं, त्यहाँ महँगो भएकोले कुनै अरू अस्पताल जान सुझाव पाएपछि हामी पाटन अस्पताल गयौं, मृतकका छोराले भने, पाटन अस्पतालले करिब ४ घण्टा प्रयास गर्दा पनि भेन्टिलेटर खाली नभएपछि किस्ट अस्पतालमा सम्पर्क गरेर त्यहांँ भर्ना गर्यौं । अस्पतालले बिरामीको अवस्था अत्यन्तै नाजुक भइसकेको भन्दै जोखिम मोल्न चाहे मात्रै उपचार गर्ने बताएको थियो । मृतकका अर्का छोराले भने, सास रहुन्जेल आस हुन्छ भनेर उपचार थाल्न भन्यौं तर सोमबार बिहान आमाको मृत्यु भयो ।उपचार सुरु गर्नुअघि अस्पतालले गरेको स्वाब परीक्षणमा कोरोना रिपोर्ट पोजिटिभ आएपछि सेनाले शव बुझेर अन्त्येष्टि गरेको थियो । मृतकका जेठा छोराले सुरुमा नै भेन्टिलेटरमा उपचार पाएको भए आमालाई बचाउन सकिन्थ्यो भन्ने आशा भएको बताउँछन् । समयमा नै भेन्टिलेटर पाएको भए आमा बाँच्नुहुन्थ्यो कि भन्ने थियो, उनले भने, धेरै अस्पताल चहार्दाचहार्दै आमालाई कोरोना सर्यो कि भन्ने पनि लाग्छ । मृतक महिलालाई निमोनिया र फोक्सोमा पानी भरिएको पाइएको अस्पतालले जनाएको छ ।"
अस्पतालमा शय्या अभाव,"(काठमाडौं)  कोभिड१९ को बढ्दो संक्रमणसँगै देशभरका स्वास्थ्य संस्थामा शय्या अभाव हुन थालेको सरकारले जनाएको छ । संक्रमितले अस्पताल भरिन थालेपछि शय्या अभाव देखिएको स्वास्थ्य तथा जनसंख्या मन्त्रालयका प्रवक्ता डाजागेश्वर गौतमले बताए ।संक्रमण भइसके पनि लक्षण देखा नपरेमा (एसिम्प्टोम्याटिक) घरमै बसेर अन्य व्यक्तिलाई रोग सर्न नदिने सावधानीका उपाय अपनाएमा समेत यो रोग नियन्त्रण र रोकथाम गर्न सकिने उनको भनाइ छ । कोरोना संक्रमणको विस्तार हुन नदिन सावधानीका उपाय अवलम्बन गर्नु बाहेकको विकल्प छैन, उनले भने ।हाल पीसीआर परीक्षण संख्याका आधारमा संक्रमण दर ५२ प्रतिशत छ । होम आइसोलेसनमा २ सय २४ संक्रमित छन् । आईसीयूमा उपचार गराउनेहरूको संख्यासमेत बढ्दो छ । स्वास्थ्य मन्त्रालयका सहप्रवक्ता डासमीरकुमार अधिकारीका अनुसार मंगलबार देशभर ८५ जना संक्रमित आईसीयूमा र ३ जना भेन्टिलेटरमा छन् । सबैभन्दा बढी प्रदेश २ मा ४३ जना आईसीयूमा छन् । वाग्मतीमा ३५ जना आईसीयू र ३ जना भेन्टिलेटरमा छन् । प्रदेश५ मा ६ जना र प्रदेश १ मा १ जना आईसीयूमा उपचाररत छन् ।देशभर १ हजार १ सय ३४ वटा आईसीयू र ५ सय ७६ वटा भेन्टिलेटर शय्या रहेको उनले जनाए । यसअन्तर्गत आईसीयू शय्या प्रदेश १ मा ४४, प्रदेश २ मा ४५, वाग्मतीमा ६ सय ३०, गण्डकीमा १ सय ३७, प्रदेश ५ मा २ सय २०, कर्णालीमा ४० र सुदूरपश्चिममा १८ वटा छन् । भेन्टिलेटर भने प्रदेश १ मा ६ वटा, प्रदेश २ मा १७, वाग्मतीमा ३ सय ६१, गण्डकीमा ५९, प्रदेश ५ मा १ सय ६, कर्णालीमा १७ र सुदूरपश्चिममा १० वटा छन् । हालसम्म २३ हजार ९ सय ४८ जनामा संक्रमण देखिएकामा १६ हजार ६ सय ६४ जना निको भइसकेका छन् । निको हुनेको संख्या कुल संक्रमितको ६९६ प्रतिशत हुन आउँछ । ७ हजार २१ जना उपचाररत छन् । काठमाडौंसहित पर्सा, रौतहट, महोत्तरी गरी चार जिल्लामा पाँच सय जनाभन्दा बढी संक्रमितको उपचार भइरहेको छ । मंगलबारसम्म काठमाडौंमा ९ सय ३३ जना संक्रमित उपचाररत छन् । हालसम्म काठमाडौंमा १ हजार ५७ जनामा संक्रमण पुष्टि भएकामा १ सय १७ जना डिस्चार्ज भइसकेका छन् । ७ जनाको मृत्यु भएको छ । यस्तै प्रदेश २ को पर्सा, रौतहट र महोत्तरीमा सक्रिय संक्रमितको संख्या क्रमशः ९ सय ६४, ७ सय ९६ र ५ सय ९१ तथा निको हुनेको संख्या क्रमशः २ सय २६, ७ सय ९५ र २ सय ६४ छ । पर्सामा १९ र रौतहटमा २ जनाको मृत्यु भएको छ ।"
छोरीसँगको त्यो अन्तिम भेट,"उधारोमै उपचारआर्थिक अवस्था कमजोर रहेकाले घाइतेहरूको उपचारमा समस्या भएको छ । मंगलबार उनीहरूले शैलेश्वरी अस्पतालमा उधारोमै उपचार गराइरहेका छन् । कमजोर आर्थिक अवस्थाका कारण रोजीरोटीका लागि भारत गएका लोगे लकडाउनका कारण जागिर गुमेपछि घर फर्किएका थिए । श्रीमती, एक छोरा र दुई छोरी गुमाएका उनले आफूसंँग दाहसंस्कारका लागि समेत रकम नभएको गुनासो गरे । उनीहरूको उपचार र दाहसंस्कारका लागि मंगलबार कांग्रेस डोटीले २० हजार रुपैयाँ सहयोग गरेको जिल्ला उपसभापति लक्ष्मण सिंहले बताए ।"
"गाह्रो भयो भने अस्पताल जान सक्नुहुन्छ, बेड व्यवस्था हुन्छ","अस्पतालको आइसोलेसनको बेड लक्षण भएका र नभएका संक्रमितले भरिएका छन् । कोरोना संक्रमित बढ्ला भनेर सबै अस्पताललाई आइसोलेसन बनाएका थिएनौं । आइसोलेसन बनाइएका सीमित अस्पताल सबै भरिए । त्यसैले अहिले लक्षण भएकालाई पनि घरमै राख्नुपरेको छ । खासमा लक्षण भएकालाई मात्रै अस्पतालमा राख्नुपर्थ्यो । अब लक्षण नभएकालाई कीर्तिपुरको आयुर्वेद अस्पताल परिसरमा २ सय जनालाई राख्ने व्यवस्था गरेका छौं । यहाँ पनि घरमा आइसोलेसन बस्न नमिल्नेलाई मात्रै राख्छौं । घरमा आइसोलेसनमा बसेकालाई गाह्रो पर्दा जुनसुकै बेला आफैंले सवारीको व्यवस्थापन गरेर पाटन, एपीएफ, टिचिङमा जान सकिन्छ । त्यहाँ गएर आफू संक्रमित भएको र गाह्रो भएको चाहिँ जानकारी गराउनुपर्छ । बेडको व्यवस्थापन जसरी पनि हुन्छ ।"
लेबनानमा रोजगारी गुमाउँदै नेपाली,"(काठमाडौं)  लेबनानमा झापाकी कुमारी भुजेलको ड्युटी नियमित नभएको ६ महिना बितिसक्यो । आफ्नो रोजगारदाताले तलब दिन नसक्ने भएपछि उनलाई एउटा सर्तमा बस्न मात्रै दिएको छ । बास दिएबापत सातामा एक दिन साहूको घर सरसफाइ गरिदिनुपर्छ । बाँकी ६ दिन आफैंले बाहिर काम खोज्न जानुपर्छ । उनी अन्य घरमा काम खोज्दै जसोतसो जीविका चलाउँदै आइरहेकी थिइन् ।लेबनानमा पहिला जस्तो छैन । एक वर्षदेखि नै यसले आर्थिक संकट झेलिरहेको थियो । त्यसमा कोभिड थपियो । एक साता अगाडि विस्फोट भएपछि आर्थिक संकट झन् गहिरिएको छ, १० वर्षदेखि लेबनानमा कार्यरत भुजेलले कान्तिपुरलाई फोनमा भनिन्, अब हामीजस्ता घरेलु श्रमिकको भविष्य झन् के हुन्छ भनेर केही भन्नै सकिएको छैन ।आर्थिक संकटले धेरै स्थानीय नागरिकले तलब दिन नसक्ने भएपछि कोभिडपूर्व नै थुप्रै नेपाली महिलाले लेबनान छोडिसकेका थिए । म आउँदा लेबनानमा १२ हजार जति दिदीबहिनी थिए । श्रमस्वीकृति दिन बन्द गरेपछि नयाँ दिदीबहिनी आउन पाएनन् । पुरानाहरू पनि विस्तारै फर्किन थाले । अहिले जति छन्, ती सबै ९, १० वर्ष अगाडिदेखि राम्रो घरमा भएकाहरू मात्रै छन्, उनले भनिन्, अहिले मुस्किलले १२ सयभन्दा बढी भेटिँदैनन् । उनले आफू पनि नेपाल जान विमान खुल्ने दिनको प्रतीक्षामा बसिरहेको बताइन् । ९ वर्षदेखि लेबनानमा कार्यरत इटहरीकी कुमारी लिम्बूले डलर सटही नहुँदा नेपालमा पैसा पठाउन नसकिएको बताइन् । यहाँका मालिकहरू काममा लगाएपछि हामीलाई डलरमा तलब दिन नै सक्तैनन् । ८ महिना भइसक्यो डलरको अनुहार देखेको छैन । हामीलाई पहिला डलरमै तलब पाउँथ्यो । उनीहरूले लेबनानी मुद्रा दिन्छन् । त्यो लेबनानी मुद्रा हामीलाई काम छैन । यो खोस्टो बराबरकै छ । नेपालमा पैसा पठाउन जाँदा मनी ट्रान्सफरले लेबनानी मुद्रा लिँदैनन् । हामीले सटही गर्न सक्दैनौं, उनले भनिन्, लेबनानी पैसाले चामल, तरकारी किन्न मात्रै चल्छ । चामल र तरकारी किनेर खानका लागि यहाँ किन बस्नुपर्यो र ? फेरि महँगाइ निकै बढेको छ । एक किलो चामल किन्न झन्डै १२ सय रुपैयाँ पर्न थालेको छ ।१३ वर्षदेखि लेबनानमा कार्यरत चन्द्रा जोशीले मुस्किलले महिनामा ४० डलर पनि कमाउन कठिन रहेको बताए । महिनामा ५ सय डलर कतै जाँदैनथ्यो । अहिले ४० डलर हात पर्दैन, उनले भनिन्, यहाँका लेबनानीहरूको जीवनशैली लोभलाग्दो थियो । उनीहरू कार्यालय जान्थे । हामी घरको कामदेखि रेखदेख गरिदिन्थ्यौं । अहिले उनीहरू आफैं घरको काम गर्न थालेपछि हाम्रो रोजगारी गुम्यो । उनी २००७ तिर लेबनान पुगेकी थिइन् । त्यतिखेर इजरायल र लेबनानबीच युद्ध भएको थियो । त्यतिखेर केही दिन डर भयो । सकियो । पछिल्लो एक वर्षदेखि हामी यहाँ आर्थिक तनाव झेलिरहेका छौं । अब पहिलाजस्तो दिन आउला जस्तो छैन । विस्फोटले लेबनानलाई झन् तल झारिदियो, उनले भने । राजधानी बेरुतमा साउन २० गते भएको विस्फोटबाट मारिनेको संख्या दुई सय नाघेको छ । ६ हजार जना घाइते भएका छन् । ३ लाख घरविहीन हुनुका साथै झन्डै १५ विलियन डलरको नोक्सानी भएको अनुमान गरिएको छ । हामी जहाँ पार्टटाइमरका लागि काम गर्न जान्छौं, त्यहाँका साहूहरू लेबनान खत्तमै भयो भनेर चिन्ता गर्छन् । भोलिको विषयलाई लिएर निराश देखिन्छन् । विस्फोटले बेरुत सहरै भग्नावशेष जस्तै देखिन्छ । एउटा घरमा सिसा छैन । पहिला हेर्दा सुन्दर देखिन बेरुत अहिले कुरूप झैं देखिन्छ, उनले भनिन्, जीवनका महत्त्वपूर्ण उमेर यहीं बिताए । यही सहर कुरूप भइदिँदा हाम्रो मन पनि नमिठो हुँदोरहेछ । आफ्नै घरठाउँ उजाड भएजस्तो लाग्दोरहेछ ।बेरुतस्थित पत्रकार हविव वथाहले गत अक्टोबरदेखि सरकारविरुद्ध सडक आन्दोलन सुरु भएयता ढुंगा खसेजसरी नै अमेरिकी डलरको तुलनामा लेबनानी मुद्राको भाउ निरन्तर तल झरेर कमजोर हुँदै गएको बताए । लेबनानी नागरिकले आधारभूत जीवनयापनका लागि नै कष्टकर हुने अवस्था देखिन्छ, उनले भने, आधा लेबनानी नागरिकको जीवन गरिबीको रेखामुनि आउने अनुमान गरिएको छ । ७५ प्रतिशतलाई दैनिक जीवनयापनका लागि सहयोग चाहिने अवस्था देखिने सरकारी अनुमान छ । संसारको एउटा कमजोर अर्थतन्त्रभित्र लेबनानको अर्थतन्त्र प्रवेश गरेको छ ।गैरआवासीय नेपाली संघ, लेबनानका अध्यक्ष अशोक थापाले लेबनानमा नेपालीको रोजगारीको अवसर अब समाप्तको दिशातर्फ अगाडि बढेको बताए । यहाँ नै रोजगारी निरन्तर हुन्छ भन्ने सानो मात्रै आशा छ, उनले भने, यहाँको नागरिककै भविष्य अन्योलमा परेका बेला हामी आप्रवासीको के चाहिँ होला । अब स्वदेश फिर्नका लागि लगेज प्याक गर्नुको विकल्प देख्दिनँ ।"
छाक टार्नै मुस्किल,"(सिरहासर्लाहीकञ्चनपुर)  सिरहाको लहान१४ बस्तीपुरका प्रमोद सदाय मुसहरले भारतको पञ्जाबमा मजदुरी गरेर परिवार धानेका थिए । ४२ वर्षीया आमा रेवनी र ८ वर्षीय भाइ भुलाई, पत्नी र काखे छोरीको खर्च उनको कमाइले चलेको थियो । बहिनीहरू संगीता र कागियाको विवाहको ऋण छँदै थियो । त्यसमाथि गत वर्ष बुबा सतौनको निधन भएपछि अझ घरको जिम्मेवारी प्रमोदकै काँधमा आइपर्यो । वार्षिक ७०८० हजार रुपैयाँ घर पठाउने उनी कोरोनाले कामविहीन भएपछि फर्किएका छन् । बहिनीहरूको बिहेको खर्च र साहूको ऋण तिर्न पिरलोसँगै उनलाई चुलो बाल्नै सकस भइसकेको छ । गुजारा चलाउनै गाह्रो भो, उनले भने, लकडाउनभरि फेरि साहूबाटै ऋण लिएर गुजारा चलाएँ । अब त दिन पनि छाडे । बस्तीपुर मुसहरी टोलकै १८ वर्षीय सोमना र हेमना दाजुभाइ पनि पञ्जाबमा मजदुरी गरेर वर्षमा ८०९० हजार कमाउँथे । त्यो पैसाले वर्षभरि खानलाउन मनग्गे हुन्थ्यो । उनीहरू पनि बेरोजगार बनेका छन् ।घरमा बाबु समस्ती सदाय मुसहर १० वर्षदेखि पक्षाघातले घरमै थलिएका छन् । आमा रामा कुमारीको १५ वर्षअघि मृत्यु भएपछि परिवार सोमनाको कमाइले घरखर्च थेग्दै आएको छ । बहिनी हेमकुमारीको गत वर्ष बिहे गरिदिएका सोमनाले लकडाउनका कारण गुजारा चलाउन समस्या भएको सुनाए । बस्तीपुर मुसहरी टोलका युवाको रोजगारीको गन्तव्य पञ्जाब हो । टोलका २५ जनाभन्दा बढी युवा पञ्जाबमा मजदुरी गर्थे । बस्तीमा २५ घरपरिवार मुसहर समुदायको बसोबास छ । भारत र नेपालमा समेत लकडाउन सुरु भएपछि २१ दिन क्वारेन्टाइनमा बसेर ती युवाहरू घर फर्किएका हुन् ।लहान१६ तरेगना मुसहरीका २० युवा दिल्ली र पञ्जाबमा मजदुरी गर्थे । उनीहरू पनि लकडाउन सुरु भएपछि घर फिरे । पाँच महिनादेखि कामविहीन उनीहरूको घरमा कसरी चुलो बाल्ने भन्ने सकस परेको छ । यहाँ नै सधैंभरि मजदुरीमा खटेर गुजारा चलाउँदै आएका सिरहाका दलित बस्ती पनि कोरोना कहरले समस्यामा परेको छ । जिल्लाका भूमिहीन सुकुम्बासी मुसहर परिवारलाई छाक टार्न मुस्किल परेको छ । कतिपय छरछिमेकबाट चामल ऐंचोपैंचो गरेर गुजारा चलाइरहेका छन् भने धेरैजसोलाई साँझबिहान हातमुख जोर्नै गाह्रो परेको छ । धनगढीमाई१२ खोरियाका २१ घरधुरी मुसहरलाई पनि उस्तै समस्या छ ।सर्लाहीको कविलासी१ का छोटे राय भाइसँग छुट्टिएपछि ५ वर्षअघि रोजगारीका लागि भारतको पञ्जाब हानिए । त्यहाँ एक कम्पनीमा मजदुरी गरिरहेका राय उतैको कमाइले परिवार पाल्थे । परिवारका सदस्य बिरामी पर्दा गाउँमा साहूसँग लिएको कर्जा पनि उनले त्यहींको कमाइबाटै तिरे । चार महिनाअघि घर फर्केका राय अहिले बेरोजगार छन् । रोजगारी गुमेपछि उनलाई परिवार पाल्न सकस छ । उनलाई अहिले खाना जुटाउने चिन्ता छ ।"
तलबको आस मारेर स्वदेश फिर्ती,"कञ्चनपुर भारतको जम्मुमा काम गर्ने बैतडी मेलौलीका बिसन जोशी लकडाउनअगाडि नै घर आउन चाहन्थे । त्यो बेला साहूले छुट्टी दिएनन् । लकडाउनको बीचमा पनि उनले फेरि घर फर्कने प्रयास गरे । यसपटक साहूले छुट्टी दिए पनि तलब दिएनन् । भारतमा कोरोनाको संक्रमण बढ्दै गएपछि डराएका उनी पाकेको तलबसमेत छाडेर घर फर्किएका छन् ।एक वर्षअघि जम्मु गएका उनले चार महिनाको तलब पाएनन् । लकडाउन अघि नै घर पुगिसक्थ्यौं, तर कहिले आउन नदिने कहिले तलब नदिने गरेर हामीलाई अहिलेसम्म अल्झायो, सोमबार गड्डाचौकी नाका भएर घर फर्किएका जोशीले भने । गाउँकै अन्य साथीभाइसंँग मिलेर उनी सानो गाडी बुक गरेर बनबासासम्म आइपुगेका हुन् । जम्मुदेखि वनबासासम्म एक जनाको भाडाबापत मात्रै १० हजार बढी खर्च भएको उनले बताए । बाटोमा होटलहरू खुला भए पनि संक्रमणको डरले जथाभावी खाना नखाएको उनले सुनाए । बैतडीको दोगडाकेदार गाउँपालिकाका लोकेन्द्र कुँवरले पनि लकडाउन अघि वा लकडाउनकै समयमा भए पनि घर फर्कन खोजेका थिए । समयमा तलब नपाएकै कारण हालसम्म रोकिनुपरेको उनले बताए । कहिले लकडाउन, कहिले तलब नपाइने समस्या भयो, कुँवरले भने, फेरि काम पनि चलिरहेकै थियो । कुँवर हरियाणामा गाडीका पार्टसहरू बनाउने कम्पनीमा काम गर्छन् । उनी एक वर्षअघि परिवारसहित हरियाणा त्यहाँ हुन् ।अहिले गड्डाचौकी नाकाबाट दैनिक ४०५० देखि १ सय जनासम्म नेपालीहरू घर फर्किरहेका छन् । उनीहरूमध्ये अधिकांश समयमा तलब नपाएका र साहूले छुट्टी नदिएका कारण घर फर्किन नसकेका छन् ।"
"खाने पेट थपिए, अन्नको गेडो छैन","(कालीकोटवीरेन्द्रनगर)  कालीकोटको रास्कोट नगरपालिका२ सिप्खानाका ४२ वर्षीय धनरूप कुमाल एक वर्षअघि पत्नी मन्नासहित मजदुरीका लागि भारतको उत्तरकाशी पुगेका थिए । कोरोना संक्रमण बढेपछि उनी गत जेठमा गाउँका अन्य २१ जनासँगै घर फर्किए । उनको घरमा अहिले खाने अन्न पनि छैन । खेतबारी अर्कैको माते (पछि साँवा रकम फिर्ता गरेपछि पाउने गरी बेचेको जग्गा) भएकाले यस वर्ष गहुँजौ केही नभएको उनको गुनासो छ । त्यसमाथि भारतबाट आउँदै गर्दा भएको ट्र्याक्टर दुर्घटनामा श्रीमतीको मृत्यु भयो । कोरोनाले त मेरो सर्वस्व लग्यो, उनी भन्छन्, न जीउ रह्यो, न धन, घरमा पनि खानलाई अन्नको गेडा छैन । दुर्घटनामा १ लाख ३० हजार नगदसहित सबै लत्ताकपडा बगेको उनले बताए ।कर्णाली प्रदेश सरकारको तथ्यांक हेर्ने हो भने कोरोना कहरले चैतयता मात्र भारतमा विभिन्न रोजगारीमा रहेका धनरूपजस्तै करिब ५० हजार व्यक्ति घर फर्किएका छन् । तर, उनीहरूको घरमा न खानलाई पर्याप्त अन्न छ, न त आम्दानीको उपाय नै छ । उनीहरूले छरछिमेकीसँग सरसापट गरेको अन्नले गुजारा चलाइरहेका छन् । दुई वर्षदेखि भारतको मुम्बईमा वाचमेन को नोकरीमा रहेका खाँडाचक्र१० का दुर्ग मल्ल कोरोनाले जागिर छाडेर घर फर्किनुपर्दा दुःखी छन् । मासिक ३० हजार भारतीय रुपैयाँ कमाइ गर्ने उनलाई अब परिवार पाल्ने चिन्ताले सताएको छ । यहाँ के काम गर्ने भन्ने कुनै निश्चित छैन, उनले भने, परिवारको गाँस जुटाउनै धौधौ भयो । उनले भारतमा डकर्मी, सिकर्मी, प्लम्बिङ लगायतको काम गरेकाले गाउँमा काम पाउन समस्या रहेको बताए । चार महिनाअघि भारतबाट फर्किएका कालीकोट, महावै गाउँपालिकाका जितबहादुर सार्कीलाई पनि अब कसरी ९ जनाको परिवार पाल्ने भन्ने चिन्ताले सताएको छ । टाउको लुकाउने एउटा घर छ, जग्गाको नाममा दुई पाटा बारी छ, गुजरातबाट फर्किएका उनी भन्छन्, यसबाट उब्जिएको अन्नले ३ महिना पनि खान पुग्दैन । भारत र खाडी मुलुकबाट रोजगारी गुमाएर फर्किर्एका कर्णालीका अधिकांश बासिन्दा गाउँ फर्किएपछि लामो समयदेखि बेरोजगार बनेका छन् । दैलेखको गुराँस गाउँपालिकाकी खगिसरा विकले छोरा र पतिले भारतमा कमाएको रकम लकडाउनमै सकिएको गुनासो गरिन् । काम गरौँ काम पाइँदैन, उनले भनिन्, खेती किसानी गरौँ भने जग्गा छैन ।मुख्यमन्त्री तथा मन्त्रिपरिषद् कार्यालयका अनुसार लकडाउन अवधिभर भारतलगायत अन्य मुलुकबाट ४९ हजार ३२ जना कर्णाली भित्रिएका छन् । सबैभन्दा धेरै दैलेखमा १५ हजार ७० जना भित्रिएका छन् । सुर्खेतमा १३ हजार ६ सय ७ जना भित्रिएको तथ्यांक छ । डोल्पामा देशबाहिरबाट भित्रिने संख्या शून्य छ । सल्यानमा ३ हजार ६ सय ९२ जना भित्रिएका छन् । त्यस्तै रुकुमपश्चिममा २ हजार १ सय ७६ जना, जाजरकोटमा ४ हजार ९ सय ३०, जुम्लामा १ हजार ७ सय १८, कालीकोटमा ५ हजार ८ सय २९, मुगुमा १ हजार ७ सय ३५ र हुम्लामा २ सय ७५ जना भारत तथा अन्य तेस्रो मुलुकबाट फर्किएका छन् । रोजगार गुमाएर फर्किएकाहरूले स्वदेशमै आम्दानीको स्रोत व्यवस्था गरिदिन सरकारसँग माग गरेका छन् । रोजगारीका योजनाबेरोजगार युवालाई समेट्न भन्दै प्रदेश तथा स्थानीय सरकारले विभिन्न कार्यक्रमहरू अगाडि सारेका छन् । कर्णाली प्रदेश सरकारले गत आर्थिक वर्षदेखि सुरु गरेको मुख्यमन्त्री रोजगार कार्यक्रम चालु आवदेखि कार्यान्वयन गरेको छ । मुख्यमन्त्री तथा मन्त्रिपरिषद् कार्यालयका प्रवक्ता केशव उपाध्यायले कर्णालीका बेरोजगार युवालाई समेट्ने भएकाले भारत तथा अन्य मुलुकबाट पनि घर फर्किएर कामविहीन भएका युवा प्रभावित हुने जनाए । कम्तीमा पनि सय दिन रोजगारी दिने लक्ष्यका साथ कार्यक्रम अगाडि बढाइएको छ, उनले भने, चालु आर्थिक वर्षको बजेटमा पनि प्रत्येक मन्त्रालयले रोजगारका कुनै न कुनै कार्यक्रम अगाडि सारेका छन् । प्रदेश सरकारले चालु आवको बजेटमा रोजगारी र उद्यमशीलता विकासतर्फ २ अर्ब बजेट विनियोजन गरेको छ ।स्थानीय सरकारले पनि चालु आवको बजेटमा बेरोजगार युवालाई लक्षित गर्दै विभिन्न रोजगारमूलक कार्यक्रम अगाडि सारेका छन् ।"
भारतबाट नेपाल प्रवेश गर्न १० बिन्दु,"(काठमाडौं)  कोरोना भाइरसको संक्रमण बढेसँगै सरकारले सीमानाकामा थप कडाइ गर्ने निर्णय गरेको छ । मन्त्रिपरिषद्ले सोमबार भारतबाट नेपाल छिर्न १० प्रवेश बिन्दु तोकेको छ । सरकारले यस अघि २० वटा प्रवेश बिन्दु तोकेको थियो । अब काँकडभिट्टा (झापा), रानी (मोरङ), माडर (सिरहा), गौर (रौतहट), वीरगन्ज (पर्सा), बेलहिया (रूपन्देही), कृष्णनगर (कपिलवस्तु), जमुनाह (बाँके), गौरीफन्टा (कैलाली) र गड्डाचौकी (कञ्चनपुर) नाकाबाट मात्र स्वास्थ्य परिक्षण गरीवरी क्वारेन्टाइनमा बसेर मात्र घर आउन पाइने भएको छ ।कोभिड१९ को विश्वव्यापी संक्रमणको कारण उत्पन्न असहज परिस्थितिमा स्वदेश आउनैपर्ने अवस्थामा रहेका नेपाली नागरिकलाई सहजीकरण गर्नेसम्बन्धी आदेश, २०७७ मा तोकिएका प्रवेश बिन्दुहरूबाट आवतजावत गर्नेहरूको अभिलेख राख्ने सरकारले जनाएको छ । प्रवेश बिन्दु रहेकै जिल्लामा सम्बन्धित प्रदेश सरकारको समन्वय र नेपाली सेनाको सहयोगमा सम्बन्धित जिल्ला कोभिड संकट व्यवस्थापन केन्द्रले क्वारेन्टाइन व्यवस्था गर्ने भनिएको छ । भारततर्फको सीमावर्ती क्षेत्रमा रहेका बस्ती एवं बजारमा कोभिड१९ को संक्रमण फैलिरहेकाले तोकिएका प्रवेश बिन्दुहरू (नाका) बाहेक कुनै पनि प्रकारको आवतजावत हुन नदिने व्यवस्था सम्बन्धित जिल्ला कोभिड संकट व्यवस्थापन केन्द्रले मिलाउनेछन् ।मन्त्रिपरिषद्को निर्णयबमोजिम अनुमति भएका व्यक्तिहरूलाई नेपाली कूटनीतिक नियोगको सिफारिसमा तीन सय जना र वैदेशिक रोजगार कल्याणकारी कोषबाट खर्च व्यहोर्ने गरी उद्धार गरिने २ सय जना नेपाली नागरिकसमेत दिनमा ५ सय जना नबढ्ने गरी उडान अनुमति दिने सरकारका प्रवक्ता, अर्थ एवं सूचना तथा सञ्चारमन्त्री युवराज खतिवडाले जानकारी दिए । यी उडानबाट आउने व्यक्तिहरूलाई काठमाडौं उपत्यकामा नै तोकिएका स्थानमा क्वारेन्टाइनमा राख्ने व्यवस्था मिलाई संक्रमणमुक्त भएको यकिन भएपछि मात्र सम्बन्धित गन्तव्यमा पठाउने व्यवस्था गरिने भएको छ । यसरी आउने व्यक्तिहरूलाई आवश्यक क्वारेन्टाइनको व्यवस्थापन काठमाडौं उपत्यकाका स्थानीय तहको समन्वयमा काठमाडौं, ललितपुर र भक्तपुर जिल्लाका जिल्ला कोभिड संकट व्यवस्थापन केन्द्रले गर्नेछ, मन्त्रिपरिषद्को निर्णयमा छ । यसरी आउने यात्रुको ६ देखि ८ दिनभित्र स्वास्थ्य तथा जनसंख्या मन्त्रालयले पीसीआर परीक्षण गर्ने व्यवस्था मिलाउनेछ । भदौ ३१ सम्म अन्तर्राष्ट्रिय बिन्दुबाट आउजाउ बन्दमन्त्रिपरिषद्ले विशेष परिस्थितिमा बाहेक भदौ ३१ गतेसम्म विदेशबाट हुने जाउजाउ बन्द गर्ने निर्णय गरेको छ । सरकारले यसअघि साउन ३२ गते मध्यरातसम्मका लागि आवागमन स्थगित गरेको थियो । स्थल मार्गबाट तोकिएका बिन्दुबाट नेपाल प्रवेश गर्न दिने र मालसामान ढुवानी व्यवस्थालाई यथावत् राख्ने सरकारको निर्णय छ ।होटल तथा रेस्टुरेन्टबाट तयार खाद्य परिकार लैजाने सेवा (टेक अवे) मात्र गर्न सरकारले भनेको छ । यसअघि साउन बीचबाट होटल तथा रेस्टुरेन्टमा गएर खान पाउने व्यवस्था गरेको थियो ।सरकारले कोरोना भाइरसका सक्रिय संक्रमित २ सयभन्दा बढी भएका जिल्ला र काठमाडौं उपत्यकाका सरकारी तथा गैरसरकारी निकाय, बैंक, सहकारी, लघुवित्त एवं वित्तीय संघसंस्थालगायतका जनतासँग प्रत्यक्ष सम्पर्कमा रहने सबै कार्यालय, निकाय एवं संघसंस्थाले विद्युतीय माध्यमबाट समेत सेवा प्रवाह गर्ने व्यवस्था मिलाउने निर्णय गरेको छ । यी निकायको कार्यसम्पादन एवं सेवा प्रवाहका लागि बढीमा छ प्रतिशत कर्मचारी कार्यालयमा आलोपालो उपस्थित हुने र अन्य कर्मचारीलाई सुरक्षित रूपमा घरबाटै सम्पादन गर्न सकिने तोकिएका कार्य गर्ने व्यवस्था सम्बन्धित कार्यालय प्रमुखले मिलाउने पनि मन्त्रिपरिषद्को निर्णय छ । अनलाइन, भर्चुअल वा विद्युतीय माध्यमबाट सेवा प्रवाह गर्न सम्भव नहुने र बढी जनसम्पर्क हुने कार्यालय अर्को निर्णय नभएसम्म स्थगन गर्ने, सेवा प्रवाह र जनशक्ति व्यवस्थापनको जिम्मेवारी जिल्ला कोभिड संकट व्यवस्थापन केन्द्रको समन्वयमा सम्बन्धित कार्यालय प्रमुखको हुने निर्णय भएको छ ।सरकारले अत्यावश्यकबाहेकका कुनै पनि प्रकारका बैठक, समीक्षा, गोष्ठी, सेमिनार, छलफल, भेलाजस्ता सामूहिक जमघट हुने कार्य नगर्न र नगराउन आग्रह गरेको छ । स्वास्थ्य, सुरक्षालगायतका आधारभूत सेवा प्रवाहलाई निरन्तरता दिन जनशक्तिलाई आवश्यक पर्ने स्वास्थ्य सामग्री, सुरक्षा प्रबन्ध र अनुकूल कार्य वातावरण बनाउन सम्बन्धित मन्त्रालयका सचिवले कार्ययोजना तयार गरी प्रभावकारी रूपमा कार्य सञ्चालन गर्ने गराउने निर्णय पनि सोमबारको मन्त्रिपरिषद्ले गरेको छ ।सरकारले धार्मिकस्थलहरूमा दैनिक नित्य पूजाबाहेक अन्य कुनै पनि गतिविधि सञ्चालन नगर्ने र नगराउने तथा चाडपर्व आआफ्नै घरभित्र रही जनस्वास्थ्यका मापदण्ड पालना गरेर आआफ्नो परिवारका सदस्यहरूले मात्र मनाउने व्यवस्थ गर्न पनि आग्रह गरेको छ । यस्तै, दैनिक उपभोग्य वस्तुलगायत पूर्वाधार निर्माणमा आवश्यक सामग्री आपूर्ति गर्दा न्यूनतम स्वास्थ्य मापदण्ड पालना गर्न पनि सरकारले भनेको छ ।तोकिएका प्रवेश बिन्दु र सुरक्षा जाँच गर्ने स्थानमा मापदण्ड पालना भए नभएको हेर्ने र पालना नभए तत्काल कारबाही गर्ने पनि मन्त्रिपरिषद्ले निर्णय गरेको छ । जनस्वास्थ्य र सुरक्षाका मापदण्ड पालना गर्ने गराउने जिम्मेवारी विषयगत मन्त्रालयका सचिवको हुने, सचिवले मातहतको विभाग, कार्यालय र स्थानीय प्रशासनको समन्वयमा नियमित अनुगमन गर्ने र गराउने निर्णय पनि सरकारले गरेको छ ।सरकारले शैक्षिक संस्थाहरू, सबै प्रकारका सभा, गोष्ठी, तालिम, सेमिनार, सबै प्रकारका प्रदर्शन, भेला तथा सम्मेलन, सिनेमा हल, पार्टी प्यालेस, डान्सबारलगायतका मनोरञ्जन स्थल, सैलुन, ब्युटिपार्लर तथा स्पा, स्विमिङ पुल, जिमखानालगायत हेल्थ क्लब, समूहमा खेलिने खेलकुद र खेल मैदानमा हुने प्रस्तुति, धार्मिक तथा सामाजिक स्थल, पुस्तकालय, संग्रहालय र चिडियाखाना सञ्चालन निषेधकै अवस्थामा रहेकाले सम्बन्धित मन्त्रालयबाट नियमित अनुगमन गरी कडाइका साथ पालना गर्ने गराउने पनि जनाएको छ ।काठमाडौं उपत्यकाभित्र आवतजावत गर्नेबाहेक कोभिड१९ को सक्रिय संक्रमित २ सयभन्दा बढी भएका जिल्लाबाट अन्य जिल्लामा जिल्ला कोभिड संकट व्यवस्थापन केन्द्र तथा स्थानीय प्रशासनको अनुमतिमा बाहेक आउजाउ नगर्न नगराउन पनि भनिएको छ । अत्यावश्यकमा मात्र अनुमति प्रदान गर्ने, अनुमति प्रदान गर्दा प्रयोजनसमेत खुलाई यात्रा गर्ने व्यक्तिको नामसमेत समावेश गरी अनुमतिपत्र जारी गर्ने निर्णय सरकारले गरेको छ ।सरकारले फुटपाथ र खुला ठाउँ र ठेला गाडा र साइकलमा सञ्चालन भइरहेका तरकारी, फलफूल, खाद्यान्न, लत्ता कपडालगायतका खुद्रा व्यापार व्यवसाय एवं कवाडी संकलनजस्ता कार्य जथाभावी रूपमा सञ्चालन हुँदा भीडभाड बढ्ने र कोभिड१९ को संक्रमण समुदाय स्तरसम्म विस्तार हुने जोखिम बढेकोले यस्ता कार्यलाई सम्बन्धित स्थानीय प्रशासन र स्थानीय तहले निषेध गर्ने निर्णय गरेको छ ।"
देश कसले चलाइराखेको छ ?,"आफ्नो विश्वविख्यात कम्युनिस्ट घोषणापत्र मा कार्ल मार्क्स र फ्रेडरिक एंगेल्स आरोप लगाउँछन्, आधुनिक राज्यको कार्यपालिका पुँजीपति वर्गको सामान्य मामिला सञ्चालन गर्ने समितिका अलावा अरू केही पनि होइन । झन्डै दुईतिहाइ जनमत पाएर सत्तामा पुगेको नेकपा सरकारका एकपछि अर्को गतिविधि हेर्दा लाग्छ यो कार्यपालिकाले त झन् एक कदम अघि बढेर बिचौलियाहरूकै स्वार्थसिद्ध गरिरहेको छ । यसको अर्थ, मार्क्सएंगेल्सले चाहेबमोजिमकै राज्यव्यवस्था स्थापना हुनुपर्छ भन्न खोजिएको होइन । केवल राज्य सञ्चालनका क्रममा संविधान र नियमकानुनले नचिनेका व्यक्तिहरूको जुन रूपमा चलखेल र भूमिका बढिरहेको छ, त्यसमाथि प्रश्न उठाइएको हो । राज्यसंयन्त्रमाथि जसरी बिचौलियाहरू हावी भइरहेका छन्, त्यसबारे चिन्ता गरिएको हो । खासमा, देश कसले चलाइराखेको छ भन्ने चासो हो यो ।मुलुकमा बिचौलियाहरूको हालीमुहाली यो सरकारको पालामा मात्रै भएको होइन । अहिले आएर यस्तो छाडा शैलीको उत्कर्ष देखिएको मात्रै हो । कुनै बेला कर्मचारीलाई घूस खुवाएर आफ्नो काम तमाम गर्ने बिचौलियाहरू पछिल्लो समय व्यक्तिगत स्वार्थसम्बन्ध भएको मन्त्रालयका मन्त्रीहरू आफैं हटाउन र तोक्न सक्ने भइसके । उनीहरू बिचौलियाकै हैसियतमा मात्रै देश चलाइरहेका छैनन्, राज्य सञ्चालनार्थ विधि बनाउने संसद्मा पनि कि आफैं पुगेका छन्, कि कतिपय विधायकहरूलाई नै आफ्ना सहायकजस्ता बनाइसकेका छन् । र त, कतिपय कानुन नै उनीहरूको स्वार्थअनुकूल बन्न पुगेका छन् । कतिसम्म भने, तत्कालीन एमाले र माओवादी केन्द्रको एकीकरणमा समेत आफ्नै हात रहेको बताउने बिचौलियाहरू नेकपाको जारी विवाद मिलाउन पनि उत्तिकै सक्रिय रहेको त नेकपा नेताहरूले नै बताइसकेका छन् ।नियमकानुनले नचिन्ने व्यक्तिहरू राज्य संयन्त्रका निर्णयाधिकारीलाई नै नियुक्ति दिने हैसियतमा स्वतः उक्लिएका होइनन् । हाम्रा नेताहरूले बुई चढाएर उनीहरूलाई त्यो स्थान उपलब्ध गराएका हुन् । यसमा कति दोष राजनीतिक नेतृत्वको व्यक्तिगत प्रवृत्तिको होला, कति दोष पद्धतिको । प्रवृत्तिगत दोष हो भने त्यसको विकल्प हुन्छ, खराब व्यक्तिलाई असलले प्रतिस्थापन गर्ने सम्भावना सधैं रहन्छ । तर, पद्धतिकै दोष छ भनेचाहिँ त्यसमा गम्भीर विमर्श गर्नुपर्छ । खासगरी, मुलुकमा खर्चिलो बन्दै गइरहेको निर्वाचन प्रणालीले कतिपय व्यापारी, उद्योगी र ठेकेदारहरूलाई सम्बन्धित व्यवसायी कम बिचौलिया बढी बनाउने ढोका खुला गरिदिएको देखिन्छ । चुनाव लड्न मात्र होइन, त्रिशंकु संसद् हुँदा त सरकार बनाउन र ढाल्न पनि बिचौलिया प्रयोग भएका छन् । कतिपय अवस्थामा सन्धिसम्झौता पारित गर्नुपर्दासमेत यस्तो खेल देखिएको छ ।पछिल्ला निर्वाचनमा प्रत्यक्षतर्फ जित्नेको मात्र होइन, हार्नेले पनि १० करोडभन्दा बढी खर्च गरेको चर्चा सुनिन्छ । समानुपातिक सूचीमा पर्नर्ले पनि नेताहरूलाई पैसा खुवाएको भनेर मुखै खोलेका छन् । यति धेरै खर्च आफ्नै गोजीबाट गर्न सक्ने ल्याकत अपवादबाहेक कुनै राजनीतिज्ञको हुँदैन । हिजो लोते चप्पलमा हिँड्ने न्यून र न्यूनमध्यम वर्गीय हैसियतबाट आएकाहरूले आज एउटै चुनावमा करोडौं खर्च गरिरहेका छन् । यस्तो अवस्थामा बुझ्न गाह्र्रो छैन, त्यति धेरै पैसा कहाँबाट आउँछ ? दलहरू आफैं पैसा फलाउने कारखाना त होइनन् ! चुनावमा दल र नेतामाथि पैसा खन्याउनेहरूले गरेको त्यो सहयोग होइन, लगानी हो । त्यही कारण सम्बन्धित व्यक्ति तथा दल सत्तामा पुग्दा उनीहरूले त्यसको मनग्गे प्रतिफल उठाउन खोज्छन् । र, यो सब गोरखधन्धालाई जिम्मेवारीमा भएकाहरू कसैले किन रोकोस् ! सबैलाई थाहा छँदै छ चुनाव फेरि आउँछ, पैसा फेरि चाहिन्छ । हुँदाहुँदा यस्तो भइसकेको छ कि, दल तथा सरकारभित्र जसले यस्तो प्रवृत्तिको विरोध गर्छ उही नै नेतृत्वको कोपभाजनमा पर्ने अवस्था छ । प्रभावशाली बिचौलियाको स्वार्थअनुकूल निर्णय गर्न आनाकानी गर्ने कर्मचारीलाई हिलो छ्याप्न अख्तियार लगाइएको उदाहरण त सामान्य नै भइहाल्यो ।यो सबै हुनुमा प्रवृत्ति नै बढी दोषी किन छ भने नियमकानुनअनुसार चलेर प्रचलित पद्धतिलाई स्थापित गर्ने दायित्व नेतृत्व र जिम्मेवार व्यक्तिहरूकै हो । जस्तो, कानुनले उम्मेदवारहरूले चुनावमा गर्न मिल्ने खर्च तोकिदिएको छ । तर उम्मेदवारहरू त्यसको दसौं गुणा खर्चन्छन् र कागज मिलाएर निर्वाचन आयोगमा पेस गर्छन् । यसमा आयोगले गतिलो छानबिन गरेर अस्वाभाविक खर्च गर्नेलाई त्यसको स्रोत खोजेर कुनै कारबाही गर्न सकेको देखिँदैन । व्यावहारिक रूपमा खर्चसीमा तोक्ने, दल तथा उम्मेदवारले आफ्ना एकएक खर्च पारदर्शी ढंगले देखाउनुपर्ने र छानबिन हुँदा अन्यथा पाइएमा कडा कारबाही हुने अवस्था हुन्थ्यो भने अहिलेकै व्यवस्थामा पनि सुधार देखिन सक्थ्यो । दल र उम्मेदवारले हरेक शुभेच्छुकबाट लिएको हिसाबकिताब सार्वजनिक गर्नुपर्ने व्यवस्थालाई कडाइ गर्न सकेमा मात्रै पनि धेरै परिवर्तन आउन सक्थ्यो । तर यसतर्फ मुलुकमा कसैले पनि पर्याप्त ध्यान दिएकै पाइँदैन । निर्वाचन आयोग, अख्तियार दुरुपयोग अनुसन्धान आयोगजस्ता संवैधानिक निकायलाई बलियो संस्थाका रूपमा विकास नगरी दलहरूले आफूअनुकूल व्यक्ति नियुक्ति गर्दा पनि यस्तो परिणाम आएको हो ।चिन्ता लाग्ने पक्षचाहिँ, नेताहरूमा आफ्नो इमानमाथि प्रश्न उठ्ला र प्रतिष्ठा धूलोमा मिल्न जाला भन्ने डर अलिकति पनि देखिन छाडिसक्यो । सत्तारूढ मात्र होइन, प्रायः सबै दलका नेतृत्वमा यही समस्या छ । देश र जनताको भाग्य बदल्नुपर्ने जिम्मा भएकाहरू नै आफ्नो स्वार्थपूर्तिका लागि केवल बिचौलियाको भाग्य बदल्न मात्र सक्रिय भइरहेका छन् । मुलुकमा खासखास निर्णय र नियुक्ति विधिविधान र गुणशक्तिको आधारमा होइन, बिचौलियाको पहुँचका भरमा हुन थालेका छन् । यसबाट देश त अघि बढ्न सक्दैन नै स्वयं नेताहरूमाथि पनि बिचौलिया हावी हुन पुगेका छन् । कतिपय अवस्थामा बिचौलिया नेताजस्ता र नेताचाहिँ बिचौलियाजस्ता मात्रै देखिएका छन् ।देश चलाउनुपर्ने नेताहरू विशुद्ध व्यक्तिगत तथा आर्थिक स्वार्थ भएका बिचौलियासित नतमस्तक बन्नुपर्ने यो अवस्था दुःखपूर्ण छ । यो समस्याको न्यूनीकरण गर्न दलको नेतृत्वले आफू र दललाई मितव्ययी र पारदर्शी बनाई निष्ठाको थैली राम्रोसित बाँध्नुपर्छ । यसका लागि पार्टीपंक्तिमा अनुशासित राजनीति गरिरहेकाहरूले निरन्तर दबाब दिइरहनुपर्छ । सरकार बिचौलियाहरूको कठपुतली मात्रै बन्दा न देश विधिपूर्वक चल्छ, न सार्वजनिक संस्थामा योग्य व्यक्ति नै पुग्छन् । यस्तो अवस्थामा, राज्यले आफ्नो केही र कोही नहुने सर्वसाधारणको हितमा काम गर्न सक्दैन । यस्तो परिपाटीले कैयौंको बलिदान र लाखौंको संघर्षले ल्याएको व्यवस्थामाथि नै घात पुर्याउन सक्ने देखिन्छ । त्यसो हुन नदिन सम्बन्धित नेतृत्वको बेलैमा चेत खुलोस् !"
विधिको शासनको महत्त्व !,"घनश्याम भुसालको नेकपा ः बाँच्नका लागि एक मात्र बाटो लेखमा पार्टी बाँच्ने एक मात्र बाटो विधिको शासनलाई आत्मसात् गर्ने संस्कार हो भन्ने सन्देश छ । लोकतन्त्रलाई संस्थागत गर्ने र दलहरूलाई राजनीतिक संस्कार सिकाउने उपयुक्त माध्यम पनि विधिको शासनै हो भन्ने कुरा लेख पढेपछि स्पष्ट हुन्छ ।लोकतन्त्रमा कानुनभन्दा माथि कोही हुँदैन । मुलुककै सर्वोच्च पदमा पुग्नेले पनि कानुनको पालना गर्नुपर्छ र त्यो पदमा पुग्न त्यही कानुनबमोजिमको प्रक्रिया पूरा गरेर निर्वाचित हुनुपर्छ । दुई अध्यक्षको अलौकिक सामर्थ्यले कम्युनिस्ट पार्टीको एकता भयो भनेर चलाइएको हल्लाभित्र कमरेड केपी शर्मा ओली र पुष्पकमल दाहालबीच कति लौकिक सम्झौता भएको रहेछ भन्ने दुनियाँले धेरै पछि मात्र थाहा पाएको प्रसंग लेखमा छ । यसले देशकै प्रमुख राजनीतिक शक्ति भएर पनि नेकपाभित्र विधि र पद्धति स्थापित भएको छैन र व्यक्तिवादी प्रवृत्ति हावी छ भन्ने स्पष्ट पारेको छ । नेताहरूको जुागाको लडाइँले देश, सत्तारूढ पार्टी र सरकारलाई विधिको शासनभन्दा आउट अफ ट्र्याकमा धकेल्दै गरेको आभास हुन थालेको छ । राजनीतिक दलहरूले क्रान्तिकारी देखिन गर्ने पर्दापछाडिका गतिविधिले सिंगो मुलुकलाई अपारदर्शी राज्य सञ्चालनतर्फ धकेलेको छ ।संघीय लोकतान्त्रिक संसदीय व्यवस्थामा जनप्रतिनिधिमूलक संस्थाहरू अग्रभागमा सक्रिय हुनुपर्नेमा सरकारले संसद्को अधिवेशनै अन्त्य गरिदियो । देश संकटको भुमरीमा फसेको बेला संसद् अधिवेशन अन्त्य गर्नु, राजनीतिक दलका केन्द्रीय कमिटी बैठक बस्न नसक्नु, महाधिवेशनहरू तोकिएको समयबाट म्याद थप गर्दै जानु, जनताका समस्याबारे बहस नहुनु विडम्बना होइन र ? सरकारको निगरानी गर्ने संवैधानिक निकायहरू भागबन्डा नमिल्दा रिक्त हुनु, भएका पनि राजनीतिक नियुक्तिले कमजोर हुनु, संसदीय समितिहरू सत्तारूढ दलकै नेतृत्वमा भएकाले प्रभावकारी भूमिकामा उत्रन नसक्नु, प्रतिपक्षी दलको भूमिका कमजोर हुनु, सरकार लगामबिनाको घोडा जसरी स्वेच्छाचारी भएर अगाडि बढ्नु, मन्त्रिपरिषद्का निर्णयहरूसमेत जनताले थाहा पाउन कुर्नुपर्ने अवस्था आउनु, सत्ता र शक्तिको आडमा हुने भ्रष्टाचारजन्य गतिविधिहरूलाई आँखा चिम्लिएर छोडिदिनु विधिको शासनको उपहास हो कि होइन ? न्यायको आशा र भरोसाको एक मात्र थलो अदालतको न्यायसम्पादनमाथि अविश्वास सिर्जना भई प्रश्न उठ्नु विडम्बनापूर्ण छ कि छैन ? विश्वव्यापी महामारीको चपेटामा देश अस्तव्यस्त हुँदासमेत सरकारले सबै पक्षको साथसहयोगमा प्रभावकारी काम गर्ने वातावरण सिर्जना गर्न नसक्नु, संकटको अवस्थामा पनि सत्ता परिवर्तनको खेल खेलिनु र गुटगत राजनीतिक प्रवृत्ति मौलाएको अवस्थामा विधिको शासनको महत्त्व निकै छ । मान्छेले आफ्नो भाग्य आफैं बनाउँछ, तर पहिले नै बनिसकेको परिस्थितिमा टेकेर बनाउँछ भन्ने घतलाग्दो मार्क्सको भनाइलाई जुनसुकै दलमा आस्था राख्नेले पनि आत्मसात् गर्नैपर्छ । नोदनाथ त्रिताल, चौबिसे३, धनकुटा"
पुस्तकालयबिनाको समाज,"शरच्चन्द्र वस्तीको पुस्तकको आतंक लेखले समाजका विकृति र विसगंतिलाई जस्ताको तस्तै पाठकसामु पस्केको मात्र छैन सुधारका लागि रचनात्मक बुटीको सुझाव पनि दिएको छ । लेखकको व्यंग्यात्मक प्रस्तुति झन् खास छ । जल्दोबल्दो विषयवस्तुको छनोटका कारण लेख सान्दर्भिक छ । हाम्रो टोलमा हजारौंको संख्यामा मदिरा पसल छन् तर एउटै पुस्तकालय भेटिँदैन । पत्रिका किनेर पढ्ने मानिसको पनि अभाव छ । यस्तो परिस्थितिले हाम्रो समाज कतातिर जाँदै छ भन्ने प्रश्न उब्जाएको छ । इराकमा पुस्तकालय तथा पुस्तक पसलहरू राति खुल्लै छाड्ने गरिन्छ । पढ्ने मान्छेले किताब चोर्दैन र चोरले किताब पढ्दैन भन्ने मान्यता रहेछ त्यहाँ । हाम्रोमा रातदिनै मदिरा पसल खुल्छ । किताब पढेर भन्दा परीक्षामा चोरेरै पास गर्ने नानीदेखि लागेको बानी अझै छ । विद्यालयअगाडि पुस्तक पसलभन्दा पानपसलहरू धेरै चलेका छन् । यो दुःखद पक्ष हो । हामी सबैले मिलेर यस्तो खराब संस्कारलाई अहिल्यै सुधार्नुपर्छ । हेमराज दाहाल, अरुण१, भोजपुर"
मुख्यमन्त्रीभन्दा सीडीओ माथि,"संक्रमण बढ्दा आत्तिए प्रदेश र स्थानीय तह समाचारअनुसार संघीय सरकारको कार्यशैलीप्रति गुनासो बढ्दै गएको देखिन्छ । संघले संक्रमण रोक्न जुन तरिका र रफ्तारमा काम गर्नुपर्थ्यो त्यो गरेन । प्रदेश तथा स्थानीय तहलाई अधिकार प्रत्यायोजना गरेर त्यसैअनुसार काम गर्नबाट संघ हिजो पनि चुकेकै थियो र आज पनि चुकी नै रहेको छ । एकआपसमा समन्वयात्मक संवाद नभएकाले प्रदेश र स्थानीय तह संघीय सरकारको गोटी बनिरहेछ । नाकामा कडाइ गर्ने भन्ने अनि एम्बुलेन्समा यात्रु लिएर आएको प्रहरीले नदेख्ने गरेको समाचार बाहिर आयो । संघीय सरकारले काम गर्नका लागि अधिकार दिन पनि कन्जुस्याइँ गर्ने अनि आफूचाहिँ कुम्लो बोकी ठिमीतिर जाने ? यसरी कोरोना रोक्न सकिन्छ ?संक्रमण तीव्र भएसँगै स्थानीय सरकारलाई व्यवस्थापन गर्न सकस भइरहेको छ । नीतिगत सहयोगै नभएको भनी प्रदेश सरकार चिरनिद्रामा छ । संघ आन्तरिक रडाकोमै मस्त छ । संघीय सरकारले मुख्यमन्त्रीभन्दा जिल्लाका सीडीओहरूलाई माथि राखेर कोरोना रोकथामसम्बन्धी काम गर्यो । मुख्यमन्त्रीभन्दा सीडीओ जवाफदेही हुने स्थिति आइपरेको छ । समयमै आर्थिक स्रोतको व्यवस्थापन गरी प्रदेशलाई काम गर्न सजिलो बनाउने सोच संघको छैन । संक्रमण तीव्र हुँदै गएपछि नागरिकमा त्रास झन् बढ्दै छ । सरकारको भर छैन । सरकारले बचाउला भन्ने आस पनि मरिसक्यो । जनस्तरबाट पनि कोरोना रोकथामका उपाय अवलम्बन गर्न व्यापक हेलचेक्र्याइँ भइरहेको छ । सरकारले तीव्र रूपमा संक्रमण बढिरहेको प्रदेशबाट अर्को प्रदेशमा जान रोक लगाउने अधिकार प्रदेशलाई दिँदा के हुन्छ ? मुख्यमन्त्रीभन्दा सीडीओलाई माथि राखेर व्यवहार गर्ने काम तत्काल बन्द गर्न जरुरी छ । सीडीओलाई प्रदेश सरकारको मातहतमा रहने व्यवस्था भयो भने प्रदेश सरकारहरू पनि जिम्मेवार बन्न सक्छन् । आफू पनि काम नगर्ने र काम गर्न अधिकार पनि नदिने पद्धतिलाई संघले सुधार्न जरुरी छ । नाकामा प्रहरीलाई घूस खुवाएर प्रवेश गरी समुदायमा घुलमिल हुनेहरूसँग सजग हुनुपर्छ । सरकारले उपत्यका छिर्ने नाकाको निगरानी गर्नु अत्यावश्यक छ । संघीयताको मर्मअनुरूप प्रदेश र स्थानीय सरकारसँग समन्वय गरेर सुरुका दिनमै ठोस योजनासहित काम गरेको भए यो अवस्थाको सामना गर्नु पर्थेन । गोविन्द विक, बूढानीलकण्ठ१२, काठमाडौं"
दुई अध्यक्ष राख्नु गल्ती,"नेकपाका दुई अध्यक्षलाई देखेपछि दुईमुखे सर्पको याद आउँछ । यस्तो सर्प विरलै देखिन्छ । यो सम्भवतः दुर्लभ जीव हुनुपर्छ । हेर्दैमा अनौठो यस्तो जीवको जीउ र पुच्छर एउटै हुन्छ तर मुख दुइटा । कथाहरूमा प्रशस्तै सुनिए पनि हिमालमा बस्ने भएकाले मैले दुईमुखे सर्प देख्न पाएको छैन । तामाङ समुदायमा यस्तो अनौठो जीवजन्तु देख्दा अशुभ मानिन्छ । नेकपाका दुई अध्यक्ष दुईमुखे सर्पजस्तै लाग्छ, अचेल । दुई अध्यक्ष रहने व्यवस्था गर्नु गल्ती थियो । त्यसको परिणाम अहिले भोग्नुपरेको छ । यस्तो व्यवस्था प्राकृतिक थिएन । दुईमुखे सर्पले भ्यागुता देख्दा एउटा मुखले खाने उद्देश्यले झम्टिने तर अर्को मुख केही नगरी बस्यो भने शरीर एउटै भए पनि द्वन्द्व सुरु हुन सक्छ । यदि भ्यागुता एउटा मुखले मार्यो तर अर्कोले पनि खान खोज्यो भने विवाद हुन्छ । मार्ने बेला दुवै मुखले मार्यो तर भ्यागुता निल्ने बेला एउटाले मात्रै निलिदियो भने पनि अर्को मुखलाई रिस उठ्न सक्छ । टाउको दुइटा भएपछि सोच फरक हुन सक्छ । रिस थाम्न नसकेर दुइटै मुखले एकअर्कोलाई ठुङ्न थाले भने के होला ? परिणाम कस्तो निस्केला ? अहिले नेकपाको हालत यस्तै छ । बरु कार्यकाल तोकेर आलोपालो अध्यक्ष हुने सहमति गरेको भए हुनेथ्यो । फुर्पा तमाङ, ठूलो भार्खु, रसुवा"
वीरगन्ज बन्दै काठमाडौं,"कोरोनाको महामारी तराईका जिल्ला हुँदै देशभरि फैलिरहेको छ र अहिले अन्य स्थानको तुलनामा काठमाडौं जोखिममा छ । सुरुमा निकै सुस्त गतिमा फैलिएको कोरोना भाइरस सार्वजनिक गाडी र कलकारखाना खुलेपछि ह्वात्तै फैलियो । घट्टोमा ओइरो हालेजस्तै उपत्यका प्रवेश गर्नेहरूको ताँती छ । केही अघिसम्म सुरक्षितजस्तो देखिएको काठमाडौं कतै दोस्रो वीरगन्ज त बन्ने होइन भन्ने डर पैदा भएको छ । नगरपालिकाका पदाधिकारीहरूले तत्काल जनतालाई आक्रामक रूपमा स्वास्थ्य सुरक्षाका तरिकाबारे सुसूचित पार्ने र त्यसको पालना नगर्नेहरूलाई कारबाही गर्नुपर्छ । काठमाडौंका दस नगरपालिकाको फोरमले उपत्यकालाई जोगाउने रणनीति अख्तियार गर्न हिच्किचायो र आफ्नो अफिसको कोठाबाट दिने सेवालाई नियन्त्रण गरेकै भरमा महामारीबाट बच्न सकिने ठान्यो भने त्योभन्दा दुर्भाग्य अरू केही हुन्न । काठमाडौं महानगरपालिकाले उपत्यका छिर्ने नाकाहरू सिल गर्नुपर्छ । खाद्यान्न तथा पेट्रोलियम ढुवानीबाहेक अन्य सवारीसाधनलाई नरोकी हुन्न । जहाँ संक्रमण त्यहाँ सिलको अवधारणा संक्रमण राज्यको नियन्त्रणबाहिर गयो भने मात्रै काम लाग्छ । मुलुकभरि स्थिति भयावह बनिरहँदा जिम्मेवार निकायहरूको काम सुस्त छ । कामबाट पन्छिने प्रवृत्ति झन् डरलाग्दो छ । यदि यसरी नै अघि बढ्ने हो भने निकै भयावह दिन आउँछ सक्छ । समयमै सचेत हुनु जरुरी छ । श्यामसुन्दर कुइँकेल, हाँडीगाउँ, काठमाडौं"
अनिश्चिततातर्फको भयग्रस्त यात्रा,"कार्यनीतिक विचलनपाकिस्तान गठनका लागि क्रियाशील संविधानसभालाई सम्बोधन गर्दै ११ अगस्त १९४७ का दिन कराँचीमा जिन्नाले प्रतिबद्धता जनाएका थिए, तपाईं स्वतन्त्र हुनुहुन्छ । तपाईं आफ्नो मन्दिरमा जान स्वतन्त्र हुनुहुन्छ । तपाईं पाकिस्तान राज्यको मस्जिद वा अन्य कुनै पनि पूजास्थलमा जान स्वतन्त्र हुनुहुन्छ । तपाईं कुनै पनि धर्म वा जाति वा धर्मको हुन सक्नुहुन्छ । राज्य सञ्चालनसँग त्यसको कुनै सरोकार छैन । जिन्नाको मृत्युसँगै उनको प्रतिबद्धताको पनि अवसान भयो । त्यस अभिभाषणको केही दिनभित्र पण्डित जवाहरलाल नेहरूले १५ अगस्त १९४७ को आफ्नो नियतिसँग साक्षात्कार सम्बोधनमा मुखर चिन्तन गरे, यो हाम्रा लागि भारतमा, सम्पूर्ण एसियाका लागि एवं विश्वका लागि दूरगामी महत्त्वको घडी हो । पूर्वमा एउटा नयाँ तारा उदाइरहेको छ । एउटा नयाँ आशा पलाएको छ । एउटा चिरप्रतीक्षित भविष्यदृष्टि कार्यान्वित हुन लागेको छ । यो तारा कहिल्यै नडुबोस्, यो आशमाथि कहिल्यै विश्वासघात नहोस् । त्यस्तो भविष्यदृष्टिका लागि विगतभन्दा आगत महत्त्वपूर्ण थियो एवं अतीतमोहबाट मुक्त भएर वर्तमानको व्यवस्थापन गर्नुपर्ने थियो । गान्धीको सत्य, अहिंसा, अपरिग्रह एवं ग्राम स्वराजबाट प्रेरणा लिएका भए पनि राजनीतिक आधुनिकतालाई अंगीकार गरेका पण्डित नेहरू बहुलतामा आधारित राष्ट्रियता, अल्पसंख्यकले सम्मान पाउने प्रजातन्त्र, सम्पत्तिको अधिकार सुनिश्चित भएको समाजवाद, संघीय शासन प्रणाली एवं गुटनिरपेक्ष स्वतन्त्र कूटनीतिलाई प्रवर्द्धन गर्न प्रतिबद्ध थिए ।नेहरूको प्रजातान्त्रिक समाजवादको प्रतिवाद (एन्टिथिसिस) मान्न सकिने हिन्दुत्व राजनीतिमा प्रजातन्त्रको अर्थ बहुलताको प्रवर्द्धन नभएर बहुसंख्यकवादको अभ्यास थियो । त्यस अवधारणाको स्वाभाविक परिणतिका रूपमा हिन्दुत्वको प्रजातन्त्रमा अन्य धर्मावलम्बी दोयम दर्जाका नागरिक ठहरिन्छन् । हिन्दुत्वलाई जीवनशैली एवं राष्ट्रियता भनेर व्याख्या गरेपछि बहुल शासन व्यवस्थाका लागि त्यहाँ ठाउँ रहँदैन । जाति व्यवस्थाबेगरको हिन्दु राष्ट्र सम्भव छैन । त्यसैले हिन्दुत्वको अर्थराजनीतिले समाजवाद स्वीकार गर्न सक्दैन । हिन्दुत्वका प्रवर्द्धकहरूले औंल्याउने गरेको आत्मनिर्भर अर्थतन्त्र प्रकारान्तरले राज्यसंरक्षित चाकर पुँजीवाद नै हो । कूटनीतिक मोर्चामा भारतीय दक्षिणपन्थीहरूको स्पष्ट नीति छैन भन्दा हुन्छ, फगत पाकिस्तानको विरोध गरे पुग्छ । गौहत्या बन्द गर्ने नाउँमा गौ गुण्डा परिचालन गरेर मुसलमानको उत्पीडन, मुस्लिम तुष्टीकरणको अन्त्य गर्ने बहानामा भारतको सबभन्दा पिछडिएको समुदायको थप बहिष्करण, मन्दिर बनाउने निहुँ झिकेर मस्जिद भत्काउने उपक्रम एवं संघीयता तथा बहुविधता कमजोर गर्न विशेष व्यवस्थाहरूको क्रमिक खारेजी गर्ने घोषित एवं अन्तर्निहित नीतिका साथ आरएसएसको राजनीतिक मोर्चाका रूपमा सन् १९५० को दशकमा भारतीय जनसंघ पार्टीको गठन भएको थियो । एउटै देशमा दुई थरी निसान, दुइटा विधान, दुई व्यक्ति प्रधान हुन सक्दैन भन्ने जनसंघका संस्थापक श्यामाप्रसाद मुखर्जीको उद्घोष प्रत्यक्ष तवरले कश्मीरको विशेष दर्जाको विरोधजस्तो मात्रै देखिए पनि त्यो समरूप नागरिक संहिताको पक्षमा पनि थियो । त्यसलाई अयोध्यासँग जोडेर उत्तेजक बनाउने श्रेय भने जनसंघको सन् १९८० पछिको राजनीतिक उत्तराधिकारी भारतीय जनता पार्टीलाई जान्छ ।अनुच्छेद ३७० को खारेजीपछि स्वतन्त्र भारतले तत्कालीन कश्मीरसँग गरेको प्रतिबद्धता भंग भएको छ । प्रस्तावित नागरिकता ऐनले दुई किसिमका नागरिक अवधारणालाई वैधानिकता प्रदान गर्नेछ । हिन्दी, हिन्दु र हिन्दुस्तानीको नाराका कारण उल्लेख्य नागरिकहरूको अन्यीकरण हुनेछ । चाकर पुँजीवादको प्रवर्द्धनले आर्थिक असमानता बढाउँदै लग्नेछ । त्यसपछिको भारत जेजस्तो रहे पनि नेहरूले जगाएको एसिया एवं विश्व समुदायको आश भने पक्कै रहनेछैन । पाकिस्तानलाई ७३ औं स्वतन्त्रता दिवसको पूर्वसन्ध्यामा नक्साको आयुधीकरण गर्न सफल भएकामा बधाई । भारतको हिन्दुकरण गर्न उद्धत भाजपाई जमातलाई भव्य राम मन्दिर निर्माण गर्ने कार्यमा सन् २०२४ अगाडि नै सफलता मिलोस् भन्ने शुभकामना । कोभिड१९ ले राज्य पुनःसंरचनाबारे सोच्ने अवसर प्रदान गरेको थियो । स्मृतिलोपले ग्रस्त समसामयिक राजनीतिकर्मीहरू एक शताब्दी पुरानो बहसमा पुनः अल्झिएका छन् । अनिश्चितता भविष्यको चरित्र नै हो, त्यसमा सम्भाव्य अस्तव्यस्तताको भय पनि थपिएको छ ।"
"बिचौलियाका प्रधानमन्त्री, अलपत्र कर्णाली","यो यात्राका क्रममा अछामको बयलपाटास्थित गैरनाफामूलक अस्पतालको भविष्य अनिश्चित भएको चिन्ताजनक सूचना पाएँ । अछाम र वरपरका धेरै जिल्लाका बिरामीलाई दशकभन्दा बढी समयसम्म निःशुल्क सेवा दिएको अस्पताल अहिलेसम्म दाताहरूको सहयोगमा चलेको छ । तर सहयोगमा कमी आएर अस्पतालले कर्मचारी कटौती सुरु गर्नासाथ एक कर्मचारी सिद्धार्थ आहुजीले आगो लगाएर आत्मदाह गरेका छन् । देशकै पिछडिएको क्षेत्रमा शल्यक्रियासहित निःशुल्क विशेषज्ञ सेवा र धेरै मानिसलाई रोजगारीसमेत दिएको अस्पताल सुचारु राख्न राज्यले अहिलेसम्म गम्भीर चासो देखाएको छैन । जबकि दाताहरूको सहयोग पूरै रोकिए पनि भएको भौतिक पूर्वाधारमा सञ्चालन खर्च मात्रै जुटाएर निःशुल्क सेवालाई निरन्तरता दिनु राज्यका लागि ठूलो कुरा हैन ।यसरी दुर्गममा मानिसहरूले स्वास्थ्य सेवा नै नपाउँदा र मुस्किलले पाएको स्वास्थ्य सेवा धरापमा हुँदा सरकार के गरेर बसेको छ त ? फुर्सद भएको र इन्टरनेट चलेका बेला मैले कहिलेकाहीँ काठमाडौंका समाचार हेर्ने गर्छु । हालै मात्र सञ्चारमाध्यममा एउटा विषयले चर्चा पाएको रहेछ दुई बिचौलिया दाजुभाइले सरकार र सत्तारूढ दललाई कठपुतली बनाएका छन् । वैध मन्त्री परिषद्को समानान्तर रहने तिनको संयन्त्र देशको कार्यकारीमाथि हावी छ । देशका ठूला विकास योजनाहरू हडप्नमा दलाली गरेर अलपत्र छाड्दै तिनले देशको सिंगो विकास प्रक्रिया नै अवरुद्ध पारेका छन् । ती बदनाम पात्रहरूबारे मिडियामा छताछुल्ल सामग्री आइरहँदा पनि तीमध्ये एकलाई प्रधानमन्त्रीले लगानी बोर्डको प्रमुख नियुक्त गरिछाडेछन् । यसबाट सीमित स्वार्थ समूहसामु प्रधानमन्त्री कति निरीह छन् र उनको प्राथमिकता के छ भन्ने छर्लंग हुन्छ । यो प्रकरणबारे समाचार पढेपछि मलाई लाग्यो, जननिर्वाचित प्रधानमन्त्रीले स्वविवेक बन्धकमा राखेर बिचौलिया र माफियाहरूबाट निर्देशित भएपछि उनलाई सुदूरपश्चिम वा कर्णालीका मानिसको पीडा कसरी बिझाओस् ?ठ्याक्कै दुई वर्षअगाडि यही समयमा म जुम्लामा सत्याग्रहमा बसेको थिएँ । कर्णाली स्वास्थ्य विज्ञान प्रतिष्ठान लगायतमा एमबीबीएस सहितका कार्यक्रम सञ्चालन हुनुपर्ने हाम्रा मुख्य माग थिए । ती माग कुनै लहडमा राखिएका थिएनन्, झन्डै दशक पुरानो उक्त प्रतिष्ठानमा राज्यले नै झन्डै अर्ब रुपैयाँ लगानी गरिसकेको थियो । प्रतिष्ठानबाट खटिएका विशेषज्ञ डाक्टरले कर्णालीका धेरै जिल्ला अस्पतालमा समेत पुगेर नियमित सेवा दिइरहेका थिए । कर्णालीमा एमबीबीएस चल्नु भनेको सबै विषयका विशेषज्ञहरू थपिनु मात्रै नभई एकसाथ सिंगो प्रदेशका सबै अस्पतालमा सेवाको स्तरवृद्धि हुनु, त्यहाँका जेहनदार विद्यार्थीले प्राथमिकतासाथ निःशुल्क डाक्टर वा स्वास्थ्यकर्मी बन्न पाउनु र त्यही क्षेत्रमा सेवा दिने अवस्था बन्नु थियो । त्यसो हुँदा धेरै मानिसले प्रत्यक्ष वा अप्रत्यक्ष रोजगारी पाउने र यो क्षेत्रकै विकासले गति लिने पनि निश्चित थियो । यस्तो अवस्थामा कर्णालीवासीले हाम्रो अभियानमा साथ दिनु स्वाभाविक थियो ।सुरुमा हिंसापूर्वक अपहरण शैलीमा मलाई जुम्लाबाट उठाएर आन्दोलन असफल पार्न प्रयास गरिए पनि अन्ततः सरकारले माग पूरा गर्न सहमति जनायो । तर त्यसयताका दुई वर्षमा ती सहमति कार्यान्वयन त भएनन् नै, प्रधानमन्त्री ओलीका बुख्याँचाहरू कर्णालीमा मेडिकल शिक्षा सञ्चालन गर्नु असम्भव छ भनेर प्रमाणित गर्न लागे र लागिरहेका छन् । अनि प्रधानमन्त्री आफैंले कर्णाली प्रतिष्ठानलाई आफ्नो स्वार्थ र दम्भको बन्धक बनाएका छन् । कारण, काठमाडौंमा निजी मेडिकल कलेज खोलेर व्यापार गर्न चाहने मेडिकल माफियाहरूले प्रधानमन्त्री र उनको स्वार्थ समूहलाई निर्देशित गरेका छन् । कर्णालीजस्ता ठाउँमा मेडिकल शिक्षण संस्था खुल्नु र विद्यार्थीले तिनमा निःशुल्क पढ्न पाउनु भनेको काठमाडौंकेन्द्रित मेडिकल शिक्षाको व्यापारीकरणमाथि ठाडो चुनौती हुन्छ । त्यसैले यस विषयमा बोली ओली र उनका कार्यकर्ताको हुन्छ, तर शब्द मेडिकल माफियाका हुन्छन् ।कस्तोसम्म विडम्बना छ भने, कर्णालीवासीको मत लिएर निर्वाचित भएका विभिन्न तहका जनप्रतिनिधिले समेत योभन्दा फरक बोली निकाल्न सकेका छैनन् । कर्णाली प्रतिष्ठान जिम्मा लिएको स्वास्थ्य मन्त्रालय आफैं त्यसलाई असफल पार्न उद्यत छ । अघिल्लो वर्ष कर्णालीको भन्दा निकै कम पूर्वाधार र तयारी भएको पोखरा स्वास्थ्य विज्ञान प्रतिष्ठानलाई स्नातकोत्तर तहको अनुमति दिइयो तर कर्णालीलाई रोकियो । जबकि नक्कली बिरामी र खडेबाबा शिक्षक देखाएर सिट हडप्ने नेपालका धेरै निजी मेडिकल कलेजमा भन्दा कर्णाली प्रतिष्ठानका अस्पतालमा बिरामीको चाप निकै उच्च छ । त्यसमाथि चिकित्सा शिक्षा ऐनमा कर्णालीजस्ता दुर्गम ठाउँमा खुल्ने संस्थाका लागि मापदण्डहरूमा लचकता देखाउन सकिने उल्लेख छ । यसरी सरकारले कर्णालीलाई अर्घेल्याइँ गर्दा हामीले कडा अपत्ति जनायौं र सत्याग्रहसमेत गर्यौं तर कर्णालीका जनप्रतिनिधिसमेत कतै चुँ गरेनन् ।यसरी रक्षक नै भक्षक भएपछि आजका दिनमा एमबीबीएस सञ्चालन गर्न चाहिने पूरा जनशक्ति कर्णाली प्रतिष्ठानमा छैन । तर सरकार र जनप्रतिनिधिहरूले माफियाको सट्टा मतदाताको नुनको सोझो गरेका भए सरकारले सहजै जनशक्ति पुर्याएर अहिलेसम्म त्यहाँ एमबीबीएस कार्यक्रम सुरु गर्न सक्थ्यो । निःशुल्क स्नातकोत्तर कार्यक्रमअन्तर्गत पढेर निस्कने विशेषज्ञ चिकित्सक र शिक्षकलाई परिचालन गर्नु अहिले पहिलेभन्दा निकै सहज छ । एमबीबीएस चिकित्सकहरू त तत्काल चाहेको संख्यामा त्यहाँ पुग्ने अवस्था छ ।यसरी सरकारले कर्णाली प्रतिष्ठानलाई असफल पार्न दुई वर्ष कसरत गरिरह्यो । अहिले प्रधानमन्त्रीका मानिसले भनेका छन् त्यहाँ एमबीबीएसका लागि बेसिक साइन्सका शिक्षक नै पुग्दैनन्, नपुगेपछि एमबीबीएसलाई अनुमति दिनै मिल्दैन । यी पार्टीका कार्यकर्ताहरूलाई के पनि बोध छैन भने, पूर्वाधार र जनशक्ति पुग्छ वा पुग्दैन भनेर नियामक निकायले हेर्ने हो, राज्यको कार्यकारीले हैन । सरकारको काम त कर्णालीजस्ता प्रतिष्ठानमा पूर्वाधारका लागि लगानी गर्ने र जनशक्ति जुटाएर पठाउने हो । आफ्नो काम आफैं नगर्ने, माफियाहरूको निर्देशनमा आफू अन्तर्गतको सरकारी संस्थालाई असफल पार्न हरप्रयास गर्ने अनि जनशक्ति नपुगेको पंगु तर्क गर्ने ?सरकारको यस्तै रवैया बयलपाटा अस्पतालमा पनि देखिन्छ । दाताहरूको सहयोगमा अस्पताल चलुन्जेल त्यहाँ सरकारको ठूलो भूमिका नहुनु स्वाभाविक हो । तर सहयोग कम हुँदै गएपछि अस्पताल चल्न नसके बन्द हुन्छ भन्ने अहिलेको सरकारी रवैया आपत्तिजनक छ । अहिलेको जस्तो टालटुले सहयोगले त्यत्रो संस्था नधानिने हुँदा आवश्यकताअनुसार त्यो अस्पतालको आर्थिक भार दीर्घकालीन रूपमै सरकारले बेहोर्नुपर्छ । भौतिक संरचनादेखि उपकरणहरूसम्म पहिल्यै उपलब्ध भएकाले यसै पनि नयाँ अस्पताल बनाउनुभन्दा बयलपाटा अस्पताल सुचारु राख्नु सरकारका लागि धेरै सहज काम हो ।तर विडम्बना के छ भने, यो सरकारको प्राथमिकतामा अर्बौं पर्ने भ्युटावरहरू छन् जसमा चमकधमक हुन्छ अनि दलाल र बिचौलियाहरूलाई करोडौं कमिसनको सुनिश्चितता हुन्छ । एउटै खरिदमा अर्बौंको कमिसन मोलमोलाइ गर्ने मन्त्रीहरूलाई केही करोड खर्चेर केही हजार मानिसको ज्यान बचाउनुको आवश्यकतै बोध हुँदैन । योजनापिच्छे अकुत धन कमाउने सुशील वा दीपक भट्टलाई बयलपाटा अस्पताल बन्द भएर बीसौं हजार मानिस विरल सेवाबाट वञ्चित हुँदा वा अरू केही दशकसम्म कर्णाली प्रतिष्ठानमा एमबीबीएस सुरु नहुँदा कुनै फरक पर्दैन । तिनले कानमा कुरा नपारिदिएसम्म न सरकारका मन्त्रीहरूलाई अस्पताल बचाउनु र दूरदराजका मानिसलाई डाक्टर बनाउनुको आवश्यकता बोध हुन्छ, न सत्तारूढ दलका नेताहरूलाई ।सरकारले इमानदारीपूर्वक दुर्गमका जनताप्रति आफ्नो जिम्मेवारी निभाइदिएको भए र हामीसँग बारम्बार भएका सहमतिहरू कार्यान्वयन मात्रै गरेको भए आज कर्णाली स्वास्थ्य विज्ञान प्रतिष्ठानमा एमबीबीएस लगायतका कार्यक्रम सञ्चालनमा हुन्थे । बयलपाटा अस्पतालको भविष्य अनिश्चित हुँदैनथ्यो र सम्भवतः सिद्धार्थ आहुजीले आफैंलाई जलाएर पीडादायी मृत्यु भोग्ने थिएनन् । ठूलो लगानी भइसकेको गेटा मेडिकल कलेजमा पनि डाक्टरी पढाइ र विशेषज्ञ सेवा सुचारु हुन्थ्यो । दाङ, डडेल्धुरा, उदयपुर, इलाम तथा गण्डकी र प्रदेश २ मा पनि सरकारी मेडिकल शिक्षण संस्थाहरू बन्दै हुने थिए । दूरदराजसम्म स्वास्थ्य सेवा मात्रै नभएर रोजगारीसमेत बढ्ने थियो । महामारीका लागि ठूला सहरका सीमित आईसीयु बेड सबैले ताक्नुपर्ने थिएन । डाक्टर बन्न चाहने विद्यार्थीहरूका लागि छात्रवृत्तिका सिट दोब्बर हुन्थे । केही वर्षमा दुर्गममा परिचालन गर्नका लागि छात्रवृत्तिमा पढेका सयौं चिकित्सक तयार हुन्थे ।प्रधानमन्त्रीलाई यी सबै कुरा कहिले कुन बिचौलियाले बुझाइदेलान् भनेर पर्खने सुविधा हामीसँग छैन । किनकि स्वास्थ्य सेवा नपाएर अहिले नै हरक्षण मानिसहरूको मृत्यु भइरहेको छ अनि देशको सिंगो स्वास्थ्य प्रणाली अस्तव्यस्त छ । त्यसैले सरकारलाई जवाफदेह बनाउन खबरदारी गरिरहनुपर्छ ।"
कहिले रोकिएला एसिड आक्रमण !,"के गर्ने ?एसिड सस्तोमा सहजै उपलब्ध हुने र बढी क्षति पुर्याउने वस्तु हो । यसको प्रहारले महिलाको जीवनशैलीमै दीर्घकालीन असर पुर्याउँछ । शारीरिक पीडा त असह्य हुन्छ नै, मानसिक पीडा पनि कम हुन्न । यस्तो आक्रमणपछि पीडितको उपचारको पाटो पनि एकदमै जटिल, महँगो र धेरै समय लाग्ने हुन्छ । त्यसैले एसिडको बिक्रीवितरणमा कडाइ गरिनु एकदमै जरुरी छ । कति मात्रामा, कहाँ र कसलाई मात्र उपलब्ध गराइने भन्नेबारे स्पष्ट नीति ल्याउनु आवश्यक छ । जहाँ जसलाई मन लाग्यो, बेच्न र किन्न पाइने भएकाले पनि एसिड आक्रमण बढ्दै गएको हो । त्यसैले कसले, कहाँ, के प्रयोजनका लागि कति मात्रामा किनबेच गरेको हो, त्यसको अभिलेख राख्नु अत्यावश्यक छ ।एसिड आक्रमणमा एकै किसिमको क्षतिपूर्तिको व्यवस्था पनि न्यायसम्मत हुँदैन । मेडिकल शब्दावलीमा फस्ट डिग्री, सेकेन्ड डिग्री र थर्ड डिग्री भन्ने गरिन्छ, जुन घटनाको जटिलता हेरी हुन्छ । कुनै पीडितको उपचार केही दिन त कसैको जीवनभर गर्नुपर्ने हुन सक्छ । क्षतिपूर्ति भराइँदा यसतर्फ ध्यान दिनुपर्छ । त्यस्तै, मुद्दाको अन्तिम निर्णय भएपछि मात्र क्षतिपूर्ति पाउने व्यवस्थाले तात्कालिक उपचारलाई सम्बोधन गर्न सकेको छैन । यस्तो घटनामा उपचार तत्कालै गरिनुपर्ने हुँदा कानुनी प्रक्रियालाई पर्खने हो भने मानिसको ज्यानै नरहन सक्ने स्थिति आउन सक्छ । कानुनी प्रक्रिया लामो हुने हुँदा तत्काल उपचार खर्चको व्यवस्था राज्यबाट हुनुपर्ने र मुद्दा किनारा लागेपछि असुलउपर गर्दा अलि बढी सजिलो हुने देखिन्छ । पीडक आर्थिक रूपले सक्षम नभएको खण्डमा राज्यले उपचार व्यवस्था मिलाउनुपर्ने र उचित क्षतिपूर्तिबापत पीडकलाई दण्डसजायको व्यवस्था गर्ने प्रावधान हुन सके पीडितलाई प्रोत्साहन र आत्मबल मिल्छ, यस्ता घटनाहरूलाई नियन्त्रण र निवारण गर्नसमेत सहयोग पुग्छ ।सिटौला अन्तर्राष्ट्रिय श्रम संगठन नेपालमा कार्यरत छिन् ।"
नेपाली आँखामा भारतको नयाँ शिक्षा नीति,"आलोचनायो शिक्षा नीतिले संरचनाभन्दा धेरै अवधारणामा जोड दिएको छ । मानिस एउटा स्रोत मात्र नभएर एक समग्र अस्तित्वको प्राणी हो भन्ने अर्थमा नाम उल्टाएर फेरि शिक्षा मन्त्रालय नै भन्ने भएको छ । यो विषय भाजपाले राष्ट्रिय स्वयंसेवक संघको विरोध सुनेको अर्थमा लिइएको छ । यद्यपि उसका अरू माग त्यति सम्बोधन नभएको बताइन्छ । वामपन्थी पार्टीहरूले नयाँ शिक्षा नीतिका नाममा पाठ्यक्रम परिमार्जन गरी हिन्दुत्वको प्रधानता कायम गरिने त्रास देखाउँदै ६ कक्षादेखि नै इन्टर्नसिपमा जाने कुरालाई कलिला बालबालिकाको पुँजीपतिद्वारा गरिने शोषण मानेका छन् । नीति संसद्मा पेस नगरेकामा पनि उनीहरूको आलोचना छ । शिक्षा नीतिको दस्तावेज उपलब्ध भइनसकेकाले विज्ञका पर्याप्त टिप्पणीहरू बाहिर आइसकेका छैनन् ।सैद्धान्तिक बडा बात सामयिक र स्वागतयोग्य भए पनि सार्वजनिक विद्यालयको स्तर उठाउने दिशामा ठोस कदम छैनन् । प्रतिवेदनमा सार्वजनिक उद्देश्य रहेका निजी शिक्षण संस्थाहरूका नाममा निजी शिक्षण संस्थाबारे भरपूर चर्चा र प्रवर्द्धन गरिएको छ । कानुनी आधार र प्रतिबद्धता नरहेको यो प्रतिवेदन चाहनाहरूको फेहरिस्त जस्तै छ । यद्यपि अर्को देशको नीतिबारे यसो भन्नुको अर्थ र अधिकार दुवै यो लेखकमा रहँदैन । यो यसकारण भनिएको हो, हिन्दुस्तानको स्थिति नसुध्री नेपालको स्थिति सुधार्न निकै राजनीतिक इच्छाशक्ति को जरुरत पर्छ ।दिल्लीका उपमुख्यमन्त्री एवं पूर्वशिक्षामन्त्री मनीष सिसोदिया (आम आदमी पार्टी) ले नीतिमा कति सकारात्मक कुरा रहे पनि नियमन बढी र वित्तीयता कम रहेको टिप्पणी गरेका छन् । यद्यपि अहिले कुल गार्हस्थ्य उत्पादन (जीडीपी) को ४ प्रतिशतवरपर रहेको शिक्षाको लगानी ६ प्रतिशत र खर्च १० प्रतशित वरपरबाट २० प्रतिशत पुर्याउने वाचा गरिएको छ । कतिलाई विदेशी विश्वविद्यालय खोल्न दिने प्रावधानले हुने र नहुनेको बीच ध्रुवीकरण हुन्छ भन्ने लाग्छ । यद्यपि ती विश्वविद्यालयले भारतीय संस्थाहरूका लागि पनि मानकको काम गर्ने भएकाले भारतीय शिक्षण संस्थाहरूमा सुधारको अपेक्षा गरिएको छ । पहिले नै पनि केही खुला गरिएकै हो । बरु कांग्रेसको यस्तो कदमको भाजपाले प्रतिपक्षमा हुँदा विरोध गरेको थियो । तीन तहको विश्वविद्यालयको वर्गीकरणले नै मात्र पनि विश्वविद्यालय वर्णव्यवस्थाजस्तो भएको बताउँछन्, विशेष गरी वामपन्थी रुझान राख्नेहरू ।शिक्षाको सुधार नेपालमा जस्तै भारतमा पनि शिक्षकको स्तरीकरण र निजी शिक्षण संस्थाहरूको व्यवस्थापन एवं शिक्षकको व्यवस्थापनमा निहित छ । यी दुवैप्रति आयोगको प्रतिवेदन मौनजस्तै छ । यद्यपि शिक्षकको स्तरीयताको थुप्रै चर्चा गरिएको छ । बारम्बार निजी र सार्वजनिक दुवै थरी शिक्षण संस्थहरूलाई एकै थरी नियमन भनिएको छ जुन आफैंमा विरोधाभासपूर्ण छ । लेखकले म्यापिङ र जोनिङ वा विद्यालय क्षेत्र (स्कुल डिस्ट्रिक्ट) जस्ता शब्दहरू खोज्दा ४८४ पृष्ठको प्रतिवेदनमा कतै भेटिएनन्, न त मानव संसाधनको प्रक्षेपणका विषयमा । यद्यपि विषय छान्दा विद्यार्थीको रुचि, क्षमता र मागलाई ध्यान दिइने भारतीय प्रधानमन्त्री मोदीले पनि बताएका छन् । प्रधानमन्त्री ओलीको रवैयासँग तुलना गर्दा शिक्षा नीति बनाउने प्रक्रियामा मोदी पर्याप्त संलग्न रहेको र नीतिगत दिशा कण्ठाग्र रहेको अनुभव भने गर्न सकिन्छ । नेपालसँग तुलना गर्न मिल्दैन तर समग्रमा शिक्षा नीतिका आधारमा भारतका प्रतिद्वन्द्वी सचेत हुनुपर्ने देखिन्न । आफूलाई विश्वशक्तिका रूपमा स्थापित गर्न चाहने भारतले शिक्षाको शासकीय व्यवस्थाको समेत रूपान्तरण गर्नुपर्छ । नीतिमा गन्तव्यको परिकल्पना छ, परिवहनका पक्का साधन छैनन् ।भट्टराई शिक्षा नीति तथा अभ्यास केन्द्रसँग सम्बन्धित छन् ।"
एम्समा नेपाली चिकित्सकलाई विभेद,"भारतको राजधानी नयाँदिल्लीस्थित अल इन्डिया इन्स्टिच्युटमा अफ मेडिकल साइन्सेस (एम्स) मा वृद्ध रोग विषयमा एमडी गहिररहेकी डा ऊर्जा भट्टराईका लागि जेठ र असारको महिना निकै तनावपूर्ण रह्यो । त्यसताका दिल्लीमा कोरोना भाइरस (कोभिड१९) को संक्रमण तीव्र रूपमा फैलिरहेको थियो । अस्पतालहरूमा कोरोना संक्रमित बिरामीहरूको चाप निकै थियो । अन्य आवासीय डाक्टरहरूजस्तै भट्टराईलाई पनि कोभिड१९ का बिरामीहरूको उपचारमा खटिनुपर्यो । पेसागत हिसाबले ड्युटीमा खटिनुपरे पनि संक्रमण हुने हो कि भन्ने त्रास रहन्थ्यो । त्यसमाथि अभिभावकले गर्ने चिन्ताले पार्ने मनोवैज्ञानिक दबाब बेग्लै । तर, उनले पेसागत धर्म निभाउन कुनै कसर बाँकी राखिनन् । बिरामीको उपचारमा ज्यानको पर्वाह नगरी खटिँदा पनि उनलाई एम्सले निर्वाह भत्ता (स्टाइपेन्ड) भने दिएन । जबकि सँगै ड्युटीमा खटिएका भारतीय डाक्टरहरूले भने पाए । भट्टराईजस्तै कोभिड१९ बिरामीहरूको उपचारमा फ्रन्टलाइनमा खटिएर पनि भत्ता नपाउने नेपाली थुप्रै छन् । एम्समा विभिन्न विषय अध्ययनरत ५५ नेपाली डाक्टरहरू छन् । कोरोना महामारीका समयमा उनीहरू सबै ड्युटीमा खटिएका थिए । दुई महिना त निकै तनावपूर्ण रह्यो, पेसागत कर्म हो भनेर खटिएँ । तर सँगै ड्युटी गर्ने भारतीयले पाउने आफूहरूले नपाउँदा नरमाइलो लाग्दो रहेछ, भट्टराईले भनिन् । विभागबाट पालैपालो उनीहरूलाई कोभिड१९ संक्रमितको उपचारमा लगाइएको थियो । एम्सको ट्रमा सेन्टर र कोभिड अस्पतालमा परिणत गरिएको एम्सकै हरियाणाको झझरस्थित क्यान्सर अस्पतालमा पनि नेपाली डाक्टरहरूलाई खटाइएको छ । कोभिड अस्पतालमा त नेपाली डाक्टरहरूले १२ घण्टासम्म ड्युटी गरिरहेका छन् । त्यसरी खटिनेमध्येमा पर्छन् दिल्लीस्थित एम्समा कम्युनिटी मेडिसिनमा एमडी गरिरहेका अर्घाखाँचीका डा सागर पौडेल । भाइरसको संक्रमण उच्च भएका बेला नियमित ओपीडी र ओटी बन्द भएकाले नेपालीलगायत सबै आवासीय चिकित्सकलाई परीक्षण र उपचारका लागि खटाइएको पौडेलले बताए । तर नेपाली डाक्टरहरू भने अझै पनि भत्ताबाट वञ्चित गरिएका छन् । जबकि चिकित्साशास्त्रअन्तर्गत एमडीएमएस, डीएमएमसीएच अध्ययन गर्ने विद्यार्थीलाई मासिक रूपमा निर्वाह भत्ता (स्टाइपेन्ड) दिने विश्वव्यापी प्रचलन छ । नेपालमा पढ्ने भारतीय विद्यार्थीले मासिक रूपमा त्यस्तो भत्ता पाइरहेका छन् । तर, नेपाली विद्यार्थीले टाइपेन्ड नपाउँदा बस्ने र खानेलगायत सबै खर्च आफैंले व्यहोर्नुपर्ने बाध्यता छ । अहिलेको अवस्था त सामान्य हैन । पैसा नै पठाउन पनि आर्थिक गतिविधि छैन । नियमित तलब नथाप्ने अभिभावकले कसरी पठाउने ? त्यही भएर निकै गाह्रो छ, एम्समा फिजिकल मिडियम एन्ड रिह्याबिलिटेसन (पीएमआर) मा एमडी अध्ययनरत डा अन्सारुल हकले भने । डा हकले दुवै सरकारबीच सहमति भइसक्दा पनि यस्तो संकटका बेला भत्ता नदिएर अमानवीय व्यवहार गरिएको बताए । पहिले जे भए पनि यस्तो संकटका बेला त हेर्नुपर्ने हो, उनले भने । निर्वाह भत्ताका लागि नेपाली विद्यार्थीहरूको संघर्ष नयाँ होइन । उनीहरूले करिब ७ वर्षभन्दा बढी समयदेखि यो विषयलाई निरन्तर उठाउँदै आएका छन् । स्टाइपेन्ड दिने सम्बन्धमा प्रधानमन्त्री तहमा समेत सहमति भइसकेको छ । गत महिना काठमाडौंमा सम्पन्न विदेश मन्त्रीस्तरीय संयुक्त समितिको बैठकमा समेत नेपाली विद्यार्थीहरूको स्टाइपेन्डको विषयमा भारत सकारात्मक देखिएकाले नेपाली विद्यार्थीहरू अब भत्ता पाइने भो भनेर आशावादी भएका थिए । त्यसका साथै विश्व स्वास्थ्य संगठनको क्षेत्रीय सम्मेलनमा दिल्ली आएका बेला तत्कालीन स्वास्थ्यमन्त्री उपेन्द्र यादवसँगको भेटमा भारतका स्वास्थ्यमन्त्री डा हर्षवर्धनले समेत स्टाइपेन्डको निर्णय कार्यान्वयनमा प्रतिबद्धता जनाएपछि त नेपाली विद्यार्थीहरू भत्ता पाइने कुरामा ढुक्क भएका थिए । त्यसको केही समयपछि चण्डीगढको पोस्ट ग्य्राजुएट इन्स्टिच्युट अफ मेडिकल एजुकेसन एन्ड रिसर्च (पीजीआईएमईआर) र पोडिचरीको जवाहरलाल इन्स्टिच्युट अफ पोस्टग्य्राजुएट मेडिकल एजुकेसन एन्ड रिचर्स (जेआईपीएमईआर) का अध्ययनरत नेपाली विद्यार्थीहरूलाई भत्ता दिन थालियो । तर दिल्लीको एम्सका अध्ययनरत विद्यार्थीहरूले भने अझैसम्म पनि पाएका छैनन् । हामीले नपाए पनि हामीले संघर्ष गरेकै कारण चण्डीगढ र पोडिचरीका साथीहरूले पाउनुभयो त्यसमा चाहिँ निकै खुसी छौं, डा हकले भने । जबकि यस विषयमा एम्सका निर्देशक रणदीप गुलेरियासँग छलफल गर्न गतमाघमा भारतका लागि नेपाली राजदूत नीलाम्बर आचार्य आफैं एम्स पुगेका थिए । राजदूत आचार्यले गुलेरियासँगको छलफल सकारात्मक रहेको कान्तिपुरलाई बताए । मलाई नेपाली विद्यार्थीहरूले भत्ता नपाउनुपर्ने कुनै कारण देख्दिनँ, छलफल पनि सकारात्मक भएको थियो, तर अहिलेसम्म पनि नदिँदा आश्चर्य लागेको छ, राजदूत आचार्यले भने । नेपाली विद्यार्थीहरूको भत्ता नपाएको विषयलाई भारतीय सञ्चारमाध्यमहरूले समेत उठाइसकेका छन् । साथै एम्सकै रेजिडेन्ट डाक्टर्स एसोसिएसनले पनि बेलाबखत यस विषयलाई बाहिर ल्याएको छ । एसोसिएनलाई भारतीय प्रधानमन्त्री नरेन्द्र मोदीलाई पत्र नै लेखेर नेपाली विद्यार्थीहरूलाई भत्ता दिन मागसमेत गरेका थिए । तर, यति हुँदा पनि विषयलाई सम्बोधन गर्नेतर्फ एम्स प्रशासनले कुनै चासो देखाएको छैन । डा पौडलले यस विषयमा प्रस्ट हुन भारतको स्वास्थ्य तथा परिवार कल्याण र विदेश मन्त्रालयसमेत सम्पर्क गरेको सुनाए । तर, दुवैबाट प्रस्ट जवाफ नआएको उनको भनाइ छ । स्वास्थ्य मन्त्रालयमा फोन गर्दा विदेश मन्त्रालबाट स्वीकृति आएको छैन भन्छन्, विदेशमा सोध्दा त्यस्तै अलमल कुरा गर्छन्, पौडेलले भने । यति हुँदाहुँदै पनि नेपाली डाक्टरहरूले आस भने मारेका छैनन् । निराश त बनाएको छ । तर अझै पनि आस पूरै मरेको चाहिँ छैन, पौडेलले भने ।"
प्रकाशक पक्राउको विरोधमा प्रदर्शन,को हुन् जिम्मी ?जिम्मी लाई एक अर्ब डलर मूल्यांकन गरिएको सम्पत्तिका मालिक हुन् । कपडा उद्योगबाट थुप्रै सम्पत्ति आर्जन गरेका जिम्मी पछि सञ्चार क्षेत्रमा प्रवेश गरेका हुन् । उनले एप्पल डेलीको स्थापना गरे ।हङकङमा चीनको बढ्दो प्रभावविरुद्धको अभियानमा जिम्मी निकै सक्रिय छन् । सन् २०१९ मा हङकङमा लोकतान्त्रिक सुधारका लागि आयोजित विरोध प्रदर्शनहरूमा समेत उनी सहभागी भएका थिए । चीनले ल्याएको नयाँ सुरक्षा कानुन पारित भएपछि उनले सञ्चारमाध्यममा प्रतिक्रिया दिँदै उक्त कानुन हङकङका लागि मृत्युको घण्टी भएको बताएका थिए । यसअघि जिम्मीविरुद्ध लगाइएको मुद्दाबारे समाचार लेख्दै चिनियाँ सरकारी सञ्चारमाध्यमले उनलाई हङकङ दंगाका प्रमुख योजनाकार भएको दाबी गरेको थियो ।
उपभोक्तालाई मासिक साढे ६ करोड भार,"खुद्रा मूल्य ४० नैयता वााणिज्य विभागले जारको पानीको खुद्रा मूल्य ४० रुपैयाँ नै रहेको जनाएको छ । विभागका प्रवक्ता आचार्यले मंगलबार सूचना प्रकाशन गर्दै खुद्रा मूल्य ४० रुपैयाँ नै भएको दाबी गरे । प्रशोधित पानी प्रतिजार कम्पनीको मूल्य २० रुपैयाँ, डिस्ट्रिब्युटर मूल्य ३५ रुपैयाँ र खुद्रा मूल्य ४० रुपैयाँ नै हो, उनले भने, अधिकतम खुद्रा मूल्य ५० रुपैयाँ हो । त्योभन्दा बढी लिए कारबाही हुन्छ । जारको अधिकतम मूल्य ५० भए पनि प्रचलित ३० देखि ४० रुपैयाँसम्म वा त्यसभन्दा कममा समेत बिक्रीवितरण हुन सक्ने उनले बताए । सिल भएका, लेबल भएका जारको मूल्य ३० देखि ४० भए सोही मूल्यमा बिक्री गर्नुपर्छ । त्योभन्दा बढीमा बिक्री गरे कारबाही हुन्छ, आचार्यले भने, हामीकहाँ उपभोक्ता शिक्षा कमजोर भएकाले केही समस्या हुन सक्छ । व्यवसायीले ठग्न सक्छन् ।नेपाल बोटलर्स वाटर एसोसिएसनका महासचिव गौतमले जार पानीको कम्पनी मूल्य १२ रुपैयाँ मात्रै भएको दाबी गरे । पसलले बढी मुनाफा राख्दा उपभोक्तालाई महँगो गरेको उनले दाबी गरे ।"
द्रुतमार्गमा परामर्शदाताले थाल्यो काम,"काठमाडौंतराईमधेस द्रुतमार्गमा अन्तर्राष्ट्रिय परामर्शदाता छनोट गरिएसँगै सर्भेको काम थालिएको छ । परामर्शदाताका रूपमा छानिएको कोरियन कम्पनी युसिन इन्जिनियरिङ कर्पोरेसनले आइतबारबाट काम थालेको हो । युसिनसँग असार १ मा सम्झौता भएपछि टिम लिडरले उक्त मार्गको अवलोकन गरेका थिए । असार ३१ मा आएको टोलीले ललितपुरको खोकोनादेखि बाराको निजगढसम्म पुगेर फिल्ड भिजिट गरेको थियो, नेपाली सेनाका प्रवक्ता सन्तोषबल्लभ पौडेलले भने, त्यसपछि आइतबारबाट सर्भेको काम थालिएको हो । परामर्शदाताको काम आयोजनामा निर्माण गर्नुपर्ने भौतिक संरचनाको डिजाइन र कन्स्ट्रक्सनको सुपरभिजन गर्नु हो । यसमा सुरुङ र पुल निर्माण दुवैको डिजाइनको काम पर्छ । परामर्शदाताको सानो टिम आएर काम थालेको हो । कोभिड १९ ले गर्दा सबै टिम ल्याउन गाह्रो भएको छ, उनले भने, हवाइमार्ग पुनः सुरु भएपछि सबै टिम जम्मा हुनेछन् ।०७७ मंसिरभित्र सुरुङको दुइटा प्याकेजमा टेन्डर गर्ने तयारी रहेको प्रवक्ता पौडेलले जानकारी दिए । एक नम्बर प्याकेजमा महादेवटार छ । त्यस्तै लेनडाँडा र धेद्रेलाई दुई नम्बर प्याकेजमा राखिएको छ । परामर्शदाताले सर्भे सकेपछि मंसिरबाट यसको टेन्डर गर्ने योजना छ । त्यसपछि मूल्यांकनको काम सकेर वैशाखबाट निर्माणको काम थाल्नेछौं, उनले भने । युसिन कम्पनीलाई भारतको एउटा राज्यले २०१७ मा कालोसूचीमा राखेको भनिए पनि सेनाले परामर्शदाताका रूपमा छानिसकेको छ । कम्पनी कालोसूचीमा परेका कुरा आएका थिए । तर यसमा हाम्रो कानुन आकर्षित हुन्छ कि हुँदैन भन्ने हो, पौडेलले भने, हामीले हेर्ने नेपालको कानुन हो । त्यसैले यस विषयमा कुनै पनि नियम कानुन आकर्षित भएको देखिँदैन ।आयोजनाको मुख्य काम नै सुरुङ निर्माण गर्नेछ । त्यसपछि पुलको काम अघि बढाइनेछ । सडकमा पर्ने पहाड कटिङ र माटो फिलिङको काम पनि सकिएको छैन । अहिलेसम्म आयोजनाको ४२ प्रतिशत भौतिक र वित्तीय प्रगति छ, पौडेलले भने, थोरै कटिङ र फिलिङको काम ४ किमि बाँकी छ । १ दशमलव ५ किमि ०७७ माघ र थप २५ किमि ०७८ को जेठसम्म सक्ने योजना रहेको उनले सुनाए । द्रुतमार्गमा पर्ने रूख कटानको काम पनि अझै सकिएको छैन । रूख कटानको काम धेरै छैन, उनले भने, यो काम पनि समन्वय गरेर फागुनसम्म सक्नेछौं । उक्त मार्गमा ८७ वटा पुल निर्माण गर्नुपर्नेछ । जसमध्ये ९ वटा पुल सुरुङको प्याकेजमा पर्छ । विशेष प्रकृतिका १६ वटा पुल निर्माण गरिनेछ । बढीमा ५ सय २० मिटर लामा र ८० मिटर अग्ला पुल निर्माण हुने पौडेलले बताए । केही समयअघि ललितपुर खोकनाका स्थानीयले जग्गाको मुआब्जा नपाएको भन्दै उक्त मार्गमा पर्ने खेत खनजोत गर्दा विवाद भएको थियो । यो क्षेत्रको विवाद अझै टुंगिएको छैन । जग्गा प्राप्ति र अधिग्रहणको विषय गृह मन्त्रालयअन्तर्गत प्रमुख जिल्ला अधिकारीअन्तर्गत पर्छ, उनले भने, यसमा आयोजनाले सहजीकरणको काम गर्नेछ । सेनाको निर्माण व्यवस्थापनमा ०७४ जेठ १४ बाट द्रुतमार्ग निर्माण थालिएको हो । कुल ७२५ किमि सडकको कुल लागत १ खर्ब ७५ अर्ब रुपैयाँ छ । आयोजना निर्माणको काममा लागि सेनाले विभिन्न १० ठाउँमा क्याम्प राखेको छ । ३० वटा प्याकेजमा ठेक्का गरेर निर्माणको काम जारी छ । ५ वटा प्याकेज मख्खुबेसी, सिस्नेरी, लेनडाँडा, बुदुने र निजगढमा सेनाले सेनाले आफ्नै जनशक्ति र साधन प्रयोग गरी काम गरिरहेको छ । आयोजनाका अनुसार महादेवडाँडामा ३३५५ किमि, धेद्रेमा १६३० र लेनडाँडामा १४३० किमिको सुरुङ निर्माण हुनेछ । भित्रिने र बाहिरिने गरेर साढे १२ किमि सुरुङमार्ग निर्माण गरिनेछ । चार लेन सडकको ५३ किमि क्षेत्र मकवानपुरमा पर्छ । काठमाडौं ४ किमि, ललितपुर ७९ र बारामा ७६ किमि पर्छ । आव ०८०८१ निर्माण समयावधि रहेको यो मार्ग सञ्चालनमा आएपछि १ घण्टामा काठमाडौंबाट बारा पुगिनेछ ।"
स्टक डिलरले साना कम्पनीको सेयर किन्न नपाउने,सेयर बजारमा हुने अस्वाभाविक उतारचढाव न्यूनीकरण गरी स्थिरता ल्याउने मार्केट मेकर र स्टक डिलरको काम हो । कम्पनीले हरेक दिन बजार खोल्नुअघि आफूले खरिदबिक्री गर्ने कम्पनीको सूची सार्वजनिक गर्नुपर्छ । यसमध्ये मार्केट मेकरले आफूले खरिदबिक्री गर्ने कम्पनीको नाम र मूल्य पनि सार्वजनिक गर्नुपर्छ । तर स्टक डिलरले कम्पनीको नाम मात्र सार्वजनिक गरे पुग्छ । खरिदबिक्री गर्ने कम्पनीको मूल्य सार्वजनिक गरिरहनु पर्दैन ।पछिल्ला वर्षमा अन्तर्राष्ट्रिय बजारमा मार्केट मेकरको अवधारणा हराइसकेको छ । हाल धेरै राष्ट्रमा स्टक डिलर मात्र सञ्चालन छन् । यस्ता कम्पनीले आफैं सेयर खरिदबिक्री गर्न सक्छन् । यी कम्पनीलाई सेयर कारोबारका लागि ब्रोकरसमक्ष जानुपर्दैन । नियामक निकाय (फन्ट लाइन रेगुलेटर) ले छुट्टै लगइन दिएको हुन्छ । त्यसैमार्फत आफैं सेयर खरिदबिक्री गर्न सक्छन् । ती कम्पनीले अरूको सेयर भने खरिदबिक्री गर्न पाउँदैनन् । अरूको सेयर पनि खरिदबिक्री गर्न कम्पनीले नियामक निकायबाट सेयर ब्रोकरको पनि अनुमति लिनुपर्छ ।
बूढीगण्डकीमा मुआब्जालाई तीव्रता देऊ,"काठमाडौं (कास) बूढीगण्डकी जलविद्युत् आयोजनाबाट प्रभावित हुनेहरूले मुआब्जाको कामलाई तीव्रता दिन माग गरेका छन् । आयोजनाको वातावरण मुआब्जा, पुनर्वास तथा पुनःस्थापना इकाइले काम नगर्दा बाँकी प्रभावितले मुआब्जा नपाएको भन्दै बूढीगण्डकी जलविद्युत् आयोजना राष्ट्रिय सरोकार समितिले १३ बुँदे माग सार्वजनिक गरेको छ ।इकाइले ९५ प्रतिशत जग्गाको मुआब्जा वितरण सकिएको भने पनि सार्वजनिक जग्गाको मुआब्जा वितरण नभएको, प्रभावितको घरगोठ, बोटबिरुवाको दर रेटसमेत हालसम्म निर्धारण नभएको सरोकार समितिका संयोजक हरेकराम ढकालले जानकारी दिए । ९५ प्रतिशत जग्गाको मुआब्जा वितरण गरिएको भनिए पनि ४० प्रतिशत मुआब्जा वितरण हुनै बाँकी छ, उनले भने, सार्वजनिक जग्गाको मुआब्जा वितरण भएको छैन भने अन्य सम्पत्तिको मुआब्जा दिन दररेट तय भएको छैन ।समितिले मुआब्जा पाउन बाँकी जग्गाधनी र मुआब्जा दिँदा कित्ता छुटेका प्रभावितलाई तत्काल मुआब्जा दिन माग गरेको छ । जिल्ला मुआब्जा समितिले निर्धारण गरेको दररेटअनुसार नै मुआब्जा दिन पनि समितिको आग्रह छ । ५ रोपनीभन्दा कम जग्गा हुनेलाई १५ र १० रोपनीभन्दा कम जग्गा हुनेलाई १० प्रतिशत मुआब्जा थप्न पनि समितिको माग छ । दर्ता छुट भएका र भोगचलन भइरहेको जग्गाको पनि मुआब्जा दिन समितिले माग गरेको छ । आयोजना इकाइ कार्यालयले कर्मचारी भर्ना गर्दा डुबान क्षेत्रका बासिन्दामध्ये नियुक्त गर्न पनि समितिले माग गरेको संयोजक ढकालले जानकारी दिए । मुआब्जामा लिइएको पुँजीगत लाभ र फिर्ता गर्न र बूढीगण्डकी रिङरोडको काम अघि बढाउन पनि समितिले माग गरेको छ । मुआब्जा वितरण गर्दा सुरुमा राष्ट्रिय वाणिज्य बैंकबाट गर्ने गरिएको भए पनि निजी क्षेत्रका बैंकमार्फत वितरण गर्दा बैंकले पैसा हप्तौंसम्म प्रभावितको खातामा नपठाउने गरेको ढकालको आरोप छ ।"
सामसङका स्मार्टफोनको प्रिबुकिङ,काठमाडौं (कास) सामसङ नेपालले ग्यालेक्सी नोट २० र नोट २० अल्ट्रा को प्रिबुकिङ खुला गरेको छ । स्मार्टफोनको बुकिङ खुलासँगै सामसङले विभिन्न अफरसमेत ल्याएको छ । ग्यालेक्सी नोट २० सिरिज स्मार्टफोनले कम्प्युटरजस्तै कार्य गर्न सक्छन् । यसमा प्रोगेम खेल्न सकिन्छ । ग्यालेक्सी नोट २० सिरिजमा ८ के क्यामेरा छ । ग्यालेक्सी नोट २० को नेपाली बजारमूल्य १ लाख ९ हजार ९ सय ९९ रुपैयाँ र ग्यालेक्सी नोट २० अल्ट्राको १ लाख ३९ हजार ९ सय ९९ रुपैयाँ रहेको छ । यी फोन साउन २८ देखि भदौ १२ सम्म ग्राहकले ब्रान्ड सप तथा रिटेल स्टोरमा बुकिङ गर्न सक्छन् ।
चौधरी फाउन्डेसनले दियो ८ थान भेन्टिलेटर,"काठमाडौं (कास) चौधरी ग्रुपअन्तर्गतको चौधरी फाउन्डेसनले कोभिड१९ का बिरामीका लागि आवश्यक आठवटा भेन्टिलेर सहयोग गरेको छ । फाउन्डेसनका उपाध्यक्ष निर्वाण चौधरीले कोभिड१९ रोकथाम, नियन्त्रण तथा उपचारका लागि चौथो चरणको सहयोग मंगलबार स्वास्थ्य तथा जनसंख्यामन्त्री भानुभक्त ढकाललाई ती भेन्टिलेटर हस्तान्तरण गरे । भेन्टिलेटर प्रदेश१, २, ५ र वाग्मतीका अस्पतालमा राखिनेछ ।"
एफवान सफ्ट पुरस्कृत,काठमाडौं (कास) एफवान सफ्ट इन्टरनेसनल दक्षिण पूर्वी एसिया व्यापार पुरस्कारबाट सम्मानित भएको छ । यो पुरस्कार बेलायतको बिजनेस पत्रिका एपीएसीले दक्षिण एसियाका व्यवसायहरूले विभिन्न क्षेत्रमा सिर्जना गरेको प्रभावका आधारमा हरेक वर्ष प्रदान गर्छ । एफवान सफ्ट ग्रुप अफ कम्पनीका अध्यक्ष विश्वास ढकालले कम्पनीको प्रयासअनुसार दक्षिण एसियाका प्रतिष्ठित कम्पनीमाझ अन्तर्राष्ट्रिय मान्यता प्राप्त भएकोमा गर्व व्यक्त गरे ।
ज्योति र केन्द्रबीच न्यानो नानी सम्झौता,काठमाडौं (कास) ज्योति विकास बैंक र राष्ट्रिय आविष्कार केन्द्रबीच न्यानो नानी बेबी वार्मरसम्बन्धी परियोजनामा सहकार्य गर्नेबारे सम्झौता सम्पन्न भएको छ । बैंकका प्रमख कार्यकारी अधिकृत श्रीचन्द्र भट्ट र आविष्कार केन्द्रका अध्यक्ष महावीर पुनले सम्झौतापत्रमा हस्ताक्षर गरे । सम्झौताबमोजिम बैंकले १० वटा न्यानो नानी बनाउन आवश्यक ८ लाख रुपैयाँ केन्द्रलाई प्रदान गर्नेछ । उपकरण बैंक र केन्द्रको सहकार्यमा देशका विभिन्न ग्रामीण अस्पताललाई प्रदान गरिनेछ ।
सारसको सुसेली,"सारस नाच्ने, रमाउने, उफ्रने र कराउने गरिरहेका छन् । खरपात, पतिंगर जम्मा गरेर गुँड बनाएर बस्न थालेका छन् । केही ओथारो पनि बसिरहेको देखिन्छ । वरपरको हरियाली धानखेतले बुद्ध जन्मस्थल लुम्बिनी र तिलौराकोट आसपासको क्षेत्र मनमोहक बनाएको छ । यसै आसपास विश्वकै दुर्लभ पन्छी सारसको चहलपहलले थप सुन्दरता थपेको हो । लुम्बिनीको एकला, शिवगढिया, भियतनाम विहार र तिलौराकोटको गोटिहवा, निग्रोधाराम, रमतलहा र बर्दहवालगायत ठाउँमा सारस अन्डा पारेर ओथारो बसेका छन् । उनीहरूले बचेरा जन्माउन गरेको संघर्ष र गतिविधि हेर्दा सबै रोमाञ्चित हुने अद्वितीय वातावरण बनेको छ । हेर्न जो पनि लट्ठिन्छन् ।उड्न सक्नेमध्ये सबैभन्दा अग्लो पन्छी सारस करिब दुई सातादेखि ओथारो बस्न थालेका हुन् । कतैबाट हानिनोक्सानी नहोस् भनेर चारैतिर पानी जमेको ठाउँको बीचमा झारपात र घाँस राखेर अग्लो बनाएर सारसहरू बसेका छन् । बचेरा जन्माउन पोखरी, ताल, जंगली धान हुने सिमसार र धाप क्षेत्र उनीहरूको रोजाइमा परेको छ । जेठअसार महिनामा सारसले अन्डा पार्न उपयुक्त ठाउँ खोज्छन् । साउन पहिलो सातातिर अन्डा पार्छन् । अन्डालाई निश्चित तापक्रममा राख्नुपर्ने र सुरक्षाका लागि पनि हेरचाह गर्नुपर्ने हुँदा भालेपोथीमध्ये एकले गुँड छाड्दैनन् । पालैपालो अन्डाको स्याहार गर्ने र चर्न जाने गर्छन् । अग्लो र चित्ताकर्षक चरा हुँदा ओथारो बसेको र बच्चा हुर्काएको हेर्न पाउँदा आनन्दको अनुभूति हुने चराविद् डा हेमसागर बराल बताउँछन् । त्यसकारण यस क्षेत्रलाई सारस प्रजनन क्षेत्रका रूपमा विकास गरेर चरा पर्यटनबाट फाइदा लिने योजना बनाउनुपर्ने उनले सुझाए । सारसले चनाखो भएर अन्डा स्याहार गर्छन् । अन्डा नजिक सर्प, गोही, बिरालो, कुकुर र स्याल गए जोडी सारस मिलेर कराएर ठुँडले झम्टी लखेट्छन् । ३१ देखि ३४ दिनमा बच्चा हुर्काउँछन् ।सारसको प्रजननका लागि लुम्बिनी क्षेत्र सबै प्रकारले उपयुक्त हुँदा यहाँ सारस ओथारो बस्न मन पराउने लुम्बिनी ग्रिन युथ क्लबका अध्यक्ष अर्जुन कुर्मीले बताए । जैविक विविधता, सुरक्षा र आहार राम्रो पाउने हुँदा यहाँ सारसले बर्सेनि बचेरा हुर्काएर उडाउने गरेको उनको भनाइ छ । इको क्लब बनाएर सारस संरक्षणमा लागेपछि यहाँ स्थानीयस्तरमा सचेतना बढेको छ, उनले भने, अब यस क्षेत्रलाई सारस प्रजनन क्षेत्र बनाउन ढिला गर्नु हुँदैन । १० किलोसम्म तौल हुने सारस साढे ५ फिट अग्लो हुन्छ । ४०५० फिटभन्दा माथि उड्न सक्दैन । दुवैतिरका पखेटा फिँजायो भने १० फिट लामो हुन्छ । बढी पखेटा फिँजाउन सक्ने चरामा यसको गणना हुन्छ । यो कृषकको गतिलो साथी पनि हो । बालीनालीलाई नोक्सान पुर्याउने शंखेकिरालगायत किराफट्यांग्रा सारसको आहार हुन् । सारस बस्ने ठाउँवरिपरि सर्पको डर हुँदैन । सर्प पनि सारसको गतिलो आहारा हो । नेपालमा करिब ६ सयको संख्यामा सारस रहेको अनुमान गरिएकामा रूपन्देही र कपिलवस्तुमा ३ सय वटाभन्दा बढी छन् । नेपालमै लुम्बिनी सारस हेर्न सकिने महत्त्वपूर्ण क्षेत्र मानिने हुँदा स्थानीय तहले सारस संरक्षण गर्न योजना बनाउनुपर्ने कपिलवस्तु नगरपालिका१ आनन्दवागका निरञ्जन पौडेलले बताए । यहाँ जतिको हूलका हूल सारस अन्त कतै देख्न पाइँदैन, उनले भने, अझ त्यसको रोमाञ्चक गतिविधि हेर्न पाउने भनेपछि सबै लालायित हुन्छन् । त्यसैले योजना बनाएर पर्यटकलाई देखाउन सकियो भने रोजगारीका अवसर सिर्जना हुने उनको भनाइ छ ।राजकुमार सिद्धार्थले घाइते सारसका विषयमा भएको विवादमा प्राण लिनेभन्दा जीवन बचाउनेको हक लाग्ने भनेर न्याय दिएका थिए । त्यसैले बौद्ध धर्मावलम्बीहरू यसलाई आस्थाका रूपमा हेर्छन् । त्यस्तै, वाल्मीकीकृत रामायणको आरम्भ पनि प्रणयरत सारस जोडीको कथाबाट सुरु भएको छ । प्रेम र समर्पणको प्रतीक मानिने हुँदा लुम्बिनी सांस्कृतिक नगरपालिकाले सारसलाई नगरपन्छी घोषणा गरेको छ । भारतको उत्तर प्रदेशले राज्यपन्छी नै मान्ने गरेको छ । नेपालको वन्यजन्तु संरक्षण ऐन, २०२९ ले संरक्षित सूचीमा राखेको ९ पन्छी प्रजातिमध्ये सारस एक हो ।"
त्रासलाई गीतको धक्का,"सुरक्षित तरिकाले थोरै भेला भए रेकर्डिङ स्टुडियो खोल्दा हुन्छ । बेलाबखत फाट्टफुट्ट अलि गतिलो मोबाइलमै भिडियो रेकर्ड गरिराख्दा फुर्सदमा सम्पादन गरे हुन्छ । कतै होर्डिङबोर्ड लगाउने र प्रचार गर्ने झन्झट पनि छैन । इन्टरनेटको बढ्दो प्रयोगबीच समाज कोरोना भाइरसको संक्रमणसँग सतर्क भइरहँदा पोखरेली कलाकर्मी हिम्मत बढाउन लागिपरेका छन् । लकडाउनमा पोखरेली कलाकारहरूले भने आफूलाई संगीत साधनामा व्यस्त बनाए । यही अवधिमा कोरोनासँग सम्बन्धित सन्देशमूलक गीतहरू पस्किए । केही कलाकारको यही अवधिमा पुनरागमन भयो । लकडाउनमा फुर्सदिलो थिए गायक सोभित बस्याल । ९ वर्षयता सांगीतिकभन्दा बेग्लै व्यावसायिक क्षेत्रमा व्यस्त थिए । सांगीतिक क्षेत्रमा फर्कने रहर भए पनि केही गर्न भ्याएका थिएनन् । लकडाउनको अवधि उनका लागि अवसर बन्यो । डामाडोल भएको व्यापार, व्यवसाय, भोकभोकै भएका मजदुरको अवस्था देखेपछि गीत रचे खुसी फर्काइदेऊ । गीतमार्फत पुनः सांगीतिक क्षेत्रमा कमब्याक गरे । उनकै संगीतमा तयार भएको गीतमा प्राप्ति तुलाचनले साथ दिइन् । कोरोनाले पारेको नकारात्मक असर एक दिन हटेर संसारमा फेरि पहिलेको जस्तै खुसी फर्किने आशा गीतमा गरिएको छ । कोरोना महामारीबाट विश्व आक्रान्त भएका बेला सकारात्मक भावना दर्शकश्रोतालाई सञ्चार गर्न यो गीत तयार भयो, उनले भने । गीतको भिडियोमा पोखराका सञ्चार तथा कलाकारिता क्षेत्रमा आबद्ध २५ जनालाई देख्न पाइन्छ । मार्केट र पाप चलचित्रमा अभिनयसमेत गरेका उनले २० म्युजिक भिडियोको निर्देशन पनि गरेका छन् । लकडाउनमै सञ्चारकर्मी सञ्जोक बस्याल र गायक विनोद बानियाँ जित्छौं हामी भन्दै आए । बस्यालको शब्द, बानियाँको स्वर र संगीतमा तयार भएको गीतमा कोरोनाले सिर्जना गरेको विषम परिस्थितिलाई जित्ने आशा गरिएको छ । भूकम्प, नाकाबन्दी जितेर आउँदा नेपालीको स्वाभिमान डगमगाएन, गायक बानियाँले भने, कोरोनालाई जित्न मनोबल उच्च राख्नुपर्छ भन्ने भाव गीतमा छ । गीतको भिडियोमा पूर्वप्रधानमन्त्री बाबुराम भट्टराई, गण्डकी प्रदेशका मुख्यमन्त्री पृथ्वीसुब्बा गुरुङ, सांसद कोमल वली, कवि तीर्थ श्रेष्ठ, कलाकार प्रकाश घिमिरे, माओत्से गुरुङ, अनुप बराल, दिया मास्के, राजबल्लभ कोइराला, कवि सरस्वती प्रतीक्षा, फुटबल खेलाडी अनील गुरुङ, भलिबल खेलाडी सिपोरा गुरुङको अभिनय छ । गायक तथा संगीतकार जीवन सुनार लामो समयको अन्तरालमा कोरोना गीत लिएर झुल्किए । उनले बिन्ती सुनिदेउन गीतको भिडियो सार्वजनिक गरे । कोरोना महामारीपछि गरिएको लकडाउनले समाजमा परेको प्रभावलाई एक पात्रमार्फत भिडियोमा देखाउन खोजिएको छ । भिडियोमा भरियाका रूपमा कलाकार प्रकाश घिमिरेको जीवन्त अभिनय छ । नेत्र गुरुङले म्युजिक भिडियोको निर्देशन गरेका हुन् । गायिका तुलसा क्षेत्रीले लकडाउनमै कोरोनाले बिचल्ली बनायो बोलको गीत सार्वजनिक गरिन् । सुमन श्रापितको रचनामा तयार भएको गीतमा समाजले भोग्नुपरेको आर्थिकदेखि अन्य संकटको विषयवस्तु समेटिएका छन् । सुमन श्रापितकै रचना, सन्तोष बस्याल र प्राप्ति तुलाचनको स्वर र मनोज विक भावुकको संगीतमा कोरोनासँग युद्ध बोलको गीत पनि लकडाउनकै अवधिमा सार्वजनिक भएको थियो । पोखराका आधा दर्जन कलाकारको आवाजमा कोरोनालाई जितौं गीत लकडाउनकै अवधिमा सार्वजनिक भयो । गीतमा सविना सुनाम, रितु लामा, विक्रम बराल, मुस्कान रानाभाट, मिलन गुरुङ र ममता गुरुङको आवाज छ । विश्वराज रसाइलीको शब्द रहेको गीतमा सुभाष गुरुङको संगीत छ । झ्याम्म झ्याम्म बाट चर्चित पप ब्यान्ड डिमर्चाले रोगले भन्दा भोकले मरिएला कि कसो साथी बोलको गीतको म्युजिक भिडियो तयार गर्यो । कोरोनाका कारण भएको लकडाउन र समाजमा उत्पन्न अवस्थालाई गीतमार्फत चित्रण गर्न खोजिएको ब्यान्डका गायक भाष्करध्वज श्रेष्ठ बताउँछन् । गीतले श्रमिकको कथालाई उठान गर्दै पीडादायी दिनको अन्त्य छिट्टै हुने भएकाले निराश नहुन आग्रह गरेको छ । भिडियोको निर्देशक सन्जय मल्लले लकडाउनका कारण सबैभन्दा पीडित बनेका मजदुर र विपन्न परिवारको कथालाई उन्ने प्रयास गरेको बताए ।कोरोनासँग सम्बन्धितबाहेकका गीत तथा म्युजिक भिडियो पनि पोखरेली कलाकारले लकडाउनको अवधिमा सार्वजनिक गरे । गायक विनोद बानियाँले आधुनिक गीत मान्छे लकडाउनमै सार्वजनिक गरे । उनी आफ्नै स्वर, संगीत र शब्दमा शंका बोलको गीत सार्वजनिक गर्ने तयारीमा छन् । निर्देशक तथा गायक नेत्र गुरुङले म तिम्रै हुँ माया बोलको गीत तथा भिडियो ल्याए । नेपाल आइडल तेस्रो संस्करणमा पोखरा प्रतिनिधित्व गर्दै उत्कृष्ट ९ मा पर्न सफल गायिका ममता गुरुङको आवाजमा फेरि भेट नहोला गीत सार्वजनिक भयो । गायक सन्तोष कोन्मे एक दशकपछि बिन्ती बोलको गीतका साथ कमब्याक गरे । डिमर्चाले नै राजनीतिप्रति व्यंग्य गर्दै अर्को गीत सार्वजनिक गर्यो । गायिका सविना सुनामले हालै आधुनिक गीत एकै जुनी लिएर आइन् । विश्वराज रसाइलीको शब्द र मनोज विक भावुक को संगीतमा गीत तयार भएको हो ।"
सगरमाथा सफाइ अभियान गिनिज बुकमा,"काठमाडौं (कास) संस्कृति, पर्यटन तथा नागरिक उड्डयन मन्त्रालयसहित ९ वटा संस्था मिलेर गत वर्ष वैशाखदेखि सुरु गरेको ४६ दिन लामो सगरमाथा सफाइ अभियानलाई गिनिज बुक अफ वर्ल्ड रेकर्डले विश्व कीर्तिमानको प्रमाणपत्र दिएको छ ।उक्त अभियानलाई सबैभन्दा लामो सगरमाथा सफाइ अभियानको दर्जा दिँदै गिनिज बुक अफ वर्ल्ड रेकर्डले मन्त्रालयलाई प्रमाणपत्र प्रदान गरेको पर्यटन विभागकी निर्देशक मीरा आचार्यले बताइन् । प्रमाणपत्र हस्तान्तरण गर्ने गिनिजको कार्यक्रम थियो तर कोरोना महामारीका कारण उनीहरू नेपाल आउन सकेनन्, उनले भनिन्, मन्त्रालयका तर्फबाट प्रमाणपत्र आज (मंगलबार) मैले बुझें ।अभियानमा मन्त्रालयबाहेक नेपाली सेना, वन विभाग, नेपाल पर्यटन बोर्ड, प्रदेश १ को उद्योग, पर्यटन, वन तथा वातावरण मन्त्रालय संलग्न थिए । यस्तै, सोलुखुम्बुको पासाङल्हामु गाउँपालिका, सगरमाथा राष्ट्रिय निकुञ्ज मध्यवर्ती क्षेत्र व्यवस्थापन समिति, सगरमाथा प्रदूषण नियन्त्रण समिति र नेपाल पर्वतारोहण संघसमेत सहभागी थिए । ९ वटै निकाय तथा संस्थाले अभियानका लागि २ करोड ३२ लाख रुपैयाँ बजेट विनियोजन गरेका थिए । स्थानीय तहको पहलमा पहिलोपटक सगरमाथा सफाइमा पुगेको टोलीले आधार शिविर (५३८० मिटर) देखि साउथ कोल (७९०० मिटर) सम्म सफाइ गरेको थियो । त्यस क्रममा टोलीले अलपत्र आरोहीहरूका चारवटा शव फेला पारेको थियो । १२ हजार किलोग्राम फोहोर संकलन गरिएको थियो । अभियानमा १२ जना शेर्पाहरू खटाइएका थिए ।"
शोएबले पुराना दिन सम्झँदा,"शोएब अख्तर क्रिकेट इतिहासकै सबैभन्दा तीव्र गतिका बलर हुन् । यस्तै गति उनको विपक्षी खेलाडीसँग जोरी खोज्नुमा पनि हुन्थ्यो । एक समय उनलाई बलिउड सिनेमामा खेल्न पनि प्रस्ताव आएको थियो । जेहोस्, शोएबलाई समाचारमा कसरी छाउनुपर्छ, त्यो पूरा थाहा छ । उनले नाम पनि पाएका छन्, रावलपिन्डी एक्सप्रेस । उनी विश्व क्रिकेट इतिहासमा प्रतिघण्टा सय माइल (१६० किमि) को गति तोड्ने पहिलो बलर हुन् । सन् २०११ मा उनले संन्यास लिए ।क्रिकेटका तीनै ढाँचामा गरेर उनले ४ सय ४४ विकेट लिएका छन् । अहिले पाकिस्तान र इंग्ल्यान्डबीच टेस्ट शृंखला चलिरहेको छ । यस्तोमा उनको चर्चा गर्न फेरि एकपल्ट उपयुक्त हुन्छ । क्रिकेटका कुरा गर्नुपर्छ, उनी खुबै मन खुलेर बोल्न चाहने खालका छन् । अनि उनले बोल्ने विषय पनि धेरै फराकिलो हुन्छ । उनी अहिले ४४ वर्षका भए । आफ्नो खेलजीवनका केही खासखास मोडलाई फर्केर हेर्दा उनलाई कस्तो लाग्छ त ? अनि विश्व क्रिकेट उनले खेल्न छाडेयता कस्तो परिवर्तनबाट गुज्रियो त ?सन् २००३ को विश्वकपमा शोएबले नयाँ इतिहास रचेका थिए । उनले आधिकारिक रूपमा प्रतिघण्टा सय माइलको गतिमा बलिङ गरे र यस्तो गर्ने उनी पहिलो बलर पनि भए । यो खेल इंग्ल्यान्डविरुद्ध थियो केपटाउनमा । अनि उनको त्यो बल सामना गर्ने ब्याट्सम्यान थिए निक नाइट । शोएब आफैं पनि यो उपलब्धिलाई धेरै ठूलो मान्दैनन्, किनभने उनका लागि यो खासै गाह्रो थिएन । यो त खाली त्यतिबेला मिडियाले बढी हल्ला गरेको समाचारमात्रै हो ।एउटा तथ्य के हो भने शोएबको यो प्रदर्शनले विश्व क्रिकेटलाई कुरा गर्ने एउटा विषय भने प्राप्त भयो । तर शोएब भन्छन्, यो कामका लागि मैले कति धेरै हड्डी खियाए होला, यसका लागि मैले थप केही बढी कमाएको पनि थिइनँ । उनी यो कीर्तिमान बनोस्, यत्ति भने चाहन्थे । उनले त्यसका लागि त्यसै खाले अभ्यास पनि गरेका थिए । ती दिन सम्झेर उनले भनेका छन्, मैले यो कामका लागि निक नाइटलाई नै बलिङ गर्ने योजना बनाएको थिएँ ।यसका लागि शोएबले नाइटलाई होसियारी पनि गरेका रहेछन् । ल है, अब सय माइलको गतिमा बल आउने छ । शोएबले यो उपलब्धिका लागि धेरै मिहिनेत भने गरेका छन् नै । जस्तो, उनले १ सय ७० केजी बोकेर दौडिन सुरु गरे । प्रत्येक सय मिटरको दौडपछि त्यसमा २० केजी कमी गर्थे । बलिङका लागि उनले २६ यार्डबाट दौडिन सुरु गर्थे । र, यसका लागि उनले क्रिकेट बलभन्दा केही गह्रौं अर्कै बल पनि प्रयोग गरे ।यसले शोएबले ६ किलोमिटर गति बढाउन सफल रहे । शोएब सबैको ध्यान आफूमै केन्द्रित होस् भनेर चाहने खालका पनि होइनन् । तर मान्छन्, सबैको ध्यान आफूमै हुने बेला मज्जा पनि बेस्सरी आउने गर्छ । उनी भन्छन्, बलिङका लागि दौडिने बेला दर्शक, मिडिया सबैको ध्यान आफूमा हुने बेला त्यसले अलग्गै माहोल बन्छ । उनको जमानामा ९६३ किलोमिटरको गतिले बलिङ गर्नु सजिलै हुन्थ्यो, यत्तिका बलर राम्रै संख्यामा पाइन्थ्यो ।अचेल यस्तो हुन्न, अहिलेको बलको गति झरेर ३ किलोमिटरवरिपरि आइपुगेको छ । शोएब यसबारे के भन्छन् त ? उनको जिकिर छ, मेरो समयमा म जत्तिकै तीव्र गतिले बलिङ गर्ने ६ जना जति बलर दक्षिण अफ्रिकामै थिए । अब समय फेरिएको छ । धेरै गतिमा बलिङ गर्नु अहिले सम्भव छैन । अहिले दुई नयाँ बलका नियम छ, त्यसमाथि बलरमाथि मात्रै धेरै नियन्त्रण पनि । अझ क्रिकेट पनि धेरै भइरहेको छ, अझ अत्यधिक संख्यामा ट्वान्टी२० क्रिकेट भइरहेको छ ।त्यसैले अहिले बलर पनि चलाख भएका छन् । उनका उद्देश्य धेरै तीव्र गतिमा बलिङ गरेर घाइते हुनुभन्दा लामो समय खेलेर राम्रै कमाउनु ठीक हुने गर्छ । बलर अहिले १० वर्ष जति खेल्न चाहन्छ । शोएबको समयमा धेरै हदसम्म त्यस्तो थिएन । उनको समयमा नियम पनि केही खुकुलो थियो, अहिले बलरले दुई बाउन्सरमात्र फाल्न सक्छ । जतिबेला यो दुई बाउन्सरको नियम बनेको थियो, त्यतिबेला उनी साह्रै निराश भएका थिए । अब त शोएब विश्व क्रिकेटमा सनसनी मच्चाउन सक्ने खेलाडी पनि भएको मान्छन् । उनी प्रश्न गर्छन्, बेन स्टोक्स एकजना हो, खेलेर समाचारमा छाउन सक्ने, अरू कहाँ पो छन् र ? शोएब एकपल्ट म्याथ्यु हेडनसँग झगडामा पनि फसे । शोएबले त्यतिबेला भनेका थिए, हेडनको शरीर मेरोभन्दा दुई गुणाले ठूलो छ, तर यस्तो शरीरले केही फरक पार्दैन । उनको यस्तै कामले क्रिकेट अझ रोमाञ्चक भएको मान्छन् शोएब ।यस्तै झगडा उनले एन्ड्र्यु फ्लिन्टफविरुद्ध पनि गरे । भारतीय खेलाडीसँग पनि उनको यस्तै झगडा भइरहन्थ्यो कम्तीमा मुखले । उनको युवराज सिंह र हरभजन सिंहसँग यस्तै वाक्युद्ध पनि भयो । तर शोएब भन्छन्, तर मेरो विपक्षी टिमका खेलाडीसँगै जहिले राम्रो सम्बन्ध रह्यो, विशेषतः भारतीय खेलाडीसँग । बरु उनी के मान्छन् भने पाकिस्तानी क्रिकेट बोर्डसँगै त्यति राम्रो सम्बन्ध हुन सकेन । बोर्डले चाहिएका बेला शोएबलाई सक्दो सहयोग गरेन । उनी यस्तै मान्छन् ।"
उदयश्रीलाई जिग्मे मेमोरियल कप,"उपल्लो मुस्ताङको लोमन्थाङमा सम्पन्न दोस्रो छ्योग्याल जिग्मे मेमोरियल फुटबल र भलिबल प्रतियोगिताको दुवै कप उदयश्री युथ क्लबले जितेको छ ।लोघेकर दामोदरकुण्ड गाउँपालिका३ घिलिङको उदयश्रीले स्नोल्यान्ड युवा क्लब फुर्वालाई पराजित गरी ट्रफी उचालेको हो । निर्धारित ९० मिनेटमा गोलरहित बराबरीपछि अतिरिक्त ३० मिनेटमा पनि गोल हुन नसकेपछि उदयश्रीले टाइब्रेकरमा ८६ गोलले हराएर ७५ हजार रुपैयाँसहित कप, पदक र प्रमाणपत्र जितेको हो । स्नोल्यान्डले ५० हजार रुपैयाँसहित दोस्रो स्थान हात पार्यो ।जनैपूर्णिमा (यार्तोङ चाड) को अवसरमा ४ हजार ५० मिटर उचाइको लोमन्थाङ गाउँपालिका३ थिंकर गाउँमा माउन्टेन पासाङ युवा क्लबको आयोजना गरेको प्रतियोगितामा लोघेकर दामोदरकुण्ड र लोमन्थाङ गाउँपालिकाभित्रका १४ युवा क्लबबीच प्रतिस्पर्धा भएको थियो ।यो वर्षको फुटबल प्रतियोगिता विगतभन्दा बढी रोमाञ्चक रह्यो । लकडाउनले गर्दा सहरका सबै स्कुल कलेज बन्द भएकाले युवा विद्यार्थी गाउँमै रहेको हुँदा प्रतियोगिता बढी परिस्कृत रह्यो, आयोजक क्लबका कप्तान ढेण्डुक छिरिङ गुरुङले भने, प्रतियोगिताको आर्कषण बढाउन प्रतिस्पर्धी टिमले दर्शकलाई आकर्षित गर्न खाना र खाजाको व्यवस्थासमेत गरेका थिए ।त्यस्तै भलिबल प्रतियोगितातर्फ पनि उदयश्री युथ क्लबले नै विजेता बन्यो । सोही गाउँपालिकाको चराङलाई पाँचौं सेटमा ३२ सेटले पराजित गरी कप हात पारेको हो । उदयश्रीले ५० हजार र चराङ युवा क्लबले २५ हजार रुपैयाँ पुरस्कार पाए । प्रतियोगितामा विजयी खेलाडीलाई जिल्ला समन्वय प्रमुख छिरिङ ल्हामो गुरुङले नगद, कप, पदक र प्रमाणपत्र प्रदान गरिन् । पुरस्कार वितरण कार्याक्रममा छ्योग्यल जिग्मे फाउन्डेसन का पदाधिकारीसमेत रहेका लोमन्थाङका अध्यक्ष सुवर्ण विष्ट र लोघेकर दामोदरकुण्डका अध्यक्ष लोप्साङ छोम्फेल विष्ट सहभागी भए ।कोरोना महामारीको बीचमा पनि संक्रमणमुक्त क्षेत्र भएकाले हामीले उपल्लो मुस्ताङको प्रतिष्ठित फुटबल र भलिबल प्रतियोगिता सम्पन्न गराएका छौं, आयोजक क्लबका सचिव म्युच्योर गुरुङले भने ।परम्परादेखि नै घोडादौड र सांस्कृतिक मेला लगाउने गरिएकोमा १४ वर्षदेखि उपल्लो मुस्ताङका घिलिङ, घमी, ढाकमार, चराङ, मराङ, धी, सुर्खाङ, घारा, ताडग्या, ध्ये, लोमन्थाङ, नेन्योल, छोस्यार, न्याम्डो, किम्लिङ, थिंकर, फुवा, नाम्ग्याल समेतका गाँउमा पालैपालो फुटबल र भलिबल खेल समावेश गरी प्रतियोगिता आयोजना गरिँदै आएको छ । पछिल्लो दुई वर्षदेखि लोमन्थाङका अन्तिम राजा जिग्मे परवल विष्टको सम्झनामा छ्योग्याल जिग्मे मेमोरियल खेल प्रतियोगिता नामकरण गरिएको हो ।"
म्यानचेस्टर र इन्टर सेमिफाइनलमा,"कोलोन (रोयटर्स) म्यानचेस्टर युनाइटेडले सोमबार राति युरोपा लिग फुटबलको सेमिफाइनल यात्रा तय गरेको छ । यसका लागि ब्रुनो फर्नान्डेजले अतिरिक्त समयमा पेनाल्टीबाट गरेको निर्णायक गोल मद्दतमा म्यानचेस्टरले एफसी कोपनहेगनलाई १० ले हराएको हो । बेल्जियमका फरवार्ड रोमेलु लुकालुले सोमबार इन्टर मिलानलाई युरोपा लिगको सेमिफाइनल प्रवेश गर्न निर्णायक खेल प्रदर्शन गरेका छन् । त्यसको मद्दतमा इन्टरले बायर लेवरकुसनलाई २१ ले हरायो ।सन् २०१७ मा इंग्लिस प्रिमियर लिग क्लब म्यानचेस्टरले युरोपेली क्लब फुटबलको यस दोस्रो ठूलो उपाधि जितेको थियो । अब सेमिफाइनलमा म्यानचेस्टरले सेभिया वा उल्भसको सामना गर्नेछ । कोपनहेगनले पहिलो हाफमा आफ्नो प्रभुत्व देखाए पनि पछि त्यसलाई कायम राख्न सकेन । खेलको अन्त्यतिर म्यानचेस्टर आक्रामक देखियो र यसैक्रममा फर्नान्डेजले पेनाल्टीलाई गोलमा परिणत गरे । एन्थोनी मार्सियलमाथि भएको फाउलमा प्राप्त पेनाल्टीलाई पोर्चुगाली खेलाडीले ९५ औं मिनेटमा सजिलै गोलमा परिणत गरेका हुन् ।सेभिया र उल्भसबीचको खेल मंगलबार हुँदै छ । खेलपछि म्यानचेस्टर प्रशिक्षक ओले गनर सोल्सायरले भने, हामी यो सिजन तेस्रो प्रतियोगिताको सेमिफाइनल पुगेका छौं, त्यसैले खुसी छौं । हामी यसको हकदार छौं । अहिले हाम्रो टिम राम्रो छ । उनले फर्नान्डेज म्यानचेस्टर आएयता टिमको प्रदर्शनमा सुधार आएको दाबी गरे । दिनको अर्को क्वाटरफाइनलमा निकोलो बारेलाले १५ औं मिनेटमा इन्टरलाई सुरुआती अग्रता दिलाएका थिए ।त्यसको ६ मिनेटपछि बेल्जियमका खेलाडी लुकाकुले दोस्रो गोल थपे । जर्मन टिमका लागि काइ हार्भटेजले एक गोल फर्काए । लुकालुले युरोपा लिगमा लगातार नवौं खेलमा गोल गरेका हुन् । उनी यस्तो उपलब्धि हात पार्ने पहिलो खेलाडी हुन् । अब अन्तिम सेमिफाइनलमा इन्टरको प्रतिद्वन्द्वी मंगलबार साख्तर डोनेस्क र एफसी बसेलबीच खेलले तय गर्नेछ । खेलपछि इन्टर प्रशिक्षक एन्टोनियो कोन्टेले भने, टिमको प्रदर्शनमा म निकै खुसी छु । हाम्रा खेलाडीले योजनाअनुसार खेलिरहेका छन् ।"
कराते प्रशिक्षण स्थगित,काठमाडौं (कास) सरकारले खेलकुद प्रशिक्षण सुरु नगर्ने निर्णय गरेपछि टोकियो ओलम्पिकको तयारीमा रहेका कराते खेलाडीको प्रशिक्षण स्थगित गरिएको छ । सरकारले भदौ १ गतेदेखि खुला गर्ने तयारी गरेको क्षेत्रहरू राजधानी उपत्यकामा बढिरहेको कोरोना संक्रमित दरलाई मध्यनजर गरी सोमबार मन्त्रिपरिषद् बैठकले थप १५ दिन यथावत् राख्ने निर्णय गरेको थियो ।कोरोनाको महामारीकै कारण १ वर्ष सारिएको ग्रीष्मकालीन ओलम्पिक अर्को वर्ष जापानमा हुँदै छ । त्यसका लागि करातेबाट छनोट प्रतियोगिताका लागि छानिएका दुई खेलाडीलाई राखेपको मौखिक स्वीकृतिमा सरकारको स्वास्थ्य सुरक्षा मापदण्ड पूरा गरी गत असार ७ देखि सातदोबाटोस्थित कराते एकेडेमीमा प्रशिक्षणमा राखिएको थियो । प्रशिक्षक दीपक श्रेष्ठले काठमाडौं उपत्यकामा कोरोना संक्रमित बढिरहेको र सरकारको निर्देशनअनुसार मंगलबारदेखि स्थगित गरिएको जानकारी दिएका छन् । कोरोना महामारी र सरकारले लागू गरेको लकडाउनपछि घरेलु खेलकुद गतिविधि ५ महिनादेखि ठप्पप्रायः छ । सरकारले भदौ १ देखि प्रशिक्षण सुरु गर्न सकिने निर्णय साउन ५ गते गरेको थियो । त्यहीअनुसार ओलम्पिक तयारीमा रहेका खेलका खेलाडीसहित फुटबल र क्रिकेट खेलको प्रशिक्षण सुरु गर्न सम्बन्धित संघले तयारी थालेका थिए ।

शीर्षक,विवरण
ठूलाबडा नै लगाउँदैनन् मास्क,"कोरोना संक्रमणको स्थिति दिनानुदिन भयावह बन्दै छ, तर साउन लागेयताका गतिविधिलाई मात्र नियाल्दा पनि हामीले राष्ट्रका अगुवाहरू प्रधानमन्त्री, सभामुख, प्रमुख प्रतिपक्षी दलका नेता, मुख्यमन्त्री, मन्त्री, सांसद, सेना र प्रहरीका उच्च अधिकारी, सरकारी निकायका उच्च तहका व्यक्तिले समूहमा रहँदासमेत मास्क नै नलगाएको पायौं । र, लगाउँदा पनि सही तरिकाले नलगाउने, चिउँडोमा अड्काउने, बोल्दा खोल्ने जस्ता विश्व स्वास्थ्य संगठनले समेत ॅगर्न नहुने भनेकै कुरा गरेको पायौं । तस्बिरमा (१) प्रधानमन्त्री केपी शर्मा ओली साउन १ गते बालुवाटारमा यातायात व्यवसायी र मजदुरहरूको ज्ञापनपत्र बुझ्दै । (२) कांग्रेस सभापति शेरबहादुर देउवा साउन १५ गते पार्टी कार्यालय सानेपामा । (३) नेकपा अध्यक्ष पुष्पकमल दाहाल, वरिष्ठ नेता माधवकुमार नेपाल र उपाध्यक्ष वामदेव गौतम साउन ३ गते बालुवाटारमा आयोजित सचिवालय बैठकमा । (४) सभामुख अग्निप्रसाद सापकोटा साउन १४ गते सिंहदरबारमा प्रतिनिधिसभाकी नवनिर्वाचित सांसद लीलादेवी सिटौलालाई शपथ गराएपछि । (५) उपप्रधान तथा रक्षामन्त्री ईश्वर पोखरेल (बीच) साउन १६ गते रक्षा मन्त्रालयमा आयोजित कार्यसम्पादन सम्झौतापत्र आदानप्रदान कार्यक्रममा । (६) गृहमन्त्री रामबहादुर थापा साउन ११ गते गृह मन्त्रालयमा विभिन्न प्रदेशका आन्तरिक मामिलामन्त्रीहरूसँग छलफल गर्दै । (७) कांग्रेस वरिष्ठ नेता रामचन्द्र पौडेल (बीचमा), महामन्त्री शशांक कोइराला र नेता प्रकाशमान सिंह साउन १५ गते सानेपामा आयोजित पत्रकार सम्मेलनमा । (८) सेनाको विभिन्न विभागका प्रमुखहरू साउन १६ गते सैनिक मुख्यालयमा आयोजित पत्रकार सम्मेलनमा । (९) महानगरीय प्रहरी परिसर काठमाडौंका प्रमुख एसएसपी श्याम ज्ञवाली (बीचमा) साउन १३ गते बरामद गरिएका हतियार र नक्कली सुनबारे सञ्चारकर्मीलाई जानकारी दिँदै । (१०) खेलकुदमन्त्री जगतबहादुर सुनार विश्वकर्मा (बीच) साउन १४ गते सिंहदरबारमा राष्ट्रिय खेलकुद परिषद्का नवनियुक्त उपाध्यक्ष शिव कोइराला र सदस्यसचिव रमेशकुमार सिलवाललाई शपथ गराउँदै । (११) गण्डकी प्रदेशका मुख्यमन्त्री पृथ्वीसुब्बा गुरुङ साउन ११ गते पोखरामा सञ्चार तथा सूचना प्रविधि मन्त्रालयमा सरुवा भएका प्रमुख सचिव हरिप्रसाद बस्याललाई बिदाइ गर्दै । (१२) संस्कृति, पर्यटन तथा नागरिक उड्डयनमन्त्री योगेशकुमार भट्टराई र विभिन्न प्रतिष्ठानका कुलपतिहरू साउन ११ गते नेपाल प्रज्ञा प्रतिष्ठानमा आयोजित छलफलमा । तस्बिर ः कान्तिपुर र रासस"
जनतालाई चाहिँ जरिवाना,"(काठमाडौं)  रकारले शुक्रबार मास्क नलगाई सार्वजनिक स्थलमा हिँडडुल गर्ने करिब हजार सर्वसाधारणलाई सय रुपैयाँ जरिवानासहित दण्डित गरेको छ । असार २२ यता मास्क नलगाई हिँड्ने करिब १० हजार जना कारबाहीमा परिसकेका छन् । तर यही अवधिमा उच्च ओहदामा बसेकाहरू भने मास्क नलगाई निर्बाध रूपमा विभिन्न सार्वजनिक कार्यक्रममा समेत सहभागी हुँदै आएका छन् । संक्रामक रोग ऐन २०२० को दफा ३ को प्रावधान उल्लंघन गरेको आरोपमा सर्वसाधारण दण्डित भइरहँदा प्रधानमन्त्री, मन्त्री, मुख्यमन्त्री, सचिव र सुरक्षा निकायका अधिकारीलाई भने ऐनको यो प्रावधानले असर पारेको छैन । कोरोना संक्रमणको जोखिम कायम रहे पनि अति संवेदनशील र सार्वजनिक स्थलमा मास्क नलगाई हिँडेको कसुरमा सर्वसाधारणलाई प्रहरीले सय रुपैयाँ जरिवाना गराएर छाड्ने गरेको छ । प्रहरी प्रधान कार्यालयका अनुसार शुक्रबारसम्म १० हजार जनालाई जरिवाना गरिएको छ । महानगरीय प्रहरी प्रधान कार्यालयकी एसएसपी किरण बज्राचार्यका अनुसार शुक्रबार एकै दिन उपत्यकाका तीन जिल्लाबाट १ सय २५ जनासहित देशभर करिब एक हजार जनालाई जरिवाना गराइएको हो । पछिल्लो एक महिनामा जरिवाना र सम्झाइबुझाइ गरेर १४ हजार ४ सय २१ जनालाई कारबाहीको दायरामा ल्याइएको उनले बताइन् । गृह मन्त्रालयले मास्क लगाएर मात्र सार्वजनिक स्थलमा हिँडडुल गर्ने गरी व्यवस्था मिलाउन असार पहिलो साता नै प्रहरी र जिल्ला प्रशासन कार्यालयलाई निर्देशन दिएको थियो । सोही निर्देशनअनुसार सम्झाइबुझाइ गर्दासमेत मास्क प्रयोगमा अटेर गरेपछि जरिवाना लिएर दण्डित गर्नुपरेको काठमाडौंका प्रमुख जिल्ला अधिकारी जनकराज दाहालले बताए । अटेर गर्ने क्रम बढ्दै गए संक्रामक रोग ऐन २०२० मा कैदसमेत गर्न सक्ने प्रावधान छ, उनले भने । पछिल्लो एक महिनामा प्रहरीले लकडाउन उल्लंघन गर्ने २ लाखभन्दा बढीलाई नियन्त्रणमा लिएकामा १ लाख ९० हजार जनाभन्दा बढीलाई सम्झाइबुझाइ छाडेको र बाँकीलाई जरिवाना गराएको छ ।"
५० बेडकै भेन्टिलेटर चाहिन्छ,"प्रदेश २ का ८ वटै जिल्लामा भारतसँग खुला सीमा छ । भारतको बिहारमा कोरोना संक्रमण उच्च दरमा फैलिरहेको छ । त्यसको असर प्रदेश २ मा पर्नु स्वाभाविकै हो । ठूलो संख्यामा संक्रमित बढ्दा कन्ट्याक्ट ट्रेसिङ र उपचार पनि आवश्यकताअनुसार सम्भव देखिन्न । सामाजिक दूरी भनाइमा मात्रै छ अहिले । प्रदेश २ मा कोरोना रोकथामका लागि लकडाउन नै एक उपाय हो, निषेधाज्ञाले मात्रै हुन्न । पूर्ण लकडाउन नै अनिवार्य छ । प्रदेशमा बढिरहेको संक्रमणको अवस्था हेर्दा तत्काल भेन्टिलेटरसहितको अस्पताल तयारी गर्नु आवश्यक छ । करिब ५० बेडको भेन्टिलेटर यहाँ आवश्यक छ । पहिलो र दोस्रो स्टेजमा समान्यजस्तै लक्षण देखापरे पनि अहिले कोरोना भाइरस लक्षणसहित देखिएर मृत्यु हुने दर पनि बढेको छ । सरकारले तोकेको मापदण्डअनुसारको लेभल२ अस्पताल काठमाडौंबाहिर धरानमा मात्र छ । प्रदेश २ का चार अस्पतालमा भेन्टिलेटर सेवा तत्काल सुरुवात गर्न नीतिगत व्यवस्था, जनशक्ति र स्रोतसाधन व्यवस्थापन आवश्यक छ । भेन्टिलेटरका लागि जनशक्ति प्रदेश सरकारको स्तरबाट सम्भव देखिँदैन । स्वास्थ्योपचार व्यवस्थापनको अवस्थामा सुधार ल्याउन सरकारले अस्पतालको स्तरोन्नति गरेर पीसीआर परीक्षण प्रभावकारी बनाउनुपर्छ ।"
समन्वयबिनै त्रिचन्द्र र पुस्तकालय सार्ने तयारी,"ॅत्रिचन्द्र सार्ने समाचार गलतत्रिचन्द्र क्याम्पस सार्ने विषयमा सञ्चार माध्यममा आएका समाचार गलत र भ्रामक रहेको क्याम्पसले जनाएको छ । राष्ट्रिय पुनर्निर्माण प्राधिकरणका प्रमुख कार्यकारी अधिकृत सुशील ज्ञवालीलाई उद्धृत गर्दै रानीपोखरी टुँडिखेल बृहत्तर गुरुयोजनाअनुसार त्रिचन्द्रलाई राष्ट्रिय पुस्तकालय निर्माण स्थल जमलमा सार्ने समाचार सार्वजनिक भएको थियो । क्याम्पस प्रमुख सुनिल अधिकारीले क्याम्पस सार्ने प्रस्तावमा असहमति रहेको जनाएका छन् । मन्त्रिपरिषद्ले जमलको ८ रोपनी जग्गामा पुस्तकालय बनाउन रोकेपछि कान्तिपुरलगायत सञ्चार माध्यममा व्यापारिक चलखेल भएको समाचार प्रकाशित भएको थियो । ज्ञवालीले सरकारको निर्णयको बचाउ गर्दै जमलमा त्रिचन्द्र सार्न क्याम्पस र त्रिभुवन विश्वविद्यालयसँग छलफल र सहमति भएको बताएका थिए । त्रिचन्द्रले भने शुक्रबार विज्ञप्ति प्रकाशन गरेर प्राधिकरणको भनाइलाई खण्डन गरेको हो । एक सय वर्षभन्दा बढी पुरानो ऐतिहासिक र पुरातात्त्विक भवन भूकम्पले क्षति पुर्याएकाले पुनर्निर्माण गर्न सम्बन्धित निकायमा अपिल गरिरहेका छौं, अधिकारीद्वारा जारी विज्ञप्तिमा भनिएको छ, त्रिचन्द्र क्याम्पस स्थानान्तरण गर्ने भन्ने समाचार गलत र भ्रामक हुन्, यससम्बन्धी कुनै सम्झौता सम्बन्धित निकायसँग गरिएको पनि छैन ।"
तलब माग्दा निकालियौं,"कोरोना महामारीले त्रसित बनाइरहेका बेला साउदी अरब पुगेका १० जना नेपालीलाई आफूले पाउनुपर्ने तलब माग्दा कम्पनीले क्याम्पबाटै निकालिदियो । ५० डिग्री तापक्रम पुगेको साउदीमा उनीहरूले पाँच रातसम्म खुला आकाशमुनि दिन काट्नुपर्यो । इटहरी१५ का २२ वर्षीय दिलीपकुमार खवासले तनावपूर्ण दिनलाई यसरी सम्झिए ः गाडी चलाउने काम गर्न गत मंसिर २८ मा साउदी अरब आएँ । अल सास्ह ओभरसिजले अल राजवनी कन्ट्र्याक्टिङ कम्पनीमा पठायो । म इनोभेटिभ म्यानपावरमार्फत आएको हुँ । यो कम्पनीमा १० जना थियौं । सबै नयाँ । हामीले दमामबाट तीन सय किमि टाढाको मस्ना भन्ने ठाउँमा बालुवा बोक्ने टिपर चलायौं । न्यूनतम तलब १८ सय र खाना ३ सय गरी २१ सय रियाल पाउने सर्त थियो । करारपत्रमा पनि यही छ । साउदी आएपछि भने कम्पनीले खानासहित ११ सय रियाल पाउने भन्दै अर्को करारपत्रमा हस्ताक्षर गरायो ।हामी कसैको पनि गाडी चलाउने लाइसेन्स छैन । तैपनि कम्पनीले हाम्रो जिम्मेवारी भयो भन्दै गाडी चलाउन लगायो । चार महिनापछि बल्ल दुई महिनाको २२ सय रियाल तलब दियो । चार महिनापछि आएको तलब पसलको उधारो तिर्न र पकेट खर्चमै ठिक्क भयो । त्यसपछि नियमित तलब आएन । कम्पनीको मालिक आउँदैनथ्यो । फोरम्यानले सधैं अर्को हप्ता तलब आउँछ भन्दै झुलाइरहन्थ्यो । तलब नपाएको ५ महिना बितेपछि जुलाई पहिलो साताबाट काम छोडिदियौं । फोरम्यानलाई गाडीको चाबी बुझाएर क्याम्पमा आएर बस्यौं । काम बन्द भएको केही दिनपछि साहु आफैं आयो र काममा फर्किन भन्यो । हामीले तलब नदिएसम्म काम नगर्ने अडान लियौं । अहिले तलब दिन सक्दिन भन्यो, गाली गर्यो । उसले हामीलाई क्याम्पबाट बाहिर निकाल्न लगायो । गर्मीको मध्य समय । बाहिर ५० डिग्रीको तापक्रम थियो । खुला आकाशमुनि बस्न कठिन भयो । कम्पनीको अर्को मान्छे आएर आफ्नो लगेज लिएर जाऊ, नत्र प्रहरी बोलाएर जेलमा पठाइदिन्छौं भन्यो । हामी लगेज लिएर निस्कियौं । क्याम्पबाट ५ किलोमिटर पर एउटा मस्जिद थियो । दिनभर त्यहीं बस्यौं तर मस्जिदको मान्छेले त्यहाँ नबस्न भन्यो । कम्पनीविरुद्ध उजुरी हाल्न प्रहरी चौकी गयौं । प्रहरीले दूतावासमा जान भन्यो । दूतावास झन्डै ५ सय किमि टाढा रियादमा रहेछ । नम्बर पत्ता लगाउनै तीन दिन लाग्यो । हामी पार्कमा खजुरको बोटमुनि बस्यौं । पार्कमा आउने कसैले चिसो पानी दिन्थे, कसैले खबुज ल्याइदिन्थे । म्यानपावर कम्पनीसँग सम्पर्क हुन सकिरहेको थिएन । दूतावाससँग सम्पर्क भएपछि कम्पनीको साहुले हामीलाई लिन पठाएछ । प्रहरीले १० दिनभित्र तलब दिलाउँछु भन्यो । अहिले हामीलाई कम्पनीकै अफिसको एउटा कोठामा राखिएको छ । दूतावासले नै राहत पठाइदिएको छ । हामी तलब लिएर नेपाल फर्किन चाहन्छौं ।"
एसईई नतिजा यसै साता,"काठमाडौं (कास) राष्ट्रिय परीक्षा बोर्डले यही साताभित्र आन्तरिक मूल्यांकनका आधारमा एसईईको नतिजा सार्वजनिक गर्ने भएको छ । बोर्डले यसअघि साउन १५ भित्रै नतिजा प्रकाशित गर्ने जनाएको थियो । कोरोना संक्रमण र बाढीपहिरोका कारण नतिजा प्रकाशित गर्न केही दिन ढिलो हुने बोर्डले जनाएको छ ।७७ वटै जिल्लाबाट विद्यार्थीले प्राप्त गरेको अंकको विवरण प्राप्त भइसकेको परीक्षा नियन्त्रण कार्यालय कक्षा १० का परीक्षा नियन्त्रक रामराज खकुरेलले जानकारी दिए । विद्यार्थीले प्राप्त गरेका अंकहरू सिस्टममा चढाउने काम भइरहेको छ, उनले भने, अंकलाई ग्रेडमा बदलेर रिजल्ट तयार भएपछि सार्वजनिक गर्छौं । उनका अनुसार केही जिल्लाको मात्रै रिजल्ट तयार पार्ने काम बाँकी छ । प्राविधिक कठिनाइ नआए २३ दिनमै नतिजा प्रकाशित गर्न सकिन्छ, उनले भने । यस पटक एसईईमा सहभागी हुनेविद्यार्थीको संख्या ४ लाख ८२ हजार थियो । विद्यालयले अन्तिम पटक सञ्चालन गरेको परीक्षा (आन्तरिक मूल्यांकन) का आधारमा बोर्डले नतिजा प्रकाशन गर्न लागेको हो । नतिजा प्रकाशन गरेपछि परीक्षार्थीलाई बोर्डले नै ग्रेडसिट प्रदान गर्नेछ । विद्यालयले पछिल्लो पटक सञ्चालन गरेको कक्षा १० को परीक्षाका आधारमा एसईईका विद्यार्थीलाई प्रमाणपत्र दिने गरी बोर्डले कार्यविधि बनाएको छ । कार्यविधिअनुसार प्रधानाध्यापक अध्यक्ष रहेको परीक्षा समितिले जिल्लास्थित शिक्षा विकास तथा समन्वय इकाइलाई विद्यार्थीले प्राप्त गरेको अंक सिफारिस गर्नेछ । विद्यालयले सिफारिस गरेको अंक इकाइले प्रमाणित गरी बोर्डमा पठाइसकेका छन् । सोही अंकका आधारमा ग्रेडिङ पद्धतिबाट नतिजा प्रकाशन हुनेछ । नतिजा प्रकाशनमा कुनै त्रुटि, नतिजा स्थगित वा छुट भएमा सम्बन्धित विद्यालयको सिफारिससहित नतिजा प्रकाशन भएको मितिले ३५ दिनभित्र सम्बन्धित इकाइमा निवेदन दिनुपर्ने व्यवस्था गरिएको छ ।"
रामायणको ऐतिहासिकता,"कति उपयुक्त ?रामायणमा वर्णित ठाउँहरूबारे आजसम्म भएका निर्क्योल हरू निर्विवादित र वैज्ञानिक छैनन् । अयोध्या मात्र होइन, नेपालकै जनकपुर पनि दरिलो प्रमाणको टेकोमा अडिएको छैन । यसको प्रामाणिकता फगत किंवदन्तीमा आधारित छ । राम र सीताले आफ्ना सन्याशी भक्तहरूलाई सपना अथवा तन्द्रमा आएर तिमी अहिले बसिरहेको ठाउँ पावन जनकपुरधाम हो भनेको भरमा अहिलेको जनकपुर सीताको जन्मभूमि कहलिएको हो भन्ने जनविश्वास छ । रामायणको ऐतिहासिकता नै संदिग्ध रहेको अवस्थामा यसका पात्रहरूको जन्मथलोलाई लिएर हुने हानथाप प्राज्ञिक दृष्टिले अर्थहीन छ । रामायणमा वर्णन गरिएका भूगोल अहिले कुन ठाउँमा छन् भन्ने विषयसँग भने राजनीतिक, मनोवैज्ञानिक, आर्थिक, संस्कृतिक, सामाजिकलगायत पक्ष गहिरोसँग जोडिएका छन् । पुरातत्त्वले ठोरीमा गर्ने अन्वेषणले राम जन्मभूमिबारे तथ्य पत्ता लगाउने सम्भावना किञ्चित छैन । त्यसबाट नेपालको इतिहाससंस्कृतिमाथि प्रकाश पार्ने पुरातात्त्विक सामग्रीहरू फेला पर्ने सम्भावनाचाहिँ प्रबल छ ।"
मर्यादाको चिन्ता,"लामो यात्राले लखतरान परेको रामजीवन माइक्रोबसबाट ओर्लनासाथ सीधै मामाघरतिर लम्कियो । कोरोनाको जगजगीबीच सप्तरीबाट काठमाडौं आउन त्यति सजिलो थिएन । तर लकडाउनका कारण चार महीनादेखि अड्किएको जग्गामुद्दाको चिन्ताले उसलाई घरमा बस्न दिएन । कथंकदाचित् त्यो मुद्दा बिग्रिएमा उसको घरबास उठ्ने थियो । रामजीवनलाई देखेर उसका मामामाइजू भन्दा पनि १०२ वर्षे हजूरबा अर्थात् नानाजी दंग परे । ऊ मात्र त्यस्तो नाति थियो, जो घण्टौं उनका कुरा स्वाद मानेर सुनिरहन्थ्यो । राणाशासन देखेभोगेका उनको स्मरणशक्ति यो उमेरमा पनि उम्दा थियो, त्यसवेलाका असंख्य घटना रिठ्ठो नबिराई वर्णन गर्थे । बोली उत्तिकै टडकारो थियो । कतै नलेखिएका, नसुनिएका, दन्त्यकथा जस्ता लाग्ने सत्यकथा सुन्न पाउँदा रामजीवन दंग पर्थ्यो । आजका जुनसुकै घटनालाई राणाकालमा लगेर दाँज्ने उनको बानी थियो । कोरोनाको कुरा चल्दा उनले भने, महामारी त उसवेला पनि बरोबर आउँथ्यो र मान्छे सोत्तर हुन्थे, तर यसरी महीनौंसम्म आफ्नो घरमा कहिल्यै थुनिनु पर्दैनथ्यो ।भोलिपल्ट रामजीवनले सर्वोच्च अदालत पुगेर आफ्नो मुद्दाको खैखबर लिन खोज्यो । उसले सप्तरीबाट आएको भन्नु के थियो, फाँटवालाले दुरदुर गर्यो, लकडाउनभरि अदालतको शून्य समय हो भन्ने थाहा छैन ? अहिले सब काम बन्द छ । तपाईंहरू जस्ताको मुद्दा हेरिंदैन । कोरोना फैलिन सक्छ, तुरुन्तै फर्किहाल्नोस् । लकडाउन सकिएपछि आउनू ।फाँटवालाले सब काम बन्द छ भने पनि अदालत सुनसान थिएन । केही वकील ओहोरदोहोर गरिरहेका थिए र झगडिया जस्ता नलाग्ने केही मानिस यताउति गुजुमुज्ज परेर कुरा गरिरहेका थिए । त्यहीं भेटियो रामजीवनले चिनेको एउटा पुरानो वकील । उसले भन्यो, आज रमाइलो होला जस्तो छ, एकछिन बस्नोस् है ।नभन्दै एकै छिन पछि जितियो, जितियो भन्दै केही मानिस दुई जना वकीलसँगै अदालतभित्रबाट निस्केर दुइटा गाडीमा सवार भए । वकीलले ल आउनोस् भन्दै रामजीवनलाई आफ्नो मोटरसाइकलमा बसायो । गाडीको पछि लागेर उनीहरू एउटा जेलमा पुगे । अदालतको आदेश देखेपछि जेलरले राताराता आँखा र लामो कपाल भएको, गजक्क परेको एक जनालाई जेलको ढोकाबाट बाहिर निकालिदियो । ऊ आफ्ना वकीलहरूसँग हात मिलाएर भरे आउनोस् है भन्दै एउटा गाडी हाँकेर हुइँकियो । वकीलले सुनायो, त्यो मान्छेले चार दिन अघि एउटी आइमाईलाई बीच बजारमा त्यही गाडीले किचेर मारेको थियो । मानिसले ठाउँको ठाउँ पाता फर्काएर प्रहरीलाई बुझाएका थिए । हेर्नोस् त, आजै छुट्यो ।कसरी छुटेको नि ?जेलमा राख्ता उसलाई असजिलो हुन्छ, खानपान मिल्दैन, रहनसहन मिल्दैन, स्वास्थ्य बिग्रन सक्छ भनेर रे ।यस्तो पनि हुन्छ ? रामजीवन स्तब्ध भयो, अब सबै हत्यारा यसैगरी छुट्ने हुन् त ?सबै होइन, कोही कोही मात्र छुट्छन् । छुट्नलाई त माथिसम्म पहुँच हुनुपर्यो, भित्रभित्र धेरै हिसाबकिताब मिलाउन सक्नुपर्यो, त्यत्तिकै कहाँ हुन्छ र ? वकीलले कुरा बुझाउन खोज्यो, अरूका लागि त अदालतमा सधैं शून्य समय नै छ नि । धाउँदै जाऊ, तारीख लिंदै जाऊ । के हतार छ ? बाबु मरे छोराले तारीख बोक्छ, के बिग्रन्छ ?कुरा नबुझेर अलमल्ल परेको रामजीवनलाई उसले भन्यो, भोलि योभन्दा रमाइलो देखिनेवाला छ । दशै बजे आइपुग्नोस् है !बेलुका नानाजीलाई दिउसोको वृत्तान्त सुनाउँदा उनले भने, हेर् नाति, उहिले उहिले पनि यस्तै हुन्थ्यो । जुद्धशमशेर महाराजकी एउटी भित्रेनी थिइन्, हात्ती चढेर शहर घुम्दा कुनै घरको झ्यालमा देखेपछि आठपहरिया लगाएर ल्याइएकी । नाम सपना थियो तर महाराजले स्वप्नपरी भन्थे । एक दिन तिनको टोल्याहा भाइले एउटी जनानालाई नरदेवी चोकमा दाउराको चिर्पटले हिर्काएर मारेछ र पक्राउ पर्यो । त्यसवेला स्वप्नपरीले भनिछन् मर्ने मरिगई । अब मेरो भाइलाई जेल हाल्यो भने उसले दुःख पाउँछ । मासुभात खान नपाएर दुब्लाउला । चीसो ओछ्यानमा निद्रा नपरेर सिठ्ठो होला । अरू कैदीको पसीना गन्हाएर दमको रोगी होला । महाराजले निगाह गर्नुपर्यो । महाराज सारै दयालु थिए । उनले त्यसको सजाय माफ मात्र गरिदिएनन्, जागीर पनि दिए । एक छिन अडिएर उनी मुसुक्क हाँसे, हामीहरू त्यसलाई स्वप्नपरीको फैसला भन्थ्यौं । आज तैंले पनि स्वप्नपरीको फैसला देखिछस् ।रामजीवन भोलिपल्ट सर्वोच्च अदालत पुग्दा चहलपहल झन् बढेजस्तो थियो । त्यस दिन झन् ठूलो स्वरले जितियो जितियो भन्दै एउटा जत्था अदालतबाहिर निस्क्यो र गाडीको लश्कर लिएर अर्को जेलमा पुग्यो । जेलको ढोकैनिर चारघोडे बग्गी राखिएको थियो । बाक्लो मेकअपमा एउटी अधबैंसे महिला बग्गीछेउ उभिएकी थिइन् । एकै छिनमा जेलरले भय जन्माउने अनुहारको एउटा अधबैंसे कैदीलाई ससम्मान बाहिर ल्यायो र सलाम ठोक्यो । अदालतबाट गएकाहरूले ताली बजाउँदै उसलाई सयपत्रीका माला लगाइदिए र टाउको झुकाएर हात मिलाए । महिला ङिच्च गर्दै ऊसँग टाँसिइन् । संक्षिप्त फोटो सेसन भयो र ऊ ती महिलासँगै बग्गी चढेर सबैलाई हात हल्लाउँदै विजयी मुद्रामा प्रस्थान गर्यो । वकीलले रामजीवनका कानमा साउती गर्यो, यो मान्छे ठूलै ओहोदामा थियो । आफ्नी श्रीमतीलाई मारेर पेट्रोल खन्याई जलाए बापत जेल परेको थियो । आधा सजाय पनि नभोगी आज सरक्कै छुट्यो । त्यो आइमाई यसकी प्रेमिका हो । त्यसैका लागि श्रीमतीलाई मारेको रे ।यो चाहिं कसरी छुटेको त ?न्यायाधीशको चित्तले यसलाई जेलमा राख्ता यसमाथि अन्याय हुन्छ भन्यो रे ।जय होस् न्यायाधीशको चित्तको ! अब सबै हत्याराका दिन फिर्ने होलान्, रामजीवनको मुखबाट निस्कियो । आज भने वकीलले उसको प्रतिवाद गरेन । साँझ त्यो घटना सुनाएपछि नानाजी मुसुक्क हाँसे र आफ्नो पालाको इतिवृत्त सुनाउन थाले, जुद्धशमशेर महाराजको एउटा हजूरिया झपटसिङले पनि एकपल्ट यस्तै गरेको थियो । रखौटी लिएर घरमै पुगेपछि स्वास्नीसँग झगडा पर्दा उसलाई घाँटी थिचेर मारिदिएछ । केही दिन जेल पनि पर्यो । तर ऊ महाराजको कौडा खेल्ने साथी थियो । कौडा खेल्न नपाएर निस्ताएपछि महाराजले उसलाई जेलबाट निकालेर फेरि हजूरिया बनाए । महाराज सारै दयालु थिए । उनको भनाइ थियो रखौटी घरमा ल्यायो भन्दैमा लोग्नेसँग झगडा गर्नु स्वास्नीकै गल्ती हो । त्यही गल्तीले उसको ज्यान गएको हो । आफ्नो मृत्युको दोषी उही हो । त्यसबापत झपटसिङ जस्तो काविल मान्छेलाई सजाय दिंदा यसमाथि अन्याय हुन्छ । म न्यायमूर्ति हुँ । कसैमाथि पनि अन्याय गर्दिनँ ।रामजीवन ट्वाल्ल परेको देखेर नानाजीले थपे, किन दिक्क मान्छस् नाति, उहिले जस्तो हुन्थ्यो, अहिले पनि त्यस्तै भएको त हो नि ।त्यसो भए राणाशासन र आजको दिनमा केही फरक छैन त ?कता के फरक देखिस्, तैं भन् न त ! राणाको भूतले पीछा गरेसम्म यस्तै हो । फैसला गर्ने न्यायाधीशको अनुहारमा ध्यान दिएर हेरिस् भने राणाको छाया छर्लंग देख्नेछस् । के बुझिस् ?रामजीवनको बोली हराएको थियो । नानाजीले भने, त्यसपछि के भयो, त्यो पनि सुन् । के थाहा, आज पनि त्यस्तै भइजाओस् । झपटसिङलााई जेलबाट निकालेर फेरि हजूरिया बनाएको रैतीले मन पराएनन् । महाराजले न्यायको हत्या गरे भन्न थाले । क्रुद्ध भएर महाराजले केहीलाई ठिंगुरा ठोके । केहीको जिभ्रो थुते । तैपनि रैती चूप लागेनन् । महाराजको निन्दा बढ्दै गयो । अनि महाराजले इश्तिहार जारी गरे । त्यसमा भनिएको थियो : प्यारा प्रजा गैह्रके यथोचित,हामीले गर्ने निर्णय ईश्वरको आदेश हो भन्ने तिमीहरू सबैले पितृपुर्खादेखि जानीबुझी आएकै छौ । त्यसलाई शिर झुकाएर स्वीकार गर्नु तिमीहरूको कर्तव्य हो । ईश्वरलाई साक्षी राखेर सबैले यो कर्तव्य पालन गर्नँ । अन्यथा गाथगादी ताकेको अपराधमा सजाय पाउनेछौ ।कस्तो तानाशाही ! रामजीवनले भन्यो, यी सब कुरा कहीं लेख्या पनि होला हगि ?खोज्दै गए इश्तिहारसम्म त भेटिएला, अरू थोक चाहिं कुन्नि, नानाजीले भने, इतिहासका जम्मै कुरा कसले लेख्या हुन्छ र ?नानाजीको आशंका गलत थिएन । न्यायाधीशहरूका निर्णय जनताबीच तीव्र आलोचित हुँदै गए । चार दिन नबित्दै अदालतले वक्तव्य जारी गरेर भन्यो : हाम्रा निर्णयबारे गरिएका टीकाटिप्पणीले हाम्रो मर्यादामा आघात पुगेको छ । यसबाट हामी चिन्तित छौं । अदालत पवित्र संस्था हो । यसको मर्यादामा आघात नपुगोस् भन्नेतर्फ सचेत हुन सबैलाई अनुरोध गर्दछौं । वक्तव्य पढेर सुनाएपछि रामजीवनले भन्यो, भाषा फरक, तर आशय चाहिं इश्तिहारकै जस्तो, हगि नानाजी ?नानाजीले भने, यो सब छोड् नाति ! अब एउटा कुरा भन् मर्यादामा आघात न्यायाधीशको निर्णयले पुगेको हो कि निर्णयबारे जनताको टीकाटिप्पणीले ?बिचरो रामजीवन, के भनोस् ? जवाफ नफुरेर अलमल्ल परेको छ । के तपाईं उसलाई सघाउन सक्नुहुन्छ ?"
कहिले आउला मेलम्ची ?,"सीएमसीडीले काम छाडेपछि मन्त्रिपरिषद्को २०७६ जेठको निर्णयअनुसार सोही आर्थिक वर्षको कात्तिकमा इन्फ्राटेकसँग हाइड्रोमेकानिक निर्माण व्यवसायीका रूपमा सम्झौता गरिएको हो । निर्माणमा संलग्न परामर्शदाता इप्टिसा बिट्स जेभीका प्रबन्धनिर्देशक विलास कोइराला आफूहरूले पनि घटनाको छानबिन गरिरहेको बताउँछन् । उनले कहाँ, कसको गल्ती भएको हो सुधार गरेर जान सकिने भएकाले आयोजना अघि बढाउन धेरै समय नलाग्ने दाबी गर्छन् । उनले भने, सुरुङको संरचनामा २२ मिटरको फरकमा परीक्षण गरेकाले ठूलो समस्या आउँछ भन्ने लाग्दैन । हालसम्म निर्माणका लागि करिब २९ अर्ब खर्च भइसकेको आयोजनाले जनाएको छ । घटनापछि आयोजना प्रभावित हेलम्बु र मेलम्ची क्षेत्रका बासिन्दाले सुरुङ नभत्किने ग्यारेन्टी गरेर मात्र पानी प्रवेश गराउन माग गर्दै आएका छन् । समितिले पनि स्थानीय बासिन्दा र आयोजनाका कर्मचारीको सुरक्षा प्रविधिको संरचना बनाउन सुझाव दिएको छ ।"
सुन तोलाको एक लाखनजिक,"साउन १ मा प्रतितोला ९२ हजार ७ सय रुपैयाँमा कारोबार भएको सुन क्रमशः बढेर ९९ हजार ३ सय रुपैयाँ पुगेको छ, महासंघका पूर्वअध्यक्ष शाक्यले भने, अन्तर्राष्ट्रिय बजारमा मूल्य शुक्रबार पनि तलमाथि भइरहेको छ । आइतबार पुनः बढ्ने सम्भावना देखिन्छ । एक सातामा प्रतितोला ३ हजार ५ सय रुपैयाँ मूल्य बढेको व्यवसायी बताउँछन् । पछिल्लो चरणमा मूल्य बढ्नुको कारण हङकङमा देखिएको तनाव पनि हो । त्यहाँ हडताललगायत गतिविधि भइरहेका छन् । यसले पनि लगानीकर्ता सुनतर्फ आकर्षित देखिएका हुन् । अमेरिकी अर्थशास्त्रीहरूले कोभिडको भ्याक्सिन नआए पनि बीचमा एकपटक सुनको भाउ घट्ने संकेत पनि गरेका छन, शाक्यले भने, प्रतिऔंस २ हजार पुगेपछि नयाँ टार्गेट आउन सक्छ । मूल्य एक पटक पुल ब्याक हुन्छ । त्यो भनेको अन्तर्राष्ट्रिय बजारमा प्रतिऔंस १७ सयसम्म पुग्ने आकलन गरिएको छ, त्यसपछि समयले परिवर्तन गर्छ । मूल्य पुल ब्याक भए नेपाली बजारमा प्रतितोला ८० देखि ९० हजार रुपैयाँसम्ममा झर्ने उनले बताए । डेड लक को चिन्ता सुनको भाउमा दिनदिनै नयाँ रेकर्ड बनेपछि बजारमा डेड लक हुने चिन्ता भएको व्यवसायी बताउँछन् । डेड लक बजार चल्न नसक्ने अवस्था हो । यस्तो अवस्थामा सुन खरिदबिक्री गर्न सक्ने अवस्था हुँदैन, शाक्यले भने, त्यस्तो अवस्था नआओस् । मूल्य बढेपछि बजारमा सुनसान छ । अत्यावश्यक भएका ग्राहकले छिटफुट रूपमा पुरानो सुन बिक्री गर्न आएका छन् । गहना पसलबाट भने सुन बिक्री नभएको व्यवसायी बताउँछन् । सबै ग्राहक एकै पटक सुन बिक्री गर्न आए समस्या हुने आभूषण महासंघका अध्यक्ष रमेश महर्जनको भनाइ छ । पुराना गहना बिक्री गर्न आउने चाप बिस्तारै बढ्दै छ । भाउ एक लाख नाघेपछि थप बढ्न सक्छ, उनले भने, एकोहोरो रूपमा मात्र आए समस्या हुन्छ ।"
क्षतिग्रस्त सडक बनाउन दुई अर्ब चाहिने,"साँफेबगर अछामका डिभिजन सडक प्रमुख ललित खनाल केही दिनयता काठमाडौंमा छन् । उनी कहिले भौतिक पूर्वाधार तथा यातायात मन्त्रालय त कहिले सडक विभाग धाउन व्यस्त छन् । अविरल वर्षासँगै झरेको पहिरोका कारण साँफेबगरमार्तडी सडक अवरुद्ध भएको तीन साता हुन लाग्यो । सडक खुलाउने विकल्प नभेटेपछि उनी समस्या बोकेर राजधानी आएका हुन् । पानी पर्न रोकिएको छैन, पहिरोसँगै खसेका ठूला ढुंगाका कारण सडक बन्द छ, उनले भने, पहिरो पन्छाउने मेसिन भए पनि त्यसबाट काम सक्ने अवस्था छैन । यो सडक असार २८ देखि बन्द छ । उनका अनुसार बाजुरा सदरमुकाम मार्तडी जोड्ने यो सडक बन्द भएपछि यातायात ठप्प छ ।सबैभन्दा अप्ठ्यारो ताप्रिसेराअम्कोटद्वारी खण्डमा छ, खनालले भने, भित्ता कोतरेर खोल्न मिल्ने भए उहिल्यै खोलिसक्थ्यौं, भित्तातिर ठूलाठूला ढुंगा थुप्रिएर बसेका छन् । अन्यत्र पहिरो सफा गरेर सडक सञ्चालन गर्न सके पनि यो खण्ड खोल्न नसकिएको उनले गुनासो गरे । यो सडक साँफेबगरबाट बाजुरा सदरमुकाम मार्तडी जोड्ने सडक हो । अहिले सदरमुकाम आउजाउ टुटेको छ । उनका अनुसार अहिले जियो टेक्निकल स्टडी गर्ने विषय उठेको छ । मार्तडी जोड्ने यही एउटा सडक हो, उनले भने, त्यसैले यसको दीर्घकालीन समाधान निकाल्नुपर्छ भनेर काठमाडौं आएको हुँ । समस्या साँफेबगरमार्तडी सडकमा मात्र होइन, बाढीपहिरोले क्षति पुर्याएका दुई दर्जन सडक खण्ड अवरुद्ध छन् । कतै पुल त कतै सडक नै बगाएका कारण तिनमा यातायात सञ्चालन हुन सकेको छैन । बेनीजोमसोमकोरला सडकअन्तर्गत गलेश्वरदेखि मुस्ताङसम्मका विभिन्न खण्डमा पहिरो जाँदा सडक अवरुद्ध छ । असार २५ देखि यो खण्डमा सवारी चल्न सकेका छैनन् । म्याग्दीको गलेश्वर राहुघाटको बेलिब्रिज बगाएपछि अहिले बेलिब्रिज निर्माणको काम भइरहेको बेनीजोमसोम कोरला सडक आयोजनाका इन्जिनियर अश्विनीकुमार यादवले जानकारी दिए । यो पुल बनाउन अझै एक साता लाग्छ । त्यसैले गलेश्वरदेखि मुस्ताङसम्म यातायात बन्द छ । उक्त सडक खण्डको रुप्से झरनामा पर्ने पुल पनि बाढीले बगाएको छ । काभ्रेभीरमा करिब ३० मिटर सडक बगाएको उनले सुनाए । यही सडकमा पर्ने खहरे खोलामा निर्माणाधीन पुलसमेत बगाएको छ । यो खण्डका आधा दर्जनभन्दा बढी ठाउँमा पहिरो खसेर सडक अवरुद्ध छ, कतै पुल बगाएकाले समस्या भएको छ, यादवले भने, सबैतिर सडक पुनः सञ्चालन हुन करिब तीन साता लाग्छ । घासादेखि लेतेसम्म ठाउँठाउँमा सडक अवरुद्ध छ । सडक विभागले पनि अहिले देशभरका विभिन्न सडक खण्डका करिब दुई दर्जन स्थानमा पहिरो गएको बताएको छ । बाढीपहिरोले अहिलेसम्म विभिन्न सडक खण्डका १ सय ५४ स्थानमा क्षति पुर्याएको थियो । बढी क्षति र समस्या अरनिको राजमार्गअन्तर्गत बाह्रबिसेतातोपानी, बेंसीसहरचामे, बेनीजोमसोम र साँफेबगरमार्तडी सडकमा भएको विभागका उपमहानिर्देशक एवं प्रवक्ता शिवहरि सापकोटाले जानकारी दिए । बेंसीसहरचामे सडकका धेरै खण्ड अझै अवरुद्ध छन् । हाम्रा कर्मचारी पनि जान सकेका छैनन्, उनले भने, केही ठाउँमा पुलसमेत बगाएकाले यातायात सञ्चालनमा समस्या भएको छ । बाजुरा जाने बाटोमा पर्ने साँफेबगरमार्तडी खण्डस्थित ताप्रिसेरामा घट्टेखोलाको पक्की पुल पनि बाढीले बगाएको छ । बाढीपहिरोले बिगारेका सडकको वास्तविक क्षति आइसकेको छैन, सापकोटाले भने, केही दिनअघि गरेको प्रारम्भिक अनुमानअनुसार पुनः मर्मत गर्न २ अर्बभन्दा बढी लाग्ने देखिएको छ । अहिले अवरुद्ध सडक पुनः सञ्चालनमा ल्याउने काम भइरहेको उनले जानकारी दिए । पानी पर्ने क्रम रोकिएको छैन, जसले गर्दा पहिरो र बाढीले गर्दा सडकमा क्षति पुगेको छ, उनले भने, पानी पर्न रोकिएपछि कहाँकहाँ कति क्षति भयो भन्ने यकिन गर्छौं ।"
खाना खर्चमा गोलमाल,"कर्णालीका क्वारेन्टाइनमा बसेका व्यक्तिहरूको खाना खर्चमा ठूलो रकमको अन्तर देखिएको छ । एक जनालाई दैनिक न्यूनतम १ सय ५० देखि अधिकतम १ हजार १ सय रुपैयाँ खर्च भएको छ । एउटै क्वारेन्टाइनमा बसेकाका लागि पनि तेब्बरभन्दा बढी रकमको अन्तर देखिन्छ ।सबैभन्दा महँगो खानाखाजा खर्च नेपाली सेनाले व्यवस्थापन गरेको वीरेन्द्रनगरको खुलामञ्चस्थित क्वारेन्टाइनमा भएको छ । चैत ११ देखि वैशाख १८ सम्म उक्त क्वारेन्टाइनमा ५ सय ३७ जनालाई राखिएको थियो । सेनाको उत्तरपश्चिम पृतनाले कोटेसनमार्फत होटल छनोट गरेर प्रतिव्यक्ति दैनिक १ हजार १ सय रुपैयाँको दरले खानाखाजा खुवाएको थियो । पृतनाले आन्तरिक मामिला तथा कानुन मन्त्रालयमा बुझाएको विवरणअनुसार प्रत्येक दिन बिहानको खाजामा २ सय २६ रुपैयाँ, बिहानको खानामा ४ सय २२ रुपैयाँ, दिउँसोको खाजामा १ सय ७० रुपैयाँ र साँझको खानामा २ सय ८२ रुपैयाँ खर्च गरिएको छ । खानाबापत वीरेन्द्रनगरस्थित होटल अशोकालाई ७५ लाख २८ हजार रुपैयाँ भुक्तानी गरिएको छ ।खाना महँगो भएको गुनासो बढेपछि प्रदेश सरकारले वैशाख १९ देखि क्वारेन्टाइनमा खाना आपूर्ति गर्ने जिम्मा उद्योग, पर्यटन, वन तथा वातावरण मन्त्रालयलाई दिएको थियो । मन्त्रालयअन्तर्गतको उद्योग तथा उपभोक्ता हित संरक्षण निर्देशनालयले टेन्डर प्रक्रियामार्फत अहिले सेनाले भन्दा आधा सस्तो दरमा खाना खुवाइरहेको छ । प्रदेश सप्लायर्स सुर्खेतलाई दैनिक ५ सय ६० रुपैयाँमा खानाखाजा खुवाउने जिम्मा दिइएको निर्देशनालयकी सूचना अधिकारी रिमा कँडेलले बताइन् । उनका अनुसार वैशाख १९ देखि असार २५ सम्म खानाखाजामा ४२ लाख ७१ हजार रुपैयाँ खर्च भएको छ । सम्झौतामा उल्लेख भएअनुसारको गुणस्तर नघट्ने गरी दुईदुई पटक खाना र खाजा दिइएको छ, उनले भनिन्, खुला प्रतिस्पर्धाबाट जाँदा सस्तो हुनुका साथै खानाको गुणस्तर पनि राम्रो भएको छ ।प्रदेश सरकारका अनुसार लकडाउन सुरु भएयता प्रदेशका ८ सय ९० स्थानमा रहेका क्वारेन्टाइनमा करिब ६३ हजार जना बसेका थिए । सुर्खेतको प्रादेशिक क्वारेन्टाइनमा बसेका करिब १ हजार ५ सय ३६ (सोमबारसम्म) जनाबाहेक अन्यको व्यवस्थापन सम्बन्धित स्थानीय तहले गरेका छन् । स्थानीय तहले खाना र क्वारेन्टाइन व्यवस्थापनमा कति खर्च गरे भन्ने एकीकृत विवरण आइसकेको छैन । तर, स्थानीय तहपिच्छे खर्चमा निकै फरक छ । वीरेन्द्रनगरको प्रादेशिक क्वारेन्टाइनमा झैं एउटै स्थानीय तहले एउटै क्वारेन्टाइनमा बसेकालाई पनि तेब्बरको अन्तर हुने गरी खाना खुवाएका छन् । हुम्लाको सिमकोट गाउँपालिकाले पहिलो चरणअन्तर्गत चैतवैशाखमा क्वारेन्टाइनमा बसेका २ सय ५६ जनालाई दैनिक ५ सय रुपैयाँका दरले वितरण गर्यो । एक जनालाई १४ दिनको हिसाबले रुपैयाँ वितरण गरिएको गाउँपालिकाका निमित्त प्रमुख प्रशासकीय अधिकृत उजिर रोकायले बताए । क्वारेन्टाइनमा बस्नेले आफैं खाना पकाएर खाए, हामीले एकमुष्ट रुपैयाँ दियौं, उनले भने, उनीहरूले के खाए, कति पटक खाए भन्ने हाम्रा लागि टाउको दुखाइ पनि भएन । त्यसपछि क्वारेन्टाइनमा बसेका ८ सय २५ जनाले भने दैनिक १ सय ५० रुपैयाँको दरले खाना सुविधा पाए । गाउँपालिकाले उनीहरूलाई प्रतिव्यक्ति १० केजी चामल (प्रतिकेजी ६४ रुपैयाँ), ५ केजी दाल (प्रतिकेजी १ सय ५० रुपैयाँ) र तेलतरकारीका लागि जनही एकमुष्ट १ हजार रुपैयाँ दियो । यस हिसाबले एक जनाका लागि दैनिक १ सय ५० रुपैयाँ खर्च भएको निमित्त प्रमुख प्रशासकीय अधिकृत रोकायाले बताए । पहिलो चरणमा खानामा १७ लाख ९२ हजार र पछिल्लो चरणमा १७ लाख २४ लाख रुपैयाँ खर्च भएको छ ।एउटै क्वारेन्टाइन र एउटै स्थानीय तहले मात्र होइन, एउटै होटलले समेत दोब्बर अन्तर हुने गरी खाना खुवाएको छ । नेपाली सेनासँगको सम्झौताअनुसार १ हजार १ सयमा खाना खुवाएको होटल अशोकाले वीरेन्द्रनगर नगरपालिकासँग भने दैनिक ६ सय रुपैयाँमा खाना खुवाउने गरी सम्झौता गरेको थियो । होटल अशोकाका साथै अन्य होटल र क्यान्टिनहरूले दैनिक दुई पटक खाना र दुई पटक खाजा खुवाउने गरी सम्झौता गरेको नगरपालिकाका लेखा अधिकृत हरिबहादुर क्षत्रील बताए । खाजा र खानामा अन्डा र साग अनिवार्य गरिएको उनले जनाए । पहिलेको भन्दा झन्डै आधा सस्तोमा खाना खुवाएको होटल अशोकाका सञ्चालक चिन्तामणि शर्मा खानाको गुणस्तरले रकममा फरक परेको बताउँछन् । उनका अनुसार सेनासँगको सम्झौतामा दैनिक एक पटक अनिवार्य मासु र फलफूल दिने गरिन्थ्यो । चामल मसिनो थियो, अन्य परिकार पनि अहिलेभन्दा धेरै खुवाइन्थ्यो, उनले भने, अहिले खानामा मासु छैन, सस्तोमा खुवाउनुपर्दा गुणस्तरमा पनि फरक पर्नु स्वाभाविकै हो ।सेनाले समेत प्रदेश सरकारसँगको बैठकमा दैनिक १ हजार १ सय रुपैयाँभन्दा तल खाना खुवाउन नसकिने बताएको थियो । लकडाउनका कारण सबै होटल बन्द भएको अवस्थामा केही ठूला होटलसँग उसले कोटेसन मागेको थियो । हामीलाई खाना खुवाउने जिम्मा दिने नै हो भने पैसामा कम्प्रोमाइज नगरौं, ११ सयभन्दा तल त खुवाउन सकिन्न, बैठकमा सेनाका अधिकारीको भनाइ उद्धृत गर्दै प्रदेश सरकारका एक अधिकृतले भने, अप्ठेरो परेको बेला नाइँ भन्नै सकिएन, विस्तारै अवस्था सहज भएपछि मन्त्रालयमार्फत खाना खुवायौं ।हुम्लाभन्दा सुर्खेत महँगोखाद्यान्न उपलब्धता र आपूर्तिका दृष्टिले कर्णाली प्रदेशको सबैभन्दा महँगो जिल्ला हुम्ला हो भने सबैभन्दा सस्तो सुर्खेत । हुम्ला सदरमुकाम सिमकोटमा सामान्यतः एक जना व्यक्तिले होटलमा खानुपर्दा दैनिक खानाखाजामा १ हजार रुपैयाँ खर्च हुन्छ । सुर्खेतमा भने मध्यमस्तरको होटलमा करिब ७ सय रुपैयाँले पुग्छ । यी दुई जिल्लाका क्वारेन्टाइनमा भने ठीक उल्टो तरिकाले खर्च भएको छ । सिमकोट गाउँपालिकाले एक जनालाई दैनिक १ सय ५० रुपैयाँको खानाखाजा खुवाउँदा सुर्खेतको प्रादेशिक क्वारेन्टाइनमा बसेकाहरूले भने १ हजार १ सय रुपैयाँ बराबरको खाना खाएका छन् । वीरेन्द्रनगर नगरपालिकाले समेत एक जनालाई खानामा दैनिक ६ सय रुपैयाँ खर्च गरेको छ ।वीरेन्द्रनगरमै २ करोड ६६ लाख खर्चप्रदेश राजधानी वीरेन्द्रनगरमा मात्र प्रदेश सरकार र वीरेन्द्रनगर नगरपालिकाले खानामा २ करोड ६६ लाख रुपैयाँ खर्च गरेका छन् । प्रदेश सरकारले सेनाको व्यवस्थापनमा खुलामञ्चमा र नगरपालिकाले विभिन्न सामुदायिक विद्यालय तथा क्याम्पसमा क्वारेन्टाइन सञ्चालन गरेका छन् । नगरपालिकाका लेखा अधिकृत क्षत्रीले खानामा मात्र असार मसान्तसम्म १ करोड ४८ लाख २४ हजार रुपैयाँ भुक्तानी भएको बताए । उनका अनुसार १४ दिन क्वारेन्टाइन तथा एक दिन होल्डिङमा बसेका ५ हजार ६ सय ९७ जना र होटल क्वारेन्टाइनमा बसेका चिकित्सक, स्वास्थ्यकर्मी र कर्मचारीको खानामा उक्त रकम खर्च भएको हो । सबैभन्दा बढी रकम सुवेदी चियानास्ता पसलले ५० लाख ११ हजार र त्यसपछि होटल अशोकाले ३९ लाख २६ हजार भुक्तानी लिएको उनले बताए । खुलामञ्चस्थित क्वारेन्टाइनमा असार २५ सम्म १ करोड १८ लाख रुपैयाँ खर्च भएको छ । सेनाले होटल अशोकालाई ७५ लाख २८ हजार रुपैयाँ र प्रदेश सरकारको उद्योग तथा उपभोक्ता हित संरक्षण निर्देशनालयले प्रदेश सप्लायर्सलाई करिब ४२ लाख ७२ हजार रुपैयाँ भुक्तानी गरेका छन् ।"
आयात ठप्प हुँदा चिनी अभाव,"विराटनगर (कास) आयात नहुँदा र स्थानीय उत्पादनले माग नधान्दा बजारमा चिनी अभाव सुरु भएको छ । पाइए पनि मूल्य बढी तिर्नुपर्ने बाध्यता छ । यसले सर्वसाधारण ग्राहक मात्र होइन बिस्कुट, जुस, कन्फेक्सनरीलगायत उद्योग पनि प्रभावित छन् ।साल्ट ट्रेडिङ र खाद्य व्यवस्था तथा व्यापार कम्पनीले २० प्रतिशत भन्सार महसुलमा चिनी आयात गर्न पाऊँ भन्दै उद्योग वाणिज्य तथा आपूर्ति मन्त्रालयमा निवेदन दिए पनि मन्त्रालयले स्वीकृति नदिँदा चिनी आयात हुन नसकेको सम्बद्ध पक्षको भनाइ छ । चिनी आयात गर्दा सरकारले भन्सार मूल्यांकन भारु ३० रुपैयाँ र भन्सार महसुल ४० प्रतिशत तोकेको छ । भारतबाट चिनी ल्याउँदा प्रतिकेजी भारु ३० रुपैयाँ पर्छ । त्यति मूल्यको चिनी भन्सार मूल्यांकन र महसुल तिरेर आयात गर्दा प्रतिकिलो ८० रुपैयाँ पर्छ । व्यवसायीहरूका अनुसार निजी क्षेत्रले पनि २० प्रतिशत भन्सार महसुलमा चिनी आयात गर्न पाउने हो भने उपभोक्तालाई राहत हुन्छ ।उद्योगले मिलमा मौज्दात सकिएको भन्दै साउनदेखि चिनीको बुकिङ लिन छाडेका छन् । सरकारसँगको मौज्दात पनि सकिएको छ, गुडलाइफ बिस्कुट, जुस र कन्फेक्सनरीका उत्पादक महेश जाजुले भने, अहिले बजारमा चिनी नै छैन । भएको पनि किनेर उद्योगमा प्रयोग गर्न सक्ने स्थिति छैन । नेपालमा वार्षिक २ लाख ५० हजार टन चिनीको खपत हुने चिनी उत्पादक संघको दाबी छ । तर बिस्कुट, जुस, कन्फेक्सनरी उद्योगीले नेपालमा वार्षिक ५ लाख टनभन्दा बढी चिनी खपत हुने बताएका छन् ।"
साओमीको रेडमी नोट ९,"काठमाडौं (कास) ग्लोबल टेक्नोलोजी लिडर साओमीले शुक्रबार नेपाली बजारमा नयाँ दुई स्मार्टफोन रेडमी ९ र रेडमी ९ ए सार्वजनिक गरेको छ । साओमीको रेडमी ९ मा भर्सटाइल क्यामेरा क्षमता, ५०२० एमएएच क्षमताको ब्याट्री, ६५३ इन्च एफएडी प्लस डट ड्रप डिस्प्ले र १८ वाटको फास्ट चार्जिङ टेक्नोलोजी सपोर्ट गर्ने जस्ता विशेषता छन् । यसमा मिडियाटेक हेलियो जी ८० एसओसी छ । रेडमी ९ ए मा ६५३ इन्च ठूलो डिस्प्ले, ५००० एमएएच ब्याट्री, मिडियाटेक हेलियो जी २५, अक्टाकोर गेमिङ चिपसेट र एआई अप्टिमाइज्ड १३ एमपी रियर क्यामेरालगायत विशेषता छन् । रेडमी ९ को मूल्य ३ जीबीका साथ ३२ जीबी भेरियन्टको १६ हजार ९ सय ९९ रुपैयाँ र ४ जीबीका साथ ६४ जीबी भेरियन्टको १७ हजार ९ सय ९९ रुपैयाँ छ । रेडमी ९ ए २ जीबीका साथ ३२ जीबी भेरियन्टको ११ हजार ४ सय ९९ रुपैयाँ रहेको कम्पनीले बताएको छ ।"
एनआरएनएको विश्व ज्ञान सम्मेलन,"काठमाडौं (कास) गैरआवासीय नेपाली संघ (एनआरएनए) ले दोस्रो एनआरएन विश्व ज्ञान सम्मेलन२०२० गर्ने भएको छ । संघले सरकारसँगको सहकार्यमा असोज २३ देखि २५ सम्म काभ्रेको धुलिखेलमा सम्मेलन आयोजना गर्ने जनाएको छ । सम्मेलन कोभिड१९ ले नेपालमा पारेको प्रभाव, कोभिडपछि विश्वमा चालिएका कदम र नेपालले अपनाउनुपर्ने रणनीतिमा केन्द्रित हुनेछ । सम्मेलनको संयोजकमा संघका महासचिव हेमराज शर्मा र सहसंयोजक संघका आईसीसी सदस्य हरिप्रसाद दाहाल छन् । संघले सम्मेलनमा ४ प्लेनरी सेसन र १५ सिम्पोसियम सेसन आयोजना गरिनेछ ।"
अनलाइन कक्षालाई एनसेलको नयाँ योजना,"काठमाडौं (कास) एनसेलले राष्ट्रिय निजी तथा आवासीय विद्यालय एसोसिएसन नेपाल (एनप्याब्सन) र निजी तथा आवासीय विद्यालय संघ (प्याब्सन) सँगको सहकार्यमा अनलाइन कक्षा तथा सिकाइका लागि मासिक योजना ल्याएको छ । अनलाइन कक्षाका लागि एनसेलको मोबाइल कनेक्टिभिटी प्रयोग गर्ने एनप्याब्सन र प्याब्सनको समझदारीका आधारमा यो योजना ल्याइएको एनसेलले जनाएको छ । यो योजनामा विद्यार्थी तथा शिक्षकशिक्षिकाले भ्वाइस, डेटा र एसएमएसको बन्डल सेवा पाउँछन् । विद्यार्थीले करबाहेक मासिक २ सय ५० रुपैयाँमा अनलाइन कक्षाका लागि आवश्यक जुम, गुगल मिट र माइक्रोसफ्ट टिम्स प्रयोगका लागि २० जीबी डेटा, १ जीबी थ्रीजीफोरजी डेटा, २ जीबी फोरजी डेटा, सीयूजी नम्बरमा कल गर्न हरेक दिन १२० मिनेट टकटाइम, ५० मिनेट अन नेट टकटाइम र ५० अन नेट एसएमएस सेवा प्राप्त गर्नेछन् ।"
इन्भेस्टमेन्टलाई सर्वश्रेष्ठ साझेदार२०१९ पुरस्कार,काठमाडौं (कास) नेपाल इन्भेस्टमेन्ट बैंक लिमिटेड (एनआईबीएल) ले सर्वश्रेष्ठ साझेदार२०१९ पुरस्कार पाएको छ । एनआईबीएलले विश्व बैंक समूहको सदस्य अन्तर्राष्ट्रिय वित्त निगम (आईएफसी) बाट ग्लोबल ट्रेड फाइनान्स प्रोग्राम (जीटीएफपी) अन्तर्गत नेपालबाट सर्वाधिक परिणामको व्यापार लगानीका लागि उक्त पुरस्कार प्राप्त गरेको जनाइएको छ ।
एनएमबीको कार्डबाट यातायातमा भुक्तानी,काठमाडौं (कास) एनएमबी बैंकको कार्ड तथा पीओएसबाट सार्वजनिक यातायातमा भुक्तानी गर्न सकिने भएको छ । बैंकले यसका लागि यातायात क्षेत्रमा डिजिटल भुक्तानी च्यानल प्रवर्द्घन गर्न एनक्लाउड प्राइभेट लिमिटेडसँग सम्झौता गरेको छ । सम्झौताले बैंकको कार्ड र पीओएस टर्मिनलहरूका माध्यमबाट सार्वजनिक यातायातमा डिजिटल भुक्तानी संकलन प्रणाली लागू गर्ने जनाएको छ । यो योजनाको सुरुवात किपु बस सेवा प्रालिसँग हुनेछ । सम्झौतापछि यात्रुहरूले कार्ड प्रयोग गरी बस भाडा भुक्तानी गर्न सक्छन् ।
बाढीपीडितलाई चाउचाउकै भर,"कैलालीको भजनी नगरपालिका३ कुसमघाटकी भावना सोपका ७ वर्षमुनिका चार छोराछोरी छन् । बुधबारको डुबानबाट विस्थापित भएका उनीहरूले तीन दिनदेखि भातरोटी खान पाएका छैनन् । बच्चाहरू बारम्बार आमासँग भात मागिरहेका छन् । दालचामल र पकाउने भाँडासमेत नहुँदा उनले छोराछोरीलाई पकाएको खाना खुवाउन सकेकी छैनन् । चाउचाउ, बिस्कुटले बच्चाहरू पेट दुख्यो भन्न थाले, उनले भनिन्, अहिले त चाउचाउ खानै मन गर्दैनन् । भात केले पकाउने ? बाढीले समस्यामा पार्यो ।बुधबार बाढी बस्ती पसेर डुबानमा परेका भावनाको परिवारलाई सुरक्षाकर्मीले उद्धार गरेर स्थानीय सुरक्षित गृहमा पुर्याएको हो । उनीहरूले राहतका नाममा शुक्रबारसम्म चाउचाउ, बिस्कुट र पानी मात्रै पाएका छन् । डुबानबाट विस्थापित भएका ४५ परिवारलाई कुसमघाटमा राखिएको छ । वडा कार्यालयले उनीहरूलाई चाउचाउ, बिस्कुट र खानेपानीको मात्रै व्यवस्था मिलाउन सकेको छ ।उक्त सुरक्षित गृहमै रहेका अर्का बाढीपीडित प्रभातकुमार सोपले उद्धारपछि चाउचाउ, बिस्कुट र पानीका बोतलबाहेक कसैबाट अरू खानेकुरा नपाएको बताए । भजनी७ का रञ्जित लामाले त चाउचाउ र बिस्कुट पनि पाउन नसकेको गुनासो गरे । कसैले ड्राइफुड, पानी र त्रिपाल पाइरहेका छन्, उनले भने, कोहीले त्यही पनि पाउन सकेका छैनन् ।वडाध्यक्ष विक्रम चौधरीले अहिलेसम्म उद्धार चलिरहेकाले ड्राइफुड र पानीको व्यवस्था मात्रै मिलाउन सकेको बताए । पानीको सतह फेरि बढेको छ । जनताको जीउज्यानको चिन्ता बढेको छ । अन्य व्यवस्था गर्नतिर ध्यान पुर्याउन सकिएको छैन, उनले भने । उद्धार सकिएपछि मात्रै खाद्यान्न, भाँडाकुँडा र लुगाकपडालगायतको व्यवस्था मिलाउनतिर लाग्ने उनले बताए ।बुधबार स्थानीय नदी र खोलाहरूमा आएको बाढी पस्दा डुबानमा परेका भजनी र टीकापुर नगरपालिका, जानकी र जोशीपुर गाउँपालिकाका ५ हजारभन्दा बढी परिवारको उद्धार गरिएको थियो । भजनीका नगरप्रमुख शेरबहादुर चौधरीले बाढीपीडित कसैलाई पनि भोको र नांगो हुन नदिने दाबी गरे । अहिलेसम्म उद्धार चलेकाले कोही भोकभोकै पनि बसेका होलान् । अब राहत वितरणमा ध्यान दिन सुरु गरेका छौं, उनले भने । एकद्वार प्रणालीबाट राहत वितरणमा जोड दिइएको उनले बताए । अन्य संघसंस्थाले आफ्नो किसिमले राहत वितरण गर्दा कसैले पाउने कसैले नपाउने अवस्था हुन सक्ने उनले बताए । विस्थापित परिवारलाई स्थानीय विद्यालय, सुरक्षित गृह र हुलाकी सडकमा राखिएको छ । उनले हुलाकी सडक पनि असुरक्षित नै भएकाले त्यहाँबाट सुरक्षित स्थानमा सार्नका लागि विकल्पमा छलफल भइरहेको उनले बताए । बुधबार बाढीले बगाएर बेपत्ता भएका भजनीका तीनै जनाको शव फेला परेको छ । यसअघि ११ वर्षीय स्केल चौधरीको शव बिहीबार फेला परेको थियो ।"
ठूलाबडा नै लगाउँदैनन् मास्क,"कोरोना संक्रमणको जोखिम झन्झन् बढिरहेका बेला प्रधानमन्त्री, सभामुख, प्रमुख प्रतिपक्षी दलका नेता, मन्त्रीहरू, मुख्यमन्त्री, सांसद, सेना र प्रहरीका उच्च अधिकारी, सरकारी निकायका उच्च तहका व्यक्तिले समूहमा समेत माक्स नलगाउने गरेको देखिएको छ । उनीहरूले लगाउदा पनि चिउडो, गर्धन, कानमा मास्क झुन्ड्याउने, बोल्दा मास्क फुकाल्ने गरेको देखिन्छ । विज्ञहरूले सही तरिकाले मास्क लगाउनेको संख्या २० प्रतिशत रहेको बताएका छन् ।त्रिवि शिक्षण अस्पताल कोभिड व्यवस्थापन समितिका संयोजक एवं छाती रोग विशेषज्ञ डासन्तकुमार दास भन्छन्, सबैले सिको गर्ने ठूलाबडा, नेताज्यूहरू नै मास्क सही तरिकाले लगाउनुहुन्न भने सामान्य व्यक्तिको अवस्था कस्तो होला सहजै अनुमान गर्न सकिन्छ । विज्ञहरूका अनुसार मास्कलाई घाँटीमा झुन्ड्याउनु झन् जोखिम हो । अहिले संक्रमित देखिएकाहरूको चिकित्सकीय इतिहास खोतल्दा अधिकांशले मास्क नलगाउने वा सही तरिकाले नलगाउने गरेको पाइएको छ, इपिडिमियोलोजी तथा रोग नियन्त्रण महाशाखाका निर्देशक एवं भाइरोलोजिस्ट डावासुदेव पाण्डेले भने, मुलुकमा आमव्यक्ति मास्क लगाउनैपर्नेमा सजग देखिएका छैनन् । विश्व स्वास्थ्य संगठन (डब्लूएचओ) का अनुसार कोरोना सर्नबाट जोगिने एउटा अंगका रूपमा मास्कको प्रयोग गर्नुपर्छ । नाक, मुख र चिउडो छोपिने गरी मास्क अनुहारमा लगाउनुपर्छ । मास्क लगाउँदा मुख र मास्कबीच कुनै खाली ठाउँ छोड्न हुँदैन । संक्रमित व्यक्तिको मुख र नाकबाट निस्किने पानीको थोपाबाट संसर्गका अरूलाई कोरोना सर्ने सम्भावना बढी हुन्छ । कोरोनाको खोप नबनेसम्म मास्क अनिवार्य लगाउनु अत्यावश्यक हुन्छ, डापाण्डे भन्छन् ।विज्ञहरूका अनुसार अन्य कोरोनाबाट जोगिने उपायसँगै उपयुक्त तरिकाले मास्क लगाउँदा कम्तीमा ६० प्रतिशत संक्रमणको कडी तोड्न सकिन्छ । मास्क लगाउँदा संक्रमणको विस्तारमा उल्लेखनीय कमी ल्याउँछ । व्यक्तिले सामान्य बोलचाल गर्दासमेत मुखबाट भाइरस निस्किरहने हुन्छ, डा दास भन्छन्, नेताज्यूहरू बोल्न लाग्दा मास्क खोल्नुहुन्छ तर बोल्दा झन् मास्क लगाउनुपर्ने हो ।सानो कोठा, सार्वजनिक सवारीसाधन, बन्द ठाउँ आदिमा बोल्दा आपसमा बढी संक्रमण फैलिने सम्भावना भएकाले यस्तो ठाउँमा मास्कको प्रयोग अनिवार्य हुन्छ । हाल राजधानीलगायत मुलुकभर सही रूपमा मास्क लगाउने २० प्रतिशत पनि नरहेको उल्लेख गर्दैर् डादास भन्छन् सही रूपमा मास्क लगाउने प्रक्रियामा पढेलेखेका व्यक्तिको अवस्था पनि अत्यन्त खराब छ । स्वास्थ्यकर्मीहरूलाई समेत मास्क प्रयोगमा संवेदनशील हुनुपर्ने आवश्यकता देखिएको छ ।वीरगन्जमा २८ जना स्वास्थ्यकर्मीमा कोरोना संक्रमण देखिएको छ भने देशभर चिकित्साकर्मीमा कोरोनाबाट संक्रमित हुने संख्या बढ्दो छ । हालसम्म मास्कको प्रयोग नगर्ने करिब दुई लाख व्यक्तिलाई कारबाही गर्नुपरेको औंल्याउँदै स्वास्थ्य मन्त्रालयका प्रवक्ता डाजागेश्वर गौतम कोरोनाविरुद्घको लडाइँमा सफल हुन सबै नेपालीलाई अनिवार्य रूपमा मास्क उपयोग गर्न अनुरोध गर्छन् । अधिकांशलाई मास्क लगाउने र खोल्ने तरिका थाहा नभएको देखिन्छ, डादास भन्छन्, मास्कलाई फित्ताको माध्यमले लगाउनु र खोल्नुपर्छ । यसको बाहिरी भाग हातले छुनुहुन्न । उपयोग गरिएको मास्कको बाहिरी भागबाट संक्रमित हुन सक्ने उनले बताए ।हाल सर्जिकल मास्कको गलत उपयोग हुने गरेको देखिएको छ । सर्जिकल मास्क पानीमा भिजेपछि यसको सुरक्षात्मक तह (प्रोटेक्टिभ लेयर) नष्ट हुने भएकाले पुरानैलाई दोहोर्याएर उपयोग गर्न नहुने विज्ञको भनाइ छ । तर धेरैजसो व्यक्ति सर्जिकल मास्कलाई पानीले सफा गरेपछि लगाउने गरेको औंल्याउँदै डादास भन्छन्, सर्जिकल होइन सुती कपडाको तीन तहबाट बनेको मास्क दिनहुँ साबुनपानीले धोएर राम्ररी सुकाएपछि उपयोग गर्न सकिन्छ ।सुती कपडाबाट बनेको तीन तह भएको मास्कले सार्वजनिक स्थानमा कोरोना भाइरसको प्रसारलाई रोक्न पर्याप्त रहेको विज्ञहरू बताउँछन् । संक्रमित व्यक्तिको मुखबाट निस्किने पानीको ससानो थोपा (ड्रप्लेट) हावामा भए पनि मास्क लगाउँदा यसबाट जोगिन सहयोग मिल्ने उनीहरूको भनाइ छ । सुती कपडाको मास्कले पनि सर्जिकल मास्क जस्तै संक्रमण फैलिनबाट रोक्छ । कोरोनाको संक्रमण समुदायमा जानबाट रोक्ने सबैले अनिवार्य मास्क लगाउनुको विकल्प छैन । हाल केही ठाउँमा कोरोना समुदायमा फैलिसके पनि देशव्यापी रूपमा समुदायमा संक्रमण फैलिन सक्ने संघारमा नेपाली उभिएको औंल्याउँदै डादास भन्छन्, सबैले सही रूपमा मास्क लगाउनु लगायतका अन्य स्वास्थ्य सुरक्षा अपनाउनुको विकल्प छैन । भल्भ भएको मास्कबाट जोखिमविज्ञहरूले भल्भ भएको मास्क लगाउनु जोखिम भएको बताएका छन् । सार्वजनिक स्थलमा भल्भ भएको मास्क लगाउने चलन तुरुन्त बन्द गर्नुपर्छ, डादास भन्छन्, कोरोना संक्रमितले भल्भ भएको मास्क लगाउँदा यसमा भएको भल्भ भएर तीव्र वेगका साथ भाइरस वातावरणमा फ्याँक्छ । यसले छेउछाउमा भएका व्यक्ति संक्रमित हुने उच्च जोखिम हुन्छ । आमव्यक्तिले मास्क लगाउँदा आफू कोरोनाबाट सुरक्षित रहेको बुझ्ने गरेका छन् । तर आफू मात्र नभई नजिकको व्यक्तिले मास्क लगाएको छ भने मात्र आफू सुरक्षित रहन सकिन्छ । सबैले मास्क लगाए मात्र एकअर्कालाई संक्रमणवाट सुरक्षित पार्न सकिन्छ । कोरोनाविरुद्घको लडाइँमा फेस मास्क धेरै महत्त्वपूर्ण रहेको प्रमाणित भइसकेकाले सरकारले हाल घर बाहिर अत्यावश्यक कामले निस्किँदा सबैलाई अनिवार्य रूपमा मास्क लगाउन भनेको छ, स्वास्थ्य मन्त्रालयका सहप्रवक्ता डासमीरकुमार अधिकारीले बताए । सही तरिकाले मास्क लगाउनुका साथै न्यूनतम दुई मिटरको भौतिक दूरी र नियमित साबुनपानीले हात धुने बानी अँगाल्दा कोरोना संक्रमणबाट धेरै हदसम्म जोगिनुका साथै संक्रमणको विस्तारमा समेत कमी आउँछ ।"
पहिरोले चारको मृत्यु,"रूपन्देही (कास) गुल्मीमा पहिरोले घरै पुर्दा शुक्रबार चार जनाको मृत्यु भएको छ । गुल्मीको रुरु गाउँपालिका५ आँटीपाटामा साँझ ७ बजेतिर मुसलधारे वर्षासँगै घरमाथिबाट ढुंगासहित बगेर आएको पहिरोले राजु माझीको घर बगाएको हो । पहिरोमा पुरिएर उनकी श्रीमती विना माझी, १२ वर्षभन्दा कम उमेरका दुई छोरा सागर र हेमन्त तथा चार वर्षीया छोरी विनीताको मृत्यु भएको वडाध्यक्ष हरि ज्ञवालीले बताए । घटनास्थल गुल्मीको सदरमुकाम तम्घासबाट झन्डै ४० किलोमिटर पूर्वमा पर्छ । घटनास्थलमा रिडी, खैरेनी र शृंगा प्रहरी चौकीबाट प्रहरी जाँदै गरेको प्रमुख जिल्ला अधिकारी भरतकुमार शर्माले बताए । सडक अवरुद्ध भएकाले प्रहरीलाई घटनास्थल पुग्न गाह्रो परेको छ । पहिरो गएको ठाउँ परराष्ट्रमन्त्री प्रदीप ज्ञवालीको गाउँ हो । उनले सामाजिक सञ्जालमार्फत घटनाप्रति दुःख व्यक्त गरेका छन् ।"
पहिरोले चारको मृत्यु,"रूपन्देही (कास) गुल्मीमा पहिरोले घरै पुर्दा शुक्रबार चार जनाको मृत्यु भएको छ । गुल्मीको रुरु गाउँपालिका५ आँटीपाटामा साँझ ७ बजेतिर मुसलधारे वर्षासँगै घरमाथिबाट ढुंगासहित बगेर आएको पहिरोले राजु माझीको घर बगाएको हो । पहिरोमा पुरिएर उनकी श्रीमती विना माझी, १२ वर्षभन्दा कम उमेरका दुई छोरा सागर र हेमन्त तथा चार वर्षीया छोरी विनीताको मृत्यु भएको वडाध्यक्ष हरि ज्ञवालीले बताए । घटनास्थल गुल्मीको सदरमुकाम तम्घासबाट झन्डै ४० किलोमिटर पूर्वमा पर्छ । घटनास्थलमा रिडी, खैरेनी र शृंगा प्रहरी चौकीबाट प्रहरी जाँदै गरेको प्रमुख जिल्ला अधिकारी भरतकुमार शर्माले बताए । सडक अवरुद्ध भएकाले प्रहरीलाई घटनास्थल पुग्न गाह्रो परेको छ । पहिरो गएको ठाउँ परराष्ट्रमन्त्री प्रदीप ज्ञवालीको गाउँ हो । उनले सामाजिक सञ्जालमार्फत घटनाप्रति दुःख व्यक्त गरेका छन् ।"
प्रदर्शनकारीमाथि धरपकड,"काठमाडौं (कास) प्रधानमन्त्री निवास बालुवाटारअघि शान्तिपूर्ण प्रदर्शनमा उत्रिएकामाथि प्रहरीले धरपकड गरेको छ । कोरोना रोकथाममा सरकारले लापरबाही गरेको, भ्रष्टाचार गरिएको र पर्याप्त मात्रामा पीसीआर परीक्षण नगरिएको भन्दै इनफ इज इनफ अभियानले शुक्रबार विरोध प्रदर्शन गरेको थियो । बालुवाटार र भाटभटेनी क्षेत्रमा शान्तिपूर्ण रूपमा भेला भएका उनीहरूलाई प्रहरीले बल प्रयोग गरेर नियन्त्रणमा लिएको हो । नियन्त्रणमा लिइएकालाई साँझ रिहा गरिएको छ ।"
"कीर्तिपुर मैदानमै आवासीय सुविधा, बाहिर जान र आउन बन्देज","कोरोना भाइरस (कोभिड१९) को विश्वव्यापी संक्रमणपछि अन्तर्राष्ट्रिय क्रिकेटले पुनरागमन गर्न ठूलै परीक्षण पार गर्नुपर्यो । मंगलबार सम्पन्न इंग्ल्यान्ड र वेस्ट इन्डिजबीचको तीन टेस्ट शृंखलासँगै एक महिनाअघि अन्तर्राष्ट्रिय क्रिकेट प्रतिस्पर्धामा फर्किएको हो । शृंखला आयोजना गर्न केके मात्र भएन । पहिलो पटक जैविक रूपमा सुरक्षित बनाई क्रिकेट आयोजना गरियो । इंग्ल्यान्ड पुगेपछि वेस्ट इन्डिजको टोलीलाई मैदान नजिकैको होटलमा क्वारेन्टाइन राखिएको थियो । मैदान र होटलबाहेक अन्यत्र जान निषेध गरिएको छ । यी सबै कोरोनाले महामारीको रूप लिएपछि अपनाइएको सावधानीका कारण थिए । यही मोडल अहिले अन्य देशका क्रिकेट फर्काउन अपनाइँदै छ । भदौ १ गतेदेखि नेपाली क्रिकेटको प्रशिक्षणलाई पनि यस्तै तालिका बनाइएको छ । चारमहिने लकडाउनपछि भदौ १ बाट सरकारले खेलाडीलाई प्रशिक्षण गर्न अनुमति दिएको छ । सोहीअनुरूप नेपाल क्रिकेट संघ (क्यान) ले सरकार र अन्तर्राष्ट्रिय क्रिकेट परिषद् (आईसीसी) को निर्देशनअनुसार नेपाली पुरुष राष्ट्रिय टोलीको प्रशिक्षण सुरु गर्न लागेको हो । नेपाली टोली प्रशिक्षणका लागि आएपछि पहिला पीसीआर परीक्षण गरिनेछ । त्यसपछि दुई साता त्रिवि क्रिकेट मैदान कीर्तिपुरमै क्वारेन्टाइनमा बस्नेछन् । क्युरेटर, मैदानका कर्मचारी सबैको पीसीआर परीक्षण गर्न लागिएको छ । आईसीसीको निर्देशनअनुरूप खेलाडीका लागि त्रिवि मैदान हाताभित्रै आवासीय व्यवस्था मिलाउन लागिएको क्यानका कोषाध्यक्ष रोशन सिंहले बताएका छन् । उनका अनुसार दुई सातापछि पुनः खेलाडीको अर्को परीक्षण हुने र त्यसपछि एउटा लयमा प्रशिक्षण सुरु गरिनेछ ।त्रिवि मैदान हाताभित्र रहेको भीआईपी प्यारापिट र स्कोर बोर्ड अपडेट गर्न बनाइएको भवनमा खेलाडीलाई आवासीय व्यवस्था मिलाउने तयारी सुरु गरिएको सिंहले बताए । सुरुवाती प्रशिक्षणमा २२२४ खेलाडीसम्म बोलाउने, त्यसबाहेक प्रशिक्षक, व्यवस्थापक, फिजियो, नेट बलर गरी झन्डै ३० जनाका लागि मैदान हाताभित्र बस्ने व्यवस्था मिलाउन लागिएको हो । भीआईपी प्यारापिटतर्फ २१ जना र स्कोर बोर्ड रहेको भवनमा ८ जना बस्न मिल्ने तयारी भइरहेको छ । प्रशिक्षण सुरु भएपछि नेपाली टोलीसँग आबद्ध कोही बाहिर निस्कन पाउने छैनन् भने बाहिरबाट पनि कीर्तिपुर मैदान हाताभित्र छिर्न पाउने छैनन् । आईसीसीको निर्देशनअनुसार कीर्तिपुर मैदानभित्रै खेलाडीलाई खाने, बस्ने व्यवस्था गर्दै राष्ट्रिय टोलीको प्रशिक्षण सुरु गर्न लागिएको छ । निकै चुनौतीमाझ हामीले यो व्यवस्था गर्न लागेका हौं, यहीं भएको संरचना उपयोग गरी प्रशिक्षण सुरु गर्ने सहमतिअनुसार हामीले यो निर्णय लिएका हौं, क्यान कोषाध्यक्ष सिंहले भने, क्वारेन्टाइनका साथै खेलाडीले सामाजिक दूरी राखेर प्रशिक्षण सुरु गर्नुपर्नेछ । परिस्थितिअनुसार प्रशिक्षण अगाडि बढ्नेछ ।मार्चयता अन्तर्राष्ट्रिय क्रिकेट कोरोनाका कारण ठप्प भएको थियो । मार्च पहिलो साता थाइल्यान्डमा ट्वान्टी२० एसिया कपको छनोट खेलेयता नेपाली क्रिकेट टोली पनि मैदान उत्रिएको छैन । कोरोनाका कारण नेपालले विश्वकप लिग २ मा नामिबिया र स्कटल्यान्ड गएर खेल्नुपर्ने शृंखला रद्द भइसकेको छ । हाललाई नेपालले खेल्ने कुनै स्पष्ट तालिका नभए पनि स्थगित भएका लिग २ का खेलहरू नोभेम्बरको दोस्रो साता आईसीसीले एकै पटक यूएईमा गर्न सक्ने सम्भावना रहेको जनाइएको छ । कोरोनाका कारण गरिएको लकडाउनपछि टेस्ट क्रिकेट सुरु हुँदा बलरहरूलाई चोटलाई पन्छाउन २ देखि ३ महिनाको तयारी गर्नुपर्ने आईसीसीले जनाएको थियो । आईसीसीले आफ्नो निर्देशनमा टेस्ट क्रिकेट खेल्न ८ देखि १२ साता लाग्ने, त्यसमा अन्तिम ४५ साता उच्च गतिको बलिङ लय हुनुपर्ने जनाउँदै टोलीमा बढी खेलाडीहरू प्रयोग गर्दै बलरलाई भार कम गर्न सचेत गराएको छ । आईसीसीले ५० ओभर र ट्वान्टी२० मा फर्कन ६ साता तयारी आवश्यक भएको जनाएको छ । आईसीसीले आफ्ना सदस्य राष्ट्रहरूलाई सुरक्षितसाथ मैदान फर्किने योजना बनाउन चिकित्सक सल्लाहकार र बायो सेफ्टी नियुक्त गर्न भनेको छ । कोरोनाकै कारण आईसीसीले रिभर्स स्विङ गर्ने हेतुले बल चम्काउन थुक प्रयोग गर्न प्रतिबन्ध लगाइसकेको छ । खेलाडी र अम्पायरले सामाजिक दूरी पनि कायम गर्नुपर्नेछ । विगतमा जसरी खेलाडीले टोपी, गम्छा, चस्माहरू अम्पयार र आफ्ना खेलाडीलाई दिन पाउने छैनन् ।पीसीआरको रिपोर्ट केकस्तो आएको छ त्यसका आधारमा हामीले खेलाडीलाई बन्द प्रशिक्षणमा राख्नुपर्ने हुन्छ । पोजिटिभ आएमा ती खेलाडीलाई सेल्फ क्वारेन्टाइनमा राख्नुपर्छ । कम्तीमा १४ दिन सकेपछि फेरि अर्को पीसीआर परीक्षण गराउनुपर्ने हुन्छ । त्यसबाट निर्क्योल हुन्छ । त्यसपछि कस्तो खाले प्रशिक्षण गर्ने हो त्यो सल्लाह हुन बाँकी छ, नेपाली क्रिकेट टोलीका फिजियो विक्रम न्यौपानेले भने, खेलाडीहरू बाहिरबाट आउनेवाला छन्, खुम्चिएर बाध्यतामा प्रशिक्षण गर्नु र खुलेर प्रशिक्षण गर्नुमा फरक छ । त्यही भएर पहिलो एक साता खेलाडीको फिटनेस प्रशिक्षण गरेर सुरुवात गर्न सकिन्छ । त्यसका आधारमा खेलाडीको समूह छुट्टिन्छ । खेलाडीमा केके कमी छ त्यसपछि योजना बनाएर जाने हो ।"
पूर्ण क्वारेन्टाइनमा प्रशिक्षण,"खेलाडीहरू पूर्ण क्वारेन्टाइनमा रहेर प्रशिक्षण गर्नुपर्नेछ । प्रत्येक दिन खेलाडीको रक्तचाप र तापक्रम दुईपल्ट परीक्षण हुनेछ । आईसीसीले पहिलो प्राथमिकतामा सरकारले तोकेको मापदण्डअनुसार गर्नु भनेको छ । क्यानले सरकारको अनुमति लिइसकेपछि खेलाडीहरू कम्तीमा १४ दिन क्वारेन्टाइनमा बस्नै पर्नेछ । त्यसक्रममा आएको नतिजा आईसीसीलाई डाटा बनाएर पठाउनुपर्नेछ र आईसीसीले त्यसमा कस्तो प्रतिक्रिया दिन्छ त्यसलाई कुर्नुपर्नेछ । चुनौती निकै छ । लकडाउन अवधिमा तीन महिना खेलाडीसँग मेरो कुराकानी भइरहेको थियो । घरको वातावरण कस्तो छ त्यस अनुसार तयारी गर्नुस भनेको थिएँ । यदि घरमा खुला क्षेत्र छैन भने छतमा, छत छैन भने कोठाभित्रै कोन भए त्यसमै र नभए कुनै सामान राखेर गर्नुस् भनेको थिएँ । यस्तो बेलामा विशेष गरी तीव्र बलरका लागि मोटाउने सम्भावना बढी हुन्छ । ब्याट्सम्यानका लागि त्यो रूपमा नजाला किनभने उसको त्यही खालको अभ्यास हुन्छ । त्यही भएर तीव्र बलरले कम्तीमा हाइजम्प, पुसअप, जिम गरेर बस्नु अनिवार्य थियो । नेपाली टोलीको क्वारेन्टाइन सुरु भइसकेपछि हामी फेरि त्यो परीक्षण गर्नेछौं । त्यो हामी हेर्नेछौं । खेलाडीले शतप्रतिशत दिइरहँदा उसको धड्कन कति छ हेर्नेछौं । तीव्र बलरमाथि अहिलेको अवस्थामा अलिकति केन्द्रित हुन जरुरी छ । खेलाडीहरू दुई महिना जतिमा खेल्न तयार हुन्छन् । त्यसै पनि हाम्रा खेलाडीले अभ्यास गरिरहेका छन् । राजधानीमा हुने खेलाडीले अभ्यास गर्दै आएका छन् । व्यक्तिगत समय मिलाएर समाजिक दूरीसाथ कीर्तिपुरमै प्रशिक्षण गर्दै आएका छन् । सोमपाल कामीले मैले भनेअनुरुप नै घरमा प्रशिक्षण गरिरहेका छन् । करण केसीले घर र मैदानमा गएर खेलिरहेको बताएका छन् । अविनाश बोहराले प्रत्येक दिन यहाँ अभ्यास गरिरहेका छन् । सातामा तीन कार्डिक वर्कआउट गर्छन् । त्यसका एक घण्टा दौड छ । जिम पनि गरिरहेको छ । कमलसिंह ऐरीले पनि व्यक्तिगत प्रशिक्षण गरिरहेका छन् र फिट छन् । त्यही पनि अलिकति डर तीव्र बलरमै छ ।"
स्वर्ण विजेतालाई कांग्रेसको सम्मान,"ऐनप्रति कांग्रेसको असन्तुष्टिकांग्रेसले हालै कार्यान्वयनमा आएको राष्ट्रिय खेलकुद विकास ऐन२०७७ मा उल्लेखित व्यवस्थाप्रति असन्तुष्टि जनाएको छ । खेलकुद विभाग प्रमुख बस्नेतले नेपाल ओलम्पिक कमिटीलाई आवश्यकताभन्दा बढी स्वतन्त्र बनाएर भ्रष्टाचार र निरंकुशता बढाउने गरी ऐन जारी भएकोमा विरोध जनाए । भर्खरै लागू भएको ऐनमा ओलम्पिक कमिटीले विदेशबाट आएको आर्थिक सहयोग सरकारलाई जानकारी गराउन नपर्ने व्यवस्था गरिएको छ । ओलम्पिकमाचाहिँ आर्थिक पारदर्शिता हुनुपर्दैन ? किन यस्तो निरंकुशता, किन यस्तो अपारदर्शिता ? ओलम्पिक कमिटी कुनै स्वर्गबाट ल्याइएको संस्था हो ? पूर्वमन्त्रीसमेत रहेका बस्नेतले भने, यस्तो व्यवस्थाले भ्रष्टाचार र निरंकुशतालाई प्रश्रय दिन्छ । यो ऐनले नेपाली खेलकुदको विकास गर्दैन, यो परिमार्जन हुनुपर्छ ।नेपाल ओलम्पिक कमिटीको सत्ताधारी नेकपाका सांसद तथा प्रतिनिधिसभा शिक्षा तथा स्वास्थ्य समितिअन्तर्गत खेलकुद उपसमिति सभापति जीवनराम श्रेष्ठले नेतृत्व गरिरहेका छन् । असार १७ गतेदेखि लागू भएको ऐनको धारा ३७ को उपधारा ६ (घ) मा नेपाल ओलम्पिक कमिटीले अन्तर्राष्ट्रिय ओलम्पिक कमिटीबाहेक अन्य संघसंस्थासँग सहयोग लिनुपरे मन्त्रालयमार्फत सरकारको स्वीकृति लिनुपर्ने व्यवस्था छ । बस्नेतले यही व्यवस्थाप्रति आक्रोश व्यक्त गरेका हुन् । नेता बस्नेतले राखेपमा झन्डै दुई दशकदेखि कर्मचारीको समायोजन हुन नसकेकामा पनि असन्तुष्टि व्यक्त गरे । राखेपमा १३ देखि २४ वर्षसम्म करारमा कर्मचारी राखिएको छ । उनीहरूको स्थायी प्रक्रिया हुन सकेको छैन । आफ्नो जीवनको ऊर्जाशील समय खेलकुदमा बिताएका उनीहरूका लागि राज्यले हेर्नुपर्छ, उनले थपे । सभापति शेरबहादुर देउवाले राष्ट्रका लागि योगदान दिएका खेलाडीलाई राज्यले हेर्नुपर्ने बताए । उनले खेलाडीको सुविधा र भत्ता बढाउन पहल गरिने आश्वासन पनि दिए । करिब ४ मिनेटको मन्तव्यमा अधिकांश समय उनले संक्रमितको संख्या दिनदिनै बढिरहेकाले कोरोना भाइरसबारे सचेत हुन अनुरोध गरे ।"
ओलम्पियाड चेस सुरु,"काठमाडौं (कास) नेपाली खेलाडीले अनलाइन चेस ओलम्पियाडमा राम्रो सुरुआत गरेका छन् । शुक्रबार पहिलो चरणको खेलमा तान्जानियामाथि ४२ को जित हासिल गरेका छन् । दोस्रो चरणको खेलमा बहराइनविरुद्ध पनि त्यही जितलाई दोहोर्याएका छन् ।पहिलो खेलमा नेपालका फिडे मास्टर मनीष हमाल, सुजना लोहनी, निकेश कुसा र अनिशा न्यौपानेले जित हात पार्दै नेपाललाई ४ अंक दिलाए भने विवेक लामा र सिन्दिरा जोशी भने पराजित भए । दोस्रो चरणको खेलमा मनीषको ठाउँमा खेलेका रूपेश जैसवालले बहराइनका अल घस्रा, सुजनाले जेनब अल्फु, निकेनले मोसा हमद, अनिशाले हलेमा हम्दीलाई पराजित गरे ।डिभिजन ४ को ए समूहमा रहेको नेपालले तेस्रो चरणमा माल्दिभ्ससँग ३३ को बराबरी खेलेको थियो । रूपेश, सुजना र युवराज पौडेलले जित पाए भने मनीष हमाल, शान्ति धिमाल र अनिशा न्यौपाने पराजित भएका थिए । पूर्वनेपाल च्याम्पियन शूरवीर लामाको कप्तानीमा रहेको नेपालले शनिबार केन्या, चाइनिज ताइपेई र थाइल्यान्डसँग प्रतिस्पर्धा गर्नेछ ।"

शीर्षक,विवरण
७ अस्पताल चहार्दाचहार्दै मृत्यु,"वीरगन्ज महानगरपालिका१३ राधेमाईकी ६२ वर्षीया शारदा देवी रौनियारलाई पनि शुक्रबार रातिदेखि श्वासप्रश्वासमा समस्या देखिएपछि परिवारका सदस्यले शनिबार बिहान वीरगन्जका अधिकांश निजी अस्पताल दौडाए । उनको आरडीटी परीक्षण नेगेटिभ भए पनि अस्पतालले भर्ना लिएनन् । पहिले तराई हस्पिटल लग्यौं, भर्ना नलिएपछि नेसनल मेकिडल कलेज पुयाएका थियौं, एक परिवारिक सदस्यले भने, मेडिकलले पनि भर्ना गर्न नमानेपछि नारायणी लग्यौं । नारायणी अस्पतालको आकस्मिक कक्षअगाडि बिहान पौने ११ बजे शारदाको मृत्यु भयो । चिकित्सकीय धर्म अपनाएको भए अकालमै मृत्यु हुँदैन्थ्यो, ती सदस्यले भने । अस्पताल डुलाउँदाडुलाउँदै उपचार नपाएर ज्यान गुमाउने यी दुई मात्रै होइनन्, बिहीबार वीरगन्ज महानगरपालिका११ श्रीपुरका ६० वर्षीय चलितर महतोको पनि नेसनल मेडिकल कलेजको आकस्मिक कक्षअगाडि रिक्साभित्रै मृत्यु भएको थियो । उनले पीसीआर रिपोर्ट निगेटिभ भए पनि अस्पतालले भर्ना नगरेको मृतकका भाइ शम्भु महतोले बताए । आकस्मिक कक्षका चिकित्सकलाई रिपोर्ट देखाउँदा पनि भर्ना गर्न मानेनन्, उनले भने, उपचार नपाएर दाइको मृत्यु भयो । मेडिकल कलेजका कोरोना फोकल पर्सन डा असरफ हुसैनले कोरोना नेगेटिभ रिपोर्ट आएकालाई भर्ना लिने गरिएको दाबी गरे । महतोको केसमा के भएको हो, हामी विस्तृत रूपमा बुझ्छौं, उनले भने ।पछिल्लो समयमा वीरगन्जमा कोरोना संक्रमण वृद्धि भएसँगै सामान्य ज्वरो, खोकी र श्वासप्रश्वासका बिरामीले उपचार पाउन सकेका छैनन् । उपचारका लागि आएका बिरामीहरूलाई निजी अस्पतालले जाँच तथा उपचार नै नगरी फिर्ता पठाउने गरेको गुनासो बढेको छ । निजी अस्पताललाई छुट्टै आइसोलेसन वार्डको व्यवस्था गरी जाँच तथा उपचारको व्यवस्था मिलाउनुपर्ने र कोभिड१९ देखिएमा मात्र कोभिड अस्पतालमा रिफर गर्नुपर्ने निर्णय भएको सहायक प्रमुख जिल्ला अधिकारी ललितकुमार बस्नेतले बताए । कोभिड१९ संकट व्यवस्थापन केन्द्र (सीसीएमसी) ले गरेको निर्णय बेवास्ता गरी बिरामीको स्वास्थ्यमा खेलबाड गरे त्यस्ता अस्पताललाई कानुनी कारबाही गरिने उनको भनाइ छ । प्रशासनको यस्तो उर्दी जारी गरे पनि निजी अस्पतालले अटेर गरेका छन्, जसका कारण उपचार नपाई अकालमा बिरामीको मृत्यु हुने गरेको छ । ज्वरो, खोकीका बिरामीलाई निजी अस्पतालले भर्ना नै नलिने ठूलो चुनौतीको रूपमा देखियो, सहायक प्रजिअ बस्नेतले भने, निर्देशन नमान्नेलाई कारबाही गरिन्छ ।"
मापदण्ड पालना गराउन टोल सुधार समिति,"गहना पोखरी क्षेत्र सिलप्रहरी र स्थानीयसहित १० जनामा कोरोना संक्रमण पुष्टि भएपछि काठमाडौं महानगरपालिका५, हाँडीगाउँगहना पोखरी क्षेत्र शनिबार सिल गरिएको छ । जिल्ला प्रशासन कार्यालय काठमाडौं र महानगरीय प्रहरी परिसरसँग समन्वय गरेर वडा कार्यालयले टंगाल र छाते गणेशस्थानबाट गहनापोखरी हुँदै हाँडीगाउँतर्फ व्यापारव्यवसाय, सवारी र मानिसको आवागमन अर्को निर्णय नभएसम्मका लागि रोकेको हो ।"
वाल्मीकि आश्रमको बेवास्ता,"(चितवन)  जिल्लाको दक्षिणी क्षेत्र माडीमा द्वापर युगको राम जन्मभूमि अयोध्याबारे अनुसन्धान गर्न संघीय सरकार र स्थानीय तहको दौडधुप चलेको छ । तर माडीकै एउटा कुनामा रहेको द्वापर युगकै धार्मिक कथासँग सम्बन्धित वाल्मीकि आश्रमको मन्दिरमा दैनिक पूजा चलाउनै समस्या सुरु भएको छ । ऋषि वाल्मीकिले संस्कृत रामायण रचना गरेको र रामसीताका छोरा लवकुश जन्मेहुर्केको विश्वास गरिने यो ठाउँको संरक्षण र संवर्द्धनमा सरकारको ध्यान गएको छैन । आश्रम वरपर बस्नेहरूलाई छाक टार्ने पिरलो छ । ऋण काढेर पूजाका सर्जाम जुटाउँदै आएको छु । १५२० हजार ऋण पुग्यो । यसरी खै कति दिन चल्ला, आश्रमको पुरानो मन्दिर हरिहर मन्दिरका पुजारी रामशरण गिरीले भने । पूजा गर्न आउनेहरूले दिने दानदक्षिणाले नै मन्दिरको खर्च चल्दै आएको थियो । राम नवमीमा भारत र नेपालका भक्तहरूको ठूलो जमघट हुन्थ्यो । तर कोरोनाका कारण दैनिक आउजाउ र धार्मिक भेला ठप्प भयो । मन्दिरको स्रोत सुक्यो । पूजा गर्न र बिहानबेलुका खानकै समस्या सुरु भएको छ । कोरोना र लकडाउनका कारण भक्तहरू नआएपछि उपाय लागेन, पुजारी गिरीले दुःखेसो गरे । नेपालभारतको अन्तर्राष्ट्रिय सीमा रेखाकै आडमा चितवन निकुञ्जको जंगलभित्र आश्रम रहेको छ । राजनीतिक सिमानाअनुसार चितवनको माडी नगरपालिका१ मा यो आश्रम पर्छ । तर यहाँ न माडीबाट जान सकिन्छ, न चितवनकै अरू भूभाग हुँदै सिधै पुग्न सकिन्छ ।चितवनको नारायणगढ हुँदै दाउन्ने पहाड पार गरेर महेन्द्र राजमार्गको बर्दघाट आएपछि त्यहाँबाट दक्षिण लाग्दा नवलपरासीको धार्मिक क्षेत्र त्रिवेणी पुगिन्छ । त्रिवेणीबाट डुंगामा नारायणी नदी पार गरेर आश्रम जान सकिन्छ । नदी तरेपछि निकुञ्जको जंगल हुँदै पैदल आश्रम जानुपर्ने भएका कारण यो बाटो त्यति चल्तीमा छैन । गाडीमा नदीमाथि बनेको गण्डक ब्यारेजको पुल तरेर भारतीय भूमि हुँदै आश्रम पुग्ने सजिलो बाटो पनि छ । कोरोना कहर बढेपछि भारतबाट जानआउन सकिन्न । अन्तर्राष्ट्रिय सिमाना पूरै सिल भएको छ, पुजारी गिरीले भने, नदी तरेर त्रिवेणी आउन पनि सजिलो छैन । कोरोना सर्छ भनेर डुंगा चलाउन कम भएको छ । आउजाउमा समस्या भएका कारण आश्रम क्षेत्रमा बाहिरबाट कोही पनि नजाने गरेको उनले बताए । पहिला आश्रममा भारतीयहरू धेरै आउँथे । भारतीय सरकारी निकायले पनि यो क्षेत्रलाई ऋषि वाल्मीकिको आश्रमका रूपमा स्वीकार गरेको छ । बिहार राज्यका मुख्यमन्त्री र अन्य वरिष्ठ सरकारी अधिकारीहरू पनि पटकपटक आश्रममा आएको पुजारी गिरीले बताए । आश्रम वरपर ०२४ सालदेखि बस्दै आएका मगर समुदायका १२ घर छन् । मगरकै चेली बिहे गरेका एक जना गुरुङ पनि सोही ठाउँमा बस्छन् । उनीहरू आश्रम आडको तमसा र सोनाहा नदी तरेर सात किलोमिटर परको भारतीय बजार वाल्मीकि नगरमा किनमेल गर्न र काम खोज्न जाने गर्थे । अहिले भारतीय बजार जान भारतीय सुरक्षा फौजले रोक्छ । त्रिवेणी जान पनि सजिलो छैन, आश्रम नजिक बस्ने गरेकी सुनिता रानामगरले भनिन्, काम नपाएपछि गुजारा चलाउनै गाह्रो भयो । सोही ठाउँका दलबहादुर चिडीमगरले नवलपुरको त्रिवेणी गाउँपालिका र चितवनबाट एकपटक राहत आएको बताए । मन्दिरमा अहिले कोही आउँदैन । भक्तहरूलाई धूपध्वजा र प्रसाद बेचेर अलिअलि पैसा जुट्थ्यो । हातपाखुरा बलियो भएकाहरू काम गर्न भारतीय बजारतिर लाग्थे । तर लकडाउनले केही गर्नै सकिएन, अर्का बासिन्दा दलबहादुर चिडीमगरले भने । मन्दिर र मगर समुदाय बसेको आश्रम क्षेत्रको झन्डै १४ बिघा जग्गा निकुञ्जभित्रै परे पनि निकुञ्जको अधिकार क्षेत्रभन्दा बाहिर राखिएको छ । जंगलैजंगलले घेरिएको ठाउँमा ०२२ सालमा राजा महेन्द्र पुगेपछि पुजारी राखेर पूजा गर्ने चलन सुरु भएको पुजारी गिरीले बताए । पहिलो पुजारी उनैका पिता थिए । सो ठाउँमा पहिलो मन्दिर ०५२ सालमा बनेको हो । त्यसपछि ०५५ सालमा अर्को मन्दिर तयार भएको छ ।"
'संक्रमण बढे पनि नियन्त्रणबाहिर गएको छैन,"नेपालमा कोरोना संक्रमण अब नियन्त्रणबाहिर गएको हो ? एक महिनाअघि नेपालमा कोरोना संक्रमण वृद्धिदर ८ देखि ९ प्रतिशत थियो । बीचमा घटेर ३ प्रतिशत पनि भयो । अहिले फेरि ५ प्रतिशतमा छ । एक महिनाअघिको दाँजोमा वृद्धिदर कम छ तर ग्राफ उकालो लाग्दै छ । पर्सा, मोरङ, रौतहट र सप्तरीमा संक्रमण धेरै नै छ । भारतको बिहारमा लकडाउन भएपछि त्यहाँका मानिसहरू उपचारका लागि नेपाल आउन थाले । तराईका जिल्लामा जग्गा लिएर काम गर्ने भारतीय पनि आएका छन् । यसरी आउने क्रममा उनीहरूले नेपालीलाई कोरोना सारिरहेका छन् र फैलँदो क्रम बढ्दो छ । उपत्यकामा पनि संक्रमणको वृद्धिदर बढिरहेको छ । हजाम, तरकारी व्यापारी र अन्य व्यवसाय गर्ने व्यक्तिहरू पनि धमाधम काठमाडौं छिरिरहेका छन् । जसले गर्दा संक्रमण दर बढिरहेको छ । संक्रमण बढे पनि नियन्त्रणबाहिर गएको चाहिँ भन्न मिल्दैन ।अब संक्रमण वृद्धिदर रोक्नै नसकिने अवस्था आएको हो ?संक्रमण नियन्त्रणका लागि सर्वसाधारणले जनस्वास्थ्यको मापदण्ड अपनाएका छैनन् । हामीले अति आवश्यक नपरी घरबाट बाहिर ननिस्कनु भनेर अनुरोध गर्दै आए पनि यसमा अटेरी भइरहेको छ । घरबाट निस्कनै पर्दा अपनाउनुपर्ने सावधानीमा उस्तै लापरबाही गरिरहेका छन् । अनिवार्य मास्क लगाउने, हात धुने, भेटघाट गर्दा कम्तीमा दुई मिटर दूरी कायम गर्नुपर्ने कुनै पनि नियम सर्वसाधारणले मानिरहेका छैनन् । अर्को कुरा चिकित्सक र स्वास्थ्यकर्मी पनि ठूलो संख्यामा संक्रमित भइरहेका छन् । सावधानी अपनाउने विषयमा उनीहरूको पनि उत्तिकै कमजोरी छ । कोभिडभन्दा गैरकोभिड अस्पतालमा स्वास्थ्यकर्मीले लापरबाही गरिरहेका छन्, त्यसैले पनि संक्रमण नियन्त्रण हुन गाह्रो भइरहेको छ । अब हामीले हरेक व्यक्ति संक्रमित हो र कोरोना सार्न सक्छ भनेर व्यवहार गर्नुपर्छ, सावधानी अपनाउनुपर्छ । कोरोनाको कुनै औषधिउपचार छैन, सावधानी अपनाएर मात्रै यसलाई नियन्त्रणमा ल्याउन सकिन्छ । संक्रमितलाई गरिरहेको उपचार अहिले सहायक मात्रै हो । ज्वरो आए सिटामोल दिने हो, श्वास फेर्न गाह्रो भए अक्सिजन दिने या भेन्टिलेटरमा राख्ने हो । यो रोग हावाबाट सर्ने होइन, थुकका छिटाबाट सर्ने भएकाले सावधानी नै रोग लाग्न नदिने उपाय हो । सरकारले लाखौं खर्च गरेर संक्रमितको निःशुल्क उपचार गर्नुपर्ने, जनताले चाहिँ मास्क लगाउने र दूरी कायम गर्ने सामान्य जिम्मेवारी पनि पूरा नगर्ने ? हामीले मात्रै प्रयास गरेर कोरोना नियन्त्रण गर्न सम्भव छैन ।विज्ञहरू समुदायमा संक्रमण फैलिइसक्यो भन्छन् । स्वास्थ्य मन्त्रालय यो स्विकार्न किन तयार छैन ?जसले समुदायमै संक्रमण फैलिसक्यो भनिरहेका छन्, उनीहरूले थाहा नपाएर भनेका हुन् । समुदायमा संक्रमण छ भन्नका लागि केही आधार र तह हुन्छन् । संक्रमितको सम्पर्कमै नआएका मानिसहरूमा पनि संक्रमण देखियो भने समुदायमा संक्रमण छ भन्न मिल्छ । यस्तो भयो भने घरबाटै बाहिर ननिस्किएका मानिस पनि संक्रमित हुन्छन् । महिलापुरुषमा हुने संक्रमणको जुन अनुपात अहिले छ, त्यो ठ्याक्कै उल्टिन्छ । जो जहाँबाट पनि संक्रमित हुन्छन् । हाम्रोमा जति पनि संक्रमित छन् उनीहरूको सबैको कि त ट्राभल हिस्ट्री छ कि कन्ट्याक्ट ट्रेसिङमा परेका छन् । वीरगन्ज, अछाम, डोटी, कैलालीमा आउटब्रेक भएको हो तर समुदायमा संक्रमण गएको भन्न मिल्दैन । यसलाई नियन्त्रण गर्न सकिएन भने अब हामी समुदाय संक्रमणको उच्च जोखिममा पुग्छौं । अहिलेसम्म नेपालमा समुदायमा संक्रमण छैन भनेर स्वास्थ्य मन्त्रालयले भनेको पनि होइन, यो विश्व स्वास्थ्य संगठनले नै भनेको हो ।लकडाउन मोडालिटी नमिलेर संक्रमण बढेको हो कि ?लकडाउन मोडालीटीसँग संक्रमण वृद्धिदरको केही सम्बन्ध छ तर लकडाउन नगरेकै कारण यो सबै भएको हो भन्न मिल्दैन । लकडाउन खोले पनि भीड गर्दै हिँड, मास्क लगाउनु पर्दैन भनिएको छैन तर सर्वसाधारणले त्यस्तै गरिरहेका छन् । जापानलगायत कति मुलुकमा लकडाउन नगरी सावधानी अपनाएकै भरमा कोरोना संक्रमण नियन्त्रण भएको छ । किनकि त्यहाँका जनताले जनस्वास्थ्यमा चारवटा मापदण्ड पालना गरे । इटली, स्पेन, न्युयोर्क, मुम्बई र नेपालकै वीरगन्जमा सावधानी नअपनाएकै कारण संक्रमण नियन्त्रण बाहिर गयो । संक्रमण नियन्त्रण गर्न लकडाउन मात्रै उपाय होइन, कति दिन लकडाउन गर्ने ? लकडाउन एउटा उपाय थियो । लकडाउन भनेको तयारी गर्न, सावधानीका उपाय सिक्नका लागि थियो । लकडाउन खुल्नेबित्तिकै सिकेको कुरा व्यवहारमा उतार्न छाडेपछि संक्रमण त बढ्ने नै भयो नि !अस्पतालका आइसोलेसन शय्या भरिइसके, शय्या नपाएर घरमै बस्नुपर्ने अवस्था छ । अब यो समस्याको व्यवस्थापन कसरी हुन्छ ?कोभिडबाहेक प्रहरी, आर्मी र निजी अस्पतालमा शय्याको व्यवस्था भइसक्यो । नयाँ संक्रमितहरू त्यहीं राख्ने हो । त्यतिले नपुगे अब आइसोलेसन सेन्टरहरू बन्दै छन् । घरमा छुट्टै बस्न सक्नेहरू घरमा बस्नेछन् । लक्षण नभएका र घरमा ठाउँ नहुनेहरू आइसोलेसन सेन्टरमा बस्नेछन् । खानेपिउने व्यवस्था सरकारले गर्छ र स्वास्थ्यकर्मीको निगरानीमा हुनेछन् । दुई साता राखेर परीक्षणपछि घर जान सक्छन् । कीर्तिपुरको आयुर्वेद तालिम केन्द्र, मनमोहन मेडिकल कलेज दहचोक र भक्तपर खरिपाटीमा अहिले यस्ता सेन्टर छन्, अरु पनि बन्छन् । हाम्रो जस्तो राज्यले गर्न सक्ने तयारीमा हामीले कुनै कसर छाडेका छैनौं । सकेको सामान जोहो गरेका छौं तर म्यासिभ आउटब्रेक भयो भने हाम्रो स्रोतसाधनले नभ्याउन सक्छ ।परीक्षणको दायरा बढाउन गर्ने भनिएको दैनिक १० हजार पीसीआर किन भइरहेको छैन ?विश्व स्वास्थ्य संगठनका अनुसार कुल परीक्षणको २ देखि १० प्रतिशत नतिजा पोजिटिभ आउनुपर्छ । १० प्रतिशतभन्दा बढी पोजिटिभ आयो भने परीक्षण बढाउनुपर्छ । अहिले गरेको परीक्षणमा पाँच प्रतिशत पोजिटिभ आइरहेको छ भने अनावश्यक परीक्षण गरेर स्रोतसाधन किन खर्च गर्ने ? उपत्यका छिर्नेजति सबैलाई नाकामै रोकेर १० हजार जनाको पीसीआर परीक्षण गर्यौं । जम्मा ४० जनाको पोजिटिभ आयो । त्यस्तो कम आउने गरी परीक्षण गर्न मिल्दैन । मान्छेले नबुझेर मात्रै, टेस्ट, टेस्ट र टेस्ट भनिरहेका छन् । सरकारसँग दैनिक १८ हजार परीक्षण गर्न सक्ने क्षमता छ । आवश्यक परे हामी परीक्षणको दायरा बढाउँछौं । क्षमता छ भन्दैमा एकै दिन सबै परीक्षण गराउन त मिलेन नि !संक्रमण नियन्त्रणमा कति खर्च भयो ?कोरोना संक्रमण नियन्त्रणका लागि स्वास्थ्य मन्त्रालयलाई २ अर्ब ६० करोड बजेट आएको थियो, त्यो सबै खर्च भइसक्यो । फेरि बजेट आएको छ, त्यसमा पनि केही खर्च भयो । अहिलेसम्म लगभग ३ देखि ४ अर्ब खर्च भयो होला ।स्वास्थ्य सामग्री कति मौज्दात छ, कति खरिद हुँदै छ ?अहिले दुई महिनासम्म पुग्ने पीपीई बाँकी छ । एक महिना पुग्ने परीक्षण किट छ । १ लाख ५० हजार किट खरिद प्रक्रिया अघि बढिरहेको छ । अहिलेसम्म ४ लाख पीसीआर परीक्षण गरियो । अर्को ४ लाख गर्नका लागि पूरा तयारी छ । अस्पतालहरूमा एक सय भेन्टिलेटर पनि थपिन्छ ।कन्ट्याक्ट ट्रेसिङ किन प्रभावकारी छैन ?कन्ट्याक्ट ट्रेसिङ गाह्रै काम हो । पीसीआर परीक्षण गरेर घर फर्केका व्यक्तिलाई हामीले मोबाइल अफ नगर्नु भनेर पठाएका हुन्छौं तर पोजिटिभ आउने शंका लागेको व्यक्तिले स्वाब दिएर मोबाइल अफ गर्छन् । अनि हामीलाई खोज्नै गाह्रो भइरहेको छ । रोगको फैलावट कम गर्ने जुन काम गरिरहेका छौं, त्यसमा जनताले सहयोग नगर्दा उपयोगी नदेखिएको हो । कतिसम्म गर्छन् भने परीक्षण गर्न दिन्छन् अनि नतिजा नआउँदासम्म होम या सरकारी क्वारेन्टाइनमा बस्दिँदैनन्, लुक्छन् र सम्पर्कमै आउँदैनन् । संक्रमितहरू नियतवश हराइदिन्छन्, भाग्छन् । आफू त रोगी भएका छन् नै अरूलाई पनि सार्दै हिँडिरहेका छन् । राज्यका जिम्मेवार व्यक्तिबाटै यस्तो भएको छ ।उपत्यका कति जोखिममा छ ?उपत्यका संक्रमणको उच्च जोखिममा छ । यहाँ ५० लाख हाराहारीको जनघनत्व छ, भीड अनियन्त्रित छ । यहाँ ज्येष्ठ नागरिक र दीर्घरोगी पनि उत्तिकै छन् । वृद्धवृद्धामा संक्रमण भयो भने मृत्युदर १० प्रतिशतसम्म हुन सक्छ । त्यसैले घनाबस्ती भएका सहर उच्च जोखिममा छन् ।संक्रमण नियन्त्रणबाहिर गए स्वास्थ्य संकटकाल पनि घोषणा हुन सक्छ ?संक्रमण नियन्त्रणमा समुदायले हामीलाई सघाएनन् भने त्यस्तो पनि हुन सक्छ । काठमाडौंमा १० लाख जनसंख्या संक्रमित भए भने हामी व्यवस्थापन गर्न सक्दैनौं । न्युयोर्कजस्तो सम्पन्न ठाउँमा बिरामी आईसीयू र भेन्टिलेटर नपाएर मरिरहेका छन् । नेपालजस्तो मुलुकले धेरै संक्रमित कसरी थेग्न सक्ला र ? समुदायमा संक्रमण बढ्दै गयो भने स्वास्थ्यकर्मी पनि संक्रमित हुँदै जान्छन्, उनीहरू नै बिरामी परेपछि उपचार कसले गर्ने ? त्यस्तो स्थिति आयो भने सरकारले पनि केही गर्न सक्दैन ।"
कहिले हुन्छ दिनहुँ १० हजार परीक्षण ?,"(काठमाडौं)  विज्ञहरूले कोभिड१९ संक्रमण समुदायमा विस्तार हुने संघारमा रहेकाले पीसीआर परीक्षणको दायरा व्यापक बढाउनुपर्ने बताएका छन् । उनीहरूले अत्यधिक परीक्षणबाट संक्रमितहरूको पहिचान गरेर आइसोलेसनमा राख्दै उपचारलगायत प्रक्रिया सुरु गरेर संक्रमण सीमित पार्नुपर्ने जनाएका छन् ।विज्ञहरूले परीक्षणको दायरा नबढाए र जनस्वास्थ्यको सुरक्षा उपाय नअपनाए महामारीबाट व्यापक मानवीय क्षति बेहोर्नुपर्ने चेतावनी दिएका छन् । स्वास्थ्य मन्त्रालयले समेत बिहीबार कोरोना संक्रमण बढ्दै गए मुलुकका अस्पतालहरूमा शय्या, उपकरण र स्वास्थ्यकर्मी अभाव हुने औंल्याउँदै स्वास्थ्य केन्द्रहरूले धान्न नसक्ने जनाइसकेको छ ।स्वास्थ्यमन्त्री भानुभक्त ढकालले करिब दुई महिनाअघि जेठ २६ मा प्रतिनिधिसभामा सांसदहरूको प्रश्नको उत्तर दिँदै असार १५ सम्ममा पीसीआर परीक्षणको दायरा बढाएर दिनहुँ १० हजार पुर्याइने बताएका थिए । तर अझै १० हजार परीक्षण हुन सकेको छैन । शुक्रबारसम्म ४ लाख २७ हजार ५ सय १ नमुनाको पीसीआर परीक्षण गरिएको छ । स्वास्थ्य मन्त्रालयका प्रवक्ता डा जागेश्वर गौतमका अनुसार यो कुल जनसंख्याको १५ प्रतिशत हो ।करिब ६ महिनाअघि अर्थात् गत वर्ष माघ १३ गते शुक्रराज ट्रपिकल तथा सरुवा रोग अस्पतालमा शंकास्पद ३ जनाको घाँटीको र्यालको नमुनालाई राष्ट्रिय जनस्वास्थ्य प्रयोगशालामा परीक्षण गरेर मुलुकमै कोभिड१९ जाँच्ने प्रक्रिया सुरु गरिएको थियो । सुस्त परीक्षण प्रक्रिया सुरु भएको दुई महिनापछि जम्मा ७९३ जनाको मात्र कोरोना परीक्षण गरिएको थियो । त्यति बेलादेखि नै विज्ञहरूले परीक्षणको दायरा बढाउने व्यापक माग गरे पनि सरकारले अझै सुनेको छैन । हालसम्म गरिएको पीसीआर परीक्षणबाट २२ हजार ५ सय ९२ जनामा कोरोना संक्रमण देखिएको छ । पीसीआर गरिएका नमुनाहरूमध्ये संक्रमणको दर ५२ प्रतिशत देखिएको छ । अर्थात् एक हजार नमुनाको पीसीआर परीक्षण गर्दा ५२ जनामा कोरोना देखिएको छ ।हामी (विज्ञ समूह) ले सुरुदेखि नै हरेक ठाउँमा पीसीआर परीक्षणको दायरामा व्यापक विस्तार गर्नुपर्ने बताउँदै आए पनि सरकारी निकायले खासै चासो लिएको देखिएन, पूर्वस्वास्थ्य सचिव डा सुधा शर्माले कान्तिपुरसँग भनिन्, लकडाउनको समय खेर फालियो, परीक्षण र उपचार गर्ने क्षमता बढाइएन । विज्ञहरूका अनुसार कोरोना पोजिटिभ देखिएकाहरूको व्यापक रूपमा कन्ट्याक्ट ट्रेसिङ गर्दै भीडभाड भएको ठाउँमा अधिकतम नमुना संकलन गरेर परीक्षणको दायरा विस्तार गर्नुपर्छ । धेरै युवाहरूमा लक्षणरहित (एसिम्प्टोम्याटिक) कोरोना देखिने गरिएकाले उनीहरूबाट अरूमा संक्रमणको विस्तारको जोखिम कम गर्न यो वर्गमा समेत परीक्षणको दायरा विस्तार गर्नुपर्ने आवश्यकता विज्ञहरूले औंल्याएका छन् । कोरोना समुदायमा संक्रमण गइसकेको अवस्था देखिन थालेकाले परीक्षणमा झन् विस्तार आवश्यक भएको दाबी गर्दै डा शर्मा भन्छिन्, तर स्वास्थ्य मन्त्रालयले विभिन्न फोरममा कोरोना समुदायमा नगएको भनिरह्यो, यसले आम जनतालाई झन् असावधान बनायो, दिनहुँ संक्रमण बढेको बढ्यै छ ।धनुषाका कोभिड संयोजक डा जामुन सिंहका अनुसार मुलुकमा कोरोनाको पीसीआर परीक्षण गर्नुपर्ने ठाउँमा कम भएको छ । हाल हाम्रो आईसीयू भरिभराउ छ, क्लस्टर (समूह) मा रोग छ, क्लस्टरमै परीक्षण गर्नुपर्छ, डा सिंह भन्छन्, तीन वटा बैंकका कर्मचारीको कोरोना परीक्षण गर्दा ३० देखि ४० प्रतिशतमा पोजिटिभ देखिएको छ । उनले हाल सरकारले परीक्षणको दायरामा व्यापक विस्तार नगरेसम्म कोरोना संक्रमणको ग्राफलाई मध्यम गर्न नसकिने बताए । सेती प्रादेशिक अस्पताल, मेडिसिन विभाग एवं कोभिड उपचार विभाग प्रमुख डा शेरबहादुर कमरले सरकारले परीक्षणको दायरा बढाउनुपर्ने औंल्याउँदै १० हजार जनसंख्या भएको ठाउँमा न्यूनतम ३ हजार जनासम्मको परीक्षण गर्नुपर्ने बताए । पहिला आयातीत केस मात्र थियो, त्यसपछि फाट्टफुट्ट देखिन थाल्यो र हाल समूहगत रूपमा कोरोना देखिएको छ, डा कमरले भने, जटिल केस र संक्रमितको संख्या बढ्दै छ ।अर्का पूर्वस्वास्थ्य सचिव डा प्रवीण मिश्रले अस्पतालमा कोरोना उपचारका लागि राम्रो तयारी गरिएको भए व्यापक परीक्षण नगर्दा हुने बताए । तर हामी अस्पतालको पाटोमा कमजोर छौं भने र आईसीयू, भेन्टिलेटर, दक्ष जनशक्ति पर्याप्त छैन भने हामीलाई परीक्षणबाहेकको विकल्प छैन, डा मिश्र भन्छन्, यसले संक्रमितको पहिचान भएपछि संक्रमणको विस्तार हुन नदिन सघाउँछ ।"
उपत्यकामा संक्रमित एक हजार नाघे,"काठमाडौं (कास) उपत्यकामा कोरोना संक्रमितको संख्या एक हजार नाघेको छ । स्वास्थ्य तथा जनसंख्या मन्त्रालयका अनुसार काठमाडौं, भक्तपुर र ललितपुरमा शनिबारसम्म एक हजार ४४ जना संक्रमित भेटिएका छन् । तीमध्ये ८ सय ६ जना सक्रिय संक्रमित छन् । काठमाडौंमा ८ सय २२, ललितपुरमा १ सय ३७ र भक्तपुरमा ८५ जना संक्रमित पाइएको हो । काठमाडौंमा ७ सय ४१ पुरुष र ३ सय ३ जना महिला संक्रमित छन् । ललितपुरमा ५ सय ९८ पुरुष र दुई सय २४ महिला छन् । भक्तपुरमा पुरुष ५१ जना र महिला ३४ जनामा संक्रमण पुष्टि भएको छ । उपत्यकामा पछिल्लो २४ घण्टामा ६२ जना कोरोना संक्रमित थपिएको मन्त्रालयले जनाएको छ । मन्त्रालयका प्रवक्ता डा जागेश्वर गौतमका अनुसार काठमाडौंमा ५६ जना, ललितपुरमा ३ र भक्तपुरमा ३ जना नयाँ संक्रमित फेला परेका छन् ।"
काठमाडौंमा थप एकको मृत्यु,कोरोना संक्रमणका कारण पछिल्लो २४ घण्टामा थप एक जनाको मृत्यु भएको छ । योसँगै देशभर कोरोनाबाट मृत्यु हुनेको संख्या ७३ पुगेको छ । काठमााडौंको टोखा६ की ४१ वर्षीया महिलाको शुक्रबार पाटन अस्पतालमा उपचारका क्रममा मृत्यु भएको हो । ती महिलालाई गत साउन १८ मै संक्रमण पुष्टि भएको थियो ।
लघुवित्तको साहु अवतार,"वित्तीय पहुँच विस्तार, गरिबी न्यूनीकरण तथा सामाजिक उत्थानमा योगदान पुर्याउने उद्देश्य राखेर स्थापना भएका वित्तीय संस्था लघुवित्तमा सुशासनको मुद्दा नयाँ होइन । अहिले त, यिनै संस्थाका कारण खोटाङको एउटा सिंगै गाउँ ऋणले थलिएको खबर छ । लकडाउन सकिएपछि लघुवित्तहरू ऋणको किस्ता उठाउन घरघरै पुग्न थालेपछि दिक्तेलरूपाकोटमझुवागढी नगरपालिका२, सोल्मावासी पिरलोमा छन् । किस्ता बुझाउन नसक्नेहरूबाट यी संस्थाले चौपाया मात्र होइन, घरका टेलिभिजन, कांसका बटुका, थालदेखि अन्य जिन्सी सामानसमेत उठाएको स्थानीयवासीको आरोप छ । लघुवित्तको यो व्यवहार सरासर अनुचित छ, उनीहरूले तोकिएको प्रक्रियाअनुरूप मात्रै ऋण असुली गर्नुपर्छ । सर्वसाधारणलाई इलमव्यवसायका लागि सघाउन खुलेका वित्तीय संस्थाहरूले नियमबाहिर गएर कसैलाई पनि आतंकित तुल्याउनु हुँदैन ।नौवटा लघुवित्तले उक्त गाउँमा घरैपिच्छेजसो ऋण लगानी गरेका छन् । निर्धारित किस्ता तिर्न नसक्दा ऋणीहरूको दैनिकी बैठक र भेलामै बित्ने गरेको छ । पारिवारिक समस्यासमेत उब्जन थालेको छ । सामूहिक जमानीमा ऋण लगानी गर्ने भएकाले उठाउने बेला आपसमा झगडा पर्ने गरेको छ । एउटाको साँवाब्याज तिर्न अर्को संस्थाबाट ऋण लिने, त्यो तिर्न फेरि अर्कोबाट लिने एउटा दुष्चक्रजस्तै स्थापित भएको छ । खासगरी यस्ता संस्थाले ऋणीको क्षमता र व्यावसायिक सम्भावना अनुगमन नगरी कृषि, पशुपालन, व्यापार व्यवसाय, उद्योगलगायत विभिन्न शीर्षकमा ऋण दिने गरेकाले जोखिम उत्पन्न भएको हो । ऋण प्रवाह गर्ने समयमा भएनभएको सम्भावना देखाएर भिडाइहाल्ने अनि असुल्ने बेलामा पुरानो जमानाका साहुमहाजनको जस्तो प्रवृत्ति देखाउनु युक्तिसंगत छैन । ऋणीको सीप, रुचि, आवश्यकता र व्यावसायिक सम्भावना राम्रोसँग आकलन गरेर मात्रै ऋण दिएको र त्यसको प्रभावकारी अनुगमन गरेको भए यस्तो अवस्था आउँदैन थियो ।वित्तीय संस्थाहरूले कर्जा प्रवाह गर्नुअघि सम्बन्धित ग्राहकले अन्य संस्थाबाट ऋण लिएको छछैन भन्नेबारे कर्जा सूचना केन्द्रबाट जानकारी लिनुपर्छ । यहाँ सम्बन्धित संस्थाले यस्तो सूचना लिएको पनि देखिँदैन । यसमा नियामक निकायको कमजोरी पनि जोडिएको छ । आफूले सञ्चालन अनुमति दिएका संस्था कसरी चलेका छन्, नियमविपरीत गतिविधि गरेका छन्छैनन् भन्नेबारे नियामक निकाय पूर्ण रूपमा जानकार हुनुपर्छ । र, राम्रो गर्नेलाई प्रोत्साहन र नराम्रो गर्नेलाई दण्डसजाय गर्न सक्नुपर्छ ।ऋण प्रवाह र असुलीका आफ्नै नियम तथा प्रक्रिया छन् । ऋणीले माग नगरेको अवस्थामा जबर्जस्ती कर्जा भिडाउन मात्र होइन, राष्ट्र बैंकले तोकेको सीमाभन्दा बढी ऋण प्रवाह गर्न पनि मिल्दैन । त्यस्तै, तोकिएको अवधिमा असुली नभएको कर्जालाई खराब कर्जामा वर्गीकरण गरेर त्यसबापतको प्रोभिजन गर्नुपर्छ । लघुवित्तले सामूहिक जमानीमा कर्जा प्रवाह गर्दा धितो हुँदैन । तैपनि यस्तो अवस्थामा घरमा भएका सामग्री उठाउन पाइँदैन, यो त डकैती गरेजस्तै हो । लघुवित्तको क्षेत्रमा देखिने विकृतिका पछाडि वित्तीय साक्षरताको कमी पनि हो । यही कारण, पाइएजति ऋण लिने र नतिर्ने प्रवृत्तिउत्तिकै छ । यसलाई निराकरण गर्न सम्बन्धित निकायहरूले दूरदराजसम्म वित्तीय शिक्षा पुर्याउन आवश्यक देखिन्छ ।सामूहिक जमानीमा १८ प्रतिशत ब्याजदरसम्ममा ऋण लगानी गरेका यी संस्थाले बचत भने ६ प्रतिशतमा गरेको देखिन्छ । त्यसमाथि यिनीहरूले बचतकर्तालाई ठगी गरेको र पारदर्शी हिसाब नदेखाएको आरोप पनि छ । आफूले जम्मा गरेको बचत माग्दासमेत नदिएर प्रहरीमा उजुरी परेको उदाहरण छ । सर्वसाधारणले खाईनखाई जम्मा गरेको पैसामा लघुवित्तको यो मनोमानी उचित छैन । साथै, ऋणको प्रक्रिया र सर्तहरू पनि ऋणीलाई नबुझाइएको देखिन्छ । समयअगावै ऋण बुझाउन खोज्दा भाकामै बुझाउनुपर्ने भनिएको गुनासो छ । सामान्यतया निश्चित अवधिभन्दा अघि तिर्दा तोकिएको शुल्क तिर्नुपर्ने नियम हुन्छ, यसबारे ऋणीलाई पहिल्यै बुझाउनुपर्छ । सबै ऋणीले सम्झौताका हरेक सर्त पढेर बुझेका हुन्छन् भन्ने हुँदैन । तसर्थ, ग्रामीण भेग र किसानलक्षित वित्तीय संस्थाहरूले यो पाटोमा ध्यान दिनुपर्छ ।लघुवित्तका यस्ता समस्या अन्यत्र पनि छन् । देशभर यस्ता संस्थाबाट २५ लाखभन्दा बढी ऋणीले करिब डेढ खर्ब रुपैयाँ ऋण लिएका छन् । कतिपय अर्थमा साना उद्योगव्यवसाय गर्नेलाई सघाएका यिनीहरू अधिक नाफामुखी बन्दै गएपछि समस्या बढ्दै गएको देखिन्छ । सञ्चालन लागत धेरै छ भन्ने बहानामा कर्जा र निक्षेपबीचको ब्याज अन्तर धेरै छ । ग्राहकलाई क्षमताभन्दा बढी ऋण थोपरिएको छ । विभिन्न बहानामा ग्राहकबाट शुल्क असुलिन्छ । एउटै ग्राहकलाई धेरै संस्थाबाट ऋण दिइन्छ । यी सबै प्रवृत्तिमा सुधार जरुरी छ । जसरी भए पनि धेरै नाफा कमाउने होडबाजीमा यस्ता संस्था लाग्नु हुँदैन । पछिल्लो मौद्रिक नीतिले ऋणको ब्याज १५ प्रतिशतभन्दा लिन नपाउने व्यवस्था गरेको छ, यसको पालना गर्नुपर्छ । ग्रामीण क्षेत्रमा वित्तीय पहुँच र आय आर्जन वृद्धिमा कतिपयको योगदान प्रशंसनीय भए पनि समाजले बुझ्ने समग्र चित्रलाई हेरेर हो । तसर्थ, हरेक संस्था अनुशासित ढंगले चल्नुपर्छ । राष्ट्र बैंकले पनि यस्ता सबै संस्थालाई प्रभावकारी रूपमा नियमन गर्न सक्नुपर्छ ।"
बिनापरीक्षण तरकारी भान्सामा,"भारतबाट आयातित तरकारीफलफूलबिना विषादी परीक्षण कर्मचारीको मिलेमतोमा भित्र्याएको खबरले निराश बनायो । गाडी जाँच नगरी पहिल्यै कागजात तयार गर्ने यस्ता कर्मचारीलाई के भन्ने ? नागरिकको स्वास्थ्यमाथि खेलबाड गर्नेहरूलाई के सजाय दिनुपर्छ ? यस्ता प्रश्नमा राज्यको ध्यान जानुपर्छ । भन्सारमा सरुवा हुँदा कर्मचारीहरू आफूलाई भाग्यमानी ठान्छन् । भन्सारमा लाखौं भ्रष्टाचार गर्ने र कमिसन खान पाइँदो रहेछ । दुई हप्ताअगाडि पुष्प किसानहरूले भारतबाट आयातित सयपत्री माला बोकेको गाडीको कागजपत्र चेक गर्दा भन्सार कार्यालयको गम्भीर त्रुटि देखियो । चौध सय केजीको भन्सार रकम असुल्नुपर्नेमा चार सय केजीको मात्रै भन्सार रसिद भेटियो । बिलमा उल्लिखित विवरणभन्दा फरक वस्तु पनि भेटिएको थियो । हरेक निकायले आफ्नो जिम्मेवारी पूरा गरेर मात्रै आयात गरौं । रामेश्वर बासी, चाँगुनारायण९, भक्तपुर"
पद्धतिको व्याख्या आआफ्नै,"नेकपामा द्वन्द्व पद्धति कि पदको ? समाचारले पढेपछि नेकपामा चर्किरहेको आन्तरिक रस्साकसी पार्टी पद्धतिभन्दा पनि पदका लागि हो भन्ने बुझ्न गाह्रो पर्दैन । अध्यक्षद्वयले पद्धति र पदको व्याख्या आआफ्नै स्वार्थलाई केन्द्रमा राखेर गरिरहेका छन् । कार्यकारी अध्यक्ष पुष्पकमल दाहाल सर्वहारा जनताको मुक्तिका लागि सशस्त्र आन्दोलन चलाएर स्थापित भएका हुन् । प्रथम अध्यक्ष तथा प्रधानमन्त्री केपी शर्मा ओली पनि निमुखा जनताको न्यायका लागि वकालत गर्दै १४ वर्ष जेल बसेर संघर्षशील छवि बनाएका नेता हुन् । दुवैमा कोभन्दा को कम भन्ने घमण्डले विवाद उत्कर्षमा पुगेको हो । नेताहरूले विवाद पदका लागि नभई पद्धतिका लागि हो भनेर जति नै चिच्याए पनि जनताले पत्याएका छैनन् । एक जनालाई अहिल्यै प्रधनामन्त्री बन्ने भूतले गाँजेको छ भने अर्कालाई अध्यक्ष र प्रधानमन्त्री दुवै आफ्नै खल्तीमा राखेर डुक्रिरहन मन छ अनि कसरी विवाद सल्टिने ? अनि कसरी जनमुखी सवालमा बहस गर्न समय मिल्छ ? यदि विधि र पद्धतिकै लागि लडेको हो भने बहुमत सदस्यले किन पद्धतिको कुरा गर्नेहरूलाई साथ दिँदैनन् ? विधि र पद्धतिको खेमाका नेताहरूले प्रक्रियागत ढंगबाट निर्णय गर्न कुन तत्त्वले रोकेको छ ? दुई नेताको पद र हैसियत मिलाउन पार्टी विवाद भइरहेको छ भन्नेमा कुनै शंकै छैन । एउटै व्यक्ति २ पटकभन्दा बढी प्रधानमन्त्री नहुने व्यवस्था गर्नुपर्छ । पाटी अध्यक्ष र प्रधानमन्त्री पद एकै व्यक्तिमा नहुने व्यवस्था पनि हुनुपर्छ । पार्टीको भर्याङबाट प्रधानमन्त्रीको कुर्सीमा पुगेपछि उही व्यक्तिले सरकार र पार्टी चलाउँदा जनचासोका सवालहरू ओझेलमा पर्ने रहेछन् भन्ने हामीलाई राम्रै महसुस भएको छ । पार्टी अध्यक्ष जनताको अध्यक्ष हुन सक्दैन तर सरकारका अध्यक्ष आमनागरिकको अध्यक्ष हुन् । जनताको अभिभावक सरकार भएको र त्यसको नेतृत्व राजनीतिक दलका नेताले गर्ने हुँदा सरकारको स्टेरिङ समाएपछि पार्टीको स्टेरिङ छाड्ने नीति पाटी विधानमा पनि हुनुपर्छ । नत्र अहिलेको नेकपाभित्रको चटक भोलि अन्य पार्टीमा पनि नदेखिएला भन्न सकिन्न । गोविन्द विक, बूढानीलकण्ठ१२, काठमाडौंनेकपामा द्वन्द्व पद्धति कि पदको ? समाचारले नेकपाको अन्तरसंघर्ष अझै लम्बिने संकेत दिएको छ । विधि र पद्धति कायम गराउने भन्दै प्रधानमन्त्री ओलीलाई दुवै पदबाट हटाउने भन्ने मागका वरिपरि पार्टी घुमिरहेको छ । जति दबाब दिए पनि प्रधानमन्त्री ओली राजीनामा नदिनेमा दृढ छन् । त्यस्तै नेपाल दाहाल पक्ष दुवै पदबाट ओलीलाई हटाउने रणनीतिमा अडिक छन् । ससर्ती हेर्दा दुवै पक्षले आफूलाई सही सावित गर्न न्वारनदेखिको बल लगाएको देखिन्छ । प्रधानमन्त्री ओलीले कुनै एक पदबाट राजीनामा दिए पार्टी फुट्ने निश्चित छ । उनलाई गलाउनु जंगली भालुको कन्पट समाएजस्तै कठिन छ । उनको स्वभाव जिद्दी गर्ने खालको छ कतै यही बानीले उनलाई धराशायी त बनाउँदैन भन्ने आशंका उब्जिन थालेको छ । श्यामसुन्दर कुइँकेल, हाँडीगाउँ, काठमाडौं"
"प्राध्यापक हो, जिम्मेवार बन !","१ यो देशको समग्र प्रणाली ध्वस्त हुनुमा विश्वविद्यालयका प्राध्यापक सबैभन्दा बढी जिम्मेवार छन् । उच्च शिक्षाको उत्पादन नै देशको समग्र विकासका लागि मानव स्रोत मानिन्छन् । तर हामीकहाँ त्यही उत्पादन विद्यालय शिक्षाको अध्यापन अनुमतिपत्रको परीक्षामा ९४ प्रतिशत असफल हुन्छन् ।२ उच्च शिक्षा ज्ञानमुखी अर्थव्यवस्थाको सर्वोत्तम आधार मानिन्छ । तर सुगा रटाइमा आधारित ब्याच्लर र मास्टर डिग्रीका परीक्षा र १० वर्ष पुरानो नोट लेखाउने प्राध्यापकले ज्ञानको अर्थ पो बुझेका छन् र भन्ने प्रश्न यहाँनेर गर्दा लाज मान्नुपर्ने कुनै कारण म देख्दिनँ ।३ आफ्ना कक्षाकोठामा मुस्किलले छिर्ने र बाहिरका निजी कलेजमा आफैं लगानी गर्ने वा पढाउन मरिहत्ते गर्ने प्राध्यापकले मैले यति वर्षमा यति विद्यार्थी उत्पादन गरेको छु भनेर फुर्ती नदिए हुन्छ । यो उनीहरूको नैतिकताविरुद्धको प्रश्न हो र उनीहरूको स्वार्थसँग बाझिने मुद्दा हो । यस्तो प्रश्न उठुन्जेल उनीहरूले जागिर खाएको त हो तर पढाएका होइनन् भनेर ठाडै भनिदिए फरक पर्दैन ।४ प्राध्यापक भएर पनि आफ्ना राजनीतिक आस्थाका मान्छे प्रभावशाली पदहरूमा बहाली भएनन् भनेर लेनदेनका लागि विश्वविद्यालयमा ताल्चा मार्दै हिँड्ने मान्छे प्राध्यापकका नाममा कलंक हुन् भन्न हिच्किचाउनु पर्दैन ।५ राजनीतिक दलको कार्यकर्ता र प्राध्यापकमा अन्तर छ कि छैन ? कार्यकर्ताले समेत गर्न नसुहाउने काम गर्नेलाई कसरी प्राध्यापक भन्ने ? सलाई र पेट्रोल बोकाएर विद्यार्थीलाई आफ्नै विश्वविद्यालयमा आगो लगाउन उक्साउने वा ढुंगा हान्न सिकाउने अपराधी हुन्, प्राध्यापक होइनन् ।६ प्राध्यापकले दलीय राजनीति गर्ने कि शैक्षिक राजनीति ? दलका नेताहरूको दैलो चहारेर शक्ति आर्जन गर्नेहरू नाम मात्रको प्राध्यापक भएर विश्वविद्यालयमा चुरीफुरी गर्दै छन् । यस्ता प्राध्यापकहरूबाट राज्यले के आशा गर्ने ?७ खाँटी पढाउने प्राध्यापक पनि नभएका होइनन् तर तिनको संख्या न्यून भएका कारण गुणस्तरीय शिक्षा प्रदान गर्ने तिनका अभिलाषा न त पाठ्यक्रममा सम्बोधन हुन सकेका छन् न त कक्षाकोठामा । तैपनि यिनै थोरै इमानदार प्राध्यापकका कारणले मात्रै आज विश्वविद्यालय जिउँदो छन् ।८ नियुक्ति पाएर पनि आफ्नो पेसाप्रति अन्याय गर्ने प्राध्यापक पनि छन् । विश्वविद्यालयमा कक्षा नलिने र उनीहरूको स्थानमा आंशिक शिक्षक राखेर काममा लगाउनुपर्ने बाध्यता डिन र क्याम्पसप्रमुखहरूलाई छ । तलब खानेचाहिँ प्राध्यापक अनि पूरै कक्षाको भार बोकेर पनि घण्टा गनेर १५ प्रतिशत कर तिरेर चुनदाममा चित्त बुझाउनुपर्ने आंशिक शिक्षक ?९ विश्वका विश्वविद्यालयहरूमा अनुसन्धान नगर्ने मान्छे प्राध्यापकका लागि योग्य हुन्नन् हाम्रोमा भने अनुसन्धानको त कुरै छोडौं नपढाए पनि वर्ष गनेर प्राध्यापक हुने चलन अद्यापि छँदै छ । वर्षमा यौटा अनुसन्धानात्मक लेख पनि प्रकाशन नगर्ने मान्छे कसरी प्राध्यापक हुन्छन् नेपालमा ? यो अन्तर्राष्ट्रिय जगत्ले बारम्बार सोध्ने प्रश्न हो ?१० प्राध्यापक जिम्मेवार बन्नुपर्छ । देशकै समग्र विकासका लागि सल्लाहकारको भूमिका निर्वाह गर्नुपर्ने प्राध्यापक जागिरे मात्रै भएर झारा टार्ने हिसाबले बसिरहनु उपयुक्त हुन्न । प्राध्यापक भएर पनि प्राध्यापकको आचरणमा रहन नसक्नेले राजीनामा दिएर अरू नै पेसामा प्रवेश गर्नु बेस ! मनप्रसाद वाग्ले, मीनभवन, काठमाडौं"
जनवर्गीय संगठनहरूको मूर्च्छना,"सरकारले बलात्कार विकसित देशमा पनि हुने गरेको तर्कसमेत गर्यो र संसदीय एक समितिकी सभापतिले त सरकारलाई असफल पार्न बलात्कारका घटना गराइएको भन्नसम्म भ्याइन् । गणतन्त्र स्थापनापछिको धेरै कोणबाट त्यो काण्ड एउटा मानक हो । तर नेपालमा राजनीतिक रूपमा संगठित महिला जनसंगठनहरू न्यायका निम्ति संघर्षको मैदानमा आएनन् । आज देशभित्र इतिहासकै सबैभन्दा धेरै बेरोजगारी छ, नवउदारवादी हायर एन्ड फायर को घातक नीति कम्पनीहरूमा बेलगाम मजदुरहरूमाथि लादिएको छ, तर मजदुर वर्गीय संगठनहरू मौन छन् । यहाँसम्म कि, कोरोना कहरबीच सडकमा अलपत्र परेका हजारौं मजदुरका निम्ति कुनै मजदुर संगठन अगाडि आएन । हरेक वर्ष मलको समस्यादेखि बिचौलियाग्रस्त बजारबाट किसानहरू चरम उत्पीडनमा छन् तर किसान संगठनहरूसँग संघर्षको कुनै कार्यक्रम छैन । शिक्षा क्षेत्रको व्यापारीकरणले समाज उठौं कि बसौंको आक्रान्त हालतबाट गुज्रिन बाध्य छ तर विद्यार्थी संगठनहरू आफ्नै धुनमा मग्नमस्त छन् । करिब दुई महिनाअघि नेपालको आधुनिक इतिहासमै जातका आधारमा भएका अपराधमध्ये सबैभन्दा ठूलो नरसंहार पश्चिम रुकुमको चौरजहारीमा भयो तर सत्ताधारी नेकपा (नेकपा) सम्बद्ध दलित संगठन सडक संघर्षमा आउनै सकेन । आज समाजका विभिन्न जन र वर्गका समस्याहरू झन्पछि झन् चुलिँदै गएका छन् तर तीसँग सम्बन्धित भएर बनाइएका पार्टीहरूसम्बद्ध जनवर्गीय संगठन भने अघोर मूर्च्छनामा छन् । वातावरण आज यस्तो बनिरहेछ, मानौं विभिन्न जन र वर्गका समस्यामा बोल्ने काम कि त राजनीतिविहीन नागरिक मञ्चहरूको जिम्मामा छ या गैरसरकारी संस्थाको जिम्मामा । यो निकै डरलाग्दो परिदृश्य हो । यो कुरा बेग्लै हो कि सत्ता र संसद्मा नभएका वा पुँजीवादी संसदीय व्यवस्थाकै विकल्प खोज्न क्रियाशील पार्टीहरूका जनवर्गीय संगठनहरू आआफ्नो ढंगले क्रियाशील देखिन्छन्, तर के तिनले पनि कुनै दिन आफू व्यवस्थाको अंग बन्दा आजका संसदीय पार्टीहरूले जस्तै आफ्ना जनवर्गीय संगठनलाई मूर्च्छनामा धकेल्ने छैनन् भन्ने वैचारिक आधार खडा गरेका छन् ? त्यस्तो ठोस वैचारिकी उनीहरूका दस्तावेजहरूमा पनि अझैसम्म भेटिएको छैन । तसर्थ, राजनीतिक जनवर्गीय संगठनहरूको आजको मूर्च्छनाले गम्भीर प्रश्नहरू खडा गरेको छ । के यो मूर्च्छना स्वाभाविक र आवश्यक हो ? आफ्नो पार्टी सत्ता वा व्यवस्थाको अंग नबनुन्जेल मात्र जनवर्गीय संगठनहरूको आवाज जीवित हुनुपर्ने हो ? या, नेपालको राजनीतिक आन्दोलनमा जनवर्गीय संगठनको भूमिकाका सम्बन्धमा सैद्धान्तिक अवधारणामै समस्या छन् ?नेपालको राजनीतिक इतिहासलाई हेर्दा जनवर्गीय संगठनहरूको भूमिका व्यापक स्तरमा महत्त्वपूर्ण रहँदै आएको छ । कम्युनिस्ट वा लोकतान्त्रिक दुवै धाराका सम्बन्धमा यो तथ्य लागू हुन्छ । राजनीतिक पार्टीहरूले जनवर्गीय संगठन निर्माणको आवश्यकतालाई नीतिगत रूपमा मूलतः तीनटा बुँदामा परिभाषित गरेको पाइन्छ । एक, खास जनसमुदाय वा वर्गमा पार्टी राजनीति एवं संगठनलाई स्थापित गर्न । दुई, त्यस्ता समुदाय वा वर्गका न्यायपूर्ण मुद्दाहरूलाई उनीहरूकै नेतृत्वमा उठाएर दबाब सृष्टि गर्न । र तीन, त्यस्ता समुदाय र वर्गका उन्नत व्यक्तिहरूलाई पार्टीमा भर्ती गर्ने पुल निर्माण गर्न । यी तीनै उद्देश्यमा इतिहासमा पार्टीहरूले सफलता प्राप्त गरेको पनि पाइन्छ । जुन बेला कम्युनिस्ट आन्दोलन केन्द्रविहीन भताभुङ्ग थियो, त्यति बेला २०२२ सालमा जन्मेको विद्यार्थी संगठन अखिलको भूमिका सबैले बुझेकै कुरा हो । नेपाली कांग्रेससम्बद्ध नेवि संघको इतिहास पनि त्यस पार्टीका सन्दर्भमा महत्त्वपूर्ण रहेको सिद्ध विषय हो । २००३ सालदेखि सुरु भएको दलित संगठनले करिब पाँच दशक संघर्ष गरेर पार्टीहरूलाई विषय बुझ्न बाध्य पारेको इतिहाससमेत सबैका अगाडि छ । जनवर्गीय संगठनहरूको महत्त्व र भूमिका कति महत्त्वपूर्ण रह्यो भन्ने बुझ्न आज राजनीतिमा क्रियाशील रहेका निर्णयकारी व्यक्तिहरू सबैजसो एक समयका खास जनवर्गीय संगठनका नेता हुँदै आएको दृष्टान्तबाट पनि छर्लंगै हुन्छ । पञ्चायतकालभरि पार्टी राजनीति खुला रूपमा लैजाने सशक्त माध्यम नै जनवर्गीय संगठन थिए अनि माओवादी आन्दोलनमा व्यापक जनतालाई गोलबन्द गर्ने र लडाकु आपूर्तिको मुख्य स्रोत पनि जनवर्गीय संगठनहरू नै थिए ।२०४६ सालको परिवर्तनपछि पार्टीहरू व्यवस्थाको हर्ताकर्ता भएर आए । त्यसपछि पञ्चायतकालभरि विस्फोटक बनेका जनवर्गीय संगठनहरू क्रमशः सेलाउँदै जान थाले । त्यति बेलादेखि नियाल्यो भने सजिलै खुट्याउन सकिन्छ, सत्ता र व्यवस्थाको हर्ताकर्ता बन्न पुगेका नेपाली कांग्रेस र एमालेसम्बद्ध जनवर्गीय संगठनहरू आआफ्नो समुदाय वा वर्गको मुद्दामा संघर्ष नगर्ने हुँदै गए । विद्यार्थी संगठनको मात्र उदाहरण हेर्दा पनि २०४६ सालपछि विद्यार्थीलाई यातायातमा छुट दिलाउन संघर्षजस्ता एकाध विषयमा बाहेक एमाले र नेपाली कांग्रेससम्बद्ध विद्यार्थी संगठनले आफ्नो विद्यार्थी समुदायबारे कुन विषयमा संघर्ष गरे त भन्ने फेहरिस्त अगाडि राख्दा पनि यो तथ्य स्पष्ट हुन्छ । आफ्नो पार्टीको नारामा जुलुस गरेको, पार्टीभित्र पद र लबीका निम्ति संघर्ष गरेको, स्ववियु निर्वाचनमा जसरी पनि जित्न फर्जी मतको व्यवस्थापन आदि गरेको जस्ता विषय भने अर्कै कोटिका हुन् भन्ने स्पष्टै छ । त्यस अवधिमा संसदीय व्यवस्थासँग असहमत माओवादी धाराका विभिन्न पार्टीसम्बद्ध जनवर्गीय संगठन फेरि आफ्नो समुदाय र वर्गका मुद्दाहरूमा सक्रिय भइरहे । जब शान्ति प्रक्रिया सुरु भयो र संविधान बन्यो, त्यसपछि भने माओवादी पार्टीसम्बद्ध जनवर्गीय संगठनहरूको हविगत त्यस्तै हुन सुरु गर्यो जस्तो २०४६ सालपछि नेपाली कांग्रेस र एमालेसम्बद्ध जनवर्गीय संगठनहरूको भएको थियो । आज सत्ता र व्यवस्थाको अंग बन्न पुगेका नेकपा (नेकपा), नेपाली कांग्रेस लगायतका पार्टीसम्बद्ध जनवर्गीय संगठनहरू आआफ्नो समुदाय वा वर्गका निम्ति निरन्तर संघर्षको साधन बन्ने कार्यभारबाट धेरै टाढा पुगेका छन् । बरु उनीहरू मूलतः पाँचवटा काममा व्यस्त पाइन्छन् । एक, पार्टीभित्रका विभिन्न पद र सुविधाका निम्ति संगठनलाई औजार बनाउने । दुई, पार्टीको सही वा गलत जस्तो भए पनि नीतिलाई लागू गर्न भीड जम्मा गर्ने । तीन, आफूसँग सम्बन्धित समुदाय वा वर्गका स्वार्थ र तिनका दुस्मनबीच एजेन्टको भूमिका खेल्ने । चार, पार्टीभित्रका आआफ्नो गुटका निम्ति जनबल तयार पार्ने । र पाँच, आफूसम्बद्ध समुदाय र वर्गलाई आफ्नो पार्टीको समर्थक बनाउन जायजनाजायज परिपञ्च रचिरहने । यस प्रकार सर्वाधिक महत्त्वको समाजका विभिन्न वर्ग र समुदायको मुद्दाको पैरवी गर्ने हिजोका ती संगठनहरूको लगातारको पतनको शृंखलालाई विश्लेषण गर्ने हो भने आज संसदीय व्यवस्थाकै विकल्प खोजिरहेका पार्टीसम्बद्ध जनवर्गीय संगठनको पनि भविष्यमा यस्तै दुर्गति हुने अवस्थाको आकलन सजिलै गर्न सकिन्छ । समाजका विभिन्न समुदाय र वर्गमा विभिन्न संगठन बन्छन् तर राजनीतिक जनवर्गीय संगठनको महत्त्व भने सबैभन्दा बढी हुन्छ । किनभने तिनले निश्चित विचारधारा, निश्चित राजनीतिक व्यवस्था र निश्चित संस्कृतिको वकालत गर्छन् । त्यस्तो वकालत अर्को विचारधाराको संगठनसँग बहसमा उत्रिने हुनाले आम जनताका निम्ति तिनीहरू अनौपचारिक विश्वविद्यालय बन्छन् । आजका राजनीतिज्ञहरू औपचारिक विश्वविद्यालयको उत्पादन नभई यस्तै अनौपचारिक विश्वविद्यालयको उपज हुनुले पनि यस यथार्थलाई सजिलै बुझ्न सकिन्छ ।जनवर्गीय संगठनको आजको यथार्थबारे कतिपयले भन्ने गरेका छन् पार्टी स्वयम् खुला गतिविधिमा आएपछि यस्तो स्वाभाविक नै हो । यस दृष्टिकोणले जनवर्गीय संगठनको भूमिका पार्टी भूमिगत हुँदा मात्र जरुरी हुन्छ भन्ने मान्यता बोक्छ । त्यसो हो भने पार्टी खुला हुँदा तिनलाई विघटन गर्नुपर्छ भन्ने निष्कर्ष निस्कन्छ । तर, विघटन गर्नुपर्ने विषय पनि कहिल्यै कसैले उच्चारणसम्म गरेको पाइँदैन । सन् १९४९ मा चीनमा माओ त्सेतुङको नेतृत्वमा कम्युनिस्ट क्रान्ति भएपछि मजदुर संगठन अनावश्यक ठानिएको थियो । तर, एक दशक नबित्दै ट्रेड युनियन जरुरी छ भनी खुला गरिएको थियो । यो प्रसंगको सम्झना किन पनि जरुरी छ भने, पुँजीवादीहरूका निम्ति सर्वाधिक दुत्कार्य रहेको र कम्युनिस्टका निम्ति सर्वाधिक नमुना मानिएको माओ त्सेतुङको शासनकालमा मजदुर संगठनलाई आफ्नो स्वार्थ र सरोकारका निम्ति क्रियाशील हुन छुट दिइएको थियो । आज संयुक्त राष्ट्र संघले जुन रूपमा भए पनि ट्रेड युनियन अधिकारबारे नीति बनाएको र माओकालीन चीनमा एकछत्र पार्टी शासनका बावजुद ट्रेड युनियनलाई खुला गरेको ऐतिहासिकतालाई एक ठाउँमा राखेर हेर्दा सोझो निष्कर्ष निस्कन्छ, विभिन्न जनसमुदाय र वर्गहरूको मुद्दालाई लगातार संघर्षद्वारा उठाइरहन जनवर्गीय संगठनहरूको भूमिका आवश्यक र महत्त्वपूर्ण हुन्छ । कम्युनिस्ट वा पुँजीवादी दुवै धाराको राजनीतिले यो यथार्थ अस्वीकार गर्नु आआफ्नो घोषित लक्ष्य र आदर्शको विपरीत जानु नै ठहर्छ । अहिलेको नेपालका सन्दर्भमा विशाल जनसंख्याको स्वार्थ र सरोकारलाई अभिव्यक्त गर्ने जनवर्गीय संगठनहरू मूर्च्छनामा रहने बरु विभिन्न पार्टीसम्बद्ध कर्मचारी संगठन, ठेकेदार संगठन, म्यानपावर संगठन, व्यापारी संगठनहरू सक्रिय र हर्ताकर्ता रहने परिवेशले गर्दा पनि स्वतः नै यसबारे गम्भीर सैद्धान्तिक बहस र दिशा निरूपणको माग भैसकेको छ ।वास्तवमा राजनीतिक पार्टीहरू आफ्नो घोषित उद्देश्य र निष्ठाबाट स्खलित हुँदै जानु नै जनवर्गीय संगठनहरू मूर्च्छनामा धकेलिँदै जानुको मुख्य कारण हो । नियत सही भएका राजनीतिज्ञले पनि यस मूर्च्छनाको दुर्दशालाई बेवास्ता गर्नु उनीहरूभित्रको सैद्धान्तिक रनभुल्लको अवस्था हो । मूर्च्छनामै रमाउने जनवर्गीय संगठनका नेताहरूको दयनीय नियतिचाहिँ आफूलाई वैचारिक रूपमा युवा बनाउनुको साटो जीविका धान्ने र केवल शक्तिशाली बन्ने लालसाको अन्धतापूर्ण लतको परिणाम हो । जनवर्गीय संगठनहरू राजनीतिक आन्दोलनमा अन्य कारणका अलावा मुख्य गरी सम्बन्धित वर्ग वा समुदायको सरोकार र मागलाई निरन्तर अभिव्यक्त गर्नका निम्ति अनिवार्य बनेको थियो । यसको सार के हो भने, पार्टी वा सत्ताले ती सरोकार र स्वार्थलाई नबुझ्ने खतरा रहिरहन्छ । पार्टी वा सत्ताको त्यस्तो प्रवृत्ति हुन सक्ने भएकाले जनवर्गीय संगठनहरू आफ्नो सरोकार र स्वार्थका विषयमा निर्णय गर्न एवम् आवाज उठाउन सधैंभरि पूर्ण रूपमा स्वायत्त रहनुपर्छ । निश्चित विचारधारा, निश्चित राजनीतिक व्यवस्था र संस्कृतिप्रति पार्टीको आम दिशामा सहमतीय गतिविधि गरे पनि आफ्नो वर्ग र समुदायको सरोकार तथा स्वार्थको विषयमा स्वतन्त्र विचार एवं गतिविधि गर्न पाउनुपर्ने मान्यतामै जनवर्गीय संगठनको अस्तित्व सैद्धान्तिक रूपमा पुष्टि हुन्छ । यही गुदीलाई नेपालको राजनीतिक आन्दोलनले जनवर्गीय संगठनको मान्यताबाट अपहरण गरेको छ, जसका कारण विशाल जनसमूहका सरोकार व्यक्त गर्ने संगठनहरू निरीह कठपुतलीमा रूपान्तरण भएका छन् । यो ज्यादै खतरनाक कुरा हो । यथार्थमा यो जनताको विशाल फौजको फरक मत वा सरोकार बलशाली रूपमा अभिव्यक्त गर्न पाउनुपर्ने लोकतान्त्रिक अधिकारको बन्ध्याकरणकै मिहिन सिलसिला हो ।समाजमा जबसम्म फरकफरक स्वार्थ र सरोकारका वर्ग र समुदाय रहन्छन्, तबसम्म जुनै पनि विचारधारामा आधारित व्यवस्था वा सत्तासँग उनीहरूका ठूला या साना अन्तरविरोध रहिरहन्छन् । त्यही अन्तरविरोधलाई समाधान गर्न अकण्टक रूपमा जायज मुद्दालाई अगाडि ल्याउन उनीहरूसँग आफ्नो स्वार्थ र सरोकार स्वायत्त ढंगले व्यक्त गर्ने संगठन हुनैपर्छ । यदि सत्ता प्रगतिशील भएमा जनवर्गले उठाउने त्यस्ता मुद्दालाई उसले आफ्नो प्रगतिशील यात्राका निम्ति प्रेरणा र पार्श्व शक्ति ठान्छ । सत्ता यथास्थितिवादी वा जनविरोधी छ भनेचाहिँ जनवर्गले उठाउने त्यस्ता विषयलाई आफूमाथिको अनावश्यक दबाब वा खतरा मान्न पुग्छ । आज सत्ताधारी हुनासाथ आफू मातहतका जनवर्गीय संगठनहरूलाई मूर्च्छनामा धकेल्ने र तिनलाई आआफ्ना समुदायका जायज सरोकार उठाउन बन्देज लगाउने जुन प्रवृत्ति हावी छ, त्यो वास्तवमा ती पार्टीहरूमा रहेको यथास्थितिवादी सोचको परिणाम नै हो । तसर्थ, यो प्रवृत्तिसँग सबैतिर संघर्ष सुरु हुनु जरुरी भएको छ । अझै महत्त्वपूर्ण विषय के हो भने, सबै प्रकारका यथास्थितिवादको विकल्पमा नवीन वैकल्पिक राजनीति निर्माणमा लाग्न चाहने नयाँ पुस्ताले जनवर्गीय संगठनको सिद्धान्त, संरचना र त्यसको प्रयोगमा भएका सबै प्रकारका छेडछाडको सिंहावलोकनसहित सही सिद्धान्त संरचना र प्रयोगको स्पष्ट खाका तयार पार्ने कार्यलाई एउटा अनिवार्य कार्यभार बनाउनुपर्ने आवश्यकता टड्कारो भएको छ ।"
कांग्रेस पुनर्जीवनको मार्गचित्र,"निष्कर्षनीति र नेतृत्व दुवै दृष्टिले संक्रमणकालबाट गुज्रिरहेको कांग्रेसको भविष्यका लागि आसन्न महाधिवेशन टर्निङ प्वाइन्ट हुनेछ भने कांग्रेसजनहरूका लागि अग्निपरीक्षा । लोकतान्त्रिक र प्रगतिशील सिद्धान्त, गतिशील संगठन र वैचारिक नेतृत्व कांग्रेस पुनर्जीवनका अनिवार्य पूर्वसर्त हुन् । त्यसैले नीति र नेतृत्वबारे महाधिवेशनको सत्रमा मात्रै होइन, अहिलेदेखि नै घनीभूत बहस गर्नुपर्छ । उदार र प्रगतिशील नीति पारित गरी समयसापेक्ष भिजनरी नेतृत्व चयन गर्न सफल भयो भने कांग्रेसको भविष्य सुरक्षित छ । होइन भने, नेपाली कांग्रेस पनि भारतीय कांग्रेसजस्तै अभिशप्त नियतिको सिकार हुनेछ ।"
कोरोनाकालमा खान्की,"खान नहुने वस्तुहरूशरीरको प्रतिरोधी शक्तिका लागि पहिलो अखाद्य वस्तु हो मदिराजन्य पदार्थ । मद्यपानबाट तत्काल केही शक्ति (क्यालोरी) त पाउन सकिन्छ, तर अन्ततः यसले शरीरका अंगहरूलाई हानि पुर्याउँछ । तसर्थ यस्तो महामारीमा मद्यपान नगर्नु उचित हुन्छ । गर्नै छ भने पनि एकदम थोरै मात्रामा कहिलेकाहीँ मात्र गर्नुपर्छ ।धूमपान पनि यस्ता भाइरसहरूको समयमा एकदमै हानिकारक हुन्छ । कोरोना भाइरसले श्वासनली हुँदै फोक्सोमा आक्रमण गर्ने र धूमपानका रूपमा चुरोटले पनि फोक्सोमै असर गर्ने भएकाले यसबाट भाइरस फैलावटमा झन् बल मिल्ने हुन्छ । त्यसरी नै विभिन्न किसिमका ड्रग्स, गाँजा, सुर्तीले पनि फोक्सोसहित शरीरका अन्य अंगमा असर गर्छन्् ।पत्रु खाना (जंक फुड) यस्तो आपत्कालीन समयमा सकभर उपभोग नगर्नु र गर्नुपरे पनि नगण्य मात्र उपभोग गर्नु हितकर हुन्छ । चिसो पेयपदार्थ, आइसक्रिम खाँदा भाइरसलाई उल्टै बल पुग्छ । लकडाउनको समयमा केही ठाउँमा राहतका नाममा चाउचाउ वितरण गरिनु त्यसैले नराम्रो काम हो । खानाको अभावमा यसै त कमजोर भएको शरीरमा चाउचाउले झन् कमजोरी ल्याइदिन्छ ।"
आधा किशोरी विद्यालय नफर्कने जोखिममा,"कोभिड१९ महामारीपश्चात् एसिया र अफ्रिकाका आठ देशका २८,००० किशोरीसँग गरिएको अन्तर्वार्ताबाट आएको नतिजाले छर्लंग्याउँछ, लगभग दुई किशोरीमा एक जना (करिब ४९ प्रतिशत) किशोरी विद्यालय नफर्कने उच्च जोखिम अवस्थामा छन् । भारत, बंगलादेश, नेपाल, श्रीलंका, भियतनाम, लाओस, कम्बोडिया र तान्जानियाबाट संकलन गरिएको यो तथ्यांक रुम टु रिड गैरसरकारी संस्थाको किशोरी शिक्षा कार्यक्रमको कार्यक्षेत्रमा गरिएको अनुसन्धानको नतिजा हो । रुम टु रिड अनुसार, निम्न आय समुदायमा गरिएको यो सर्भे संसारभरिकै कोभिड१९ महामारीमा यस्तो समुदायमा गरिएको सबैभन्दा ठूलो सर्भे हो ।यो सर्भेमा अन्तर्वार्ता दिने किशोरीहरू १५१९ वर्ष उमेर समूहमा पर्छन् । उनीहरू सबै निम्न आयस्रोतवाला परिवारका हुन् । भारत, बंगलादेश, नेपाल, श्रीलंका, भियतनाम, लाओस, कम्बोडिया र तान्जानियामा महामारीअघि पनि ठूलो संख्यामा किशोरीहरूले विभिन्न कारणले पढाइ छोड्ने गरेका थिए । त्यही कारण रुम टु रिडले ती देशमा किशोरी शिक्षा कार्यक्रम सुरु गरेको थियो । महामारीयता धेरै देशमा बन्दाबन्दी सुरु भयो । त्यसका कारण पहिले नै जोखिममा परिसकेका आफूसँग जोडिएका किशोरीहरूको अवस्था के छ र साथै निम्न आय भएका समुदायका बालिकाको अवस्थामा महामारीले केकस्तो असर पार्यो भन्ने बुझ्न गरिएको यो सर्भेले ती समुदायका करिब ५० प्रतिशत किशोरी विद्यालय खुलेपछि ड्रप आउट हुने उच्च जोखिम रहेको आकलन गरेको छ ।यो सर्भे २०२० को अप्रिलदेखि जुनसम्म गरिएको थियो र त्यति बेला सबै देशमा बन्दाबन्दी भइसकेको थियो । २८,००० किशोरीसँग अन्तर्वार्ता फोन र भिडियो एपमार्फत गरिएको थियो । छरितो र सजिलो पार्न केवल तीन छोटाछोटा प्रश्न सोधिएका थिए, जसको जवाफ होहोइन मा दिन मिल्थ्यो । यही अनुसन्धानका क्रममा नेपालमा २०२० को मेजुनमा बाँके, बर्दिया, नुवाकोट र तनहुँका रुम टु रिडमा आबद्ध ३,९९२ किशोरीसँग अन्तर्वार्ता गरिएको थियो ।अरू देशमा झैं नेपालमा पनि करिब दुई किशोरीमा एक जना विद्यालय नफर्कने उच्च जोखिम रहेको देखिन्छ, जुन संख्या नेपालका हकमा ५३ प्रतिशत छ । सर्भेको नतिजाअनुसार, १५९ (७ प्रतिशत) किशोरीले विद्यालय खुले पनि आफू जान नपाउने खुलासा गरेका छन् भने, १,४३३ (४५ प्रतिशत) जनाले आफ्नो परिवारबाट रोकावट आएको बताएका छन् । जब परिवारमा आर्थिक मन्दी हुन्छ, छोरीहरूको पढाइ सबैभन्दा कम प्राथमिकतामा पर्छ । छोरीहरूलाई या त घरका काममा लगाउन या विवाह गरेर पठाइदिन विद्यालयबाट निकालिन्छ । अन्तर्वार्ता दिएका १६ प्रतिशत किशोरीले बन्दाबन्दी सुरु भएदेखि आफ्नो पढाइलेखाइ पनि बन्द भएको र त्यसैले विद्यालय खुले पनि, परीक्षामा असफल हुने डरले, नजाने जोखिम बढेको जनाएका छन् ।अति आर्थिक मन्दीले ल्याएको कठिनाइ र विद्यमान लैंगिक असमानताले नेपालका निम्न आयस्रोत भएका समुदायका किशोरीहरूले माध्यमिक शिक्षा पनि पूरा गर्न नसक्ने अवस्था आउन सक्ने यो सर्भेले देखाउँछ । यसबाट के अनुमान गर्न सकिन्छ भने, किशोरीहरूको पढाइ बन्द भएसँगै बाल विवाह, श्रम र यौन शोषणको जोखिम पनि बढ्छ ।कोभिड१९ महामारीका कारण विश्वभरिकै बालबालिकालाई धेरै असर परेको छ । त्यसमा पनि निम्न आयस्रोत भएका परिवारका बालबालिकामा, अझ किशोरीमा, यसको प्रभाव झन् बढी नकारात्मक छ । सम्पन्न र मध्यम वर्गका बालबालिकालाई बन्दाबन्दीले असर पारे पनि विद्यालय सञ्चालन हुन थालेपछि उनीहरूको पढाइ फेरि सुरु हुन्छ । निम्न आयस्रोत भएका परिवारका किशोरीहरूको भने बन्दाबन्दीले पढाइमा असर मात्र नपारी, उनीहरूको पढाइको अन्त्य, ज्ञान हासिल गर्ने क्रमको अन्त्य र आफू र आफ्नो समुदायको जीविकामा सकारात्मक परिवर्तन ल्याउने सपनाकै अन्त्य नै हुने सम्भावना एकदमै उच्च देखिएको उक्त अनुसन्धानले देखाएको छ । त्यति मात्र नभई, तिनले आफ्नो बालापना र किशोरावस्था नै गुमाउने जोखिम उच्च देखिएको छ । निम्न आयस्रोत भएका परिवारले आकस्मिक कठिनाइ परेका बेला किशोरावस्थाका छोरीहरूको विवाह गरिदिने चलन सर्भे गरेका देशहरूमा विद्यमान छ । विवाहपछि यी किशोरीहरूको शिक्षा प्रायः बन्द हुन जान्छ र उनीहरू घरेलुलगायत अरू काममा शोषणमा पर्न थाल्छन् । यस कारण यो महामारीका कारण १ अमेरिकी डलरभन्दा कम आयस्रोत भएका परिवारका छोरीहरूको पढाइ बन्द हुने सम्भावना धेरै छ ।उदाहरणका लागि, सत्र वर्षीया एक किशोरी घरमा आर्थिक मन्दी आएपछि रोजगारीको खोजीमा भागेर ४८० किमि टाढा काठमाडौं पुगिन् । तर त्यहाँ उनले काम पाउन सकिनन् । कुलतमा फस्दै गइन् । लागूपदार्थको अम्मली हुँदै गइन् । कालान्तरमा उनी रुम टु रिडको सम्पर्कमा पुगिन् । रुम टु रिडका कर्मचारीहरूले उनलाई त्यस्तो लत र संगतबाट बचाएर परिवारको जिम्मा लगाइदिए । उनी भन्छिन्, अब फेरि पढ्छु ।रुम टु रिड नेपालका कन्ट्री डाइरेक्टर पुष्करलाल श्रेष्ठ भन्नुहुन्छ, वित्तीय कठिनाइका कारण नेपालका किशोरीहरू शिक्षाबाट वञ्चित हुने गर्छन् । त्यसकारण कोभिड१९ को महामारीले निम्न आयस्रोत भएका समुदायमा लैंगिक असमानता अझै बढाउने सम्भावना बढेको छ । कोभिड१९ को नकारात्मक असर के हुन सक्छ र यसको समाधान कसरी गर्ने भन्ने जान्न नै रुम टु रिडले यो अनुसन्धान एसिया र अफ्रिकाका आठ देशमा गरेको पनि उहाँले बताउनुभयो । त्यस्ता किशोरीहरूलाई समेट्न र सुरक्षित राख्न रुम टु रिडका मेन्टरहरूले दूर परामर्श र मार्गनिर्देशन कक्षा सञ्चालन गर्दै आएका छन् ।निम्न आयस्रोत भएका ५३ प्रतिशत किशोरी शिक्षाबाट वञ्चित हुनु भनेको देशका लागि ठूलो हानि हो । नेपाल सरकारले यो तथ्यांकको नतिजा हेरी सरकारी र गैरसरकारी तवरबाट कस्तो रणनीति बनाउने भन्नेमा ध्यान दिनु जरुरी छ ।"
कोरोनाको हटस्पट बन्दै भारत,"नेपालमा कोरोना भाइरसका बिरामीहरूको उपचारहरूका लागि प्लाज्मा थेरापी सुरु गर्नेबारे बहस जारी रहेका बेला यता भारतमा भने यसको प्रभावकारितामाथि वरिष्ठ चिकित्सकले नै प्रश्न उठाएका छन् । दिल्लीस्थित अल इन्डिया इस्टिच्युट अफ मेडिकल साइन्स (एम्स्) का निर्देशक डा रणदीप गुलेरियाले प्लाज्मा थेरापीबाट खासै चिकित्सकीय लाभ नभएको उल्लेख गरेको भारतीय समाचार एजेन्सी पीटीआईले उल्लेख गरेको छ । तीस जना कोभिड१९ का बिरामीमा परीक्षण गर्दा प्लाज्मा थेरापीको प्रस्ट प्रभावकारिता देखिएन, थेरापी गरिएका र नगरिएका समूहबीच मृत्युदर पनि उस्तै रह्यो र बिरामीको स्वास्थ्यमा सुधार पनि खासै देखिएन, उनले भने । साथै उनले यो प्रारम्भिक विश्लेषण मात्र भएको र प्लाज्मा थेरापीबाट लाभ भएको छ कि छैन भन्ने हेर्नका लागि थप विस्तृतमा मूल्यांकन गर्नुपर्ने बताएको पीटीआईले जनाएको छ । गुलेरियाको पछिल्लो भनाइपछि प्लाज्मा थेरापीको प्रयोगमाथि नै बहस सुरु भएको छ । प्लाज्मा थोरापीका लागि सबैभन्दा पहिले निको भइसकेका बिरामीको रगत निकालिन्छ । र, त्यसपछि त्यो रगतमा रहेको कोभिड१९ एन्टीबडिज भएको प्लाज्मा निकालिन्छ । प्लाजमा निकालेपछि निकालिएको रगतलाई पुनः दातालाई चढाइन्छ । निकालिएको कोभिड१९ एन्टीबडिजयुक्त प्लाज्मा संक्रमति व्यक्तिलाई दिइन्छ । जसबाट संक्रमितमा व्यक्तिमा रहेका कोभिड१९ भाइरसविरुद्ध ती एन्टीबडिज लड्छन् । जसका कारण बिरामीको रोगविरुद्धको प्रतिरोध क्षमता बढ्दै जान्छ । फलस्वरूप भाइरसको संक्रमण कम हुँदै जान्छ र बिरामी तंग्रिँदै जान्छ । यद्यपि प्लाज्मा थेरापीले भाइरसको उपचार गर्ने भने होइन । यसले भाइरसविरुद्ध लड्न शरीरको प्रतिरोध क्षमता बढाउने मात्र हो । त्यसरी प्रतिरोध क्षमता बढ्दा कोभिड१९ संक्रमित बिरामी चाँडै निको हुने दाबी गरिएको थियो । यही भएर कोरोना भाइरसका बिरामीहरूमा संक्रमण कम गर्नका लागि प्लाज्मा थेरापी प्रभावकारी हुने भन्दै यसलाई कार्यान्वयनमा ल्याइएको थियो । भारतको केन्द्र सरकारले हाललाई दिल्ली, पन्जाब, कर्नाटक, गुजरात, महाराष्ट्र र केरलालाई मात्र प्लाज्मा थेरापीको परीक्षण गर्न अनुमति दिएको थियो । दिल्लीमा कोभिड१९ को संक्रमण बढ्दै गएपछि मुख्यमन्त्री अरविन्द केजरीवालले अप्रिल तेस्रो साता संक्रमणबाट निको भएकाहरूलाई प्लाज्मा दान गर्न अनुरोध गरेका थिए । दिल्लीकै केही अस्पतालमा भर्ना गरिएका कोभिड१९ भाइरसबाट संक्रमित बिरामीहरूमा गरिएको परीक्षणमा प्लाज्मा थेरापी सफल देखिएपछि उत्साहित बनेका केजरीवालले त्यस्तो आग्रह गरेका थिए । उपचारपछि घर फर्केकाहरूमध्ये प्लाजा दान गर्न इच्छुक दाताहरूका लागि अस्पताल आउनेजाने प्रबन्धसमेत मिलाइएको थियो । सबै खर्च सरकारले व्यहोर्ने घोषणा गरिएको थियो । तर, गुलेरियाजस्ता कहलिएका चिकित्सकले नै यसको प्रभावकारितामाथि नै प्रश्न उठाए पछि प्लाज्मा थेरापीलाई निरन्तरता दिने नदिने भन्ने अन्योल सिर्जना भएको छ ।"
"अरूलाई काखा, नर्सलाई पाखा !","कोभिड१९ महामारीका बेला अग्रपंक्तिमा दैनिक १४ घण्टासम्म खटिइन् लन्डनस्थित इलिङ हस्पिटलकी आईसीयू म्यानेजर प्रसुना कँडेल । क्रिटिकल केयर आउटरिच नर्स स्पेसलिस्ट पनि भएकाले उनलाई कामको जिम्मेवारीले सास फेर्ने फुर्सद मिल्दैनथ्यो । त्यसमाथि इलिङ हस्पिटलले कोभिड बिरामी थाम्न नसकेर अवस्था भयावह थियो । हामी नर्सहरू घर परिवार नभनी ज्यानको जोखिम लिएर फ्रन्टलाइनमा खटियौं । कुनै बेला पीपीईबिना नै आफ्नो तन, मन दिएर काम गरियो । बिरामी आएपछि नहेर्ने भन्ने भएन । तर सरकारले अरू पब्लिक सेक्टरलाई काखा र हामीलाई पाखाको व्यवहार गर्यो, उनको आक्रोश छ । सेन्ट म्यारिज एनएचएस हस्पिटलमा कार्यरत अर्की नर्स रस्मिता दर्लामीको आक्रोश पनि त्यस्तै छ । कोभिड१९ का बेला मानसिक र भावनात्मक रूपमा विक्षिप्त हुँदासमेत हामीले काम गर्न छाडेनौं तर सरकारले तलब वृद्धिमा भेदभाव गर्यो जुन अस्वीकार्य छ, दर्लामी भन्छिन्, नर्सबाहेक अन्य एनएचएस कर्मचारीको पनि बढाइनुपर्छ ।प्रसुना, रस्मिता जस्ता बेलायतका हजारौं नर्स यतिखेर सरकारसँग आक्रोशित छन् । ब्रिटेनको राष्ट्रिय स्वास्थ्य सेवा (एनएचएस) का नर्सहरू तलब वृद्धिको माग गर्दै आन्दोलित भएका छन् । शनिबार लन्डन, वेल्स, स्कटल्यान्डको एडिनबरा, लिभरपुल, न्युकासल, सेफिल्डलगायत देशका विभिन्न ३० ठाउँमा प्रदर्शन भए । लन्डन सेन्ट जेम्स पार्कमा भेला भएका प्रदर्शनकारीहरूले ह्वाइट हल हुँदै प्रधानमन्त्री कार्यालय टेन डाउनिङ स्ट्रिट, पार्लियामेन्ट स्क्वायर वरपर प्रदर्शन गरे । वेल्समा मात्र ४ सहर कार्डिफ, स्वान्सी, मर्थर र ब्रिजेन्डमा यस्तो प्रदर्शन भएको जनाइएको छ । हजारौं ब्रिटिस नर्स तथा एनएचएस कर्मचारीहरूले कोरोना संकटका कारण सरकारले गर्ने भनेको तलब वृद्धि चाँडै गरियोस् भन्ने माग गर्दै देशभरि विरोध जनाइरहेका छन् । प्रदर्शनमा सहभागी नर्सहरूले सरकारले आफूहरूलाई पछाडिबाट छुरा हाने को भन्दै आक्रोश व्यक्त गरेका छन् । सरकारले हालै चिकित्सक, डेन्टिस्ट, प्रहरी, शिक्षक, आर्मड फोर्सेस्, न्यायालयलगायत सार्वजनिक क्षेत्रमा काम गर्ने करिब ९ लाख कामदारको तलब वृद्धिको घोषणा गरेको थियो । तर कोभिड१९ महामारीका बेला आफ्नो जीवन र परिवारको वास्ता नगरी काम गरेका आफूहरूलाई बेवास्ता गरिएको भन्दै एनएचएस नर्स र कर्मचारी आन्दोलित भएका हुन् । छुट्टै सम्झौताअनुसार काम गरिरहेका नर्स, सफाइ कर्मचारी, केयर असिस्टेन्टलगायत १० लाखभन्दा बढीको तलब बढेन । उनीहरूको युनियनले सन् २०१८ मा सरकारसँग गरेको तीनवर्षे सम्झौताअनुसार आगामी अप्रिलदेखि ६५ प्रतिशतदेखि सबैभन्दा कम तलब पाउने कर्मचारीको २९ प्रतिशतसम्म तलब बढ्नेछ । लन्डनस्थित क्विन एलिजाबेथ अस्पतालका वरिष्ठ व्यवस्थापक डा बच्चुकैलाश कैनी कोभिड१९ महामारीका बेला नर्सिङ कर्मचारीको काम निकै चुनौतीपूर्ण र महत्त्वपूर्ण भूमिका रहेको बताउँछन् । एनएचएसमा काम गर्ने नर्सिङ कर्मचारीको तलब उनीहरूको कामको तुलनामा कम छ, कैनी भन्छन्, अस्पतालमा बिरामीसँग सबैभन्दा बढी समय बिताउने कर्मचारी नर्स नै हुन् । त्यसैले पनि अहिलेको अवस्थामा उनीहरूको काम र योगदानको कदर गर्दै सरकारले तत्काल तलबभत्ता बढाउनुपर्ने माग एकदम जायज र समय सान्दर्भिक छ । एनएचएसमा कार्यरत नर्सहरूको ब्यान्ड र अनुभव हेरी वार्षिक करिब २५ हजारदेखि एक लाख ५ हजार पाउण्डसम्म तलब छ । लन्डनमा कार्यरत नर्सहरूले लन्डन अलाउन्स शीर्षकमा वार्षिक करिब ७ हजार पाउण्ड अतिरिक्त तलब पाउँछन् । लकडाउनका बेला एनएचएस कर्मचारीले सर्वसाधारणको भने व्यापक समर्थन र हौसला पाएका थिए । प्रत्येक बिहीबार सर्वसाधारणहरू घर बाहिर निस्किएर ती कर्मचारीको योगदानको सम्मान स्वरूप ताली बजाउने गर्दथे । प्रधानमन्त्री बोरिस जोन्सन र अर्थमन्त्री ऋषि सुनाकले पनि बाहिर निस्केर ताली बजाउने गरेका थिए । तर तलब वृद्धिको लायक नसम्झिएकामा उनीहरू आक्रोशित छन् । कोभिड१९ का कारण ५ सय ४० जना एनएचएस कर्मचारीले ज्यान गुमाएको बताइन्छ ।कर्मचारीहरूको एउटा युनियन युनिसनले गरेको एक सर्वेक्षणमा करिब ६९ प्रतिशत पब्लिकले तलब वृद्धि गरिनुपर्ने आवाज उठाएका थिए । एउटा अनलाइन पिटिसनमा तलब वृद्धिको माग गर्दै एक लाख १६ हजार हस्ताक्षर भइसकेको छ ।रोयल कलेज अफ नर्सिङले अहिले नै तलब बढाउन जोडदार माग गरेको छ । उक्त निकायले ४२ हजार नर्सिङ स्टाफमा गरेको सर्वेक्षणमा ३६ प्रतिशतले यो पेसा नै छाड्ने सोच बनाइरहेको बताएका थिए जसको मुख्य कारण तलब रहेको बताइएको छ ।"
भिक्टोरियामा १४६ नेपाली संक्रमित,"अस्ट्रेलिया (कास) अस्ट्रेलियाको भिक्टोरिया राज्यमा रहेका १ सय ४६ नेपालीमा कोरोना संक्रमण देखिएको छ । संक्रमितमध्ये १ सय ४ जना आइसोलेसनमा छन् । अधिकारीहरूका अनुसार ४२ जना निको भएका छन् । विगत एक महिनादेखि भिक्टोरियामा कोरोना भाइरसको दोस्रो लहर देखिएपछि संक्रमितको संख्या दैनिक बढिरहेको छ । करिब ५० हजार नेपालीको बसोबास रहेको भिक्टोरियाका विभिन्न क्षेत्रमा रहेका नेपालीमा संक्रमण देखिएको हो । विदेश विभागद्वारा उपलब्ध गराइएको तथ्यांकअनुसार नेपालीमूलका १ सय ४६ संक्रमितमध्ये ४२ जना निको भएको र आइसोलेसनबाट समेत बाहिर आइसकेको जनाइएको छ । दैनिक सयौंको संख्यामा संक्रमित पाइएपछि भिक्टोरिया सरकारले केही दिनअघिबाट पूर्ण लकडाउन लगाएको छ भने ६ साताका लागि साँझ ८ बजेदेखि बिहान ५ बजेसम्मका लागि कर्फ्युसमेत लगाइएको छ । भिक्टोरियास्थित अवैतनिक महावाणिज्य दूतावासले एक विज्ञप्ति जारी गर्दै भाइरसको संक्रमण बढिरहेका कारण सावधानी अपनाउन आग्रह गरेको छ भने यदि कसैलाई संक्रमण भएको पाइए नलुकाउन तथा जानकारी गराउनसमेत भनेको छ । यसका साथै सरकारले लागू गरेका सबै नियमलाई पालना गर्न र आवश्यक नपरे घर बाहिर ननिस्कन आग्रह गरेको छ । संक्रमित नेपालीको संख्यासमेत अत्यधिक बढेपछि क्यानबेरास्थित नेपाली दूतावास र एनआरएनएले आवश्यक सहयोग पुर्याउने पहल भइरहेको जनाएको छ । पूर्ण लकडाउन र रात्रिकालीन कर्फ्युका कारण सहज नभए पनि विभिन्न स्थानीय संस्थासँग मिलेर सहयोग पुर्याउने प्रयास भइरहेको एनआरएनएले जनाएको छ । अस्ट्रेलियाका लागि नेपाली राजदूत महेशराज दहालले संक्रमितको संख्या बढिरहेका कारण दूतावासले अवैतनिक महावाणिज्य दूतावास, एनआरएनएलगायतका संस्थासँग समन्वय गरिरहेको जानकारी दिए । अहिलेको अवस्थामा सबैभन्दा बढी मारमा नेपाली विद्यार्थी परेका छन् । उनीहरूलाई कसरी आवश्यक सहयोग पुर्याउन सकिन्छ भनेर लागिरहेका छौं, उनले भने ।"
दिल्लीमा विद्युतीय सवारीलाई कर छुटैछुट,"इलेक्ट्रिक मोटरसाइकल, ईरिक्सा र ढुवानी गाडी खरिदकर्ताले ३० हजार भारुसम्म नगद अनुदान पाउनेछन् । यसका अतिरिक्त सडक कर र दर्ता शुल्क पनि छुट गरिएको छ । केजरीवाल नेतृत्वको दिल्ली सरकारले विद्युतीय सवारीको प्रयोगलाई सहज बनाउन सन् २०२४ भित्र थप २०० वटा चार्जिङ स्टेसन बनाउने लक्ष्य राखेको छ । कसैले पेट्रोल र डिजेलबाट चल्ने सवारीसाधनलाई विद्युतीय सवारीमा साट्न चाहे त्यसका लागि पनि विशेष अनुदान दिने व्यवस्था गरिएको छ ।केजरीवालले दिल्लीको प्रदूषण कम गर्न र अर्थतन्त्रलाई गति दिने प्रमुख उद्देश्यका लागि नयाँ नीति लागू गरिएको प्रस्ट्याएका छन् । नेपालमा भने अर्थमन्त्री युवराज खतिवडाले विद्युतीय सवारी आयात गर्दा भन्सार दरलाई ४० प्रतिशत र अन्तःशुल्कलाई सवारीसाधनको क्षमताअनुसार ३० देखि ८० प्रतिशत लाग्ने व्यवस्था गरेका छन् । यसअघि त्यस्ता सवारीको भन्सार दर १० प्रतिशत मात्र लाग्ने व्यवस्था थियो । यसको प्रभावस्वरूप बजेटपछि विद्युतीय सवारीसाधनको आयात ठप्पप्रायः छ । जबकि प्रधानमन्त्री केपी शर्मा ओली आफैंले नै दुई वर्षअघि सन् २०२० भित्र नेपालभित्र चल्ने कुल सवारीमध्ये विद्युतीय सवारीको हिस्सा कम्तीमा पनि २० प्रतिशत पुर्याउने घोषणा गरेका थिए । ओली सरकारले आफ्नै पूर्वप्रतिबद्धता र घोषणाविपरीत विद्युतीय सवारीसाधनमा कर बढाएको भन्दै चौतर्फी विरोध हुँदै आएको छ । सरोकारवालाहरूले देशमा विद्युतीय ऊर्जाको उत्पादन बढिरहेका बेला सरकारले निजी विद्युतीय सवारीमा कर बढाएर प्रतिगामी कदम चालेको भन्दै आलोचना गरेका छन् । सरकारले विद्युतीय सवारीसाधन प्रवर्द्धनको नीति लिएपछि केही वर्षयता त्यस्ता साधनको प्रयोग बढेको थियो । तर सरकारले पछिल्लो बजेटमार्फत करमा वृद्धि गरेपछि निजी विद्युतीय सवारीको आयात ठप्पप्रायः छ । यसअघि मगाइएका गाडी पनि भन्सारबाट छुटाइएका छैनन् ।"
चर्को विद्युत् महसुलको मारमा उद्योगी,"माग गर्ने एक, समस्यामा २२ उद्योग भैरहवा वितरण केन्द्रका एक कर्मचारीका अनुसार करिडोरमै रहेको अम्बे स्टिललाई विद्युत् कम भएपछि तत्कालीन कार्यालय प्रमुख उमेश झाले ट्रंक लाइन उपलब्ध गराएका थिए । करिडोरमा रहेका पुराना उद्योगमध्ये ट्रंक लाइन माग गरेर जडान गर्ने अम्बे स्टिल उद्योग हो । अन्य व्यवसायीको आन्दोलनमा अम्बे स्टिल सहभागी पनि छैन । छुट बिल आन्दोलनमा सहभागी एक उद्योगीले पहुँचवाला उद्योगकै कारण अन्य उद्योग संकटमा परेको बताए । ट्रंक लाइन वितरण गरेका कार्यालय प्रमुख झाले भने विद्युत्को आन्तरिक लोड व्यवस्थापन गर्न उद्योगहरूमा ट्रंक लाइन जोडिएको दाबी गरे । भैरहवाको लोडसेडिङ घटाउन र आन्तरिक लोड व्यवस्थापन गर्ने क्रममा उद्योगमा ट्रंक लाइन जडान गरिएको हो, उनले भने, जानकारीबिनै जोडियो भन्नु गलत हो । दुई वर्षअघिको कुरा भएकाले पत्र नै पठाएनपठाएको भन्ने आफूले जानकारी दिन नसक्ने तर कार्यालयमा रेकर्ड हुन सक्ने बताए । तर कार्यालयमा अहिले आन्दोलनमा सहभागी २२ उद्योगीले ट्रंक लाइन जडानका लागि दिएको निवेदनको कुनै रेकर्ड छैन । ४१ करोड बक्यौताप्राधिकरणले करिडोर क्षेत्रका उद्योगमा ट्रंक लाइन जडान भएको र त्यसको प्रतियुनिट लागत बढी हुने भन्ने कुनै जानकारी उद्योगीलाई दिएन । उद्योगीले प्रतियुनिट १० रुपैयाँ लागत राखेर सामग्री उत्पादन गरे । त्यसकै आधारमा मूल्य कायम गरे । बिक्रीपछिको आम्दानी खर्च हिसाब गरेर लेखा परीक्षण गराए । नाफाघाटा केलाए । अहिले आएर विद्युत् महसुलबापतको करोडौं रकम बुझाउन सक्ने अवस्था नरहेको रुपन्देही उद्योग संघका अध्यक्ष बाबुराम बोहराले बताए । उद्योगीले कच्चा पदार्थ, जनशक्ति, विद्युत्लगायतको लागतका आधारमा उत्पादित वस्तुको बिक्री मूल्य तय हुन्छ, उनले भने, मूल्य कायम भएर वस्तु बजार गएपछि थप महसुल तिर्न भन्नु राज्यको गलत प्रवृत्ति हो । लागतमा थप हुने मूल्यले राजस्वमा समेत प्रभाव पार्छ । लेखा परीक्षण गरेर नाफाघाटाको समेत हिसाब मिलान गरेको दुई वर्षपछि उद्योगीले करोडौं रकम तिर्न नसक्ने उनको भनाइ छ । ऊर्जा क्षेत्रमा अहिलेसम्म निजी क्षेत्र सहभागी छैनन् । त्यसले विद्युत्मा राज्यको एकाधिकार छ । त्यही एकाधिकारको फाइदा उठाउँदै प्राधिकरणले अर्बौं रकम असुल्ने प्रयास गरेको भन्दै जानकारीबिना जडान भएको र गरिएको ट्रंक लाइनको शुल्क मिनाह गर्नुपर्ने उनको माग छ । रुपन्देहीका २२ उद्योगको मात्र ट्रंक लाइनबापतको छुट बिल रकम ४१ करोडभन्दा बढी छ । त्यसका लागि उद्योगीले प्रदेश सरकार, उद्योगी व्यापारीका संघसंस्था, प्राधिकरण, संघीय सरकारलगायतमा ज्ञापनपत्र बुझाउने र छलफल चलाउने गरेका छन् । ट्रंक लाइनको विषयमा देखिएको विवादले प्राधिकरण र उद्योगी दुवै समस्यामा परेको विद्युत् प्राधिकरण क्षेत्रीय कार्यालय बुटवलका प्रमुख नवराज सुवेदीले बताए । विद्युत् महसुल संकलन विनियमावली परिमार्जन नहुँदासम्मको रकम मिनाहा हुन नसक्ने उनको भनाइ छ । समग्र अवस्था हेर्दा उद्योगी मर्कामा परेको देखिए पनि प्राधिकरणको कानुनअनुसार महसुल तिर्नैपर्ने उनले जानकारी दिए । विद्युत् प्रयोग गरेपछि महसुल तिर्दैनौं भन्न मिल्दैन, उनले भने, ट्रंक लाइन नै माग नगरेको र जानकारी नभएको भन्ने विषयमा केन्द्रीय तहबाटै समिति गठन भएर प्रतिवेदनसमेत सरकारमा गएकाले त्यसकै आधारमा निर्णय होला । यही साउनदेखि विद्युत्को ट्रंक र डेडिकेटेड लाइन भन्ने नभए पनि विनियम परिमार्जन हुनुअघिको विषयमा सरकारको निर्णय कुर्नुपर्ने उनले बताए । व्यवसायीको समस्याको विषयमा हिजोको अवस्था र अहिलेको व्यवस्थाअनुसार प्रतिवेदन तयार गरेर केन्द्रमा पठाइएको उनले जानकारी दिए ।"
घट्यो अपार्टमेन्टको कारोबार,"पछिल्लो समय अपार्टमेन्टहरूको कारोबार घट्दै गएको छ । भूमि व्यवस्थापन तथा अभिलेख विभागको आर्थिक वर्ष ०७४७५, ०७५७६ र ०७६७७ को तथ्यांकअनुसार अपार्टमेन्टहरूको कारोबार घटेको पाइएको हो । आव ०७४७५ मा ७ सय ७२ वटा अपार्टमेन्टको कारोबार भएको थियो । आव ०७५७६ मा २ सय ३८ ले घटेर ५ सय ३४ वटा अपार्टमेन्टको मात्र कारोबार भयो । आव ०७६७७ मा ५ सय ५० अपार्टमेन्टहरूको कारोबार भएको विभागको तथ्यांक छ । यो संख्या आव ०७५७६ भन्दा १६ ले बढी भए पनि आव ०७४७५ को तुलनामा २ सय २२ वटाले कम हो । नयाँ बन्न नसकेको र पुरानो स्टकका अपार्टमेन्ट ९८ प्रतिशत बिक्री भइसकेकाले कारोबार घटेको देखिएको नेपाल जग्गा तथा आवास विकास संघका अध्यक्ष मीनमान श्रेष्ठले बताए । १२ वटा कम्पनीहरूको बाहेक पुरानो अपार्टमेन्ट स्टकमा छैन । हामीसँग उपत्यकाभित्र ६४ वटा अपार्टमेन्ट थिए, उनले भने, यी अपार्टमेन्ट भूकम्पपछि मर्मतसम्भार गर्न डेढदुई लाग्यो । अहिले नयाँ अपार्टमेन्ट बन्न सकेका छैनन् । ०७२ सालको भूकम्पपछि सहरी विकास तथा भवन निर्माण विभागले भवनहरू बनाउँदा बाई लज (पिरामिड शैलीमा बनाइने घर) नियम लागू गरेकाले नयाँ अपार्टमेन्टहरू नबनेको उनको भनाइ छ । ५ तलाभन्दा बढी तला बनाउनेबित्तिकै हरेक तलामा बनाउँदा भवनको वरिपरि एकएक मिटर छाड्नुपर्छ । ५ तलाका लागि पूरै जग्गामा ५ मिटर छोड्नुपर्यो, उनले भने, छैटौं तलाबाट चारै तिर एक मिटर छोड्नुपर्छ । यसरी जग्गा नै नरहने गरी नियम लगाइएकाले समस्या भएको हो । पिरामिड शैलीमा अपार्टमेन्ट जाँदा उपयुक्त नहुने उनले बताए । कसरी अपार्टमेन्टको व्यवस्थापन गर्ने भनेर सहरी विकास ऐन०७४ सुरु भएको सहरी विकास तथा भवन निर्माण विभागका उपमहानिर्देशक चक्रवती कण्ठले बताए । यो ऐन विस्तृत रूपमा आउन सकेन । यसमा केही कमजोरी छन्, उनले भने, व्यवस्थापनको बाटोमा हामीलाई समस्या भएको हो । भूकम्पपछिको अवस्थामा भवन निर्माणमा अलिक शिथिलता देखिएको छ ।अपार्टमेन्टको कारोबार संख्यासँगै यसको मूल्य र राजस्वसमेत घटेको विभागको तथ्यांक छ । आव ०७४७५ मा ५ अर्ब ९९ करोड ४२ लाख ४ हजार रुपैयाँबराबरका अपार्टमेन्टको कारोबार भएको थियो । आव ०७५७६ मा घटेर ४ अर्ब ९२ करोड ५० हजार रुपैयाँबराबरको कारोबार भएको तथ्यांकले देखाउँछ । आव ०७६७७ मा ४ अर्ब १७ करोड ५७ लाख ९५ हजार रुपैयाँबराबरको अपार्टमेन्टहरूको कारोबार भएको छ । आव ०७४७५, ०७५७६ र ०७६७७ मा विभागले क्रमशः २३ करोड ९० लाख ३८ हजार रुपैयाँ, १८ करोड २३ लाख ६ हजार रुपैयाँ र १५ करोड ९० लाख ३६ हजार रुपैयाँ राजस्व संकलन गरेको छ । लकडाउनको चार महिनामध्ये चैत र असारमा मात्र अपार्टमेन्टहरूको कारोबार भएको छ । चैतमा ८ करोड ८३ लाख ८८ हजार रुपैयाँबराबरको १५ वटा र असारमा ६७ करोड ६ लाख ४१ हजार रुपैयाँ बराबरको १ सय १३ वटा अपार्टमेन्टहरूको कारोबार भएको विभागले जानाएको छ । लकडाउन भएसँगै वैशाख र जेठमा भने अपार्टमेन्टको कारोबार शून्य भएको विभागको तथ्यांक छ । विभागले अपार्टमेन्टहरूको कारोबारबाट चैतमा ३१ लाख ९९ हजार रुपैयाँ र असारमा २ करोड ५३ लाख १८ हजार रुपैयाँ राजस्व संकलन गरेको छ । नेपाल जग्गा तथा आवास विकास संघका अध्यक्ष श्रेष्ठले अपार्टमेन्टको कारोबारमध्ये ९९ प्रतिशत उपत्यकाभित्र हुने जानकारी दिए । उपत्यकाबाहिर वीरगन्ज, पोखरालगायत सहरमा कारोबार हुने उनको भनाइ छ ।"
तारे होटलका लगानीकर्ता निराश,"सरकारले सञ्चालन अनुमति दिए पनि पाहुना आउने वातावरण नभएपछि रूपन्देहीका विभिन्न तारे होटलका लगानीकर्ता निराश बनेका छन् । बैंकको ठूलो ऋण लगानीमा सञ्चालनमा आएका ती होटलले दैलो खोले पनि पर्यटकविहीन छन् । होटल सञ्चालनमा ल्याए पनि आम्दानी नभएपछि कर्मचारीलाई तलब खुवाउन समस्या हुने भन्दै बन्द गर्न थालेका छन् । भैरहवामा अन्तर्राष्ट्रिय विमानस्थल निर्माण र लुम्बिनीमा बौद्धमार्गीको आगमन बढेपछि यहाँ एक दर्जन हाराहारीमा तारे होटल सञ्चालनमा छन् । होटलका ढोका खोलेलगत्तै मुलुकका विभिन्न जिल्लामा कोरोना संक्रमण बढेको थियो । जसले गर्दा धेरै जिल्लामा निषेधाज्ञा र लकडाउनको अवस्था छ । यहाँका होटलमा भारतीय पर्यटक धेरै आउँछन् । अहिले सीमा सिल भएकाले भारतबाट पर्यटक आउन सम्भव छैन । मुलुकमा आर्थिक गतिविधि ठप्प छ । बाहिरी पर्यटकबिना होटल खोलेर अर्थ नरहेकाले बन्द गरेको लुम्बिनीस्थित पाँच तारे होटल पवन प्यालेसका सञ्चालक पवन हलुवाईले बताए । तत्काल होटल चलाउने अवस्था छैन, उनले भने, दसैंतिहारपछि पूर्ण रूपमा चलाउन सकिन्छ कि भन्ने आशा छ । अन्तर्राष्ट्रिय हवाई उडान सुरु नभएसम्म होटल खोलेर बिजुलीपानीको पैसा तिर्न र कर्मचारीलाई तलब खुवाउने अवस्था नरहेको उनको भनाइ छ । लुम्बिनी पर्यटकीय स्थल रहेकाले होटल सञ्चालनका लागि पर्यटक आगमन अनिवार्य रहेको हलुवाईको भनाइ छ । यहाँका साना होटल आंशिक रूपमा खुलेका छन् । तर, ठूला होटल अझै पर्ख र हेर को अवस्थामा रहेको व्यवसायीले बताए । अहिले होटल सञ्चालन गरेनगरेको एउटै अवस्था भएकाले आएका बेला मात्र पाहुनालाई कोठा उपलब्ध गराउने मनस्थिति बनाएर बसेको मणिग्रामस्थित ड्रिमल्यान्ड गोल्ड रिसोर्टका सञ्चालक तथा होटल एसोसिएसन नेपाल (हान) का केन्द्रीय सदस्य गोपाल रानाको भनाइ छ । बन्दाबन्दी खोलेर सरकारले सकारात्मक सन्देश दिएको छ, उनले भने, तर, व्यवसाय सञ्चालनका लागि स्वास्थ्यसँग खेलबाड गर्न भएन । ६० कोठा रहेको रिसोर्टमा दुईवटा कोठामा पाहुना आउनु नगन्य भएको उनले बताए । व्यवसायीलाई आन्तरिक रूपमा सहुलियत दिएर सरकारले पर्यटन प्रवर्द्धनमा सघाउनुपर्ने रानाको भनाइ छ । उक्त चार तारे होटलमा यहाँका आन्तरिक पर्यटक आए पनि खर्च धान्ने सम्भावना छैन । सीमा नाका, अन्तर्राष्ट्रिय उडान खुला भएपछि पर्यटक आउने संकेत मिले पनि वर्तमान अवस्थाले पुनः लकडाउन हुन सक्ने देखिएपछि अन्योल बढेको होटल एसोसिएसन नेपाल सिद्धार्थनगरका अध्यक्ष तथा व्यवसायी सीपी श्रेष्ठ बताउँछन् । खोल्नेबित्तिकै कर्मचारीलाई बोलाउनुपर्यो, तलब दिनपर्यो, उनले भने, आम्दानी नै नहुने भएपछि खोलेर अर्थ छैन । आफूले यो समयलाई अवसर मानेर होटल मर्मतसम्भारको काम गरेको भन्दै श्रेष्ठले बैंकको ब्याजले होटल व्यवसायीलाई मानसिक समस्या बढेको गुनासो गरे । बैंकबाट ऋण लिएर सञ्चालित होटललाई २ वर्षसम्मको ब्याज मिनाहा नगरे धेरै होटल धराशायी हुने बोधी रेडसन होटलका सञ्चालक प्रमोद यादवको भनाइ छ । अनुमति पाएको दिनबाट सबै कोठा सेनिटाइज गरी मूल ढोकामा ज्वरो जाँच्ने मेसिन र सेनिटाइजर लिएर बसेका छौं, उनले भने, पाहुना आउने वातावरण नै छैन । कहिलेकाहीँ पाहुना आएको खण्डमा उनीहरू बसेको कोठा सेनिटाइज गरेर दुई दिनपछि मात्र अर्को पाहुनालाई दिने गरेको यादवले जानकारी दिए । कोरोनाका कारण सिर्जित तनाव कम गर्न योग अभ्यास सुरु गरेको होटलका प्रबन्धक सुनिल श्रेष्ठले बताए । कोरोनाका कारण त्यति धेरै पाहुना नआउने तथा आइहालेमा उनीहरूसँगै कर्मचारी र नजिकका स्थानीयलाई प्रतिरोधात्मक क्षमता बढाउन सहयोग पुगोस् भन्ने उद्देश्यले एकवर्षे निःशुल्क शिविर थालिएको उनले जानकारी दिए । होटलमा कार्यरत २० भन्दा बढी कर्मचारीमध्ये ६ जनालाई काममा फिर्ता बोलाइएको उनले बताए । होटल खुले पनि बुकिङ छैन, गेस्ट आउने परिस्थिति नै छैन, उनले भने । पछिल्लो समय होटल सञ्चालनमा आकर्षण बढ्दै गइरहे पनि कोभिड१९ ले सञ्चालित होटल नै बन्द गर्नुपर्ने अवस्था आएकाले नयाँ लगानी थपिने कल्पना नै गर्न नसकिने व्यवसायीले बताए । रूपन्देहीमा मात्रै साना ठूला गरी १८ सय हाराहारीमा होटल सञ्चालनमा छन् । तिनमा झन्डै ४० अर्ब रुपैयाँ लगानी छ ।"
लकडाउनले बढायो मोबाइल बैंकिङ,"काठमाडौं (कास) लकडाउन अवधिमा मोबाइल बैंकिङको कारोबार उल्लेख्य बढेको छ । गत चैतको तुलनामा जेठसम्म मोबाइल बैंकिङ कारोबार संख्या करिब २० लाख वटाले बढ्यो । कोभिड१९ को बढ्दो जोखिम, लकडाउनका कारण सहज आवतजावतमा पुगेको बाधा, बैंकहरूले विद्युतीय बैंकिङ कारोबार निःशुल्क गरेकोलगायत कारण मोबाइल बैंकिङ कारोबार उल्लेख्य बढेको जानकारहरू बताउँछन् । जेठसम्म मोबाइल बैंकिङ कारोबार संख्या ६० लाख ८५ हजार पुगेको राष्ट्र बैंकको तथ्यांक छ । गत चैतमा यो संख्या ४० लाख ९० हजार थियो । लकडाउन अवधिमा मोबाइल बैंकिङ कारोबार संख्यासँगै कारोबार रकम पनि उल्लेख्य बढेको छ । यसअनुसार गत जेठसम्म मोबाइल बैंकिङमार्फत १८ अर्ब ७१ करोड रुपैयाँ बराबर कारोबार भएको छ । गत चैतमा यस्तो रकम ५ अर्ब ६४ करोड रुपैयाँ थियो । लकडाउनमा बैंक तथा वित्तीय संस्थाले अन्तरबैंक एटीएम कारोबार, नेपाल क्लियरिङ हाउसले कनेक्ट आईपीएस, राष्ट्र बैंकले आरटीजीएसलगायत कारोबार निःशुल्क गरेका थिए । यही कारण मोबाइललगायत सबै प्रकारका अनलाइन प्रणालीमार्फत हुने बैंकिङ कारोबार बढेको राष्ट्र बैंकले बताएको छ । लकडाउन सुरु भएको महिना चैतको अन्त्यमा एटीएमबाट भएको कारोबार संख्या ३८ लाख ६३ हजार ५ सय ८६ वटा थियो । जेठसम्म आइपुग्दा उक्त कारोबार संख्या ३९ लाख ८९ हजार पुगेको राष्ट्र बैंकको तथ्यांक छ । सो अवधिमा इन्टरनेट बैंकिङमा पनि वृद्धि भएको छ । गत चैतसम्म इन्टरनेट बैंकिङमार्फत ५४ हजार ६ सय वटा कारोबार भएकोमा जेठसम्म आइपुग्दा बढेर १ लाख ३० हजार पुगेको छ । आरटीजीएस, ईसीसी, कनेक्ट आईपीएस, ईकमर्स, पीओएस, वालेट र क्यूआर कोडमार्फतको कारोबार पनि लकडाउनका बेला बढेको राष्ट्र बैंकको मासिक प्रतिवेदनले देखाएको छ । नगदरहित कारोबार प्रोत्साहित गर्ने राष्ट्र बैंकको नीतिअनुरूप पछिल्ला वर्षमा डिजिटल बैंकिङ कारोबार निरन्तर बढ्दो छ । चालु आवको मौद्रिक नीतिमार्फत राष्ट्र बैंकले पनि सबल र सुरक्षित विद्युतीय भुक्तानी प्रणालीको विकास गर्ने, नगद कारोबार न्यूनीकरण गर्न सबै प्रकारका वित्तीय कारोबार विद्युतीय माध्यमबाट गर्न प्रोत्साहित गरिने बताएको छ । नेपालभित्र हुने सबै प्रकारका विद्युतीय कारोबारको अभिलेख कायम गरी भुक्तानी प्रणालीमा थप सहजीकरण गर्न राष्ट्रिय भुक्तानी स्विचको स्थापना गरिनेछ, मौद्रिक नीतिमा भनिएको छ ।विद्युतीय कारोबार सञ्चालनका लागि अनुमति पाएका संस्थाको गुणस्तर वृद्धि गर्न राष्ट्र बैंकले यसै वर्षदेखि यसअघि सैद्धान्तिक सहमति दिएका बाहेक नयाँ अनुमति दिने काम रोकेको छ । काम नगर्ने र लाइसेन्स होल्ड गरेर मात्र बस्ने प्रवृत्ति निरुत्साहित गर्न राष्ट्र बैंकले भुक्तानी सेवा प्रदायकलाई संख्या नै तोकिदिएको छ । तोकिएको संख्यामा ग्राहक र कारोबार रकम पुर्याउन नसक्ने संस्थाको लाइसेन्स खारेज गर्ने राष्ट्र बैंकको नीति छ । भुक्तानी सेवा प्रदायक (पीएसपी) का रूपमा अनुमति पाएका संस्थाले ०७८ असारसम्म कम्तीमा ३ लाख ग्राहक नपुर्याएमा र मासिक औसत कारोबार संख्या कम्तीमा ६ लाख नपुगे त्यस्ता संस्थाको अनुमति खारेज गर्न सकिने व्यवस्था गरिनेछ, मौद्रिक नीतिमा उल्लेख छ । विद्युतीय भुक्तानीमा क्यूआर कोडमार्फत हुने भुक्तानी व्यवस्थित गर्न मार्गदर्शन जारी गरिने, भुक्तानी प्रणालीको विकाससम्बन्धी सूचक प्रकाशन गर्ने योजना पनि राष्ट्र बैंकले अघि सारेको छ । डिजिटल बैंकिङ बढेसँगै सञ्चालन जोखिम पनि त्यत्तिकै बढेको छ । अर्काको युजरनेम र पासवर्ड चोरी गरी रकम चोरी गर्ने, एटीएमबाट रकम चोर्ने, बैंक तथा वित्तीय संस्थाको सर्भर ह्याक गरी रकम स्थानान्तरण गर्नेलगायत घटना नेपालमै घटिसकेका छन् । सम्भावित जोखिम न्यूनीकरणका लागि बैंक तथा वित्तीय संस्थाले सुरक्षण प्रणाली बलियो बनाउनुका साथै राष्ट्र बैंकले पनि प्रभावकारी अनुगमन र सुपरिवेक्षण गर्नुपर्ने जानकारहरूको सुझाव छ ।"
लर्ड बुद्धसँग लायन्सको शैक्षिक सहकार्य,"काठमाडौं (कास) लर्ड बुद्ध एजुकेसन फाउन्डेसन र लायन्स क्लब अफ नेपाल डिस्ट्रिक ३२५ बी १ बीच शैक्षिक कार्यक्रमसम्बन्धी सम्झौता भएको छ । सम्झौताअनुसार फाउन्डेसनमा सञ्चालित बीएससी आईटी, बीबीएम ईबिजनेस, एमबीए र एमएससी आईटी शैक्षिक कार्यक्रमहरूमा हरेक वर्ष एक जना गरिब तथा जेहेनदार विद्यार्थीले ट्युसन फीमा पूर्ण छात्रवृत्ति प्राप्त गर्नेछन् ।"
एनएमबी र सीजीबीच कर्जा सम्झौता,काठमाडौं (कास) एनएमबी बैंक र सीजी डिजिटलबीच शून्य प्रतिशत ईएमआई कर्जा र डिजिटल प्रणालीबाट गरिने भुक्तानी छुट प्रदान गर्नेसम्बन्धी सम्झौता भएको छ । अब बैंकका ग्राहकले सीजीको आधिकारिक वितरकबाट उपभोग्य वस्तुहरूको खरिदमा एनएमबी सुलभ किस्ता योजनाअन्तर्गत १२ महिनासम्मको सरल किस्तामा सामान खरिद गर्न सक्छन् ।
डिजिटलतिर गाईजात्रा,"धेरै फेरिए प्रस्तुति शैली दशकदेखि लगातार मञ्चमा हास्यव्यंग्य प्रस्तुत गरिरहेका सिम्खडा डिजिटलसम्म आइपुग्दा गाईजात्रा प्रस्तुतिमा मात्रै सीमित भएको बताउँछन् । डिजिटलमा आउँदा गाईजात्रे गेटअप कहिल्यै देखिएन । कलाकार आफ्नो कार्यक्रम मात्र लिएर आए । अहिले त शब्दमा मात्र गाईजात्रा छ । न झाँकी देखाइन्छ, न गाई । खालि गाईजात्रा भनेर अक्षर कि त कार्टुन प्रसारण हुन्छ, उनी भन्छन्, मलाई डिजिटलमा कताकता अप्ठ्यारो अनुभव भयो । स्टेजमा प्रस्तुति दिनासाथ तुरुन्त प्रतिक्रिया पाइन्थ्यो । तातो माया पाइन्थ्यो । ताली पाइन्थ्यो । तुरुन्तै गाली पाइन्थ्यो । डिजिटलमा खिचेको १० दिन पछाडि कार्यक्रम प्रसारण हुन्छ । कोभिडले गर्दा गाईजात्रा अब डिजिटलतिर बढ्दै जाने उनी बताउँछन् । अब फेरि गाईजात्रा डबलीमा जाला कि भन्ने डर छ । अब कि डबली कि त डिजिटल हुन्छ होला, उनले सुनाए । उनले पनि यसपालि भर्चुअल गाईजात्रामा प्रस्तुति दिए । यसरी डिजिटल माध्यममा व्यंग्य गर्दा लाइभको मज्जा नहुने अनुभव यसपटक उनले बटुलेका छन् ।हरिवंशले यसपालि डिजिटल माध्यममा कुनै प्रस्तुति दिएनन् । उनी पनि यस्तो माध्यममा काम गर्दा असहज हुने बताउँछन् । दर्शक राखेर प्रत्यक्ष प्रस्तुति गर्दा जुन जोस, जाँगर आउँछ नि, दर्शकको हुटिङ, ताली, सिठीको आवाजमा जुन जोस जाागर आउँछ, त्यो स्टुडियोमा निकाल्न गाह्रै हुन्छ जस्तो लाग्छ, उनले सुनाए ।भोलिका दिनमा गाईजात्रा डिजिटल प्लेटफर्ममा जम्न सक्ने उनको धारणा छ । अहिले संसारको नै ट्रेन्ड परिवर्तन भइरहेको छ । त्यो बेला प्रायोजन भन्ने हुन्थेन, टिकट काट्नुपर्थ्यो । अहिले प्रायोजनतिर लक्षित गरेर डिजिटल कार्यक्रम हुन सक्छ, उनले भने, डिजिटल गर्दा पनि केही प्रतिशत दर्शक राखेर गर्दा प्रभावित होला । स्टुडियोभित्र राखेर गर्दा जीवन्त हुन गाह्रो पर्छ । कोभिडले गर्दा फिल्महरू पनि डिजिटल प्रदर्शनमा गइरहेका छन् । यो ट्रेन्ड बसेको बस्यै पनि हुन सक्छ ।प्रविधिको विकाससँगै गाईजात्रा डिजिटल माध्यममा हुन थालेको संस्कृतिविद् जोशी बताउँछन् । उनी पछिल्लो समय गाईजात्रामा सामाजिक बेथितिमाथि कम व्यंग्य हुने गरेको बताउँछन् । गाईजात्रामा सामाजिक बेथिति, राजनैतिक विषयवस्तुमा व्यंग्य हुने गर्थ्यो, जोशीले भने, हालै पत्नीहत्याको अभियोगमा दोषी ठहर भई डिल्लीबजार कारागारमा रहेका पूर्वडीआईजी रञ्जन कोइराला जेलमुक्त भए । पत्नी मार्ने पापीको सजाय कटौती भयो । प्रधान न्यायाधीशलगायत उनलाई बाहिर निकाल्नेहरूबारे व्यंग्य हुनुपर्थ्यो यसपटक । खोई भएजस्तो लागेन ।सत्यमोहनले भनेझैं सामाजिक विषयवस्तुमा व्यंग्य कम भएको स्विकार्छन् गजुरेल । अहिले राजनीति अलि हाबी भएको हो । राजनीति अलि बढी बिग्रेको हो समाजभन्दा पनि । त्यसकारण जहाँ विकृति विसंगति हुन्छ त्यहाँ व्यंग्य बढी हुने हो, उनले भने, राजनीति सुध्रिनेबित्तिकै सामाजिक विषयवस्तु नजरमा पर्छन् । त्यतातिर छुँदै नछोएको होइन । कम भएको चाहिँ हो ।"
मस्त केटो हरू,"केटो अर्थात् गैंडाको बच्चा । बाघमारा मध्यवर्ती सामुदायिक वनभित्र अहिले दुईवटा केटो रमाइरहेका भेटिन्छन् । माउ गैंडा घाँसे मैदानमा एकतमासले चरिरहँदा केटोहरू कहिले दूध चुस्छन् त कहिले दायाँबायाँ बरालिन्छन् । धेरै पर भने पुग्दैनन् । छिट्टै थाक्छन् अनि आमानजिक पुगेर चौरमै सुत्छन् । केटोको हर्कत र अन्य जनावरको चहलपहल ख्याल गर्नुको सट्टा माउ गैंडा भने एकोहोरो चर्नमै मग्न देखिन्छन् । त्यो ठाउँ गैंडाका लागि निकै उपयुक्त बासस्थल हो, गैंडाका विषयमा विद्यावारिधि गरेका राष्ट्रिय प्रकृति संरक्षण कोषका कार्यक्रम व्यवस्थापक नरेश सुवेदीले भने ।पर्यटकीय क्षेत्र सौराहा आडैको २ सय १५ हेक्टर क्षेत्रफलको बाघमारा सामुदायिक मध्यवर्ती वनमा एकसिंगे गैंडाजस्ता दुर्लभ वन्यजन्तु र अन्य जनावर राम्रै भेटिन्छन् । प्रायः भाग्दै हिँड्ने गरेका कारण भगौडी नाम गरेको उक्त पोथी गैंडा अहिले बाघमारा वनको मचान आडको हरियो चौरमा मस्तसँग चरिरहेको देखिन्छ । उसको आडमा १५२० दिनको एउटा केटो छ । खाग तिखो भएका कारण एउटा पोथी गैंडाको नाम नै तिखे माउ राखिएको छ । भगौडा पोथीभन्दा केही पर चर्दै गरेकी तिखेसँग पनि महिना दिन जतिको केटो छ ।१८ वर्षदेखि बाघमारा वनका हेरालु रहेका तमबहादुर तमाङ दुईवटा माउ गैंडाले एकैपटक बच्चा जन्माएको यो पहिलो घटना भएको बताउँछन् । वनका अध्यक्ष जितु तामाङका अनुसार अर्को सिङ बाङ्गे माउ पनि बच्चा जन्माउने तयारी अवस्थामा छ । सम्भवतः आउँदो ८१० दिनभित्रै वनमा तीनवटा केटोको चर्तिकला देख्न पाइने उनले सुनाए, वनभित्र चित्तलका चञ्चले बच्चा त कति छन् कति । पानीको स्रोत र घाँसे मैदान राम्रो भएका कारण जनावरहरू यहाँ जोडी र बथान बनाएर बस्न थालेका हुन् । गैंडा मात्रै आठवटा स्थायी रूपमा यही वनमा बस्छन् । बेलाबेला अन्यत्रबाट पनि ५७ वटा गैंडा आउने जाने गरिरहन्छन् । यो वनले वर्षमा एक लाख पर्यटक घुमाउने गरेको थियो । पर्यटक घुमाएरै करोडौं कमाउने वनलाई लकडाउनले नगद नदिए पनि जीवजन्तुलाई शान्तसँग रमाउने वातावरण दिएको छ । अघिल्ला वर्षमा पनि वर्षात्का बेला १०१५ वटा गैंडा त्यो वनमा नभेटिएका हैनन्, तर यो पटक लकडाउनले शान्त भएकाले चौरमै चर्दै गरेका भेटिन्छन् । बच्चा जन्माएका माउ गैंडाका लागि त यो वन साह्रै उपयुक्त छ, सुवेदीले भने । लकडाउनका बेला ४० हेक्टर घाँसे मैदान सफा गरिएको अध्यक्ष तमाङले जानकारी दिए । पुरानो घाँस र झाडी काँटछाँट गरेर सर्लक्क पारेको ठाउँमा कलिलो घाँस मौलायो । त्यस्तो कलिलो घाँस बच्चा जन्माएका गैंडाका लागि पचाउन सजिलो हुन्छ । दूध धेरै आउने पोषिलो पनि हुन्छ । अनि चौरमा मग्न भएर किन नचरुन त ? सुवेदीले भने ।०७२ वैशाखमा सार्वजनिक गैंडा गणनाको तथ्यांकअनुसार देशभर ६ सय ४५ गैंडा छन् । चितवन राष्ट्रिय निकुञ्ज र यस आसपासको जंगलमा सबैभन्दा धेरै ६ सय ५ गैंडा थिए । तर राम्रो चरन क्षेत्र, पानी पिउने र आहाल खेल्ने स्रोत नहुँदा गैंडा जोगाउन चुनौती हुँदै गएको छ । आर्थिक वर्ष ०७५७६ मा मात्रै ४३ वटासम्म गैंडा मरेका थिए । गैंडाको बासस्थानका लागि बाघमारा वन उपयुक्त रहेको सुवेदीको मत छ । उनका अनुसार एउटा गैंडाले दिनमा ७० किलोसम्म हरियो घाँस खान्छ । बच्चाले दिनमा २० देखि ३० लिटर दूध खान्छ । माउ, बच्चा दुवैलाई उपयुक्त हुने गरेर बाघमारा वनको घाँसे मैदान व्यवस्थापन भएको छ ।बच्चा गैंडालाई बाघबाट पनि बचाउनुपर्छ । बाघमारामा बाघ खासै आउजाउ गर्दैन । त्यसैले पनि बच्चा जन्माउन, हुर्काउन माउ गैंडा बाघमारा वनमा बस्ने गर्छन्, सुवेदीले भने । जन्मँदै ७० किलोसम्म तौल हुने केटोले तीन महिनासम्म आमाको दूध मात्रै खान्छ । त्यसैले हरेक हिसाबले राम्रो बासस्थलमा गैंडाहरू झुम्मिनु स्वाभाविक भएको उनको तर्क छ ।यही कारणले पनि बाघमारा वनले छुट्टै पहिचान बनाएको हो । रत्ननगर नगरपालिका६ को दुइटा टोल, ८ को एउटा र ७ को सम्पूर्ण टोल गरेर कुल एक हजार ३ सय २ घरधुरी यो वनका उपभोक्ता हुन् । तर वनको आयस्रोत अरूको जस्तो काठ बिक्री नभएर पर्यटन हो । वनले गत वर्ष तीन करोड आठ लाख ७५ हजार रुपैयाँ आम्दानी गरेको थियो ।"
स्पोर्ट्स कम्प्लेक्समा परिणत हुँदै इटहरी रंगशाला,"मुलुक कोरोना भाइरसको संक्रमणबाट मुक्त भएर सामान्य अस्वस्थामा फर्किए अबको चार महिनापछि अर्थात् मंसिरदेखि सुनसरीको इटहरी रंगशाला (स्पोर्ट्स कम्प्लेक्स) सञ्चालनमा आउने छ । यो रंगशाला सञ्चालनमा आएपछि एकैपल्ट विभिन्न १५ खेलको प्रशिक्षण र प्रतियोगिता आयोजना गर्न सकिन्छ ।राष्ट्रिय खेलकुद परिषद् (राखेप) ले चार वर्षदेखि तत्कालीन जुट विकास संस्थानको आठ बिघा जमिनमा समेटिएको यो रंगशालालाई स्पोटर््स कम्प्लेक्समा परिणत गर्न ३७ करोड रुपैयाँ लगानी गरेको छ । सुनसरी जिल्ला खेलकुद समितिका निवर्तमान अध्यक्ष अनुरोध थापाका अनुसार स्पोर्ट्स कम्प्लेक्सको काम ९० प्रतिशत सकिएको छ । ३७ करोडमा ३ हजार ५ सय दर्शक क्षमताको भीआईपी प्यारापिटसहित विभिन्न १५ खेलको नियमित प्रशिक्षण गर्ने र प्रतियोगिता समेत गर्ने सकिने पूर्वाधार निर्माण भइरहेको छ । अध्यक्ष थापाले भने, भीआईपी प्यारापिट निर्माण कार्य अब दुई महिनामा सकिने छ । चैत ११ देखि मुलुक लकडाउनमा नफसेको भए प्यारापिट असारभित्रमा निर्माण भइसक्ने थियो । प्यारापिटमा अन्तर्राष्ट्रिय मापदण्डअनुसार पोस्ट म्याच कन्फ्रेन्स हल, भीआईपी लाउन्ज कक्ष, मेडिकल वार्ड, दुइटा चेन्जिङ रूम र रेफ्री रुम निर्माण गरिएको छ ।थापाले बाँकी विभिन्न १५ खेलको आयोजनास्थल र प्रशिक्षणस्थलको निर्माण सम्पन्न भइसकेको बताए । उनका अनुसार प्यारापिटको काम सकिएपछि मैदानको लेभलिङ गर्ने र हाल निर्माण भएको चार सय मिटरको एथलेटिक्स ट्र्याकलाई सेन्थिटिक ट्र्याकमा परिणत गरेर रंगशालामा मंसिरदेखि खेलकुद प्रतियोगिता र दर्शकमय बनाउने लक्ष्य छ । जमिनको लेभलिङ र एथलेटिक्स ट्र्याकलाई सेन्थेटिक ट्र्याकमा परिणत गर्न आवश्यक पर्ने बजेटका लागि राखेप र प्रदेश सरकारलाई गुहार्ने तयारी निर्माण समितिको छ । प्रदेश सरकारको एक करोड बजेटमा रंगशालामा कम्पाउन्डवाल लगाइएको छ ।प्रतीक्षा कन्स्ट्रक्सनले २४ करोडको लागतमा भीआईपी प्यारापिट निर्माण गरिरहेको छ । बाँकी १३ करोडको लागतमा विभिन्न १५ खेलको पूर्वाधार निर्माण भइसकेको राखेपका तत्कालीन राखेप सदस्यसचिव केशवकुमार विष्टले वताए ।आफ्नो कार्यकालमा इटहरी रंगशाला मुलुककै पहिलो र नमुना स्पोर्ट्स कम्प्लेक्स वनाउने लक्ष्य थियो, अघिल्लो असारमा कार्यकाल सकिएका विष्टले भने, त्यो लक्ष्य पूर्णता नजिक पुगेको छ । यसमा खुसी हुने दिन आउँदैछ ।आफ्नो कार्यकालमा दाङमा १८ करोड, पोखरामा ५० करोड, नेपालगन्जमा १९ करोड र इटहरीमा २४ करोडको लागतमा अन्तर्राष्ट्रियस्तरको सुविधासम्पन्न रंगशाला निर्माण सुरु गरिएको र इटहरीको निर्माण कार्य अन्तिम चरणमा पुगेको विष्टको दाबी छ ।विष्टको कार्यकालमा इटहरी र धरानमा मात्रै खेलकुद पूर्वाधार विकासमा ४३ करोडभन्दा बढी लगानी भएको छ । उक्त रकममध्ये इटहरी रंगशलामा ३७ करोड र धरान१६ को रंगशालामा पटकपटक गरेर ६ करोड खर्च भएको छ ।इटहरी रंगशलामा फुटबल, भलिबल, एथलेटिक्स, कराते, उसु, तेक्वान्दो, आर्चरी, टेबलटेनिस, ब्याडमिन्टन, बुद्धिचाल, क्रिकेटलगायतका १५ खेलको एकैपटक प्रशिक्षण र प्रतियोगिता आयोजना गर्न सकिन्छ । त्यसका लागि हाल पाँचवटा कोर्ट भएको र एक हजार दर्शक अटाउने इन्डोरसहितको कभर्डहल, मार्सल आर्टका सबै स्पर्धाको प्रशिक्षण र प्रतियोगिता गर्न सकिने १२ सय दर्शक अटाउने इन्डोर प्यारापिटसहितको भवन, इन्डोर क्रिकेट हल, कराते, उसु र तेक्वान्दोका प्रशिक्षण र प्रतियोगिता हल, टेबलटेनिस हल, भलिबलको दिवा र रात्रिकालीन खेल खेलाउन सकिने दुइटा कोर्ट र १५ सय दर्शक अटाउने इन्डोर प्यारापिटसहित योग भवन र ज्येष्ठ नागरिक खेलकुद भवन निर्माण भइसकेको सुनसरी खेलकुद समितिका निवर्तमान अध्यक्ष थापाले बताए । सुनसरी जिल्ला फुटबल संघका पूर्वअध्यक्ष दिलीप राई यो रंगशालाले इटहरीलाई मुलुककै खेलकुदको हबमात्र बनाएन पहिचान नै फेरिदिएको मान्छन् । आफ्नो कार्यकालमा हरेक पटक गृहनगर आउँदा तत्कालीन सदस्यसचिव विष्ट केही न केही खेल पूर्वाधार विकासको योजना लिएर आउँथे । राईले भने, पाँचवर्षको कार्यकालमा १५ पटक इटहरी आउँदा विष्टले विभिन्न १५ खेलको आवश्यक भौतिक पूर्वाधार इटहरी रंगशलामा बनाएरै छाडे । इटहरी आउटडोर र इन्डोर रंगशालालाई मूर्तरूप दिन विष्टले भीआईपी प्यारापिट पनि बनाएरै छाडे ।विष्टकै कार्यकालमा धरान१६ मा रहेको रंगशालाको मैदान मर्मत र स्टेडियम निर्माणका लागि ६ करोड रुपैयाँ उपलब्ध गराए । प्रदेश सरकारको लगानीमा हाल धरान१७ को २० बिघा क्षेत्रफलमा प्रदेश १ को खेलकुद हब बनाउने उद्देश्यसहित धरानमा खेलग्रामको विस्तृत परियोजना प्रतिवेदन (डीपीआर) निर्माणको काम अन्तिम चरणमा पुगेको छ । ग्रिड कन्सल्टेन्सी काठमाडौंले गत आर्थिक वर्षदेखि आयोजनाको विस्तृत अध्ययनको काम गरिरहेको छ । धरान उपमहानगरपालिकाको नगर खेलकुद विकास समितिले खेलग्रामको डीपीआर बनाउन लागेको हो । डीपीआरको काम आगामी असोजसम्म पूरा हुने समितिले जनाएको छ । प्रदेश सरकारले चालु वर्षमा खेलग्राम निर्माणका लागि ५ करोड रुपैयाँ छुट्याएको छ । गत वर्ष प्रदेश सरकारले खेलग्राम निर्माणका लागि उपलब्ध गराएको ४ करोड ५० लाख रुपैयाँ फ्रिज हुँदा धरानको खेल क्षेत्रको महत्त्वाकांक्षी योजना मानिएको खेलग्राम निर्माणको काम अघि बढ्न सकेन । सुरुआती चरणमा धरान रंगशालालाई खेलग्राम बनाउने निर्णय भएको थियो । यद्यपि पछिल्लो समय धरान१७ साउने बस्तीमा खेलग्राम निर्माणका लागि प्रस्ताव गरियो । साउने बस्ती र धरान रंगशालामा बनाउने विषयमा पार्टीगत गुटबन्दीका कारण बजेट फ्रिज भएको स्रोतको भनाइ छ ।धरान१७ मै खेलग्राम बन्ने पक्का भएको छ । जिल्ला खेलकुद विकास समितिका अध्यक्ष सुभाष राईका अनुसार १० वर्षे उक्त खेलग्राम योजनामा धरानको आवश्यकताअनुसार खेलका पूर्वाधारहरू निर्माण गरिने छ । उक्त खेलग्रामको डीपीआर र खेलकुद शीर्षकमा धरान उपमहानगरपालिकाले गत वर्ष १ करोड ७० लाख रुपैयाँ विनियोजन गरेको थियो । तर ९८ लाखमात्र खर्च भएर ७२ लाख रुपैयाँ फ्रिज भयो ।डीपीआर तयार नहुँदा कतिवटा खेल अटाउने भन्ने टुंगो लाग्न नसकेको राईले बताए । समितिले कम्तीमा २९ वटा खेल संरचना बनाउने लक्ष्य राखेको छ । सबै खेल स्थानलाई कसरी लिंक गर्ने भनेर भौतिक योजना अघि बढाइएको छ । साहसिक खेलका लागि धरान४ मा जग्गा खोजिसकेको छ । यस्तै विजयपुरगढीस्थित साइक्लिङ ट्र्याक, धरान१६ मा रहेको रंगशाला, बीपी प्रतिष्ठानको गल्फ कोर्स, नेपाल प्रहरी स्कुलको ब्याडमिन्टन हल पनि डीपीआरमा समेटिने प्रयास भइरहेको राईले बताए ।त्यसैगरी प्रदेश सरकारको लगानीमा धरान१५ खोरिया बस्तीमा भक्तराजा कन्दङ्वा अन्तर्राष्ट्रियस्तरको क्रिकेट मैदान निर्माणको काम भने अघि बढेको छ । मैदानवरिपरि तारजाली र ड्रेनको काम भर्खर सकिएको छ । उक्त मैदान निर्माणका लागि धरान उपमहानगर, सांसद र स्थानीयवासीले २०६५ देखि २०७५ सम्म ५० लाख रुपैयाँ खर्च गरेका थिए । प्रदेश सरकारले गत वर्ष डेढ करोड रुपैयाँ उपलब्ध गराएको थियो । उक्त क्रिकेट मैदान निर्माण सम्पन्न गर्न करिब एक अर्ब रुपैयाँ लाग्ने र उक्त रकम प्रदेश सरकारले क्रमागत रूपमा उपलब्ध गराउने क्रिकेट मैदान संरक्षण समितिका संयोजक आइन्द्रविक्रम बेघाले बताए । प्रदेश सरकारले चालु वर्ष प्रदेशको खेलकुदका लागि ३० करोड रुपैयाँ छुट्याएको छ ।"
लियोनसँग सिटी सजग,"पेरिस (एएएफपी) युरोपेली च्याम्पियन्स लिग फुटबलको क्वाटरफाइनल खेलमा म्यानचेस्टर सिटीले फ्रान्सेली क्लब लियोनको सामना गर्ने निश्चित भएको छ ।एक सातापछि हुने यो खेलका लागि सिटी व्यवस्थापक पेप ग्वार्डिओलाले अहिले नै तयारी सुरु गरिसकेका छन् । उनी फ्रान्सेली क्लबलाई सजिलो प्रतिद्वन्द्वी मान्ने पक्षमा छैनन् । उनी के मान्छन् भने यो सिजन सिटीका लागि च्याम्पियन्स लिग जित्ने राम्रो अवसर अगाडि आएको छ, त्यसलाई खेर पठाउनुहुन्न ।उनले भनेका छन्, गत सिजन हामीले लियोनलाई हराउन सकेका थिएनौं र यो सत्य हो । अहिले तत्कालका लागि हामी रियल म्याड्रिडमाथिको जितमा खुसी रह्यौं । सिटीले विपक्षी डिफेन्डर राफेल भरानको दुई भूलको फाइदा उठाउँदै शुक्रबार रियललाई २१ ले हराएर क्वाटरफाइनल प्रवेश गरेको हो । ग्वार्डिओला र रियल प्रशिक्षक जिनेदिन जिदानबीचको प्रतिष्ठाको लडाइँ मानिएको अन्तिम १६ को दोस्रो लेग जितेर सिटी व्यवस्थापक अब्बल साबित भए ।फ्रान्सेली पूर्वस्टार जिदान च्याम्पियन्स लिगको नकआउट चरणबाट प्रशिक्षकका रूपमा बाहिरिएको यो पहिलोपल्ट हो । यसअघि उनले सन् २०१६ देखि २०१८ बीच रियललाई लगातार तीनवर्ष च्याम्पियन्स लिगको उपाधि दिलाएका थिए । बेर्नाबेउमा भएको पहिलो लेग पनि २१ ले गुमाएको रियल यसपालि भने कमजोर साबित भयो । दर्शकविहीन इतिहाद रंगशालमा प्राप्त यो जितपछि सिटीले समग्रमा ४२ को अग्रता लिन सफल रह्यो ।दोस्रो लेगमा भरानको भूलमा रहिम स्टर्लिङ र ग्याब्रियल जेससले गोल गरे । त्यसबीच करिम बेन्जेमाले रियलका लागि एक गोल फर्काए । हारमा जिदान स्वाभाविक रूपमा खुसी देखिएनन् । उनले भनेका छन्, हामी पक्कै पनि खुसी छैनौं । तर यो सिजन टिमले जसरी खेलेको छ, त्यसमा भने गर्व गर्नुपर्छ । घरेलु लिगमा लगातार राम्रो खेलेको रियलले बार्सिलोनालाई उछिनेर ला लिगा जितेको थियो र यो उपाधि हात पार्ने नै जिदानले प्रमुख उद्देश्य बनाएका थिए । अर्को खेलमा युभेन्ट्सविरुद्धको दोस्रो लेग शुक्रबार २१ ले गुमाएर पनि लियोनले क्वाटरफाइनल यात्रा तय गरेको थियो । क्रिस्टियानो रोनाल्डोले खेलमा दुई गोल गरे पनि त्यो युभेन्ट्सका लागि पर्याप्त रहेन । पहिलो लेगमा फ्रान्सेली टिम १० ले विजयी रहेको थियो । दुई टिमबीच समग्रमा २२ को बराबरी रहँदा लियोन अवे गोल का आधारमा अन्तिम आठमा पुग्न सफल रहेको हो । युभेन्ट्स भने प्रतियोगिताबाट अगाडि बढ्न असफल रहेपछि चर्को दबाबमा रहनेछ ।विशेषतः टोलीका प्रशिक्षक माउरिजियो सारी बर्खास्तगीमा पर्न सक्ने अनुमान गरिएको छ । खेलमा भने लियोनले दोस्रो लेगमा मेम्फिस डिपेले १२ औं मिनेटमा पेनाल्टीबाट गरेको गोल मद्दतले अग्रता लिएको थियो । त्यस स्थितिमा क्वाटरफाइनल पुग्न इटालीको च्याम्पियन टिमलाई तीन गोल आवश्यक थियो । रोनाल्डोले यसका लागि पूरा प्रयास गरे पनि सकेनन् । उनले सुरुमा पेनाल्टीबाट एक गोल गरे र पछि ६० औं मिनेटमा दोस्रो व्यक्तिगत गोल पनि थपे ।"
स्नातक तहमा खेलकुद व्यवस्थापन पढ्न पाइने,"नेपालमै पहिलोपल्ट विश्वविद्यालयको स्नातक तहमा खेलकुद व्यवस्थापन विषयमा अध्यापन हुने भएको छ । गण्डकी प्रदेशमा स्थापित गण्डकी विश्वविद्यालयले ब्याचलर्स इन स्पोटर््स म्यानेजमेन्ट पाठ्यक्रम तयार गरेको हो । पाठ्यक्रम तयारी समितिले विश्वविद्यालयका कुलपति प्राडा गणेशमान गुरुङलाई मस्यौदा बुझाइसकेको छ । चार वर्षमा आठ सेमेस्टरसहित ५२ वटा कोर्स रहने पाठ्यक्रमको मस्यौदामा उल्लेख छ । खेलकुद व्यवस्थापनको अध्यापनमा कुल १ सय ६२ घण्टा क्रेडिट आवर रहने प्रस्ताव गरिएको छ । समितिका संयोजक डाप्रकाश प्रधानका अनुसार सैद्धान्तिकसँगै प्रयोगात्मक विषयमा अध्यापन हुने गरी पाठ्यक्रम तयार गरिएको छ । विभिन्न सेमेस्टरअन्तर्गत भलिबल, फुटबल, तेक्वान्दो, कराते, ह्यान्डबल, एथलेटिक्स, जिम्न्यास्टिक, बास्केटबल, क्रिकेट, स्विमिङ, परम्परागत खेल आर्चरी, छेलोलाई समावेश गरिएको छ । स्पोर्ट्स म्यानेजमेन्टमा मार्केटिङ, म्यानेजमेन्ट अफ लिजर रिक्रिएसन, स्पेक्टेटर म्यानेजमेन्ट, स्पोटर््स इकोनोमिक्स, फन्डिङ इन स्पोर्ट्स, स्पोर्ट्स टुरिजम, स्पोर्ट्स इन ग्लोबलाइजेसन, स्पोर्ट्स इन मिडिया, स्ट्राटेजिक म्यानेजमेन्ट इन स्पोर्ट्स इन्डस्ट्रिज, एथलेटिक्स केयर एन्ड रिह्याबिलिटेसन रहेका छन् ।लिडरसिप इन स्पोर्ट्स, स्पोर्ट्स इन इभेन्ट म्यानेजमेन्ट, स्पोटर््स ल एन्ड रिस्क म्यानेजमेन्ट, स्पोर्ट्स फेसिलिटी म्यानेजमेन्ट, इन्टरप्रेनरसिप इन स्पोटर््स, करियर डेभलपमेन्ट, सस्टेनेबल डेभलपमेन्ट, इथिक्स इन स्पोर्ट्स, वुमन एन्ड स्पिसियबल स्पोर्ट्स, गभर्मेन्ट इन स्पोर्ट्सलगायतका छुट्टाछुट्टै विषयमा अध्यापन हुनेछ । मूलधारको विषयअन्तर्गत अंग्रेजी, स्ट्राटिक्स, कम्प्युटर एप्लिकेसनका विषय समावेश छन् । योगा साइन्सको विषयलाई समेत समेटिएको छ । यो निकै महँगो विषय भएकाले कार्यान्वयनमा सबैको ध्यान पुग्न आवश्यक छ, स्पोटर््स साइन्समा जर्मनीबाट पीएचडी गरेका डा प्रधानले भने, मस्यौदामा समावेश भएका विषय दक्षिण एसियाली मुलुकमा समेत पाउन मुस्किल पर्छ । उनले पोखरामा खेलकुदको विषयमा अध्यापन हुनु गौरवको विषय भएको बताए । पोखरा आफैंमा खेलकुदका लागि निकै सम्भावना बोकेको ठाउँ हो, उनले भने, जुन विषय हामीले तयार गरेका छौं, यो विश्व बजारमा बिक्ने विषय र अन्तर्राष्ट्रिय मापदण्डमा तयार गरेका छौं । यसअघि नेपालमा त्रिभुवन विश्वद्यिालयमा स्नातकोत्तर तहमा ऐच्छिक रूपमा स्पोटर््स साइन्स विषयको अध्यापन हुँदै आएको छ । नेपाल ओलम्पिक कमिटीका उपाध्यक्ष तेज गुरुङ स्नातक तहमै यो विषय सुरु हुनु ऐतिहासिक रहेको बताउँछन् । पाठ्यक्रम मस्यौदा समितिका सदस्यसमेत रहेका उनले भने, यो निकै नै खुसीको विषय हो । अब खेल क्षेत्रले ठूलो फड्को मार्छ । स्नातक तह उत्तीर्ण गरिसकेपछि पनि स्नातकोत्तरमा अन्य विषय लिएर पढ्न सक्ने गरी पाठ्यक्रम तयार गरिएको उनले बताए । विश्वविद्यालयका कुलपति प्राडा गणेशमान गुरुङ खेलकुद व्यवस्थापनको पढाइले रोजगारीको सम्भावनाको ढोका खुल्ने बताउँछन् । सधैं पछाडि परेको विषयलाई विश्वविद्यालयले अगाडि बढाएकाले आफू निकै उत्साही भएको उनले बताए । पाठ्यक्रमसमेत निकै राम्रो बनेको छ । साथीहरूले यसमा निकै मिहिनेत गर्नुभयो, उनले भने, यसले हाम्रा युवालाई राष्ट्रको समृद्धिमा लाग्न हौसला प्रदान गर्न महत्त्वपूर्ण भूमिका खेल्छ । यस सम्बन्धमा मुख्यमन्त्री पृथ्वीसुब्बा गुरुङ र आर्थिक मामिला तथा योजनामन्त्री किरण गुरुङको विशेष चासो रहेको उनले सुनाए । हाम्रो उद्देश्य यो कोर्सलाई अन्तर्राष्ट्रिय मापदण्डअनुसार बनाउनु हो ताकि विदेशी विद्यार्थी पनि आएर अध्ययन गर्न सकुन्, उनले भने ।डा प्रधानको संयोजकत्वमा गठित पाठ्यक्रम मस्यौदा समितिको सदस्यमा अग्रज खेलाडी तथा राखेपका पूर्वसदस्य खड्गबहादुर रानाभाट, नेपाल ओलम्पिक कमिटीका उपाध्यक्ष तेज गुरुङ, क्षेत्रीय खेलकुदका प्रशिक्षण विभाग उपनिर्देशक कृष्ण तिमिल्सिना, स्पोर्ट्स साइन्स पीएचडी स्कलर मधुसुदन सुवेदी र आमन्त्रित सदस्य प्राडा ध्रुव कार्की छन् । समितिले ४२ दिनमा पाठ्यक्रम तयार गरेको हो । संघीय सरकारले पोखरा महानगरपालिका३२ मा ३ सय ५१ रोपनी जग्गा गण्डकी विश्वविद्यालयको नाममा उपलब्ध गराएको छ । विश्वविद्यालयले विभिन्न १४ वटा विषयमा अध्यापन गराउनेछ ।"

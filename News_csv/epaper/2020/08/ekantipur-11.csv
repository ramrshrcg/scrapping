शीर्षक,विवरण
सीटीईभीटीको सम्बन्धन अब प्रदेशबाटै,"प्रदेश परिषद्को संरचनाप्रदेशस्थित सामाजिक विकासमन्त्रीको अध्यक्षतामा बन्ने ९ सदस्यीय प्रदेश परिषद्मा प्रदेश योजना आयोगका शिक्षा हेर्ने सदस्य, सामाजिक विकास मन्त्रालयका सचिव, प्रदेशभित्रका नगरपालिका र गाउँपालिका प्रमुखहरूमध्येबाट नगरपालिकागाउँपालिका महासंघबाट मनोनीत ११ जना, उद्योगी, व्यवसायी, रोजगारदाताहरूमध्येबाट मनोनीत कम्तीमा एक महिलासहित दुई जना र विज्ञहरूमध्येबाट एक जना सदस्य रहने व्यवस्था छ । हालको प्रदेश प्राविधिक शिक्षा तथा व्यावसायिक तालिम कार्यालयका निर्देशक परिषद्का सदस्यसचिव हुने व्यवस्था गरिएको छ । प्रदेश परिषद्को मातहतमा सचिवालय र त्यसअन्तर्गत ३ वटा महाशाखा रहने संरचना बनाइएको छ ।केन्द्रमा भने परिषद्को सभा, परिषद्, उपाध्यक्ष, सदस्यसचिव ४ महाशाखा, परीक्षा बोर्ड, राष्ट्रिय सीप परीक्षण समिति र प्राविधिक प्रशिक्षण प्रतिष्ठान रहनेछ । स्थानीय तहलाई पनि प्राविधिक शिक्षा र व्यावसायिक तालिमको क्षेत्रमा आवश्यक संयन्त्र गठन गर्न सक्ने अधिकार दिइएको छ । विद्यालय तहमा सञ्चालित प्राविधिक धारको शिक्षामा स्थानीय तहले नियमन र व्यवस्थापन गर्न पाउनेछन् । स्थानीय तहभित्र सञ्चालित कार्यक्रमको अनुगमन, मूल्यांकन र समीक्षा गर्न सक्नेछन् । छोटो अवधिका केही तालिम सञ्चालन गर्न सक्ने व्यवस्था पनि गरिएको छ ।"
लामो दूरीका यातायात र हवाई सेवा भदौ १५ सम्म बन्द,"(काठमाडौं)  कोभिड१९ को संक्रमण र मृतकको संख्या बढ्न थालेपछि सरकारले भदौ १ देखि सुचारु गर्ने भनिएका सेवाहरू १५ गतेपछि मात्र सञ्चालन गर्ने निर्णय गरेको छ । मन्त्रिपरिषद्को सोमबारको बैठकले लामो दूरीको यातायात सेवा, हवाई सेवा र विद्यालय भर्नालाई भदौ १५ सम्म रोक्ने निर्णय गरेको हो ।उपप्रधानमन्त्री तथा रक्षामन्त्री ईश्वर पोखरेलको नेतृत्वमा आइतबार बसेको कोभिड१९ निर्देशक समितिको बैठकले तत्काल ती सेवा सुरु गर्न नहुने निष्कर्ष निकालेको थियो । समितिको निष्कर्षलाई मन्त्रिपरिषद्ले पारित गरेको हो । मन्त्रिपरिषद्ले तोकिएका बाहेक अन्तर्राष्ट्रिय सीमानाका भदौ मसान्तसम्म बन्द गर्ने निर्णय गरेको छ । २ सयभन्दा बढी संक्रमित भएको जिल्लाबाट अन्त आवतजावतमा कडाइ गर्ने, बिरामी र अत्यावश्यक बाहेकलाई पास नदिने निर्णय पनि मन्त्रिपरिषद्ले गरेको एक मन्त्रीले जानकारी दिए । सरकारले यसअघि नै स्थानीय प्रशासनलाई पनि आवश्यकता मूल्यांकन गरेर निर्णय गर्ने अधिकार दिएको छ । त्यसकै आधारमा स्थानीय प्रशासनले निषेधाज्ञा, सिल गर्नेलगायतका निर्णय गर्दै आएका छन् ।उपत्यकामा अत्यावश्यकबाहेक सेवा १५ दिन बन्दकाठमाडौं उपत्यकाका स्थानीय तहहरूले अत्यावश्यकबाहेकका सेवा १५ दिनका लागि बन्द गर्ने निर्णय गरेका छन् । कोरोना संक्रमण बढ्दै गएको भन्दै उपत्यका नगरपालिका फोरमको सोमबार बसेको बैठकले यस्तो निर्णय गरेको हो ।फोरमले सार्वजनिक यातायातलाई भदौ १५ गतेसम्म पुनः रोक लगाउन पनि सरकारसँग अनुरोध गरेको छ । सार्वजनिक यातायात चलेपछि संक्रमण दर तीव्र भएको भन्दै बन्द गर्नुपर्ने र अन्यमा जोरबिजोर तत्काल लागू गर्नुपर्नेर्र् फोरमको भनाइ छ । घना बस्ती भएको उपत्यकामा संक्रमण समुदाय स्तरमा पुग्ने खतरा रहेकाले उपत्यका प्रवेश गर्ने नाकामै कडाइ गर्न पनि फोरमले आग्रह गरेको छ । विदेशबाट आउने नेपालीलाई राख्न एकीकृत क्वारेन्टाइन संघीय सरकारले सञ्चालन गर्ने र स्थानीय तहले व्यवस्थापनमा सहयोग गर्ने सुझाव दिइएको छ । बैठकले सरकारको समर्थन वा विरोधमा र्याली, भेला, अनशन, जुलुसलाई निषेध गर्ने तथा जात्रापर्व सञ्चालनमा पनि रोक लगाउने निर्णय गरेको छ ।बैठकले तरकारी व्यापारलाई साँझबिहान मात्र सीमित गरी निर्माण कार्य, ठेलागाडामा व्यापार, साइकल बनाउने, फुटपाथमा व्यापार र साइकलबाट गरिने व्यापार, कवाडी संकलन भदौ १५ सम्म रोक्ने निर्णय गरेको छ । स्थानीय तहहरूले मजदुरहरू दैनिक आवतजावत गर्दा संक्रमण जोखिम बढेकाले उद्योग तथा कलकारखानाहरूभित्र क्वारेन्टाइनको व्यवस्थापन तथा स्वास्थ्य मापदण्ड पूरा गरेर मात्रै सञ्चालन गर्न दिने निर्णय गरेका छन् । फोरमका अध्यक्ष एवं काठमाडौं महानगरपालिकाका प्रमुख विद्यासुन्दर शाक्यले पहिले ४० लाखभन्दा बढी नागरिकले लकडाउनको पूर्ण पालना गरेको स्मरण गराउँदै अहिले केही व्यक्तिलाई काठमाडौंभित्र छिराउँदा शान्त तलाउमा ढुंगा हानेजस्तो भएको बताए । थप भयावह हुन सक्ने अवस्थालाई ध्यान दिई नाकामा कडाइ गर्नुको विकल्प नभएको बताए । हामीले भनेको निर्णय मानिदिएको भए काठमाडौं उपत्यकामा कुनै पनि संक्रमण देखिने थिएन, उनले भने । काठमाडौंका प्रजिअ जनकराज दाहालले संक्रमणको जोखिम बढ्नुमा सबैको कमजोरी रहेको बताए ।अध्यागमनका सेवा स्थगितकर्मचारीमा कोरोना संक्रमण देखिएपछि अध्यागमन विभागले अर्को निर्णय नभएसम्मका लागि भिसासम्बन्धी सबै सेवा स्थगन गरेको छ । विभागले सोमबारबाट सेवा बन्द गर्दै सर्वसाधारणलाई कार्यालय प्रवेशमा समेत रोक लगाएको हो । विभागका महानिर्देशक रमेश केसीले खरिदार तहका एक कर्मचारीमा संक्रमण देखिएको बताए ।"
कोरोनाबाट थप ५ जनाको मृत्यु,"काठमाडौं (कास) कोरोना संक्रमणका कारण काठमाडौं उपत्यकामा ३ र पर्सा र बाँकेमा एकएक गरी थप ५ जनाको मृत्यु भएको छ । यसमध्ये दुई जनाको मृत्युपछि कोरोना पुष्टि भएको हो । हालसम्म मुलुकभर कोरोनाले मृत्यु हुनेको संख्या ८१ पुगेको छ । स्वास्थ्य तथा जनसंख्या मन्त्रालयका प्रवक्ता डाजागेश्वर गौतमका अनुसार काठमाडौं१० मध्यबानेश्वर बस्ने ७६ वर्षीय संक्रमित पुरुषको सोमबार बिहान मेडिकेयर अस्पतालमा मृत्यु भएको हो । उनलाई श्वासप्रश्वास र जीउ दुख्ने समस्या थियो । साउन २३ गते रातिदेखि उनको भेन्टिलेटरको सहयोगमा आईसीयूमा उपचार भइरहेको थियो । यस्तै, कीर्तिपुर नगरपालिका२ ट्याङ्लाफाँट बस्ने ६४ वर्षीय संक्रमित पुरुषको सोमबार बिहान मेडिसिटी अस्पतालमा मृत्यु भएको छ । मिर्गौला रोगबाट पीडित उनलाई असार ३१ मा निमोनिया र सेप्टिक सक भएर अस्पतालमा भर्ना गरिएको थियो । किस्ट मेडिकल कलेजका प्राचार्य डाबालमानसिंह कार्कीका अनुसार काभ्रे पाँचखालकी ५० वर्षीया महिलाको पनि कोरोना संक्रमणकै कारण सोमबार अपराह्न मृत्यु भएको छ । निमोनियालगायत समस्या देखिएपछि आइतबार भर्ना गरिएकोमा उनको सोमबार मृत्यु भएको हो । उनको पीसीआर रिपोर्ट पोजिटिभ आएको छ । आइतबार नारायणी कोरोना अस्थायी (गण्डक) अस्पतालमा मृत्यु भएकी पर्सा भेदियाहीकी ४५ वर्षीय महिलामा पनि संक्रमण पुष्टि भएको छ । हाइपो थाइराइड र उच्च रक्तचापको बिरामीसमेत रहेकी उनलाई श्वासप्रश्वासमा समस्या देखिएपछि अस्पतालमा भर्ना गरिएको थियो ।कोहलपुरस्थित नेपालगन्ज मेडिकल कलेज शिक्षण अस्पतालमा उपचारका क्रममा आइतबार साँझ मृत्यु भएका अछामको चौरपाटी गाउँपालिका५ का ५० वर्षीय पुरुषमा पनि कोरोना पुष्टि भएको छ । निमोनिया भएका उनी साउन २० देखि उपचारत थिए । सोमबार साँझ उनको स्वाब परीक्षण रिपोर्ट पोजिटिभ आएको अस्पतालका सहायक निर्देशक डादिनेश श्रेष्ठले बताए ।सोमबार काठमाडौंमा ३६, ललितपुरमा ४ र भक्तपुरमा ४ गरी उपत्यकाभर ४४ जनामा कोरोना संक्रमण देखिएको स्वास्थ्य मन्त्रालयले जनाएको छ । देशभर ३ सय ३८ संक्रमित थपिएका छन् ।"
लापरबाहीले प्रहरीमा फैलियो कोरोना,"काभ्रे (कास) जिल्लाको संघीय प्रहरी इकाइ वाग्मतीमा कोरोना संक्रमण हुने प्रहरीको संख्या १० पुगेको छ । स्वास्थ्य तथा जनसंख्या मन्त्रालयले उपत्यकाको प्रवेशबिन्दु साँगामा गरेको परीक्षणमा ३० वर्षीय पुरुष र २४ वर्षीयच महिला प्रहरीमा सुरुमा कोरोना पुष्टि भएको थियो । कन्ट्याक ट्रेसिङबाट ८ जनाको परीक्षण गर्दा थप ५ मा संक्रमण देखियो । थप २२ को परीक्षण गर्दा सोमबार ३ जनामा संक्रमण पुष्टि भएको जिल्ला स्वास्थ्य कार्यालयका वरिष्ठ स्वास्थ्य प्रशासक डा नरेन्द्रकुमार झाले जानकारी दिए ।सतकर्ता नअपनाएकाले संक्रमण देखिएको त्यहाँ कार्यरत एक प्रहरी कर्मचारीले बताए । ७ जना संक्रमित भेटिँदासम्म १० देखि ४ बजेसम्म ड्युटी सकेर घर जाने धेरै थिए । कार्यालय नजिकै कोठामा जाने, परिवारको सम्पर्कमा आउने भइरहेको थियो, उनले भने, संक्रमितको सम्पर्कमा रहेको भनेका २२ जनालाई सामूहिक मेस चलाएको हो, तीमध्ये सोमबार ३ जनामा संक्रमण पुष्टि भयो ।"
स्वदेश फर्कनेले पाउलान् काम ?,"(काठमाडौं)  साउदी आराम्को कम्पनीमा कार्यरत सिरहाको लहान१३ का ३० वर्षीय दीपेन्द्र साहले मासिक ५४ हजार रुपैयाँ कमाउँथे । आराम्को कम्पनीमा उनी सहायक सेफ्टी अफिसर थिए ।उनलाई एमएस अल सुवान्दी होल्डिङ कम्पनीले आराम्को कम्पनीमा सप्लाई गर्ने काममा पठाइयो । आराम्को साउदीमा तेल प्रशोधन गर्ने सरकारी कम्पनी हो । सिधै आराम्कोमा काम गर्न पाएको भए रोजगारी जाने थिएन होला । सप्लाई कम्पनीमार्फत काम गर्न गएको थियो, उनले भने, हाम्रो कम्पनीले बिनातलब बस्न इच्छुक भएकालाई राख्न थाल्यो । जो बिनातलब बस्न इच्छुक छैन, उनीहरूलाई निकाल्न थाल्यो । मेरो साउदीबाट निस्कनु रहर होइन बाध्यता थियो ।उनीसँगै सुवान्दीले झन्डै दुई सय जना नेपालीलाई स्वदेश पठाउने तयारी थालेको छ । लेबरमा गएको मान्छे निकै दुःख गरी सहायक सेफ्टी अफिसर बन्न पुगेको थियो । अब थप अवसर आउने बेला जागिरबाट हात धुनुपर्यो, उनले भने, यहाँ कमाउने पैसा नेपालमा कमाउने अवस्था छैन । मैले जे काम गर्छु, त्यही काम नेपालमा नपाउन सकिन्छ । अरू त्यस्तै हो, अब मैले दुई बच्चालाई पढाउन भने निकै कठिन हुन्छ । उनले दुई बालबच्चालाई पढाउन महिनाको १२ हजार रुपैयाँ जोहो गर्नुपर्ने बताए । विदेशबाट फर्किने नेपालीलाई स्वदेशमै कस्तो अवसर मिल्छ भन्ने साहलाई जानकारी छैन । जतिखेर पनि नेताहरू जुधेर बसिरहेको मात्रै समाचारमा देख्छौं । हाम्रा लागि भने सोच्ने भए किन यसरी परदेशी भूमिमा पसिना बगाउनुपर्दथ्यो र, उनले भने ।कोभिड महामारीपछि प्रमुख गन्तव्य मुलुकमा रोजगारी खुम्चिएको छ । खाडीबाट मात्रै नेपाल फर्किन चाहने एक लाख जनाको सूची तयार भइसकेको छ । हजारौं रोजगारी दिने कम्पनीहरू थला पर्दैछन् । साउदीको कास इन्टरनेसनल कम्पनीमा १८ वर्षदेखि कार्यरत इटहरीका ५७ वर्षीय चन्द्रमणि राईले आफ्नो कम्पनीमा एक हजार कामदारले रोजगारी गुमाइसकेको बताए । पहिला यो कम्पनीको सानै अर्को थियो । १२ सयभन्दा बढी कामदार थिए । अहिले दुई सय मात्रै छन् । हाम्रो साइडमा ४५ जनाले काम गर्थे । अहिले त्यही काम १५ जनाले गर्नुपरेको छ, उनले भने, म पनि फर्किने पक्षमा छु । तर नेपाल गएर के गर्ने भन्ने चिन्ता छ । यो बूढो शरीरलाई कसले पत्याउला र !ओमनमा एक दशकदेखि कार्यरत झापाका दीपक श्रेष्ठले निराश भई स्वदेश फिर्नेहरू धेरै रहेको बताए । काम छैन । कामबेगर क्याम्पमा बस्नुभन्दा बिदा लिई परिवारकै साथ मनाउन जानेहरू त्यत्तिकै छन् । महामारीले गर्दा आफू बसेको देशमा बिरामी भएमा कसैलाई देख्न पाइँदैन । साथीहरू पनि भेट्न पाइँदैन भन्ने छ । परिवारले शव पनि देख्न नपाइने भन्ने छ । मर्नुपरे पनि नेपालमै मर्छु भन्ने छ । अहिलेको अवस्थामा पैसाको महत्त्व देखेन । परिवारलाई महत्त्व देख्न थालेको छ, उनले भने, बाँच्यौं भने फेरि काम गर्न विदेशमै आउला भन्नेहरू धेरै छन् । तर स्वदेश गइसकेपछि फेरि रोजगारीको अवसर पाउला जस्तो स्थिति छैन ।कतारमा कार्यरत अमिना खानले स्वदेशमा २० हजार रुपैयाँसम्मको आम्दानीसमेत नभएपछि विदेश आउनुपरेको बताइन् । कतारमा क्लिनिङ कम्पनीले महिलालाई अवसर दिएको छ । एउटा क्लिनिङ कम्पनीमा आउनेले महिनाको २० देखि ३० हजार कमाउँछन् । आफ्नो सुविधायुक्त जीवन चलाउन, बच्चाहरूको गर्जो टार्नका लागि यो आम्दानी प्रशस्त हुन्छ । उनीहरूले नेपाल छिटो फर्कन चाहेका छैनन्, नेपाली महिला समाज कतारका उपाध्यक्षसमेत रहेकी खानले भनिन्, केही गर्छु भनेर भइरहेको रोजगारीबाट राजीनामा गरेर नेपाल गएको हुन्छ । घरमा गएर कम्तीमा ६ महिना पनि बस्न पाएको हुँदैन, उनीहरू फेरि फर्किन चाहन्छन् । हामीले उद्धार गरेर पठाएको मान्छे विदेशमा भन्दा नेपालीमा कठिन छ भनेर फर्केका हुन्छन् । बालबच्चालाई पढाउनका लागि हरदिन बिताउन कठिन छ भन्छन् ।उनले रेमिट्यान्स बिनाको जीवन आकाशपातालजस्तो फरक हुने बताइन् । रेमिट्यान्सबिना पारिवारिक कलह आउँछ । एउटा गुणस्तरीय जीवन चलिरहेको हुन्थ्यो । उनीहरूको जीवन शैली एक्कासि तल झर्छ । त्यसपछाडि परिवारलाई सुख दिन नसकेपछि पारिवारिक कलह सुरु हुन्छ । बच्चाहरूको दिमागमा असर पर्छ, उनले बताइन्, अब बाँच्ने र बचाउने काम मात्रै भयो । गाउँ छाडेर सहरमा राखेर बच्चालाई पढाइरहेको छ । उनीहरूलाई धेरै कठिन छ । उनीहरू कि छाडेर गाउँमै जानुपर्छ । कि त्यहीं संघर्ष गर्नुपर्छ । संयुक्त अरब इमिरेट्स (यूएई) मा कार्यरत श्याम पाठकले आफूहरूले कहिल्यै स्वदेश फिर्तीको योजना नबनाउँदा संकट देखिएको बताए । हामीले एउटा गल्ती गरेका छौं । हामीले कहिल्यै पनि एक्जिट प्लान बनाएनौं । यूएई त एकदिन छोड्नुपर्दथ्यो । तर, हामीले कहिले फर्किने भन्ने प्लान बनाइएन । हामीले माइक्रो व्यवस्थापन गरेनौं, उनले भने, हामीले ज्ञान, सीप र थोरै पुँजी लिएर त जाँदै छौं । तर, हामी जुन भूगोलमा गएर काम गर्दै छौं, हामीसँग फिजिविलिटी रिपोर्ट छैन । अब यस्तो रिपोर्ट दिने गरी राज्यले प्राधिकरण बनाउनुपर्छ । राज्यले तुरुन्तै ब्रेन गेन भएका श्रमिकलाई राज्यको निर्माणमा कहाँकहाँ लगाउने भन्ने योजना बनाउनुपर्छ । यस्तो नीति छैन ।कोरोनाका कारण आन्तरिक र अन्तर्राष्ट्रिय श्रम बजारमा रोजगारीको अवसर कम भएपछि सरकारले नेपालमा काम गर्ने विदेशी श्रमिकको स्थानमा नेपालीलाई नै दक्ष बनाएर अवसर दिने नीति लिएको छ । यसका लागि विदेशी श्रमिकलाई श्रमस्वीकृति नलिई रोजगारी दिन नपाइने नीतिलाई कडाइका साथ कार्यान्वयन गर्ने सरकारको तयारी रहेको श्रम, रोजगार तथा सामाजिक सुरक्षामन्त्री रामेश्वर रायले बताए । वैदेशिक रोजगारीबाट फर्केकालाई कृषि कार्यका लागि चाहिने जग्गा उपलब्ध गराउना भूमि बैंकको स्थापना गरिएको छ, उनले भने, कोरोनाका कारण रोजगारी गुमाएका र वैदेशिक रोजगारबाट फर्केकालाई पारिश्रमिकसहितको जनसहभागिता र प्रविधिसहितको विकासमा परिचालन गर्नका लागि बजेटमा व्यवस्था गरिएको छ । वैदेशिक रोजगार रोजगारी कल्याणकारी कोषलाई समेत रोजगारी सिर्जनामा प्रयोग गरिने नीति छ । यो नीतिअनुसार कार्यक्रमको ढाँचा बनाइरहेको छ ।सरकारले स्थानीय तहमा बेरोजगार पहिचान गरी रोजगारी दिलाउनका लागि रोजगारदातासँग समन्वय गर्न भन्दै स्थानीय तहमै रोजगार सेवा केन्द्र खोलेको उनले बताए । रोजगार सेवा केन्द्रलाई श्रम सूचना बैंकमा उपयोग गर्ने सरकारको नीति छ । यसमा विदेशबाट कसले केसम्बन्धी सीप बोकेर ल्याएको छ भन्ने पहिचान गर्नेछ, उनले भने ।राष्ट्रिय योजना आयोगका पूर्वसदस्यसमेत रहेका श्रमविज्ञ गणेश गुरुङले सरकारले अल्पकालीन रोजगारी सिर्जनालाई केन्द्रित गरेको नीतिहरू देखिए पनि कार्यान्वयन गर्ने बलियो संयन्त्र नभएको बताए ।युनाइटेट अरब इमिरेट्स युनिभर्सिटीका सहायक प्राध्यापक डाशशिधर बेल्बासेले बाहिर बसेकाहरूको समस्या लम्बिँदै गएकाले नकारात्मक भावना सिर्जना भएको बताए । देशप्रति, सरकारप्रति नकारात्मक भावना जाग्नु राम्रो होइन । सरकारले यो समयमा अत्यन्त बुद्धिमत्तापूर्ण भूमिका खेल्नुपर्छ । बाहिरबाट नेपाली फर्काउनु भनेको अवसर हो । नेपालबाट बाहिर जाँदा के स्किल लिएर जानु भएको थियो ? अनि बाहिरबाट नेपाल आउँदा कस्तो स्किल लिएर आउनुभयो भन्ने कुरा बुझ्नुपर्छ, उनले भने, त्यसबाट नेट स्किल फरकलाई हामीले प्रयोग गर्नुपर्छ । स्किल प्रोफाइल बनाउनुपर्छ । बाहिरबाट नेपाल आउनु भनेको रोग लिएर आउने होइन । समस्या मात्रै लिएर पनि आउने होइन । एउटा अवसर पनि लिएर आउने हो । जोजो हामी जहाँजहाँ बसेर जेजे काम गरेका थियौं । त्यो धेरै राम्रो सीप सिकेका छौं ।उनले स्किल प्रोफाइल बनाएर प्रक्षेपण गर्न सकिने बताए । नेपालमा कस्तो किसिमको मानवस्रोत छन् र बाहिरबाट कस्तो स्रोत आएको छ भनेर फरक छुट्याउन सकिन्छ, उनले भने, यो सबै कुरा रेमिट्यान्समा गएर जोडिन्छ । रेमिट्यान्सलाई स्थायी सोलुसनका रूपमा लिनु हुँदैन । यो अस्थायी हो । नेपालमा भित्रिने नेपाली दक्ष जनशक्ति हो । नेपाल फर्किनेबित्तिकै एयरपोर्टमै स्किल प्रोफाइल तयार गर्नुपर्छ । प्रोजेक्ट बनाउन प्रोत्साहित गर्नुपर्छ । यसमा स्थानीय, प्रदेश र संघीय सरकारले सहजीकरण गर्नुपर्छ । मानव संसाधन सबैभन्दा ठूलो सम्पत्ति हो । यसलाई स्थानीय, प्रदेश र संघीय सरकारमा जोड्नुपर्छ । बाहिरबाट फर्किने थ्रेट होइन । यसलाई अवसरका रूपमा लिनुपर्छ ।"
शैक्षिक वर्ष खेर नफालौं,"विद्यालय तहमा एक शैक्षिक वर्षमा १ सय ९० दिन पठनपाठन हुनुपर्नेमा चार महिना यत्तिकै बितिसक्यो । नियमित पठनपाठन कहिले सुरु हुन्छ, अझै यकिन छैन । यही बेला धेरै दिनसम्म मनाइने ठूला चाडहरू आउँदै छन् । यस्तो अवस्थामा सर्वत्र एउटै प्रश्न छ पूरै पढाइ हुने गरी शैक्षिक सत्र चल्न अब कति सम्भव छ ? कतिपय विज्ञ चिन्ता गर्छन्, सरकारले कोभिड१९ लाई सामना गरेर जाने स्पष्ट खाका ल्याउन नसके शैक्षिक सत्र खारेज हुन सक्छ । तर, त्यस्तो अवस्थामा पुग्नु आत्मघाती हुनेछ । विद्यालय तहका करिब ७० लाख विद्यार्थीको एक वर्ष त्यसै खेर फाल्नु हुँदैन । विश्वविद्यालयमा अध्ययनरत साढे ५ लाख विद्यार्थीको हकमा पनि यही लागू हुन्छ । तसर्थ, विद्यालय तहका लागि सरकारले परिस्थिति र परिवेशअनुकूल उपयुक्त रणनीतिसहितको पठनपाठन र मूल्यांकनको खाका बनाउनुपर्छ । स्थानीय सरकारहरूलाई आआफ्नो अवस्था र आवश्यकताबमोजिम चल्न मार्गनिर्देश गर्नुपर्छ । विश्वविद्यालयहरू भने आफैं सरकार हुन्, उच्च शिक्षाका यी स्वायत्त निकायहरूले अवस्थाअनुकूल अघि बढ्ने रणनीति आफैंले बनाउनुपर्छ ।विद्यालयको नियमित पात्रोअनुसार वैशाखयता नयाँ शैक्षिक सत्र चल्नुपर्थ्यो । तर, कोरोना कहरका कारण चैतदेखि नै पठनपाठन र परीक्षा अवरुद्ध छ । यसबीचमा सरकारले थालेको वैकल्पिक सिकाइ क्रियाकलाप अभियान अपेक्षित रूपमा प्रभावकारी देखिएको छैन । अनलाइन, टेलिभिजन, रेडियो र प्रिन्ट सामग्रीबाट वैकल्पिक कक्षा सञ्चालन भइरहेका छन् । तर, कति पालिकामा त यो सुरु नै भएको छैन । सरकारकै प्रक्षेपणअनुसार एकतिहाइ स्कुले बालबालिका इन्टरेनट, रेडियो र टेलिभिजनलगायत कुनै पनि प्रविधिको पहुँचमा पनि छैनन् । वैकल्पिक पठनपाठनलाई प्रभावकारी बनाउन विद्यालय सञ्चालन गर्ने संवैधानिक दायित्व भएका स्थानीय तहहरूको खास सक्रियता चाहिन्छ । विद्यालय र शिक्षकहरूले यसलाई असामान्य समयको विशेष दायित्वका रूपमा लिनुपर्छ । अभिभावक र बुझ्ने उमेरका विद्यार्थी आफैं अग्रसक्रिय हुनुपर्छ । सबैको उचित भूमिका भयो भने उपलब्ध विकल्पका आधारमै वैकल्पिक पठनपाठनलाई प्रभावकारी बनाउन सकिन्छ ।अधिकांश निजी विद्यालयले कुनै न कुनै रूपमा भर्चुअल कक्षालाई निरन्तरता दिए पनि खास समस्या झन्डै ८० प्रतिशत विद्यार्थी पढ्ने सामुदायिक विद्यालयमा छ । यस्तोमा स्थानीय तहले वैकल्पिक पठनपाठन सञ्चालन गर्ने आधार सिर्जना गरेर विद्यालय तथा शिक्षकलाई त्यसप्रति उत्तरदायी बनाउनुपर्छ । कुनै पनि प्रविधि नभएका विद्यार्थीका हकमा सरकारले विशेष रणनीति अंगीकार गर्नुपर्छ । स्थानीय तह र विद्यालयले ती विद्यार्थीको नक्सांकन गरी उपाय पहिल्याउनुपर्छ । टोलटोलमा स्रोत केन्द्र बनाएर शिक्षकहरूको उपस्थितिमा स्वास्थ्य सावधानी अपनाएर पढाउने विकल्प सोच्नुपर्छ । प्रविधिको पहुँचमा नभएकालाई स्थानीय तहले रेडियो सेट, आवश्यक ब्याट्री र अन्य पठन सामग्री उपलब्ध गराउने अनि एफएम रेडियोमार्फत दूर शिक्षा प्रदान गर्ने पनि एउटा उपाय हुन सक्छ । यी सबै कार्यलाई व्यावहारिक रूपमा सहज ढंगले अघि बढाउन सरकारले संक्रमणको जोखिमअनुसारको पठनपाठन, मूल्यांकन र परीक्षाको स्पष्ट खाका बनाउनुपर्छ ।शैक्षिक सत्र धकेलिँदै जाँदा पहिलेकै जसरी सम्पूर्ण पाठ्यवस्तुको पठनपाठन अब पूरा नहुन सक्छ । पहिल्यैदेखि प्रभावकारी रूपमा वैकल्पिक शिक्षा सञ्चालन गरिरहेका विद्यालयका हकमा समस्या नहोला, तर अबका दिनमा मात्रै पठनपाठन थाल्ने विद्यालयहरूलाई पाठ्भार पूरा गर्न चुनौती छ । यस्तो अवस्थामा, पाठ्यक्रमको न्यूनतम सिकाइ उपलब्धि हासिल हुने गरी यसलाई छरितो बनाएर पठनपाठन गराउनुपर्ने हुन सक्छ । यससम्बन्धी सोच पनि सरकारले राख्नुपर्छ । किनभने, सरकारले लकडाउन अन्त्य गरेपछि भदौ १ बाट विद्यार्थी भर्ना खोल्ने र परीक्षाका गतिविधि अघि बढाउने निर्णय गरेको भए पनि पछिल्ला दिनमा कोरोना संक्रमण अकासिन थालेपछि अन्योल बढेको छ । परिस्थितिवश यसपालिको शैक्षिक सत्र थोरै लम्बिनु वा पाठ्यक्रमलाई छरितो बनाइनु तर्कसंगत हुन सक्छ । तर, अहिले नै सरकार गम्भीर भएन भने शैक्षिक वर्ष नै खेर जाने अवस्था निम्तिन सक्छ, त्यस्तो भूल गर्नु हुँदैन ।विश्वविद्यालयहरूमा वैकल्पिक विधिबाट पठनपाठन गर्न विद्यालयमा जस्तो समस्या छैन । परम्परागत विधिबाट असम्भव भइरह्यो भने परीक्षाका लागि पनि विद्यार्थीको सिकाइ मूल्यांकन गर्ने अरू उपाय पहिल्याउनुपर्छ । विश्वविद्यालय अनुदान आयोगले छाता निर्देशिका जारी गर्दै अनलाइनसहित विभिन्न वैकल्पिक विधि प्रयोग गरेर पठनपाठन साथसाथै परीक्षा सञ्चालन गर्न विश्वविद्यालयहरूलाई सुझाएको छ । समयसीमा तोकेर खुला पुस्तक, गृहकार्य, कक्षाकार्य, प्रस्तुतीकरण, अनलाइन विधिबाट परीक्षा लिन सकिने उसको सुझाव छ । यतिबेला १२ कक्षा र विश्वविद्यालय तहका कतिपय परीक्षाको चिन्ता भइरहेको देखिन्छ । तर विद्यालय तह होस् या विश्वविद्यालय, परीक्षा सञ्चालनलाई महाभारत बनाइनुको प्रमुख कारण एउटै छ हामीले वास्तविक सिकाइ र सिर्जनशीलता मापन गर्न होइन, सम्झना शक्ति जाँच्ने गरी मात्रै परीक्षा प्रणाली बनाएका छौं । सिकाइ र सिर्जनशीलतामा जोड दिने हो भने विद्यार्थीलाई गृृहकार्य शैलीमै पनि परीक्षा लिन सकिन्छ । सरकार, विश्वविद्यालय र विद्यालयहरूले इच्छाशक्ति र तत्परता देखाउने हो भने पठनपाठन र मूल्यांकनका अनेक उपाय छन्, तिनलाई व्यावहारिक रूपमा कार्यान्वयन गर्ने बाटो खोज्नुपर्छ । वैकल्पिक उपायहरू पनि अपनाइएन र महामारी छ भनेर त्यसै हात बाँधेरै बसियो भने भोलि शैक्षिक सत्र नै गुम्न सक्छ, त्यसतर्फ सबै सतर्क बन्नुपर्छ । सरकारी योजनाविहीनता र अकर्मण्यताको सिकार करिब ७५ लाख विद्यार्थीको भविष्यलाई बनाउन मिल्दैन ।"
शिक्षा मन्त्रालयको अलमल,"कोरोना महामारीको सबैभन्दा बेसी असर शिक्षा क्षेत्रमा परेको छ । विगत ४ महिनादेखि विद्यालय तथा विश्वविद्यालयका नियमित कक्षाहरू सञ्चालन भएका छैनन् । विभिन्न तहका परीक्षा लिन सकिएको छैन जसका कारण विद्यार्थीहरू मानसिक तनावमा छन् । त्यसमाथि शिक्षा मन्त्रालयबाट बेलाबेलामा आउने ढुलमुले सूचनाले तनाव झन् बढाएको छ । कोरोना महामारीमा धेरै सामुदायिक विद्यालय तथा शिक्षकहरूले पठनपाठनलाई सुचारु गर्ने प्रयास गरेका छन् । सरकारको तर्फबाट कोरोनालक्षित कार्यक्रम तथा निर्देशन नआएको अवस्थामा पनि विभिन्न सामुदायिक विद्यालय भर्चुअल कक्षामार्फत विद्यार्थीमाझ पुगिरहेका थिए, छन् । बेलाबेला शिक्षा मन्त्रालय तथा अन्य सम्बन्धित निकायबाट आउने अव्यावहारिक निर्देशनले काम गाह्रो हुन्छ । ठोस निर्देशन नआउने तथा केही दिन बिराएर निर्देशन परिवर्तनसमेत हुने गरेकाले शिक्षकहरू अलमलमा छन् । शिक्षा मन्त्रालयले ठोस निर्देशन नदिने र कडाइका साथ नियमन नगर्ने अनि पठनपाठन ठप्प भयो भनेर शिक्षकलाई मात्र दोष दिएर हुन्छ ? पानीमाथिको ओभानो बन्न मिल्छ ? के सबै सामुदायिक विद्यालय रमिता हेरेर बसेका छन् ? के सामुदायिक विद्यालयका शिक्षकहरूले निर्देशन नमानेकै हुन् त ? यससम्बन्धी खोजमूलक सामग्री प्रस्तुत गरी दिए मलगायत सामुदायिक विद्यालयमा निरन्तर खटिरहेका शिक्षक आभारी हुने थियौं । लीलाकान्त बन्जारा, विराटनगरशैक्षिक वर्ष खेर जाने जोखिम समाचारले उठाएको विषय सान्दर्भिक छ तर सबै समस्याको जड शिक्षक मात्रै होइनन् । अहिलेसम्म शिक्षा मन्त्रालयका अधिकारीहरूले के हेरेर बसेका छन् ? यो समस्या शिक्षक एक्लैले समाधान गर्न सक्छन् ? सात दिनमा सातवटा निर्देशन जारी गरेर शिक्षकविद्यार्थीलाई अन्योलग्रस्त कसले बनायो ? शिक्षकहरू रहरले घरमा बसेका होइनन् । विद्यार्थीको पढाइ कमजोर बनाउने कल्पना कुनै शिक्षकले गर्दैन । अधिकांश सामुदायिक विद्यालय यो समस्याप्रति गम्भीर छन् र सिकाइका विकल्पहरूको प्रयोग गरिरहेका छन् । निजी विद्यालयले भर्चुअल कक्षालाई निरन्तरता दिएको तर सामुदायिक विद्यालयले नदिएको र शिक्षकहरूको यही कार्यशैलीले देशमा ठूलो शैक्षिक क्षति हुन सक्ने भन्ने आशय शिक्षा मन्त्रालयका अधिकारीबाटै आउनु दुःखद छ । सन्तोष पोखरेल, काठमाडौं"
राहत खोइ ?,"सरकारले पुनः जोरबिजोर र सटडाउन लागू गरी दीनदुःखी र गरिब जनतालाई भोकै मार्ने प्रपञ्च रचेको छ । जस्तो नियम बनाए पनि पिल्सिने त उनै निरीह जनता हुन् । यस्तो अव्यावहारिक नियमले गर्दा टाढाटाढासम्म काममा जानुपर्ने सर्वसाधारणलाई पर्नु मर्का परेको छ । दैनिक रोजगारी नगरी चुलो नबल्नेहरूलाई यस्तो नियमले बढी समस्यामा पारेको छ । कोरोनाको रोगले नभई भोकले मर्नुपर्ने अवस्था आएको छ । लकडाउन, सटडाउन र जोरबिजोरको नियम मात्र बनाउने कि भोकभोकै लडिरहेका र बाँच्नै नसक्ने अवस्थामा पुगेका गरिब जनताको जीवनरक्षाका लागि अघि पनि सर्ने ? निमुखाहरूको सास धान्न खोइ राहत ? कोरोनाको कुनै औषधि अहिलेसम्म नभएकाले रोग प्रतिरोधात्मक क्षमता बढाउनु नै उत्तम उपाय मानिएको छ, तर काम गरेर खाने मेलो नै सरकारले बन्द गरिदिएपछि कमजोर शरीरले रोगसँग कसरी लड्ने ? रोशन भट्टराई, इनरुवा३, सुनसरीदलहरू आआफ्नै आन्तरिक समस्यामा अल्झेका छन् । नेताहरू पद, प्रतिष्ठा र अन्य फाइदा कमाउन व्यस्त छन् । कोरोना संक्रमणसँगै आएको बेरोजगारी र महँगीले जनतालाई बाँच्न गाह्रो पारिसक्यो । जनताको पेट भर्ने दायित्व सरकारको हो । सरकारले स्थानीय जनप्रतिनिधि र कर्मचारीलाई खटाएर प्रत्येक टोलमा खानै मुस्किल पर्ने परिवारको तथ्यांक लिनुपर्छ । यसैको आधारमा परिवार संख्या हेरी सरकारले रासन कार्ड उपलब्ध गराउनुपर्छ । रासन कार्डका मार्फतबाट सुपथ मूल्य वा सित्तैमा पनि जीवन धान्ने अत्यावश्यक खाद्य सामग्री र अन्य दैनिक उपभोग्य वस्तु उपलब्ध गराउन सके देशमा गणतन्त्र आएको रहेछ भन्ने महसुस हुन्थ्यो । यसतर्फ सम्बन्धित निकायको ध्यान जाओस् । बलराम थापा, क्षेत्रपाटी, काठमाडौं"
घनश्याम भुसाललाई प्रश्न,"घनश्याम भुसालको नेकपा ः बाँच्नका लागि एक मात्र बाटो लेखले सुझाएको बाटोमा नेकपाका सबै नेता र कार्यकर्ता हिँड्नुपर्छ । भुसालजस्ता सयौं भिजन भएका नेताले निर्धक्कका साथ बोल्न नसक्दा आज नेकपा रसातलमा पुगेको छ । भुसालले लोकतन्त्रमा राज्य, राजनीतिक पार्टीको योजनामा चल्छ भने पनि आफ्नै सरकारलाई त्यस बाटोमा हिँडाउन सकेनन् । उनी दलाल पुँजीपतिले पार्टीको साख गिरेको बताउँछन् तर सुशील भट्टहरूको नियुक्ति गर्दा प्रधानमन्त्रीलाई यस्तो खराब काम नगर्नोस् अन्यथा म मन्त्री पदबाट राजीनामा दिन्छु भन्न सक्दैनन् । अर्बौंको मल ल्याउने जिम्मा पुष्पकमल दाहालको घरबेटीलाई आफैं दिन्छन् अनि दलाल पुँजीपतिको खोइरो पनि खन्छन् । यस्तै दोधारे चरित्रले गर्दा नेताहरूप्रति जनताले विश्वास गर्न छोडेका हुन् । यतिखेर नेकपा विवाद भुसको आगोझैं फैलिँदै छ । अध्यक्षद्वयबीच संवादसमेत हुन छोडेको छ । पार्टी विभाजनतर्फ धकेलिँदै छ । सायद यही महसुस भएर होला नेकपाका ६१ सभासद्ले आफूहरूको टाउको गनेर पार्टीमा विभाजनको बीउ नरोप्न नेतृत्वलाई चेतावनी दिए । प्रधानमन्त्री केपी शर्मा ओली र पृष्पकमल दाहालले आफ्नो स्वार्थलाई मात्र केन्द्रमा राख्दा नेकपामा लाग्ने लाखौं कार्यकर्ताको भविष्य अन्धकारतर्फ मोडिएको छ । सरकार बिचौलियाहरूको हातमा पुगेको छ । दलाल पुँजीपतिहरू चारैतिर सलबलाएका छन् जसले पार्टीको अस्तित्व संकटमा पारेको छ । यस्तोमा अनिणर्यको बन्दी बन्दै काल्पनिक एकतामा रमाउने कि फुटको अवस्थालाई स्विकार्ने भन्ने प्रश्नको उत्तर भुसालले दिनुपर्छ । गोपाल देवकोटा, जोरपाटी, काठमाडौं"
यातायात व्यवस्था कार्यालयलाई सुझाव,"गाडीको प्रदूषणको जाँचका लागि यातायात व्यवस्था कार्यालय एकान्तकुना पुगेको थिएँ । एक दिनमा जम्मा १५० गाडीका लागि कुपन वितरण गरिँदो रहेछ । म पुग्दा कुपन सकिइसकेको थियो । कति बजे आउँदा कुपन पाइन्छ भनेर सोध्दा भोलि बिहानै ४ बजे आउनुस् भन्ने जवाफ पाएँ । बिहानै गएर कुपन पाए त ठीक छ तर पाइएन भने फेरि पर्सि दौडिन तयार हुनुपर्यो । जनतालाई यसरी दुःख दिँदा हाम्रा राष्ट्रसेवक कर्मचारीज्लाई कति आनन्द लाग्दो होला ! किन जनतालाई कम सास्ती हुने गरी काम गरौं भने सोच राष्ट्रसेवकलाई आउँदैन ? कार्यालय आएका सेवाग्राहीको विवरण टिपेर प्रतिदिन १५० सेवाग्राहीको गन्ती गरी कुन दिन पालो आउँछ भन्ने जानकारी पहिल्यै दिनुपर्छ । यसो गर्दा २ पटक कार्यालय धाए पनि कम से कम काम त बन्छ । जनतालाई अझ सुख दिने हो भने एउटा जवाफ फर्काउने गरी टेलिफोन राख्ने सो टेलिफोनमा सेवाग्राहीले फोन गर्छन् अनि विवरण रजिस्टरमा लेखेर निजको पालोको दिन भनिदिने । यसो गर्दा १ पटक कार्यालय पुगे काम बन्छ । यो सुझावलाई यातायात व्यवस्था कार्यालयले मनन गर्छ कि भन्ने झिनो आस छ । कमलेश ठाकुर, कालिकमाई५, पर्सा"
गैरजिम्मेवार अस्पताल,"उपचार नपाएर वीरगन्जकी २० वर्षीया विष्णु लामाले ज्यान गुमाएकी छन् । यदि अस्पताल प्रशासनले कम्तीमा चिकित्सकीय धर्मको हेक्का राखेको भए २० वर्षको कलिलो उमेरमै महिलाले अकालमा ज्यान गुमाउनुपर्ने थिएन । ज्यानै लिने यस्ता मेडिकल माफियालाई न मानवीय धर्मको डर छ, न त देशको कानुनको । अबका दिनमा कति विष्णुले उपचार नपाएर ज्यान गुमाउनुपर्ने हो पत्तो छैन । जनताको भावनाअनुरूप सरकारमा गएको भने पनि सत्ता हत्याएपछि सत्तारूढ पार्टी आन्तरिक लडाइँमा व्यस्त छ । देशको धेरैजसो ठाउँमा बाढीपहिरोले मानिस गाँस र बासविहीन बन्न पुगेका छन् । तर सरकार कहिले बालुवाटार त कहिले खुमलटारको एकोहोरो दौडमा छ । आमनागरिक यतिखेर विद्रोहको भावना बोकी आफ्नो दैनिकी सहज बनाउन जीवन दाउमा लगाएर काममा फर्किएका छन् । जनताबाट लिएको मत र करको बेवास्ता गर्दै सरकार आफ्नै स्वार्थमा मग्न छ । सरकारले जनताले सुम्पेको शक्तिको एउटा समयसीमा हुन्छ भन्ने बिर्सियो । जब जनताको दैलामा सरकार पुग्ने दिन आउँछ तब यो सबै कुरा सम्झनेछ । रामकृष्ण बराल, जोरपाटी ५, काठमाडौं"
अपरिपक्व कूटनीति,"टीका ढकालको सिमाना, रेल र कूटनीति लेखमा दुई ठूला छिमेकीसँगको निकट सम्बन्धले नेपालको समृद्धिमा पर्ने सकारात्मक प्रभावबारे वर्णन छ । भारत र चीनको विज्ञताले आपसी सम्बन्ध, समझदारी, समन्वय कायम भई मित्रता गाढा हुने र यसले विश्वका अन्य मुलुकसँग कूटनीतिक सम्बन्ध विस्तार गर्न सहयोग पुग्ने भन्ने लेखकको विचार अनुकरणीय छ । यद्यपि तटस्थ बन्दै दुई छिमेकीसँग समदूरी कायम राख्नुपर्ने विषय अपेक्षित देखिँदैन । सरकार परिवर्तनसँगै कहिले भारतसँग त कहिले चीनसँग शीर्ष नेतृत्व टाँसिन पुग्नुले कूटनीतिक गरिमालाई कमजोर पारेको छ । गाढा मित्रता कायम भएको भ्रममा अर्को छिमेकीलाई धारे हात लगाउनेजस्तो बचपना जिम्मेवार शासकमा देखिने गरेको छ, काखे बालकझैं लुटपुटिन खोज्ने प्रवृत्ति बढेको छ । वैदेशिक सम्बन्धको न्यूनतम मान्यताबारे अनभिज्ञ नेताहरू दोबाटो, चौबाटोमा जमात खडा गरेर आपसी सम्बन्ध क्षतविक्षत पार्ने वक्तव्यबाजी गर्छन् । धैर्य, गोपनीयता, दूरदर्शिता, राष्ट्रियता, भौगोलिक अखण्डता, सार्वभौमिकता, मौलिकता लगायतका सन्दर्भ कूटनीतिक गतिविधिका अभिन्न अंग हुन् । सीमा विवादको समस्या होस् या विविध असमानताको विषयै किन नहोस्, कुशल शासकीय क्षमताबाटै सुल्झिन्छ । आँट, अठोट र क्षमतामा खिया पारेर विद्युतीय रेलको सपना बाँडिरहने कार्यकारीको बानी उचित होइन । आफ्नो बलबुताबाट मात्र विकासको गति नबढ्ने भएकाले पूर्वप्रधानमन्त्रीहरू र विज्ञ सम्मिलित कूटनीतिक समूह स्थापना गरी अन्तर्राष्ट्रिय सम्बन्ध सुमधुर बनाउने कार्यको थालनी गर्नु अत्यावश्यक भएको छ । मुलुकको कार्यकारी प्रमुखको मपाईंपन, अहमता, सर्वसत्तावादी चरित्रबाट कूटनीति घानमा परेपछि मुलुक वल्लो घाट न पल्लो तीरको नहोला भन्न सकिँदैन । भुवनेश्वर शर्मा, चन्द्रागिरि२, काठमाडौं"
प्राथमिकतामा परेन कोरोना,"५ महिनादेखि कोरोना महामारीले हाम्रो समाजमा प्रत्यक्ष प्रभाव परिरहेको छ । अहिले समुदायस्तरमा कोरोना फैलिएसँगै अवस्था झन् भयावह बन्दै गइरहेछ । सर्वसाधारणमा मर्छु कि भन्ने डर बढिरहेको छ । सरकारले आफ्नो भरपूर शक्ति र स्रोतको प्रयोग गरी स्वास्थ्य पूर्वाधार मजबुत पार्न र रोजीरोटीको समस्या भएका वर्गलक्षित कार्यक्रम सञ्चालन गर्न सकेको भए मृत्युको भय कम हुन्थ्यो । पहिलो संक्रमित भेटिनेबित्तिकै स्पष्ट रणनीति तयार गरी अगाडि बढ्नुपर्ने थियो तर त्यसो हुन सकेन । त्यसपछि पनि हामीले पूर्वतयारीका लागि निकै समय पाएका थियौं तर जति नै समय पाए पनि काम हुन सकेन । अन्तरिक र बाह्य आवतजावतलाई व्यवस्थित गर्न कडा नीति अपनाइएन । सवारी पासको जथाभावी वितरणले चहलपहल बढायो । संक्रमण फैलिएको क्षेत्रबाट मानिसले सहजै भाइरस बोकेर अन्यत्र गए । जनस्वास्थ्यका न्यूनतम मापदण्ड पनि ख्याल गरिएन जसका कारण देशैभर संक्रमण भुसको आगोजस्तै सल्केको छ । प्रत्येक नागरिकलाई अब के हुने भन्ने त्रासले सताएको छ । सबै वर्ग र जनसमुदायमाझ अब कसरी बाँच्ने भन्ने गम्भीर प्रश्न खडा भएको छ ।यस्तोमा जनतालाई मानसिक रूपमा स्थिर र बलियो बनाउन टोलटोलमा स्थानीय रेडियो, टेलिभिजन र पत्रपत्रिकाका माध्यमबाट मनोपरामर्शका कार्यक्रमहरू सञ्चालन गर्ने र रोकथामका उपायसहितका पर्चा अनि पम्प्लेट तयार गरी गाउँगाउँमा चेतना फैलाउनुपर्छ । गर्नुपर्ने काम थुप्रै छन् तर सरकारको पछिल्ला गतिविधिले सरकारी प्राथमिकता के हो भन्ने बुझ्न सकिएको छैन । जनता अन्योलमा छन् । कोरोना महामारीले सताइरहेको बेला राज्य सीमा अतिक्रमण र नयाँ नक्सामा व्यस्त भयो । सर्वसाधारण भोकभोकै बस्नुपरिरहेको छ यस्तो बेला कार्यकारी प्रमुख राम कता जन्मे भनेर खोज्दै छन् ? गौतम बुद्धको जन्मबारे नेपालभारतको रस्साकस्सी चलिरहेको छ । एमसीसी पास गर्ने कि नगर्ने भन्ने विवाद अझै कायमै छ । सत्ताधारी दलको असझदारी र किचलो कहिले टुंगिन्छ ठेगान छैन । यस्ता असान्दर्भिक विषयमा सरकार अलमलिएका कारण कोरोना महाविपत्ति ओझेलमा परेको छ, यसले जनतालाई मृत्युको मुखमा धकेलिरहेछ । यस्तो विपत्तिमा पनि नागरिकका सरोकारलाई राज्यले बेवास्ता गर्यो, त्यसैले जनता निराश छन् । केपी अधिकारी, ललितपुर"
"भारत, चीन र नेपाल : कूटनीतिक चुनौती","ॅन्यूनतम स्वार्थ को सिद्धान्तमाथि प्रस्तुत गरिएको अन्तर्राष्ट्रिय स्थितिको परिप्रेक्ष्यमा शक्तिसम्पन्न राष्ट्रका तुलनामा नेपालको आर्थिक र सामरिक शक्ति न्यून छ । साथै नेपालको भूराजनीतिक परिवेश पनि सजिलो छैन । नेपालले सिर्जनात्मक रूपमा दुवै शक्तिसम्पन्न राष्ट्रहरूका बीचमा रहेर आफ्नो राष्ट्रिय स्वार्थको रक्षा गर्दै दुवैका लागि विश्वसनीय र भरलाग्दो मित्रका रूपमा आफूलाई उभ्याउनुपर्छ । एकपटक यो अवधारणालाई राजा वीरेन्द्रले संस्थागत गर्न नेपाललाई शान्ति क्षेत्रका रूपमा पेस गरे, जुन भारतलाई स्वीकार्य भएन । भारतले नेपाललाई उन्नाइसौं शताब्दीको मनस्थितिमा आफ्नो आर्थिक र सुरक्षाछाताभित्रको देश सम्झेको थियो । त्यसैकारण राजा वीरेन्द्रको प्रस्तावलाई १०० भन्दा बढी देशले समर्थन गरे पनि त्यो अवधारणा असफल रह्यो । दुर्भाग्यवश, अहिलेसम्म पनि त्यो प्रवृत्ति कायमै छ र यसैकारण अघोषित नाकाबन्दीजस्ता नीति विगत वर्षहरूमा लागू गर्न भारत हिचकिचाएन । यस क्षेत्रको बदलिँदो शक्तिसन्तुलनको परिवेशमा राजा वीरेन्द्रको नेपाललाई शान्ति क्षेत्र घोषणा गर्ने प्रस्तावको औचित्य पहिलेभन्दा सान्दर्भिक हुँदै आएको छ ।आज भारत र चीनबीचको शक्तिसंघर्ष विश्वका विभिन्न क्षेत्रमा उदीयमान शक्तिहरू र हालसम्मका रैथाने शक्तिहरूबीच विकसित हुँदै गएको तनावको एक अंगका रूपमा देखा पर्न थालेको छ । नेपालको सन्दर्भमा यहाँ के स्पष्ट गर्नु जरुरी छ भने, जंगबहादुरको समयदेखि नेपालले आफ्नो परराष्ट्र नीतिलाई अघोषित रूपमा बेलायती साम्राज्यको एक अंगझैं अपनाउँदै आएको थियो । यस क्रममा उत्तरी छिमेकीको खासै वास्ता गरेको पनि थिएन, किनकि त्यस बखत चीन उदीयमान शक्ति नभएर क्रमशः पाश्चात्य शक्तिअगाडि कमजोर हुँदै गएको थियो । तर आजको ठोस परिस्थिति फरक छ । उन्नाइसौं शताब्दीको गल्दै गएको शक्ति बीसौं शताब्दीको मध्यदेखि बलियो हुँदै आयो र आज एक्काइसौं शताब्दीमा उदीयमान महाशक्तिको स्थितिमा पुग्दै छ, पुगिसकेको छ । यसका साथै यो अवधिमा नेपाली जनताको राष्ट्रिय चेतनाको स्तरमा धेरै परिवर्तन आइसकेको छ । अब आम नेपालीमा हामी स्वतन्त्र र सार्वभौम देशका नागरिक हौं र आफ्नो भविष्य आफैंले कोर्नुपर्छ भन्ने चेतनाले जग हालिसकेको छ । साथै यस क्षेत्रको बदलिँदो आर्थिक, राजनीतिक र सामरिक स्थितिबारे चिन्तन र चासो व्यापक बढेको छ । मूलतः दुवै मित्रराष्ट्रको नेपालमाथिको चासोप्रति संवेदनशील हुँदै दुवैको विश्वास जितेर नेपालको राष्ट्रिय स्वार्थको संरक्षण र प्रवर्द्धन अब नेपाली कूटनीतिको मुख्य विषय भएको छ । यस अर्थमा आर्थिक र सामरिक दृष्टिले कमजोर नेपालका लागि सिर्जनात्मक कूटनीति राष्ट्रिय हितरक्षा गर्ने मुख्य अस्त्रका रूपमा रहेको छ । यस यथार्थलाई उपेक्षा गरी परराष्ट्रनीतिलाई हामीबीचको आन्तरिक राजनीतिक स्वार्थपूर्तिका लागि प्रयोग गर्ने प्रयास गरे त्यो ठूलो गल्ती हुनेछ । यस दृष्टिले भारत र चीनबीच प्रतिस्पर्धा, सहयोग र संघर्षका तीनै यथार्थलाई मनन गरेर दुवै देशको नेपालमाथि न्यूनतम स्वार्थ के हो भने बुझी नेपालको राष्ट्रिय अखण्डता, स्वतन्त्रता र आर्थिक समृद्धिको लक्ष्यमा खलबली नहुने गरी व्यवस्थापन गर्दै अगाडि बढ्नुपर्नेछ ।ठूला देशहरूका बीचमा रहेका साना देशहरू ठूला देशहरूको न्यूनतम स्वार्थ को पूर्तिप्रति जागरुक हुनु आवश्यक छ । यस हिसाबले नेपालले दुवै ठूला छिमेकीबीच सन्तुलन कायम गरी तिनको विश्वास जित्नु जरुरी छ । पाश्चात्य मुलुकको नेतृत्व गरेको अमेरिका र चीनबीच रहेको तनावको परिप्रेक्ष्यमा दुवै शक्तिको नेपालमा रहने न्यूनतम स्वार्थको सूक्ष्म पहिचान गरी दुवैलाई नेपाली राज्यको क्षमताबारे विश्वास दिलाउन पनि उत्तिकै आवश्यक छ । यो यथार्थको परिवेशमा भारत, महाशक्तिराष्ट्र चीन र अमेरिकाको नेपालमा रहने न्यूनतम स्वार्थको कारण र संरचना बुझी नेपाली राष्ट्रिय सुरक्षा र विकासमा बाधा हुन सक्ने तत्त्वहरूप्रति सचेत रही अगाडि बढ्नु सजिलो त छैन, तर यही आजको कूटनीतिको चुनौती हो ।लोहनी राप्रपाका अध्यक्ष हुन् ।"
सुस्तरीसुस्तरी मर्दै छ गणतन्त्र,"प्रतिरोध नगर्ने हो भनेकसैले महाव्याधिमा रोमका सम्राट् निरोसरि बाँसुरी बजाएर बस्न सक्छन्, चेपाङहरूलाई उठीबास लाएर आफैंबाट आविष्कृत अयोध्यामा राम मन्दिर बनाउन आदेश दिन सक्छन्, दलितहरूको संहार हुँदा पनि गोहीको आँसुसम्म नचुहाई नाच्दै बस्न सक्छन्, आन्तरिक सत्तासंघर्षलाई आफूअनुकूल बनाउन अरूका पार्टी फोड्न अपहरण गराउन सक्छन्, स्वेच्छानुसार पार्टीफोडुवा कानुन बनाउन सक्छन्, सहअध्यक्षदेखि पूर्वप्रधानमन्त्रीहरूसम्मलाई फनफनी नचाउन र राष्ट्रपतिदेखि विपक्षी नेतासम्मलाई घुमाउन सक्छन्, त्यस्ता अध्यक्षकमप्रधानमन्त्रीले फ्रान्सका राजा लुई चौधौंले जस्तै आफूलाई नै राज्य घोषणा गरे के आश्चर्य भयो !ओलीले पनि प्रशंसा गर्ने राजनीतिक चिन्तक एवं जनमुखी अगुवा रूपचन्द्र विष्ट भन्ने गर्थे, केटाकेटी बिग्रे बाबुआमा दोषी, जनता बिग्रे सरकार दोषी, सरकार बिग्रे व्यवस्था दोषी, व्यवस्था बिग्रे अगुवा दोषी । अब त सरकार र कार्यकारी त बिग्रेबिग्रे, सरकार र कार्यकारीले व्यवस्था, अगुवा र जनतालाई पनि बिगार्न थालेपछि कसले कसरी प्रतिरोध गर्ने ? जनताबाट निर्वाचित सांसद अधिनायकवादी शासकमा फेरिँदा पनि सत्ताच्युत गर्ने गरी प्रतिरोध नगर्ने हो भने समग्र व्यवस्थाको अवसान अनिवार्य हुन्छ । अनि राज्यका अंगका रूपमा रहेका पार्टी, सदन, संवैधानिक संस्था मात्रै मर्ने होइनन्, लोकतान्त्रिक गणतन्त्रको पनि देहान्त हुनेछ र हामी आफूलाई नागरिक भन्न रुचाउने जनतासमेत प्रजाका रूफमा मलामी मात्रै हुनेछौं ।"
बेलारुसको राष्ट्रपतिमा लुकासेन्को विजयी,"मिन्स्क (एएफपी) बेलारुसको राष्ट्रपति पदमा अलेक्जान्डर लुकासेन्को ८०२३ प्रतिशत मत ल्याएर विजयी भएका छन् । ६५ वर्षीय लुकासेन्को सन् १९९४ देखि सत्तामा छन् । उनी छैटौंपटक बेलारुसको राष्ट्रपति पदमा विजयी भएका हुन् । सन् २०१५ मा भएको चुनावमा लुकासेन्कोले ८३५ प्रतिशत मत ल्याएका थिए । लुकासेन्कोकी प्रमुख प्रतिद्वन्द्वी सेभ्लाना तिखानोभ्स्कायाले ९९ प्रतिशत मात्र मत पाएकी निर्वाचन आयोगले जनाएको छ । चुनावी अभियानका क्रममा लुकासेन्कोले तिखानोभ्स्काया निकै कमजोर प्रतिद्वन्द्वी भएको प्रतिक्रिया दिएका थिए । ३७ वर्षीया पूर्वशिक्षिका तिखानोभ्स्काया विदेशीहरूको इसारामा चुनावी मैदानमा आएकी उनको दाबी छ । केन्द्रीय निर्वाचन आयोगका अनुसार अन्य तीन जना उम्मेदवारले २ प्रतिशतभन्दा कम मत ल्याएका छन् । यसअघि सार्वजनिक चुनावी मतसर्वेक्षणमा लुकासेन्कोले भारी मतका साथ विजयी हुने विवरणहरू सार्वजनिक भएसँगै राजधानी मिन्स्कलगायत केही स्थानमा लुकासेन्कोविरुद्ध प्रदर्शन सुरु भएका थिए । तर आयोगले सोमबार अन्तिम नतिजा सार्वजनिक गरेलगत्तै विपक्षीहरूले विरोध प्रदर्शनलाई देशव्यापी बनाएका हुन् । चुनावमा व्यापक धाँधली भएको उनीहरूको दाबी छ । तिखानोभ्स्कायाले चुनावमा आफू विजयी भएको दाबी गर्दै शान्तिपूर्ण रुपमा कसरी सत्ता हस्तान्तरणका गर्ने भन्नेबारे अधिकारीहरूले सोच्नुपर्ने बताएकी छन् । अधिकारीहरूले शक्तिको गत प्रयोग गर्दै सत्तामा रहिरहन प्रयास गरिरहेका हामीले देखेका छौं, उनले भनिन् । प्रहरीले प्रदर्शनकारीलाई तितरबितर बनाउन बल प्रयोग गर्नुपरेको जनाएको छ । प्रहरी कारबाहीमा क्रममा एक जना प्रदर्शनकारीको मृत्यु भएको छ । प्रहरीले प्रदर्शनकारीमाथि ग्रिनेड, रबरका गोली र अश्रुग्यास प्रहार गरेको प्रत्यक्षदर्शीले बताएका छन् । झडपका क्रममा ५० भन्दा बढी प्रदर्शनकारी र ३० प्रहरी अधिकारीहरू घाइते भएको बताइएको छ । कम्तीमा १० जना प्रदर्शनकारीलाई उपचारका लागि अस्पताल भर्ना गरिएको जनाइएको छ । तर प्रहरी कारबाहीमा कुनै प्रदर्शनकारीको मृत्यु नभएको गृह मन्त्रालयका प्रवक्ताको दाबी छ । मानव अधिकारकर्मीहरूले प्रदर्शनकारीमाथि प्रहरीले ज्यादती गरेको दाबी गरेका छन् । भियास्ना मानव अधिकार केन्द्रका प्रतिनिधि सर्गेई सिसले प्रदर्शनमा सहभागी करिब ३ हजार जना पक्राउ परेका जनाएका छन् । तीमध्ये करिब एक हजार जना राजधानी मिन्स्कमा पक्राउ परेका हुन् । निर्वाचनपछि भएका प्रदर्शनपछि अनधिकृत जमघटमा सहभागी भएका कारण बेलारुस प्रहरीले ३ हजार जनालाई पक्राउ गरेको गृह मन्त्रालयले जनाएको छ । मन्त्रालका अनुसार पक्राउ परेकामध्ये केहीले प्रहरीलाई आक्रमणको प्रयास गरेका थिए । मन्त्रालयद्वारा जारी विज्ञप्तिमा भनिएको छ, पक्राउ परेकामध्ये १ हजार जना राजधानी मिन्स्क र बाँकी देशका अन्य भागमा रहेका छन् ।अन्तर्राष्ट्रिय सञ्चारमाध्यमका अनुसार चुनावी नतिजाप्रति रुष्ट विपक्षीहरूले मिन्स्कका सार्वजनिक सम्पत्तिमा आगजनी गर्दै सडकहरूमा अवरोध खडा गरेका थिए । प्रदर्शनकारीले प्रहरीमाथि ढुंगामुढा गरेपछि उनीहरूलाई नियन्त्रणमा लिएको मन्त्रालयको दाबी छ । यसैबीच, रुसी राष्ट्रपति भ्लादिमिर पुटिनले बेलारुसको राष्ट्रपतिमा निर्वाचित लुकासेन्कोलाई सफल कार्यकालका लागि शुभकामना दिएका छन् । त्यस्तै, चीन, काजखस्तान, उज्बेकिस्तान, माल्दोभा र अजरबैजानले लुकासेन्सकोलाई समर्थन जनाएका बीबीसीले उल्लेख गरेको छ । जर्मनीले चुनावी नतिजाप्रति गम्भीर आशंका रहेको जनाएको छ । त्यस्तै पोल्यान्डले बेलारुसको पछिल्लो अवस्था एवं विवादास्पद राष्ट्रपतीय निर्वाचनबारे छलफल गर्न युरोपेली युनियनको आपत्कालीन बैठक डाक्न आग्रह गरेको छ । पोल्यान्डका प्रधानमन्त्री मेटिउज मिराविकीद्वारा जारी विज्ञप्तिमा भनिएको छ, बेलारुसका जनताको स्वतन्त्रताप्रतिको चाहनालाई सम्मान गर्न युरोपेली युनियन तत्पर हुनुपर्छ ।"
अस्ट्रेलियामा विदेशी विद्यार्थी आवेदनमा उल्लेख्य कमी,"अस्ट्रेलियामा उच्च शिक्षा अध्ययनका लागि आवेदन दिने विदेशी विद्यार्थीको संख्यामा एक तिहाइले कमी आएको छ । हालै सार्वजनिक तथ्यांकअनुसार गत वर्षको तुलनामा अस्ट्रेलियामा अध्ययन गर्न चाहने विदेशी विद्यार्थीको आवेदनमा ३३ दशमलव ५ प्रतिशतले कमी आएको हो । उच्च शिक्षा अध्ययनका लागि आवेदन दिने अन्य देशका विद्यार्थीको तुलनामा नेपालीको संख्या सबैभन्दा कम छ । गत वर्षको तुलनामा यस वर्ष नेपालबाट उच्च शिक्षाका लागि आवेदन दिने विद्यार्थीको संख्या ६१ प्रतिशत कम छ । त्यस्तै, भारतीय विद्यार्थीको संख्या ४७ प्रतिशतले घटेको छ भने चिनियाँ विद्यार्थीको आवेदन २० प्रतिशतले कमी आएको छ । अस्ट्रेलियामा रहेका विद्यार्थीले दिने आवेदन संख्यामा भने गत वर्षको भन्दा १० प्रतिशतले वृद्धि भएको जनाइएको छ । जसमा यहाँका विभिन्न राज्यमा रहेका ३६ प्रतिशत नेपाली विद्यार्थीले भिसाका लागि आवेदन दिएका छन् ।इन्टरनेसनल एजुकेसन एसोसिएसनले केही दिनपहिले आयोजना गरेको एक कार्यक्रममा गृह मामिला विभागका विद्यार्थी भिसा तथा ग्य्राजुएट निर्देशक म्याथ्यु नोबलले यात्रामा लगाइएको प्रतिबन्धका कारण यो अवस्था सिर्जना भएको बताएका थिए । शिक्षाविज्ञहरूले कोरोना भाइरसका कारण सिर्जित समस्याका कारण आउँदो दुई वर्षसम्म अन्तर्राष्ट्रिय विद्यार्थी अध्ययनका लागि आउने क्रममा असर पर्ने बताएका छन् । अन्तर्राष्ट्रिय विद्यार्थीलाई भिसा आवेदन खुला गर्ने सरकारी निर्णयलाई यहाँका कलेज तथा विश्वविद्यालयले स्वागत गरेका भए पनि यो समस्या लामो समयसम्म रहने विज्ञहरूले जनाएका छन् । वुलंघन युनिभर्सिटीका निमित्त चान्सलर प्रोफेसर एलेक्स फ्रिनोले सरकारले बाहिरबाट आवेदन बन्द गर्ने निर्णय गरेका कारण यो समस्या सिर्जना भएको बताएका छन् । स्थानीय समाचार माध्यमका अनुसार अस्ट्रेलियाको प्राविधिक शिक्षा तथा साना कलेजमा अध्ययन गर्न आउन चाहने विद्यार्थीको संख्या भविष्यमा धेरै बढ्ने भएको छ । जसमा नेपाल तथा भारतलगायत विद्यार्थी अध्ययनका लागि आउने गरेका छन् । नेपाली शैक्षिक परामर्शदाता अर्जुन थपलिया कोरोना भाइरसको अवस्था सामान्य हुनेबित्तिकै नेपाली विद्यार्थीको संख्या अस्ट्रेलियामा बढ्ने दाबी गर्छन् । उनी अस्ट्रेलियाको चीनसँगको बिग्रँदो सम्बन्ध, विदेशी विद्यार्थी यहाँको अर्थतन्त्रको मुख्य स्रोत हुनु र प्राविधिक शिक्षाका लागि विदेशी विद्यार्थी नै मुख्य ग्राहक भएका कारणसमेत वर्तमान अवस्था सहज भएपछि नेपालबाट आउने विद्यार्थीको संख्या धेरै बढ्ने दाबी गर्छन् । भाइरसको संक्रमण बढेसँगै अन्तर्राष्ट्रिय उडान बन्द गरिएपछि विदेशी विद्यार्थी अध्ययनका लागि यहाँ आउन पाएका छैनन् । अर्का नेपाली परामर्शदाता सञ्जीव पाण्डे मुख्य गरेर विदेशी विद्यार्थी आउने समयमा भाइरसको समस्या सिर्जना भएकाले यो संख्या कम हुन सक्ने बताउँछन् । अस्ट्रेलिया सरकारले अन्तर्राष्ट्रिय उडान कहिलेदेखि सञ्चालन गर्ने निर्णय गरिसकेको छैन भने यहीं रहेका विदेशी विद्यार्थीलाई समेत अनलाइन अध्ययनका लागि प्रेरित गरिरहेको छ । विगत लामो समयदेखि विदेशी विद्यार्थी अस्ट्रेलियाको अर्थतन्त्रको मुख्य स्रोत बन्दै आएका छन् । अस्ट्रेलियाको अर्थतन्त्रमा विदेशी विद्यार्थीले गत आर्थिक वर्षमा मात्र करिब ३७ अर्ब डलर बराबरको योगदान पुर्याएको सरकारी तथ्यांक छ ।"
भारतका पूर्वराष्ट्रपति मुखर्जीलाई कोरोना,"नयाँदिल्ली (एजेन्सी) भारतका पूर्वराष्ट्रपति प्रणव मुखर्जीलाई कोरोना संक्रमण भएको छ । कोभिड१९ संक्रमितको सम्पर्कमा रहेको पत्ता लागेपछि मुखर्जीको परीक्षण गरिएको थियो । आफूलाई संक्रमण पुष्टि भएपछि उनले पछिल्लो साता आफ्नो सम्पर्कमा आएकालाई सतर्कता अपनाउन र कोभिड१९ परीक्षण गर्न आग्रह गरेका छन् । मुखर्जीले सामाजिक सञ्जाल ट्वीटरमा सोमबार लेखेका छन्, मलाई कोरोना भाइरसको संक्रमण भएको आज पुष्टि भएको छ । पछिल्लो साता मेरो सम्पर्कमा रहनुभएका सबैलाई उच्च सतर्कताका साथ आफैं एकान्तवासमा बस्न र भाइरसको परीक्षण गर्न आग्रह गर्दछु ।भारतमा यसअघि केन्द्रीय गृहमन्त्री अमित शाह, राज्यमन्त्री अर्जुन राम मेघवाल, प्रदेशका कृषि मन्त्री कैलाश चौधरीलगायतलाई पनि कोरोना भाइरसको संक्रमण पुष्टि भइसकेको छ । त्यसैगरी, तमिल नाडुका गभर्नर बनवारीलाल पुरोहित, मुख्यमन्त्री बीएस यदियुरप्पा, कर्नाटक प्रदेशका स्वास्थ्यमन्त्री बी श्रीरामुलुलगायत पनि भाइरसबाट संक्रमित भइसकेका छन् । भारतमा कोरोना भाइरसबाट संक्रमित हुनेहरूको संख्या दिनप्रतिदिन बढ्दै गइरहेको छ । पछिल्लो २४ घण्टामा मात्रै भारतमा ६२ हजार ६४ जनामा भाइरसको संक्रमण पुष्टि भएको छ । पछिल्ला केही सातामा दैनिक ५० हजारभन्दा बढीमा संक्रमण देखिएको भए पनि भारतमा हालसम्म १५ लाखभन्दा बढी संक्रमित निको भइसकेका जनाइएको छ । केन्द्रीय स्वास्थ्य तथा परिवार कल्याण मन्त्रालयका अनुसार हाल भारतमा ६ लाख ३४ हजार ९ सय ४५ जना सक्रिय संक्रमित रहेका छन् । मन्त्रालयले पछिल्लो २४ घण्टामा भारतमा कोरोनाका कारण १ हजार ७ जनाको मृत्यु भएको जनाएको छ । योसँगै कुल मृतकको संख्या ४४ हजार ३ सय ८६ पुगेको छ । पछिल्ला केही सातायता नेपालसँगका सीमावर्ती भारतीय राज्यहरू पश्चिम बंगाल, बिहार र उत्तर प्रदेशमा भाइरस संक्रमितको संख्या निकै बढेको छ । स्वास्थ्य तथा परिवार कल्याण मन्त्रालयका अनुसार उत्तर प्रदेशमा ४७ हजार ८ सय ९० सक्रिय संक्रमित छन् । त्यसैगरी, पश्चिम बंगालमा २६ हजार ३ सय ७५ र बिहारमा २७ हजार ९ सय ६ सक्रिय संक्रमित रहेका छन् ।"
चल्तीको भाउभन्दा १५ रुपैयाँ बढी तोकियो पानीको मूल्य,"पानी कम्पनीको दूरी, भाडा र ग्राहकको घरदूरीका आधारमा पनि महँगो हुन सक्ने उनले बताए । मैले एउटा जारलाई २५ रुपैयाँमा किनेको छु, । किनभने उद्योग र मेरो घरको दूरी एक किलोमिटर मात्रै छ, उनले भने, उद्योगीलाई धन्यवाद दिन चाहन्छु । मूल्य घटाउन भनेपछि स्विकार्नुभयो ।२० रुपैयाँ पर्ने बोतलको पानीको मूल्य १६ रुपैयाँमा बिक्री गर्ने सहमति भएको एसोसिएसनका महासचिव गौतमले बताए । बजारलाई सन्तुलित बनाउन मूल्य तोक्न आवश्यक भएको उनको भनाइ छ । कार्यदलका सदस्य तथा राष्ट्रिय उपभोक्ता मञ्चका अध्यक्ष प्रेमलाल महर्जनले मूल्य निर्धारण हुँदा बिचौलिया निरुत्साहित हुने बताए । मूल्यले स्वस्थ प्रतिस्पर्धा हुने उनको भनाइ छ । अध्ययन गर्दा लाखौं, करोडौं लगानी गरेर पानी उत्पादन गर्ने तर न्यूनतम ८ देखि २५ रुपैयाँमा जारको पानी बिक्रीवितरण भएको छ, उनले भने, यो भनेको उद्योगबीचको अत्यन्त अस्वस्थ प्रतिस्पर्धा हो । स्वस्थ बजारका लागि मूल्य निर्धारण आवश्यक छ । मूल्य निर्धारणको निर्णयले ९० प्रतिशत समस्या समाधान हुने विभागका महानिर्देशक नेत्र सुवेदीले बताए । यसलाई कार्यान्वयन गराउने आँट गर्नुपर्ने उनको भनाइ छ । यसमा विभागले अनुगमन गर्ने उनले बताए । पानीको तह धेरै थियो । तह घटाउन खोजेका छौं, अन्यत्र पनि तह घटाउने कोसिस गरिरहेका छौं, उनले भने, प्रिमियम पानीका विषयमा छुटै अध्ययन र छलफल गर्छौं ।"
१२९ जनाले गरे कोरोना बिमा दाबी,"कोरोना रोगको बिमा हुने थप व्यवस्था गरी १ लाखसम्मको सामूहिक कोरोना बिमा गर्दा लाग्ने वार्षिक शुल्कमा सरकारले ५० प्रतिशत अनुदान दिने प्रबन्ध मिलाएको छु, बजेट वक्तव्यमा भनिएको छ, स्वास्थ्यकर्मी, महिला स्वास्थ्य स्वयंसेविकालगायतका व्यक्तिको बिमा दायित्व शुल्क सरकारले व्यहोर्ने व्यवस्था मिलाएको छु । यसरी बिमा शुल्कमा अनुदान पाउन भने सामूहिक रूपमा बिमा गरेको हुनुपर्ने कोरोना बिमा मापदण्डमा छ । व्यक्तिगत रूपमा कसैले १ लाख रुपैयाँसम्मको कोरोना बिमा गरे उसले अनुदान पाउँदैन । तर परिवार, कार्यालयमार्फत सामूहिक बिमा गरेको अवस्थामा सरकारले बिमा शुल्कमा ५० प्रतिशत अनुदान दिन्छ । बिमा शुल्कमा अनुदान पाउन भने स्थानीय निकायको सिफारिस चाहिने व्यवस्था समितिले गरेको छ । कसैले आफ्नो परिवारको सामूहिक बिमा गरे स्थानीय निकायबाट यो व्यक्तिको परिवारमा यति जना छन् भन्ने आशयको सिफारिस चाहिने व्यवस्था बिमा समितिले गरेको हो । कोरोना बिमा गर्ने बढेपछि नियन्त्रणका लागि उक्त मापदण्ड बनाइएको हो ।कोरोनाको जोखिम सुरक्षणलाई दृष्टिगत गर्दै ल्याइएको यो बिमालेखको दायित्व सरकार, बिमा समिति, पुनर्बिमा कम्पनी र बिमा कम्पनीले बाँडफाँट गर्ने सहमति यसअघि नै भएको छ । सहमतिअनुसार कोरोना बिमामा परेका दाबीमध्ये पहिलो १० हजार जनाको दाबी भुक्तानी बिमा कम्पनीले नै भुक्तानी गर्नेछन् । त्यसपछिको थप १० हजार दाबी भुक्तानी नेपाल पुनर्बिमा कम्पनीले, थप ५ हजार दाबी भुक्तानी बिमा कम्पनीहरूको महाविपत्ति कोषबाट व्यहोरिनेछ । उल्लिखित २५ हजारपछिको थप १० हजार दाबी भुक्तानी बिमा समितिले बेहोर्नेछ । त्यसभन्दा माथिको दाबी भुक्तानीबापतको सबै दायित्व (रकम) सरकारले व्यहोर्ने सहमति भएको छ । कोरोना बिमालेखमा १ लाख र ५० हजार गरी दुई प्रकारको बिमांक तोकिएको छ । व्यक्तिगत, सामूहिक (परिवार, कार्यालयका कर्मचारी आदि) रूपमा पनि यो बिमा गर्न सकिन्छ । १ लाख रुपैयाँको बिमाका लागि व्यक्तिले १ हजार रुपैयाँ प्रिमियम (बिमा शुल्क) तिर्नुपर्छ । तर सामूहिक रूपमा घरपरिवार वा कार्यालयका कर्मचारीको बिमा गर्दा प्रतिव्यक्ति ६ सय रुपैयाँ तिरे पुग्छ । यसमा पनि सरकारबाट ५० प्रतिशत अनुदान पाइने भएपछि प्रतिव्यक्ति ३ सय रुपैयाँमै बिमा गर्न सकिन्छ । ५० हजार रुपैयाँ बिमांक रहेको बिमा गर्दा प्रतिव्यक्ति ५ सय र सामूहिक रूपमा प्रतिव्यक्ति ३ सय रुपैयाँमा बिमा गर्न सकिन्छ । हालसम्म भएका बिमामध्ये करिब ९५ प्रतिशतले १ लाख रुपैयाँको रहेको बताइएको छ ।"
साझेदार ल्याउन मोडालिटी बनाउँदै टेलिकम,"विजय तिमल्सिना (काठमाडौं) रणनीतिक साझेदार भित्र्याउन मोडालिटी तय गर्न नेपाल टेलिकमले गृहकार्य थालेको छ । अर्थमन्त्री युवराज खतिवडा संयोजक रहेको निजीकरण समितिले पत्र लेख्दै मोडालिटी तय गर्न निर्देशन दिएपछि टेलिकमले यसको गृहकार्य थालेको हो ।गत साता समितिको पत्र प्राप्त भएपछि मोडालिटी तय गर्न अध्ययन समिति बनाइएको टेलिकमका प्रबन्ध निर्देशक दिल्ली अधिकारीले जानकारी दिए । हामीलाई कस्तो साझेदार चाहिन्छ भनेर अध्ययन गर्न समिति बनाएका छौं, उनले भने, समितिले बनाएको प्रतिवेदनका आधारमा अरू प्रक्रिया सुरु गर्छौं । मोडालिटी तय भएपछि प्रतिस्पर्धाका माध्यमबाट रणनीतिक साझेदार भित्र्याउने टेलिकमको तयारी छ ।निजीकरण समितिले टेलिकमलाई कस्तो साझेदार आवश्यक पर्छ तय गर्न निर्देशन दिएअनुसार कम्पनीले उक्त प्रक्रिया अघि बढाएको हो । केही साताअघि संसद्को विकास तथा प्रविधि समिति बैठकमा अर्थमन्त्री तथा सञ्चार तथा सूचना प्रविधिमन्त्री युवराज खतिवडाले टेलिकमलाई व्यावसायिक रूपमा प्रतिस्पर्धी बनाउन कस्तो साझेदार आवश्यक पर्छ, टेलिकमले नै छान्नुपर्ने बताएका थिए । टेलिकमलाई व्यावसायिक रूपमा प्रतिस्पर्धी बनाउन खरिद कानुन लचिलो बनाउन पनि सरकार तयार भएको उनको धारणा थियो । सरकारी स्वामित्वको टेलिकममा रणनीतिक साझेदार भित्र्याउन १० वर्षदेखि बहस भइरहेको छ । त्यसका लागि टेलिकमले केही वर्षअघि परामर्शदाता छनोट गरी रणनीतिक साझेदारीका लागि अभ्यास भइरहेका विभिन्न मोडलबारे अध्ययन गर्न लगाएको थियो । परामर्शदाताका रूपमा छनोट भएको भारतीय कम्पनीले आफ्नो प्रतिवेदन टेलिकमको बोर्डलाई हस्तान्तरण गरिसकेको छ । प्रतिवेदनमा रणनीतिक साझेदार भित्र्याउन सकिने विभिन्न मोडालिटीको विकल्प दिइएको छ । प्रतिवेदनमा व्यवस्थापन मात्रै हेर्ने गरी, नाफा बाँड्ने गरी, लगानी भित्र्याउने गरी रणनीतिक साझेदार चयन गर्न सकिने विकल्प र यसको असरबारे विकल्प दिइएको छ, स्रोतले भन्यो, रणनीतिक साझेदारलाई २० देखि ३० प्रतिशतभन्दा बढी स्वामित्व दिन नहुने प्रतिवेदनको निष्कर्ष छ ।रामशरण महत अर्थमन्त्री भएका बेलामा अर्थ मन्त्रालयले टेलिकमलाई रणनीतिक साझेदार भित्र्याउन सैद्धान्तिक सहमति दिएको थियो । त्यसपछि टेलिकमले रणनीतिक साझेदारीको मोडल अध्ययन गर्न परामर्शदाता नियुक्त गरेको हो । अर्थमन्त्री सुरेन्द्र पाण्डे हुने बेलामै नेपाल टेलिकमसहित नेपाल बैंक र कृषि विकास बैंकलाई व्यावसायिक र प्रतिस्पर्धी बनाउन रणनीतिक साझेदार भित्र्याउन पहल भएको थियो । त्यतिबेला कृषि विकास बैंकमा ३० प्रतिशत स्वामित्व दिएर रणनीतिक साझेदार भित्र्याउन खोज्दा कुनै पनि अन्तर्राष्ट्रिय कम्पनीले चासो देखाएनन् । त्यसपछि सरकारले बहुमत स्वामित्व दिएरै भए पनि रणनीतिक साझेदार भित्र्याउन सकिने भन्दै संसद्मा प्रस्ताव दर्ता गराएको थियो ।टेलिकमको रणनीतिक साझेदार बन्न जापान सरकारको स्वामित्व भएको टेलिकम कम्पनी केडीडीआईले केही वर्षअघि नै सञ्चार तथा सूचना प्रविधि मन्त्रालयमा प्रस्ताव दर्ता गराएको थियो । जापानी कम्पनीले बहुमत सेयर हुनुपर्ने, ५ वर्षमा नाफाको ५० प्रतिशत आफूले लिने, व्यवस्थापन आफूले हेर्ने र साझेदारी टुंगिने बेलामा ब्याजसहित आफ्नो लगानी फिर्ता हुनुपर्ने जस्ता प्रावधानसहित प्रस्ताव दर्ता गराएको थियो ।जापानी कम्पनीको प्रस्ताव अध्ययनका लागि सञ्चार मन्त्रालयले सहसचिव राधिका अर्यालको संयोजकत्वमा अध्ययन समिति बनाएको थियो । उक्त समितिले आफ्नो प्रतिवेदन अर्थ मन्त्रालयको निजीकरण समितिमा बुझाइसकेको छ । प्रतिवेदनमा जापानी कम्पनीको प्रस्ताव टेलिकमका लागि उपयुक्त नभएको निष्कर्ष निकालिएको स्रोतको दाबी छ ।पछिल्ला वर्षमा टेलिकमले आम्दानी र नाफा गुमाइरहेको छ । आव ०७४७५ मा १७ अर्ब ४ करोड खुद नाफा कमाएको टेलिकमले ०७५७६ मा १० अर्ब २० करोड मात्रै खुद नाफा कमाएको थियो । भ्वाइस सेवामा आएको कमी र फोरजी विस्तारमा भएको खर्चका कारण नाफा कम भएको टेलिकमले जनाएको छ ।टेलिकमले करिब १९ अर्ब खर्चेर देशभर फोरजी विस्तार गरिरहेको छ । एक वर्षमा काम सक्ने भनिए पनि डेढ वर्ष हुँदा पनि फोरजी विस्तारको काम पूरा भएको छैन । डेढ वर्षमा फोरजी विस्तारको आधाभन्दा कम मात्रै प्रगति छ ।"
रेलवे निर्माणको टेन्डर खोल्न बाटो खुल्यो,"रेलवे पूर्वाधार निर्माणसम्बन्धी टेन्डर खोल्न कानुनी रूपमा अप्ठ्यारो नपर्ने भएको छ । टेन्डर रोक्नुपर्ने माग गरी परेको रिट निवेदनमाथि सुनुवाइ गर्दै उच्च अदालत पाटनले सोमबार अन्तरिम आदेश जारी गर्नु नपर्ने भनेको हो । मुख्य न्यायाधीश नकुल सुवेदी र न्यायाधीश श्रीकान्त पौडेलको इजलासले उक्त मुद्दामा अन्तरिम आदेश जारी गर्न नपर्ने आदेश गरेको हो । यससँगै टेन्डर खोल्न अब कानुनी रूपमा अप्ठ्यारो हुने छैन । आदेशसँगै रेल विभागले आह्वान गरेको टेन्डर तोकिएकै मितिमा खोल्न बाधा नपुग्ने भएको हो । साँझसम्म नै दुई पक्षबीच बहस भएको थियो । अदालतबाट टेन्डर खोल्न बाटो खुला भएको छ, रेल विभागका महानिर्देशक बलराम मिश्रले भने, अब काम अघि बढ्छ । उच्च अदालत पाटनले रेलवे पूर्वाधार निर्माणसम्बन्धी ठेक्का प्रक्रिया रोक्न साउन १९ मा अल्पकालीन अन्तरिम आदेश जारी गरेसँगै टेन्डर खोल्न रोकिएको थियो । विभाग साउन २२ र २३ गते टेन्डर खोल्ने तयारीमा थियो । तर उच्च अदालतमा मुद्दा परेपछि टेन्डर खोल्ने समय सारिएको हो ।पूर्वपश्चिम विद्युतीय रेलमार्ग निर्माणमा सीमित निर्माण व्यवसायीले ठेक्का पाउने गरी टेन्डर गरिएपछि अन्य व्यवसायीले विरोध गर्दै आएका थिए । तेजकुमार कुरुम्बाङले मेट्रो रेल तथा मोनोरेल विकास आयोजनाविरुद्ध उच्च अदालत पाटनमा सीमित ठेकेदारलाई मात्रै लाभ हुने गरी टेन्डर आह्वान गरिएको भन्दै खारेजीको माग राखी मुद्दा हालेका थिए । अदालतबाट के आदेश आउँछ भनेर टेन्डर खोल्ने समय सारेका थियौं, मिश्रले भने, अब सारिएको समयमै टेन्डर खोल्नेछौं । उनका अनुसार साउन २८ र २९ गते टेन्डर खोलिनेछ । विभागले गत असार १३ मा ३० र १७ गते २४ वटा टुक्राको टेन्डर आह्वान गरेको थियो । कुल ५४ खण्डमा रेलको ट्र्याकबेल्ट निर्माण गर्ने गरी टेन्डर आह्वान भएको हो । जसमा झापामा २४ र सुनसरी मोरङमा ३० वटा खण्ड पर्छन् । टेन्डरमा ठेकेदारको अनुभवका रूपमा रेलवे ट्र्याकबेल्ट निर्माण गरेको हुनुपर्ने सर्त राखिएपछि सीमित निर्माण व्यवसायीले मात्र सहभागिता जनाएका छन् । असन्तुष्ट व्यवसायीका अनुसार अघिल्लो चरणमा ठेक्का पाएका सीमित १७ जना निर्माण व्यवसायी मात्र प्रतिस्पर्धामा छन् ।"
बजार नपुर्याउँदै बिग्रिन्छ दूध,"बिहानको मौसम सफा थियो । सडक विस्तार गर्ने जिम्मा पाएका ठेकेदार कम्पनीका साइट इन्चार्जले सडकमा पहिरो नझरेको जानकारी गराए । यही खबरले ललितपुर दक्षिण दुर्गम पहाडी भेग प्युटारका राजकुमार घिमिरे ढुक्क भएर सधैंझैं दूध सहर पुर्याउन किसानबाट संकलन गरे । गाउँबाट दूध गाडीमा राखेर बिहान ९ बजे हिँडे ।प्युटारबगुवा सडकको बीचसम्म आइपुग्दा पहिरो झरेर बाटो अवरुद्ध भइसकेको रहेछ । किसानको दूध बजार लैजाने जिम्मेवारी पाएकाले उनलाई समयमै पुर्याउन नसके दूध बिग्रने डर थियो । बाटो अवरुद्ध हुँदा दाना र यात्रु बोकेको बस पनि अड्किएको थियो । सबै जना मिलेर साबेल, कुटो कोदालीले खन्दै ढुंगा र माटो पन्छाउँदै दुई घण्टा लाएर बल्लतल्ल कान्ति लोकपथसम्म आइपुगें, उनले भने । विडम्बना कान्ति लोकपथमा पनि ठाउँठाउँमा पहिरो गएको थियो । पन्छाउँदै भट्टेडाँडाको कार्कीबाससम्म आइपुग्दा साढे तीन बजिसकेको थियो, उनले सुनाए, दूध हेर्दा जमिसकेको रहेछ । फाल्नुको विकल्प भएन । बुधबार ६० जना किसानबाट संकलित साढे पाँच सय लिटर दूध फाल्न उनी बाध्य भए । अझ त्यो दिन कम संकलन भएको थियो । प्रायः दैनिक प्युटारबाट एक हजार २ सय लिटर दूध संकलन हुन्छ, उनले भने, विद्युत् लाइन हाफ भएकाले पनि राम्रोसँग मेसिनमा चिस्याउन नपाउँदा पनि चाँडै जमेको हो ।वाग्मती गाउँपालिका२ माल्टाका हरिशरण घिमिरेको पनि कान्ति लोकपथको छपेली खण्डमा गएको पहिरको कारण असारमा ४० जना किसानबाट संकलन गरेको ३ सय लिटर दूध जमेर खेर गएको थियो । आश्राङका रामशरण घिमिरेले पनि बगुवागिम्दी सडकमा गएको पहिरोकै कारणले समयमा बजार पुसाउन नसक्दा साढे तीन सय लिटर दूध फाल्नुपरेको थियो । यी केही उदाहरण मात्र हुन् । पहिरोले अवरुद्ध बाटो समयमा खोल्न नसकेकै कारणले असारयता गिम्दीका किसानले दूध बजार पुर्याउन सकेका छैनन् । यस वर्ष साढे लाख रुपैयाँ बराबरको दूध खेर फाल्नुपरेको वाग्मती गाउँपालिका२ गिम्दीका जयबहादुर भुलोनले जानकारी दिए । गिम्दीमा दैनिक एक हजार ५ सयदेखि एक हजार ७ सय लिटरसम्म दूध संकलन हुन्छ । घुसेलको अवस्था पनि उस्तै छ । त्यहाँका किसानको दैनिक ३ हजार ५ सय लिटर दूध खेर गइरहेको छ । दक्षिणका किसानले बाटो अवरुद्ध भएपछि पहिला घरघरमा खुवा बनाउँथे । कोभिड१९ का कारण सरकारले लकडाउन गरेपछि खुवा पनि बिक्री हुन छाडेपछि किसान थप मर्कामा छन् । प्युटारका तुलबहादुर घलानले ७ वटा भैंसी पालेका छन् । उनीकहाँ दैनिक ४० लिटर लिटर दूध उत्पादन हुन्छ । बजार पठाउन नसक्दा दैनिक ३ हजार ४ सय ७५ रुपैयाँ घाटा भइरहेको उनले गुनासो गरे । २० दिन बन्द हुँदा ६९ हजार ५ सय घाटा भयो, उनले भने, त्यसमाथि भैंसीलाई दैनिक २ सय ४५ रुपैयाँ दानाबापत खर्च हुन्छ ।पहिरोले ललितपुरको दक्षिण भेगमा प्रत्येक वर्ष असारदेखि असोजसम्म बेलाबेलामा सडक अवरुद्ध हुने गर्दछ । यहाँ लगानी गरेर व्यावसायिक पशुपालन गर्न खोज्ने किसानलाई बाह्रै महिना ढुक्कले काम गर्ने वातावरण छैन । बाटो अवरुद्ध हुँदा दैनिक ४ हजार लिटरसम्म दूध खेर जाने गरेको जिल्ला दुग्ध उत्पादक संघका उपाध्यक्ष कृष्ण बल बताउँछन् । भन्छन्, राजनीतिक पार्टीका सभा, सम्मेलन, भेला, बैठक भए तत्काल अवरुद्ध बाटो खोलिन्छ । सर्वसाधारणको पहुँच माथिल्लो तहसम्म नपुगेर होला, स्थानीयको कुरा कसैले सुन्दैन । उनका अनुसार डोजरले दुईतीन घण्टा पहिरो पन्छाए बाटो खुलाउन सकिन्छ । तर ठेकेदार पनि कसैको कुरा सुन्दैनन्, बलले भने । बगुवागिम्दी २८ किमि सडकको पहिरो पन्छाउने ठेक्का ३ लाख रुपैयाँमा स्थानीय राजकुमार बजगाईंले पाएका थिए । तर बजगार्इंले वाग्मती गाउँपालिकाले रकम भुक्तानी बन्द गरेको भन्दै काम ठप्प पारेका छन् । पहिरो पन्छाउँदै जाने क्रममा ३ लाख बजेट अपुग भयो । अनि थप बजेट निकासा गरिदिने मौखिक सहमतिमा वडाध्यक्ष र प्राविधिकको रोहवरमा पहिरो पन्छाएँ । त्यसको भुक्तानी अहिलेसम्म पाएको छैन, उनले भने । बजेट निकासा भएमा तत्काल अवरुद्ध सडक खोल्न तयार रहेको उनले बताए । वाग्मती गाउँपालिका अध्यक्ष वीरबहादुर लोप्चनले भने बजगाईंले भने जस्तो नभई डोजर बिग्रेकाले पहिरो पन्छाउने काम बन्द भएको दाबी गरे । दक्षिणका साविक १९ वटा गाविसमध्ये शंखु, गोटिखेल, गिम्दी, भट्टेडाँडा, प्युटार, चन्दनपुरमा एकएक, मानिखेल र लेलेमा २२ वटा गरेर १० वटा दूध चिस्यान केन्द्र छन् । ठूलादुर्लुङ, आश्राङ, माल्टा, गिम्दी, इकुडोल, घुसेल, चौघरे, देवीचौर, दलचोकी, भारदेउ, नल्लुमा भने छैनन् । चिस्यान केन्द्र नहुँदा दक्षिणका किसान सडक अवरुद्ध भए दूध फाल्न बाध्य छन् । केन्द्रमा राख्न सके एसिडिटी बढ्दैन । यसले २४ घण्टासम्म दूध बिग्रिनबाट बचाउँछ, दूध वितरक ठक्कर सञ्जेल भन्छन् । ठूलादुर्लुङ, आश्राङ, माल्टा र मकवानपुरबाट गरेर दैनिक ८ सयदेखि एक हजार ६ सय लिटर दूध उत्पादन हुन्छ । यी क्षेत्रका लागि एक हजार ५ सयदेखि २ हजार लिटर क्षमताको केन्द्र आवश्यक रहेको उनले बताए । दुग्ध विकास संस्थानले केन्द्रमा हालेको दूधको मूल्य ४ देखि ५ रुपैयाँ बढी दिने गरेको उनले जानकारी दिए । दक्षिणका वाग्मती, महांकाल र कोन्ज्योसोम गाउँपालिकाले किसानलाई व्यावसायिक पशुपालन गर्न गोठ सुधार, घाँस मसिनो बनाउने मेसिन वितरण, घाँसको बीउबीजन, औषधि, पशु बिमा जस्ता प्रोत्साहन कार्यक्रम ल्याएको छ । तर दूधको गुणस्तर कायम गर्ने चिस्यान केन्द्र स्थापना जस्ता योजना ल्याउन नसकेको किसानको गुनासो छ ।दलचोकीमा विवादका कारणले केन्द्र राख्न नसकिएको कोन्ज्योसोम गाउँपालिका उपाध्यक्ष मिङमा लामाले बताइन् । पछिल्लो समय त्यहाँका जनताले पनि माग गरेका छैनन्, उनले भनिन् । एउटा चिस्यान केन्द्र स्थापना गर्न १० देखि १५ लाख मात्र खर्च हुन्छ । आटोमेटिक मेसिनको २५ देखि ३० लाख रुपैयाँ पर्छ । वडास्तरीय बजेटबाटै राख्न सकिने किसान बताउँछन् । प्युटार, गिम्दी, आश्राडमा केन्द्र स्थापना गर्ने तयारी रहेको वाग्मती गाउँपालिकाका प्रवक्ता विष्णु तिमल्सेनाले बताए । भट्टेडाँडामा फिटिङ भइसकेको छ । सुरु गर्न मात्र बाँकी छ, उनले भने ।चिस्यान केन्द्र सञ्चालन गर्न थ्री फेज लाइन चाहिन्छ । चापागाउँ, शंखु हुँदै गाउँमा ल्याइराखेको विद्युत् लाइन बर्खामा कहिले फ्युज जाने, कहिले हाफलाइन आउने त कहिले लाइन नै नआउने समस्या छ । ट्रान्सफर्मर लामो दूरीमा राखिएकाले फ्युज जाने समस्या भएको नेपाल विद्युत् प्राधिकरणकी सूचना अधिकारी लीला अर्यालले बताइन् ।"
बैंकमा काउन्टर समय १० देखि ३ बनाऊ,"काठमाडौं (कास) बैंकमा ग्राहकको भीड कम गर्ने उद्देश्यले काउन्टर खुल्ने समय घटाउन बैंकर्स संघले वाणिज्य बैंकहरूलाई निर्देशन दिएको छ । संघले सोमबार सूचना जारी गरी काउन्टर समय बिहान १० देखि दिउँसो ३ बजेसम्म बनाउन भनेको हो । हाल केही बैंकले १० देखि ४ बजेसम्म पनि काउन्टर खुला गर्ने गरेका छन् । कोरोनाकै जोखिमका कारण बैंकका इभिनिङ काउन्टर यसअघि नै बन्द भएका छन् ।नजिक नजिक शाखा भएका स्थानका शाखा आलोपालोमा खोल्न पनि संघले आग्रह गरेको छ । नजिकका शाखा एउटा नखोल्दा ग्राहकले अर्को शाखाबाट सेवा लिन सक्छन, संघका कार्यकारी निर्देशक अनिल शर्माले भने, त्यस्ता शाखा आलोपालो गरी चलाउन भनेका हौं । अत्यावश्यक बैंकिङ सेवा जस्तै क्लियरिङ, ट्रेजरीलगायत निरन्तर चलाउन कन्टिन्युटी प्लान बनाउन पनि संघले भनेको छ । कुनै एक कार्यालयका कर्मचारीमा कोरोना पुष्टि भए सो कार्यालय सिल हुन्छ, शर्माले भने, यस्तो त्यहाँबाट सञ्चालित अत्यावश्यक सेवा नरोकियोस् भन्ने हाम्रो उद्देश्य हो । यसका लगि बैंकलाई वैकल्पिक व्यवस्थाका लागि योजना बनाउन भनिएको उनले बताए । कार्यालयमा सामाजिक दूरी कायम गर्न, मास्क, सेनिटाइजरलगायत सुरक्षाका उपाय अपनाउन पनि संघले भनेको छ । बाहिर बनाएको खाजा नखान र धेरै भीड नगर्न पनि संघले भनेको छ । राष्ट्र बैंकले पनि आइतबार सूचना जारी गरी कर्मचारीको आलोपालो र सम्भव भएसम्म घरबाटै काम गराउन बैंक तथा वित्तीय संस्थालाई निर्देशन दिएको छ । कोभिडको जोखिम व्यवस्थापन गर्न आवश्यकताअनुसार समूह विभाजन गरी आलोपालो प्रणालीमा कर्मचारी उपस्थित हुने व्यवस्था मिलाउन राष्ट्र बैंकले आग्रह गरेको छ । सरकारले देशको विभिन्न स्थानमा बन्दाबन्दी, निषेधाज्ञा, सार्वजनिक तथा निजी सवारीसाधनको आवागमनमा जोरबिजोर प्रणालीलगायत विशेष परिस्थितिलाई दृष्टिगत गरी घरबाटै काम गर्ने वातावरण बनाउन पनि राष्ट्र बैंकले भनेको छ । प्रदेशमा सञ्चालित शाखाको हकमा सम्बन्धित प्रदेश, स्थानीय तह र स्थानीय प्रशासनको निर्णयबमोजिम गर्न पनि राष्ट्र बैंकले आग्रह गरेको छ ।"
साओमीका दुई स्मार्टफोन,"काठमाडौं (कास) साओमीले रेडमी नोट ९ प्रो म्याक्स र मी पावर बैंक २आई नेपालमा सार्वजनिक गर्ने घोषणा गरेको छ । रेडमी नोट ९ प्रो म्याक्स मा औरा ब्यालेन्स डिजाइन, १६९ सीएम (६६७ इन्च) एफएचडी प्लस डट डिस्प्ले, जेड एक्जिस लिनियर भाइब्रेसन मोटर, क्वाल्कम स्न्यापड्र्यागन ७२० जी तथा ८ एनएम चिपसेट, ५०२० एमएएच ब्याट्री, ३३ वाट फास्ट चार्जरलगायत विशेषता रहेको कम्पनीले जनाएको छ । मी पावर बैंक २आई हलुका वजन र १४२ एमएम स्लिम छ । ६ जीबीको रेडमी नोट ९ प्रो म्याक्स को मूल्य ३१ हजार ९ सय ८८ र ८ जीबीको ३४ हजार ९ सय ९९ रुपैयाँ रहेको कम्पनीले जनाएको छ । १० हजार एमएएचको मी पावर बैंक २ आई को मूल्य १८ सय ९९ रुपैयाँ र २० हजार एमएएचको ३१ सय ९९ रुपैयाँ छ ।"
सेनालाई १० वटा भेन्टिलेटर,"काठमाडौं (कास) भारतीय सेनाले आइतबार नेपाली सेनालाई १० वटा आईसीयू भेन्टिलेटर प्रदान गरेको छ । कोभिड१९ विरुद्ध लड्न सहयोगका लागि भारतीय सेनाले उक्त भेन्टिलेटर सहयोग गरेको जनाएको छ । नेपालका लागि भारतीय राजदूत विनयमोहन क्वात्राले प्रधानसेनापति पूर्णचन्द्र थापालाई जंगीअड्डामा आयोजित कार्यक्रममा उक्त भेन्टिलेटर प्रदान गरे । यी भेन्टिलेटर अस्पतालका आईसीयू, बहुविशेषतायुक्त अस्पताल तथा विशेष आईसीयू कक्षमा प्रयोग गर्न सकिन्छ ।"
कथा बोल्ने म्युजिक भिडियो,"हातमा नाम्लो बोकेर मन्दिरको पेटीमा ग्राहक कुर्दै बस्छ ऊ । खाली समय साथीसँग बाघचाल खेल्दै बस्ने उनको परिचय, भरिया । भारी बोकेर दुई छाक टार्छन् । आफन्त केही छैन, गुमाउने डर पनि छैन । छ त पेटभरि खाने सपना । धर्ती ओछ्याई आकाश ओढ्ने भरियाको चरित्रमा देखिएका छन्, अभिनेता विपिन कार्की । सन्तोष लामाको स्वर रहेको डर छैन बोलको गीतमा विपिनले आफ्नो चरित्रलाई न्याय दिने अभिनय गरेका छन् । निकेश खड्का निर्देशित यो भिडियोलाई दर्शकले रुचाइदिएका छन् । ९ मिनेट लामो भिडियोमा भरियाहरूको कथा समेटिएको छ । कतै असन चोक, न्युरोडको गल्ली त कतै व्यस्त बजारमा देखिने यी पात्रको कथाले पनि गीतलाई केही फरक बनाएको छ । कथा मात्रै होइन, पात्रको जीवन्त अभिनयले पनि गीतलाई अझै सशक्त बनाएको हो । हुन त बजारमा नाच्ने, गाउने गीत धमाधम बनिरहेका छन् । तर, पर्दामा आफ्नो अब्बल अभिनय पस्कने विपिन अभिनित म्युजिक भिडियोमा भने बजारभन्दा फरक स्वाद पाइन्छ । विपिनबाट यो अपेक्षा पनि हुन्छ । उनको स्वभाव पनि त्यस्तै छ, राम्रो कन्सेप्टको म्युजिक भिडियो गर्ने । पहिला त गीत चित्त बुझ्नुपर्यो, कन्सेप्ट चित्त बुझ्नुपर्यो । कथा चित्त बुझ्नुपर्यो । त्यसमाथि निर्देशकले कन्भिन्स गर्नुपर्यो । यावत कुरा मिल्नुपर्छ म्युजिक भिडियो गर्न । एकै चोटि झ्याप्प गर्न मिल्दैन, उनले सुनाए । डर छैन उदाहरण मात्रै हो । पछिल्लो समय म्युजिक भिडियोले कथा भन्न थालेको छ । गीतको शब्द र संगीतसँगै हिजोआज संगीतकर्मी, रचनाकारहरू गीतको भिडियोतर्फ ध्यान दिन थालेका छन् । भ्युज बटुल्ने चक्करबाट कतिपय निर्देशक र कलाकार माथि उठेका छन् ।दयाहाङ राई अभिनित जहाजै चढेर बोलको गीतको म्युजिक भिडियोमा विदेशमा पुगेको एक युवाको पीडा देखाइएको छ । बिदेसिएर आफ्नी प्रेमीबाट टााढिएका उक्त पात्रको कथा देखाउन भिडियो कलात्मक सेटमा खिचिएको देखिन्छ । अमृत क्षत्री र मेलिना राईको स्वर रहेको यो गीतलाई पनि निकेश खड्काले नै निर्देशन गरेका हुन् । रचनात्मक भिडियोमा अभिनेत्री केनिपा सिंहको पनि जीवन्त अभिनय छ । गीतलाई थिएटरभित्र खिचिएको देखिन्छ । थिएटरकै प्रप्सहरूलाई विभिन्न बिम्बका लागि भिडियोमा प्रयोग गरिएको छ । जे होस् यो भिडियो निकै कलात्मक देखिन्छ । निकेश खड्काले जहाजै चढेर बोलको फरक शैलीमा कथा भनेका छन् । लकडाउन खुकुलिएपछि यो भिडियो सार्वजनिक भएको थियो । अभिनेता राई अभिनित परानै दिन्छु मा पनि मिठो कथा समेटिएको थियो । यो गीत पुरानै भयो । पछिल्लो समय दया अभिनित अर्को गीत बल्ल बल्ल भेट भो सार्वजनिक भयो । गीतलाई मिलन चाम्सले निर्देशन गरेका हुन् ।आफूले यी गीतहरू दर्शकलाई मानसिक राहत दिन गरेको बताउँछन् । गीत एउटा त सम्बन्धको कारण गर्ने हो । अर्को सबै कुरा ठप्प भइरहेका बेला यो पनि दर्शकमाझ जोड्ने मौका मिल्यो । त्यसैले कोरोनाले वाक्क लागेका बेला गीतले राहत दिन्छ भन्ने सोच पनि आयो, दयाहाङ भन्छन्, बजार ठप्प हुँदा आयस्रोत पनि ठप्प भयो । मेरो मात्र होइन प्राविधिक सबै टिमको भयो । त्यसैले यी सबलाई हेरेर स्वास्थ्यलाई ख्याल गरेर काम हुन्छ भने गरौं भनेर काम गरेको हो । एउटा त मानसिक राहतका लागि हो ।पछिल्लो समय अभिनेत्री लक्ष्मी बर्देवा र अभिनेता जीवन भट्टराईले अभिनय गर्ने गीतको विशेषता नै कथा भन्ने शैली हुन थालेको छ । कन्सेप्टको प्लट धेरैजसो उनी बनाउँछिन् । जीवनलाई पनि प्लट मन परेपछि गीतको अफर गर्नेसामु कथा सुनाउँछिन् । आफूलाई कथा भन्न मन पर्ने भएकाले म्युजिक भिडियोमा कथा राख्ने गरेको लक्ष्मी बताउँछिन् । मैले पहिला सुरु गर्दा दर्शकले मन पराउनुहुन्छ कि हुँदैन भन्ने सोचिनँ । म चाहिँ के रुचाउँछु त ? म कथा भन्ने पृष्ठभूमि (थिएटर) बाट पनि आएको भएर होला सायद । मलाई कथा भन्न मन पर्छ मैले त्यो गरेको हो । दर्शकले त्यस्ता गीतलाई रुचाइदिनुभयो । त्यसले मेरो हौसला पनि बढ्यो, उनले सुनाइन्, २ मिनेटको एउटा लघु कथामा फिल्म बन्छ भनेदेखि गीतमा त ५ मिनेट हुन्छ । यसमा पनि त कथा भन्न सकिन्छ भन्ने भएर सोचें ।अभिनेता मुकुन भुसाल र अभिनेत्री सुरविना कार्की फिचरिङ गरिएको के माया लाग्छ र गीतको भिडियो पनि अलग र विशेष लाग्छ । ग्रामीण भेगको जनजीवनमा आधारित प्रेमकथा समेटिएको यो भिडियोलाई पनि उत्तिकै रुचाइएको छ । युट्युबमा अधिकांशको कमेन्ट छ भिडियोले गीतको भाव आत्मसात् गरेको छ । खासमा नेपाली म्युजिक भिडियोको मुख्य समस्या भनेकै शब्द अनुसारको कथावाचन नहुनु हो अर्थात् सुन्दा जति मज्जा लाग्छ, हेर्दा त्यति लाग्दैन । कति भिडियोले त गीतको मर्म नै मारेको पनि देखिन्छ । सुकिलामुकिला केटाकेटीको उस्तै शैलीको प्रेमका दृश्यमै अल्झिएका हुन्छन्, अधिकांश भिडियो । तर, विस्तारै भिडियोमा पनि सुन्दर कथा र मौलिक पात्रहरू अटाउन थालेका छन् । माथि उल्लेख गरिएका गीत केही उदाहरण हुन् । विपिन भन्छन्, कन्सेप्ट र प्रस्तुति भिन्न र सशक्त छ भने भिडियो खेल्न मज्जा हुन्छ ।"
रेडपान्डाको सहवास याम,"यतिबेला बाँस टुसाउँछन् । पात हाल्छन् । मालिंगोजस्ता मसिना बाँसका पात र टुसा मन पराउने जन्तु हो रेडपान्डा । हाब्रे पनि भनिने यो जन्तुका लागि यो याम पर्याप्त आहारा पाइने मात्रै होइन, सहवासको समय हो ।यी लजालु जन्तु ठूलो आवाज सुन्दा र मान्छे देख्ता तर्सन्छन् । सजिलै आहारा पाइने क्षेत्र खोजेर जोडी बनाउँछन् । यो सहबासको समयपछि यिनीहरूले बस्न योग्य मानेको क्षेत्र बच्चा हुर्काउञ्जेल छाड्दैनन् । ताप्लेजुङ, पाँचथर, इलाम जिल्लाका वनहरूमा पाइने यो वन्यजन्तुको संख्या उल्लेख्य रूपमा बढेको छैन । संरक्षणकर्मीहरूका अनुसार सहज बास र प्रजननका गतिविधि गर्न बाधा परेकै कारण रेडपान्डाले संख्या बढाउन नसकेका हुन् । त्यसैले यतिबेला जंगल क्षेत्रमा विकास तथा विनाशका गतिविधि नगरिदिन संरक्षणकर्मीले विशेष अपिल गरेका छन् । रेडपान्डाको बाल मृत्युदर रोक्न साउनदेखि असोज महिनासम्म वनमा बाधा गरिनु हुँदैन । नेपालमै सबैभन्दा बढी रेडपान्डा (हाब्रे) रहेको दाबी गरिएको ताप्लेजुङ, पाँचथर र इलाम जिल्लाका वनहरूमा समेत उपभोक्ता समिति तथा समुदायमार्फत निगरानी बढाइएको छ ।जेठदेखि साउनसम्म बच्चा जन्माउने तथा बाँकी एकाध महिना नियमित हेरचाह गरेर हुर्काउने भएकाले असोजसम्मलाई विशेष महत्त्वका साथ हेरिन्छ । लजालु स्वभावको रेडपान्डाले यो अवधिमा आफूलाई असुविधा महसुस भए ठाउँ सारी गर्छ । यस्तो अवस्थामा बच्चा लिएर सर्नुपर्ने भएकाले बच्चा हुर्काउन नसकी मृत्यु हुन सक्छ ।संरक्षणविद् प्रह्लाद योञ्जनले सन् १९८९ मा लाङटाङ राष्ट्रिय निकुञ्जमा गरेको अध्ययनअनुसार ८६ प्रतिशतको बच्चा अवस्थामा नै मृत्यु हुने गरेको छ । संरक्षणविद्का अनुसार यस्तो मृत्युदरले रेडपान्डाको संख्या वृद्धिमा गम्भीर समस्या देखिन्छ ।रेडपान्डासम्बन्धी काम गर्दै आएको संस्था रेडपान्डा नेटवर्कका कार्यक्रम संयोजक वाङ्चु भोटियाका अनुसार गाडीको हर्न बजेमा, घाँसदाउरा गर्दा ठूलो आवाजले कराएमा, रूखको हाँगा खसालेमा वा रूख काटेमा रेडपान्डा डराउँछन् र बच्चा सार्नतिर लाग्छन् । सार्न थालेपछि बच्चाका लागि उपयुक्त वातावरण दिन नसक्ने भएकाले मृत्यु हुने सम्भावना अधिक हुन्छ । माथिल्लो फेदी अस्थायी प्रहरी चौकीका प्रहरीहरूका अनुसार रेडपान्डाले बच्चा सार्दा कुकुरको आक्रमणमा पर्ने जोखिम उच्च हुन्छ । माथिल्लो फेदी क्षेत्रमा कतिपटक रूखमा बसेका रेडपान्डालाई तल कुकुरले कुर्ने र भुइँमा उत्रँदा आक्रमण गरेर मारेको घटना प्रहरीहरूले देखेका छन् । रेडपान्डा नेटवर्कसँग मिलेर संरक्षणको काम गरिरहेको हिमाली संरक्षण मञ्चका कार्यक्रम संयोजक रमेश राईका अनुसार कुकुर नियन्त्रण गर्न अप्ठ्यारो छ । रेडपान्डाले सामान्यतया १ सय ३५ दिनमा बच्चा जन्माउँछ । गर्भवती भएको अवस्थामा ठूलो रूखको टोड्का खोजेर जन्माउने ठाउँ बनाउँछ ।मिहिनेत गरेर गुँड खोज्ने भएकाले बिनाअवरोध त्यहीँ हुर्काउन पाए बच्चा मर्दैन । सार्नुपरे त्यस्तै वातावरण नहुँदा बच्चा बचाउन सक्दैन, भोटियाले भने, त्यसैले यो बेला राम्रो वातावरण चाहिन्छ । दूध चुसेरै हुर्कने रेडपान्डाका बच्चाहरूले तीन महिना मात्रै राम्रो वातावरण पाए मृत्यु हुने सम्भावना कम हुन्छ । मालिंगोको टुसा, टेङ्गाको दाना र भालुचिण्डेजस्ता वनस्पति खाएर बाँच्ने यो जन्तुले गुँड बनाउँदा आफूले खाने आहारा सुलभ भएको क्षेत्रलाई पनि ध्यान दिने संरक्षणकर्मी बताउँछन् । प्राकृतिक रूपले यो सबै आहारा पाउने समय भएकाले ताप्लेजुङका रेडपान्डा पाइने सबै क्षेत्रमा आहाराको समस्या छैन, राई भन्छन् । केवल अवरोधहरू बढी भएकाले सडक बनाउने, रूख काट्ने, ढुंगा फुटाउने, घाँसदाउरा गर्नेजस्ता गतिविधि नगरिदिन र जंगलमा नपसिदिन सबै निकायसँग अनुरोध गरेको उनले बताए ।पहिल्यैदेखि अनुरोध गरेको र सबैका कानमा पुर्याएकाले बिनाकारण पसे सामुदायिक वनले कारबाही गर्ने पाथीभराको सामुदायिक वन उपभोक्ता समिति अध्यक्ष पासाङरिता शेर्पा बताउँछन् । हिमाली संरक्षण मञ्चले १४ वटा वडाका सामुदायिक वनमा संरक्षणसम्बन्धी कार्यक्रम गर्दै आएको छ । ताप्लेजुङमा १ सय ३४ भन्दा बढी रेडपान्डा रहेको अनुमान छ ।"
वन मासेर रेस्टुरेन्ट बनाइँदै,"युनिभर्सल आवास एन्ड सप्लायर्सले लकडाउनको मौका छोपेर ललितपुरको विशंखुनारायण सामुदायिक वनमा बिनास्वीकृति रूख कटान गरेको पाइएको छ । कम्पनीले गोदावरी नगरपालिका२ स्थित विशंखुनारायण मन्दिरको पूर्वउत्तरमा रेस्टुरेन्ट चलाउन रूख कटान गरेको हो ।विशंखुनारायण सामुदायिक वन उपभोक्ता समूहले उक्त कम्पनीलाई रेस्टुरेन्ट, पिकनिक स्पट र पार्किङ सञ्चालन गर्न वार्षिक एक लाख ८० हजार बुझाउने गरी झन्डै एक हेक्टर वन १० वर्षका लागि भाडामा दिएको छ । यसप्रति विशंखुनारायण सेवा सुधार समितिले आपत्ति जनाएको छ । समितिले धार्मिक क्षेत्रलाई प्रत्यक्ष असर पुग्ने गरी वन क्षेत्रमा भएको रूख कटान र होटल निर्माण रोक्न वन तथा वातावरणमन्त्री शक्तिबहादुर बस्नेतको निजी सचिवालय हरिहरभवन, डिभिजन वन कार्यालय ललितपुरलगायत निकायमा उजुरी दिएको छ ।विशंखुनारायण मन्दिर उपत्यकाका प्रसिद्ध चार नारायणमध्ये एक हो । यहाँ हरिबोधनी एकादशी र चाडपर्वमा भक्तजनको ठूलो मेला लाग्ने गर्छ, विशंखुनारायण सेवा सुधार समितिका अध्यक्ष राजेन्द्र विष्टले भने, मन्दिरमा बिहानबेलुका भजनकीर्तन, प्रवचन, चतुर्मास एकादशी महात्म्य जस्ता धार्मिक तथा आध्यात्मिक गतिविधि हुन्छन् । धार्मिक क्षेत्रलाई असर पुग्ने गरी कुनै पनि हालतमा काम गर्न दिँदैनौं । वन तथा वातावरण मन्त्रालयका प्रवक्ता सिन्धुप्रसाद ढुंगानाले समितिले वनमन्त्रीको सचिवालयमा बुझाएको पत्र प्राप्त भइसकेपछि कारबाहीका लागि वाग्मती प्रदेशमा पठाउने बताए । अहिले धार्मिक र सामुदायिक वन प्रदेश मातहतमा छ, उनले भने ।वन नियमावली २०५१ बमोजिम रूख कटान गर्न टाँचा लगाउनुपर्छ । नियमावलीमा उपभोक्ता समूहले काठ ओसारप्रसार गर्नुपरे फलामे टाँचा बनाई जिल्ला वन कार्यालयमा निवेदन दिनुपर्ने र जिल्ला वन अधिकृतले टाँचाको नाम दोहोरो नपर्ने गरी दर्ता गर्नुपर्ने भनिएको छ । ठेकेदार कम्पनी युनिभर्सल आवास एन्ड सप्लायर्सले मनोमानी ढंगबाट सल्लो र चिलाउने प्रजातिका दर्जनौं रूख कटान गर्दा पनि सम्बन्धित वन उपभोक्ता समूह, डिभिजन वन कार्यालय ललितपुर मौन रहेको गुनासो विशंखुनारायण समितिको छ ।डिभिजन वन कार्यालय ललितपुरका प्रमुख नवीन गिरीले रूख कटानबारे आफूलाई जानकारी नभएको दाबी गरे । यसबारे अनुसन्धान गर्न बाँकी छ, उनले भने । विशंखुनारायण सामुदायिक वन उपभोक्ता समूहका अध्यक्ष कमलबहादुर विष्टले बिनास्वीकृति रूख कटान गरेकामा ठेकेदारलाई २२ हजार पाँच सय रुपैयाँ जरिवाना तिराइसकेको बताए । पर्यापर्यटन प्रवर्द्धन गर्न गाउँका बुद्धिजीवी सबै बसेर कानुनबमोजिम टेन्डर आह्वान गरेर ठेक्का दिइएको हो, उनले भने ।डिभिजन वन कार्यालयले २०५३ मा विशंखुनारायण राष्ट्रिय वन सामुदायलाई हस्तान्तरण गरेको थियो । त्यतिबेला वन उपभोक्ता समूहले वनलाई खण्ड १ (क) र (ख), खण्ड २ र ३ गरी तीनवटा ब्लकमा विभाजन गर्यो । ठेकेदारले रूख कटान गरेको खण्ड १ (क) पोखरी डाँडा २ दशमलब ७१ हेक्टरमा फैलिएको छ । यहाँ प्रतिहेक्टर २ हजार १ सय ८५ वटा बिरुवा, ८ सय ५९ वटा लाथ्रा (२४ इञ्च गोलाइभन्दा माथिका रूख), ५ सय ४८ वटा पोल (२८ देखि ३० इञ्च गोलाइका रूख) र ४० वटा रूख (३ फिट गोलाइ) छन् । यो क्षेत्रमा काठको वार्षिक वृद्धिदर प्रतिहेक्टर शून्य दलमलब ६ घनमिटर, दाउरा शून्य दशमलब ३ घनमिटर हुने तथ्यांक छ ।ठेकेदारले कटान गरेको रूख समूहले संकलन गर्ने परिमाणअन्तर्गतको होइन । काठ समूहले संकलन गर्ने परिमाणभन्दा बढी चाहिए रूख कटान गर्न वन कार्यालयमा स्वीकृति लिनुपर्छ । तर समूह र ठेकेदार कम्पनीले यो प्रक्रिया अपनाएका छैनन् । युनिभर्सल आवास एन्ड सप्लायर्सका सञ्चालक जितेन्द्र महर्जनले वन उपभोक्ता समूहसँग सोधेरै रूख कटान गरेको बताए । विकास नचाहेकाहरूले विरोध गरेका हुन्, उनले भने । ठेकेदार र वन समूहले गरेको सम्झौताको बुँदा नम्बर ३ मा कामको निरीक्षण गर्न सात सदस्यीय अनुगमन तथा मूल्यांकन समिति गठन गर्ने व्यवस्था छ । समितिमा समूहका अध्यक्ष, वडाध्यक्ष र सम्बन्धित क्षेत्र हेर्ने वन कार्यालयका सहायक वन अधिकृत पदेन सदस्य रहने व्यवस्था छ । तर, धार्मिक क्षेत्रलाई असर पर्ने गरी भएको गतिविधिसम्बन्धी विरोध उत्कर्षमा पुग्दासमेत अनुगमन समिति गठन गर्न पहल भएको छैन । गोदावरी नगरपालिका२ वडाध्यक्ष देवेन्द्रकुमार बस्नेतले वातावरण र गाउँलाई असर पर्ने खालको काम भए सरोकारवाला निकायले तत्काल रोक्नुपर्ने बताए । समूहका अध्यक्ष विष्टले समिति गठन गर्ने तयारीमा रहेको दाबी गरे ।सम्झौताको बुँदा नम्बर १० मा समूहले तोकेको क्षेत्रमा ठेकेदारले प्रतिवर्ष बहुमूल्य प्रजातिका पाँच फिट उचाइका कम्तीमा सयवटा बिरुवा रोपी हुर्काउनुपर्ने व्यवस्था छ । तर यो बुँदा कार्यान्वयन भएको छैन । ठेकेदारले रेस्टुरेन्ट सञ्चालन गर्न लागेको क्षेत्रमा गाईभैंसी, वन्यजन्तु र चराचुरंगीलाई पानी खुवाउन बनाइएको पोखरी पनि परेको छ । पोखरीलाई तार जालीभित्र पारिएको छ । सामुदायिक वनमा पर्यापर्यटन प्रवर्द्धन कार्यविधि २०७५ विपरीत ढलान गरेर ट्रस्ट बनाउन फलामे पाइप हालिएको छ । मापदण्डअनुसार वन क्षेत्रमा बाँस, बेत, खरखडाइजस्ता वस्तु प्रयोग गरेर संरचना बनाउनुपर्छ ।ठेकेदार महर्जनले अन्यत्र पोखरी बनाउन डिजाइन तयार भइसकेको बताए । पोखरी चाँडै खन्छौं, उनले भने, पहाडी भेगमा माटो कटिङ गर्दा पहिरो झर्ने सम्भावना भएकाले लेबल मिलाउन ढलान गरेको हो । डन्डी बिछ्याएको छैन । समूह र कम्पनीबीच सम्झौता वडाध्यक्ष बस्नेत, वडा सदस्य पुरुषोत्तम विष्ट, बज्रबाराही सबडिभिजन वन कार्यालयका सहायक वन अधिकृत दुर्गा पोखरेल, वन रेन्जर गणेश बस्नेतको रोहवरमा भएको छ । साक्षीमा ठेकेदार कम्पनीका तर्फबाट निर्देशक न्हुच्छे महर्जन, व्यवस्थापक नीरज महर्जन, लेखापाल बुद्धि महर्जन र समूहका तर्फबाट उपाध्यक्ष अनु बस्नेत, सचिव सन्तोष विष्ट र कोषाध्यक्ष सम्झना विष्ट छन् ।त्यस्तै अर्को ठेकेदार कम्पनी वाइड वल्डर्स नेपालले प्रस्तावित विशंखुनारायण धार्मिक वन क्षेत्रमा जिपलाइन राख्न तार तानेको छ । विशंखुनारायण वन उपभोक्ता समूहले वल्डर्सलाई वनको खण्ड (२) मा राख्न वार्षिक ४ लाख ५० हजार बुझाउने गरी १० वर्षका लागि भाडामा दिएको थियो । तर, ठेकेदारले विशंखुनारायण मन्दिर क्षेत्रको खण्ड (१) मा राख्न खोजेको हो । यहाँ ठेकेदारले स्वागत गेट, सुरक्षा गार्ड र टिकट काउन्टर पनि बनाउनेछ । विरोध जनाउँदा जनाउँदै लाइन तानिएपछि विशंखुनारायण सेवा सुधार समितिले जिल्ला प्रशासन कार्यालयमा उजुरी दिएको छ । विशंखुनारायण मन्दिरका पुजारी केशव सुवेदीले जिपलाइनका कारण हुने होहल्लाले मन्दिरमा गरिने आरती, होम, जप र यज्ञमा असर पर्ने बताए । ललितपुरका सहायक जिल्ला वन अधिकृत थीरप्रसाद कोइरालाले उक्त क्षेत्रबाट जिपलाइन हटाउन ठेकेदारलाई निर्देशन दिइसकेको जानकारी दिए । त्यहाँ स्थायी रूपमा नभई परीक्षण गर्न मात्र राखेको भन्ने जानकारी छ, उनले भने, अटेर गरे नियमानुसार कारबाही गरिनेछ ।ललितपुरका प्रमुख जिल्ला अधिकारी नारायणप्रसाद भट्टले डिभिजन वन कार्यालयमा यसबारेमा फाइल माग गरिसकेको बताए । जिल्ला वन अधिकृतसँग एक चरणको मौखिक छलफल पनि भइसकेको छ, उनले भने । वन क्षेत्रमा जिपलाइन राख्न ठेकेदारले डिभिजन वन कार्यालयले दिएको मापदण्ड पनि पूरा गरेका छैनन् ।"
लेवान्डोवस्कीले रोनाल्डोलाई उछिन्नेछन् ?,"रोबर्टो लेवान्डोवस्कीका लागि यो सिजन खुबै सुखद रहेको छ भन्दा हुन्छ । उनको बायर्न म्युनिक युरोपेली च्याम्पियन्स लिगको क्वाटरफाइनल पनि पुगिसकेको छ । तर उनी के मान्छन् भने उनको नजर क्रिस्टियानो रोनाल्डोको कीर्तिमानमा छैन । पोल्यान्डका ३१ वर्षीय स्ट्राइकरले चेल्सीमाथि सप्ताहन्तमा प्राप्त जितमा दुई गोल गरे । यससँगै बायर्नले चेल्सीमाथि समग्रमा ७१ को ठूलो अन्तरको जित निकाल्न सफल रहेको थियो । यसपल्ट च्याम्पियन्स लिगमा खेलेका सात खेलमा उनले १३ गोल गरिसकेका छन् ।अब उनी रोनाल्डोको त्यो कीर्तिमान नजिक छन्, जुन सिजन पोर्चुगाली खेलाडीले सन् २०१३२०१४ को सिजनमा रियल म्याड्रिड एक्लैका लागि १७ गोल गरेका थिए । यदि बायर्नले लिस्बनमा हुने फाइनलको यात्रा गर्छ भने अझै तीन खेल खेल्नेछ र यिनै खेलमा लेवान्डोवस्कीसामु रोनाल्डोको कीर्तिमान भंग गर्ने अवसर हुनेछ । लेवान्डोवस्की भन्छन्, यो कीर्तिमान उछिन्ने मेरो उद्देश्य होइन । हामीले अझै नकआउट चरणका केही खेल खेल्ने छौं र यसमा सकेसम्म बढी गोल गर्न सफल रह्यौ भने त्यो मेरो लागि खुसी हुनेछ ।लेवान्डोवस्की एकै सिजन कोही खेलाडीले सबैभन्दा बढी गोल गर्ने कीर्तिमानको नजिक भएपनि समग्रमा रोनाल्डोले प्रतियोगितामा गरेको गोल संख्या भन्दा धेरै पछाडि छन् । रोनाल्डो च्याम्पियन्स लिगमा सर्वाधिक गोल गर्ने खेलाडी हुन् र उनले १ सय ३० गोल गरिसकेका छन्, लेवान्डोवस्की भने चौथो स्थानमा छन्, रोनाल्डोको भन्दा ६४ गोलले पछाडि । कम्तीमा चेल्सीमाथि दुई लेगमा प्राप्त जितमा लेवान्डोवस्कीले प्रमाणित गरे, उनी वास्तवमै कति अब्बल दर्जाका खेलाडी हुन् भनेर ।पहिलो लेगमा उनले एक गोल गरे र अर्को दुई गोलमा सहयोगी भूमिका निभाए । दोस्रो लेगमा उनले दुई गोल गरे र दुई अवसरमा गोलको अवसर सिर्जना गरे । त्यसको अर्थ बायर्नका सात गोलमध्ये सबैमा उनको भूमिका रह्यो । उनले यो सिजन ५३ गोल गरेका छन् । यी गोल ३६ खेलमा सम्भव भएको थियो, ४४ खेलमध्ये । यो भनेको उनले आफूले खेलेका खेलमध्ये ८२ प्रतिशतमा गोल गर्न सफल रहे । कोही पनि फरवार्डका खेलाडीका लागि यो उच्च हो ।"
जीवन फेरिएको प्रशिक्षणको काम,"लाहोर सिट नम्बर ५४ एफ । अकल्यान्डबाट दुबई जाने उडानमा मार्क कोल्सले पाएको सिट त्यही थियो, विमानको पछाडितिर । केहीका लागि लामो न लामो उडान साहसिक काम जस्तै हुने गर्छ । कोल्सका लागि त्यसैमा डर थियो । जति बेला उनी चेक इन भए, निकै आत्तिएका थिए । काउन्टरमा रहेका महिलालाई आफ्नो नाम पनि भन्न सकेनन्, कोल्सले । विमानमा प्रवेश गरेयता उनले आफैंले आफैंलाई प्रश्न गरे, कोल्स के पो गरिरहेका छौ ?दुबईबाट उनी लाहोर लागे, पाकिस्तानको दोस्रो ठूलो सहर । विमानस्थलबाट बाहिर निस्केयता टोयाटा हायस समाते । मध्यरातको समय थियो, तर पनि चर्को गर्मी थियो, ३५ डिग्री सेल्सियस । अँध्यारो थियो, उनलाई गाडीले उनलाई एउटा घरमा छोड्यो, जसको शीर्ष भागमा ठूलो फलामे ढोका थियो । त्यो घरको सुरक्षाकर्मीले उनलाई कोठासम्म पुर्याए । कोठमा एउटा खाट थियो, जोडिएको शौचालय । सँगै टीभी पनि । त्यसमा बजिरहेका ३७ च्यानलमध्ये दुई मात्र अंग्रेजी भाषामा थिए ।खाटमा पल्टिनेबित्तिकै उनले सोचे, म किन यहाँ आएँ होला, के मैले चाहेको यही हो त ? अब घर जाने दिन पनि चाँडै आउने छैन् । म त कतै नराम्रोसँग फसें कि ? क्रिकेट इन्स्ट्रक्टरका रूपमा उनी लहोर पुगेका थिए र उनले पाएको जिम्मेवारी निकै ठूलो थियो । उनलाई पाकिस्तानी महिला टिमको मुख्य प्रशिक्षक बनाइएको थियो । सन् २०१७ को कुरा थियो, पाकिस्तानी टिम महिला विश्वकप खेलेर फर्केको थियो, जसका सबै खेलमा टिम पराजित रहेको थियो ।त्यो टिमले अहिलेसम्म विदेशी प्रशिक्षकको मुख देख्न पाएको थिएन । त्यसमाथि कोल्सलाई पाकिस्तानको मुस्लिम संस्कृतिबारे केही पनि थाहा थिएन । त्यति मात्र कहाँ हो र ? कोल्स आफैंले पनि कुनै विदेशी टिमलाई प्रशिक्षण दिएका थिएनन् । लाहोर आएको भोलिपल्ट उनका अगाडि ३० महिला खेलाडी थिए, त्यसमध्ये केहीले पटक्कै अंग्रेजी बुझ्दैनथे । गर्मीले कोल्सको चस्मा क्षणक्षणमा बाफले अवरोध गरिरहेको थियो, पसिनाले निथ्रुक्क झिजेका थिए ।उनले खेलाडीलाई जम्मा गरेर भने, हेर, यसअघि पाकिस्तानी महिला टिमले कसरी खेलेको थियो, त्यो मलाई केही पनि थाहा छैन । तर मैले टिमका केही खेल भने टीभीमा हेरेको छु । अब फेरि एक महिनाभित्र हामीले न्युजिल्यान्डको सामना गर्न लागेका छौं, हामीलाई त्यसका लागि तयारी गर्नुपर्नेछ । मेरो सबैलाई अनुरोध छ, सक्दो राम्रो खेल्ने प्रयास गर्नु । यस्तो गर्न सक्यौं भने हामीले जिते पनि हारे पनि विजय हाम्रो नै हुनेछ ।लाहोरको अभ्यास मैदान कत्ति पनि राम्रो थिएन, कहाँ त्यो वेलिङटनको हरियो न हरियो मैदान, कहाँ सुक्खा यो मैदान । सानो छँदा उनी आफ्ना बुबा माइकल कोल्ससँग वेलिङटनको मैदानमा क्रिकेट हेर्ने गर्थे । सन् सत्तरीतिर क्रिकेट सौखिन खेल नै थियो, यसका कमाउने भनेको केही पनि थिएन् । वेलिङटन टिमका यी फास्ट बलर कोल्स अरू बेला प्लास्टिक कारखानमा काम गर्थे, अनि सप्ताहन्तमा क्रिकेट खेल्थे । अथवा खेल्ने अवसर सार्वजनिक बिदाको दिन हुन्थ्यो ।कोल्सका लागि आफ्ना बुबा सबथोक थिए । उनी एक्लो सन्तान पनि थिए । उनी आफ्ना बुबा जस्तै हुन चाहन्थे । उनलाई जतिले पहिलोपल्ट देख्थे, भन्थे, तिमी त माइकल कोल्सका छोरा रहेछौं । उनी उत्तर दिन्थे, तर म त मार्क कोल्स पो हुँ । जेहोस्, आफ्नो बुबाको छायामै हुर्के बढे, उनी । उनी आफैं फास्ट बलर हुन चाहन्थे र सपना देख्थे, ब्ल्याक क्याप्सका लागि खेलेको । तर उनको खेलाडी जीवन लामो चलेन, ढाड दुख्ने समस्याका कारण खेल्न छाड्नुपरेको थियो ।यसै कारण उनलाई रक्सी खाने बानी पर्यो, रक्सी खानु राम्रो थिएन, तर त्यसलाई छोएपछि उनलाई लाग्थ्यो, ढाडको दुखाइ कम भएको छ, आत्मविश्वास बढेको छ । कोल्स २० वर्षको मात्र के भएका थिए, नराम्रैसँगै रक्सी खाने भइसककेका थिए । साथीहरूसँग लगातार १५१५ घण्टा रक्सी खान्थे । पछि त कोल्सको रक्सी खाएको बेला पनि आत्मविश्वास हुन छाड्यो, उनले चारैतिर अन्धकार मात्र देखे । यसक्रममा उनले अनेक काम गरे, जस्तो मास्क टेप बेच्ने काम ।एक दिन उनले क्रिकेट प्रशिक्षणको काम पाए, स्थानीय क्लबमा । त्यसपछि उनले लगातार १५ वर्ष प्रशिक्षककै रूपमा काम गरे । त्यसै क्रममा उनले अस्ट्रेलिया र भानुआटुमा महिला टिमलाई प्रशिक्षणको काम पनि गरे । अरू तथाकथित वयस्क मान्छेले जस्तै, जति बेला फुर्सद हुन्थ्यो, कोल्सको काम हुन्थ्यो, रक्सी खाने । यसले उनका केही निजी सम्बन्ध सधैंका लागि ब्रिगिन सक्ने स्थितिमा पुगेको थियो । अनि प्रशिक्षकका रूपमा पनि उनको काम राम्रो हुन सकेको थिएन । अब त उनी ४० वर्षका पनि भए, तर उनले खासै केही गर्न सकेका थिएनन् भन्दा हुन्छ । न्युजिल्यान्डका लागि खेल्ने सपना टुटेकोमा उनी अभैः मर्माहित थिए । सन् २०१७ तिर एक दिन कामको दबाबमा उनले पाँच घण्टा एउटा पबमा बिताए र सिधा घर गए । घरमा उनको प्रेमिका मेल थिइन्, अनि दुई हुर्कंदै गरेकी छोरी । उनले आफ्ना सात वर्षका छोरीलाई भने, म धेरै टाढा जान लागेको छु, आमाले तिमीहरूलाई हेर्ने छिन् । अनि कोठा बन्द गरेर उनले आफ्नी प्रेमिकालाई भने, म मर्दै छु ।प्रेमिकाले उनलाई त्यस्तो केही पनि गर्न दिइनन् । बिहान जति बेला उनलाई चेत आयो, उनले आफैंले आफैंलाई सोधे, तिमीले यो के पो गर्न लागेका थियौ ? उनी आफ्नी प्रेमीसँगको १२ वर्ष पुरानो सम्बन्ध टुटाउन चाहँदैन थिए । त्यसमाथि स्कुलमा पढ्दै गरेका उनका दुई छोरी पनि त थिए । कोल्स धेरै चिकित्सकीय परामर्शबाट गुज्रे । रक्सी खान कम गरे, राम्रा बानी बसाल्नेतिर लागे । तर उनले अब के गर्ने हो भनेर सोच्न सकेका थिएनन् ।त्यसको चार महिनापछि उनी त्यही महिला विश्वकप घरमै हेरिरहेका थिए, न्युजिल्यान्डले पाकिस्तानलाई नराम्रोसँग हराएको थियो । सोचे, यही पाकिस्तानी टिमको प्रशिक्षक बन्न पाए ? सोधखोज गरे । एक दिन उनले फोनमा खबर पाए, पाकिस्तानी महिला टिमको प्रशिक्षक बन्ने प्रस्ताव । उनले मन मनै सोचे, क्रिकेट खेल्ने सपना टुटे पनि क्रिकेट प्रशिक्षक बन्नु पनि त खराब होइन ? त्यसमाथि पाकिस्तानी क्रिकेट बोर्ड उनलाई तलब दिन सक्ने स्थितिमा थिएन । उनले ३० सदस्यीय टिम पाएको थियो, जसको उमेर १८ देखि ३३ वर्षको बीचमा थियो । सन् १९९८ मै मात्र पाकिस्तानमा महिला क्रिकेट सुरु भएको थियो । पाकिस्तानी समाज रुढिवादी थियो, त्यसैले महिलाले पनि क्रिकेट खेलेको हेर्न नसक्ने खालेको थियो । समाज सोच्थ्यो, महिलाले पनि क्रिकेट खेल्छ र ? यो त समय र पैसाको बर्बादी मात्रै हो । खासमा पाकिस्तानी समाज महिला भनेपछि हुनसम्मकै लागि अनुदार छ, पाकिस्तानमा जत्तिको लैगिक विभेद अन्यत्र कमै हुन्छ ।टिमका एक सदस्य कति गरिब थिइन् भने उनीसँग आफू अनुकूल लगाउने जुत्ता पनि थिएन । अर्को एक खेलाडी दुई घण्टा बस चढेर प्रशिक्षणका लागि आउने गर्थिन । एक दिन उनको परिवारलाई थाहा भयो, आफ्नो छोरी त क्रिकेट पो खेल्छिन् । परिवारले उनलाई क्रिकेट खेल्नबाट रोक्न सक्दो प्रयास गर्यो, तर पछि आफैं हार खान बाध्य रह्यो । अनि केही खेलाडी क्रिकेट बल किन्ने आर्थिक हैसियत नभएका कारण प्लास्टिक पगालेर बनाएको बलबाट खेल्छन् ।जेहोस्, यस्तै सदस्यले भरिएको टिमको प्रशिक्षण चल्यो, केही दिनको प्रशिक्षण पछि दुबईमा न्युजिल्यान्डविरुद्ध तीन खेलको एकदिवसीय अन्तर्राष्ट्रिय शृंखला पनि आइपुग्यो । त्यसको सुरुआती दुई खेलमा पाकिस्तान पराजित भए पनि तेस्रो खेल जितिहाले । त्यसपछि त कोल्सलाई पारिश्रमिक पनि दिन सुरु भयो । सन् २०१८ र २०१९ त गज्जब नै भयो, पाकिस्तानले वेस्ट इन्डिजलाई हरायो भने दक्षिण अफ्रिकासँगको शृंखला बराबरीमा ल्याउन सक्यो । त्यही वर्ष उनलाई न्युजिल्यान्ड फर्कनु नै पर्यो, परिवारका कारण ।पाकिस्तान र उसका महिला खेलाडीबाट उनलाई बिदाइ हुन कम्ती गाह्रो भएको थिएन । अचेल उनी विरलै रक्सी खाने गर्छन्, यसो सामाजिक हुन, बियरसम्म खान्छन् । अब त उनले मेलसँग विवाह पनि गरिसके । यिनै मेल भन्छिन्, कोल्स दुई वर्ष के पाकिस्तानमा बसे, उनी त पूरा फेरिएका छन् । खासमा उनी मात्र फेरिएका छैनन्, फेरिएको त पाकिस्तानी महिला क्रिकेट पनि छ । उनी अझै पनि पाकिस्तानी महिला क्रिकेटमा के भइरहेको छ भनेर बुझ्ने प्रयास गर्छन् ।उनलाई ती पाकिस्तानी महिला खेलाडीले फेरि आफ्नो देशमा आउन अनुरोध पनि गर्छन् । तर उनी चाहँदैनन् । यसैक्रममा उनले एउटा सपना भने पूरा गरेका छन्, न्युजिल्यान्डका लागि क्रिकेट खेल्न नपाए पनि कुनै अन्तर्राष्ट्रिय टिमको प्रशिक्षक त बनियो । प्रशिक्षक जीवन त अझै पनि चलिरहेको छ । यसमा उनलाई खुबै गर्व लाग्छ । उनी भन्छन्, अबको केही वर्षमा आफूले सिकाएका पाकिस्तानी महिला खेलाडी पनि बुढी हुनेछन् र भन्नेछन्, हाम्रा गोरा प्रशिक्षकले हामीलाई क्रिकेट खेल्न सिकाएका थिए ।(न्युजिल्यान्डको स्टफ अनलाइनमा छापिएको सामग्रीको स्वतन्त्र अनुवाद)"

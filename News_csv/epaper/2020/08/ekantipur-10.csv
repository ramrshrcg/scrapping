शीर्षक,विवरण
भारतमा रोजगारी गुमेपछि गुजारा मुस्किल,"लामो समय रोजगारीका लागि भारत पसेकाहरूले घर फिरेर स्थानीयस्तरमा रोजगारीका अवसर देखेका छैनन् । न आफ्नो जग्गा, जमिन छ न त कृषि कर्म गर्ने बानी नै छ । गुजाराको मेलो पहिल्याउन नसकेकाहरू गाउँबस्तीमा टोलाएर बसेका भेटिन्छन् । मजदुरी छुट्दा जहान भोकैबाजुराको साप्पाटा मुक्तिकोटका राजे विक गत वर्षको मंसिरमा गढवाल गएका थिए । त्यहाँ ढुंगा फुटाउने र बोक्ने काम गर्थे । उनीलगायत १७ जनाको रोजगारी गुम्यो । लामो समय लकडाउनमा फसेपछि वैशाखमा गाउँ पुगें । १० दिन क्वारेन्टाइनमा बसेर घर पुग्दा जहान, बालबच्चाको बिचल्ली थियो । घरमा खानेकुरा थिएन । किनेर ल्याउन पैसा पनि थिएन, उनले भने । बझाङकै थलारा गाउँपालिकामा मात्रै लकडाउन सुरु भएयता तीन हजार जनाभन्दा बढी भारतबाट घर फर्किसकेका छन् । प्रदेश सरकारको चालु वर्षको नीति तथा कार्यक्रममा रोजगार गुमाएकालाई कृषि कार्य गर्न बिनाधितो कर्जा उपलब्ध गराउने योजना राखेको थियो । तर त्यसका लागि बजेटमा ठोस आधार नभएको प्रदेशसभा सदस्य पूर्णा जोशीले बताइन् । सुदूरपश्चिम कृषि निर्देशनालय दिपायलका निर्देशक यज्ञराज जोशीका अनुसार सुदूरपश्चिमका ९ मध्ये ५ जिल्ला बाजुरा, बझाङ, दार्चुला, अछाम र बैतडी बर्सेनि खाद्यान्न अभाव हुने जिल्ला हुन् । समग्रमा सुदूरपश्चिमलाई आवश्यक खाद्यान्न ५ लाख ५० हजार ३ सय ७२ मेटन हो भने उत्पादन ६ लाख ९७ हजार १ सय ५ मे टन रहेको निर्देशनालयको तथ्यांक छ । कैलाली र कञ्चलनपुरबाहेक अरू जिल्लालाई आन्तरिक उत्पादनले पुग्दैन, उनले भने । प्रदेशको सामाजिक विकास मन्त्रालयले दुई वर्षअघि गरेको अध्ययनले रोजगारीका लागि भारतमा ६ महिनाभन्दा बढी समयका लागि जानेको संख्या बर्सेनि २ लाख ६ हजार रहेको देखाएको थियो । मुम्बईमा काम गर्दै आएका सुदूरपश्चिमेली नेपाली समाज अन्तर्राष्ट्रिय समितिका कोषाध्यक्ष भुवनप्रसाद भट्ट भारतका विभिन्न सहरमा १० लाखको हाराहारीमा सुदूरपश्चिमेलीहरू कार्यरत रहेको बताउँछन् । तीमध्ये तीन लाख हाराहारी रोजगारी गुमेपछि अहिले स्वदेश फर्किएको उनको भनाइ छ । आन्तरिक मामिला तथा कानुन मन्त्रालयका अनुसार कोरोना कहर सुरु भएयता असारसम्ममा फर्किएका सुदूरपश्चिमेलीको संख्या २ लाख ३७ हजार ४ सय ९० जना छ ।"
भदौ १ देखि भनिएका सेवा तत्काल नखुल्ने,"साउन ६ गतेबाट लकडाउन पूर्ण रूपमा हटेपछि सरकारले भदौ १ बाट आन्तरिक तथा अन्तर्राष्ट्रिय व्यावसायिक र अन्य उडान, अन्तर्राष्ट्रिय खेलकुदका प्रशिक्षण तथा प्रारम्भिक चरणका खेल र विद्यार्थी भर्ना, शैक्षिक र अन्य परीक्षा सञ्चालन गर्ने तथा लामो दूरीको यातायात सञ्चालन गर्ने निर्णय गरेको थियो । तर लकडाउन खुलेसँगै कोरोना भाइरसको संक्रमण ह्वात्तै बढेपछि सरकारले सुचारु गर्ने भनेर निर्णय गरेका सेवा तत्कालका लागि नखोल्ने निष्कर्षमा सीसीएमसी पुगेको हो । भदौ १ बाट खोल्ने भनिएका सेवाहरू कति दिन पछि खोल्ने भन्ने सम्बन्धमा भने सीसीएमसीमा सहमति भएको छैन । कसैले १५ दिनपछि सारौं भन्नुभएको छ, कोही एक महिना सार्नुपर्छ भनिराख्नुभएको छ, कसैले यो संक्रमण नसकिँदासम्म सेवा सञ्चालन नगर्ने कुरा गर्नुभएको छ, ती मन्त्रीले भने, यसको अन्तिम निर्णय मन्त्रिपरिषद् बैठकले गर्नेछ ।"
अब घरायसी ग्राहकलाई स्मार्ट मिटर,"काठमाडौं (कास) नेपाल विद्युत् प्राधिकरणले ग्राहकका घरका सिंगल फेज मिटरलाई हटाई स्मार्ट मिटर जडान गर्न थालेको छ । ऊर्जा, जलस्रोत तथा सिँचाइमन्त्री वर्षमान पुनले आइतबार काठमाडौंको बूढानीलकण्ठ नगरपालिका९ को वडा कार्यालय मन्डिखाटारमा रहेको सिंगल फेजलाई स्मार्ट मिटरले प्रतिस्थापन गरी जडान सुरु गरेका हुन् । स्मार्ट मिटर प्रयोगमा आएपछि घरघर गएर मिटर रिडिङ गर्नुपर्ने छैन । केन्द्रबाटै रिडिङ गर्न सकिने र बिल नतिर्नेको लाइन अनलाइनमार्फत काट्न सकिनेछ । यसले विद्युत् चुहावट पनि रोक्न सघाउने छ ।बेनीजोमसोम सडक"
एक महिनादेखि अवरुद्ध,म्याग्दी (कास) बाढीपहिरोले कटान गरेपछि बेनीजोमसोम सडकको गलेश्वरलेते ४० किलोमिटर खण्डमा एक महिनायता यातायात सेवा अवरुद्ध छ । असार २६ मा राहुघाट खोलामा आएको बाढीले गलेश्वरस्थित बेलिब्रिज ढलाउनुका साथै दर्जनभन्दा बढी स्थानमा पहिरोले सडक बगाएको थियो । त्यसपछि रघुगंगा र अन्नपूर्ण गाउँपालिका तथा हिमालपारिको मुस्ताङ यातायातबाट विच्छेद छ । कालीगण्डकी करिडोर बेनीजोमसोमकोरला सडक आयोजनाका अनुसार अहिले गलेश्वरदेखि दानासम्म करिब २७ किमि सडकको विभिन्न खण्डमा झरेको पहिरो पन्छाइएको छ ।
भारतको प्रस्टीकरण 'गौतम बुद्ध नेपालको लुम्बिनीमा जन्मेका हुन्,"नयाँदिल्ली, भारत (कास) गौतम बुद्ध नेपालमा जन्मेकोमा कुनै शंका नभएको प्रस्टीकरण भारतले दिएको छ । विदेशमन्त्री एस जयशंकरले शनिबार एक कार्यक्रममा गौतम बुद्ध भारतीय भन्ने गलत दाबी गरेको विषयलाई लिएर चर्को विरोध हुन थालेपछि विदेश मन्त्रालयले भारतको आधिकारिक धारणा प्रस्ट पारेको हो । विदेशमन्त्रीले हिजो सीआईआईको कार्यक्रममा राख्नुभएको अभिव्यक्ति हाम्रो साझा बौद्ध सम्पदासँग लक्षित थियो । गौतम बुद्ध नेपालको लुम्बिनीमा जन्मेको भन्नेमा कुनै शंका छैन, विदेश मन्त्रालयका प्रवक्ता अनुराग श्रीवास्तवद्वारा जारी विज्ञप्तिमा भनिएको छ ।"
संक्रमितले बच्चा जन्माइन्,नेपालगन्ज मेडिकल कलेज कोहलपुरमा कोरोना संक्रमित महिलाले शल्यक्रियाबाट आइतबार सन्तान जन्माएकी छन् । रुकुम पश्चिमको चौरजहारीकी ३९ वर्षीयाले बच्चा जन्माएकी हुन् । चौरजहारीबाट एक दिनअघि भेरी अस्पतालमा भर्ना भएकी उनलाई ज्वरो आएपछि कोरोना जाँच गरिएको थियो । संक्रमण पुष्टि भएसँगै कोहलपुरस्थित शिक्षण अस्पताल पुर्याइएको थियो ।अस्पतालका डा दिनेश श्रेष्ठका अनुसार बच्चा र आमा दुवैको स्वास्थ्य स्थिति सामान्य छ । सात जनाको टिमले उनको शल्यक्रिया गरेको थियो । तीन दिनअघि उक्त अस्पतालका चिकित्सकसहित ६ जनामा कोरोना पुष्टि भएको थियो । उनीहरू आइसोलेसनमा छन् । अन्य ७० जनाको पीसीआर जाँच रिपोर्ट आउन बाँकी छ । त्यसले अस्पतालमा स्वास्थ्यकर्मीको अभाव रहेको डा श्रेष्ठले बताए ।
उपत्यका छिर्ने नाकामा कडाइ गर्न आग्रह,"अनुगमन गर्न सहायक प्रजिअको नेतृत्वमा टोलीजिल्ला प्रशासन कार्यालय काठमाडौंले कोरोना महामारीविरुद्धका प्रतिकार्य योजना कार्यान्वयन गर्न सहायक प्रमुख जिल्ला अधिकारीको नेतृत्वमा जिल्ला अनुगमन टोली र वडा तहमा टोल सुधार समितिमार्फत निगरानी संयन्त्र परिचालन गर्ने निर्णय गरेको छ ।प्रजिअ जनकराज दाहालको अध्यक्षतामा बसेको जिल्ला कोरोना संकट व्यवस्थापन केन्द्र (डीसीसीएमसी) ले स्वास्थ्य र सुरक्षा मापदण्ड पालना भएनभएको अनुगमन गर्न सहायक प्रजिअको नेतृत्वमा प्रहरी, जिल्ला समन्वय समिति, सम्बन्धित स्थानीय तहका प्रतिनिधि, रेडक्रस र वाणिज्य विभागका प्रतिनिधि सम्मिलित टोली गठन गरिएको हो ।"
कोरोनाले मृत्यु भएकामध्ये ५७३ प्रतिशत दीर्घरोगी,"(काठमाडौं)  कोभिड१९ ले मृत्यु हुनेमा कुनै न कुनै दीर्घरोग (कमोरबिडिटी) भएकाको संख्या बढी छ । कोरोना विशेष लक्षणबाट मृत्यु हुनेको संख्या न्यून छ ।पहिलो पटक गत जेठ ४ मा सिन्धुपाल्चोककी ३९ वर्षीया महिलाको कोरोनाले निधन भएको थियो । त्यसयता आइतबार दुईसहित ७५ जनाको मृत्यु भइसकेको छ । यो संख्या जम्मा संक्रमित (२२ हजार ९ सय ७२ जना) को ०३ प्रतिशत हो । मृत्यु हुनेमा १६ जना (२१३३ प्रतिशत) महिला र ५९ जना (७८६६ प्रतिशत) पुरुष छन् । जसमा दुई भारतीय पुरुष र एक चिनियाँ महिला छन् । दुई बालक र एक बालिकाको समेत कोरोनाले मृत्यु भएको छ ।बढी उमेर भएका व्यक्तिमा संक्रमण र मृत्युदर बढ्दै गएको छ, यो चिन्ताको विषय हो, स्वास्थ्य मन्त्रालयका सहप्रवक्ता डा समीरकुमार अधिकारीले भने । उनका अनुसार ज्येष्ठ नागरिकमा मृत्यु बढी देखिए पनि सबै उमेर समूहमा कोभिड जटिलताको जोखिम छ । कोरोनाको अनुसन्धान गरिरहेका जनस्वास्थ्यविद् डा राजेन्द्र बीसीले मृत्यु भएकामध्ये ५७३ प्रतिशत (३३ पुरुष र १० महिला) मा एक वा त्योभन्दा बढी दीर्घरोग देखिएको बताए ।घरबाहिर बढी निस्किने उमेर समूहको व्यक्तिबाट हुन सक्ने संक्रमणको जोखिममा ज्येष्ठ नागरिक रहेको उल्लेख गर्दै डा अधिकारीले भने, ज्येष्ठ नागरिकलाई संक्रमणबाट जोगाउनु परिवार, समाज, आफन्तको दायित्व हो, नत्र यो वर्गमा कोरोनाले मृत्युलगायत जटिल स्वास्थ्य समस्या निम्त्याउन सक्छ । हालसम्म सबैभन्दा कम उमेरअन्तर्गत ४९ दिने बालक र सबैभन्दा बढी ८५ वर्षीया महिला र पुरुषको कोभिडले मृत्यु भएको छ । गण्डकी प्रदेशका ४९ दिने बालकको असार १७ गते त्रिवि शिक्षण अस्पतालमा मृत्यु भएको थियो भने पर्साकी ८५ वर्षीया महिलाको साउन ७ गते र काठमाडौंका ८५ वर्षीय पुरुषको असार १९ गते मृत्यु भएको थियो । कोरोनाले ज्यान गुमाउनेमध्ये १६ जना (२१३ प्रतिशत) विदेशबाट आएका हुन् । जसमा भारतबाट आएका १३ तथा कतार, चीन र मलेसियाबाट आएका एकएक जना छन् ।आधाभन्दा बढीले आफूलाई संक्रमण भएको थाहै नपाई मृत्युवरण गरेको पाइएको छ । ४३ जना (५७३ प्रतिशत) को मृत्युपछि पीसीआर रिपोर्ट पोजिटिभ आएको हो । पाँच जना (६७ प्रतिशत) को मृत्यु एक अस्पतालबाट अर्कोमा सार्दासार्दै बाटोमै भएको हो, डा बीसीले भने, २० जनाको मृत्यु आईसीयूभेन्टिलेटरमा भएको हो ।आइतबारसम्म देशभर कोरोना संक्रमित ७३ जना आईसीयू र एक जना भेन्टिलेटरमा छन् । कोरोनाले प्रदेश२ मा सबैभन्दा बढी ३२ जनाको मृत्यु भएको छ । उक्त प्रदेशको पर्सामा मात्रै १८ जनाको ज्यान गइसकेको छ । दोस्रोमा प्रदेश ५ छ । त्यहाँ १० जनाको मृत्यु भएको छ । सबैजसो जिल्लामा संक्रमण देखिए पनि कोरोनाबाट मृत्यु हुनेहरू भने ३२ जिल्लाका छन् ।"
सस्तो प्रस्ताव पन्छाएर महँगोमा पीसीआर किनिँदै,"(काठमाडौं)  स्वास्थ्य सेवा विभागले कोभिड१९ परीक्षणको पीसीआर (पोलिमर्स चेन रियाक्सन) किट र आरएनए एक्स्ट्र्याक्सन रिएजेन्ट खरिद सम्झौतामा अनियमितता गरेको भेटिएको छ ।एक लाख थान पीसीआर किट र ५० हजार थान रिएजेन्ट खरिद गर्न साउन १५ गते (जुलाई ३०) विभाग र यूएनओपीएस (युनाइटेड नेसन्स अफिस फर प्रोजेक्ट सर्भिस) बीच सम्झौता भएको थियो । सम्झौतापत्रमा यूएनओपीएसमार्फत एक कम्पनीबाट १० लाख ९२ हजार ५ सय अमेरिकी डलर (झन्डै १४ करोड रुपैयाँ) मा सामग्री खरिद गरी १५ दिनभित्र हस्तान्तरण गर्ने उल्लेख छ । जयश्री श्याम ट्रेडिङ कन्सर्नबाट करिब १४ करोडमा किन्न लागिएको स्वास्थ्य सामग्री लुम्बिनी हेल्थ केयर सप्लायर्सले करिब सात करोड रुपैयाँमा दिन तयार थियो । सस्तो दरमा खरिद गर्ने प्रस्ताव पन्छाएर विभागले सात करोड रुपैयाँ बढी मूल्य तिर्न खोजेको देखिन्छ । यसअघि पनि स्वास्थ्य सामग्री खरिद अनियमितता विवादमा परेपछि विभागले यस पटक यूएनओपीएसलाई खरिदको जिम्मा दिएको हो । यसबापत संस्थाले ऋणको १५ प्रतिशत लिने गरेको छ । जुन १३ (असार २९ गते) मा यूएनओपीएसले किट खरिदका लागि नेपालका २२ वटा सप्लायर्स कम्पनी छानेर व्यक्तिगत इमेलमार्फत टेन्डर आह्वान गरेको थियो । तीमध्ये १८ वटा कम्पनी प्रतिस्पर्धामा आएका थिए । विभागले सोझै खरिद नगरेकाले सार्वजनिक बोलपत्र आह्वान गरेको छैन । कम्पनीहरूले टेन्डर हालेका रहेछन्, ती कोको हुन् ? भनेर सोध्दा यूएनले उत्तर दिएको छैन ।यूएनओपीएसमार्फत जयश्रीले प्रतिपीसीआर किट ९ डलर (करिब ११ सय रुपैयाँ) तोकेको छ । त्यही किट ४ डलर (करिब ५ सय रुपैयाँ) मा दिन लुम्बिनी हेल्थ केयर तयार थियो । त्यस्तै लुम्बिनीले एक डलरमा दिने भनेको रिएजेन्ट प्रतिथानमा दोब्बर मूल्य अर्थात् दुई डलरमा खरिद गर्न लागिएको छ । एकै प्रकृतिको किट खरिदमा कम मूल्यको प्रस्तावलाई पन्छाएर अर्को दोब्बर मूल्य तिर्नुपर्ने गरी अर्को कम्पनीसँग खरिद सम्झौता गरिसकेको छ । विभागले किट खरिदका लागि विश्व बैंकसँग ऋण लिएको हो । ऋणको पैसामा पनि अनियमितता गरिएको भन्दै विभागका कर्मचारी असन्तुष्ट छन् ।यूएनओपीएसले महँगोमा सामग्री खरिद गरेर सार्वजनिक खरिद ऐन मिचेको छ । सार्वजनिक खरिद ऐन २०६३ अनुसार उही प्रकृतिको सामग्री खरिद गर्दा सस्तो मूल्य तोक्ने कम्पनीको टेन्डर स्वीकृत गर्नुपर्छ । तर विभाग र यूएनओपीएसले नियमविपरीत स्वास्थ्य सामग्री खरिद सम्झौता गरेको स्रोतले जनाएको छ । विभाग स्रोतका अनुसार यूएनओपीएसले लुम्बिनीसँग खरिद सम्झौता गर्न चाहे पनि स्वास्थ्य सेवा विभागको व्यवस्थापन महाशाखाका निर्देशक डा रमेश खरेलको दबाबका कारण महँगो कम्पनी रोजिएको हो । स्रोत भन्छ, यस विषयमा साउन १५ गते दिनभर विभागका उच्च तहका कर्मचारी, यूएन प्रतिनिधि र विश्व बैंकका प्रतिनिधिबीच पटकपटक चर्काचर्कीसमेत परिरहेको थियो । सामग्रीमा सरकारले तोकेका सबै विशेषता मिलेको र सस्तो भएकाले लुम्बिनीबाटै खरिद गर्ने यूएनको अडान थियो भने जयश्रीकै सामग्री खरिद गर्नुपर्छ भन्ने विभाग प्रतिनिधिको दबाब थियो । विभागले अन्य प्रस्तावहरूमा पेस भएको किट प्रयोग गर्न नमिल्ने भनेर टेन्डरमा सहभागी कम्पनीहरूलाई जानकारी गराउने गरेको छ । तर प्रयोग गर्न नमिल्ने भन्दै विभागले खरिद गर्न नचाहेको किटबाटै निजी अस्पतालहरूमा कोरोना परीक्षण भइरहेको छ । यही किट प्रयोग गर्न शतप्रतिशत सुरक्षित छ भनेर राष्ट्रिय जनस्वास्थ्य प्रयोगशालाले असार २३ गते स्वीकृतिसमेत दिएको छ । प्रयोगशालाले प्रयोग गर्न मिल्ने भन्दै रिपोर्ट दिएको छ तर यही सामग्री विभागले गुणस्तर छैन भन्दै महँगो मूल्य हालेर अर्को कम्पनीबाट खरिद गर्दैछ, स्रोतले भन्यो । नियम मिचेर सामग्री खरिद गर्ने यो सम्झौतापत्रमा स्वास्थ्य सेवा विभागका महानिर्देशक डा दीपेन्द्ररमण सिंह र व्यवस्थापन महाशाखाका निर्देशक डा रमेश खरेलले स्वीकृत गरी हस्ताक्षर गरिसकेका छन् । टेन्डर आह्वान गर्दा सामग्रीमा हुनुपर्ने सबै विशेषता मिल्दामिल्दै कमिसनका लागि अर्को कम्पनीबाट महँगो मूल्य हालेर किट खरिद गरेको भन्दै विभागका उच्च तहका कर्मचारी नै रुष्ट छन् । जयश्री श्याम किट खरिद टेन्डर प्रतिस्पर्धामा आएका सबै सप्लायर्स फर्म (बिडर) लाई बराबरी मूल्यांकन गरेपछि मात्रै खरिद सम्झौता गरिएको यूएनओपीएसका निर्देशक चार्ल्स रोचफोर्ड क्यालनानले बताए । विभागले तोकेकै विशेषता भएको सामग्री ल्याउनुपर्ने बाध्यताका कारण महँगो मूल्यको सामग्री खरिद गर्न लागिएको उनले बताए । विभागको दबाबकै कारण यूएनले किट खरिदका लागि असार २९ गते आह्वान गरिएको पहिलो टेन्डर रद्द गरेको थियो । किटको विशेषता (स्पेसिफिकेसन) नमिलेको भन्दै यूएनओपीएसले साउन ११ गते फेरि इमेलमार्फत नै टेन्डर आह्वान गरेको थियो ।यस विषयमा विभागका महानिर्देशक डा सिंहसँग संवाद गर्न खोज्दा व्यस्त भएको र कुरा गर्न फुर्सद नभएको जवाफ दिए । उनले भने, यस्ता विषयमा हामीलाई बोल्न अनुमति छैन, फुर्सद पनि छैन । त्यस्तै व्यवस्थापन महाशाखा निर्देशक डा खरेलसँग बुझ्न खोज्दा खरिद विवादसम्बन्धी प्रश्न सुनेपछि एकछिनमा बुझेर फोन गर्छु भन्दै संवादबाट पन्छिए । त्यसपछि कान्तिपुर संवाददाताले लगातार तीन दिनसम्म फोन गर्दा पनि उठाएनन् ।"
दुई ल्याबको फरक रिपोर्ट,"(मोरङ)  मिर्गौलाका बिरामी विराटनगर१० का ६३ वर्षीय पुरुषको शनिबार मृत्यु भयो । परिवारजनले त्यही दिन अन्तिम संस्कार गरे । कोरोना संक्रमित भनिएका मृतकको दुई ल्याबमा गरिएको स्वाब परीक्षण रिपोर्ट भने फरकफरक आएको छ । कोसी अस्पतालमा बिहीबार गरिएको स्वाब परीक्षणमा पोजिटिभ रिपोर्ट आएको थियो । शनिबार बीपी कोइराला स्वास्थ्य विज्ञान प्रतिष्ठानमा गरिएको परीक्षणमा नेगेटिभ रिपोर्ट आएको हो । प्रदेश सरकारले कोरोना संक्रमणबाटै उनको मृत्यु भएको तथ्यांक सार्वजनिक गरेको छ । सामाजिक विकास मन्त्रालयका जनस्वास्थ्य महाशाखा प्रमुख डा सुरेश मेहताले प्रदेश जनस्वास्थ्य प्रयोगशालाले दिएको रिपोर्टका आधारमा तथ्यांक सार्वजनिक गरिएको बताए । प्रयोगशालाका निर्देशक जयवेन्द्र यादवले दुई दिनकै फरकमा संक्रमण निको नहुने भएकाले उनको संक्रमणबाटै मृत्यु भएको दाबी गरे । पछिल्लोपटक स्वाब संकलनका साथै अन्यमा त्रुटि भएको हुन सक्छ, उनले भने । पीसीआर परीक्षणको रिपोर्ट ६५ देखि ७० प्रतिशत मात्र सही हुने भएकाले यस्तो समस्या देखिनु सामान्य भएको यादवको भनाइ छ ।मृतकलाई बिहीबार कोसी अस्पतालमा उपचार गर्न लैजाँदा स्वाब संकलनगरिएको थियो । स्वास्थ्य अवस्था बिग्रिँदै गएको र स्वाब परीक्षणको रिपोर्ट पनि नआएकाले उनलाई शुक्रबार थप उपचारका लागि बीपी प्रतिष्ठान लगिएको थियो । प्रतिष्ठानले भर्ना गर्नु अगावै स्वाब लिएको तर शनिबार उनको उपचारका क्रममा मृत्यु भएको थियो । कोरोना रिपोर्ट पोजिटिभ आएकाले विराटनगर महानगरले मृतकका परिवारलाई अन्तिम संस्कारका लागि शव लैजान रोकेका थिए । विवाद भएपछि महानगरले परिवारका सदस्यहरूलाई मात्रै अन्तिम संस्कारमा सहभागी हुने सर्तमा शव लैजान दियो । महानगरले मृतकको परिवारजनको स्वाब परीक्षण गर्ने जनाएको छ । योसँगै मोरङमा कोरोनाबाट मृत्यु हुनेको संख्या ६ पुगेको छ ।"
उपचार नपाएर मृत्यु भएको भन्दै प्रदर्शन,"(वीरगन्ज)  कोरोना संक्रमणको हट स्पट बनेको वीरगन्जमा सामान्य ज्वरो, खोकी र दमका बिरामीले उपचार पाउन सकेका छैनन् । निजी अस्पताल चहार्दाचहार्दै तीन दिनमा तीन जनाको मृत्यु भएपछि आक्रोशित बनेका वीरगन्जवासी आइतबार सडक प्रदर्शनमा उत्रिए । स्थानीयले वीरगन्जको नारायणी अस्पतालअगाडि निषेधाज्ञा उल्लंघन गर्दै प्रदर्शन गरेका हुन् ।वीरगन्ज महानगरपालिकामा गत साउन १० देखि निषेधाज्ञा जारी छ । अस्पताल र चिकित्सकविरुद्ध नाराबाजी गर्नेमा शुक्रबार राति मृत्यु भएकी वीरगन्ज२ छपकैया निवासी २० वर्षीया विष्णु लामाका परिवार पनि थिए । एक्कासि श्वासप्रश्वासमा समस्या देखिएपछि शुक्रबार राति ११ देखि २ बजेसम्म सात वटा अस्पताल चहार्दाचहार्दै उनको मृत्यु भएको थियो । मृत्युपछि नारायणी अस्पतालको प्रयोगशालामा गरिएको स्वाब परीक्षणमा उनमा कोरोना पुष्टि भएको छ ।विष्णुको जस्तो नियति अरू कसैको नहोस्, चिकित्सक र अस्पतालले आइन्दा लापरबाही नगरुन् भनेर सडकमा उत्रिएका हौं, प्रदर्शनमा उत्रिएकी विष्णुकी भाउजू अञ्जु तामाङले भनिन् । प्रदशर्नकारीले विष्णुलाई उपचार नगर्ने अस्पताललाई कारबाही र उनकी ४ वर्षीया छोरीको भरणपोषणको व्यवस्था हुनुपर्ने मागसमेत गरेका छन् । प्रदर्शनकारीले अस्पताल परिसरमा रहेको कोरोना बुथ र नारायणी अस्थायी कोरोना (गण्डक) अस्पतालका इन्चार्ज डा उदयनारायण सिंहको ना१२च ५९५५ नम्बरको गाडीको सिसा फुटाइदिएका थिए । प्रहरी र प्रदर्शनकारीबीच केहीबेर दोहोरो ढुंगामुढा प्रहारसमेत भएको थियो । प्रदर्शनकारीलाई तितरबितर पार्न प्रहरीले लाठीचार्ज गरेको थियो । थपिए ७५ संक्रमितनारायणी अस्पतालको प्रयोगशालामा गरिएको परीक्षणमा आइतबार पर्सा प्रहरीमा कार्यरत ९ सहित ७५ जनामा कोरोना पोजिटिभ देखिएको छ । वीरगन्ज महानगरको स्वास्थ्य महाशाखा प्रमुख अरुणकुमार महतोमा पनि संक्रमण पुष्टि भएको छ । संक्रमितमध्ये ३ जना बारा र १ जना सर्लाहीका छन् ।वीरगन्जस्थित भारतीय महावाणिज्य दूतावासका एक कर्मचारीमा पनि संक्रमण पाइएको छ । नारायणी अस्पतालमा कार्यरत ३ र वारुणयन्त्रका २ कर्मचारीसमेत संक्रमित भएका छन् । डा उपाध्यायका अनुसार संक्रमितमध्ये १५ जना महिला छन् । ८ जनामा ज्वरो र खोकीको लक्षण देखिएको छ । २९ जनामा कन्ट्याक्ट ट्रेसिङका क्रममा कोरोना पोजिटिभ पाइएको उनले बताए । सशुल्क परीक्षण गराएका ११ जनामा पनि संक्रमण पुष्टि भएको हो ।"
'कसरी गुजारा चलाउने ?',"(डडेलधुरा)  अजयमेरु गाउँपालिका चिपुरका धर्म ऐडीले बुबाले लिएको २ लाख ऋण भारतको पञ्जाबमा काम गरेर तिरे । त्यहींको कमाइले बुबा बिरामी हुँदा बन्धकी राखेको घरखेत पनि छुटाए । चार महिनाअघि घर फर्केका धर्म अहिले बेरोजगार छन् ।सम्पत्तिको नाममा तीन भाइको ८ रोपनी जग्गा हो, उनले भने, हामी जस्ताका लागि रोजगारी भनेकै भारत पस्नु थियो, जान नपाएपछि के गरेर लालाबाला हुर्काउने ? केही सोच्न सकिएको छैन । कोरोनाका कारण उता पनि जान नसकिने भएकाले दैनिकी चलाउनै कठिन भएको छ ।गोवाको होटलमा कार्यरत भागेश्वर३ का नरेश सेराला पनि चार महिनायता घरमै छन् । १८ वर्षका छँदा गोवा पुगेका उनले १४ वर्ष त्यहाँ बिताइसकेका थिए । महिनाको १५ हजार बुझ्थे । १३ जनाको परिवारमा कमाउने उनी एक्ला हुन् । नरेशलाई घर फर्केपछि परिवार पाल्ने पीर छ । खेतीपाती गर्न जग्गा पनि छैन । गाउँमा रोजगारी पाउने सोच्ने कुरै भएन, उनले भने, अब कसरी परिवार पाल्ने ?सानोतिनो ऋण लागेर मात्रै होइन, गुजाराकै लागि कामको खोजीमा भारत जाने परम्परा जस्तै बनेको सुदूरपश्चिमका पहाडी जिल्लाका अधिकांश युवा रोजगारी गुमेर घर फर्केपछि यस्तै अवस्था छ । भारतका जुनसुकै ठाउँमा पुगे पनि सहजै काम पाइन्थ्यो, भागेश्वर४ का खडक मालीले भने, लकडाउनले घर फर्केपछि बेरोजगार भइयो । अब घर चलाउने उपाय नै भएन । रासनपानी, लत्ताकपडा घर खर्चका लागि कता जाउँ र के गरूँ भएको छ । कोरोनाले हामी जस्ताका लागि कठिन दिन आए ।यहाँबाट भारतमा नियमित बसेर काम गर्नेभन्दा वर्षका दुई सिजन खेती लगाएर ८ महिना जति काम गर्न जानेको संख्या धेरै हुन्थ्यो । आफ्नो गाउँठाउँमा कुनै रोजगारी छैन, विकासका काममा नेताहरूका आफन्त र कार्यकर्ताबाहेक अरूले पाउन सक्दैनन्, स्थानीय सामाजिक अगुवा प्रेमराज चटौतले भने, यति ठूलो संख्यामा बेरोजगार भएर घर फर्केकाहरू के गरेर खाने हुन्, गम्भीर समस्या देखिएको छ ।डडेलधुराका स्थानीय तहहरूले संकलन गरेको तथ्यांकअनुसार २२ हजार जनाभन्दा बढी युवा भारतबाट रोजगारी गुमाएर घर फर्केका छन् । ग्रामीण विकास तथा अनुसन्धान केन्द्रका अनुसन्धानकर्ता खेम उपाध्याय राज्यले परिस्थितिको आकलन गर्न नसकेको र रोजगारीबारे कुनै तयारी र योजना बनाउन नसकेको बताउँछन् । केही स्थानीय तहले बाँझो जमिनको उपयोग गरेर रोजगारी सिर्जना गर्ने योजना बनाए पनि त्यो सम्भव नभएको उनको धारणा छ । अजयमेरु गाउँपालिकाले यो वर्ष सबै बाँझो जमिन भाडामा लिएर बेरोजगार युवालाई अनुदानसहित उत्पादनमूलक क्षेत्रमा लगाउने तयारी गरेको छ । यसअघिका यस्ता प्रयास सफल हुन नसकेकाले अहिलेको योजना कार्यान्वयनमा पनि आशंका भइरहेको उपाध्यायले बताए । अधिकांश अनुदान टाठाबाठाका लागि कमाउने साधन मात्र बनेको देखिएको छ, उनले भने, यसबाहेक रोजगारीका योजना र नीति तीन तहका सरकारले बनाउन सकेको देखिँदैन ।बेरोजगारी कम गर्न तीनै तहका सरकारले नीतिगत रूपमै तालमेल गरेर काम गर्नुपर्ने प्रदेश कृषि निर्देशनालयका वरिष्ठ कृषि प्राविधिक टेकबहादुर विष्टले बताए । तीन महिना पनि खेतीपातीले खान नपुग्ने परिवारको संख्या ७० प्रतिशतभन्दा बढी छ, विष्टले भने, बेरोजगारी घटाउन पहाडको बाँझो जमिन उपयोग गरेर उत्पादनशील क्षेत्रमा लगाउनुको अर्को विकल्प तत्काल देखिँदैन ।"
जसपाले जिम्मेवारी तोक्न सकेन,"काठमाडौं (कास) जनता समाजवादी पार्टीको केन्द्रीय कार्यकारिणी समितिको बैठक नेताहरूको पदीय बाँडफाँट र जिम्मेवारी नतोकीकनै सकिएको छ । तत्कालीन राजपा र समाजवादीको एकीकरणपछि केन्द्रीय कार्यकारिणी समितिको बैठकमा जिम्मेवारी बाँडफाँटको मुद्दा नै मुख्य चासो बनेको थियो । बुधबारदेखि बसेको बैठकमा कार्यविभाजनलाई लिएर विवाद बढ्न सक्ने भन्दै नेताहरूले शनिबार नै यो एजेन्डालाई छलफलबाट हटाएका थिए । सानो टिमबाट मात्रै समाधान निकाल्न सकिने भन्दै कार्यविभाजन र पार्टीको संगठनात्मक समायोजनको काम गर्न नेताहरूकै प्रस्तावमा सचिवालय बनाउने निर्णय भएको छ । सचिवालयमा अध्यक्षद्वय महन्थ ठाकुर, उपेन्द्र यादव, वरिष्ठ नेताहरू अशोक राई, बाबुराम भट्टराई र राजेन्द्र महतो छन् ।बैठकमा केन्द्रीय कार्यकारिणी समितिमा रहेका सबैको पद तथा जिम्मेवारी बाँडफाँट तत्काल तोक्न सदस्यहरूले माग गरेका थिए । निर्वाचन आयोगमा दल दर्ताका क्रममा दुई अध्यक्ष, तीन वरिष्ठ नेतासहित ५१ सदस्यीय केन्द्रीय कार्यकारिणी समिति गठन गरिएको थियो । केन्द्रीय तहका अन्य संरचना बन्न सकेका छैनन् । अहिलेसम्म अध्यक्षद्वय ठाकुर र यादवकै भूमिकाको समेत परिभाषा भएको छैन । केन्द्रीय कार्यकारिणी समितिका सदस्य रामसहायप्रसाद यादवले गृहकार्य गर्नका लागि समय नपुगेकाले कार्यविभाजनबारे बैठकबाट निर्णय हुन नसकेको बताए । यो विषयलाई अब सचिवालयले टुंगो लगाउँछ, उनले भने ।"
भारतीय सेनाद्वारा १० भेन्टिलेटर सहयोग,"काठमाडौं (कास) भारतीय सेनाले नेपाली सेनालाई १० वटा आईसीयू भेन्टिलेटर सहयोग गरेको छ । कोभिड१९ विरुद्घ लड्न सहयोग पुर्याउने प्रयासअनुरूप आइतबार २ करोड ८० लाख भारतीय रुपैयाँ बराबरका ती भेन्टिलेटर उपहारस्वरूप प्रदान गरिएको भारतीय राजदूतावासले जनाएको छ । नेपालका लागि भारतीय राजदूत विनयमोहन क्वात्राले भेन्टिलेटरहरू नेपाली सेनाका प्रधान सेनापति पूर्णचन्द्र थापालाई सैनिक मुख्यालय जंगी अड्डामा आयोजित कार्यक्रममा हस्तान्तरण गरेका हुन् । यी भेन्टिलेटरहरू अस्पतालका आईसीयू, बहुविशेषतायुक्त अस्पताल तथा विशेष आईसीयू कक्षमा बिरामीको हेरचाहका लागि प्रयोग गर्न सकिन्छ, विज्ञप्तिमा भनिएको छ ।"
शैक्षिक वर्ष खेर नफालौं,"शैक्षिक वर्ष खेर जाने जोखिम समाचार समसामयिक छ । एक शैक्षिक सत्रमा पठनपाठन हुनुपर्ने १९० दिनमध्ये चार महिना कोभिड१९ को कारणले बितिसकेपछि शैक्षिक सत्र खेर जाने जोखिम बढेको चिन्ता सर्वत्र छ । कोभिड१९ ले शिक्षा क्षेत्रलाई सर्वाधिक प्रभावित पारेको छ । बालबालिकाको दिनचर्या नै बदलिएको छ । उनीहरूको उठ्ने, अभ्यास गर्ने, खाने पिउने, खेल्नेदेखि सुत्ने तालिका खलबलिएको छ । बन्दाबन्दीपछि उनीहरूमा विविधखाले मनोसामाजिक र मनोशारीरिक प्रभावहरूसमेत देखा पर्न थालेका छन् । ढिलो सुत्ने, ढिलो उठ्ने, अपशब्द बोल्ने, झोक्किने, रिसाउने, आक्रामक हुने, झोक्राउने, विभिन्न किसिमका शारीरिक पीडा भएको महसुस गर्नेजस्ता व्यवहार बालबालिकामा देखा पर्न थालेका छन् । यस्तो नकारात्मक परिवर्तन शैक्षिक क्रियाकलापहरूको शून्यताको कारणले हुन गएको हो । अहिले नियमित विद्यालय सञ्चालन हुने स्थिति छैन । उपलब्ध जनशक्ति र स्रोतव्यक्ति परिचालन गरी प्रत्येक टोलमा छोटो र उमेरगत एकीकृत पाठ्यक्रमको तयारीसहित भौतिक दूरीको पालना हुनेखाले क्रियाकलापमुखी कक्षा सञ्चालन हुनुपर्ने आजको आवश्यकता हो । यस्ता कक्षाले विद्यार्थीलाई घरमा समेत क्रियाशील बनाउन सघाउनेछ र एउटा पिँढीको पढाइ बिग्रने खतराबाट पनि बचाउनेछ । महेन्द्रसिंह बम, टीकापुर१, कैलालीभदौ १ देखि विद्यालय खुल्ने र कक्षा सञ्चालन गर्ने सरकारी भनाइ पूरा नहुने निश्चित छ । दिनदिनै कोरोनाले ग्रसित बनाउँदै लगेकाले भोलि के हुन्छ भन्ने अनुमान लगाउन सक्ने स्थिति छैन । भोलिको आकलन गरेर त्यसअनुसारको शिक्षा योजना बनाउन सरकार हिचकिचाइरहेको छ । भारतबाट फर्केका हजारौं नागरिकसँगै संक्रमण भित्रियो । सुरुमा मधेसमा संक्रमण व्यापक देखियो । अहिले लकडाउन हटेपछि मधेसका बासिन्दाहरू जागिर र व्यापारका लागि राजधानी मात्रै नभएर हिमाली जिल्लासम्म निर्बाध प्रवेश गरेकाले कोरोना सबैतिर फैलियो । अरू स्थानको तुलनामा राजधानीको स्थिति झन् भयावह बन्दै छ । स्वाब संकलन गर्दा अरूकै नाम लेखाउने र कोरोना पुष्टि भएपछि फोन नउठाउने वा मेरो नम्बर होइन भन्ने वा स्विच्ड अफ गरेर बेपत्ता हुनेहरूको हुलिया पहिल्यै राम्ररी केलाउनु जरुरी छ । यदि यसतर्फ ध्यान दिइएन र संक्रमित भएको सूचना पाएपछि पनि बेपत्ता हुनेहरूलाई कानुनी कारबाही गरिएन भने स्थिति भयावह हुनेछ । अस्पताल भरिभराउ छन् । घरमै आइसोलेसनमा बस्ने भएपछि किन सम्पर्कमा जाने भन्ने बेपत्ता हुने संक्रमितहरूलाई लागेको हुन सक्छ । तर त्यसो गर्दा स्थिति झन् नाजुक हुनेछ । बिस्तारै कलकारखाना र उद्योगमा कार्यरत श्रमिक तथा कर्मचारीहरू सहजै राजधानी प्रवेश गरिरहेका छन् । त्यस्तै देशको अन्य सहरमा पनि भीडभाड बढ्न थालेको छ । यसले कोरोना हटस्पटको वृद्धि गर्छ । डरका कारण सहरवासीहरू विक्षिप्त छन् । जहाँ संक्रमित त्यहाँ सिल गरिहाल्नुपर्ने स्थिति छ । राजधानीका घनाबस्तीमा संक्रमण फैलिए स्थिति नियन्त्रणबाहिर हुन सक्छ । समयमै ध्यान पुर्याऊँ । श्यामसुन्दर कुइँकेल, हाँडीगाउँ, काठमाडौं"
सरकारै बिचौलियाजस्तो,"बिचौलिया दाजुभाइको अस्वाभाविक पहुँच समाचार पढेपछि नेकपा बिचौलियाले चलाइरहेका छन्जस्तो लाग्यो । प्रधानमन्त्री एवम् नेकपा अध्यक्ष केपी शर्मा ओली तथा अर्का अध्यक्ष पुष्पकमल दाहालबीच गत साउन ३ मा मस्यौदा गरिएको सहमतिमा बिचौलिया दीपक भट्ट सक्रिय रहेछन् । उनका दाजु सुशील भट्टलाई सरकारले ४ वर्षका लागि लगानी बोर्डको प्रमुख कार्यकारी अधिकृत बनाएको छ । यी दाजुभाइले नेकपामा भाँडभैलो मच्चाइरहेका छन् । दीपकले स्थायी कमिटी सदस्यहरूलाई दुवै अध्यक्षलाई मैले मिलाउँदै छु, तपाईंहरूले चिन्ता लिनु पर्दैन भन्दै हिँड्ने गरेका रहेछन् अझ पार्टी एकता मैले गरेको भनेर दाबी गर्दा रहेछन् । २०६१ सालमा दीपक भट्टले ५० लाख घूस लिएको आरोप लागेको थियो । यस्ता गैरराजनीतिक व्यक्तिलाई पार्टी तथा सरकारका कामकारबाहीमा सरिक गराउनु र सहमतिको मस्यौदा तयार गर्न लगाउनु अत्यन्तै लाजलाग्दो हो । कुनै व्यक्ति वा संस्था प्रधानमन्त्रीसँग नजिकिन खोज्नु र त्यस्ता व्यक्ति वा संस्थालाई प्रधानमन्त्रीले मन पराउनुलाई अस्वाभाविक मान्न मिल्दैन । तर सरकार प्रमुखले यति होल्डिङ, ओम्नी, सुशील भट्टजस्ता बिचौलियालाई काखी च्यापेर अनुचित, अस्वाभाविक र विवादास्पद निर्णय गर्नु दुःखद छ । स्पष्ट प्रमाणसहित बिचौलियालाई लगानी बोर्डजस्तो महत्त्वपूर्ण संस्थामा लानु हुन्न भन्ने समाचार बाहिर आयो तर सकारात्मक आलोचना नसुन्ने सरकारलाई यसले केही फरक पारेन । के सरकार बिचौलियाकै इसारामा चल्न थालेको हो ? हामी गाउँका नेकपा अनुयायी र समग्र देशवासीको अभिभावक सरकारप्रमुख ओली हुन् । उनले मतदाताको भोको पेट भर्ने, एकसरो लाउने र घामपानी ओत्ने छाप्रो पाउनुपर्छ भन्ने आवाज सुन्नु पर्दैन ? महामारीबाट त्राण पाउने उपायपट्टि कुनै चासो नराख्ने, अध्यक्ष भएर पनि आफ्नै पार्टी बैठकमा नबस्ने, बैठकलाई अनिर्णयको बन्दी बनाउने र धम्कीका भरमा बैठक स्थगित गर्दा जनतामा कस्तो सन्देश जाला ? के यस्तै धम्की र दम्भका भरमा पार्टी र सरकार चल्न सक्ला ? नेकपाका समस्त नेतालाई बैठकमा राखेर गुनासो सुनेर मनमुटाव मिलाए मात्र जनतामा राम्रो सन्देश जान सक्छ र थिति पनि बस्छ । गंगाराज अर्याल, पाणिनि८, अर्घाखाँची"
प्राथमिकतामा राम,"काम कुरो एकातीर कुम्लो बोकी ठिमीतिर भन्ने उखान यतिखेर प्रधानमन्त्री खड्गप्रसाद ओलीलाई शतप्रतिशत फिट भएको छ । उनको र सरकारको प्राथमिकता के हो भन्ने कसैले बुझ्न सकेका छैनन् । यो समय सरकार र प्रधानमन्त्रीको ध्यान देशलाई पिरोलिरहेको कोरोनातिर जानुपर्ने हो कि रामतर्फ ? कसरी स्वास्थ्य सेवालाई प्रभावकारी बनाउने भनेर विज्ञहरूसँग सल्लाह गर्ने कि माडीमा रामलक्षमणको मूर्ति बनाउन स्थानीय जनप्रतिनिधिलाई आदेश दिने ? प्रधानमन्त्री ओलीले उनको प्राथमिकता के हो भन्ने प्रश्नको जवाफ जनतालाई दिनुपर्छ । किन कोरोनाभन्दा माडी महत्त्वपूर्ण विषय बन्यो यो बेला ? एकातिर जनताले ७ वटा अस्पतालमा धाउँदा पनि भर्ना नपाएर मर्नुपरेको छ, आइसोलेसन र भेन्टिलेटरको अभाव छ । अर्कोतिर प्रधानमन्त्री चितवनबाट जनप्रतिनिधि बोलाई बेमौसमी खेती गरिरहेका छन् । पार्टीको स्थायी समिति बैठक गरी कोरोनाबारे छलफल गर्नुपर्नेमा उनले सुशील भट्टजस्ता बिचौलियालाई लगानी बोर्डको अध्यक्षमा नियुक्त गरी राज्यदोहनको मौका दिँदै छन् । कसरी स्वास्थ्यकर्मीहरूलाई सुविधा र मनोबल बढाउने भनेर कुनै छलफल हुँदैन । प्रतिपक्षी नेता शेरबाहादुर देउवासँग मिलेर संवैधानिक पदमा बिचौलिया नियुक्ति गरौं भनेर योजना बुनिन्छ । के यो घडीमा प्रधानमन्त्रीको प्राथमिकता यस्तै हुनुपर्ने हो ? होइन भने किन ओली माडीमा राम जन्मभूमि बनाउने अर्थहीन नाटक मञ्चन गरिरहन्छन् ? प्रधानमन्त्रीजस्तो उच्च पदको व्यक्ति यस्तो कार्यमा आफैं किन अघि सरे ? फ्रन्टलाइनमा किन आए ? यसले उनलाई र देशलाई के फाइदा हुन्छ ? यो बेला कसरी कोरोनासँग लड्ने भन्नेमा केन्द्रित हुनुपर्छ । गोपाल देवकोटा, गोकर्णेश्वर८, काठमाडौं"
कमजोर पूर्वतयारीले महामारी तीव्र,"कोरोना भाइरसले पूर्वतयारीका लागि पर्याप्त समय दिएकै हो । तर हामीले समयको महत्त्व बुझेनौं । विगत ६ महिनामा हामीले जनस्वास्थ्यका क्षेत्रमा निकै काम गर्न सक्थ्यौं तर गरेनौं । जसको परिणाम आज भोग्दै छौं । स्वास्थ्य मन्त्रालयले आइसोलेसनमा राख्ने ठाउँ छैन भनिसक्यो । भारतलगायत मधेसका विभिन्न जिल्लाबाट उपत्यकामा निर्बाध रूपमा मानिस ओहोरदोहोर गरिरहेका छन् । अव्यवस्थित आवतजावतको नियन्त्रण गर्न कुनै निकाय लागेन । सरकार र अन्य राजनीतिक दलले जनताका लागिपरेको बेला केही पनि गर्दैनन् भन्नेमा प्रस्ट भइयो । अन्य मुलुकका नियन्त्रणसम्बन्धीका काम हेरेर हामीले पाठ सिक्नुपर्थ्यो । कोरोनालाई हामीले हल्का रूपमा लियौं । अमेरिका तथा युरोपियन मुलुकले जित्न नसकेको भाइरसलाई हामी परास्त गर्छौं भन्नु ठट्टा हो । सामान्य स्वास्थ्य सुरक्षाको उपायमा पनि सरकार र नागरिकले लापरबाही गर्ने हो भने स्थिति झन् भयावह हुनेछ । पुरुषोत्तम घिमिरे, जोरपाटी, काठमाडौं"
निजी अस्पतालको अटेर,"७ अस्पताल चहार्दाचहार्दै मृत्यु समाचारले कोरोनाबाट नागरिकलाई जोगाउने संवेदनशीलता हिजो पनि थिएन र आज पनि छैन भन्ने प्रस्ट पारेको छ । लकडाउन हटेपछिका दिनहरूमा संक्रमितको संख्या तीव्र रूपमा उकालो लागिरहेको छ । परीक्षणको दायरा बढाएर भेन्टिलेटरसहितका कोरोना अस्पतालको संख्या बढाउनुपर्ने माग भए पनि सरकारले सुनेको नसुनै गरिरह्यो । कोरोनाले नागरिकलाई थप आततायी बनाउने संकेत दिइरहेछ । यसलाई रोक्न सरकारले ठोस काम गरेको छैन भन्ने सर्वसाधारणलाई लागेको छ । सामान्य रुघाखोकीको बिरामीलाई निजी अस्पतालहरूले भर्ना नलिँदा बिरामीको ज्यान जानु दुःखद पक्ष हो । यसले सरकारलाई संक्रमण रोक्ने कार्यमा थप चुनौती थपेको छ । संक्रमणका सुरुका दिनहरूमा पनि सामान्य बिरामी भएका नागरिकलाई अस्पतालहरूले उपचार गर्न आनाकानी गर्दा धेरैको मृत्यु भयो । अहिले संक्रमण बढेसँगै फेरि त्यही गल्तीहरू निजी अस्पतालहरूले दोहोर्याउन थालेका छन् । बिरामी अस्पतालमा आएपछि यदि कोरोनासँग मिल्दोजुल्दो लक्षण देखिए उसलाई कोरोना अस्पतालमा लैजान उक्त अस्पतालले नै सहयोग गर्नुपर्नेमा त्यसो नगरेका थप्रै उदाहरण छन् । वीरगन्जकी २० वर्षीया विष्णु लामालाई कोरोना अस्पताल पुर्याउँदा पीसीआर रिपोर्टको आधारमा मात्र उपचार गरिन्छ भनेर फर्काउनु सरकारको गम्भीर लापरबाही हो । कोरोनासँग मिल्दो लक्षण कुनै पनि बिरामीहरूमा देखिन्छ भने सम्बन्धित पालिकाको स्वास्थ्य शाखाले तुरुन्तै परीक्षण तथा उपचारका लागि कोरोना अस्पताललाई सिफारिस गर्नुपर्थ्यो । सरकारी निकायहरूले जिम्मेवारीपूर्वक काम गर्ने हो भने अकालमा लामाजस्ता किशोरीहरूले ज्यान गुमाउनु पर्दैन थियो । निजी अस्पतालहरूले नागरिकको ज्यानै जाने गरी बिरामीको स्वास्थ्यमा लापरबाही गरिरहँदा सरकारले किन उनीहरूलाई तह लगाउन सक्दैन ? के निजी अस्पतालहरूको रबैया सधैं यस्तै हुने ? उनीहरूलाई जिम्मेवार बन्न कडाइ गर्नुपर्छ कि पर्दैन ?सामान्य बिरामीहरूको उपचारमा निजी अस्पतालहरूले हेलचेक्य्राइँ गर्छन् भने त्यस्ता अस्पतालहरूलाई सरकारले बन्द गर्नुर्पर्छ । सहज हुँदाचाहिँ जनतालाई चर्को मूल्यमा स्वास्थ्य सेवा दिएर पैसा कुम्ल्याउन प्रतिस्पर्धा गर्ने अनि महामारीमा चाहिँ यस्तो ? जनताको स्वास्थ्यमा खेलबाड गर्ने अस्पतालहरूलाई कडाइका साथ नियमन गर्न सरकारले तदारुकता देखाउनु जरुरी छ । कोरोनासँग मिल्दो लक्षण देखिएकाहरूले कहाँ, कसरी सम्पर्क गर्ने भन्नेबारे जनता स्पष्ट हुनुपर्यो । २४ सै घण्टा सम्पर्क गर्न मिल्ने गरी हरेक पालिकाका स्वास्थ्य शाखाहरूमा सम्पर्क व्यक्ति तोक्नु आवश्यक छ । गोविन्द विक, बूढानीलकण्ठ१२, काठमाडौं"
कोरोना महामारी नै राजनीतिक अस्त्र,"उद्देश्यबिनाको शक्तिवर्तमान विश्व राजनीतिक पृष्ठभूमिको यो प्रकाशमा नेपालको समग्र राजनीति उल्लिखित सिद्धान्त, सेवाभाव वा असल समूहस्वार्थर् तीनवटै खाकाभित्र नसमेटिने गरी विकृत, अनैतिक र मर्यादाहीन भइसकेको छ । इमानदारीसाथ जनताको हित गर्न दत्तचित्त देखिने कुरा त धेरै परको भयो, सत्तामा बस्नेहरू अहिलेको जस्तो महामारीको बेलामा समेत अत्यन्तै गैरजिम्मेवार हुँदा र प्रत्यक्ष भ्रष्टाचारमा खुलेआम लिप्त हुँदासमेत सुनिने गरी विरोधको आवाज निकाल्न प्रतिपक्षी भनिएका दलहरूसमेत सक्दैनन् । अथवा, नेपालको सत्ता वा विपक्षमा रहेको कुनै पनि राजनीतिक शक्ति मुलुकलाई वस्तुतः संक्रमणबाहिर लैजान ध्येयनिष्ठ योगदान गर्न चाहिरहेको छैन ।पछिल्लो समय सिद्धान्त र त्यागको परिभाषाभन्दा अलि बाहिर, केवल सत्तालाई मात्र महत्त्व दिने शासकहरू संसारभर उदाएका छन् । यतिखेर पश्चिमा विश्वमा एउटा गम्भीर बहस अगाडि सारिएको छ, महत्त्वाकांक्षी राजनीतिकर्मीहरू सत्तामा जान चाहनुको मूल उद्देश्य के थियो भन्ने प्रश्नको सेरोफेरोमा । बेलायती पत्रिका फाइनान्सियल टाइम्स (२०७७ साउन २२) ले लेखेको छ, शासकीय उद्देश्यबिनाको शक्तिशाली प्रधानमन्त्री हुनुको खासै अर्थ छैन । राज्यशक्ति आफ्नो हतमा लिनु कुनै खराब कुरा होइन । (तर) अक्सर के बिर्सिइन्छ भने, यो शक्ति तब मात्र उपयोगी हुन्छ जब सत्तामा जाने व्यक्तिमा यो शक्तिले के गर्ने भन्ने धारणा प्रस्ट हुन्छ ।नेपालको निरन्तर असह्य दुर्दशाको र अहिले नेकपाभित्रको विवादको जड पनि यही हो । सत्तासीन शक्तिशाली प्रधानमन्त्रीलाई त्यो प्राप्त राज्यशक्ति कहाँ र कसरी सदुपयोग गर्ने कुनै भेउ छैन । उनलाई हटाएर त्यो पदमा पुग्न चाहने पात्रको, जोसुकै भए पनि, मुख्य उद्देश्य शक्तिमा पुग्नु मात्रै हो । त्यो शक्तिको प्रयोग गरेर कसरी राष्ट्रहित गर्छु भन्ने कुनै धारणाको भ्रूणसम्म मस्तिष्कमा विकसित भएको छैन । नेपालका हकमा अरू धेरै मुलुकको भन्दा फरक, जुम्ल्याहा अनिष्टहरू अस्थिरताका सम्भवतः सबभन्दा निर्णायक कारकका रूपमा सत्तासँग जोडिएका छन् । सत्तामा पुग्ने पहिलो उद्देश्य नै व्यापक भ्रष्टाचार गर्ने, अकुत सम्पत्ति आर्जन गर्ने र राजकीय सुखसयल गर्ने भइरहेको छ । त्यो परियोजना मा मुलुक र जनताका चासो कतै समाहित छैनन् । साथमा, दण्डहीनता संस्थागत भएको छ । र, आमजनता आफ्नो अधिकारबारे आवाज उठाउनै नसक्ने, निम्छरो सर्वहारा (लम्पेन प्रोलेटारियट) मा रूपान्तरित भएका छन् । यही कारण कोरोना प्रकृतिको हरेक महामारी शासकहरूका लागि भ्रष्टाचार गरेर कमाउने र सत्ता लम्ब्याउने अस्त्र बनेर आइदिन्छ ।"
नेकपा,"अन्त्यमा,मान्छेले आफ्नो भाग्य आफैं बनाउँछ, तर पहिले नै बनिसकेको परिस्थितिमा टेकेर बनाउँछ । यो निष्कर्ष दर्शनशास्त्रमा मार्क्सले गरेको एउटा असाधारण योगदान हो । परिस्थिति र क्रान्तिकारीको तानातानीको अध्ययन द्वन्द्ववाद हो । क्रान्तिकारीले परिस्थितिलार्ई फेर्दै अगाडि बढ्छ, नसक्दा परिस्थितिका अगाडि घुँडा टेक्छ । यसरी हेर्दा नेकपाले आफ्नो भविष्य आफैं बनाउँछ, तर दलाल पुँजीवादी परिस्थितिमा टेकेर बनाउँछ । परिस्थितिलाई फेर्छ कि त्यसका अगाडि घुँडा टेक्छ भन्ने कुरा नेकपाजनका कर्मले, खास गरी त्यस पार्टीको दोस्रो भनिने पुस्ताका कर्मले बताउनेछ ।"
चीनमा ७ महिनामा १३१० किमि रेलमार्ग विस्तार,बेइजिङ (सिन्ह्वा) चीनमा जुलाई महिनाको अन्त्यसम्ममा कुल १ लाख ४१ हजार ४ सय किलोमिटर रेलसेवा सञ्जाल विस्तार भएको छ । राष्ट्रिय रेलवे कर्पोरेसनका अनुसार उक्त सञ्जालमध्ये देशभर ३६ हजार किलोमिटर उच्च गतिको रेलसेवा रहेको छ । यस वर्षको पहिलो सात महिनाको अवधिमा १ हजार ३ सय १० किलोमिटर नयाँ रेलवे लाइन सुरु भएको छ । जसमा ७ सय ३३ किलोमिटर उच्च गतिको रेलमार्ग भएको कर्पोरेसनले जनाएको छ ।
राजपाक्ष श्रीलंकाका प्रधानमन्त्री,"कोलम्बो (एजेन्सी) श्रीलंकाका पूर्वराष्ट्रपति महिन्दा राजपाक्ष प्रधानमन्त्रीमा पुनः नियुक्त भएका छन् । उनले राष्ट्रपति गोटाभया राजपाक्षसँग आइतबार प्रधानमन्त्री पदको शपथ लिएका हुन् । महिन्दा वर्तमान राष्ट्रपति गोटाभयाका दाइ हुन् ।७४ वर्षीय महिन्दाले उत्तरी कोलम्बोस्थित ऐतिहासिक केलानिया बौद्ध मन्दिरमा आयोजित कार्यक्रममा भाइ गोटाभया राजपाक्षसँग शपथ लिएका हुन् । शपथलगत्तै दुवै दाजुभाइले राजमहा विहारमा प्रार्थना गरेका थिए । अगस्ट ५ मा भएको संसदीय चुनावमा आफ्नो दल श्रीलंका पोडुजना पेरामुना (एसएलपीपी) विजयी भएसँगै उनी पुनः प्रधानमन्त्री बनेका हुन् । २ सय २५ सदस्यीय संसद्मा राजपाक्ष नेतृत्वको गठबन्धनले दुई तिहाइ सिट जितेको छ । एसएलपीपी एक्लैको भने १ सय ४५ सिट छ । प्रमुख प्रतिपक्षी दल एसजेबी ५४ सिटमा सीमित भएको छ । तमिल अल्पसंख्यकलाई नेतृत्व गर्ने दल १० सिटमा विजयी भएको छ । त्यसैगरी अन्य १२ साना दलले १६ सिट जितेका छन् । श्रीलंकाको राजनीति पछिल्ला दुई दशक राजपाक्ष परिवारमा केन्द्रित छ । दुई तिहाइ मत ल्याएसँगै अब श्रीलंकाली राजनीतिमा उनीहरूको पकड थप बलियो हुने आकलन राजनीतिक विश्लेषकहरूको छ । चुनावी नतिजासँगै गोटाभया राजपाक्षले सन् २०१५ को संविधानले सीमित पारेका राष्ट्रपतीय अधिकार पुनःस्थापित गर्ने अनुमान लगाइएको छ । श्रीलंका सन् १९७८ देखि कार्यकारी राष्ट्रपतिद्वारा शासित रहिआएको थियो । तर सन् २०१५ मा भएको संवैधानिक सुधारअनुसार संसद् र प्रधानमन्त्रीलाई थप अधिकार दिइनुका साथै न्यायिक नियुक्ति, प्रहरी, सार्वजनिक सेवा र चुनावसम्बन्धी निर्णयको अधिकार स्वतन्त्र आयोगले गर्ने व्यवस्था गरिएको थियो । तर पछिल्लो ऐतिहासिक जितसँगै उक्त आयोगको भूमिका कमजोर हुने आकलन गरिएको छ । गोटाभया राजपाक्ष गत नोभेम्बरमा भएको राष्ट्रपतीय चुनावमा विजयी भएका हुन् । त्यसलगत्तै उनले आफ्ना दाइलाई प्रधानमन्त्री नियुक्त गरेका थिए । संसदीय चुनावमा महिन्दाका छोरा नमल राजपाक्ष पनि विजयी भएका छन् ।"
अमेरिकामा संक्रमित संख्या ५० लाख नाघ्यो,"वासिङ्टन (एजेन्सी) अमेरिकामा कोरोना भाइरस (कोभिड१९) बाट संक्रमित हुनेको संख्या ५० लाख नाघेको छ । जोन्स हप्किन्स विश्वविद्यालयका अनुसार आइतबार साँझसम्म अमेरिकामा संक्रमितको संख्या ५० लाख ६ सय ३ पुगेको हो । अमेरिकामा भाइरसका कारण मृत्यु हुनेको संख्या १ लाख ६२ हजार ४ सय ४१ पुगेको छ । यो विश्वभर मृत्यु हुनेमध्ये करिब एक चौथाइ हो । भाइरसको संक्रमणबाट आर्थिक संकटमा परेका अमेरिकीलाई राहत दिने आर्थिक कार्यक्रममा राष्ट्रपति डोनाल्ड ट्रम्पले हस्ताक्षर गरेका बेला संक्रमितको नयाँ तथ्यांक सार्वजनिक भएको हो । यसअघि सार्वजनिक आर्थिक सहयोग प्याकेजबारे कंग्रेसमा सहमति नजुटेपछि उनले छुट्टै राहतसहितको कार्यकारी आदेशमा हस्ताक्षर गरेका हुन् । त्यसैगरी, कोरोना भाइरसबाट विश्वभर १ करोड ९६ लाख ७५ हजार संक्रमित भइसकेका छन् । भाइरसका कारण ७ लाख २७ हजार ६ सयभन्दा बढीको मृत्यु भइसकेको छ । भाइरसका कारण प्रभावित हुने देश अमेरिकापछि ब्राजिल छ । आइतबार साँझसम्म ब्राजिलमा ३० लाख १२ हजार ४ सयभन्दा बढीमा संक्रमण पुष्टि भइसकेको छ भने १ लाख ४ सय ७७ जनाले ज्यान गुमाइसकेका छन् । भारतमा कोभिड संक्रमितको संख्या २१ लाख ५३ हजार नाघेको छ । भारतीय स्वास्थ्य तथा परिवार कल्याण मन्त्रालयका अनुसार आइतबार साँझसम्म देशभर ४३ हजार ३ सय ७९ जनाको मृत्यु भइसकेको छ । त्यसैगरी, रुसमा ८ लाख ८५ हजार तथा दक्षिण अफ्रिकामा ५ लाख ५३ हजार जना संक्रमित भइसकेका छन् । रुसमा १४ हजार ९ सय ३ तथा दक्षिण अफ्रिकामा १० हजार २ सय १० जनाले ज्यान गुमाइसकेका छन् ।"
आलोपालोमा बैंक चलाऊ,"काठमाडौं (कास) कोभिड१९ को जोखिम उच्च बनेपछि राष्ट्र बैंकले फेरि बैंक तथा वित्तीय संस्थालाई कर्मचारीलाई आलोपालो र सम्भव भएसम्म घरबाटै काम गराउन निर्देशन दिएको छ । यसअघि पनि राष्ट्र बैंकले यस्तो निर्देशन दिएको थियो । अवस्था सामान्य बन्दै गएको भन्दै बैंक तथा वित्तीय संस्थाले सबै कर्मचारी बोलाएर कार्यालय चलाउन थालेका थिए । कोभिड१९ को विषम परिस्थितिमा स्वास्थ्य सुरक्षासम्बन्धी मापदण्ड अपनाएर कसरी गुणस्तरीय सेवा दिन सकिन्छ भन्नेबारे बिजनेस कन्टिन्यस्टी प्लान बनाउन पनि राष्ट्र बैंकले आग्रह गरेको छ । सोही योजनाअनुसार कोभिडको जोखिम व्यवस्थापन गर्न आवश्यकताअनुसार समूह विभाजन गरी आलोपालो प्रणालीमा कर्मचारी उपस्थित हुने व्यवस्था मिलाउने, राष्ट्र बैंकले आइतबार जारी गरेको सूचनामा भनिएको छ ।सरकारले देशका विभिन्न स्थानमा बन्दाबन्दी, निषेधाज्ञा, सार्वजनिक तथा निजी सवारीसाधनको आवागमनमा जोरबिजोर प्रणालीलगायत विशेष परिस्थितिलाई दृष्टिगत गरी घरबाटै काम गर्ने वातावरण बनाउन पनि राष्ट्र बैंकले भनेको छ । प्रदेशमा सञ्चालन भएका शाखाको हकमा सम्बन्धित प्रदेश, स्थानीय तह र प्रशासनको निर्णयबमोजिम गर्न पनि राष्ट्र बैंकले सुझाएको छ । प्रदेश कार्यालयहरूसँगको समन्वयमा न्यूनतम कर्मचारीबाट संस्था सञ्चालन गर्ने तथा वैकल्पिक रूपमा सञ्चालन गर्न सकिने शाखा सोहीबमोजिम सूचना जारी गरी वैकल्पिक रूपमा आलोपालो रूपमा सञ्चालनको व्यवस्था मिलाउने, सूचनामा भनिएको छ । लकडाउनका कारण सञ्चालन हुन नसकेका शाखाको विवरण नियमित रूपमा राष्ट्र बैंकमा उपलब्ध गराउन र विद्युतीय कारोबारलाई प्रोत्साहन गर्न पनि राष्ट्र बैंकले निर्देशन दिएको छ ।"
विद्युत् महसुल विवाद समाधानको जिम्मा आयोगलाई,"६७ उद्योगले भने ट्रंक लाइनमार्फत विद्युत् आपूर्ति गरिरहेका छन् । पुन संयोजकत्वको समितिले तयार पारेको प्रतिवेदनअनुसार डेडिकेटेड र ट्रंक लाइनबाट विद्युत् लिने २ सय ९८ मध्ये १ सय ८५ ग्राहकले प्राधिकरणले तोकेकै महँगो शुल्क तिरिरहेका छन् । ५० वटा ग्राहक भने सरकारी अस्पताल, सामुदायिक खानेपानी र सिँचाइ वर्गका ग्राहक भएकाले प्रिमियम शुल्क लिनु नपर्ने प्रतिवेदनमा जनाइएको छ ।प्राधिकरणको वितरण विनियमावली ०६९ मा प्राधिकरणले विनियमावलीअनुसार गरेको कामकारबाही तथा निर्णयउपर चित्त नबुझे पुनरावेदन समितिसमक्ष निवेदन दिन सकिने व्यवस्था छ । प्राधिकरणबाट छुट बिलिङ सम्बन्धमा गरिएको निर्णयउपर पुनरावेदनको निवेदन दायर गर्ने ग्राहकले छुट बिलिङबापतको सम्पूर्ण रकम धरौटीस्वरूप जम्मा गर्नुपर्नेछ, विनियमावलीको नियम ४५ को उपनियम २ मा भनिएको छ ।प्राधिकरण सञ्चालक समितिले डेडिकेटेड र ट्रंक लाइनको बक्यौता उठाउने निर्णय गर्दै बक्यौता तिर्नका लागि किस्ताको सुविधा दिने निर्णयसमेत गरेको थियो ।"
भवन निर्माणमा नयाँ संहिता,"(काठमाडौं)  संरचनागत डिजाइनसहितको मापदण्ड समावेश गर्दै राष्ट्रिय भवन संहिता अद्यावधिक गरिएको छ । भूकम्पप्रतिरोधी संरचना बनाउन जोड दिँदै २५ वर्षपछि भवन संहिता अद्यावधिक गरिएको हो । यसअघि सन् १९९४ को संहिता कार्यान्वयनमा थियो । विश्वका विभिन्न ठाउँमा आएको भूकम्प र त्यस सम्बन्धमा भएका अनुसन्धानलाई समेट्न यसको परिमार्जन आवश्यक भएको विज्ञ बताउँछन् । ०७२ को भूकम्पपछि संहिता परिमार्जन गर्न झन् बढी आवश्यकता महसुस गरियो, केन्द्रीय आयोजना कार्यान्वयन इकाइ (भवन) का स्ट्रक्चरल इन्जिनियर एवं भवन संहिता निर्माण समिति सदस्य विपिनकुमार गौतमले भने, राष्ट्रिय पुनर्निर्माण प्राधिकरणअन्तर्गतको केन्द्रीय आयोजना कार्यान्वयन इकाइ (भवन) ले एसियाली विकास बैंकको ऋण सहयोगमा यो परिमार्जनको काम गरेको हो । संहिता बनाउन दुई वर्ष लागेको उनको भनाइ छ । १९९४ को संहितालाई परिमार्जनभन्दा पनि पुनर्लेखन नै गरिएको उनले जानकारी दिए । विकसित देशले ५५ वर्षमा संहिता परिमार्जन गर्छन्, उनले भने, भारतले सन् २००२ बाट २०१६ मा परिमार्जन गरिसकेको छ । भारतभन्दा हामी भूकम्पीय दृष्टिले अझै बढी जोखिममा छौं । त्यसैले पनि यो परिमार्जन आवश्यक थियो । स्थापित इन्जिनियरिङ मान्यता र सिद्धान्तअनुरूप भूकम्पप्रतिरोधी भवनको विश्लेषण र डिजाइन विधिलाई मार्गदर्शन गर्न मद्दत गर्ने विषय संहितामा उल्लेख रहेको उनले बताए । त्यस्तै संहिताले नयाँ प्रविधि र विधि प्रयोग गर्न बाटो खुला गरिदिएको छ । यो संहिता बनाउने क्रममा नेपाल, भारत, चीनलगायत देशमा गएका तर रेकर्ड नभएका भूकम्पको अध्ययन गरिएको छ । त्यसका आधारमा भविष्यमा कत्रो भूकम्प आउन सक्छ भन्ने जोखिम अध्ययन गरी कुन ठाउँमा कति जोखिम छ नक्सा बनाएर ठाउँ छुट्याइएको गौतमले बताए । नेपालभित्र पनि भूकम्पको जोखिम कहाँकहाँ बढी छ भनेर विश्लेषण गरिएको छ, उनले भने, ठाउँ र माटोको प्रकार हेरेर संरचनाको डिजाइन ठाउँअनुसार फरक हुनेछ, उनले भने, हिमालभन्दा पहाड र तराईमा भूकम्पको जोखिम बढी हुन्छ । भवन जस्तो किसिमले पनि बनाउन पाइयो । तर डिजाइन भवन सुरक्षित हुने गरी बनाउनुपर्छ । अस्पताल र सर्वसाधारण बस्ने सामान्य घर सुरक्षाका दृष्टिले उस्तै नहुने गौतमको भनाइ छ । भवनको प्रयोग र महत्त्वका आधारमा संरचनात्मक डिजाइन गर्दा कुन भवनमा कुन प्रकारको सुरक्षा अवलम्बन गर्ने भन्ने कुरा संहिताले निर्देशित गर्ने उनले जानकारी दिए । विभिन्न किसिमका निर्माण सामग्री र प्रविधि प्रयोग गरी बन्ने सबै प्रकारका सानादेखि ठूला भवनलाई भूकम्पप्रतिरोधी बनाउने संहिताको उद्देश्य हो । त्यसका लागि डिजाइनर वा इन्जिनियरलाई आवश्यक न्यूनतम मापदण्ड र प्रक्रिया प्रदान गर्नुपर्ने उनले बताए । जस्तोसुकै घरलाई पनि भूकम्पप्रतिरोधी बनाउन इन्जिनियरले डिजाइन गर्दा के कुरालाई विचार गर्नुपर्छ भन्ने कुरा यसले निर्देशित गर्नेछ, उनले भने । संहिता मन्त्रिपरिषद्बाट स्वीकृत भइसकेको छ । अब राजपत्रमा प्रकाशित भएपछि लागू हुनेछ । पुरानो संहिता प्रयोग गर्दै जाँदा डिजाइनरले कुनै न कुनै रूपमा भारतीय संहिता प्रयोग गर्नुपर्ने अवस्था रहेको उनको भनाइ छ । पहिलाको संहिताले एउटा सामान्य विधि मात्र अवलम्बन गर्न भनेको थियो । अहिले संसारमा चलिआएका र भविष्यमा आउन सक्ने विधिबाट पनि गर्न सकिन्छ भन्ने दृष्टिकोणलाई खुला गरेको छ, उनले भने । भवन संहिता २०६० मा मन्त्रिपरिषद्ले स्वीकृत गरे पनि ग्रामीण क्षेत्रमा लागू हुन नसकेको गौतमले जानकारी दिए । जसले गर्दा ती क्षेत्रमा भूकम्पबाट बढी क्षति भएको उनले बताए । नयाँ संहिताअनुसार घर बनाउन सके भूकम्प गइहाले पहिलाको जस्तो क्षति हुनेछैन, उनले भने । भूकम्पपछि पुरानो संहितालाई परिमार्जन गर्न आवश्यक रहेको सहरी विकास मन्त्रालयका सचिव मधुसूदन अधिकारीले बताए । संहिता राजपत्रमा प्रकाशन हुन १० दिन लाग्ने र त्यसपछि कार्यान्वयनमा आउने उनले जानकारी दिए ।"
अनुगमनबारे वाणिज्य र खाद्यबीच तिक्तता,"तर उसले तीनवटै विषय हेरेको छैन । वाणिज्यले उपभोक्ता हितभन्दा पनि वार्षिक लक्ष्यतोकिएको संख्या पूरा गर्ने मात्र काम गरेको उनले बताए । चालु आवमा वाणिज्यले १८ सय पसलमा अनुगमन गर्ने लक्ष्य राखेको छ । जसअनुसार मासिक १ सय ५० फर्ममा अनुगमन गर्नुपर्छ । प्रभावकारिताभन्दा संख्यामा जोड दिँदा बजार कहिल्यै सुधार हुन नसकेको उपभोक्ताकर्मीको दाबी छ । ३४ दिनयता वाणिज्य विभागले चाडबाड र कोभिडलक्षित अनुगमन गरिरहेको छ । दैनिक ५ देखि ८ वटा टोलीले तरकारी, चिनी, पानीलगायत खाद्यान्न उद्योगको अनुगमन गरिरहेका छन् ।"
घले गाउँमा पर्यटकलाई निम्तो,"लमजुङ (कास) स्मार्ट भिलेजका नामले परिचित पर्यटकीय घले गाउँ पर्यटकका लागि भदौ १ गतेदेखि खुल्दै छ । लकडाउनपछि घले गाउँमा पर्यटक आगमन ठप्प छ । कोरोना संक्रमण फैलिन नदिन गाउँ भेलाले होमस्टेमा पर्यटक राखे २० हजारदेखि ५० हजारसम्म जरिवाना तोकेको थियो । सरकारले सबैखाले स्वास्थ्य सुरक्षा अवलम्बन गरी लकडाउन हटाएको अवस्थामा जिल्लाका पर्यटकलाई घुम्ने अवसर दिइने पर्यटन व्यवस्थापन समिति ग्रामीण पर्यटन घले गाउँका अध्यक्ष प्रेम घलेले जानकारी दिए । मास्क, सेनिटाइजर लगाउने, साबुनपानीले पटकपटक हात धुने, भौतिकसामाजिक दूरी कायम गरी बस्ने, एउटा कोठामा दुई जना मात्रै बस्न मिल्ने गरी हामीले भदौ १ देखि होमस्टे खोल्छौं, उनले भने, सुरुमा जिल्लावासीलाई खुला गरेका छौं । त्यसपछि बिस्तारै प्रदेशवासीका लागि खोल्छौं । संक्रमित फैलिएको ठाउँबाट भने तत्काल आउन दिँदैनौं । सरकारले तोकेको स्वास्थ्य सुरक्षा मापदण्डभित्र रहेर होमस्टे चलाइने उनले बताए । पाहुनालाई स्थानीय स्वास्थ्यकर्मीले स्वास्थ्य जाँच गराएपछि मात्रै होमस्टे प्रवेश दिइनेछ । कोरोना संक्रमणको लक्षण देखिनेलाई होमस्टे प्रवेश दिइने छैन । ग्रामीण पर्यटन लामो समय बन्द हुँदा होमस्टे सञ्चालक समस्यामा परेको समितिका सचिव उमलबहादुर विकको भनाइ छ । घले गाउँ घुम्न परिवार नै आए उनीहरूलाई एउटै घरमा राखिने उनले बताए । गाउँ मात्रै खुला गरिएको र यहाँका स्थानीय जनजीवन मात्रै हेर्न पाइनेछ । परम्परागत गुरुङ संस्कृति झल्कने घाटु, सोरठी, सेर्का, कृष्णचरित्र, घ्याब्रेलगायत नाच भने तत्काल प्रदर्शन नगरिने समितिका कार्यालय सचिव दीर्घ घलेले बताए ।"
'पसल बन्द गर्नु मात्र समस्याको समाधान होइन,"(काठमाडौं)  न्युरोड उत्तरतर्फमा महाबौद्ध, रञ्जना गल्ली, असन र उत्तरपश्चिममा इन्द्रचोक पर्छन् । न्युरोड आसपासमा भने खिचापोखरी, पाँकु र संकटा पर्छन् । काठमाडौंको व्यापारिक केन्द्र मानिने न्युरोडको उत्तरी क्षेत्र साउन २३ देखि बन्द भए पनि आसपासमा व्यापार व्यवसाय चलिरहेका छन् । सरकारले लकडाउन खोल्ने निर्णय गरेयता आफ्नो पसल चलाइरहेको पाँकुस्थित आईटी स्टोर प्रालिका सञ्चालक जयराम केसीले बताए । न्युरोडको मुख्य सडकतिर मात्र पसल बन्द छन्, उनले भने, पाँकु र खिचापोखरी क्षेत्र बन्द गर्ने निर्णय भएको छैन । काठमाडौं महानगरपालिका वडा नम्बर २२ ले सूचना जारी गर्दै उक्त क्षेत्रका पसल तथा कार्यालय बन्द गर्ने निर्णय गरेको हो । त्यहाँका केही व्यवसायीलाई कोरोना संक्रमण देखिएपछि व्यवसायीको समन्वयमा बन्द गर्ने निर्णय भएको थियो । करिब तीन महिनापछि सरकारले लकडाउन खोल्ने निर्णय गर्दा व्यवसायीमा आशा पलाएको थियो । अहिले कोभिड१९ संक्रमित देखिएको स्थान सिल गर्ने निर्णय भएसँगै पुनः निराशा छाएको व्यवसायी बताउँछन् । सिल गर्नु मात्र विकल्प होइन । व्यापारीहरूको पीडा अहिले पनि उस्तै छ, उनी भन्छन्, अहिले अलिक रिकभर हुने आशा थियो । फेरि संक्रमित देखिएसँगै बन्द गरे व्यवसाय धरापमा पर्छ ।सोमबारदेखि रञ्जनाका व्यवसाय सञ्चालन गर्ने तयारी रहेको रञ्जना व्यापार संघका उपाध्यक्ष विनय अग्रवालले जानकारी दिए । यहाँका ६०७० जना व्यापारीको पीसीआर रिपोर्ट नेगेटिभ आइसकेको छ । तत्काललाई सेवाग्राही नल्याउने गरी आफ्नै पसलको काम गर्न मात्र खोल्ने भनेका छौं, उनले भने, अहिले रञ्जना ट्रेड सेन्टर, रञ्जना गल्ली र महाबौद्धका पसल भने बन्द छन् । व्यवसाय चल्नैपर्छ भनेर पसल खोलेको असनस्थित लुम्बिनियन्स ब्युटिपार्लरकी सञ्चालक पेमा सिलवाल बताउँछिन् । असनका पसल सबै खुला छन् । बन्द गरे पनि पछि पहिलेकै अवस्थामा फर्किनुपर्छ, उनले भनिन्, निश्चित क्षेत्र सिल गरेर केही हुँदैन, कि पूरै बन्द गर्नुपर्छ । सुरक्षाका उपायलाई ध्यान दिएर व्यवसाय निरन्तर चल्नुपर्ने उनले सुनाइन् । व्यवसाय चले मात्र अर्थतन्त्र सुध्रिने उनको भनाइ छ । साउन र भदौ जस्तो व्यापारको सिजनमा पसल बन्द गर्नु नहुने इन्द्रचोकस्थित मीरा कस्मेटिक्सका सञ्चालक रमेश महर्जनले बताए । एकदुई जना संक्रमित भए पूरै टोल समस्यामा पार्छ । व्यापारको सिजनमा पनि ५१० प्रतिशत मात्र व्यवसाय चलिरहेको उनले सुनाए । पसल बन्द भए पनि घरभाडा र बैंकको ब्याज तिर्नुपर्ने भएकाले बन्द गरेर झन् समस्या निम्तिने उनको भनाइ छ । व्यवसाय चलाउन र अर्थतन्त्र चलायमान बनाइरहन व्यवसायय बन्द गर्न नहुने व्यवसायीहरूको भनाइ छ । कोरोनाबाट बच्दै अर्थतन्त्रलाई जोगाउन व्यवसाय चलाउनुपर्ने उनीहरूले बताए । परीक्षणको दायरा बढाएर समुदायमा फैलिएकोनफैलिएको पत्ता लगाएपछि मात्र लकडाउन वा सिल गर्नु उचित हुने नेपाल राष्ट्रिय व्यवसायी महासंघका अध्यक्ष नरेश कटुवालको भनाइ छ । अहिले ६१ प्रतिशत उद्योग बन्द छन्, उनले भने, कोरोना संक्रमण उपत्यका मात्र नभई देशैभरि बढेको छ । यस्तो बेला स्थानीयस्तरमा निश्चित ठाउँमा बन्द गर्दा यसले कति अर्थ राख्छ भनी सोच्नुपर्छ ।"
नेप्सेको वृद्धि सुस्त,"काठमाडौं (कास) अघिल्ला दुई कारोबार दिनमा घटेको नेप्से आइतबार करिब ११ अंकले बढ्यो । योसँगै नेप्से परिसूचक १ हजार ३ सय ९२६८ बिन्दुमा उक्लिएको छ । अघिल्लो कारोबार दिनको तुलनामा आइतबारको कारोबार ०८२ प्रतिशत बढी हो । गत बुधबार र बिहीबार नेप्से क्रमशः १७६९ र १२९ प्रतिशत घटेको थियो । बजारमा पर्याप्त तरलता भएपछि बैंक तथा वित्तीय संस्थाले एक अंकको ब्याजदर (औसतमा ९ प्रतिशत) मा सेयर धितोमा कर्जा दिन थालेका छन् । सस्तो ब्याजदरमा कर्जा पाइने भए पनि कोभिड१९ को जोखिम बढ्दै गएकाले लगानीकर्ताले थप लगानी बढाउन नचाहेको एक सेयर ब्रोकरले बताए । फेरि लकडाउन भएर बजार पुनः बन्द हुने हो कि भन्ने आशंका लगानीकर्तामा छ, उनले भने । अहिले सेयर धितोमा कर्जाको ब्याजदर आव ०७३७४ यताकै कम भएको जानकारहरू बताउँछन् । अर्थतन्त्रमा लगानीका अन्य क्षेत्र फस्टाउन नसकेको, बैंक तथा वित्तीय संस्थामा नयाँ कर्जा माग नभएकोलगायत कारण बैंक तथा वित्तीय संस्थाले सेयर धितो कर्जालाई प्राथमिकता दिन थालेका छन् । यसअघि सेयर कर्जा प्रवाह नगर्ने बैंक तथा वित्तीय संस्थाले पनि नयाँ प्रडक्टसहित सेयर कर्जाका लागि आह्वान गरिरहेका छन् । तर नेप्से परिसूचक र कारोबार रकम भने अपेक्षित रूपमा बढ्न सकेको छैन । बरु धेरैजसो घटेर बन्द हुन थालेको छ । आइतबार करिब ३० हजार २ सय कारोबारबाट १ सय ८७ कम्पनीका ३२ लाख १२ हजार कित्ता सेयर किनबेच भए । ती किनबेचबाट ९७ करोड ७८ लाख रुपैयाँबराबरको सेयर कारोबार भयो । योसँगै सेयर बजारको आकार (कुल बजार पुँजीकरण) १८ खर्ब ३८ अर्ब रुपैयाँमा सीमित भएको छ । नेप्सेको वर्गीकरणमा क वर्गका कम्पनीको सेयर कारोबार मापक सेन्सेटिभ परिसूचक ०५ प्रतिशतले सकारात्मक रह्यो । व्यापारमा आएका सबै कम्पनीको सेयर कारोबार मापक फ्लोट परिसूचक ०८६ प्रतिशत बढ्यो । सो दिन कारोबारमा आएकामध्ये होटलबाहेक सबै उपसमूहका परिसूचक बढे । तर तिनको वृद्धिदर पनि सुस्त छ ।"
सामसङको 'कर्ड मस्ट्रो टीएम रेफ्रिजेरेटर,काठमाडौं (कास) सामसङले नेपाली बजारमा कर्ड मस्ट्रो टीएम रेफ्रिजेरेटर ल्याएको छ । यसले खानेकुरा सुरक्षित राख्नुका साथै तयारसमेत गर्ने कम्पनीले जनाएको छ । यो रेफ्रिजेरेटरले आवश्यक फर्मेन्टेसनमार्फत दही बनाउन आवश्यक तापक्रम सिर्जना गरी दही तयार गर्ने कम्पनीले बताएको छ । यो रेफ्रिजेरेटर २५३ लिटर र ३१५ लिटरमा उपलब्ध छ । सामसङको आधिकारिक बिक्रेता हिम इलेक्ट्रोनिक्स तथा त्रिवेणी व्यापार कम्पनीमा उपलब्ध छ । मोडलअनुसार यसको मूल्य ६३ हजार ९ सय ९० देखि ७८ हजार ९ सय ९० रुपैयाँसम्म पर्ने कम्पनीले जनाएको छ ।
बिध ल्याबको छुट योजना,काठमाडौं (कास) कोरोना परीक्षण गरिरहेको बिध ल्याबले अनलाइनमार्फत भुक्तानी गर्दा सेवाग्राहीले दुई सय रुपैयाँ छुट पाउने भएका छन् । ईसेवा र डिजिटल वालेट खल्तीसँगको सहकार्यमा बिधले कोरोना परीक्षण शुल्कमा उक्त छुट उपलब्ध गराउने जनाएको हो । पैसाको कारोबारबाट समेत कोरोना संक्रमण फैलन सक्ने भएकाले अनलाइन भुक्तानी प्रणाली अपनाइएको बिधका सञ्चालक भीमकान्त भण्डारीले जानकारी दिए । कोरोना परीक्षणका लागि सरकारबाट मान्यता प्राप्त बिधले ४ हजार रुपैयाँमा कोरोना परीक्षण गर्दै आएको छ । अनलाइनबाट रकम भुक्तानी गर्दा ३८ सय रुपैयाँ लाग्ने कम्पनीले बताएको छ ।
मुक्तिनाथका ग्राहकलाई इन्टेरियरमा छुट,"काठमाडौं (कास) मुक्तिनाथ विकास बैंक र हाउस अफ इन्टेरियर सुकेधाराबीच बैंकका ग्राहकलाई कम्पनीको सेवा शुल्कमा छुट दिने सम्झौता भएको छ । सम्झौताअनुसार बैंकका ग्राहकले इन्टेरियरका उत्पादन, बिजुली, मार्बल, फर्निचर, फर्निसिङ, थ्रीडी डिजाइनलगायत सेवामा विशेष छुट पाउनेछन् । बैंकका सहायक नायब प्रमुख कार्यकारी अधिकृत तिलबहादुर गुरुङ र हाउफ अफ इन्टेरियरका प्रमुख कार्यकारी अधिकृत सुमेर ज्ञवालीले सम्झौतापत्रमा हस्ताक्षर गरे ।"
डिजिटल राउन्ड प्रसारण तयारीमा नेपाल स्टार,काठमाडौं (कास) सिङगिङ रियालिटी शो वाईवाई नेपाल स्टार डिजिटल राउन्डको अन्तिम प्रसारणको तयारीमा छ । दोस्रो राउन्डका चार एपिसोडको छायांकन सकिएको र तीन एपिसोड प्रसारण भइसकेका छन् । देशका सातै प्रदेशमा सम्पन्न अडिसनबाट छानिएका १२० प्रतिस्पर्धीमध्ये ११७ जनाले दोस्रो राउन्डमा आफ्नो सहभागिता जनाएका थिए । प्रसारित तीन एपिसोडबाट ३४ जना तेस्रो राउन्डका लागि छानिएका छन् ।
एडुफेयरमा ५० हजार विद्यार्थी,"साउन २० देखि सुरु भएको नेपाल एडुफेयरमा विद्यार्थीको आकर्षण बढेको छ । फेयरमा अहिलेसम्म ५० हजार विद्यार्थीले भिजिट गरेका छन् । एसईई परीक्षा दिएर ११ को भर्नाको तयारीमा रहेका विद्यार्थीलाई लक्ष्य गरी परामर्श दिन फेयर आयोजना गरिएको हो । अहिलेसम्म ५० हजारले भिजिट गरेका छन्, फेयरका संयोजक सुरेश सिंखडाले भने, नेपाल एडुफेयरबाट विद्यार्थीले परामर्श लिइरहेका छन् । कुन कलेज पढ्ने, कुन विषय पढ्ने, करिअर बनाउन के गर्ने, कुनकुन विषयको महत्त्व कस्तो छ लगायत परामर्श विद्यार्थीले घरमै बसेर पाएका छन् ।"
सिटिजनको बिमा कोष बढ्यो,काठमाडौं (कास) सिटिजन लाइफ इन्स्योरेन्सले आर्थिक वर्ष ०७६७७ को चौथो त्रैमासिक (असार मसान्त) सम्मको वित्तीय विवरण सार्वजनिक गरेको छ । सार्वजनिक वित्तीय विवरणअनुसार जीवन बिमा कोष १६४ प्रतिशतले वृद्धि भएको छ । आव ०७५७६ असार मसान्तमा कम्पनीको जीवन बिमा कोष रकम ६३ करोड ४८ लाख रुपैयाँ रहेकोमा आव ०७६७७ मा १ अर्ब ६७ करोड ८८ लाख रुपैयाँ पुगेको बताइएको छ ।
'सचेत समूह संकटमा सक्रिय हुनुपर्छ,"अनशन तोड्नुभयो । सम्झौताप्रति सन्तुष्ट हुनुहुन्छ ?दुई महिनाअघि बालुवाटारमा प्रदर्शन गरेर हाम्रो अभियान सुरु भएको थियो । मूल मुद्दाहरू कुनै न कुनै रूपमा सम्बोधन भएका छन् वा जवाफदेहिता पाइएको छ । अहिलेको सम्झौतालाई असार २२ को सम्झौताको कार्यान्वयनसँग जोडेर हेर्दा सकारात्मक मान्न सकिन्छ । तर यसमा ढिलाइ भयो । यही कुरा डेढ महिना अगाडि मात्र भएको भए पनि अर्थपूर्ण हुन्थ्यो । समुदायमा संक्रमण विस्तार हुँदै छ, नियन्त्रण गर्न सरकारलाई चुनौती छ । पहिलो केस वा लकडाउनदेखि तदरुकता र गम्भीरता देखाउनुपर्थ्यो । त्यसैले सेलिब्रेट गर्ने किसिमको सम्झौता होइन यो । सरकारले सम्झौता पूरा गर्छ भन्ने विश्वास छ ?कोभिड१९ व्यवस्थापन गर्दा सरकारलाई नै फाइदा छ, देशैभर संक्रमण फैलिएकाले गम्भीर बन्नैपर्ने स्थितिमा सरकार आइपुगेको जस्तो लाग्छ । पीसीआर परीक्षण बढाइएको छ, लकडाउन खुलेपछि अरू रणनीति पनि अवलम्बन गर्न थालेको देखिन्छ तर यतिले मात्र पुग्दैन । पहिलेको गल्ती दोहोर्याउनुभएन । पहिले लकडाउन गरियो, भिजन थिएन । कन्ट्याक्ट ट्रेसिङ प्रभावकारी भएन । हामी आशावादी त हुनुपर्यो ।अनशन बस्न केले प्रेरित गर्यो ?हामी युवाहरूले हाम्रो ठाउँबाट सक्दो उत्कृष्ट पहल गर्ने हो, त्यसैका लागि सत्याग्रहमा गयौं । पहिलो सम्झौता पूरा नभएपछि फेरि सत्याग्रह जानुको विकल्प भएन । हामीले हाम्रो ठाउँबाट उत्कृष्ट प्रयास नगरी सरकारसँग के अपेक्षा राख्ने ? हामीले हाम्रो जीवन जोखिममा नराखी सरकारले हजारौंको जीवन बचाउँछ भन्ने विश्वास नभएपछि अनशन बसेको हो । कस्ट बेनिफिट एनालाइसिस गरेर सत्याग्रहमा बसेको हो । मलाई केही नभए पनि अभियानले दबाब दिइरहेको थियो, मलाई केही भएको भए थप दबाब सिर्जना गर्थ्यो । त्यसले नागरिकको जीवनरक्षामा सहयोग पुग्थ्यो । हामीलाई तलमाथि केही भए पनि त्यसले हजारौंलाई बचाउँछ भने भावना थियो । तपाईं र तपाईंहरूको अभियानलाई कसैले उक्साइरहेको आरोपमा सत्यता छ ? सामन्ती व्यवस्था हट्यो तर समाजको संरचना, व्यवहार र आचरण सामन्ती किसिमकै छ । ठूलो मान्छे वा शक्तिशालीले भनेको जहिल्यै सही हुन्छ, प्रश्न गर्नुहुन्न भन्ने संरचना भत्किएको छैन । अहिले इन्टरनेटमा विश्वभरको अनुभव पढ्न मिल्छ, बुझ्न मिल्छ, त्यसकै आधारमा युवाहरू आफैं सचेत भएर अगाडि आउँदा दास मनोवृत्ति भएकाहरूलाई अचम्म लागेको हुन सक्छ । जो मान्छे बोल्दा कसैको कारण बोल्छ, नबोल्दा कसैका लागि बोल्दैन । उनीहरूलाई अन्तरमनबाट कसैले बोल्दा शंका लाग्नु स्वाभाविक हो । अब अभियानको उपादेयता के हुन्छ ?हामीकहाँ कुनै व्यक्ति वा अभियान उदायो भने त्यसले सबै समस्या समाधान गर्नुपर्छ, राजनीतिक दल नै बन्नुपर्छ, अझ भगवान् नै बनिदियोस् भन्ने आकांक्षा राखिन्छ, यो विल्कुलै गलत हो । नागरिक दैनिक जीवनमा अभ्यस्त हुने हो । तर आवश्यक पर्दा अगाडि आएर बोल्ने हो । हरेक विषयमा बोल्न थालियो भने नेता वा राजनीतिक अभियन्ता जस्तो भइहाल्यो । यो महामारी हाम्रो पुस्ताको सबैभन्दा ठूलो मुद्दा हो, यसमा बोल्नु नागरिक दायित्व हो । हाम्र्रा अभियानमा विद्यार्थी छन्, उनीहरू सधैं आन्दोलन गर्ने होइन, पढ्नुपर्यो । व्यापारी वा कलाकार छन्, उनीहरूले आआफ्नो काम गर्नुपर्छ । यस्तो सचेत समूह संकटमा संक्रिय हुनुपर्छ, सधैं होइन । तपाईंमै राजनीतिक स्वार्थ छ भन्छन्, भन्नेलाई के भन्नुहुन्छ ?यो खुला अभियान थियो, सत्याग्रह पनि खुला थियो । विभिन्न पृष्ठभूमिका मान्छे आउने नै भए, समाज अराजनीतिक हुन सक्दैन । सबैको आस्था र विश्वास हुन्छ । तर, यही अभियानलाई लिएर मेरो कुनै राजनीतिक स्वार्थ छैन । मेरो स्वार्थ भनेको दाजुभाइदिदीबहिनी, टोल र देशको जीवनरक्षा हो । तपाईंलाई अनशनमा भेटेर विपक्षी पार्टीहरूले फाइदा उठाउन खोजे भन्ने पनि सुनियो । के लाग्छ ?मेरो राजनीतिक पृष्ठभूमि नभए पनि मैले कहिल्यै कसैलाई निषेध गरिनँ । हरेक व्यक्तिको उपस्थितिलाई सकारात्मक रूपमा लिएको छु । स्वास्थ्य, आर्थिक, सामाजिक र मानसिक हिसाबले कोरोना हाम्रो पुस्ताको गम्भीर विषय हो तर राजनीतिक दल, सामाजिक संस्था, नागरिकहरू नै लामो समयसम्म उदासीन देखिए । अहिले उनीहरूले हाम्रो अभियानको वरपर रहेर आफ्नो आवाज उठाउँदा के समस्या भयो ? नागरिकको जीवनमरणको विषयमा सबै पक्षका मान्छेले बोल्नु स्वागतयोग्य कुरा हो । आफ्नो अनुहार वा अनशन भजाएर अरूले फाइदा लेलान् भन्नेतिर तपाईं कत्तिको सचेत हुनुहुन्छ ?इगो ठूलो भयो भने यस्तो कुरामा ध्यान जान्छ होला । आफ्नो व्यक्तित्व र अनुहार आफूलाई भव्य लाग्छ होला । तर मेरा लागि एजेन्डा निश्चित थियो जनस्वास्थ्य, मानवीय र जवाफदेही दृष्टिकोणबाट कोभिड१९ को सबल व्यवस्थापन चाहियो । यो एजेन्डामा टेकेर जसले जे गरे पनि मैले आपत्ति मानिनँ । मेरो नाम प्रयोग गरेरै सही, मुद्दा अगाडि बढ्छ भन्ने किन टाउको दुखाउनु ? म मेरो व्यक्तित्व बनाउन होइन, मुद्दाका लागि सत्याग्रहमा बसेको हो । पछिल्लो समय अभियानमा युवाकै सक्रियता घटेको देखियो नि ?पहिले हामीमाथि सुकिलामुकिला युवामात्र आए, १६ देखि २४ मुनिका मात्र छन् भन्ने आरोप लाग्यो । बिस्तारै त्यसको दायरा बढ्यो । ४०४५ वर्षका मान्छे पनि आउन थाले, त्यसपछि युवा कम देखिए भन्न थालियो । अब नराम्रो त जुन कोणबाट पनि भन्न सकियो । तर, मेरो चाहना यस्तो कुराले मुद्दा छायामा नपरोस् भन्नेमा हुन्थ्यो ।दुई पटकको सत्याग्रहबाट व्यक्ति ईःले के पायो ?अनुभवको आफ्नै महत्त्व हुन्छ, विभिन्न किसिमका मान्छे चिन्न पाइयो, कसको क्षमता कति रहेछ, को कस्तो रहेछ, बुझ्ने माहोल बन्यो । केही हदसम्म युवाहरू अगाडि आएर बोल्न सक्ने भए । एकपटक सडकमा आएर अभिव्यक्ति राखेपछि अर्को पटक सहज हुन्छ । त्यस्तो किसिमको क्याटलिस्टको भूमिका खेल्न पाइयो भन्ने लाग्छ । यसमा खुसी छु । हाम्रो अभियानको परिणामहरू चारपाँच वर्षपछि बढी देखिन्छ, आगामी निर्वाचनमा देखिएला । धेरै युवालाई शान्तिपूर्ण र सिर्जनशील रूपले पनि आन्दोलन गर्न सकिन्छ, सत्याग्रह पनि प्रभावकारी हुन्छ भन्ने विश्वास दिलाएको छ ।"
गीतमार्फत १० विश्व रेकर्ड,"काठमाडौं (कास) एक दर्जन अन्तर्राष्ट्रिय भाषामा १२ लाइनको गीत रेकर्ड गराएर गत महिना गिनिज बुक अफ वर्ल्ड रेकर्ड कायम गरेका गीतकार डीआर उपाध्यायले फेरि १० वटा अवार्ड पाएका छन् ।राजधानीमा आइतबार उनलाई श्रम, रोजगार तथा सामाजिक सुरक्षामन्त्री रामेश्वर राय यादवले विभिन्न १० वटा विश्व रेकर्डको प्रमाणपत्र हस्तान्तरण गरे । उपाध्यायले १७ वटा विधाका लागि अमेरिकन बुक अफ रेकर्ड, एसियन वर्ल्ड रेकर्ड, च्याम्पियन बुक अफ वर्ल्ड रेकर्ड, द ब्रिटिस वर्ल्ड रेकर्ड, वर्ल्ड बुक अफ रेकर्ड युनाइटेड किङ्डम, युरोपियन रेकर्ड बुक, यूआरएफ वर्ल्ड रेकर्ड, एक्सक्लुसिभ वर्ल्ड रेकर्ड, एभरेस्ट वर्ल्ड रेकर्ड र युनिभर्सल रेकर्ड फोरम एसियन रेकर्ड कायम गरेका हुन् ।नारीपुरुषले एकअर्काप्रति गर्ने माया र सम्मानबारे २ सय ८८ लाइनको गीत, सांकेतिक भाषाद्वारा शब्द परिभाषित गरेको गीत, हुलाक टिकटमा प्रकाशित विशिष्ट नेपाली व्यक्तिहरूको नामकामबारे बनाइएको गीत, तीनवटा सप्तक बनेको गीतजस्ता विधाका लागि उनले यी कीर्तिमान बनाएका हुन् । त्यस्तै सगरमाथा आरोहण गर्नेहरूको अत्यधिक नामबाट बनाइएको गीत, धेरै पटक मुटु शब्द प्रयोग गरेर बनाइएको गीत, संसारमै सबैभन्दा सानो आकारको गीति पुस्तक (२ बाई २ इन्च), एउटै गीतको स्थायी र अन्तरा धेरै व्यक्तिले एकै पटक पढेको जस्ता विधाका लागि उनले वर्ल्ड रेकर्ड बनाएका छन् । मन्त्री यादवले गीति रेकर्डमार्फत नेपाललाई संसारभर चिनाउन उपाध्यायले गरेको प्रयासको प्रशंसा गरे । त्यस्तै गीतकार संघ नेपालका अध्यक्ष चूडामणि गौतमले नेपाली गीतसंगीतमा लाग्नेहरूका लागि यो उत्साहप्रद घटना भएको दाबी गरे । गीतकार उपाध्यायले आफूले कायम गरेको रेकर्ड व्यक्तिको नभएर देशकै भएको प्रतिक्रिया दिए । कार्यक्रममा मन्त्री यादवले उपाध्यायको कर्तव्य बोध, धरोहर, सपनाको महल, हृदयको झंकार गरी चार गीतिसंग्रह र संसारकै सानो गीति पुस्तक अनुभूतिको मझेरी पनि लोकार्पण गरे ।"
पूजाले गरिन् उजुरी,"काठमाडौं (कास) अभिनेत्री पूजा शर्माले सञ्चारकर्मी प्रकाश सुवेदीविरुद्ध चलचित्र कलाकार संघलगायत विभिन्न संस्थामा मानहानिको उजुरी दिएकी छन् । एक टेलिभिजनबाट प्रसारित कार्यक्रममा सुवेदीले प्रयोग गरेका शब्दले आफ्नो मानहानि भएकाले उजुरी दिएको शर्माले आइतबार बताइन् । कार्यक्रममा भने कतै पूजाको नाम भने लिइएको थिएन । अभिनेत्रीका चार पुस्ताको अन्तर्वार्ता आफैंले लिएको भन्दै कार्यक्रममा सुवेदीले भनेका थिए, इन्टरभ्यु दिने पनि आफैं, बोल्ने पनि आफैं, नआउने पनि आफैंलाई, अनि हामीले चाहिँ लिएको इन्टरभ्यु इडिट गरिदिनुपर्ने, काटिदिनुपर्ने त्यो पनि मिलाइ मिलाइ । महानायिका बनाइदिनुपर्ने, त्यो पनि दाह्रा निस्केको अनुहारलाई ।संघका अध्यक्ष रवीन्द्र खड्काले उजुरी आएकाले दुवै पक्षलाई छलफलमा बोलाउने बताए ।"
'बुझ्न नसकिएका एनेल्का,"प्रशिक्षककी आमाको बेइज्जत नगरेको दाबीत्यो घटनाको चार वर्षपछि एनेल्का उत्तिकै ठूलो काण्डमा फसेको थियो । सन् २०१० को विश्वकपमा फ्रान्सको टिमले प्रशिक्षण नै बहिष्कार गरेको थियो, त्यसै क्रममा फ्रान्सेली फुटबल संघले एनेल्कालाई प्रतियोगिताकै क्रममा घर फर्काइदियो । एनेल्का मान्छन्, जे जति भयो राम्रो थिएन । तर आफूले प्रशिक्षक रेमन्ड डोमिनेचकी आमाको बेइज्जत गर्ने काम भने नगरेको मान्छन्, भलै फ्रान्सेली पत्रकार उनीमाथि यस्तै आरोप लगाउने गर्छन् । यो आरोपलाई लिएर एनेल्काले अहिले पनि भनेका छन्, मलाई जतिले नजिकबाट चिनेका छन्, ती सबैलाई थाहा छ, म जे भन्छु, त्यसको पूरा जिम्मेवारी पनि लिने गर्छु । जे भनेको छैन, म त्यसबारे कहिले पनि जिम्मेवारी लिन्न । के त्यो भए, सबैले एनेल्कालाई बुझ्न नै सकेनन् त ? कि कसैले पनि बुझ्ने पनि प्रयास गरेनन् ? यसको यही हो भनेर उत्तर दिन भने गाह्रोमात्र छैन, असम्भवजस्तै छ । एनेल्कालाई कसरी लिने हो, त्यो सबैको आआफ्नो व्यक्तिगत धारणा हुन सक्छ ।"
इंग्ल्यान्डलाई अस्वाभाविक जितको बानी,"म्यानचेस्टर (एएफपी) कप्तान जो रुटले इंग्ल्यान्डलाई अस्वाभाविक जित निकाल्ने बानी परेको दाबी गरेका छन् । उनले एकदिवसीय विश्वकपको सफलतापछि आफ्नो टिमलाई जुनसुकै स्थितिमा पनि जित प्राप्त हुन सक्ने विश्वास रहेको बताए । इंग्ल्यान्डले पाकिस्तानविरुद्धको पहिलो टेस्टको चौथो दिन शनिबार तीन विकेटको यस्तै सनसनीपूर्ण जित निकालेको छ । जितका लागि २ सय ७७ रन पछ्याइरहेको इंग्ल्यान्ड एक समय ५ विकेट गुमाएर १ सय १७ रनको स्थितिमा थियो ।चौथो दिनको खराब पिचमा इंग्ल्यान्डले त्यसयता संघर्ष गर्ने निश्चित जस्तै थियो, तर क्रिस वोक्स र जोस बटलरले टिमलाई जितसम्म दोहोर्याए । रुटले भने, विश्वकपको त्यो फाइनलले हामीलाई धेरै आत्मविश्वास दिलाएको छ र कठिन परिस्थितिमा पनि राम्रो गर्न प्रेरणा दिएको छ । अब हामीलाई लागेको छ, जेजस्तो नतिजा पनि सम्भव हुन सक्छ । वोक्स ८४ रन बनाएर नटआउट रहे । उनले बटलरसँग मिलेर १ सय ३९ रनको ठोस साझेदारी गरेका थिए ।बटलरले ७५ रनको योगदान दिए । टेस्टको तेस्रो दिनसम्म पनि बलियो स्थितिमा रहेको पाकिस्तानले त्यसयता खेलमा आफ्नो पकड गुमाएको थियो । पाकिस्तानको दोस्रो इनिङ्स सस्तोमा समेटेर इंग्ल्यान्डले जितको आधार तयार पारेको थियो । पाकिस्तानले आफ्नो इनिङ्समा १ सय ६९ रनमात्र बनाउन सकेको थियो । पाहुना टिम सुरुआती दुई इनिङ्सको अन्त्यमा १ सय ७ रनले अगाडि रहेको थियो र उसका सामु जित निकाल्न सक्ने बलियो आधार थियो ।खेलपछि पाकिस्तानी कप्तान अजर अलीले इंग्ल्यान्डको जितको सबै श्रेय वोक्स र बटलरलाई दिन चाहे । उनले दुई इंग्लिस ब्याट्सम्यानबीचको साझेदारीलाई विशेष उपलब्धिको संज्ञा पनि दिए । उनले भने, टेस्ट क्रिकेटको सबैभन्दा सुन्दर पक्ष भनेकै यस्तै हो, एउटा ठोस शतकीय साझेदारीले पूरा खेललाई अर्को मोड दियो र हामी पराजित रह्यौं । हामी वोक्स र बटलरलाई बधाई दिन चाहन्छौं । उनीहरूले नै हामीलाई हराउने काम गरे ।"
बार्सिलोनाको प्रतिद्वन्द्वी बायर्न,"पेरिस (एएफपी) युरोपेली च्याम्पियन्स लिग फुटबलको एउटा क्वाटरफाइनल बार्सिलोना र बायर्न म्युनिकबीच हुनेछ । यसमा सबैको नजर हुनेछ । दुई पूर्व विजेताबीचको खेल धेरैका लागि बहुप्रतीक्षित पनि हुनेछ । लियोनल मेसीको प्रेरणादायी उत्कृष्ट प्रदर्शन मद्दतमा बार्सिलोनाले अन्तिम १६ को दोस्रो लेगमा शनिबार नेपोलीलाई ३१ ले हरायो । अन्तिम १६ को दोस्रो लेगको अर्को खेलमा रोबर्टो लेवान्डोवस्कीले दुई गोल गर्दै अर्को दुईमा अवसर सिर्जना गरेपछि बायर्नले चेल्सीमाथि ४१ को जित हासिल गर्यो । बार्सिलोना पहिलो लेग ११ खेलेपछि समग्रमा ४२ ले अगाडि रह्यो । बार्सिलोना च्याम्पियन्स लिगको क्वाटरफाइनल पुगेको यो लगातार १३ औं सिजन हो । अब सेमिफाइनल प्रवेशका लागि बार्सिलोनाले बायर्न म्युनिकको सामना गर्नेछ । नोउ क्याम्पमा प्राप्त दोस्रो लेगको जितमा बार्सिलानाका लागि क्लेमेन्ट लेनग्लेट, लियोनल मेसी र लुइस स्वारेजले गोल गरे । टिमको दोस्रो गोलका लागि मेसीले विपक्षी चार डिफेन्डर छलाएर बललाई घुमाउरो बाटो दिएका थिए ।नेपोलीको तर्फबाट कप्तान लोरेन्जो इन्सिग्नेले एक गोल फर्काए । खेलपछि बार्सिलोनाका प्रशिक्षक क्विक सेटिनले भने, हाम्रो टिमले जस्तो प्रदर्शनको अपेक्षा राखेको थियो, त्यसको पहिलो पाइलाका रूपमा रहेको छ । अब प्रतियोगिताका बाँकी खेलमा पनि आजको जत्तिको प्रदर्शन आवश्यक हुन्छ । नेपोलीविरुद्ध हाम्रो प्रदर्शन वास्तवमै राम्रो रह्यो । नेपोली बलियो प्रतिद्वन्द्वी हो र उसको विरुद्ध यति राम्रो नतिजा निकाल्नु टिमले ठीक दिशातर्फ अग्रसर भएको देखाउने गर्छ । एलिनाज एरिनामा प्राप्त दोस्रो लेगको जितपछि बायर्नले चेल्सीमाथि समग्रमा ७१ को एकपक्षीय जित निकाल्न पनि सफल रह्यो । यो सिजन तीन उपाधिको अभियानमा रहेको बायर्नले यसअघि जर्मनीमा लिग र कप दुवै जितेको थियो । अब अन्तिम आठमा बायर्नको सामना बार्सिलोनासँग हुनेछ । उत्कृष्ट लयमा रहेको बायर्नका लागि सबै प्रतियोगिता गरेर यो लगातार १८ औं जित पनि रह्यो । स्टानफोर्ड ब्रिजमा भएको पहिलो लेगको खेलमा बायर्न ३० ले विजयी थियो ।बायर्नका लागि इभान पेरिसिच र कोरेन्टिन टोलिसोले पनि गोल गरे । चेल्सीले गरेको सान्त्वना गोल टोमी अब्राहमको नाममा रह्यो । खेलपछि बार्सिलोनाविरुद्धको क्वाटरफाइनललाई लिएर प्रशिक्षक हान्सी फ्लिकले भने, हामीले अब त्यो खेलका लागि तयारी सुरु गर्नेछौं र बार्सिलोनालाई पनि अन्य टिम जस्तै समान प्रतिद्वन्द्वी मान्ने छौं । हाम्रो ध्यान शतप्रतिशत खेलमा मात्र केन्द्रित हुनुपर्छ । लियोनल मेसीको बढी चिन्ता लिएर हुन्न । अन्तिम १६ का सबै खेलको समाप्तिमा यो सिजनको युरोपेली च्याम्पियन्स लिगले अब मिनी टुर्नामेन्ट को स्वप लिनेछ । नकआउटका रूपमा अगाडि बढ्ने प्रतियोगिता अब पोर्चुगलको लिस्वनमा हुनेछ । एउटा टिमले अर्को विरुद्ध एकै पटक मात्र खेल्नेछन् । कोरोना भाइरस संक्रमणको महामारीका कारण प्रतियोगिता पछाडि सरेर अहिलेको स्वरूप लिएको हो । अन्तिम आठका खेल अब बुधबार सुरु हुनेछ । फाइनल अगस्ट २३ मा हुने तालिका छ । क्वाटरफाइनलपछिका खेल पोर्चुगलको लिस्बोनमा हुनेछ ।प्रतियोगिताको अन्तिम आठ पुगेका टिममा युरोपका प्रमुख पाँच लिगकै रहेका छन् । क्वाटरफाइनल पुग्ने टिममा स्पेनी ला लिगा, जर्मन बुन्डेसलिगा र फ्रान्सेली लिग वानका दुईदुई टिम छन् । यस्तै इंग्लिस प्रिमियर लिग र इटालीको सिरी ए को एकएक टिमको प्रतिनिधित्व छ । क्वाटरफाइनलमा बार्सिलोना र बायर्नसँगै एटलान्टाविरुद्ध पेरिस सेन्ट जर्मेन (पीएसजी), लाइप्जिगविरुद्ध एट्लेटिको म्याड्रिड तथा म्यानचेस्टर सिटीविरुद्ध लियोनबीच खेल हुनेछ ।"

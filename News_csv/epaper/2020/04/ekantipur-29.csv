शीर्षक,विवरण
कक्षा १०१२ को परीक्षा सञ्चालन गर्न तीन विकल्प,"(काठमाडौं)  राष्ट्रिय परीक्षा बोर्डले कोभिड १९ का कारण रोकिएका कक्षा १० (एसईई), ११ र १२ को परीक्षा सञ्चालनका लागि विभिन्न विकल्पमा छलफल सुरु गरेको छ । बोर्डले लकडाउन खुलेपछि केन्द्रको संख्या बढाएर परीक्षा सञ्चालन गर्ने गृहकार्य गरिरहेको छ । पहिलो विकल्पको रूपमा राष्ट्रिय परीक्षा बोर्डले विद्यार्थी दैनिक आफ्नै घरबाट पुग्न सक्ने गरी परीक्षा केन्द्र राखेर साविकको जस्तै परीक्षा सञ्चालन गर्ने तयारी अघि बढाएको छ । विज्ञहरूले भने आन्तरिक मूल्यांकनलाई आधार मानेर परीक्षार्थीको स्तरमापन गर्न सकिने राय दिएका छन् । यी परीक्षाको जिम्मा प्रदेश, स्थानीय सरकार वा विद्यालयलाई दिएर विद्यार्थीको सिकाइ मापन गर्नुपर्ने तर्क पनि बलियो छ ।बोर्डका सदस्यसचिव दुर्गाप्रसाद आर्यालले विद्यार्थीले घरबाटै परीक्षा दिएर घरमै फिर्ता आउन भ्याउने गरी देशभर परीक्षा केन्द्रहरूको अध्ययन भइरहेको जनाए । परीक्षा नै नलिने कुरा हामी कल्पना पनि गर्न सक्दैनौं, उनले भने, विद्यार्थीले आफ्नै घरमा बसेर परीक्षा दिन सक्ने गरी केन्द्र निर्धारणका लागि अध्ययन भइरहेको छ । बोर्डले त्यसका लागि ७७ वटै जिल्लाबाट विवरण माग गरिरहेको छ । चैत ६ गते तोकिएको एसईईका लागि मुलुकभर २ हजार परीक्षा केन्द्र कायम गरिएको थियो । विद्यार्थीले आफ्नै घरबाट परीक्षा दिन सक्ने व्यवस्था गर्न हिमाली र पहाडी क्षेत्रमा केन्द्र थप गर्नुपर्ने परीक्षा नियन्त्रण कार्यालयले जनाएको छ । तराई क्षेत्रमा खासै समस्या हुँदैन, पहाडी र हिमाली क्षेत्रमा भने करिब ५ हजार केन्द्र थप्नुपर्ने आकलन गरिएको छ, कार्यालयका एक अधिकारीले भने ।परीक्षा दिन विद्यार्थीले कोठा खोज्न नपर्ने गरी व्यवस्था मिलाइने सदस्यसचिव अर्याल जनाए । अझै एकडेढ महिना लकडाउनको अवधि थपिँदा पनि परीक्षा गर्न सम्भव रहेको उनले दाबी गरे । चैत, वैशाख, जेठ र असार परीक्षा दिएर विद्यार्थी बिदा बस्ने समय हो, उनले भने, यसपालि परीक्षा ढिलो भए पनि नतिजा चाँडै प्रकाशन गर्ने विधि खोजी गरेका छौं । बोर्डले विद्यार्थीहरूलाई परीक्षाको तयारी जारी राख्न पनि आग्रह गरेको छ ।एसईई दिने विद्यार्थीको कक्षा ११ को शैक्षिकसत्र साउन १६ गतेदेखि सुरु हुन्छ । १२ कक्षाको परीक्षार्थीको पठनपाठन दसैंतिहारपछि मात्रै सुचारु हुन्छ । यसपटक परीक्षा ढिलो भए पनि महिना दिनभित्रै नतिजा प्रकाशन गरेर शैक्षिकसत्रमा असर पुग्न नदिने उनले प्रस्ट्याए । स्कुल, कलेज खुल्ने अवस्था आए परीक्षा चलाउन ठूलो कुरा छैन, पढ्ने विद्यार्थीभन्दा परीक्षा केन्द्रमा परीक्षा दिने विद्यार्थीको संख्या थोरै हुन्छ, पढाइ नै नभए परीक्षाको औचित्य छैन, अर्यालले भने ।लकडाउन लम्बिँदै गए पहिलो, दोस्रो परीक्षाको आधारमा पनि विद्यार्थीको आन्तरिक मूल्यांकन गरेर नतिजा प्रकाशन गर्न सकिने गरी बोर्डमा छलफल भइरहेको स्रोतले जनायो । विज्ञहरूले आन्तरिक मूल्यांकनका आधारमा विद्यार्थीको नतिजा प्रकाशन गर्न सकिने सुझाव दिएका छन् । कतिपय विज्ञले भने स्थानीय अवस्थाअनुसार यी तीनवटै परीक्षाको जिम्मा प्रदेश र स्थानीय सरकारलाई दिन सकिने विकल्प पनि अघि सारेका छन् । कतिपय शिक्षाकर्मीले होमसेन्टर (विद्यार्थीले आफैं पढेकै विद्यालयबाट परीक्षा दिन पाउने) व्यवस्था गर्न प्रस्ताव पनि अघि सारेका छन् ।तीनवटै कक्षामा गरी १५ लाख परीक्षार्थी छन् । लकडाउन लम्बिँदै गए मात्रै अन्य विकल्पका बारेमा छलफल गर्न सकिने बोर्डका अधिकारीहरू बताउँछन् । परीक्षा नगर्न वा अन्य विकल्पबाट परीक्षा गर्न अहिलेको ऐन, नियम संशोधन आवश्यक हुन्छ, उनले भने ।शिक्षा मन्त्रालयले परीक्षा सञ्चालनका विकल्पहरूको अध्ययन गर्न बोर्डका अध्यक्ष चन्द्रमणि पौडेलको संयोजकत्वमा समिति गठन गरेको छ । समितिले पनि विद्यार्थीलाई सहज हुने गरी परीक्षा चलाउन मन्त्रालयलाई सुझाव दिने तयारी गरेको छ ।त्रिभुवन विश्वविद्यालय शिक्षाध्यक्ष शिवलाल भुसालले विद्यार्थी अभिभावकलाई सहज हुने गरी परीक्षाको स्वरूप परिवर्तन गर्नुपर्ने सुझाव दिए । विद्यालयलाई जिम्मा दिएर पनि स्वच्छ तरिकाबाट परीक्षा सञ्चालन गर्न सकिन्छ, उनले भने, परीक्षाचाहिँ लिनु नै पर्छ । विद्यार्थी अध्ययन गरेकै विद्यालयमा केन्द्र कायम गरेर परीक्षा चलाउन सकिने उनले जनाए । परीक्षालाई स्वच्छ र गुणस्तरीय बनाउन बाहिरबाट निरीक्षक खटाउन सकिन्छ, थुप्रै तरिका छन्, उनले भने । कोरोना भाइरसको त्रास र परीक्षाको तयारी पनि गर्नुपर्दा विद्यार्थीलाई मनोवैज्ञानिक असर पर्न सक्ने समेत उनले औंल्याए । परीक्षा पनि सक्दो चाँडो गर्ने दिशामा जानुपर्छ, उनले भने, नतिजा पनि फास्ट ट्र्याकबाट छिटो ल्याउने तरिका अपनाउनुपर्छ । कतिपय विज्ञले भने होमसेन्टरमा परीक्षा सञ्चालन गर्ने र छिमेकी विद्यालयबाट निरीक्षक शिक्षक खटाउनुपर्ने प्रस्ताव पनि गरेका छन् । शिक्षाकर्मी प्रमोद भट्ट एसईई र कक्षा ११ को परीक्षा लिनु अनिवार्य नभएको तर्क गर्छन् । उनले भने, विद्यालय तहको अन्तिम १२ कक्षा हो, शिक्षकले गरेको मूल्यांकनका आधारमा ग्रेडसिट दिँदा हुन्छ । कक्षा १२ को परीक्षा भने विद्यार्थीलाई अनुकूल हुने गरी सञ्चालन गर्दा उपयुक्त हुने उनको सुझाव छ । एसईई गर्नुपर्छ भन्नेमा ठूलो स्वार्थ समूह पनि जोडिएको छ, उनले भने, एसईईको नाममा व्यापारी, शिक्षक, शिक्षा मन्त्रालय तहतका कर्मचारीले लाखौंको आर्थिक कारोबार गर्दै आएका छन् । संविधानले कक्षा ८ को परीक्षा स्थानीय, १० को प्रदेश र १२ को संघीय सरकारले गर्ने अधिकार दिएको छ । त्यसकारण पनि बोर्डले एसईई सञ्चालन गरिराख्नु आवश्यक नहुने उनले औंल्याए । १२ कक्षाको परीक्षा पनि आन्तरिक मूल्यांकनलाई आधार मानेर छोटो समयमा सञ्चालन गर्न सकिने उनको राय छ । अनिवार्य विषयको मात्रै लिन सकिन्छ, एकै दिन धेरै विषयको परीक्षा लिन पनि सकिन्छ, तीन घण्टा परीक्षा मात्रै ठूलो कुरा होइन, उनले भने । शिक्षा मन्त्रालयले गठन गरेको वैकल्पिक शिक्षा र परीक्षासम्बन्धी कार्यदलका संयोजक तथा खुला विश्वविद्यालयका उपकुलपति लेखनाथ शर्माले १२ कक्षाभन्दा तलाका कक्षाको परीक्षाको जिम्मा सम्बन्धित विद्यालयलाई नै दिँदा उपयुक्त हुने धारण राखे । कार्यदलले मन्त्रालयमा प्रारम्भिक प्रतिवेदन बुझाइसकेको छ । पठनपाठन सुचारु गर्न सकिने अवस्था नै छैन भने अहिले परीक्षा लिन हतार गर्नु जरुरी छैन, उनले भने, आन्तरिक मूल्यांकनलाई आधार मानेर पनि शैक्षिक प्रमाणपत्र जारी गर्न सकिन्छ । त्यसका लागि विद्यालयले सञ्चालन गरेरका परीक्षाका उत्तरपुस्तिकालगायत सामग्री संकलन गर्नुपर्ने उनको सुझाव छ । ३४ घण्टाको लिखित परीक्षा मात्रै ठूलो कुरा होइन, शर्माले भने, विद्यार्थीले घरमै बसेर दिने ओपनबुक परीक्षा सञ्चालन गर्न सकिन्छ । स्थानीय आवश्यकता र अवस्थाअनुसार परीक्षा चलाउन केन्द्रले तल्ला निकायमा अधिकार दिनुपर्ने उनले जनाए ।"
कस्तो बन्ला जनता समाजवादी ?,"संगठनको मोडलराजपाको पार्टी सञ्चालन आलोपालो प्रणालीमा छ । एकल नेतृत्व स्वीकार नभएपछि १८ महिनादेखि राजपामा आलोपालोमा गएको हो । तत्कालीन ६ मधेसकेन्द्रित दल मिलेर बनेको राजपाभित्र अहिले पनि केन्द्रदेखि तल्ला तहसम्मका संरचना समायोजन भएको छैन । समाजवादीमा पनि दुई अध्यक्ष छन् । केन्द्रीय कार्यकारणी समितिको अध्यक्षमा उपेन्द्र छन् भने संघीय परिषद् अध्यक्षमा बाबुराम । यसलाई तत्कालीन समाजवादीका नेताहरू दुई अध्यक्षात्मक प्रणालीकै रूपमा पार्टी रहेको मान्छन् । केन्द्रीय तहमा वरिष्ठ शीर्ष नेतामध्ये अशोक राईलाई वरिष्ठ र राजेन्द्र श्रेष्ठलाई सहअध्यक्षको भूमिका दिइएको छ । राजपा नेता महेन्द्र राय यादवले राजपाले अपनाएको मोडल असफल भइसकेको बताए ।एकीकरणका बेला समायोजनका लागि हामीले ६ अध्यक्षात्मक मण्डलको मोडल अपनायौं, सत्तारूढ नेकपाले दुई र राप्रपाले तीन अध्यक्ष राखेर पार्टी सञ्चालन गर्न खोजे तर बहुनेतृत्व प्रणाली असफल भएको छ, यादवले भने, हामी सामूहिक नेतृत्व प्रणालीमा जान्छौं, राजपाको भन्दा पृथक् ।कस्तो मोडल होला त ? यादवले अहिले छलफलमै रहेको बताए पनि पार्टीका केन्द्रीय तहका नेताहरूको व्यवस्थापनका लागि विभिन्न समिति बनाउने गृहकार्य छ । केन्द्रीय कार्यकारिणी, संघीय परिषद्, राजनीतिक, केन्द्रीय कार्यसम्पादनजस्ता समितिहरू बनाएर नेताहरूको व्यवस्थापन गर्ने गृहकार्य छ । स्रोतका अनुसार मर्यादाक्रमको समस्या करिब टुंगिएको छ । कांग्रेसले सोमबार बोलाएको विपक्षी दलको बैठकमै पार्टीको मर्यादा क्रमअनुसारकै नाम लेखिएको दाबी तत्कालीन राजपाका एक पदाधिकारीले बताए । विपक्षी दलको बैठकपछि जारी विज्ञप्तिमा समाजवादीबाट सहभागी नेताहरू भन्दै सुरुमा महन्थ ठाकुरको नाम राखिएको छ । त्यसपछि क्रमशः बाबुराम भट्टराई, उपेन्द्र यादव, राजेन्द्र महतो, महेन्द्र यादव, शरतसिंह भण्डारी, अशोक राई र राजेन्द्र श्रेष्ठको नाम छ । समाजवादीबाट ४ र राजपाबाट ४ गरी ८ नेतालाई उच्च तहमा राख्ने तयारी भए पनि अन्य पदाधिकारीको व्यवस्थापन कसरी गर्ने भन्ने समस्या छ । राजपा अध्यक्षमण्डलमा रहेका दुई सदस्य राजकिशोर यादव र अनिल झाको भूमिका तय भएको छैन । भूमिका प्रस्ट नभई पार्टी एकीकरण गरिएकोमा उनीहरूको असन्तुष्टि छ ।राजपामा केन्द्रीय पदाधिकारीको संख्या १ सय ३५ छ । केन्द्रीय सदस्यहरू करिब ८ सयको हाराहारीमा छन् । राजपाको तुलनामा समाजवादीमा पदाधिकारीको संख्या सानो छ । समाजवादीमा २५ जना मात्रै पदाधिकारी छन् । समाजवादीका एक नेताका अनुसार एकीकरणपछि राजपाबाट पनि पदाधिकारीको संख्या २५ भन्दा बढी रहने छैनन् । समाजवादीको केन्द्रीय सदस्यको संख्या ४ सय ३१ छ छ । दुवैतर्फका समेत गर्दा पदाधिकारीका केन्द्रीय सदस्यको संख्या करिब १४ सय पुग्छ । अहिले भएका दुवैतर्फका केन्द्रीय सदस्यहरूको संख्या घटाउनुपर्ने तर्क राजपा नेता यादवको छ ।दलको हैसियत अझै हुन सकेन बुधबार राति नाटकीय रूपमा एकताको घोषणा भए पनि कानुनी आधारमा जनता समाजवादीले मान्यता पाउन सकेको छैन । कानुनी मान्यता पाउनका लागि समाजवादी र राजपाको केन्द्रीय कार्यसमिति बैठक बसेर निर्णय गर्नुपर्छ । दुवै पार्टीको केन्द्रीय कार्यसमितिको निर्णय, एकताको सहमति, पार्टीको विधान, नियमावली, घोषणापत्र, केन्द्रीय कार्यसमितिका पदाधिकारी र सदस्यको नामसहितको दस्ताबेज राखेर निर्वाचन आयोगमा दल दर्ताको निवेदन दिनुपर्छ । जनता समाजवादीले यो प्रक्रिया अहिलेसम्म पूरा गर्न सकेको छैन ।लकडाउनका कारण केन्द्रीय कार्यसमितिको बैठक राख्न नसकिएकाले प्रक्रिया पूरा गर्न नपाएको नेताहरूको तर्क छ । तर, केन्द्रीय नेताहरूकै भूमिका र जिम्मेवारीको विषय प्रमुख चुनौती बनेको छ । नयाँ दल दर्ताका लागि पदाधिकारीहरूको नामसमेत राख्नुपर्ने भएकाले नेताहरूको जिम्मेवारी र भूमिकाको विषय नटुंगिएसम्म कानुनी वैधतातिर जाने देखिन्न, स्रोतले भन्यो, औपचारिकताका लागि बैठक त फोन र भिडियो कन्फरेन्सबाट गर्न सकिन्थ्यो ।सैद्धान्तिक मतान्तर कमपूर्ण समानुपातिक र शासकीय प्रणालीको विषयलाई एकता महाधिवेशनले टुंगो लगाउने समझदारी एकता हुनुअघिकै छलफलमा बनेको हो । राजपा नेता यादवका अनुसार यी दुई मुद्दालाई महाधिवेशनमै लैजाने तयारी छ । अन्य मुद्दामा दुई पार्टीका समान धारणा छन् । हामी एउटै मुद्दामा सँगै लड्दै आएका हौं, सैद्धान्तिक विषयमा मतान्तर हुने कुरै आउँदैन, यादवले भने, पूर्ण समानुपातिक र शासकीय मोडलमा पनि हामी परिवर्तन हुन सक्छौं । औपचारिक रूपमा समाजवादीले पूर्ण समानुपातिक र प्रत्यक्ष निर्वाचित राष्ट्रपति प्रणालीको वकालत गर्दै आएको छ । राजपाले अहिले अभ्यासमा रहेको निर्वाचन र संसदीय प्रणालीकै पक्षमा छ । यादवले व्यक्तिगत धारणा भन्दै पूर्ण समानुपातिक र प्रत्यक्ष निर्वाचित राष्ट्रपतीय मोडलमै पनि जान सकिने बताए । अहिलेको निर्वाचन प्रणालीले धेरै विकृति भित्र्याएको छ । प्रत्यक्ष राष्ट्रपतीय प्रणाली अपनाएका मुलुकले धेरै प्रगति गरेका छन्, उनले भने, अहिल्यै हामी टुंगोमा त पुग्दैनौं तर एकता महाधिवेशनले यसै दिशामा निर्णय लिन सक्छ ।"
आलोचनाप्रति असहिष्णु बन्दै सरकार,"(काठमाडौं)  विपक्षी नेताको विचार प्रसारण गरेको भन्दै रेडियो नेपालका कार्यकारी निर्देशक र समाचार प्रमुखलाई स्पष्टीकरण सोधेर सरकारले आफूविरोधी विचारप्रति असहिष्णु रहेको संकेत गरेको छ । पूर्वप्रधानमन्त्री बाबुराम भट्टराईले सोमबार बिहान रेडियो नेपालबाट प्रसारित अन्तरसंवाद कार्यक्रममा बोलेको विचारलाई लिएर सञ्चार तथा सूचना प्रविधि मन्त्रालयले सोही दिन रेडियो नेपालका कार्यकारी निर्देशक सुरेश कार्की र समाचार प्रमुख नवराज लम्साललाई स्पष्टीकरण सोधेको हो ।सोमबार बिहान ६ः३० मा प्रत्यक्ष प्रसारण भएको कार्यक्रममा पूर्वप्रधानमन्त्री भट्टराईले सरकारलाई पंगु र निरंकुश भएको आरोप लगाएका थिए । सरकारको आलोचनालाई स्थान दिएको भन्दै सञ्चार मन्त्रालयबाट दबाब बढेपछि रेडियो नेपालले सोमबारै भट्टराईको विचार प्रसारण गरेकोमा माफी माग्दै उक्त कार्यक्रमलाई आफ्नो वेबसाइटबाट हटाएको थियो । रेडियो नेपालले आफ्नो विज्ञप्तिमा आगामी दिनमा अथिति चयनमा ध्यान दिइने भन्दै विरोधी विचार राख्नेलाई आफ्नो कार्यक्रममा स्थान नदिइने संकेत गरिसकेको छ ।सोमबार अर्थ, सञ्चार तथा सूचना प्रविधि मन्त्री युवराज खतिवडाको निर्णयका आधारमा मन्त्रालयकी सहसचिव राधिका अर्यालले कार्यकारी निर्देशक कार्की र समाचार प्रमुख लम्साललाई स्पष्टीकरण सोधिएको पत्र पठाएकी हुन् । अन्तरसंवाद कार्यक्रममा पूर्वप्रधानमन्त्री बाबुराम भट्टराईलाई आमन्त्रण गरी जातीय विद्वेष, घृणा उब्जाएको, सत्ता कब्जा, पंगु, निरंकुश शासक र भष्माशुरजस्ता भ्रामक र लाञ्छनायुक्त शब्द सरकारविरुद्ध प्रयोग भएको संवाद प्रत्यक्ष प्रसारण भएको पाइएको हुँदा तीन दिनभित्रमा स्पष्टीकरण पेस गर्न पत्रमा भनिएको छ । कार्की र लम्साल दुवैलाई एकै व्यहोराको स्पष्टीकरण सोधिएको सञ्चार सचिव दीपक सुवेदीले बताए ।उक्त अन्तरवार्ताको विषयमा सोमबारै कार्यकारी निर्देशक कार्कीलाई स्पष्टीकरण सोधेको मन्त्रालयले मंगलबार फेरि अर्को स्पष्टीकरण सोधेको छ । सञ्चार सचिव सुवेदीले हस्ताक्षर गरेको स्पष्टीकरण पत्रमा चैत ९ गतेको मन्त्रिपरिषद्को निर्णयका आधारमा ७ दिनभित्र स्पष्टीकरण दिन भनिएको छ । कार्कीलाई मंगलबार सोधिएको स्पष्टीकरण पत्रमा सरकारसँगको सम्झौताअनुसारको कार्यसम्पादन सन्तोषजनक नभएको, रेडियो नेपालको खुमलटारस्थित ट्रान्समिसन स्टेसनको जग्गाको भाडा सम्झौता गरेको र कार्यकारी निर्देशकको कार्यशैली संस्थाको हितमा नभएको आरोप लगाइएको छ । २०७३ माघमा नियुक्त भएका कार्यकारी निर्देशकलाई पदावधि सकिने बेलामा कार्यशैलीबारे प्रश्न गरिएको छ । यस्तै, जग्गा भाडासम्बन्धी विषय महालेखाको २०७५ को प्रतिवेदनले औंल्याएको विषय हो । चैत ९ गते मन्त्रिपरिषद्ले स्पष्टीकरण सोध्ने निर्णय गरिएकोमा वैशाख १६ मा मात्रै मन्त्रालयले कार्कीलाई स्पष्टीकरणको पत्र लेखेको छ । सरकारका आलोचकको विचारलाई रेडियो नेपालमा स्थान दिएका आधारमा सरकारले बहाना बनाएर कार्कीलाई हटाउन खोजेको सञ्चार मन्त्रालय स्रोतले जानकारी दिएको छ । मन्त्रिपरिषद्ले कसैलाई स्पष्टीकरण सोध्ने निर्णय गरेमा सामान्यतः २३ दिनभित्र मन्त्रालयमा निर्णय आइपुग्छ र १२ दिनमै मन्त्रालयले स्पष्टीकरणको जानकारी सम्बन्धित व्यक्तिलाई दिन्छ, सञ्चार मन्त्रालयका एक अधिकारी भन्छन्, उनलाई हटाउन मन्त्रिपरिषद्को पुरानो माइन्युट गरिएको हुन सक्छ । महालेखा परीक्षकले दुई वर्षअघि औंल्याएको बेरुजुको विषयमा सरकारले अहिले आएर कार्कीसँग स्पष्टीकरण सोध्नुले पनि उनको कमजोरी केलाएर पदबाट हटाउन खोजेको प्रस्ट हुन्छ । अनियमिततामा कारबाही गर्ने भए २०७५ सालको प्रतिवेदनले औंल्याएको विषय अहिले किन उठाइयो त ? ती अधिकारीको प्रश्न छ । विरोधी नेताको विचार प्रसारण गरेकै आधारमा सरकारले आफूअन्तर्गतको स्वायत्त संस्थामा हस्तक्षेप गर्नु हास्यास्पद र लज्जास्पद भएको नेपाल पत्रकार महासंघका पूर्वअध्यक्ष तारानाथ दाहालको टिप्पणी छ । यसलाई टिप्पणी गर्नका लागि उपयुक्त शब्द पनि छैन, उनले भने, सरकारले असहिष्णुताको हद नाघेको छ । सरकारी सञ्चारमाध्यम भए पनि रेडियो नेपाल जनताको करले चलेको संस्था रहेको उनले बताए । यसमा सरकारीसहित विपक्षी र आलोचकको विचारले स्थान पाउनु उत्तिकै आवश्यक छ, यो पत्रकारिताको सामान्य सिद्धान्त पनि हो, उनले भने, विरोधी विचारले स्थान नपाउने हो भने सरकारी समाचार संस्थाको औचित्य छैन ।सरकारका पछिल्ला कदमका कारण सरकार आलोचना सुन्न नचाहने र पारदर्शिताप्रति पनि अनुदार रहेको पुष्टि हुने दाहालको धारणा छ । सामाजिक सञ्जालमार्फत सरकारको आलोचना गरेका आधारमा फौजदारी मुद्दा लगाएर धमाधम नागरिक पक्राउ पर्नु, सरकारी निर्णय लुकाउने अभ्यास सुरु हुनुले सरकारविरोधी आवाज सुन्न नचाहेको स्पष्ट हुन्छ, उनले भने । मन्त्रिपरिषद्ले गरेका निर्णयहरू थोरै मात्र भन्ने र बाँकी निर्णय लुकाउने प्रवृत्तिले पारदर्शिताका हिसाबले नेपाललाई पछि धकेलेको उनको बुझाइ छ । मन्त्रिपरिषद्को निर्णय बैठक सकिएलगत्तै सञ्चारमाध्यममार्फत जनतालाई थाहा दिने र केही दिनमा वेबसाइटमार्फत निर्णयको पूर्णविवरण सार्वजनिक गर्ने पारदर्शी अभ्यास सुरु भएको थियो, उनी भन्छन्, अहिलेको सरकारले उक्त चलन रोकेर सूचना लुकाउने अभ्यासको थालनी गरेको छ । आलोचनाबाट बच्न सूचना लुकाउने सरकारी चलन संविधानले नागरिकलाई दिएको अधिकारविपरीत रहेको उनले बताए ।हालै सरकारले आफ्नै पूर्वसचिव भीम उपाध्यायलाई सामाजिक सञ्जालमार्फत प्रधानमन्त्रीको आलोचना गरेको आरोपमा पक्राउ गरेर विरोधी विचारको मुख थुन्ने प्रयास गरेको थियो । उपाध्यायसँगै प्रधानमन्त्री र राष्ट्रपतिविरुद्ध सामाजिक सञ्जालमा लेखेकै आधारमा मकवानपुरका गोपी बल लामालाई पक्राउ गरी मुद्दा चलाइएको छ । यस्तै, प्रहरीले बाराको सिमराबाट नेपाल विद्यार्थी संघकी नेतृ रिजा रिजालाई पक्राउ गरेको छ । नेपाल प्रहरी देशको नभई नेपाल कम्युनिस्ट पार्टीको सेवामा समर्पित रहेको भाव दिने व्यंग्यात्मक लोगो व्यक्तिगत म्यासेजमार्फत साथीहरूसँग सेयर गरेका आधारमा उनलाई प्रहरीले साइबर क्राइम मुद्दामा नियन्त्रणमा लिएको हो ।सरकारले विरोधीलाई तह लगाउन प्रयोग गरिरहेको विद्युतीय कारोबार ऐनलाई विस्थापित गर्ने गरी संसद्मा सूचना प्रविधि विधेयक पनि दर्ता गरेको छ । जसमा सामाजिक सञ्जालमा लेखेकै आधारमा ५ वर्षसम्म जेल र १५ लाख रुपैयाँसम्म जरिवाना गराउने प्रावधान राखिएको छ । संसद्मा विचाराधीन यो विधेयक सर्वत्र आलोचनापछि पास हुनबाट रोकिएको हो । यो विधेयकले सामाजिक सञ्जालमा लेखेकै आधारमा कडा सजाय मात्रै नभई सामाजिक सञ्जालमा लेखिएको विषय सरकारलाई चित्त नबुझे अदालतको आदेशबिनै हटाउन पाइने प्रावधान राखिएको छ । यो विधेयकले सरकारी निकायलाई अदालतको अनुमतिबिनै सामाजिक सञ्जालमा लेखिएको विषयवस्तु नियमन गर्ने अधिकार दिएर अभिव्यक्ति स्वतन्त्रता कुण्ठित गर्ने मनसाय राखिएको छ । सरकारले चाहेको बेलामा सामाजिक सञ्जाल बन्द गर्ने प्रावधान समेटिएको भन्दै यसको विरोध भएको थियो । सूचना प्रविधिसम्बन्धी मुद्दाको वकालन गर्ने अधिवक्ता बाबुराम अर्याल सरकारको पछिल्ला गतिविधि कानुनले दिएको प्रशासकीय अधिकार दुरुपयोग गरी विरोधीलाई तह लगाउने खालको भएको टिप्पणी गर्छन् ।"
सचिवालयको एजेन्डा नै 'स्थायी कमिटी बैठक',"प्रत्येक गुटमा दुई धारअध्यादेश प्रकरणका कारण नेताहरूबीच विवाद बढेपछि नेकपाभित्रका विषेशगरी तीनवटा गुटमा आआफ्नो हिसाबकिताब चलेको छ । प्रधानमन्त्री केपी शर्मा ओली, अध्यक्ष पुष्पकमल दाहाल र वरिष्ठ नेता माधव नेपालका तीनवटा गुटभित्रै नेताहरू दुई धारमा देखिएका छन् । तीनवटै गुटमा एकथरी नेताहरू आफ्नो अडानबाट टसको मस नभई अगाडि बढ्नुपर्ने धारणा राख्छन् भने अर्काथरी पार्टी एकतालाई जोगाउन मिलेर जानुपर्ने धारणा राख्छन् । झन्डै एक सातायता चलेको यो रस्साकस्सीमा नेताहरूले औपचारिक रूपमा आफ्नो गुट परिवर्तन भने गरेका छैनन् । ओली समूहमा एकथरी नेताहरू यो समयमा सरकार बदल्ने खेल खेलेको भन्दै आक्रोशित छन् । उनीहरूले दाहाल र नेपालले जे कदम चाल्छन्, त्यसको सामना गर्नुपर्ने धारणा राखिरहेका छन् । प्रधानमन्त्री ओली स्वयं पनि आफूले अध्यादेश फिर्ता लिइसकेको अवस्थामा त्यसैलाई मुद्दा बनाएर भिड्न खोजेको भन्दै आउन सक्ने सबै चुनौती सामना गर्न तयार रहेको आफूनिकट नेताहरूलाई बताइरहेका छन् । सोमबार सांझ आफूनिकट सांसदहरूसँगको छलफलमा ओलीले आफ्नो सदासयतालाई नमाने परिस्थिति जे पनि हुन सक्ने धारणा राखेका थिए । तर ओली समूहभित्रका महासचिव विष्णु पौडेल, प्रदेश५ का मुख्यमन्त्री शंकर पोखरेल, परराष्ट्रमन्त्री प्रदीप ज्ञवालीलगायतका नेता कमीकमजोरी भए समीक्षा गरेर जानुपर्ने तर सरकार फेर्नका लागि आउने विकल्पलाई रोक्नुपर्ने पक्षमा छन् । एकअर्काविरुद्धको मोर्चाबन्दीलाई केही मत्थर पार्नुपर्ने उनीहरूको धारणा छ ।नेपाल समूह अहिले अध्यक्ष पुष्पकमल दाहालसँग नजिक छ । तर नेपाल नेतृत्वको पूर्वसमूह यथावत् रहेकाले उनीहरूबीच पनि छुट्टाछुट्टै समीक्षा हुने गरेको छ । यो समूहभित्र स्थायी कमिटी बैठक माग गर्दै हस्ताक्षर गर्ने नेता ९ जना छन् । उनीहरू बैठक बोलाउने, ओलीको विकल्प खोज्नेदेखि अहिले कुनै पनि हालतमा ओलीसँग झुक्न नहुने धारणा राख्छन् । नेपाल धारका मन्त्रीसमेत रहेका नेताहरू घनश्याम भुसाल, योगेश भट्टराईले अहिले नै ओलीको विकल्प तयार गरी सरकार बदल्ने दिशामा जाने बेला नभएको धारणा राखिरहेका छन् । ओलीलाई सच्चाउने, उनले केन्द्रित गरेका केही अधिकारलाई पार्टीको सिस्टमबाट चल्ने गरी अघि बढाउने गरी जानुपर्ने उनीहरूको राय रहेको स्रोतले बताएको छ । अहिले नै आन्तरिक झगडा चर्काउँदा पार्टी समस्यामा पर्ने बुझाइ उनीहरूको छ । अध्यक्ष दाहालको समूहमा पनि धेरैजसो नेता ओलीको विकल्पमा जानुपर्ने धारणा राख्छन् । स्थायी कमिटीको बैठक बोलाउन माग गर्ने नेताहरूले आफ्नो अडान छाडेका छैनन् । सरकारमा सहभागी मन्त्रीहरू भने मिलेरै जानुपर्ने धारणा राखिरहेका छन् । उद्योगमन्त्री लेखराज भट्टले सोमबारदेखि ओलीको विकल्पमा खोज्ने बेला नभएको भन्दै सार्वजनिक रूपमा बोलिदिएपछि दाहालको समूहमा तरंग आएको छ । प्रधानमन्त्री ओलीले पूर्वमाओवादी समूहका अन्य नेताहरूसँग पनि भेटघाट गरिरहेका छन् । मंगलबार उनले राष्ट्रियसभामा रहेका नेकपाका नेता दीनानाथ शर्मालाई भेटे । शर्माले पनि अहिले पार्टी एकताले संस्थागत रूपमा नलिइसकेको अवस्थामा एकले अर्काका विरुद्ध जाँदा त्यसले झन् ठूलो समस्या ल्याउने धारणा राखिरहेका छन् । पूर्वमाओवादी समूहमा त केही गरी ओली र नेपाल पक्षबीच कुनै समझदारी भयो भने आफ्नो समूह एक्लिने भय पनि छ । त्यसैले पूर्वएमाले समूहका ओली र नेपाल दुवैलाई समदूरीमा राखेर जानुपर्ने मत राख्ने नेताहरू पनि छन् । तीन समूहभित्र भइरहेको यस्तै हिसाबकिताबका बीचमा बुधबार सचिवालय बैठक बोलाइएको छ । यो बैठकमा हुने नेताहरूको प्रस्तुतिले नेकपाको जारी शक्तिसंघर्षले कुन मोड लिनेछ भन्ने टुंगो लाग्नेछ ।ओलीले दाहालसँग भने, पहिले अध्यादेश फिर्ता लिनुस् भन्ने, पछि फेरि राजीनामा दिनुस् भन्ने । यो कहाँको नैतिकताको कुरा भयो ? तपाईंहरूले मलाई हटाउन षड्यन्त्र गर्नुभएको हो ।"
घटना विशेषले नेतृत्व परिवर्तन उचित हुँदैन,"अध्यादेश प्रकरणले उत्कर्षमा पुर्याएको नेकपाभित्रको विवाद अहिले कुन बिन्दुमा छ ? हामी आफैं पनि अलिकति असामञ्जसमा परेका छौं । देशका सामु कोरोनाविरुद्ध लड्ने, यो संक्रमण फैलिन नदिने र संक्रमितलाई निको बनाएर घर फर्काउने मुख्य चुनौती छन् । यी चुनौतीसँगै यसबाट बाधा पुगेको अर्थतन्त्रलाई कसरी ब्युँताउन सकिन्छ भनेर गम्भीर परामर्श गर्नुपर्ने र आउन लागेको नीति कार्यक्रम र बजेटमा त्यसलाई सम्बोधन गर्दै मुलुकलाई कोरोनाबाट मुक्त र आर्थिक मन्दीबाट माथि उठाउने विषयमा केन्द्रित हुनुपर्ने थियो । तर विषयान्तर भएर, बरालिएर पार्टीको एकतामै प्रश्न उठ्ने गरी भइरहेको बहसले देशभरिका कार्यकर्ता जस्तै मलाई पनि चिन्तित तुल्याएको छ । त्यही विषयमा तपाईंहरूको छलफल र सक्रियता पनि बेस्सरी नै देखिन्छ । बालुवाटार, कोटेश्वर, खुमलटारका अधिकतर छलफलमा तपाईंको पनि उपस्थिति देखिएकै छ । के प्रयोजनका लागि भइरहेका छन् त्यस्ता छलफल ?आमजनता र सिंगो राष्ट्रको चाहना नेकपा एकताबद्ध भएर जाओस्, सरकारले अझ प्रभावकारी ढंगले काम गरोस् र सारै ठूलो मूल्य चुकाएर प्राप्त गरेको राजनीतिक स्थिरता र मुलुकले एउटा पक्रिन लागेको आर्थिक विकासको लयले गति लिओस् भन्ने हो । बाहिर आएका समाचारबाट देशैभरिका कार्यकर्ता अत्यन्तै दुःखी छन् । राजनीतिक अस्थिरताका कारण राष्ट्रले धेरै पीडा भोगेको छ । जनताले अत्यन्त ठूलो व्यथा व्यहोरेका छन् । पार्टी निर्माणमा आफ्नो ज्यान हत्केलामा राखेर लडेका लाखौं कार्यकर्ता र शुभचिन्तकलाई पनि यो आन्दोलनको भविष्यप्रतिको चिन्ताले पिरोलेको छ । यी सबै छलफलको उद्देश्य पार्टीभित्र उत्पन्न समस्या र नेताबीच देखिएको मतान्तरलाई कसरी न्यूनीकरण गर्दै समाधान गर्न सकिन्छ र अहिले बरालिएको हाम्रो ध्यानलाई मुख्य मुद्दामा कसरी केन्द्रित गर्न सकिन्छ भन्ने नै हो । ध्यान बरालिने गरी अध्यादेश ल्याउने र राजनीतिक अस्थिरतालाई निम्तो दिन खोज्ने काम प्रधानमन्त्री र तपाईंहरू सम्मिलित सरकारले नै गरेको हो नि ?अध्यादेशलाई विवादको विषय थियो भन्ने नै मान्ने हो भने पनि त्यो टुंगिइसकेको छ । अब त त्यसको प्रयोजन भनेको समीक्षाका लागि मात्रै हो । अध्यादेश कायम भइराखेको भए सायद त्यो बहस गर्नुको कुनै अर्थ हुन्थ्यो । जनमत, पार्टीभित्रको पनि मत र विपक्षीहरूको धारणा सुनिसकेपछि सरकारले अध्यादेश फिर्ता गरिसक्यो । यसबारे समीक्षा गर्न हामीलाई पर्याप्त समय छ, त्यो भोलि गरे पनि हुन्छ । आजको मूल मुद्दा त यो हैन होला । कैयन् देश आफ्ना ठूल्ठूला मुद्दालाई थाती राखेर कोरोनाविरुद्ध नै लडिरहेका छन् । यहाँ पनि कोरोनाको महामारी फैलिन नदिन अझ कसरी प्रभावकारी ढंगले काम गर्ने, रोजगारी गुमाएका श्रमिकलाई कसरी उत्पादनसँग जोड्ने, राहत वितरणलाई कसरी प्रभावकारी बनाउने, रोजगारी गुमाएर विदेशबाट फर्किने लाखौं युवालाई नेपालको आर्थिक विकाससँग कसरी जोड्ने जस्ता विषयमा छलफल हुनुपर्ने हो । अध्यादेश असान्दर्भिक नै थियो भने पनि समीक्षा नगरे केही बितेको छैन, पछि पनि गर्न सकिन्छ । पहिलो त यो बहस अहिले प्राथमिकताको विषय होइन । दोस्रो, बहस नै गर्दा पनि त्यसका निश्चित मर्यादा हुन्छन् । कुनै पनि बहसले पार्टीको आन्तरिक एकतालाई असर पार्नु हुँदैन । अहिले भइरहेको बहस सरकार परिवर्तन र पार्टीको नेतृत्व परिवर्तनको तहसम्म गएको छ । त्यसले इतिहासले हाम्रो काँधमा बोकाएको जिम्मेवारी र जनताको अपेक्षाभन्दा हामी धेरै टाढा छौं र हाम्रो मनमा आफू केन्द्रित सोच मात्रै छन् भन्ने पुष्टि गर्छ । यो दुर्भाग्यपूर्ण कुरा हो । तर म के ठान्छु भने एकताबद्ध भएर कोरोनालाई जितौं पहिले । त्यसपछि सरकार, पार्टी र नेतृत्वको समीक्षा गरौंला । कमीकमजोरी जहाँबाट भयो, छलफल गरौं, सच्याऔं र सच्याउन सकिन्छ । त्यही हिसाबले नयाँ सोचका साथ अघि बढौं भन्न सकिएला तर आज सिंगो देश एउटा महामारीविरुद्ध युद्ध लडिरहेका बेला युद्धको अगुवाइ गर्ने सरकार र त्यो सरकार चलाउने पार्टीभित्र एकता कि विभाजन भन्ने तहसम्म शंका र चिन्ता उत्पन्न हुने गरी भइरहेको बहसलाई कसरी जस्टिफाइड गर्न सकिन्छ र ? तपाईंले भन्नुभएअनुसार नै प्राथमिकता हुँदाहुँदै पनि बहस त एकातिर चलिरहेको छ । तपाईं स्वयं पनि चाहेर या नचाहेर ती बहसमा संलग्न हुनुहुन्छ । भनिदिनुस् न छलफल कुन दिशामा अघि बढेको छ ? नेताहरूबीच के कुराकानी भइरहेको छ, मैले ठ्याक्कै बुझेको छैन । तर यति भन्न सक्छु, बाहिर जति धूवाँ पुत्ताएको छ, घरभित्र त्यस्तो छैन । आजै पनि दुई जना अध्यक्षले छलफल गर्नुभयो । नेताहरू निरन्तर छलफल र अन्तरसंवादमै हुनुहुन्छ । तर बाहिर आएका समाचार र विश्लेषण सुन्दा लाग्छ कि नेताहरू अब आपसमा भेटै नगर्ने गरी, संवाद नै नगर्ने गरी आआफ्नो कमान्ड सम्हालेर बस्नुभएको छ । बाहिर आएजस्तो खालको स्थिति एकदमै होइन । अविश्वास, दूरी र अलिकति आशंका भने बढेका छन् । जसलाई समाधान गर्न उहाँहरू स्वयं पनि लाग्नुभएको छ । मन्त्री पद कुनै ठूलो कुरा भएन, अरू पद पनि कुनै ठूला कुरा भएन, ती आवश्यकताअनुसार रहन्छन्, परिवर्तन हुन्छन् । तर मूल कुरा हामी हाम्रो आजको मिसनबारे प्रस्ट छौं कि छैनौं भन्ने हो । आज तत्काल गर्नुपर्ने हाम्रो अभिभारा र हिजो चुनावका लागि जनतामाझ जाँदा हामीले समृद्धि र स्थिरताका लागि अवलम्बन गरेको नारा र ती अपिललाई विश्वास गरेर जनताले दिएको मतप्रति प्रतिबद्ध र सचेत छौं कि छैनौं भन्ने हो । राष्ट्र, आन्दोलन र पार्टीको बृहत्तर हितका लागि मन्त्रीहरू र जिम्मेवारीमा रहेका साथीहरू जस्तोसुकै कुर्बानी गर्नर् पनि तयार हुनुहुन्छ । हिजो ज्यान नै हत्केलामा राखेर हिँड्नुभएका साथीहरूका लागि पद केही होइन । मूल कुरा अस्थिरता आउनुभएन, यो बेला नेतृत्व परिवर्तनका लागि असान्दर्भिक मुद्दामा अल्झिनुभएन । आफ्ना कार्यकर्ता र आमनागरिकलाई निराश पार्नुभएन । अस्थिरता र अहिलेको बहसको सुरुवातकर्ता प्रधानमन्त्री नै हुनुहुन्छ र त्यसको जवाफ उहाँले नै दिनुपर्छ भन्ने नेकपाभित्रै एउटा समूहमा उठिरहेको छ, यही बेला प्रधानमन्त्रीले तपाईंहरूसँग परामर्श गरी नै रहनुभएको छ । यतिखेर प्रधानमन्त्रीको सोच के हो ? प्रधानमन्त्रीले उठेका सबै प्रश्नको जवाफ दिनुहुन्छ । गत माघमा हाम्रो केन्द्रीय कमिटी बैठक बस्यो । त्यो बैठकमा पनि सरकारको समग्र समीक्षा भएर प्रतिवेदनमै लेखिएका छन् । प्रधानमन्त्रीले उठेका प्रश्नको जवाफ दिनुभएको थियो र फेरि पनि उठेका प्रश्नको जवाफ दिनुहुन्छ । मैले भन्न खोजेको कुरा के मात्रै हो भने आज हाम्रो प्राथमिकता र एजेन्डा केलाई बनाउँछौं ? बहसलाई कति रचनात्मक र सिर्जनात्मक बनाउँछौं ? समस्या समाधानको दिशातिर अथवा दूरी बढाउनेतिर, एकतातिर या एकता कमजोर गर्नेतिर ? प्रश्न यी हुन् । त्यसकारण प्रधानमन्त्रीले न बैठक छल्ने भन्ने कुरा हुन्छ, न प्रधानमन्त्री प्रश्नहरूबाट भाग्ने भन्ने कुरा हुन्छ । उहाँले उचित समयमा सबै प्रश्नको जवाफ दिनुहुन्छ । बैठक समयक्रममा बसी नै हाल्छ, विधानले आवधिक समयतालिका पनि तोकेको छ । चैतमा झन्डै तीन साता संसद्को बैठकसमेत बस्न सकेन । तर अहिले मुख्य मुद्दामा ध्यान केन्द्रित गरौं, बाँचिरह्यौं भनेदेखि रसाकस्सी पनि गरौंला । दोस्रो कुरा, समस्या उत्पन्न भयो भने अनेक ढंगका अनौपचारिक बैठक बसेर वातावरणलाई संग्ल्याउँदै गएपछि औपचारिक बैठकमा जान वाञ्छनीय हुन्छ । परिस्थिति तातो भएका बेला बैठक बोलाउँदा सही परिणाम दिन्छ भन्न पनि सकिन्न । साथीहरूको भनाइलाई म सम्मान गर्छु तर हामीले परिस्थिति हेर्नुपर्छ । पार्टीकै सचिवालय सदस्यहरूले समेत चोटाकोठामा बसेर हुँदैन, स्थायी कमिटी बैठक सक्दो छिटो डाकौं भन्नुभएको छ नि ? बैठक त चोटाकोठामै बस्ने होला । टुँडिखेलमा त पक्कै डाक्ने हैन होला । बैठक कोठामै बस्छ अटिएन भने हलमा बस्छ । तर पहिले नेतृत्वबीच एजेन्डामा सहमति गरेर बैठकमा जाने हो । बैठक हुन्छ । बैठक पन्छाउने कसैको मनसाय छैन ।तपाईंहरू दिनदिनै छलफलमा हुनुहुन्छ, परामर्श गरिरहनुभएको छ, पार्टीभित्र के छछैन भन्नेमा जानकार हुनुहुन्छ । तर पार्टीभित्र के भइरहेको छ भन्ने थाहा नभएका नेता कार्यकर्ताको मनको हुटहुटी मेटाउने काम बैठकले नै गर्ने होला नि ? फेरि पनि मुख्य एजेन्डा र मुख्य कार्यभारबाट हाम्रो ध्यान विकेन्द्रित नगरौं भन्ने मेरो पहिलो आग्रह हो । दोस्रोचाहिँ बैठकका निम्ति हामीले प्राथमिकता पनि हेर्नुपर्छ । अहिले एकातिर जेठ १५ मा बजेट ल्याउनैपर्ने संवैधानिक बाध्यता छ । अर्कोतिर प्रिबजेट छलफलको समय पनि भएको छ । सरकारका नीति तथा कार्यक्रमका पनि कुरा छन् । जेठ १५ अघि नै यस्ता छलफल चलाउने गरी लकडाउन खुकुलो बनाउने अवस्था आउँछ कि आउँदैन म यसै भन्न सक्दिनँ । यो राजनीतिक निर्णयको विषय पनि होइन । यो स्थितिमा पार्टी बैठक कति उपयुक्त र सम्भव छ भन्ने पनि हो । साथीहरूले प्रश्नको यथोचित जवाफ पाउनुपर्छ भन्नेमा कुनै दुविधा छैन । तर अध्यादेश नै नरहेको सन्दर्भमा समीक्षा दुई दिन या पाँच दिनपछि गर्दा बिग्रिहाल्छ र ? यसै पनि कार्यकर्ता धेरै चिन्तित र अन्योलग्रस्त पनि हुनुहुन्छ । बरु नेकपा एकताबद्ध रहन्छ, नेकपाले पाएको स्थिरताको जनादेशलाई तलमाथि हुन दिन्नौं भन्ने सन्देश दिन म नेतृत्व तहलाई आग्रह गर्छु । तर सरकार बिनासरसल्लाह चल्ने, निर्णय गर्ने र विरोध भएपछि पछाडि हट्ने कुराले सरकार र पार्टीको इमेज बिगार्यो, अब केपी शर्मा ओलीबाट सरकार र पार्टी दुवै चल्दैन भन्ने अधिकतर स्थायी कमिटी सदस्यहरूको निष्कर्ष छ नि ? केही साथीहरूको त्यो निष्कर्ष मैले पनि सुनेको छु । त्यसलाई सिंगो पार्टीको निष्कर्ष भन्न सक्दैनौं, व्यक्तिका आफ्ना धारणा हुन सक्छन् । हामीलाई यति थाहा छ कि, हिजो संयुक्त सकारको नेतृत्व गरिरहेका बेला बजेट पनि ल्याउन नदिनेजस्तो गरीकन घेराबन्दी भएर बडो मुस्किलले बजेट ल्याएलगत्तै सरकारविरुद्ध अविश्वासको प्रस्ताव आयो । त्यस्तो बेलाबाट अघि बढ्दै पार्टी अध्यक्ष र सम्मानीय प्रधानमन्त्रीज्यूले सरकार र पार्टीलाई यहाँसम्म ल्याउनुभएको हो । अरू नेताहरूको यथोचित योगदान छ । हामी सबैलाई सम्मान गर्छौं तर यो जनमतमा सबैभन्दा ठूलो भूमिका केपी शर्मा ओलीको छ भन्ने कुरा आमनागरिकलाई थाहै छ । तर एउटा कुनै घटना विशेषले नेतृत्व परिवर्तन अथवा नेतृत्व काम लागेन भन्ने निष्कर्ष उचित हुन सक्दैन । सरकारका काममा कमीकमजोरी छन् भने औंल्याउन सकिन्छ । कमजोरीलाई सरकारले सच्याउनुपर्छ, प्रधानमन्त्री र मन्त्री सच्चिनुपर्छ । तर विषयलाई अतिरञ्जित गरेर अस्थिरता निम्त्याउने गरी त्यो पनि एकएक मिनेटको शक्ति देशमा केन्द्रित गर्ने बेला त्यो खालको आग्रह उचित हुन सक्दैन । नेतृत्व परिवर्तन गर्न सकिन्छ भन्ने कुनै पनि व्यक्तिको चाहना अनुचित ठान्दिनँ । तर सरकार परिवर्तनको बहस चलाउने यो बेला हो ? असन्तुष्ट नेताहरूको कुरा त्यही नै छ, असान्दर्भिक अध्यादेश ल्याएर अस्थिरता निम्त्याउने प्रधानमन्त्रीले अब स्थिरताका लागि बैठक नै डाक्दिनँ छलफल नै गर्दिनँ भन्न मिल्छ कि मिल्दैन ?यो छलफल हामीले १५ दिनपछि गर्दा बिग्रिन्छ र ? १५ दिनपछि संसद् बोलाएनौं बजेट ल्याएनौं भने संवैधानिक ढंगले पनि बिग्रिन्छ । एक दिन तपाईंले लापरबाही गरेर कोरोना फैलियो भने त बिग्रिन्छ, पछि पछुतोमात्रै रहन्छ । तर समीक्षाका लागि समय छ । साथीहरूले उठाएको विषयलाई हामीले गम्भीरतापूर्वक लिएका छौं, पार्टीले बनाएको दृष्टिकोणलाई सरकारले आत्मसात् गर्नैपर्छ । तर यो विषय सबैभन्दा ठूलो हो ? एक नम्बर एजेन्डा हो ? त्यसमाथि यही विषयका कारण नेतृत्व परिवर्तनको बहस चलाउने बेला हो ? तर तपाईंले नै त्यसो भन्दाभन्दै पनि तपाईंको पनि प्राथमिकता त त्यही छ । कहिले दाहालपक्षीयसँग, कहिले नेपालपक्षीयसँग छलफल गर्न दौडधुप गरी नै रहनुभएको छ त ? बडो विडम्बनाका साथ भन्छु, मैले यतिखेर गर्नुपर्ने काम भनेको संसारभर फैलिएर बसेका नेपालीको अवस्थाबारे बुझ्ने, ती नेपालीसम्म पुग्नका लागि दूतावास र गैरआवासीय नेपाली परिचालन गर्ने, सम्बन्धित सरकारहरूसँग समन्वय गरेर नेपालीलाई सहयोग गर भन्ने, सीमामा अलपत्र परेकालाई कसरी सुविधा पुर्याउन सकिन्छ भनेर हेर्ने, नेपालमा अलपत्र विदेशीलाई उनीहरूको देश फर्काउन सहजीकरण गर्ने र कोरोनाविरुद्धको लडाइँमा लाग्ने तथा यसपछि आउने आर्थिक संकट टार्ने विषयमा छिमेकी देशहरूसँग छलफल गर्ने हो । तर हामी अहिले कहाँ अल्झिएका छौं, थाहै छ । पार्टीबाट यो अनिश्चय र अस्थिरतातिर जाने खालको कुनै पनि कदम नचालौं भन्ने अवस्था छ । अनिकालमा सबैभन्दा ठूलो कुरा बीउ जोगाउने नै हुन्छ । अहिले आन्दोलनको बीउ जोगियो भने पछि लगाउन सकिन्छ । अहिले संकटका बेला अरू कुरा छाडेर त्यसमै केन्द्रित हुनुभयो भने राष्ट्र र जनताप्रति संवेदनशील भएको कुरा त्यसले बताउँदैन । यसपालिको प्रकरणले नागरिक त एकदमै निराश भए नि । हैन र ? नागरिकले आफूले त्यत्रो विश्वास गरेका नेता र पार्टी यो बेला यस्तो बहसमा अल्झेलान् भनेर अपेक्षा गर्नुभएको थिएन । मलाई लाग्छ, नागरिकका नजरमा हामी आलोचित भएका छौं । मेरो फेरि आग्रह छ, पार्टी एकतालाई सुदृढ पारौं । हामीले अरू देशबाट पनि सिक्नुपर्छ । सत्तापक्ष प्रतिपक्ष सबै केन्द्रित भएर लागिरहनुभएको छ । प्रतिपक्षीले समेत प्रधानमन्त्रीको विकल्पको कुरा गरेको छैन । हामीभित्रैबाट त्यो खालको कुरा गर्छौं भने हामी देश र जनताप्रति कति संवेदनशील छौं भन्ने कुरा त्यसले पुष्टि गर्छ तर इतिहासले त हेक्का राख्छ । यस्ता विरोधले हामीलाई क्षणिक आत्मसन्तुष्टि होला तर इतिहासले संकटका बेला कसको के भूमिका थियो भन्ने कुरा ढुंगाको अक्षर बनाएर राख्छ । तपाईं स्वयं कोभिड१९ रोकथाम तथा नियन्त्रण समन्वय समितिको सदस्य पनि हुनुहुन्छ । समितिकै संयोजक र सीमामा थुप्रै व्यवस्थापन गर्नुपर्ने प्रदेश ५ का मुख्यमन्त्री पनि पार्टी राजनीतिकै वरिपरि नै दौडधुपमा देखिनुहुन्छ । अहिलेको प्राथमिकता यो होइन भन्दाभन्दै पनि यतै दौडधुप गरिरहँदा मनमा के लागिरहेको छ ? व्यक्तिगत रूपमा असाध्यै आहत महसुस गरेको छु । मैले यो होला भन्ने कल्पना गरेको थिइनँ । मैले यतिखेर गर्नुपर्ने प्राथमिकताका काम अरू धेरै छन् । हामी जनताको संवेदनशीलता र फ्रन्टलाइनका स्वास्थ्यकर्मी र सुरक्षाकर्मीको अहोरात्रको खटाइले न्यून जोखिममा छौं । उहाँहरू सबैलाई धन्यवाद भन्छु । तर जोखिमबाट अहिले पनि बाहिर छैनौं । संक्रमणबाहिर पनि धेरै नागरिकको सामाजिक र आर्थिक जीवनलाई निकै गहिरो गरी धक्का पुगेको छ । यसको असर वर्षौंवर्ष रहनेछ । तर हाम्रो ध्यान अर्थतन्त्रलाई कसरी पुनर्जीवन दिने भन्नेतिर हुनुपर्ने हो, त्यो क्षेत्रका विज्ञ, जानकारहरूसँग छलफल, परामर्श गरेर नीति निर्माण तहमा केन्द्रित हुनुपर्ने थियो । तर अरू विषयमा लाग्नुपर्दा पीडा भएको छ । त्यसका बीचबाट पनि हामीले आफ्नो कर्तव्य निरन्तर पूरा गरिरहेका छौं, हामी लागिरहेका छौं । यतिखेर मलाई कुन्ति मोक्तानको गीत याद आएको छ, म त हिँड्छु आफ्नै बाटो, खुट्टा तान्दै गर । हामी अहिले जुन मूल जिम्मेवारीमा छौं त्यसलाई पूरा गरेका छौं । तर घरीघरी ध्यान बरालिँदा अलिकति पीडाबोध भएको छ ।"
कोरोनाभन्दा समाजको डर,"(काठमाडौं)  शुक्रराज ट्रपिकल तथा सरुवारोग अस्पताल टेकुमा मंगलबार दिउँसो ४ बजे अन्दाजी ४० वर्षका पुरुष अत्तालिँदै आइपुगे । कोरोना टेस्ट गरिदिन आग्रह गर्दै उनी अस्पतालको आकस्मिक कक्षतिर गए । चिकित्सकले उनको ट्राभल हिस्ट्री र रोगका लक्षण सोधे । उनलाई ज्वरो, रुघाखोकी या कोरोनाका कुनै लक्षण थिएनन् । चिकित्सकले घर फर्कन भने । पटकपटक सम्झाउँदा पनि उनले टेस्ट गराइदिनैपर्ने अड्डी कसे । चिकित्सकले उनको कुरा वास्ता गरेनन् । एकछिन टोलाएपछि उनले भने, गाउँमा मेरो छोराको आरडीटी गर्दा पोजिटिभ आयो, म उसँगै खान्थें सुत्थें । मलाई रोगले छोइसक्यो होला, यति टेस्ट गरिदिनुस् । चिकित्सकले उनको छोराको ट्राभल हिस्ट्री र लक्षण सोध्न थाले । उनका २१ वर्षीय छोरा ४० दिनअघि दुबईबाट फर्किएका रहेछन् । लक्षण नदेखिएकाले उनीहरूले कोरोना टेस्ट नगराई बसेको बताए । मंगलबार उनीहरू बस्ने स्थानीय तहमा विदेशबाट आएका सबैको आरडीटी परीक्षण गर्दा छोराको परीक्षण पोजिटिभ आएपछि आत्तिँदै उनी डेढ घण्टा हिँडेर टेकु आएको बताए । शंका लागेको भए छोरासँगै गाउँमा आफ्नो पनि टेस्ट गराएको भए हुने नि, किन यत्ति टाढा आएको ? चिकित्सकले सोधे । उत्तर दिनुअघि उनी निकैबेर टोलाए । उनलाई रोगको भन्दा रोग पहिचान भएपछि समाजले अपहेलना गर्ला भन्ने डर लागेको रहेछ । नडराऊन् पनि कसरी ? छोरा विदेशबाट आएको दिनदेखि छरछिमेकीले उनको परिवारलाई विभेद गरेका रहेछन् । कतिले विदेशबाट रोग बोकेर घरमा लुकेको भन्दै प्रहरीमा उजुरी पनि हालेका रहेछन् । प्रहरीलाई स्पष्टीकरण दिँदादिँदै थाकेको उनले बताए । आरडीटी पोजिटिभ आए समाजले अझै हेलाँ गर्ला भन्ने डरले उनले छोरालाई परीक्षण गर्न नजान भनेका थिए । तर, उनी घरमा नभएको मौका छोपेर छोराले परीक्षण गराएछन् । विदेशमै कोरोना टेस्ट गराउँदा रिपोर्ट नेगेटिभ आएको रहेछ, त्यही रिपोर्ट देखाउँदै हिँडेका थियौं, उनले भने, टेस्ट गराउनैपरे टेकुमा गरौंला भनेर सम्झाएको थिएँ, उसले गाउँमै गरेछ, बर्बादै भयो ।कान्तिपुरकर्मी र उनको संवाद चलिरहँदा आकस्मिक कक्ष अगाडि एउटा एम्बुलेन्स रोकियो । एम्बुलेन्सबाट उनकै छोरा मास्क लगाएर ओर्लिए । उनी झन् आत्तिए । आरडीटी पोजिटिभ आएपछि गाउँभरि रोग फैलिन्छ भन्दै गाउँलेले उनलाई एम्बुलेन्समा हालेर अस्पताल पठाएका रहेछन् । आरडीटी पोजिटिभ आउँदैमा आत्तिनु पर्दैन, रोगको कुनै लक्षण देखिएको छैन, चिकित्सकले भने, रोग नै लागे पनि निको हुन्छ । परामर्शले पनि उनी शान्त देखिएनन् । रोग लागिहाल्यो अब रोजगारीबाट साहूले निकाल्छन्, गाउँमा छिछिदुरदुर गर्छन् भनेर उनी झन् आत्तिन थाले । छोरालाई आइसोलेसनमा राख्ने भनेपछि उनका आँखा रसाइहाले । यसलाई मैले टेस्ट नै नगरा भनेको हुँ, मानेन, आफ्नै घमण्ड गर्यो, उनले छोरालाई हकारे, रोगै लागेको भए पनि घरमा बसेर म निको बनाइहाल्थें, जान्ने पल्टेर टेस्ट गराउनुपर्ने ।विदेशबाट आएका मान्छेलाई रोगको शंका गर्छन् भनेर उनले काम गर्ने ठाउँमा पनि छोरा फर्केको कुरा भनेका रहेनछन् । साहुले छोराका बारेमा सोधिरहँदा कामबाट निकालिने डरले छोरा विदेशमै छन् भनेर झूट बोलेको बताए । यत्तिकैमा उनको फोनको घण्टी बज्यो फोन गर्ने साहु नै थिए । उनले फेरि ढाँटे, अस्पतालमा एक जना आफन्त लिएर आएको छु, उनले फोनमा भने, म आज हजुरलाई घर पुर्याउन जान पनि भ्याउँदिनँ सर । आफूमा भाइरस रहेछ र भोलि साहुलाई सारेको आरोप लाग्ला भनेर झूट बोल्न बाध्य भएको उनले बताए । साहुसँग झूट किन बोले भनेर उनीले ग्लानि व्यक्त गरे । एघार वर्षसम्म मैले कहिल्यै नढाँटी काम गरेँ, उनले भने, रोग लुकाएको थाहा पाए भने मलाई के भन्लान् खै । साहुले कामबाट निकाल्नुभन्दा पहिले आफैं निस्किने कुरा पनि गरे । उनी अस्थिर भए, बर्बराउन थाले । छोराको पीसीआरबाट कोरोना परीक्षण गर्नुपर्छ भन्दै चिकित्सकले आइलोसनमा लगे । उनले छोरालाई हेर्दै हेरेनन् । आँसु खसालेर बसे । गाउँभरि हल्ला भइसक्यो रे, समाचारमा पनि दिन्छ, उनले चिन्ता व्यक्त गरे, रोग त निको भैजाला, समाजले अब मलाई गाउँमा बस्न दिँदैन, टेन्सन भयो । यत्तिकैमा अस्पतालमा उनकै चिनजानका व्यक्ति टुप्लुक्क आइपुगे । ती व्यक्तिले किन आएको के भयो भनेर सोधे । उनले फेरि झूट बोले, हैन भतिजलाई यहाँ ल्याएको छ रे भेट्न आएको, आत्तिनुपर्ने केही छैन त्यस्तो । ती व्यक्तिले उनको छोरा र विदेशबारे कुरा कोट्याए । उनले फेरि झूट बोले, छोरा त मामाघरमा छ, सञ्चै छ । घरमा ४० जना भाडामा राखेको उनले बताए । रोग लागेको थाहा पाएपछि ती सबैले अब कोठा छाडेर जान्छन्, रोजीरोटी गुम्छ भनेर उनले चिन्ता गरे । छोराको पीसीआर रिपोर्ट मंगलबार आउने भएपछि चिकित्सकले उनलाई घर जान आग्रह गरे । तर, उनी जान मानेनन् । उनी आफू एक्लै बोलेर गनगन गरिरहे । छोराको रिपोर्ट पोजिटिभ आए मात्रै उनको पनि परीक्षण गर्ने जानकारी दिएका थिए ।"
सरकारी वकिल कार्यालयले दर्ता गरेन सांसद अपहरण को उजुरी,"काठमाडौं (कास) सांसदहरू महेश बस्नेत र किसान श्रेष्ठ तथा पूर्वप्रहरी महानिरीक्षक सर्वेन्द्र खनालविरुद्ध सांसद अपहरण को उजुरी लिएर पुगेका जनता समाजवादीका नेताहरूलाई सरकारी वकिलको कार्यालयले दर्ता नगरी फर्काइदिएको छ । सांसद सुरेन्द्र यादवको अपहरण सम्बन्धी उजुरी महानगरीय प्रहरी परिसर टेकुले लिन नमानेपछि उनीहरू सरकारी वकिलको कार्यालय पुगेका थिए । जनता समाजवादीका नेता केशव झाका अनुसार सहन्यायाधिवक्ता हरिप्रसाद रेग्मीले निवेदन छाडेर जानुस्, अध्ययन गरेर भन्छौं भनेर फिर्ता पठाएका थिए । निवेदनको फोटोकपी बुझाएर हामी फर्कियौं, उनले भने । सांसद यादवका तर्फबाट उजुरी दर्ता गर्नका लागि उपेन्द्र यादव, राजेन्द्र महतो, महेन्द्र राय यादव, अशोक राईलगायतका नेता सरकारी वकिलको कार्यालय पुगेका थिए । उजुरी दर्ता गर्नेनगर्ने विषयमा निकैबेर बहस भएको थियो ।सरकारी वकिलको कार्यालयले प्रहरीले उजुरी लिन नमान्नुको कारण देखाउन भनेको थियो । फौजदारी कार्यविधि संहितामा प्रहरीले जाहेरी लिन नमानेको खण्डमा निवेदन सँगै राखेर जुन प्रहरी कार्यालयमा जाहेरी दिन खोजेको हो त्योभन्दा एक तह माथिल्लो कार्यालय वा सरकारी वकिलको कार्यालयमा निवेदन दिन पाउने व्यवस्था छ ।सांसद यादवलाई सांसदद्वय बस्नेत र श्रेष्ठ तथा पूर्वआईजीपी खनालले केही दिनअघि महोत्तरीबाट काठमाडौं ल्याएका थिए । समाजवादी पार्टी विभाजनका लागि उनलाई काठमाडौं ल्याइएको बस्नेत र खनालले सार्वजनिक सञ्चार माध्यममा स्वीकार गरेका छन् । यादवले पनि आफ्नो इच्छाविपरीत काठमाडौं ल्याइएको बताउँदै आएका छन् ।"
बहराइनमा एकै दिन ७७ नेपाली संक्रमित,"काठमाडौं (कास) बहराइनमा एकै दिन ७७ जना नेपाली कामदार कोरोना भाइरसबाट संक्रमित भएका छन् । बहराइनको राजधानी मान्मास्थित नेपाली दूतावासका अनुसार उनीहरू चार वटा कम्पनीमा कार्यरत थिए । एउटा सुपरमार्केट र ३ वटा अलगअलग कम्पनीमा काम गर्ने नेपालीलाई संक्रमण देखिएको हो, बहराइनका लागि नेपाली राजदूत पदम सुन्दासले भने, उनीहरूको उपचार भइरहेको छ । उनले पछिल्लो तथ्यांकले आफूलाई चिन्तित बनाएको बताए । बहराइनमा संक्रमित नेपालीको संख्या १२६ पुगेको छ भने कुल संक्रमित संख्या १५४६ पुगेको छ । यीमध्ये १२४६ जनालाई निको भइसकेको छ । ८ जनाको मात्रै मृत्यु भएको छ । सुन्दासका अनुसार जोखिमपूर्ण मानिएको क्याम्पमा रहेका कामदारलाई नयाँ क्याम्पमा सार्ने काम भइरहेको छ । बहराइनमा झन्डै ३५ हजार नेपाली कार्यरत छन् ।"
क्वारेन्टाइनमा वृद्धको मृत्यु,"रोल्पा (कास) राजधानीस्थित इँटा उद्योगबाट गाउँ फर्काएर स्थानीय क्वारेन्टाइनमा राखिएका वृद्धको मृत्यु भएको छ । माडी गाउँपालिका२ का ६२ वर्षीय तुलबहादुर परियारको सोमबार राति क्वारेन्टाइनमै मृत्यु भएको जिल्ला अस्पतालले जनाएको छ । माडी गाउँपालिकाका अध्यक्ष नन्दबहादुर पुनले काठमाडौंमा दम र क्षयरोगको उपचार गराइरहेका वृद्धलाई लकडाउनपछि गाउँमा ल्याइएको बताए । इँटा उद्योगबाट उनका छोराछोरीसँगै उद्धार गरेर केही दिनअघि गाउँमा ल्याइएको थियो । उनले दम र क्षयरोगको औषधि खाने गरेका रहेछन्, उनले भने । पाँच दिनअघि सयौं मजदुरसहित उनलाई पनि गाउँपालिका र ऊर्जामन्त्री वर्षमान पुनको समन्वयमा घर्तीगाउँ ल्याइएको थियो । पारीबाङमा रहेको उनको घरछेउकै विद्यालयमा बनाइएको क्वारेन्टाइनमा राखिएको थियो । घरमा अरू कोही नभएकाले साथैमा ल्याइएका छोराबुहारीलाई पनि विद्यालयको एउटै कोठामा राखिएको थियो । मृतकका छोरा र छोरी दुवैले हरेक वर्ष रोल्पाबाट इँटा उद्योगका लागि सयौं मजदुर राजधानीमा पुर्याउने गर्थे । बुबालाई भने उनीहरूले गत तिहारपछि उपचार गराउन राजधानी पुर्याएका थिए । सोमबार राति खाना खाएर साथै सुतेका वृद्धको मृत्यु भइसकेपछि मात्रै छोराले बिहान थाहा पाएका थिए । मृतकको स्वाब संकलन गरेर जाँचका लागि दाङस्थित प्रतिष्ठान अस्पतालमा पठाइएको रोल्पा अस्पतालकी प्रमुख डा धनमाया घर्तीमगरले बताइन् ।"
'कन्ट्याक्ट ट्रेसिङ धेरै गाह्रो रहेछ',"कोभिड१९ को महामारीमा ईडीसीडीको काम के हो ?ईडीसीडी अमेरिकाको सीडीसी भनेजस्तै हो । कुनै रोगको प्रकोप भयो भने त्यसको सम्पूर्ण जिम्मा हाम्रो हुन्छ । अहिले त ईडीसीडी मात्रै नभएर सम्पूर्ण देश नै यसमा लागेको छ । ईडीसीडीमा धेरै शाखा छन् । इपिडिमियोलोजी शाखाले संक्रमितको इपिडिमियोलोजिकल लिंक के हो भनेर हेर्छ । सर्भिलेन्स शाखाले कहाँ के भइरहेको छ भनेर हेर्छ । दैनिक र साप्ताहिक रिपोर्ट बनाइरहेको हुन्छ । त्यसका आधारमा रोगको प्रकृतिबारे विश्लेषण गरिन्छ ।अहिलेको मुख्य काम सर्भिलेन्स नै हो । कुनै संक्रमित फेला परे ऊ कहाँबाट आयो, कहाँकहाँ गयो, कोकोसँग भेट्यो, समुदायबाट उसलाई सरेको हो कि बाहिरबाट लिएर आएको हो, यसको लिंकेज के हो, हामी सबै हेर्छौं । त्यसपछि केस अनुसन्धान गर्छौं । कन्ट्याक्ट ट्रेसिङ कसरी गरिन्छ ?कन्ट्याक ट्रेसिङ गर्न हामीले १५२० वटा टोली बनाएका छौं । एउटा टोलीमा एक जना इपिडिमियोलोजिस्ट, एक जना फिजिसियन, एक जना ल्याब टेक्निसियन वा पब्लिक हेल्थको गरेर पाँच जना जति हुन्छन् । संक्रमित फेला परेपछि टोली त्यहाँ जान्छ र बिरामीसँग सोधपुछ गर्छ । यो रोग लागेका बेला बिरामीलाई सिधै गएर सोध्न मिल्दैन । फोनमा कुरा गरिन्छ । उपचारमा संलग्न डाक्टर र परिवारका सदस्यसँग कुरा गरी फाराम भर्छौं । केस इन्भेस्टिगेसनपछि मात्रै हामी कन्ट्याक्ट ट्रेसिङमा जान्छौं । त्यसपछि त्यो व्यक्ति कहाँबाट आयो कहाँ गयो, कोसँग भेट्यो, कुन गाडी वा प्लेन चढ्यो, त्यो व्यक्तिको वरपर को बसेको थियो, सबैलाई खोज्छौं ।हामी यसका लागि केही एप्लिकेसन पनि प्रयोग गर्छौं । ईडीसीडीको आफ्नै एप्लिकेसन छ । अहिले गो डाटा भन्ने सफ्टवेयर पनि प्रयोगमा ल्याएका छौं । त्यसमा हामीले जम्मा पारेर ल्याएको विवरण भरेपछि त्यहाँबाट सम्बन्धित व्यक्तिलाई आफैं एसएमएस जान्छ । त्यो व्यक्तिले एसएमएसको रिप्लाई गरेन भने हामी कल सेन्टरबाट फोन गरेर विवरण माग्छौं । हाम्रो देशमा कन्ट्याक्ट ट्रेसिङको मुख्य चुनौती के हो ?हामी संघअन्तर्गत भयौं । प्रदेशको मन्त्रालयअन्तर्गत अर्को निर्देशनालय छ । स्थानीय सरकार पनि छ । ती सबैसँग समन्वय गरेर काम गर्न निकै गाह्रो भइरहेको छ । स्वास्थ्य मन्त्रालयमा आईसीएस (इन्सिडेन्ट कमान्ड सिस्टम) भन्ने छ । हामीलाई कस्तो टिम चाहिन्छ, त्यो विवरणका आधारमा तल्लो तहसम्म टिम बनाउन लगाइन्छ । अहिले स्थानीय स्तरमा तीन जनाको टिम बनाउने निर्णय भएर काम अगाडि बढेको छ । हाम्रो जस्तो देशमा कन्ट्याक्ट ट्रेसिङ धेरै गाह्रो काम रहेछ । यहाँ मानिसले कुनै पनि कुरालाई त्यति गम्भीरतापूर्वक लिएको देखिएन । हामी म्यासेज पठाउँछौं, उहाँहरूले रिप्लाई गरिदिए पुग्छ तर गर्नुहुन्न । फोन उठाइदिनुहुन्न । हामीले कसलाई गएर के भन्ने ? अहिले प्रहरी पनि यसमा सामेल भएकाले केही सहज भएको छ । नागरिकले आफ्नो जिम्मेवारी पनि वहन गरिदिनुपर्यो । उहाँहरू एक जनाको लापरबाहीले देशलाई नै खतरा हुने सम्भावना छ ।संक्रमितले साँचो बोलिदिनुपर्छ । शंका लागे अगाडि पनि आइदिनुपर्छ । कुरा र मान्छे लुकाउने कार्यले हाम्रो काममा चुनौती थपिदिएको छ । काम भयो भने सबैले आफूले गरेको भन्छन्, काम भएन भने ईडीसीडीले गर्न सकेन भन्छन् ।उदयपुर र वीरगन्जका केसमा कन्ट्याक्ट ट्रेसिङको अवस्था के छ ?ती दुई स्थानमा अलिक समस्या देखिन्छ । सुरुमा भारतीयमा संक्रमण देखियो । उहाँहरू मंसिर अन्तिम र पुस पहिलो साताबीच नेपाल आएको दाबी गर्नुहुन्छ । उहाहरू विभिन्न स्थान हुदै अहिले बसेको स्थानमा पुगेको देखिन्छ । उहाँहरू सबैको बोली एउटै छ । तर प्रमाणित गर्ने स्पष्ट आधार छैनन् । त्यसैले हामीलाई गाह्रो भइरहेको छ । कि त लाई डिटेक्टर प्रयोग गर्नुपर्यो । त्यो पनि अप्ठेरो छ । उहाँहरूमध्ये केही दिल्लीको निजामुद्दिन पनि पुग्नुभएको थियो कि भन्ने आशंका छ । नभए त्यहाँबाट आएका मानिससँग उहाँहरूको सम्पर्क भएको हुनुपर्छ । हामी खोज्दै छौं । छिट्टै पत्ता लाग्छ ।नेपालमा संक्रमण तेस्रो चरणमा प्रवेश गरेको छैन ?छैन । संक्रमण कहाँबाट भयो भनेर थाहै नभए पो तेस्रो चरण सुरु हुन्छ । अहिले फेला परेका सबै संक्रमितको संक्रमणको स्रोत भेटिएको छ । स्रोत पत्ता लाग्न बाँकी रहेकाहरूको पनि स्रोत पहिचान हुन्छ । नेपालमा यति थोरै बिरामी देखिनुको कारण के हो ?संक्रमण भयो भने सामान्यतः दुईदेखि पाँच दिनभित्र व्यक्तिमा लक्षण देखिन थाल्छ भन्ने अनुमान गरिएको थियो । नेपालमा भने ४१ औं दिनमा पनि संक्रमण भएको बिरामी फेला परेको छ । हामीले चिनियाँ विज्ञहरूसँगको छलफलमा यो कुरा राख्दा उनीहरूले ५० दिनसम्ममा पनि संक्रमण देखिएका बिरामी फेला परेको बताए । नेपालमा धेरै बिरामीलाई लक्षण नै देखिएको छैन र देखिएकालाई पनि सामान्य लक्षण मात्रै थियो । त्यसैले हामीकहाँ परीक्षण पुगेनजस्तो लाग्छ । परीक्षण व्यापक गर्न सकेको भए धेरै बिरामी पत्ता लाग्थे होलान् । हामीले विदेशबाट आएका बिरामीको पूर्णरूपमा ट्रेसिङ पनि गर्न सकेनौं । हामीकहाँ त्यसका लागि संयन्त्र र पूर्वाधार पनि पर्याप्त छैन । जे छ त्यसबाट सकेको गरेको छौं । हाम्रो आग्रह के हो भने, विदेशबाट आए मानिसले परीक्षण गराइदिनुपर्यो । त्यो उहाँहरूको यो देश र जनताप्रति कर्तव्य पनि हो । लुकेर र लुकाएर बस्नुभएन ।हामीकहाँ धेरै दिनपछि पीसीआर पोजिटिभ आएका केस देखिए । उनीहरूमा समस्या पनि देखिएन । यस्तो किन ?हामीकहाँ सामान्य खालको संक्रमण मात्रै देखिएको छ । तीमध्ये अधिकांशमा लक्षण नै देखिएको छैन । पीसीआरमा पोजिटिभ देखिनुको अर्थ सधैं भाइरस जीवित नै छ भन्ने पनि हुँदैन । तर त्यो कसैले पुष्टि गर्न सकेको पनि छैन । पीसीआरले भाइरस जीवित छ कि मृत पत्ता लाग्दैन । कि त फोक्सोबाट कोषको नमुना नै लिएर परीक्षण गर्नुपर्छ ।आरडीटी पोजिटिभ र पीसीआर नेगेटिभ देखिएका केही व्यक्ति छन् । आरडीटी पोजिटिभ हुनु भनेको उनीहरूमा संक्रमण कुनै बेला थियो भन्ने हो । उनीहरूको पनि कन्ट्याक्ट ट्रेसिङ हुनुपर्ने होइन ? हामी अहिले एक्टिभ केसको कन्ट्याक्ट ट्रेसिङमा व्यस्त छौं र त्यसलाई प्राथमिकता दिएका छौं । आरडीटी पोजिटिभ भएकाहरूको पनि व्यक्तिगत विवरणका आधारमा संक्रमण भएको सम्भावना देखिए कन्ट्याक्ट ट्रेसिङ गर्ने नीति बनाएका छौं । आरडीटी परीक्षणको पनि आफ्नै सीमितता छ । त्यसको रिपोर्टलाई शतप्रतिशत ठीक छ भन्ने अवस्था पनि छैन । विश्व स्वास्थ्य संगठनले पीसीआरलाई गोल्ड स्ट्यान्डर्ड भनेको छ । त्यसलाई नै बढी प्राथमिकता दिनुपर्छ । आरडीटीले आईजीएम र आईजीजी छुट्याउने भए अझ सहज हुन्थ्यो । त्यस्तो छैन । त्यसैले केही द्विविधा देखिएको हो ।विश्वभर नै आरडीटी किटको प्रयोगमा प्रश्न उठिरहेको छ । नेपालमा प्रयोग गरिएको विषयमा तपाईंको धारणा के छ ?कुनै पनि टेस्ट किट प्रयोग गर्दा त्यसको स्पेसिफिसिटी र सेन्सिटिभी राम्रो छ कि छैन भनेर हेर्नुपर्छ । टेस्ट किट बनाउने कम्पनीले गरेको दाबीलाई नै मान्नुपर्ने हाम्रो बाध्यता छ । कम्पनीले दाबीअनुरूप छ कि छैन भनेर जाँच्ने क्षमता हाम्रो प्रयोगशालामा छैन । आरडीटी किटको हकमा पनि अवस्था त्यही हो । यसको भ्यालिडेसन प्रयोगशालाले गरेको हो । त्यसैले डिटेल उहाँहरूलाई नै थाहा होला । मैले थाहा पाएअनुसार अब किन्न १० कम्पनीको किट ठीक हुन्छ भनेर सूची तयार पारिएको छ । ती किट योभन्दा गतिला होलान् भन्ने लाग्छ ।"
जब कोरोना अस्पतालको सीसीटीभी फुटेज लिक भयो,"कर्मचारीहरूले सामन ओसार्दै गरेको भिडियो सार्वजनिक भएपछि आर्थिक अनियमितताको आशंकामा कोरोना अस्पतालमा मंगलबार अख्तियार दुरुपयोग अनुसन्धान आयेगको टोलीले छापा मारेको छ । अख्तियार हेटौंडा कार्यालयका सूचना अधिकारी शिवराज रेग्मीले भिडियोमा आधारित रहेर टोलीले प्रारम्भिक अनुसन्धान सुरु गरेको बताए । हाम्रो टोलीले प्रारम्भिक विवरणहरू संकलन गरेको छ । भिडियो फुटेजमा आधारित रहेर हामीले त्यससँग सम्बन्धित कागजात हेर्नेछौं । अनियमिता भए नभएको अनुसन्धान प्रकृया सुरु भएको छ, रेग्मीले भने ।कोरोना नियन्त्रण कार्यदलको सोमबारको बैठकले गठन गरेको छानबिन समितिका संयोजक राजु पौडेलले मंगलबार राजीनामा दिएका छन् । पौडेलले विज्ञप्ति जारी गर्दै समितिले काम सुरु गर्नुभन्दा पहिल्यै राजनीतिक हिसाबबाट वक्तव्य, टिप्पणी र सूचनाहरू सार्वजनिक भएकाले काम गर्न सक्ने अवस्था नरहेको उल्लेख गरेका छन् ।उद्योग संघ गैरराजनीतिक संस्था भएको र छानबिन समितिमा रहेर काम गर्नु संघको भावनाविपरीत हुन जाने भएकाले संयोजकका रुपमा आफूले काम गर्न नसक्ने पौडेलको भनाइ छ ।"
प्रतिरोधात्मक क्षमता बढाऔं,"(काठमाडौं)  सरकारको आयुर्वेद तथा वैकल्पिक चिकित्सा विभागले कोभिड१९ को उपचार र खोप नभएको अवस्थामा रोग लाग्न नदिने उपाय रोज्न सबैसंँग आग्रह गरेको छ । विभागले एक गाइड लाइन तयार गरी शरीरको रोग प्रतिरोधात्मक क्षमता बढाउने गुणसँगै एन्टिमाइक्रोबियल, एन्टिभाइरल गुण भएका विभिन्न किसिमका जडिबुटीको नियमित प्रयोग गर्ने बानी बसाल्न सुझाएको हो ।आयुर्वेद र वैकल्पिक चिकित्साअन्तर्गतको रोकथाम र उपचारात्मक बृहत् गाइडलाइन मंगलबार स्वास्थ्य मन्त्रालयबाट स्वीकृत भइसकेको छ । जसमा श्वासप्रश्वास र समग्र स्वास्थ्य बलियो बनाउन आफ्नो उमेर, शारीरिक क्षमता र स्वास्थ्यअनुकूल नियमित रूपमा योग गर्नसमेत आग्रह गरिएको छ । आयुर्वेद विभाग, आयुर्वेद क्याम्पस, नेपाल आयुर्वेद चिकित्सा परिषद्, आयुर्वेद चिकित्सक संघ, आयुर्वेद स्वास्थ्यकर्मी समाज, होमियोप्याथिक चिकित्सक संघ, प्राकृतिक चिकित्सकलगायतका सहकार्यमा गाइडलाइन तयार गरिएको हो । हामीले हाल कोभिड१९ को उपचार खोप नभएको अवस्थामा शरीरको आन्तरिक शक्ति बढाएर संक्रमण हुन नदिन आयुर्वेदिकलगायतका वैकल्पिक चिकित्सा विधिअन्तर्गतका प्रामाणिक प्रक्रिया अपनाउन आग्रह गरेका छौं, आयुर्वेद तथा वैकल्पिक चिकित्सा विभागका महानिर्देशक डावासुदेव उपाध्यायले भने ।देशभरिको आयुर्वेद तथा वैकल्पिक स्वास्थ्य सेवामा एक रूपता ल्याउन निर्माण गरिएको गाइडलाइनमा लकडाउन, क्वारेन्टाइन, आइसोलेसन अवस्थामा बसेकाहरूले प्राणायाम, योग, खानपान, आचरणलगायतका कुनकुन बचाउका उपाय गर्ने विषयमा समेत औंल्याइएको छ । कोभिड१९ संक्रमित एक सयमध्ये करिब पाँच जनालाई आईसीयु आवश्यक पर्ने र त्यसमा समेत भेन्टिलेटर (कृत्रिम श्वासप्रश्वास यन्त्र) चाहिने अवस्था रहेको औंल्याउँदै नेपाल आयुर्वेदिक मेडिकल काउन्सिलका अध्यक्ष प्राडा धनिकलाल भरखेरले भने, प्राणायाम, योग आदिले फोक्सोको क्षमता बढाएर स्वसन संस्थानको स्वास्थ्य बलियो पार्दा भविष्यमा कुनै समस्या भएर भेन्टिलेटरमा रहनुपर्ने अवस्थामा कमी आउने गरेको देखिएको छ ।भारतको आयुष मन्त्रालयले समेत दिनहुँ ३० मिनेट दैनिक योगासन, प्राणायाम ध्यान आदि गर्न सल्लाह दिएको उल्लेख गर्दै डाभरखेरले औषधि र खोप नरहेको अवस्थामा शरीरको रोग प्रतिरोधक क्षमता बढाउने उपाय अपनाउनु फाइदाजनक हुने बताए । विभागले शरीरमा रोग प्रतिरोधक क्षमता बढाउन तुलसी, गुडुची (गुर्जो) वा असुरोको पात र गुडुचीलाई चियाको रूपमा प्रयोग गर्न सल्लाहसमेत दिएको छ । हामीले दिनहुँ आफनो खानपान दाल तरकारी आदिमा नियमित रूपले उपयोग गर्दै आएको बेसारको नियमित सेवनले पनि शरीरको रोगप्रतिरोधक क्षमता बढाउँछ । हामीले प्रस्ताव गरेको गाइडलाइनमा क्वारेन्टाइन अवस्थामा बसेकाले शरीरको रोग प्रतिरोध क्षमता बढाउन विभिन्न योग, व्यायाम, जडिबुटी सेवनसँगै च्यवनप्रासको सेवनवारे समेत औंल्याइएको छ, डाउपाध्यायले भने, कोभिड१९ महामारीको रूपमा फैलिने अवस्थामा आधुनिक चिकित्सा पद्घति सँगसँगै आयुर्वेदको कुनकुन औषधि उपयोग गर्न सकिनेबारे समेत समेत गाइडलाइनमा उल्लेख छ । उक्त गाइडलाइनअनुसार स्वस्थ व्यक्तिले दिनहुँ योगासनअन्तर्गत सूर्य नमस्कार, धनुरासन, गौमुखासन, उष्ट्रासन, भुजंगासन, सेतुबन्धन आसन, पद्यासन १० मिनेट गर्नुपर्छ । यस्तै प्राणायामअन्तर्गत अनुलोमविलोम, कपालभाती, भस्त्रिका, भ्रामरी आदि १० मिनेट गर्नुपर्छ । योसँगै विभिन्न योगासानपछि करिब १५ मिनेट ध्यान गर्न, शरीरलाई आनन्दित गर्ने संगीत सुन्नसमेत औंल्याएको छ । ध्यान, संगीत, योग आदिले मानसिक स्वास्थ्यमा समेत सकारात्मक भूमिका खेल्छ । बिहानको ३०३५ मिनेटको योग, ध्यान आदि पछि ८० देखि १०० मिलिलिटर गुडुचीको चिया सेवन गर्नसमेत प्रस्ताव गरिएको छ । दिनभरिमा आवश्यकताअनुसार एक जना स्वस्थ व्यक्तिले दुईतीन लिटर मनतातो पानी सेवन गर्नसमेत भनिएको छ । यस्तै बिहान करिब १० ग्राम च्यवनप्रास मनतातो पानीसँग सेवन गर्न गाइडलाइनमा प्रस्ताव गरिएको छ । मधुमेहका रोगीलाई चिनी नभएको च्ववनप्रास खान भनिएको छ । दिनहुँ भान्सामा नियमित रूपले बेसार, जिरा, मरिच, धनियाँ, दालचिनी, टिमुर, लसुन आदि उपयोग गर्ने र ताजा तातो खान सल्लाह दिइएको छ । दुवै नाकको प्वालमा तोरीको तेल, तिलको तेल वा गाईको घ्यू बिहान र बेलुकमा गरी दुई समय लगाउनसमेत भनिएको छ । मसलाको समुचित प्रयोगले हाम्रो शरीरमा उत्पन्न विषाक्ततालाई नष्ट गर्नुको साथै मुटुरोग, रक्तचाप, रक्तअल्पता, नशारोगमा फाइदा गर्छ । मसलाले शरीरको पाचनशक्ति बढाउनुका साथै शरीरलाई चाहिने हार्मोन र पाचन रसको श्राव गराउँछ, डाउपाध्यायले भने, कोभिडको हालसम्म कुनै उपचार र खोप छैन तर स्वस्थ, शक्तिशाली शरीर भएकालाई यसले बढी दुःख नदिने भएकोले हामीले आफ्नो रोग प्रतिरोधक क्षमता बढाउनु फाइदाजनक हुन्छ ।"
संक्रमित ५४ पुगे,"स्वास्थ्य तथा जनसंख्या मन्त्रालयले मंगलबार भारतबाट रौतहट जिल्लामा आएर क्वारेन्टाइनमा बसेका थप दुई जना पुरुषमा कोभिड१९ संक्रमण देखिएको जनाएको छ । योसँगै कोभिड१९ संक्रमित भएकाको संख्या ५४ पुगेको छ । स्वास्थ्य मन्त्रालयका प्रवक्ता डा विकास देवकोटाका अनुसार विराटनगरमा सबैभन्दा बढी ३१ जनालगायत अन्य अस्पताल गरेर मुलुकमा ३९ जनाको उपचार जारी छ । मुलुकमा मंगलबार पीसीआर प्रविधिबाट कोभिड१९ को संक्रमणबारे जान्न ३ सय ३६ वटा नमुनाको प्रयोगशाला परीक्षण गरिएको छ । हालसम्म पीसीआरबाट १० हजार ८ सय ७ नमुना परीक्षण भएको छ । यस्तै द्रुत परीक्षण किट (आरडीटी) बाट मंगलबार ९ सय ५६ वटा नमुनाको परीक्षण गरिएको छ । हालसम्म ४४ हजार १९ नमुनाको आरडीटीबाट परीक्षण भएको छ । हाल मुलुकभरि २२ हजार ९९ जना क्वारेन्टाइनमा छन् । स्वास्थ्य मन्त्रालयका अनुसार प्रदेश१ मा २ हजार २ सय ८८, प्रदेश२ मा १ हजार ५ सय १२, वाग्मती प्रदेशमा ३ सय ६१, गण्डकीमा ६ सय ७६, प्रदेशरू५ मा १२ हजार १ सय ६४, कर्णाली ३ हजार ७ सय ९९ र सुदूरपश्चिम प्रदेशमा १ हजार ३ सय ९ जना क्वारेन्टाइनमा छन् । यस्तै, हाल उपत्यकामा ४ जना र उपत्यकाबाहिर १ सय ३ जना गरी देशभरिमा १ सय ७ जना आइसोलेसनमा छन् । स्वास्थ्य मन्त्रालयका अनुसार १० हजारभन्दा बढी व्यक्तिगत सुरक्षा उपकरण (पीपीई) मौज्दात छ । यस्तै, गत साता तिब्बत सरकारबाट प्राप्त २० हजार भीटीएममध्ये १० हजार उपत्यका र प्रादेशिक अस्पतालहरूलाई वितरण गरिएको मन्त्रालयले जनाएको छ ।"
"तीन सय भीटीएम आवश्यक, ६० प्राप्त","उदयपुर (कास) कोरोना भाइरसको जोखिममा रहेको त्रियुगा नगरपालिका३ भुल्के र आसपास क्षेत्रमा परीक्षणका लागि मंगलबार ६० भीटीएम आएको छ । तत्काल ३ सय भीटीएम चाहिएको भन्दै माग गरिए पनि त्यति परिमाणमात्र आएको हो ।स्वाबको नमुना संकलन गर्ने भाइरस ट्रान्सफर मिडिया (भीटीएम), पीसीआर प्रोसेसिङ किटलगायत सामग्री अभाव भएको छ । आवश्यक भीटीएम नहुँदा थ्रोट स्वाबको नमुना संकलन सुस्त गतिमा भइरहेको छ । भुल्केवासी, नूरी मस्जिदमा सम्पर्कमा आएका, गाईघाट र वरिपरिका गाउँका करिब ३ हजार व्यक्तिको तत्काल स्वाब परीक्षण गर्नु आवश्यकता रहेको जिल्ला स्वास्स्थ्य प्रमुख मोहन सुवेदीले बताए । तर भीटीएम तत्काल उपलब्ध नहुदाँ स्वावब संकलन ढिलाइ भएको छ, उनले भने ।मंगलबार प्राप्त ६० भीटीएम मध्ये कटारी नगरपालिकामा २४ र भोजपुरका कोरोना पोजिटिभ भेटिएका युवकको ससुराली बेलका नगरपालिका६ मैनामैनीका लागि ४ वटा पठाइएको छ । बाँकी ३२ भीटीएम मात्रै भुल्केमा प्रयोग गरिएको स्वास्थ्य प्रमुख सुवेदीले बताए । ३ सय जनाको परीक्षणपछि आउने नजिताले उदयपुरमा कोरोना भाइरसको अवस्था पत्ता लाग्नेछ । तर परीक्षण ढिलो भएमा आउने अवस्था अप्रिय पनि हुन सक्ने जनस्वास्थ्य जानकार बताउँछन् । अहिले त्रियुगा नगरपालिकाको भुल्केमा मात्रै कोरोना पोजिटिभ देखिएको छ स्थानीय यदु ढकालले भने, पोजिटिभ देखिएको भुल्केको नूरी मस्जिद र सँगैको बस्ती सिल गरिएको छ, सिल गरिएको बस्तीमा पनि सबैको परीक्षण गरिएको छैन । भुल्के क्षेत्रमा परीक्षण बढाइने प्रमुख जिल्ला अधिकारी दीपककुमार पहाडीले बताउँदै आएका छन् । भुल्केमा अझै सक्रमित हुन सक्छन्, त्यसैले परीक्षणको दायार बढाउँदै लगिनेछ, प्रमुख जिल्ला अधिकारी पहाडीले भने, बस्ती सिल भएकाले पनि परीक्षण गरेर चाँडै निकास दिनुपर्छ ।शनिबार भुल्केको स्थलगत अवस्था बुझन आएका मुख्यमन्त्री शेरधन राईले उदयपुरलाई पहिलो प्राथमिकतामा राखेर आवश्यक स्वास्थ्य सामग्री, उपकरण र स्वास्थ्यकर्मीको व्यवस्था गरिने बताएका थिए । तर मुख्यमन्त्री राईले भने जस्तो अहिलेसम्म कुनै किसिमको व्यावस्था नभएको स्थानीयले बताए । प्रदेश सरकार नै संघीय सरकारले भीटीएमलगायत रिएजेन्ट, किटलगायतका सामग्री पठाइदिने आसमा छ ।"
गरिबको बोल्दिने कोही छैन,"हाम्रो आर्थिकसामाजिक वर्गसोपानको पिँधमा जो छन्, उनीहरू सधैं थिचिएका छन् । अहिलेको महामारीको मारमा पनि यही तप्का बढी परेको छ । राज्यको भरथेग त उनीहरूलाई कहिल्यै थिएन, अहिले आफ्नै बुतामा उभिन्छु भन्दा पनि टेक्नेसमाउने आधार छैन । भएको जीविकोपार्जनको बाटो लम्बिँदो लकडाउन ले खोसेको छ । त्यसको सट्टाभर्नामा सरकारले केही दिएको छैन, दिन सोचेजस्तो पनि देखिँदैन । कोरोना सन्त्रासपछि कति कामविहीन भए वा हुँदै छन् भन्ने आधिकारिक तथ्यांक नै छैन । अनौपचारिक क्षेत्रका ६० लाखभन्दा बढी कामविहीन भएको अनुमान छ । संघीय सरकारले भने तिनका लागि तत्काल नगद वा खाद्यान्न राहत वितरण गर्ने तयारी गरेको छैन । बरु उद्योगधन्दा सञ्चालन र आपूर्ति प्रणालीमा रोकतोक नगरेको देखाउँदै अब आफैं गरिखाऊ भन्ने पक्षमा देखिन्छ । मानौं, सरकारलाई विपन्न र रोजगारी गुमाएका सामान्यजनको जीवन यतिबेला कसरी चलिरहेको छ, केही मतलब छैन । लकडाउन लागू भएको छैटौं दिनमै मन्त्रिपरिषद् बैठकले दैनिक ज्यालादारी गर्नेदेखि उद्योगीव्यवसायीलक्षित आर्थिक सहयोग र सहुलियतका कार्यक्रम घोषणा गरेको थियो । त्यसको एक महिना बितिसक्दा पनि बहुसंख्यक विपन्न र रोजगारी गुमाएकाले सरकारी राहत पाएका छैनन् । मध्यम र माथिल्लो वर्गलक्षित राहत मात्रै कार्यान्वयनमा आएका छन्, भलै यही पनि अन्य देशका तुलनामा निकै सामान्य हो । अहिले असंगठित क्षेत्रका धेरैले काम गुमाइसके । औपचारिक क्षेत्रमै पनि यसबीचको पारिश्रमिक नपाउने त्यत्तिकै छन् । सरकारले चैतको तलब खुवाउन निर्देशन दिए पनि कतिले पाएका छैनन् । सरकारले यसबारे अनुगमन गर्नुपर्छ । प्रतिष्ठानहरूले बैंकबाट सहुलियतपूर्ण ऋणलगायत सरकारी सुविधा पाउने तर मजदुर रित्तै हात रहने अवस्था न्यायोचित हुन सक्दैन । उद्यमी र मजदुर दुवैले मार खेपेका भए पनि समस्याको घनत्व एकै हुँदैन । मजदुरले तलब नपाउँदा छोराछोरीको शिक्षा, परिवारको स्वास्थ्य मात्र होइन, साँझबिहान हातमुख जोड्न पनि धौधौ हुन्छ । दिउँसो कमाएर बिहानबेलुका हातमुख जोड्ने र न्यूनतम गुजारा चलाउने वर्गको बचत प्रायः सधैं शून्य हुन्छ । छोराछोरीलाई विद्यालय भर्ना गर्दा वा अस्पताल जानुपर्दा ऋण नै लाग्छ । अहिले बेहाल बनेका उनीहरू नै हुन् । त्यसमाथि, यो महाव्याधिका कारण गरिबी अझ बढ्ने देखिन्छ । जेनतेन गरिबीको रेखामाथि उभिएकाहरू अब त्यहीँ अडिरहन सक्दैनन् । कोरोना संकटअगावै जनसंख्याको १८७ प्रतिशत अर्थात् ५४ लाख २३ हजार नेपाली नागरिक गरिबीको रेखामुनि थिए । बहुआयामिक गरिबीको सूचकांक अनुसार त यो संख्या ८२ लाख ९४ हजार थियो । अब यो संकटको उचित व्यवस्थापन नभएमा शंकै छैन विपन्नहरू झन् तल भासिनेछन् । त्यसैले समृद्धिको दीर्घकालीन सपना र राजनीतिक स्थायित्वको आशामा तगारो बन्न सक्ने गरिबीको अवस्था बेलैमा सुधार्न सरकारले पहल लिन जरुरी छ । आउने बजेट यसतर्फ लक्षित हुनुपर्छ । यसअघि सरकारद्वारा घोषित राहत करिब ६ लाख जनाले स्थानीय तहबाट लिएको तथ्यांक प्रकाशमा आएको छ । यो संख्या कामविहीन भएको अनुमान गरिएकामध्ये १० प्रतिशत र कुल गरिबको तुलनामा ५ प्रतिशत मात्रै हो । संघ सरकारले राहतको जिम्मेवारी स्थानीय तहलाई सुम्पिएर आफू टकटकियो, स्पष्ट मापदण्डसमेत बनाइदिएन । धनी, गरिब र बेरोजगार छुट्याउने आधिकारिक तथ्यांक कुनै तहका सरकारसँग पनि थिएनछैन । गरिब घरपरिवार पहिचानको सूचीमा धनी व्यक्ति घुसेपछि गरिबीको तथ्यांक संकलनको काम सरकारले पूरा गर्न सकेको छैन । २०५२ सालबाट सुरु भएको वृद्धभत्ता लिनेबाहेकका गरिब, अशक्त, असहाय र बेरोजगार नागरिकको अभिलेख सरकारसँग छैन । त्यही भएर, प्रायः स्थानीय तह अलमलमा छन् । तैपनि तत्कालका लागि पालिकाहरूले आफ्नै विवेक र बुतामा यो काम गर्न सक्छन् । इच्छाशक्ति हुँदा वडावडामा फैलिएको राज्य संरचना र राजनीतिक संयन्त्रका लागि यो काम ज्यादै मुस्किलको होइन । निरुपाय नागरिकलाई सरकारको अस्तित्व देखाउन र राज्य भएको अनुभूति दिलाउन यति काम गर्नैपर्छ । राहतमा देशभर एकरूपता कायम गर्न र दुरुपयोग हुन नदिन सरकारले स्थानीय तहमार्फत प्रभावितहरूको बैंक खातामा सोझै नगद हालिदिनुपर्ने केही अर्थशास्त्रीको सुझाव छ । सरकारले यसको सम्भावना र व्यवहारिकतातर्फ मनन गर्नुपर्छ ।संक्रमण प्रभावितहरूको सम्बोधनका सवालमा यतिबेला सरकारको पहिलो दायित्व रोजगारी गुमाएकालाई राहत दिनु हो । दोस्रो, संगठित क्षेत्रमा काम गर्नेले तलबसुविधा पाइरहेका छैनन् भने अनुगमन गरेर दिलाउनु हो । कतिपय प्रतिष्ठानले दिनै नसक्ने अवस्था भए राज्यले नै विकल्प देखाइदिनुपर्छ । तेस्रो, यी व्यवस्था गर्न निजी क्षेत्रसित कसरी हातेमालो गर्न सकिन्छ भन्ने उपाय पहिल्याउनु हो । जस्तो, बैंकहरूले वर्षौंदेखिका ग्राहकऋणी संस्थाहरूलाई आफ्नैतर्फबाट निश्चित अवधिको ऋण मिनाहा र सहुलियत दिन सक्छन् । बिजुली, खानेपानी, इन्टरनेटलगायतका सेवाप्रदायकले पनि यस्तै सहयोग गर्न सक्छन् । यसका लागि सम्बन्धित संस्थाहरूलाई सरकारले हौसला प्रदान गर्नुपर्छ ।सित्तैमा राहत दिँदा नचाहिनेले पनि लिने जोखिम हुन्छ भनेर सरकारले सम्पूर्ण भोकाहरूको बेवास्ता गर्न मिल्दैन । अर्थमन्त्रीले सार्वजनिक रूपमा भनेजस्तो श्रमका माध्यमबाट मात्रै राहत वितरण गर्ने हो भने पनि त्यसको अविलम्ब प्रत्याभूति दिलाइनुपर्छ । र, सुरुमा केही रकम पेस्की उपलब्ध गराइनुपर्छ, किनभने यसबीचमा मजदुरहरू शून्यशून्य भइसके । विडम्बना, अहिले कसैको ध्यान यता छैन । सरकार आफ्नै कुर्सीको किला कस्न उद्यत छ । सत्तारूढ दलका अरू नेता राज्यलाई यसतर्फ घच्घच्याउनभन्दा सरकारको कुर्सी हल्लाउन सक्रिय छन् । प्रमुख विपक्षी आफ्नै भुमरीमा रुमल्लिरहेको छ, यो देशमा के भइरहेको छ उसलाई पत्तै नभएजस्तो भान हुन्छ । समग्रमा हेर्दा यतिबेला देशमा गरिबका लागि बोलिदिने कोही छैन । तर यो समस्याबाट भाग्न कोही पाउँदैन । कारण, यो वर्गको समस्या समाधान नभए देश कहिल्यै बन्दैन, यति हेक्का सम्बन्धित सबैले राख्नुपर्छ ।"
गाउँमा कोरोना जोखिम,"स्थानीय सरकारहरूले धमाधम उपत्यकाका आफ्ना जिल्लावासीलाई गाउँ फर्काइरहेका छन् । गाउँ फर्किनेको भीडसँगै कोरोना संक्रमणको त्रास पनि बढेको छ । गाउँ पुग्नेहरू होम क्वारेन्टिनमा बस्ने भनिए पनि बसे न नबसेको निगरानी स्थानीय तहले गर्न सकेको छैन । यसले संक्रमणको जोखिम बढाएको छ । विदेशबाट आउनेहरूलाई स्थानीय सरकारले निगरानी गर्न नसक्दा उदयपुर, झापालगायतका जिल्लामा संक्रमण फैलिरहेको छ । गाउँ आएकाको रेकर्ड राखेर नियमित परीक्षणको र क्वारेन्टिनको व्यवस्था मिलाउन स्थानीय सरकार खट्नुपर्छ । सहरमा रोजगारी गुमाउने श्रमिकहरू अब गाउँ थुप्रन्छन् । उनीहरूलाई रोजगारी दिने काम पनि स्थानीय सरकारको थाप्लोमा आएको छ । कृषि र पशुपालन क्षेत्रको व्यावसायिक मोडल तत्काल बनाउन आवश्यक देखिँदै छ । यो कार्यमा प्रदेश सरकारको पनि भूमिका महत्त्वपूर्ण हुन्छ । आफ्नो क्षेत्रमा सुविधासम्पन्न अस्पताल निमार्णमा पनि प्रदेश सरकारहरूको पहल हुनुपर्छ । कोरोना महामारीको यो विषम समयमा निजी अस्पतालहरूलाई प्रदेश सरकारसँगको समन्वयमा भाइरसविरुद्ध लड्न खटाउनुपर्छ । जानुका विक, चौदण्डीगढी९, उदयपुर"
आमाको मलिनो मुहार,"कोरोना भाइरसबाट बच्न प्रायः संसारभरका मानिस लकडाउनमा छन् । लकडाउनले आफैंलाई नयाँ तरिकाले बुझ्ने अवसर पनि दिएको छ । यो अवधिमा आमाहरूको जीवन सधैँ लकडाउनमा रहेछ भन्ने महसुस गरियो । मेरो हजुरबुबाले जागिरबाट धेरै अगाडि अवकाश पाउनुभयो तर हजुरआमाको जागिरे जीवन निरन्तर चलिरहेको छ । मेरो बुबाले पनि अवकाश पाउनुभयो । उहाँ अहिले बगैंचा, पुस्तक र नातिसँग रमाउँदै हुनुहुन्छ । तर मेरी आमा भने घरधन्दा र बुबाको स्याहारमै व्यस्त हुनुहुन्छ । घरमा आरामसाथ बस्नेलाई हरेक दिन लामो र पट्यारिलो लाग्छ । तर, मेरी आमा लकडाउनमा पनि अरू बेला जस्तै काममा व्यस्त हुनुहुन्छ । उहाँलाई दिन गएको पत्तो हुँदैन । आमाको अनुहार चाउरिसकेको छ । तैपनि कामले उहाँलाई छोडेको छैन । लकडाउनको समयमा सबै घरको कहानी यस्तैयस्तै होला भन्ने अनुमान लगाएको छु । महिला र पुरुषबीच भेदभाव गर्ने चलन हटिहाल्दैन । तर हामी आफैंले कम्तीमा घरमा बस्दा आमालाई सहयोग गर्न सक्छौं । मातातीर्थ औंसीमा फेसबुकको भित्ता आमाको तस्बिरले सजियो तर के हामीले वास्तविक जीवनमा आमाको वेदना बुझ्को छौं त ? मीरा लामिछाने, काठमाडौं"
डिमार्टमेन्ट स्टोर बन्द गरौं,"उपत्यका खाल्डोमा कोरोना महामारीको त्रासले कति प्रताडित छन् । कतिको काम ठप्प भएको छ । योबाहेक एउटा वर्ग जो निस्फ्रिकी सहरका खाली बाटोमा मोटर गुडाएरहेका छन् । उनीहरूलाई महामारी वरदान सावित भएको छ । कोही सरकारी सवारी साधनमा आनन्दले हिँड्न पाएका छन् । कोहीलाई भने सरकारी ढुकुटीमा आफ्नो हात कसरी पुर्याउने भन्ने कसरतले पिरोलेको छ । पहुँच भएका व्यापारीलाई लकडाउनले खासै असर गरेको छैन । ससाना पसलेहरूलाई प्रशासनले डर देखाउँछ र व्यापार गर्न दिँदैन । भारतले लकडाउन खुकुलो बनाउँदा पनि व्यापारिक महलहरूलाई बन्द नै राखेको छ । हाम्रोमा भने लकडाउन कडा छ डिपार्टमेन्ट स्टोर खुला छ । डिमार्टमेन्ट स्टोर पूर्णरूपले खुला राख्ने, बाँकी सडकका दायाँबायाँका ससाना पसललाई बन्द गराउने सरकारको कस्तो नीति हो ? रामकृष्ण बराल, काठमाडौं"
कैले सिक्ने ? कैले सुध्रने ?,"कोभिड१९ को महामारी भएपछि विश्वका अधिकांश विद्यालय बन्द भए । ती कैले खुल्ने हुन्, टुंगो भएन । कम्तीमा पनि साढे दुइ महिना बन्द भएर ऐले क्यै मुलुकका विद्यालय खुले भन्ने समाचार आएका छन् । तर अभिभावक त्रसित छन्, बालबालिका सबै विद्यालय गएका छैनन् । चाहे चीनमा होस् वा नर्वेमा, कोभिड१९ को असर अझ कति रहने हो र यसबाट छुट्कारा पाउन्जेल हाम्रो शिक्षा व्यवस्था कति तहसनहस हुने हो, पत्तो छैन । अन्य मुलुकले बेलैमा सोचेर प्रविधिपरक शिक्षामा फड्को मारिसक्दा हाम्रा देशका शिक्षकप्राध्यापकहरू भने घरभित्रै छुट्टी मनाइरहेछन् । शिक्षा मन्त्रालय होस् या विश्वविद्यालय, यी दुवै यस मामिलामा मौन छन् । कि रोकिएको परीक्षा स्थगित भएको घोषणा गर्दै छन् कि लकडाउन खुलेको यति दिनपछि परीक्षा हुन्छ भनेर नारा लगाइरहेछन् । शिक्षालाई अब अनलाइनमा नलगी सुक्ख छैन । यसरी लैजाने गरी तयारी गर्ने कुरो मात्र गरेर हुन्छ ? त्यसका लागि हाम्रा विद्यालय र विश्वविद्यालयहरूमा केकस्ता पूर्वाधार विद्यमान छन् ? कुन वर्गको विद्यार्थीलाई कस्तो प्रविधिको पहुँच छ ? अनलाइनमा जाँदा इन्टरनेटको महँगो शुल्क तिर्न तिनका अभिभावक कति सक्षम छन् ? अनलाइनका सामग्री उत्पादनका न्यूनतम आधार के हुन् ? कसले निर्माण गर्ने हो ? कसरी निर्माण गर्ने हो ? के सबै शिक्षक यो काम गर्न सक्षम छन् ? यस्ता सयौं प्रश्न हाम्रो देशको परिप्रेक्ष्यमा अनुत्तरित नै छन् । सहरी युवामा पलाएको मोबाइलमोह देखेर सबैतिर अनलाइन शिक्षा ऐले नै नेपालका सबै शिक्षण संस्थाका लागि उपयुक्त हुन्छ भनेर सोच्नु कत्तिको बुद्धिमानी होला ? स्मरण रहोस्, नेपालको जनसंख्याको आधा हिस्साले इन्टरनेटको प्रयोग गर्न सकेको छैन ।हामी लकडाउनमा बसेको एक महिना भैसकेको छ । यसबीच के शिक्षा मन्त्रालय र विश्वविद्यालयहरूले विद्यार्थीहितका लागि क्यै काम गरे ? उत्तर नकारात्मक छ । सबैभन्दा पहिला त पढाइ वा परीक्षा छुटेर घरैमा बस्नुपर्ने विद्यार्थीहरूको मानसिक स्वास्थ्य तन्दुरुस्त राख्ने कुनै काम गरे ? उल्टो परीक्षाको भय देखाई कोरोनाको त्रासभित्र उनीहरूको मनमा अर्को अजंगको राक्षस घुसाएर मानसिक स्वास्थ्य क्षतविक्षत पार्ने काम गरे । अन्तर्राष्ट्रिय समुदायले के गरे ? उनीहरूले विद्यार्थीको मानसिक स्वास्थ्यमा सन्तुलित राख्न बोर्डले लिने परीक्षा रद्द गरे र विद्यालयले गरेको आन्तरिक परीक्षाको नतिजाका आधारमा ग्रेडिङ गर्दै स्थिति सामान्य हुनासाथ माथिल्लो कक्षामा पढ्न पाउने निर्णय गरे (हेर्नुहोस् ए लेभल र आईबीका वेब साइट) । कक्षा ९१२ माध्यमिक शिक्षा भैसकेको वर्तमान अवस्थामा कक्षा १० को एसईई र कक्षा ११ को केन्द्रीकृत परीक्षा किन ? किन विद्यालय शिक्षाभित्र स्थानीय, प्रादेशिक र राष्ट्रिय भनेर चारचारवटा बाह्य परीक्षाको भार विद्यार्थीलाई बोकाउनुपर्यो ? तहको अन्तमा लिने परीक्षा अन्तर्राष्ट्रिय प्रचलन हो । त्यस हिसाबले आधारभूत तह कक्षा ८ को अन्तमा स्थानीय र विद्यालय तह कक्षा १२ को अन्तमा राष्ट्रिय परीक्षा लिए पुग्छ । फेरि २५ मा २५ दिने आन्तरिक अंक मान्ने, अनि बाह्य परीक्षामा ५ अंक ल्याए डी प्लस पुग्ने र विश्वविद्यालय छिर्न पाउने एसईईको परीक्षाले विद्यार्थीको क्षमता मापन गर्न सकेकै छैन । नचाहिँदो परीक्षाको हौवा फिँजाएर आधा अर्ब खर्च गर्नुपर्ने बाध्यता किन ? त्यसैले यो महामारीका बेला उनीहरूका तीनवटा त्रैमासिकको अंकलाई नै आधार मानी राष्ट्रिय परीक्षा बोर्डले ट्रान्सक्रिप्ट दिने व्यवस्था गर्न सकिन्छ । त्यस्तै, कक्षा ११ को परीक्षा आन्तरिक भएकाले विद्यालयले नै लिनुपर्ने हो, तर विडम्बना, यसमा पनि करोडौं खर्च गरी तामझामका साथ राष्ट्रिय परीक्षा बोर्ड किन मरिहत्ते गर्दै छ केन्द्रीय परीक्षा लिन ? त्यसैले यसै वर्षदेखि लागू हुने गरी एसईई र कक्षा ११ को परीक्षा विद्यालयकै जिम्मा दिनुपर्छ । हाम्रा शिक्षामन्त्री र परीक्षा बोर्डका दिग्गज महामहिम भने विद्यार्थीको ज्यानै दाउमा राखी जसरी पनि परीक्षा पुरानै ढंगबाट गर्ने र त्यसका लागि कोभिड१९ को बिदाइ नहुन्जेल पर्खेर बस्ने भाषण गरिरहेछन् । के यै हो जनताप्रति सरकारको उत्तरदायित्व ? के यै हो बालबालिकाप्रतिको न्याय ? तीनघण्टे परीक्षा प्रणाली बदल्नैपर्छ र वर्षभरिको सिकाइलाई मूल्यांकन गर्ने परिपाटी बसाल्न ढिलो भैसकेको छ ।अहिले शिक्षा विकास तथा मानव स्रोत विकास केन्द्रले सरकारी टेलिभिजनमार्फत एसईई परीक्षाका क्यै पाठ प्रसारण सुरु गरेको भए पनि पहुँचका हिसाबले न त त्यो सर्वसुलभ छ, न त्यस्तो पहुँच नहुनेका लागि वैकल्पिक सहायताको प्रावधान छ । फेरि १५ देखि २० मिनेटभन्दा बढी त्यस्ता एकोहोरो कार्यक्रमको प्रभावकारिता नरहने कुरा अनुसन्धानले बताइसकेको छ । त्यस्ता एकोहोरो कार्यक्रममा अन्तरक्रियात्मक क्रियाकलाप जोडेर घरैमा अभिभावक समेतको सहयोग लिने र कार्यक्रमलाई अर्थपूर्ण बनाउने कुनै प्रयास भएकै छैन । रहरको भरमा वा लहडमा सञ्चालन हुने यस्ता कार्यक्रमले सरकारको सूचीमा काम गरेको देखाउला तर लक्षित वर्गले भने उपलब्धि पाउन गाह्रो भएको छ ।के शिक्षा मन्त्रालय र विश्वविद्यालयहरूले यो बेला आवश्यक दूर शिक्षासम्बन्धी नवीनतम पूर्वाधार तयार पारे ? के आम विद्यार्थीको प्रविधिपरक शिक्षाका लागि विश्वविद्यालयहरूले नेपालकै खुला विश्वविद्यालयसँग सहकार्य गरे ? के यो समयमा शिक्षा मन्त्रालय र विश्वविद्यालयले आआफ्ना संस्थामा कार्यरत शिक्षकप्राध्यापकलाई शिक्षाको वैकल्पिक मार्ग निर्माण गर्न तयार पारे ? के सरकार र विश्वविद्यालयले आफ्ना शिक्षकप्राध्यापकलाई समेटेर दूरशिक्षाका अन्तरक्रियात्मक पाठहरू तयार पार्न लगाए ? अन्तर्राष्ट्रिय स्तरमा यै मौकाको फाइदा उठाउँदै शिक्षकप्राध्यापकबाटै यस्ता काम भए अनि तत्कालै विद्यालय र विश्वविद्यालयका विद्यार्थीले फाइदा पाइरहेछन् । तर हाम्रोमा कोरोनाछुट्टी मनाउँदै तलब खाएर यो प्राज्ञिक वर्ग निष्क्रिय बसेको छ । कतै कुनै विद्यालय र विश्वविद्यालयका क्यै जागरुक शिक्षकप्राध्यापकले व्यक्तिगत रूपमा आफ्ना विद्यार्थीलाई सक्दो सहयोग गरेका सूचना प्राप्त भएका छन्, यो सीमित प्रयासका लागि उहाँहरूलाई सलाम । अझ यस्तो आपत्को अवस्थामा सबै विद्यार्थीमा प्रविधिको पहुँच पुर्याउने उद्देश्यले छपाइ, रेडियो, टेलिभिजन र अनलाइन सबैतिर पहुँच हुने गरी कार्यक्रम उत्पादन गर्नुपर्ने होइन र ? जसले गर्दा गरिब विद्यार्थीमा पनि क्षमताअनुसारको प्रविधिमार्फत समान सामग्री उपलब्ध हुन सकोस्, ताकि डिजिटल खाडल कम रहोस् ? विद्यालय छिटै खुल्लान् ? खुल्नेबित्तिकै विद्यार्थीको ओइरो लाग्ला ? यो प्रश्न आफैंमा गम्भीर छ । शिक्षाको भन्दा आफ्ना बालबालिकाको प्राणरक्षा सबै अभिभावकको पहिलो चिन्ता हो । के हाम्रा विद्यालय र कलेजहरूमा कोभिडपश्चात् अपनाउनुपर्ने सतर्कताका लागि आवश्यक स्वास्थ्यका पूर्वाधार छन् ? हजारौं विद्यालयमा शौचालय नै नभएका तथ्य सार्वजनिक भएकै छन् । के हाम्रा विद्यालय र कलेजमा ऐले युरोप र चीनका विद्यालयमा झैं दिनको तीन पटक कीटाणुनाशक औषधि छर्ने प्रबन्ध होला ? के प्रत्येक विद्यालयले थर्मल गनबाट विद्यार्थीको शरीरको तापक्रम नाप्ने हैसियत राख्छन् ? के विद्यालयमा काम गर्ने गरी व्यक्तिगत सुरक्षा पोसाकसहित स्वास्थ्यकर्मी परिचालित हुन्छन् ? कलेजका शौचालय गएगुज्रेका रेल्वे प्लेटफर्मका जस्ता छन् । सबै विद्यार्थीलाई हात धुने पानीको व्यवस्था गर्न सक्ने कति विद्यालय वा कलेज होलान् ? सबै विद्यार्थीलाई दिनका दिन मास्क परिवर्तन गरेर विद्यालय पठाउन सक्ने कति अभिभावक होलान् ? के विद्यालयले सबै विद्यार्थीका लागि कम से कम विद्यालय प्रवेश गर्दा, दिउँसो खाजा खाने समयमा, शौचालय गएर आएपछि र बेलुकी घर जाने समयमा स्यानिटाइजर प्रयोग गर्न दिने क्षमता राख्लान् ? के हाम्रा विद्यार्थी कीटाणु छेक्ने पन्जा लगाएर विद्यालय जाने हैसियत राख्छन् ? कक्षामा खचाखच विद्यार्थी राखेर के तुरुन्तै कक्षा सञ्चालन गर्न अभिभावकले अनुमति देलान् ? त्यसो भए कक्षामा दूरी कायम गर्न यौटै कक्षालाई कतिवटा कक्षामा विभाजन गर्नुपर्ला ? के यसका लागि पूर्वाधार छन् ? के यसका लागि शिक्षकको व्यवस्था गर्न सकिन्छ ? कति गुणाले महँगो होला शिक्षा ? के सरकारले अहिले कुल गार्हस्थ्य उत्पादन घटेका बेला शिक्षामा लगानी बढाउला ? खै यस्ता कुरामा मन्थन ? यस हिसाबले हेर्ने हो भने कोभिड१९ संक्रमितको संख्या कम भए पनि यो शैक्षिक सत्र विभिन्न कारणले डामाडोल हुने पक्का छ । त्यसैले अब सरकार, विश्वविद्यालय र अभिभावक मिलेर नयाँ ढाँचाको शिक्षा प्रणाली र सोहीअनुसारको प्रबन्धतर्फ ध्यान नदिने हो भने, धराशायी भैसकेको हाम्रो शिक्षा कोभिड१९ कै कारण रसातलमा पुग्नेछ । अब घरघरमा अभिभावकले आफ्ना विद्यार्थीलाई पढाउन सुरु गर्नुपर्छ । समुदायसमुदायभित्र ससाना समूहमा विद्यार्थी जम्मा गरेर पढाउन सुरु गर्नुपर्छ । निवृत्त भएका शिक्षकप्राध्यापकहरूलाई समेत उपयोग गरेर पढाउने मानवस्रोत जोहो गर्नुपर्छ । यौटा समुदायको विद्यार्थी त्यै समुदायमा पढ्ने र उसको सम्पूर्ण (स्वास्थ्य, शिक्षा, सामाजिकआर्थिक अवस्था, घरको वातावरण, प्रविधिको पहुँच जस्ता) तथ्यांक प्रत्येक समुदायमा अभिलेख गर्नुपर्छ । कम से कम स्नातक तहको योग्यता भएका बाबुआमाले आफ्ना सन्तान आफैंले पढाउनुपर्छ र यसका लागि सरकारले अनुदानको व्यवस्था गर्दै प्रोत्साहित गर्नुपर्छ । त्यस्ता विद्यार्थीलाई तहको अन्तमा मात्रै स्थानीय सरकार वा संघीय सरकारले लिने परीक्षामा सहभागी हुनुपर्ने निर्देशिका बनाई शिक्षा तथा मानव स्रोत विकास केन्द्रले कदम चाल्नुपर्छ । यस्तो सम्भावना नभएका क्षेत्रमा घुम्ती शिक्षकको व्यवस्था गरी ससाना समूहमा पठनपाठन गर्न सकिन्छ । अबको शिक्षाको यौटा वैकल्पिक बाटो यसलाई मानी औपचारिक रूपमा नीतिको घोषणा गर्नुपर्छ । अझ अगाडि भन्नुपर्दा, आफ्नो विद्यालयसँग समन्वय कायमै राखेर घरमै पढी विद्यालयले सञ्चालन गरेको दूरशिक्षा कार्यक्रममा समेत सहभागी गराउन सके झन् अब्बल हुनेछ । यसका लागि प्रत्येक विद्यालयमा दूरशिक्षा सञ्चालनको क्षमता अभिवृद्धि गरी पूर्वाधार विकास हुनैपर्ने देखिन्छ । केन्द्रले यौटा टेलिभिजन वा रेडियो बजाएर गोदान गर्ने अर्थमा शिक्षा सञ्चालन गर्नु र यसका लागि केन्द्रले टाउको दुखाउनु पर्दैन । आवश्यक बजेटको तर्जुमा र निर्देशिका बनाएर प्रत्येक स्थानीय तहलाई यो कामको जिम्मा दिन सकिन्छ । सबैलाई एकैपटक विद्यालय लैजानैपर्छ भन्ने छैन । सुविधाका आधारमा वर्गीकरण गरेर कसैलाई घरमै, कसैलाई टोलमा र कसैलाई विद्यालयमा लैजाने विकसित मुलुकका उदाहरण छन् । विश्वविद्यालयले पनि प्रत्येक प्रदेश सरकारको सहयोगमा अनलाइन उच्च शिक्षाको व्यवस्था गर्न सक्छ । उच्च शिक्षाका विद्यार्थी परिपक्व मनस्थितिका हुने हुँदा उनीहरूले गुगलबाट सोझै खोजेर स्वाध्ययन गर्न सक्छन्, तर त्यसका लागि आवश्यक निर्देशिका प्रत्येक विश्वविद्यालयले बनाएर प्रत्येक कलेजलाई अनलाइन क्षमतामा अभिवृद्धि गरी अगाडि बढाउन सकिन्छ । क्षमता नभएका विद्यार्थीलाई छात्रवृत्तिका रूपमा निःशुल्क इन्टरनेटको व्यवस्था हुनुपर्छ । मूल्यांकनको हकमा पनि विद्यालय र विश्वविद्यालयमा पठनपाठन गर्ने शिक्षकप्राध्यापकलाई विश्वास गर्ने वातावरण बनाउनु अपरिहार्य छ । यस्ता मूल्यांकन परीक्षा र पुस्तकमुखीभन्दा पनि उच्चस्तरको क्षमता मापन प्रणालीमा आधारित गराई अधिकांश अंक विद्यालयविश्वविद्यालयकै आन्तरिक व्यवस्थापनमा लगाउनु बुद्धिमानी ठहर्छ । त्यस्तै, उच्च शिक्षामा प्रवेशपरीक्षा स्तरीय बनाउने काम गर्न सके विद्यालय शिक्षा गुणस्तरीय नभई सुक्खै हुन्न । उच्च शिक्षाका मूल्यांकन पद्धति विश्वमै प्रचलित ब्लुमको टेक्सोनोमीका उच्चतम संज्ञानमा आधारित गरी अगाडि बढाउने र अनुसन्धानमा, प्रोजेक्टमा आधारित मूल्यांकनमा जोड दिँदै तीन वा चारघण्टे परीक्षा कम गर्दै लैजान ढिलो भैसकेको छ ।हाम्रा करिब ३ लाख शिक्षक र ३५ हजार प्राध्यापकलाई समेटेर शिक्षाको वैकल्पिक योजना बनाउन शिक्षा मन्त्रालय र विश्वविद्यालय तत्काल जुटून्, मेरो शुभकामना ।"
ओलीलाई नायक बन्ने विकल्प,मुमाराम खनाल
घरबाटै जागिरमैना धिताल,"पठनपाठन पनि ॅभर्चुअल नैयति बेला रिमोट वर्कको सबैभन्दा बढी उपयोग गर्नेमा शिक्षा क्षेत्र पनि पर्छ । साउथ चाइना मर्निङ पोस्टको एउटा रिपोर्टअनुसार, चीनमा लकडाउनका बेला १८ करोडभन्दा बढी नागरिकलाई प्रत्यक्ष टीभी प्रसारणमार्फत पठनपाठन सामग्री उपलब्ध गराइयो । यस्तै, हङकङमा फेब्रुअरीमा जब कोभिड१९ फैलिन थाल्यो, अनलाइनमार्फत घरमै पढ्ने क्रम सुरु भयो । अमेरिकामा धेरैजसो कलेजले मध्य मार्चदेखि नै छात्रावासमा बस्ने विद्यार्थीलाई आआफ्ना घर जान वा कोठा खोजेर बस्न आग्रह गरे । क्याम्पसमा हुने कक्षा पूर्ण रूपमा बन्द गरियो अनि अनलाइनमार्फत पढाउन थालियो । शिक्षक र विद्यार्थी सामाजिक दूरी कायम गर्दै भर्चुअल क्लासमा सरिक भए । कतिपय सेमिनार र अन्तरक्रिया पनि अनलाइनमार्फत नै हुँदै आएका छन् । यति बेला कलेजहरूले एडोबी कनेक्ट, क्यानभास, जुम, वेबेक्स, ब्ल्याकबोर्डजस्ता माध्यमको प्रयोग गरी सिङ्क्रोनस र एसिङ्क्रोनस विधिबाट पढाइरहेका छन् । सिङ्क्रोनस विधिअन्तर्गत च्याट र भिडियो कन्फरेन्समार्फत अनलाइन र रियल टाइममा पढाइ हुन्छ । यो भर्चुअल क्लासमा विद्यार्थीले वास्तविक कक्षामा जस्तै प्रश्न सोध्न पाउँछन् भने, शिक्षकले तुरुन्तै जवाफ दिन सक्छन् । पावरप्वाइन्ट देखाएर पढाउन सक्छन् । अन्तरक्रिया वास्तविक कक्षाकोठामा झैं गर्न सकिन्छ । एसिङ्क्रोनसमा विद्यार्थी अफलाइन हुँदा पनि पठनपाठन गर्न सकिन्छ । यसमा पाठ्यसामग्री वेब, इमेल र म्यासेजबोर्डमार्फत प्रवाह हुन्छ । यसमा विद्यार्थीले आफ्नै गतिमा कोर्स पूरा गर्न सक्छन् । इन्टरनेटको उति जरुरत पर्दैन । दूर शिक्षाले गर्दा धेरै मुलुकमा पुरानो शैक्षिक प्रणालीमा देखिने गरी फेरबदल हुनेछ । विकसित मुलुकमा त यसअघि नै अनलाइन शिक्षाले प्रभाव देखाइसकेको थियो । विगतमा अनलाइन शिक्षामा खासै चासो नदिएका कलेजहरूले पनि सोचाइ बदलेका छन् । नेपालमा लकडाउनका कारण स्कुलकलेज ठप्पै छन् । पुरानै शैलीको पठनपाठन हावी भएकाले यस्तो बेला पनि प्रविधिको लाभ लिन सकिएको छैन । नेपालजस्ता मुलुकका लागि यो अभ्यास नयाँ हो । तर, असम्भव भने हैन । प्रविधिको यो दौडमा आफूलाई पछाडि छुट्न नदिन नेपालका शैक्षिक संस्थाले पनि बेलैमा यसतर्फ ध्यान दिनुपर्ने समय आइसकेको छ । चुनौती वर्क फ्रम होम का केही कमजोरी पनि छन् । कतिपयले घरमा बसेर काम गर्दा डिस्ट्र्याक्सन बढी हुने अनुभव गरेका छन् । खासगरी बालबालिका र परिवारका सदस्य सँगै बसेर काम गर्दा त्यो अवस्था आउन सक्छ । अर्कातिर, सहकर्मीहरूसँग स्वाभाविक रूपमा अन्तरक्रिया हुन नपाउने र सोसल आइसोलेसन हुने चिन्ता पनि कतिपयको छ । यस्तै, रेस्टुरेन्ट, पार्लर, प्लम्बिङ, प्रहरी, निर्माण लगायतका केही क्षेत्रमा अहिले नै पूर्ण रूपमा वर्क फ्रम होम लागू गर्न कठिन छ । तर, प्रविधिको विकाससँगै ती क्षेत्रमा पनि परिवर्तन हुने नै छ । प्रविधिको पहुँचमा हुने र नहुने वर्गबीचको खाडल पनि अर्को चुनौती हो । सहरी क्षेत्रमा इन्टरनेटको उपलब्धता र पहुँच राम्रो भए पनि अझै धेरै गाउँघरमा बिजुली र इन्टरनेट पुगेको छैन । सरकारले चाहेमा यो समस्याको हल खोज्न सक्छ । स्थानीय निकाय, टेलिकम र निजी इन्टरनेट प्रदायकहरूसँग मिलेर कम्तीमा स्कुलकलेजका लागि इन्टरनेटलगायत आधारभूत पूर्वाधार स्थापना गर्न सक्छ । रोजगारदाताले पनि हात बाँध्नुभन्दा कर्मचारीलाई घरबाट काम गर्ने वातावरण किन नमिलाउने ? यो सन्त्रास हटेपछि पनि सबै कर्मचारीलाई घरबाटै काम गर्न अनिवार्य गर्नुपर्छ भन्ने छैन । तर, चाहनेहरूलाई ऐच्छिक रूपमा यो सुविधा दिन सकिन्छ । महँगो भाडा तिरेर अफिस लिनुको साटो कर्मचारीलाई घरमै फोन, इन्टरनेट र कम्प्युटर लगायतका सामान उपलब्ध गराउनु फाइदाजनक हुन्छ । यसो गर्दा फरक क्षेत्रका, फरक समुदायका प्रतिभाहरू पनि लिन सकिन्छ । रिमोट वर्क को विकल्प भएमा संसारका जुनसुकै कुनामा रहेर पनि काम गर्न सकिनेछ । कम्तीमा अहिलेको अवस्थामा नेपालमा पनि ठूला निजी संस्थाहरूले वर्क फ्रम होम को अभ्यास थाल्न ढिलो भइसकेको छ ।"
अस्ट्रेलियाले कसरी नियन्त्रण गर्दै छ कोरोना ?,नेपालीको अवस्था अस्ट्रेलियामा करिब १ लाख २० हजार नेपाली बसोबास गरिरहेको अनुमान भए पनि अहिलेसम्म जम्मा ९ जना यस भाइरसको संक्रमण परे । जसमध्ये सिड्नीका ४ र तास्मानियाका एक गरी ५ विद्यार्थी थिए भने मेलबर्नमा ४ जना थिए । उनीहरू सबै पूर्णरूपमा स्वस्थ भएर आफ्नो दैनिकीमा फर्किसकेको अस्ट्रेलियाका लागि नेपाली राजदूत महेशराज दाहाल सुनाउँछन् । उनी दूतावासका तर्फबाट दैनिक रूपमा नेपालीका बारेमा जानकारी लिने गरिएको बताउँदै अहिलेको अवस्थामा कोही पनि नेपाली यसको संक्रमण नरहेको दाबी गर्छन् । यद्यपि यस भाइरसका कारण रोजगारी गुमाएका हजारौं नेपाली विद्यार्थी भने अहिले पनि समस्यामा छन् । उनीहरूलाई अत्यावश्यक सामग्रीहरू एनआरएनलगायत अन्य केही संस्थाले सहयोग गरिरहेका छन् ।
कोरोनापीडित गोर्खालाई सहयोग गर्न आग्रह,"लन्डन (कास) बेलायतस्थित नेपाली दूतावासले कोरोना भाइरस (कोभिड१९) बाट प्रभावित पूर्वगोर्खालाई सहयोग गर्न आग्रह गरेको छ । दूतावासले सोमबार ब्रिटिस सरकारलाई लेखेको पत्रमा नेपालीमध्ये कोरोनाका कारण भूतपूर्व गोर्खा वृद्धवृद्धा र उनीहरूका परिवार बढी प्रभावित भएको जनाउँदै यथाशक्य चाँडो आवश्यक सहयोग उपलब्ध गराउन अनुरोध गरेको हो । दूतावासले भाइरसका कारण भूतपूर्व गोर्खाहरूको मृत्युदर उच्च रहेको, उनीहरूमा भाषागत समस्या तथा अस्पताल र अत्यावश्यक सामग्रीहरूमा न्यून पहुँचजस्ता विविध समस्या रहेकोतर्फ पनि ध्यानाकर्षण गराएको छ । बेलायतमा हालसम्म कोरोना संक्रमणका कारण ३४ जना नेपालीको मृत्यु भएकामध्ये २६ जना पूर्वगोर्खा छन् ।राजदूत डा दुर्गाबहादुर सुवेदीले बेलायतको परराष्ट्र मन्त्रालय, रक्षा मन्त्रालय र गोर्खा वेलफेयर ट्रस्टका पदाधिकारीसँग कुरा गरी समस्याबारे ध्यानाकर्षण गराउनुका साथै यसमा दूतावासले आवश्यक समन्वय गर्ने प्रतिबद्धता व्यक्त गरेको उपनियोग प्रमुख शरदराज आरनले जनाए ।दूतावासले पूर्वगोर्खाका लागि नेपाली भाषामै जानकारी र परामर्श उपलब्ध गराउन तथा अस्पताल र औषधि पहुँचलाई पनि सहजीकरण गराउन बेलायत सरकारलाई आग्रह गरेको आरनले बताए । साथै, दूतावासले गोर्खा वेलफेयर ट्रस्टलाई आवश्यक खाद्यान्न व्यवस्थापन र उसबाट प्रदान हुने अन्य सहयोगमा पनि सहजीकरण गरिदिन आग्रह गरेको छ । बेलायतमा भूतपूर्व गोर्खाको संख्या करिब २० हजार रहेको अनुमान छ । यहाँ कष्टकर जीवन बाँचिरहेका अधिकांश गोर्खा समान पेन्सन पाए नेपाल नै फर्कने मनस्थितिमा रहेका गोर्खा संगठनहरूले बताउँदै आएका छन् ।"
बंगलादेशका गार्मेन्ट खुले,"ढाका (एजेन्सी) कोरोना भाइरस (कोभिड१९) का कारण बंगलादेशमा देशव्यापी लकडाउन जारी भए पनि गार्मेन्ट कारखानामा काम सुचारु गरिएको छ ।बंगलादेशी सञ्चारमाध्यमका अनुसार कारखानाका हजारौं मजदुर मंगलबार काममा फर्किएका छन् । भाइरसको संक्रमण बढ्ने क्रममा रहेकै बेला मजदुरहरू काममा फर्किएपछि समस्या थप जटिल हुन सक्ने आकलन गरिएको छ । राजधानी ढाका र चटगाउँका कारखानाहरू खोल्न सरकारले अनुमति दिएसँगै सोमबारदेखि कारखानामा काम हुन थालेको थियो । सोमबार निकै कम मात्र मजदुरले काम गरेका भए पनि मंगलबार हजारौं काममा फर्किएका जनाइएको छ । बंगलादेशमा सरकारले मे ५ सम्म देशव्यापी लकडाउन हुने घोषणा यसअघि नै गरेको थियो । तर स्थितिको समीक्षा गर्दै थप कदम चालिने सरकारी अधिकारीको भनाइ छ । बंगलादेशका गार्मेन्ट कारखाना मार्चको अन्त्यदेखि बन्द भएका थिए । तर निर्यातका लागि यसअघि नै लिइएको अर्डर पूरा गर्न कारखाना खोल्नुको विकल्प नभएको बताइएपछि सरकारले काम सुचारु गर्न अनुमति दिएको थियो । ढाका, चटगाउँ र अन्य क्षेत्रका गरी कम्तीमा हजार कारखाना खुला गरिने योजना रहेको जनाइएको छ ।बंगलादेशको कुल निर्यातको करिब ८० प्रतिशत हिस्सा तयारी पोसाकले ओगटेको छ । तर कोभिड१९ को संकट गहिरिएसँगै तयारी पोसाकको माग घटेको छ । कतिपयले आफ्ना अर्डर रद्द गरेका छन् । जसका कारण बंगलादेशले यस आर्थिक वर्षमा करिब ६ अर्ब डलरको नोक्सानी व्यहोर्नुपर्ने अवस्था आएको जनाइएको छ । गार्मेन्ट कारखानाका मजदुर मोफज्जल होसेनले कारखानामा तत्काल फर्कन आफू बाध्य भएको बताए । उनले मासिक करिब १ सय १५ अमेरिकी डलर कमाउँछन् । बंगलादेशमा कोभिड१९ का कारण मंगलबार साँझसम्म १ सय ५५ जनाले ज्यान गुमाइसकेका छन् । ६ हजार ४ सय ६२ जनामा संक्रमण देखिएको छ । स्वास्थ्य अधिकारवादीहरूले मजदुरका कारण कोभिड१९ को महामारी थप फैलिन सक्ने भन्दै चिन्ता व्यक्त गरेका छन् । बंगलादेशका गार्मेन्ट कारखानामा ४० लाखभन्दा बढीले काम गर्दछन् । बंगलादेशबाट विश्वका चर्चित एचएन्डएम, इन्डिटेक्स र वाल्मार्ट जस्ता कम्पनीका लागि गत वर्ष ३५ अर्ब डलरभन्दा बढीको तयारी पोसाक निर्यात भएको थियो । बंगलादेश तयारी पोसाक उत्पादक तथा निर्यात संघका उपाध्यक्ष मोहम्मद हातिमले कोभिड१९ लाई जीवनको एक हिस्साका रूपमा स्विकार्नुको विकल्प नभएको बताए । कारखाना तत्काल नखोले बंगलादेशमा भयावह आर्थिक संकट उत्पन्न हुने उनको दाबी छ । सरकारले गत महिन निर्यातमुखी क्षेत्रका मजदुरको तलब भुक्तानीका लागि ५८ करोड ८० लाख अमेरिकी डलर बराबरको राहत प्याकेज घोषणा गरेको थियो । तर गार्मेन्ट उद्योगीहरूले सरकारी प्याकेज अपर्याप्त रहेको गुनासो गर्दै आएका छन् । राजधानी ढाकाका सडकहरूमा लकडाउनकै बीच आइतबार सामाजिक दूरीको समेत बेवास्ता गर्दै सयौं गार्मेन्ट मजदुरले प्रदर्शन गरेका थिए । उनीहरूले लकडाउन अवधिमा आफूहरूलाई तलब तथा ज्याला दिइनुपर्ने भन्दै प्रदर्शन गरेका हुन् । आफ्ना माग पूरा नभए लकडाउन उल्लंघन गर्दै प्रदर्शन जारी राख्ने उनीहरूले चेतावनी दिएका छन् । यसअघि धार्मिक भेला र प्रदर्शनमा रोक लगाउने सरकारी घोषणा अबज्ञा भएपछि सेना परिचालन गर्नुपरेको थियो ।"
तरकारीको थोक बजारमा खुद्राको मूल्य,"ती बजारले शारीरिक दूरी पनि कायम गर्न सकेका छैनन्, भण्डारीले भने, कालीमाटीबाट बजारसम्म पुग्दा ५१० रुपैयाँ फरक परेको छ । यो स्वाभाविक हो । तर यी बजारबाट लगेर बिक्री गर्नेले सय प्रतिशत नाफा लिने गरेका छन् । यो समस्या चाँडै समाधान गर्न लागिपर्ने उनको भनाइ छ । टोलटोलमा तरकारीको माग छ । यसका लागि टोल सुधार क्लबले व्यवस्थापन गरेका छन् । टोलमा नयाँ मान्छे भित्रिन नदिने, आफैं सावधानी अपनाएर तरकारी ल्याएर बिक्री गर्ने काम भएको छ, भण्डारीले भने, हामीले समन्वय गर्ने काम गरेका छौं । सुरु गरिएका बजारमा बिहान ३ देखि ९ बजेसम्म बजार सञ्चालन गर्नेबारे जिल्ला प्रशासन कार्यालयमा जानकारी गराइएको छ । सुरुका ११ स्थानमध्ये नजिकै तरकारी बजार भएकाले बाफलमा बिक्री सुरु नगरिएको उनले जानकारी दिए । चाबहिल र वसुन्धरामा थप दुईदुई ठाउँमा बिक्री गरिएको छ । ११ मध्ये दुईवटा पार्टी प्यालेसबाट पनि तरकारी बिक्री सुरु गरिएको छ । ६ ठाउँमा कालीमाटी तरकारी तथा फलफूल बजार, चार ठाउँमा बल्खु र एक ठाउँमा गैरआवासीय नेपाली संघअन्तर्गतको कृषि सहकारीले बिक्री गर्ने जिम्मा लिएका छन् । त्यसमा दुईवटा पार्टी प्यालेसबाट तरकारी उपलब्ध गराइएको छ । मदननगर, कलंकी, स्वयम्भुचोक, वनस्थली, नवदुर्गा पार्टी प्यालेस र चाबहिलमा कालीमाटीका व्यवसायीले तरकारी बिक्री व्यवस्थापन गरिरहेका छन् । लैनचौर, अस्थायी बसपार्क रत्नपार्क, तीनकुने र कोटेश्वरमा बल्खुका व्यवसायीले व्यवस्थापन गरेका छन् । काठमाडौंका सहायक प्रमुख जिल्ला अधिकारी जीवनप्रसाद आचार्यले प्रचारप्रसारको कमीका कारण तरकारीका थोक बजारबारे सबैलाई थाहा भइनसकेको बताए । कहाँ बजार खुलेको छ भन्ने कुरा सबैलाई थाहा छैन, उनले भने, थोकबाट लगेको तरकारी खुद्रामा पुग्दा महँगोमा बिक्री भएको कुरा आएको छ, यसबारे अनुगमन गर्ने काम महानगरपालिकामार्फत नै भइरहेको छ ।"
बाँझो राखे सँधियारलाई जमिन,"(तिलोत्तमा)  रूपन्देहीको तिलोत्तमा नगरपालिकाले जग्गाधनीले जमिन बाँझो राखे सँधियार वा अन्य व्यक्तिलाई खेती गर्न दिने निर्णय गरेको छ । कृषिजन्य वस्तुको उत्पादन बढाएर नगरलाई आत्मनिर्भर बनाउन गत शुक्रबार यस्तो निर्णय गरिएको नगरपालिकाले जानकारी दिएको छ । तीव्र सहरीकरण भइरहेको तिलोत्तमामा घडेरीका रूपमा विकास भएका कतिपय जग्गा बाँझा छन्, नगरपालिकाका प्रमुख प्रशासकीय अधिकृत माधवप्रसाद शर्माले भने, मूलतः यस्तै जग्गालाई लक्ष्य गरी यस्तो निर्णय गरेका हौं । निर्णयसँगै घर वरिपरि भएका खाली जग्गामा मौसमी खेती गर्न बाटो खुलेको छ । यसबाट तरकारीलगायत कृषि उत्पादन बढ्ने विश्वास छ ।नगरपालिकाले सूचना जारी गरी बाँझो जग्गामा जग्गाधनीले १५ दिनभित्र बाली लगाउने व्यवस्था नगरे सम्बन्धित टोल विकास संस्था र वडा कार्यालयमा जानकारी गराई व्यक्ति, कृषि फार्म, सहकारी, कृषक समूहले खेती गर्न सक्ने जनाएको छ । तर यसरी खेती गर्दा जग्गाको साँध, सिमाना, बनावट बिगार्न पाइनेछैन । यसरी गरिने खेतीमा जग्गाधनीको कुनै हक नलाग्ने र उसले आफैंले जग्गा उपयोग गर्न चाहे ४५ दिनअघि नै खेती गर्नेलाई जानकारी दिनुपर्ने नगरपालिकाले जनाएको छ । यो निर्णयले वर्षौं जग्गा बाँझो रहने तर सँधियार वा छिमेकीले त्यो खेती गर्न नपाउने परिस्थितिलाई सहज बनाएको नगरप्रमुख वासुदेव घिमिरेले बताए । यसरी खेती गरिने जग्गाको नियमानुसार लाग्ने कर जग्गाधनीले तिर्नुपर्ने र उसैको अवरोधले भूमि बाँझो रहे नगरपालिकाले जरिवाना गर्ने सूचनामा उल्लेख छ । लकडाउनका कारण निकट भविष्यमा हुन सक्ने खाद्य संकटसँग जुध्न पनि जग्गा बाँझो नराख्ने गरी नीतिलाई कार्यान्वयन तहमा लैजानुपरेको उनको भनाइ छ । नगरपालिकाको यो निर्णयलाई किसानले प्रशंसा गरेका छन् । वर्षौंदेखि आफ्नो घरअगाडि बाँझो रहेको दुई कट्ठा जमिनमा अहिले धान रोप्ने तयारी भइरहेको तिलोत्तमा१२ मक्रहरका दिलबहादुर पौडेलले बताए । धेरै वर्ष भयो खाली छ, उनले भने, पहिले त रोपौं भने पनि डर लाग्थ्यो, अब नीति नै बनेपछि सजिलो भयो । आफू सामान्य किसान रहेकाले उक्त जग्गामा उब्जनी गरे केही महिनालाई खाद्यान्न पुग्ने उनको भनाइ छ । मक्रहरकै बाख्रापालक किसान यादव शर्माले पनि नजिकैको प्लटमा घाँस छर्ने बताए । जग्गाधनी त चिनिन्न, उनले भने, कसैले केही भने नगरपालिकाले जिम्मा लिने भएपछि जमिन जोतेर घाँस छर्छु । नगरपालिकाको यो निर्णयले आफूहरू जस्ता खेती गर्न चाहने तर जमिन नभएका किसानमा उत्साह थपिएको उनले बताए । माटो चलायमान राख्न र सिजनअनुसारको उत्पादन गर्न जमिन बाँझो राख्न नहुने कृषि विकास निर्देशनालय प्रदेश ५ का निर्देशक यमनारायण देवकोटाको भनाइ छ । उत्पादनमुखी जमिन खाली रहे माटोको उर्वराशक्ति घट्छ, उनले भने, खाद्यान्न संकट भएका बेला उब्जनी आवश्यक छ । सरकारको भूउपयोग ऐन, २०७६ को दफा २५ को उपदफा १ (ख) मा काबुबाहिरको जग्गा बाँझो राख्नुपर्ने कारण उल्लेख नगरी कृषियोग्य जमिन तीन वर्षसम्म बाँझो राखेमा उत्पादन अनुमानका आधारमा एक लाख रुपैयाँसम्म जरिवाना हुने उल्लेख छ ।"
युनिलिभर पुनः सञ्चालनमा,"(मकवानपुर)  सरसफाइजन्य सामग्री उत्पादन गर्ने बहुराष्ट्रिय कम्पनी युनिलिभर नेपाल लिमिटेड उद्योग सञ्चालनमा आएको छ । कोरोना संक्रमणबाट बच्न सरकारले लकडाउन घोषणा गरेसँगै बन्द उद्योग सोमबारबाट पुनः सञ्चालन भएको हो । हेटौंडा३ स्थित बसामाडीमा रहेको उद्योगमा स्टक साबुन सकिन थालेपछि उद्योग सञ्चालन गर्न व्यवस्थापन र मजदुर पक्ष सहमत भएका हुन् । सरकारले सरसफाइजन्य सामग्रीलाई अत्यावश्यक सूचीमा राखे पनि मजदुर र उद्योग प्रशासनबीचको विवादका कारण उद्योग ३२ दिन बन्द भएको थियो ।उद्योगमा साबुनको स्टक सकिएपछि लकडाउनकै अवधिमा हामी उद्योगमा काम गरिरहेका छौं, अखिल नेपाल औद्योगिक मजदुर संघका अध्यक्ष जयराम धितालले भने । बिहान ९ देखि ५ बजेसम्म उद्योग सञ्चालन भइरहेको उनले जानकारी दिए । उद्योगले साबुनसहित डिटर्जेन्ट पाउडर (सरफ), स्याम्पु र मञ्जन उत्पादन गर्छ । तर अहिले साबुन मात्र उत्पादन सुरु गरेको छ । सरकारले घरमै बस्नू भनेकाले मजदुरहरू उद्योगका काममा गएनन् । अहिले एक पटकमा १८ जना मजदुरले सरकारले तोकेअनुसार दूरी कायम गरेर काम गरिरहेका छौं, धितालले थपे ।पहिलो चरणमा साबुन मात्र उत्पादन सुरु भएको र सरकारले भनेअनुसार दूरी कायम गरी क्रमशः अन्य उत्पादन पनि सुरु गर्ने तयारी भइरहेको उद्योग प्रशासनको भनाइ छ । उद्योगका सम्पूर्ण उत्पादन एकै पटक सुरु गर्न सक्ने अवस्था नभएकाले पहिलो चरणमा साबुन उत्पादन गरेका हौं, उद्योग प्रशासन स्रोतले भनेको छ । दैनिक १५ टन साबुन उत्पादन गर्ने उद्योगको क्षमता छ । अहिलेको अवस्थामा एक सातामा एक पटक मात्र मजदुरको काम गर्ने पालो आउँछ, धितालले भने । उद्योगले प्रतिमजदुर दैनिक तीन सय ५० रुपैयाँ जोखिम भत्तासमेत उपलब्ध गराउने बुझिएको छ ।संघीय सरकारको स्वास्थ्य मन्त्रालय, उद्योग मन्त्रालय र प्रधानमन्त्रीको कार्यालयबाट उद्योग सञ्चालन गर्न व्यवस्थापन पक्षलाई पटकपटक आग्रह गरिए पनि उद्योगले आफ्नो उत्पादन सुरु गर्न सकेको थिएन । उद्योग प्रशासनले सरकारले तोकेअनुसारको दूरी कायम गरेको, स्वास्थ्यजन्य सम्पूर्ण सामग्री उपलब्ध गराएको र मजदुरलाई घरबाटै आउजाउ गर्ने गरी व्यवस्था मिलाएको जनाएको छ । उद्योगमा मजदुर र कर्मचारी गरी करिब दुई सयजना कार्यरत छन् ।"
कोकाकोलाको ८ करोड सहयोग,"काठमाडौं (कास) कोकाकोला नेपालले कोरोना भाइरस संक्रमण नियन्त्रणमा उपचाररत फ्रन्टलाइन स्वास्थ्यकर्मी र आपत्कालीन अवस्थाका कामदारलाई सहयोग पुर्याउन ८ करोड रुपैयाँ प्रारम्भिक सहयोग गर्ने निर्णय गरेको छ । कम्पनीले नेपालमा सुरु गरेको राहत कार्यक्रमले १ लाखभन्दा बढीलाई फाइदा पुर्याउने बताएको छ । फ्रन्टलाइन स्वास्थ्यकर्मी र आपत्कालीन कामदारका लागि आधारभूत स्वास्थ्य सुविधा, आवश्यक मेडिकल उपकरण र व्यक्तिगत सुरक्षा उपकरण (पीपीई) को सहयोग गर्ने राहत कदम चालिएको कम्पनीले जनाएको छ । यसका लागि कोकाकोलाले नेपाल रेडक्रस सोसाइटी र रिसाइक्लिङ पार्टनर क्रिएसनसँग सम्झौता गरेको छ ।"
अम्बेको २५ लाख सहयोग,"काठमाडौं (कास) अम्बे स्टिल्सले सरकारले स्थापना गरेको कोरोना भाइरस संक्रमण रोकथाम, नियन्त्रण तथा उपचार कोषमा २५ लाख रुपैयाँ सहयोग गरेको छ । कम्पनीका अध्यक्ष शोभाकर (हरि) न्यौपानेले उद्योग वाणिज्य तथा आपूर्तिमन्त्री लेखराज भट्टलाई उक्त रकम बराबरको चेक हस्तान्तरण गरे ।"
सनराइजका ग्राहकलाई छुट,काठमाडौं (कास) सनराइज बैंक र फुडमान्डुबीच मंगलबार बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार ग्राहकले फुडमान्डुबाट सामान अर्डर गर्दा बैंकको डेबिट तथा क्रेडिट कार्ड र क्यूआर कोडबाट भुक्तानी गर्दा १० प्रतिशत छुट वा ५ सय रुपैयाँसम्म क्यास ब्याक प्राप्त गर्न सक्छन् ।
कामनाको अनलाइन खाता सुरु,काठमाडौं (कास) कामना सेवा विकास बैंकले मंगलबारदेखि अनलाइन खाता सञ्चालनमा ल्याएको छ । ग्राहकले अब बैंकको वेबसाइटबाट बचत खाता तथा मुद्दती निक्षेप अनलाइन खाता खोल्न सक्छन् । उक्त खाता खोलसाथ ग्राहकले नियमित बैंकिङ कारोबार गर्न सक्ने बैंकले जनाएको छ ।
ॅनिर्माण व्यवसायीका माग सुन्छौं,काठमाडौं (कास) अर्थमन्त्री युवराज खतिवडाले निर्माण व्यवसायीका माग पूरा गर्ने प्रतिबद्धता जनाएका छन् । नेपाल निर्माण व्यवसायी महासंघका प्रतिनिमिण्डलले मंगलबार मन्त्री खतिवडासँगको भेटमा कोभिड१९ ले निर्माण उद्योगमा परेको असर र समस्या समाधानबारे जानकारी गराएको थियो । महासंघ अध्यक्ष रवि सिंह नेतृत्वको प्रतिनिमिण्डलले लकडाउनका कारण विकास निर्माणका कार्य ठप्प रहेको बताएको थियो । आगामी आर्थिक वर्षको बजेटमार्फत व्यवसायीको माग सम्बोधन गर्न महासंघको आग्रह छ ।
ॅनिजीक्षेत्र निरुत्साहित भयो,काठमाडौं (कास) नेपाल चेम्बर अफ कमर्सले कोभिड १९ को प्रकोपका कारण बढी प्रभावित क्षेत्रलाई तत्काल सम्बोधन गरिनुपर्ने बताएको छ । भाइरसका कारण अर्थतन्त्रमा सृजना भएको प्रतिकूलतालाई सम्बोधन गर्नेबारे स्पष्ट नहुँदा निजी क्षेत्र निरुत्साहित भएको चेम्बरको भनाइ छ । अहिले विशेष प्रभावित क्षेत्रलाई चालु पुँजी थप कर्जा प्रदान गर्नेबारे स्पष्ट व्यवस्था गरिनुपर्नेमा चेम्बरले जोड दिएको छ ।
लकडाउनमा ८२ हजार सुरक्षाकर्मी,"काठमाडौं (कास) कोभिड१९ रोकथाम र नियन्त्रणमा सरकारले चारै सुरक्षा निकाय सेना, प्रहरी, सशस्त्र प्रहरी बल र राष्ट्रिय अनुसन्धानका गरी ८२ हजार ६ सय ५० सुरक्षाकर्मी परिचालन गरेको छ । कोभिड१९ विपद् व्यवस्थापन केन्द्र (सीसीएमसी) का अनुसार लकडाउनलाई पूर्ण रूपले कार्यान्वयन गर्न सेनाका ७ हजार ४ सय ८६, प्रहरीका ४२ हजार १२, सशस्त्र प्रहरीका ३१ हजार १ सय ५५ र राष्ट्रिय अनुसन्धानका १ हजार ९ सय ९७ सुरक्षाकर्मी परिचालित छन् । नेपालको अन्तर्राष्ट्रिय सीमानाकाबाट आवागमनमा कडाइका साथ निगरानी गर्न लागि सशस्त्र प्रहरी बलका ६ सय ५० चेकपोस्ट रहेकामा हाल बढाएर १ हजार २ सय १३ कायम गरिएको छ । त्यहाँ २२ हजार ६ सय १६ सुरक्षाकर्मी तैनाथ गरिएको सीसीएमसीले जनाएको छ । यस्तै, नेपालभारत सीमापारि क्वारेन्टाइनमा रहेका नेपालीको विवरण सिमाना जोडिएका जिल्लाका प्रमुख जिल्ला अधिकारीमार्फत संकलन भइरहेको सीसीएमसीले जनाएको छ । सीसीएमसीका अनुसार नेपालभारत सीमा नाकामा नेपालतर्फ १ हजार ७६ जना भारतीय र भारततर्फ २ हजार २० नेपाली नागरिक क्वारेन्टाइनमा छन् । तीमध्ये रुपन्देही सीमा नाकाबाट २ सय ९६ र कपिलवस्तु सीमा नाकाबाट ३५ जना गरी भारतको क्वारेन्टिनमा रहेका ३ सय ३१ जना नेपालीलाई नेपालतर्फका क्वारेन्टाइनमा परीक्षणका लागि ल्याएर राखिएको छ । रुपन्देही सीमा नाकाबाट २ सय ५२ जना र कपिलवस्तु सीमा नाकाबाट ३६ जना गरी १ सय ३८ जना नेपालको क्वारेन्टाइनमा रहेका भारतीयलाई भारततर्फ पठाइएको छ ।हालसम्म लकडाउन उल्लंघन गर्ने ९९ हजार ४ सय १९ सर्वसाधारण र ४३ हजार ७ सय ६१ सवारीसाधन प्रहरी नियन्त्रणमा लिइएको सीसीएमसीले जनाएको छ । सर्वसाधारण ९९ हजार ४ सय १४ जना र सवारीसाधन ३५ हजार ४ सय २३ वटा छाडिएको छ । यस्तै, हालसम्म मुलुकभर ३९ हजार ८ सय २४ क्वारेन्टाइन शय्या र ३० हजार आइसोलेसन शय्या व्यवस्थापन भएको सीसीएमसीले जनाएको छ । वैशाख १३ सम्मको विवरणअनुसार १४ हजार ७ सय ३१ जना क्वारेन्टाइनमा छन् र ८७ जना आइसोलेसन शय्यामा छन् ।"
विदेशमा रोकिएका शवको दाहसंस्कार तयारी,"(काठमाडौं)  घरबिदा मिलेपछि उदयपुरको बेलका नगरपालिका५ का सन्तोष थापा गत फागुनमा कतारबाट घर फर्किएका थिए । कोरोना संक्रमण व्यापक हुन थालेपछि र नेपालमै पनि लकडाउनको घोषणा भएपछि उनी घरमै समय कटाइरहेका थिए । उनलाई दस महिनाअघि सन्तोषकै पहलमा कतार पुगेका जेठा दाइ मीनबहादुरको चिन्ता थियो । कतारमा पनि कोरोना संक्रमण सुरु भएपछि दाइ कामविहीन भएकोमा भन्दा धुमधुम्ती कोठामा बसेर कसरी समय कटाइरहेका होलान् भन्ने चिन्ता थियो । गत चैत १९ गते दिउँसोतिरको कुरा हो । उनी श्रीमती, बाबु, आमा, भाउजू र दुई भतिजासँग घरमै गफ गरेर बसिरहेका थिए । कतारबाट आएको फोनले उनको होस उडाइदियो । सन्तोषले आफैंलाई थाम्न सकेनन् । सन्तोषले सुनाए, अघिल्लो राति खाना खाएर सुतेका दाइ बिहान अबेरसम्म पनि नउठेपछि कोठामा बस्ने अरू साथीले उठाउन खोजेछन् तर उहाँको निधन भइसकेको रहेछ । उनलाई फोन गर्ने कम्पनीका प्रतिनिधिले मीनलाई हृदयाघात भएको र शव सनैयानजिकैको एक अस्पतालमा राखिएको जानकारी दिए । मीन सनैया क्षेत्रकै एक सुपरमार्केटमा काम गर्थे । गाउँमा कामविहीन भएपछि दाइलाई कमाइको बाटो पनि हुने भनेर सन्तोषले दस महिनाअघि सारा प्रबन्ध मिलाएर कतार झिकाएका थिए । उनले सुनाए, यस्तो संकटका बेला महासंकट आइलाग्यो ।जेठो छोराको मृत्युको खबरले सन्तोषको घरमा थपिएको चिन्ता जारी कोरोना सन्त्रास र लकडाउनले दोब्बर बनाइदिएको छ । सन्तोषका अनुसार मृत्युको खबर सुनेलगत्तै भाउजू कैयौं पटक बेहोस भइसकेकी छन् । उनले भने, दुईचोटि त स्लाइन चढाउनुपर्यो । ६५ वर्षीय बाबु र ५८ वर्षीया आमाछोराको शोकले गलिरहेका छन् । सन्तोषले सुनाए, शव कहिले ल्याउने हो भनेर टुंगो नलाग्दा शोक दोब्बर भएको छ । त्यसो त उनको परिवारले केही उपाय लगाएर शव ल्याउन सकिन्छ कि भनेर स्थानीय प्रशासन र कतारस्थित नेपाली दूतावासमा तारन्तार बुझिरहेका छन् । अहिलेसम्म केही उपाय भेटिएका छैन, सन्तोषले भने, कहिलेसम्म शोक बारेर बस्ने भन्ने भयो । वैदेशिक रोजगार बोर्डका अनुसार वैदेशिक रोजगारीमा ज्यान गुमाएका नेपालीको औसतमा दैनिक तीनवटा शव नेपाल आउने गर्दछ । आर्थिक वर्ष २०७५७६ मा मात्रै श्रम गन्तव्य देशमा मृत्यु भएका ८ सय ६४ कामदारको शव नेपाल आएका थिए । चैत ११ गतेबाट लकडाउन सुरु भएयता अन्तर्राष्ट्रिय उडान बन्द भएका कारण मीनजस्तै दर्जनौं कामदारको शव श्रम गन्तव्य देशमै थन्किएको छ ।लकडाउन कहिले खुल्ने र कहिलेबाट अन्तर्राष्ट्रिय उडान सुरु हुने भन्ने अनिश्चित बन्दै जाँदा प्रवासमा ज्यान गुमाएकाका आफन्तले धार्मिक विधिपूर्वक काजकिरिया गर्न पाएका छैनन् । सन्तोषले दाइको शव नआउन्जेल घरका सबै सदस्यले सकेसम्म चोखो खाएर बसिरहेको सुनाए । उनले भने, अब के गर्नु, के नगर्नु भनेजस्तो भएको छ । शव मात्रै ल्याउन पाए पनि हुन्थ्यो भनेर दिन गनेर बस्या छौं । कोरोना संक्रमणका कारण उदयपुर जिल्ला हटस्पटका रूपमा रहेका कारण सन्तोषको घरमा सान्त्वना दिन आफन्त पनि आउन पाएका छैनन् । उनका अनुसार भाउजूको भोजपुरस्थित माइतीबाट पनि आमाबाबु छोरीलाई सान्त्वना दिन आउन सकेका छैनन् । उनले भने, माइती र अन्य आफन्तीले सम्झाइबुझाइ गर्दा पनि भाउजूको मन हलुंगो हुन्थ्यो ।खाडी देशमा कोरोना संक्रमण फैलिँदै जाँदा र लकडाउन कहिले खुल्ने र अन्तर्राष्ट्रिय उडान कहिलेबाट सुनिश्चित हुने भन्ने टुंगो नलाग्दा श्रम गन्तव्य देशमा नेपाली श्रमिकको शव थुप्रिन थालेको छ । वैदेशिक रोजगार प्रवर्द्धन बोर्डका कार्यकारी निर्देशक राजनप्रसाद श्रेष्ठका अनुसार लकडाउनयता ९४ नेपालीको शव विभिन्न श्रम गन्तव्य देशमा रहेको बताए । उनले साउदी अरब, मलेसिया र कतारमा धैरै नेपालीको शव रहेको र तिनलाई कहिले र कसरी ल्याउने भन्ने अन्योल रहेको बताए । बोर्डले श्रम गन्तव्य देशमै शवको दाहसंस्कार गर्नका लागि मृतक परिवारबाट लिखित सहमति लिने प्रयास सुरु गरेको छ । श्रेष्ठका अनुसार विदेशमा मृत्यु भएका व्यक्तिका परिवारले स्थानीय प्रशासनमा गएर लिखित सहमति दिएपछि सोही पत्रका आधारमा श्रम गन्तव्य देशमा शव दाहसंस्कार गर्ने प्रबन्ध मिलाइनेछ । उनले यस्तो सहमति बाध्यात्मक नरहेको तर परिवारले चाहेको खण्डमा स्थानीय प्रशासनमा गएर मञ्जुरीनामा दिन सकिने बताए । कार्यकारी निर्देशक श्रेष्ठका अनुसार सोमबारसम्म चार परिवारले मृतकको शव सोही देशमै दाहसंस्कार गराउन लिखित सहमति दिइसकेका छन् । बोर्डका एक कर्मचारीका अनुसार लामो समयसम्म लकडाउन जारी रहँदा र श्रम गन्तव्य देशमा शवहरू थुप्रिइरहेकाले एकैचोटि नेपाल ल्याउन समस्या हुने बताए । उनले भने, फरकफरक देशबाट सयौं शव एकैचोटि ल्याएर व्यवस्थापन गर्न पनि गाह्रो हुन्छ । फेरि संक्रमणको जोखिम पनि रहन्छ । त्यही भएर बोर्डले परिवारबाट सहमति लिएर उतै व्यवस्थापन गर्न पहल थालेको हो ।कार्यकारी निर्देशक श्रेष्ठले शव व्यवस्थापनको विषयमा बोर्डले गृहकार्य थालिसकेको बताए । उनले भने, कैयन् दिनसम्म प्रवासमा आफन्तको शव रहँदा मृतकका परिवारका सदस्यमा पर्ने चोट र पीडा हामीले अनुमान मात्रै गर्न सक्छौं । उनले तत्कालै शव ल्याउन नसक्दा परिवारका सदस्यमा पर्ने मानसिक आघात कम गर्न भन्दै बोर्डले टेलिफोनबाट काउन्सिलिङ सुरु गरेको छ ।"
शुक्लाफाँटामा भेटियो सर्पको नयाँ प्रजाति,"(कञ्चनपुर)  शुक्लाफाँटा राष्ट्रिय निकुञ्जमा नेपालका लागि नयाँ प्रजातिको सर्प भेटिएको छ । निकुञ्ज कार्यालयले गरेको अध्ययनअनुसार यहांँ भेटिएका १४ प्रजातिका नयाँ सरीसृपमध्ये लहरे सर्प नेपालमा पहिले भेटिएको रेकर्ड थिएन । निकुञ्जको लारीघाट क्षेत्रमा भेटिएको उक्त सर्प खैरो र हरियो रङको रहेको छ । घांँसे मैदान छेउछाउ बस्न रुचाउने यो सर्प कम विषालु हुने निकुञ्जका रेन्जर यामबहादुर रावत बताउँछन् । उनका अनुसार यसको मुख चुच्चो खालको हुन्छ । तराईमा मात्रै पाइने यो प्रजातिको सर्पको आहारा भ्यागुता र पुतलीको लार्भा हुन् ।हामीले लामो समय अध्ययन अनुसन्धान गरेर नयांँ प्रजातिको उभयचर र सरीसर्प भेटाएका हौं, निकुञ्ज कार्यालयले आइतबार आयोजना गरेको पत्रकार सम्मेलनमा प्रमुख संरक्षण अधिकृत लक्ष्मणप्रसाद पौड्यालले भने, जसमध्ये ४ प्रजातिका उभयचर र १४ प्रजातिका सरीसृप निकुञ्जमै नयाँ भेटिएका हुन्, तीमध्ये पनि लहरे सर्प नेपालमै नयाँ हो । उनका अनुसार निकुञ्जमा पाइने ३० प्रजातिको सर्पमध्ये ५ प्रजातिका मात्रै विषालु छन् । निकुञ्ज र मध्यवर्ती क्षेत्रमा ४ परिवारका १५ प्रजाति उभयचर र १७ परिवारका ५६ प्रजाति सरीसृप रहेको पुष्टि भएर अन्तर्राष्ट्रिय पत्रिका जर्नल अफ थ्रेटन्ड टेक्सामा समेत प्रकाशित भएको छ । शुक्लाफाँटामा रहेका १५ प्रजातिका भ्यागुतामध्ये ४ नयाँ प्रजाति हुन् । यसैगरी ९ प्रजातिका कछुवामध्ये १ नयाँ, ४ प्रजातिका छेपारोमध्ये १ नयाँ, ६ प्रजातिका भानेमुङ्ग्रोमध्ये १ नयाँ र ३० प्रजातिका सर्पमध्ये ११ नयाँ रहेका छन् । निकुञ्जमा उभयचर र सरीसृप गरी ७१ प्रजाति अभिलेख गरिएको छ, प्रमुख संरक्षण अधिकृत पौड्यालले भने, जुन नेपालको अन्य कुनै संरक्षित क्षेत्रको तुलनामा धेरै हो ।शुक्लाफाँटामा मात्रै अभिलेख भएको शुक्लाफाँटा छेपारोसमेत रहेको छ, जुन नेपालमा अन्त पाइँदैन । अध्ययनका क्रममा नेपालको सबैभन्दा छोटो अन्धो सर्प र सबैभन्दा लामो अजिंगरसमेत भेटिएको छ । वयस्क अन्धो सर्पको लम्बाइ ५ देखि १० सेन्टिमिटर र वयस्क अजिंगरको लम्बाइ ३ देखि ५ मिटर हुने गर्छ । निकुञ्जका प्रमुख संरक्षण अधिकृत लक्ष्मणप्रसाद पौड्याल, रेन्जर यामबहादुर रावत, राष्ट्रिय प्रकृति संरक्षण कोषका संरक्षण अधिकृत सन्तोष भट्टराई र कार्यक्रम व्यवस्थापक डा नरेश सुवेदीले २०७३ माघदेखि ०७६ असोजसम्म अध्ययन अनुसन्धान गरेका हुन् । निकुञ्जले हालै गरेको अध्ययनअनुसार यहाँ ५६ बढी प्रजातिको स्तनधारी र साढे ४ सय प्रजातिका चराचुरुंगीहरू रहेका छन् । चरा र स्तनधारीसँगै उभयचर र सरीसृपका लागि पनि यो निकुञ्ज उपयुक्त बासस्थान हो, पौड्यालले भने ।"
"ओलम्पिक, महामारी र फिटनेस","पानीको खेल, जमिनमा ट्रेनिङप्रशिक्षक टेयलरले बनाएको कार्यक्रमअनुसार गौरिका फिटनेस ट्रेनिङ गर्छिन् । उनलाई पानीबिना नै स्वीमिङको तयारी गर्न गाह्रो भइरहेको छ । भन्छिन्, जमिनमा गर्ने (खेलको) ट्रेनिङ सेटजस्तो छ । अलि गाह्रै भइरहेको छ । किनभने स्वीमिङ गर्नका लागि पानी नै चाहिन्छ । पानीको महसुस जमिनमा गर्ने ट्रेनिङमा हुँदैन । जमिनमा त्यो पानीको महसुस नै हराउँछ ।पानीमै खेल्न नपाएपछि प्रदर्शनमै पनि ठूलो असर पर्ने उनी बताउँछिन् । भन्छिन्, एक साता स्वीमिङ नगर्दा प्रदर्शनमा तीन साता पछाडि पर्न जान्छ । घरको ट्रेनिङ राम्रै छ तर स्वीमिङमा पानी नै चाहिन्छ । यस खेलमा पानीको महसुस नै चाहिन्छ । तर, ४० दिन भइसक्यो लकडाउनको कारण पौडिन नपाएको । स्वीमिङमा एक महिना अभ्यास नगर्दा खस्किएको फर्म रिकभर गर्न ६ महिना लाग्छ । अब दुईतीन महिना लकडाउन थपिएला, झनै समय लाग्ला ।प्रशिक्षक टेयलरले उनलाई दैनिक १ देखि डेढ घण्टाको फिटनेस ट्रेनिङ कार्यक्रम बनाइदिन्छन् । तर मलाई त्यतिले पुग्दैन । त्योभन्दा धेरै नै ट्रेनिङ गर्छु । दिनभरि केही न केही गरिरहन्छु । दैनिक २३ घण्टा फिटनेस ट्रेनिङ गरिरहेकी छु, उनले भनिन् । उनले १३ औं सागमा १ सय, २ सय, ४ सय मिटर फ्रिस्टाइल र २ सय मिटर ब्याकस्ट्रोकमा स्वर्ण चुमेकी थिइन् । दक्षिण एसियाली खेलकुदको एउटै संस्करणमा दुईभन्दा बढी स्वर्ण जित्ने उनी पहिलो नेपाली हुन् । उनले क्षेत्रीय खेलकुदको बृहत् प्रतियोगिताको इतिहासमा सर्वाधिक चार स्वर्ण विजेता दीपक विष्ट (तेक्वान्दो) को कीर्तिमान पनि बराबरी गरेकी थिइन् । उनका भाइ सौरेन पनि पौडी खेलाडी हुन् । कक्षा ६ मा अध्ययनरत सौरेनका लागि पनि प्रशिक्षकले बेग्लै कार्यक्रम बनाइदिएका छन् । उनी पनि दिदीलाई साथ दिँदै घरमै फिटनेस ट्रेनिङ गर्छन् ।"
अकमललाई तीन वर्ष प्रतिबन्ध,"लाहोर (एएफपी) विवादास्पद पाकिस्तानी ब्याट्सम्यान उमर अकमललाई सोमबार सबै प्रकारको क्रिकेटबाट तीन वर्षका लागि प्रतिबन्ध लगाइएको छ । पाकिस्तानी क्रिकेट बोर्डले खेलमिलेमतोको प्रस्तावबारे जानकारी नदिएको आरोपमा यो निर्णय गरेको हो । गत महिना ३० वर्ष पुगेका अकमलले आफूमाथि लागेको आरोपप्रति चुनौती दिन चाहेनन् । फेब्रुअरी २० बाट यो प्रतिबन्ध सुरु हुनेछ ।बोर्डले त्यही दिन उनलाई सुरुमा आंशिक प्रतिबन्धमा राखेको थियो । प्रतिबन्धको निर्णय बोर्डको अनुशासन कमिटीले गरेको थियो र त्यसअनुसार अकमलले दुई अवस्थामा आचारसंहिता उल्लंघन गरेका थिए । निर्णयपछि अकमलले मिडियासँग बोल्न चाहेनन् । सन् २००९ मा शतकसँगै टेस्ट क्रिकेटमा प्रवेश गरेका अकमलको खेलजीवन अधिकांश समय अनुशासन उल्लंघनको आरोपमा घेरिएका छन् । उनले पल्छिलो पटक गत वर्ष पाकिस्तानका लागि श्रीलकाविरुद्ध दुई ट्वान्टी२० क्रिकेटमा खेलेका थिए । दुवैमा उनी शून्यमा आउट भएका थिए । उनले १६ टेस्ट र १ सय २१ एकदिवसीय तथा ८४ ट्वान्टी२० खेलेका छन् । अकमलमाथिको प्रतिबन्धसँगै खेल मिलेमतोको आरोपमा प्रतिबन्ध पर्ने पाकिस्तानी खेलाडीको सूची अझ लम्बिएको छ ।सन् २००० मा पूर्वकप्तान सलिम मलिकमाथि आजीवन प्रतिबन्ध लागेको थियो । त्यतिबेला वसिम अक्रम र वकार युनिस जस्ता खेलाडीलाई पनि सोधपुछ गरिएको थियो । यस्तै त्यसको १० वर्षपछि सलमान बट, मोहम्मद आसिफ र मोहम्मद आमिरलाई स्पट फिक्सिङको आरोपमा समातिएको थियो ।"
ट्वान्टी२० विश्वकपलाई गाह्रो,"मेलबर्न (रोयटर्स) आक्रामक अस्ट्रेलियाली ब्याट्सम्यान क्रिस लिनले आफ्नो देशले अक्टोबरनोभेम्बरमा ट्वान्टी२० विश्वकप आयोजना गर्नेमा शंका व्यक्त गर्दै कोरोना भाइरस संक्रमणको महामारीका कारण यसको आयोजना गर्न गाह्रो हुने धारणा पोखेका छन् । अन्तर्राष्ट्रिय क्रिकेट काउन्सिल (आईसीसी) ले गत साता मात्र पूर्वनिर्धारित कार्यक्रमअनुसार ट्वान्टी२० विश्वकपको आयोजना हुने बताएको थियो ।त्यसअनुसार प्रतियोगिता अक्टोबर १८ देखि नोभेम्बर १५ सम्म हुनेछ । कोभिड१९ को प्रकोपबीच पनि आईसीसीको यो दाबी अगाडि आएको थियो । आफ्नो देशका लागि १८ ट्वान्टी२० खेलिसकेका लिन १६ टिमसम्मिलित प्रतियोगिताको आयोजना निर्धारित समयमा हुनसक्ने सम्भावना नदेखेको बताएका हुन् ।उनले फक्स स्पोर्ट्ससँगको कुराकानीमा भनेका छन्, मेरो व्यक्तिगत धारणामा प्रतियोगिताको आयोजना सम्भव छैन । हामी खेलाडी सबै प्रतियोगिता समयमै होस् भन्ने नै चाहन्छौं । तर यो सजिलो छैन । प्रतियोगिता भाग लिनका लागि फरकफरक स्थानबाट टिम आउने छन् । तिनका लागि बस्ने र खाने व्यवस्था गर्नु निकै गाह्रो हुनेछ । उनको मत थियो, प्रतियोगिता समयमै हुन, होटलदेखि लिएर यातायात सबैको व्यवस्था पहिलेदेखि नै तयारी अवस्थामा हुनुपर्छ । ट्वान्टी२० विश्वकप हुन सकेन भने त्यसले क्रिकेट अस्ट्रेलिया थप आर्थिक संकटमा पर्न सक्नेछ । क्रिकेट हुन नसकेको स्थितिमा संस्थाले अहिले नै लाखौं डलरको घाटा बेहोरिसकेको छ । यसै कारण खेलाडीको आम्दानी पनि घटेको छ ।बिग बासमा ब्रिसवेन हिटका कप्तानसमेत रहेका लिनले घरेलु खेलाडीको आम्दानीमा पनि निकै कमी हुने चिन्ता पोखे । उनले भने, कसैको पनि आफ्नो आम्दानी कम होस् भन्ने इच्छा हुन्न, तर क्रिकेट खेल स्वयंलाई जीवन्त राख्न खेलाडीले पनि केही न केही गुमाउनुपर्ने हुनसक्छ । स्थिति वास्तवमै निकै नाजुक छ ।"

शीर्षक,विवरण
काठमाडौंमा एकै परिवारका ३ शंकास्पद,"त्यहाँ कुल ५ सय परिवारका १ हजार ७ सय ५० सदस्य रहेको जानकारी प्रहरी स्रोतले उपलब्ध गराएको छ । स्रोतका अनुसार हाल तीन जनाको पीसीआर परीक्षण रिपोर्ट नआएसम्मका लागि भनेर भवनहरूलाई सिल गरिएको हो । अहिलेलाई २४ घण्टाका लागि सिल गरेका हौं, स्रोतले भन्यो, भोलि उहाँहरूको पीसीआर रिपोर्ट के आउँछ अनि थप के गर्ने भन्ने निर्णय हुन्छ ।कोरोना भाइरसका बिरामीहरूको उपचारबारे जानकारी राख्ने एक सरकारी अस्पतालका चिकित्सकका अनुसार आरडीटी किटबाट गरिएको परीक्षणमा पोजिटिभ रिपोर्ट आयो भन्दैमा आत्तिहाल्नु भने पर्दैन । आरडीटी पोजिटिभ आयो र पीसीआरमा पनि पोजिटिभ आयो भनेचाहिँ संक्रमण अझै बाँकी छ भन्ने हो, उनले भने, पीसीआरमा निगेटिभ आयो भने संक्रमण भएर पनि निको भइसकेको पनि हुन सक्छ अथवा अन्य कुनै कारणले पोजिटिभ रिपोर्ट देखाएको पनि हुन सक्छ । उनका अनुसार आरडीटीले इम्युनोग्लोब्युलिनएम (आईजीएम) वा इम्युनोग्लोब्युलिनजी (आईजीजी) रगतमा भएनभएको हेर्ने गर्छ । हाल नेपालमा प्रयोगमा ल्याइएको आरडीटी किटले आईजीएम र आईजीजी दुवैमा उस्तै प्रतिक्रिया देखाउँछ र पोजिटिभ रिपोर्ट दिन्छ । रगतमा आईजीएम शरीरमा संक्रमण भएको थोरैमा पनि तीन दिनपछि मात्रै उत्पादन सुरु हुन्छ भने संक्रमण भएको केही सातापछि (थोरैमा पनि दुई साता) आईजीएमको स्थानमा शरीरले आईजीजी बनाउन थाल्छ । सामान्य रूपमा बुझ्दा शरीरमा आईजीएम देखिनु भनेको संक्रमणको सुरुवाती अवस्था हो भने आईजीजी देखिएमा संक्रमण भएर पनि त्यसविरुद्ध शरीरमा प्रतिरोधी क्षमता विकास भएको भन्ने बुझिन्छ । शरीरमा विभिन्न प्रकारका भाइरसविरुद्ध लड्नका लागि पहिले नै धेरै प्रकारका आईजीजी पनि हुने भएको हुँदा आरडीटी किटमा रहेको रसायनले त्यसमा प्रतिक्रिया देखाउने सम्भवना पनि रहन्छ ।यस्तै अन्य विभिन्न प्राविधिक कारणले गर्दा पनि किटले दिने नतिजा तलमाथि हुने हुँदा विश्व स्वास्थ्य संगठनले यसलाई संक्रमण भएनभएको निर्क्योल गर्ने अन्तिम विधिका रूपमा आत्मसात् गरेको छैन । यस्तै विश्वभर पनि किटबाट हुने परीक्षणको नतिजालाई लिएर यसको आलोचना भइरहेको छ ।"
कैलालीमा थप एक संक्रमित,"अवैध बाटोबाट आएका थिए संक्रमित युवारौतहट कोरोना संक्रमण देखिएका इशनाथ नगरपालिका ८ का १९ वर्षीय युवक भारतको दिल्लीस्थित ब्याग उद्योगमा काम गर्थे । भारतमा कोरोनाको संक्रमण बढ्न थालेपछि तीन जना साथीसहित उनी घर फर्के । ट्रक चढेर बिहारको मोतिहारी आएका उनीहरू त्यहाबाट पैदलै इशनाथस्थित चैनपुर नाकाबाट चोरबाटो हँॅदै नेपाल छिरेका थिए । चैत १६ गते घर आएका उनीहरूलाई १७ गते औरैयास्थित जनता माबिको क्वारेन्टाइनमा राखिएको थियो । संक्रमित युवा चार महिनाअघि भारतमा काम गर्न गएका थिए । नगरपालिकाका सूचना अधिकृत कृष्णानन्दन कुमारले भोलिपल्टै संक्रमित युवकसहित ४ जनालाई क्वारेन्टाइनमा राखिएको बताए । नगरपालिकाले विदेशबाट कोही आए स्वास्थ्य जाँच गराएर मात्र घरमा प्रवेश गराउनुपर्छ भन्ने प्रचार गरेको थियो, उनले भने, त्यही कारण उनीहरू आएको सूचना पाएपछि प्रहरीले घरै पुगेर क्वारेन्टाइनमा लगेको हो ।त्यहाँ रहेकाहरूको स्वाब परीक्षण गर्न जनकपुरबाट टोली आएको थियो । उनीहरूले क्वारेन्टाइनमा रहेका २५ जनाको नमुना संकलन गरेर लगेका थिए । उनीहरूमध्ये ती युवालाई संक्रमण देखिएको हो । यद्यपि, उनको स्वास्थ्य अवस्था सामान्य छ । उनीसँगै बसेका चार जनाको रिपोर्ट नेगेभिट आएको छ । उनलाई वीरगन्जस्थित नारायणी उपक्षेत्रीय अस्पतालको आइसोलेसनमा राखिएको जिल्ला प्रहरीले जनाएको छ ।"
"वीरगन्जका ५९ को आरडीटी नेगेटिभ, ३६ को पीसीआर गरिँदै",मस्जिदकै १० जनालाई क्वारेन्टाइन पठाइयोसंक्रमित तीन जना बसेकै मस्जिदमा ओहोरदोहोर गर्ने १० जना नेपालीलाई सोमबार सुरक्षाकर्मी र स्वास्थ्यकर्मीको टोलीले नियन्त्रणमा लिएर क्वारेन्टाइनमा पठाएको छ । पर्सा प्रहरीका डीएसपी वीरेन्द्र शाहीले उनीहरूलाई नियन्त्रणमा लिएर क्वारेन्टाइनमा पठाइएको पुष्टि गरे ।
यसरी घरमै पढाइ,"विद्यानाथ कोइराला, शिक्षाविद्"
सबै स्वास्थ्य संस्थाले सेवा दिनैपर्ने,"कोभिड१९ नभएका बिरामीले विभिन्न अस्पताल, स्वास्थ्य संस्थामा उचित उपचार नपाएर दुःख पाउने गरेको गुनासो सम्बोधन गर्न स्वास्थ्य मन्त्रालयले सोमबार अन्तरिम निर्देशिका जारी गरेको छ । प्राथमिक, विशिष्ट सेवा प्रवाह गर्ने स्वास्थ्य संस्थामा कोभिड१९ र अन्य बिरामीको उपचार गर्न निर्देशिका ल्याइएको हो । स्वास्थ्य मन्त्रालयका प्रवक्ता डा विकास देवकोटाले अब कुनै पनि अस्पतालले उचित कारणबिना बिरामी रेफर गर्न पाउने छैनन् । हाल अस्पतालमा कोभिड१९ र ननकोभिड१९ बिरामीको उपचारमा तालमेल मिलेको थिएन, कोभिड१९ आशंका गरिएका बिरामीले दुःख पाउने गरेको गुनासो आइरहेका थिए, उनले भने, बिरामी भौतारिएर एक अस्पतालवाट अर्को अस्पताल रेफर हुँदै गर्दा रोगमा जटिलता थपिएर मृत्यु भएकोसमेत देखियो । प्रवक्ता डा देवकोटाका अनुसार तोकिएका स्वास्थ्य संस्थाहरूले महामारीको समयमा कोभिड१९ क्लिनिक सञ्चालन गर्नुपर्नेछ र शंकास्पद बिरामीलाई अन्य सेवाग्राहीबाट छुट्याएर सेवा दिने व्यवस्था मिलाउनुपर्नेछ । अन्य स्वास्थ्य संस्थाले क्षमता र आवश्यकताअनुसार स्क्रिनिङ र परामर्श गरी व्यवस्था मिलाउनुपर्नेछ ।स्वास्थ्य संस्थाहरूले कोभिड१९ सम्बन्धी सेवासँगै कोभिडबाहेकको स्वास्थ्य सेवालाई समेत निरन्तरता दिनुपर्नेछ । यसअन्तर्गत सबै प्रकारका आकस्मिक र गम्भीर, अत्यावश्यक स्वास्थ्य सेवा, एम्बुलेन्स सेवासँगै स्वास्थ्य व्यवस्थापनका अन्य पक्षसमेत समेटनुपर्नेछ । शारीरिक दूरीलगायतका सुरक्षा प्रक्रिया अपनाउँदै संक्रमण रोकथाम र नियन्त्रणका विधि अपनाएर भीड नियन्त्रण गर्दै स्वास्थ्य संस्थामा गैरकोभिड१९ का बिरामीलाई स्वास्थ्य सेवा दिनुपर्छ, निर्देशिकामा भनिएको छ । आकस्मिक तथा गम्भीर सेवाहरू कोभिड१९ का लागि मात्रै भनेर तोकिएको बाहेकका सबै स्वास्थ्य संस्थाले नियमित रूपमा सञ्चालन गर्नुपर्ने निर्देशिकाले भनेको छ । स्वास्थ्य संस्थाहरूले कोभिड१९ महामारी नियन्त्रणको अवधिभर अत्यावश्यक र आधारभूत स्वास्थ्य सेवा नियमित रूपमा सञ्चालन गर्नुपर्नेछ । अत्यावश्यक र आधारभूत स्वास्थ्य सेवाका लागि स्वास्थ्य संस्थाहरूलाई आवश्यक पर्ने निदानात्मक सेवासमेत नियमित रूपमा दिनुपर्नेछ । स्वास्थ्य संस्थाले सेवाग्राहीलाई नियमित रूपमा प्रयोग गर्नुपर्ने औषधि र साधन सम्भव भए ३ महिनासम्मका लागि दिनुपर्ने समेत भनिएको छ । कोभिड१९ मात्र नभई अन्य आकस्मिक र जटिल अवस्थाका लागि समेत एम्बुलेन्स सेवा नियमित गर्न सरकारले स्वास्थ्य संस्थालगायतका निकायलाई निर्देशन दिएको छ । स्वास्थ्य मन्त्रालयका अनुसार कोभिड१९ को पहिचान र उपचार व्यवस्थापनअन्तर्गत मुलुकका सबै स्वास्थ्य चौकी, प्राथमिक स्वास्थ्य केन्द्र र प्राथमिक अस्पतालबाट आधारभूत परामर्श र प्रेषण सेवा दिनुपर्नेछ । यसरी आवश्यक परामर्श सेवा दिएर शंकास्पद बिरामीलाई नजिकको कोभिड१९ क्लिनिक वा तोकिएको अस्पतालमा समन्वय गरेर सम्भव भएसम्म एम्बुलेन्समा बिरामीलाई पठाउने व्यवस्था मिलाउनुपर्नेछ । जिल्लास्थित प्रादेशिक वा कोभिड१९ क्लिनिक सञ्चालन गर्ने सरकारी वा गैरसरकारी अस्पतालले शंकास्पद बिरामीलाई आइसोलेसनमा राखेर उपचार गर्नुका साथै नमुना संकलन गरेर तोकिएको प्रयोगशालामा पठाउने व्यवस्था गर्नुपर्ने निर्देशिकामा उल्लेख छ । नमुनाको परिणाम पोजेटिभ देखिएका सामान्य केसमा लेभल १ कोभिड अस्पतालमा प्रोटोकलअनुसार एम्बुलेन्सबाट बिरामीलाई पठाउनुपर्छ । जटिल र अति जटिल केसहरूलाई लेभल २ को कोभिड अस्पतालमा सिधै पठाउनुपर्नेछ । सरकारले लेभल १ तोकेका कोभिड१९ अस्पतालले आइसोलेसनमा राखेर सामान्य केस व्यवस्थापन गर्ने व्यवस्था मिलाएका छन् । लेभल २ कोभिड१९ अस्पताललाई मध्यम, जटिलसँगै अत्यन्त जटिल कोभिड१९ को केस व्यवस्थापन गर्न भनिएको छ । यसअन्तर्गत हाइडिपेन्डेन्सी र आईसीयू सुविधा भएका अस्पतालहरूमा उपचार गरिनेछ । निर्देशिकामा कोभिड१९ अस्पतालबाहेकका सबै निजी, गैरसरकारी, सामुदायिक, मेडिकल कलेज, प्रतिष्ठान अस्पतालले कोभिड१९ अस्पतालबाट स्थानान्तरण भएर आएका वा अन्य बिरामीलाई सशुल्क उपचार गर्नुपर्ने भनिएको छ । तर यस्ता स्वास्थ्य संस्थाले सेवाग्राहीसँग स्वास्थ्य मन्त्रालयको निर्देशकाअनुसार स्वास्थ्य बिमाले शोधभर्ना गर्ने दर भन्दा बढी शुल्क लिन पाउँदैनन् । स्वास्थ्य मन्त्रालयले कोभिड१९ क्लिनिक सञ्चालन गर्ने हब २५ अस्पताल, ६४ प्रादेशिक अस्पताल र २२ मेडिकल कलेजलाई तोकेको छ । यस्तै देशभरिमा लेभल १ का कोभिड१९ अस्पताल १३ वटा, लेभल २ का १२ वटा र लेभल ३ का अस्पताल ३ वटा छन् ।"
स्वास्थ्यकर्मीको सुरक्षामा सचेत छौं,"स्वास्थ्य तथा जनसंख्यामन्त्री भानुभक्त ढकालले कोभिड१९ संक्रमणविरुद्ध लडाइँमा अग्रपंक्तिमा रहेका चिकित्सक तथा स्वास्थ्यकर्मीको सुरक्षामा सरकार सचेत रहेको बताएका छन् । उनले सोमबार विशेष सम्बोधन गर्दै अहिले देशलाई महामारीबाट बचाउनु नै ठूलो कुरा भएको बताए । मन्त्री ढकालले कोभिड१९ रोकथाम र नियन्त्राणका लागि नेपालले ६ टी को रणनीति अपनाइरहेको जानकारी दिए । उनका अनुसार ट्राभल रेस्ट्रिक्सन (आउजाउ बन्द गराउने), टेस्टिङ (परीक्षणको दायरा बढाउने), ट्रयाकिङ तथा ट्रेसिङ (संक्रमितको सम्पर्कमा आएकाको परीक्षण गर्ने), ट्रिटमेन्ट (उपचार) र टुगेदर (एकजुट हुने) रणनीति अपनाइएको हो । मन्त्री ढकालले सबै एकजुट भएर काम गरेमात्रै महामारीको सामना गर्न सकिने बताए । उनले पहिला महामारीबाट देशलाई बचाउनुपर्ने र जनताको स्वास्थ्य सुरक्षाको ग्यारेन्टी गर्न पनि सबै एकजुट हुनुपर्ने बताए । उनले सबैलाई होम क्वारेन्टाइनमा बस्न पनि आग्रह गरेका छन् ।नेपालमा सोमबारसम्ममा कोभिड१९ संक्रमितको संख्या १४ पुगेको छ । जसमध्ये १ जना निको भएर घर फर्किसकेका छन् । उपचारमा रहेका अन्य संक्रमितको स्वास्थ्य अवस्था सामान्य रहेको मन्त्री ढकालले जानकारी दिए ।"
आरडीटीबाट यसरी गरिन्छ परीक्षण,"ओम्नी ग्रुपबाट विवादास्पद ढंगले किनिएको ७५ हजार र्यापिड डायग्नोस्टिक टेस्ट (आरडीटी) किट सरकारले ७७ वटै जिल्लामा कोभिड१९ को परीक्षणका लागि पुर्याइसकेको छ । सो किटबाट तीन हजारभन्दा बढीमा परीक्षण पनि भइसकेको छ ।चीनको ग्वान्जाउ वन्डफो बायोटेक कम्पनीले उत्पादन गरेको यो किटको विश्वसनीयतामा विश्वभर नै सन्देह प्रकट भइरहेका छन् । आरडीटीले शरीरमा कोभिड१९ को संक्रमण भएको तीन दिनपछि मात्रै गरिएको परीक्षण सही हुने दर बढ्ने बताइएको छ । तर सात दिनपछि नेगेटिभ रिपोर्ट आएको र पछि पीसीआरमा पोजेटिभ भएको पनि पाइएको छ । एन्टिबडी पत्ता लगाउने आरडीटीले इम्युनोग्लोब्युलिनएम (आईजीएम) वा इम्युनोग्लोब्युलिनजी (आईजीजी) रगतमा भएनभएको हेर्ने हो । आईजीएम भनेको शरीरमा संक्रमण भएको थोरैमा पनि तीन दिनपछि मात्रै उत्पादन सुरु हुन्छ । संक्रमण भएको केही सातापछि (थोरैमा पनि दुई साता) आईजीएमको स्थानमा शरीरले आईजीजी निकाल्न थाल्छ । सामान्य रूपमा बुझ्दा शरीरमा आईजीएम देखिनु संक्रमणको सुरुवाती अवस्था हो भने आईजीजी देखिए संक्रमण भएर पनि त्यसविरुद्ध शरीरमा प्रतिरोधी क्षमता विकास भएको भन्ने बुझिन्छ । दुवै देखिए शरीर संक्रमणमुक्त भइनसकेको अवस्था हो ।यसरी हुन्छ परीक्षणआरडीटी किटबाट परीक्षणका लागि संक्रमण भएको आशंका गरिएको व्यक्तिबाट रगतको नमुना संकलन गरिन्छ । औंलाको टुप्पोमा सुईले घोपेर प्वाल पारी केही थोपा रगत मात्रै निकाले पनि पुग्छ ।रगतको परीक्षण गर्नुपूर्व आरडीटी किटको प्याकेटलाई कोठाको तापक्रमसँग समायोजन हुन दिन निकालेर राख्नुपर्छ । त्यसपछि प्याकेटबाट किटलाई निकालेर त्यसको सानो प्वालमा १५ माइक्रोलिटर (एक थोपाको आधा भागभन्दा पनि कम) रगतको नमुना राखिन्छ । त्यसपछि ठूलो प्वालमा ३ थोपा बफर राखिन्छ ।बफर राखिसकेपछि किटमा भएको कोभिड१९ भाइरसको एन्टिजेन डाईसँग त्यसमा राखिएको रगतको नमुना मिसिन्छ । त्यो किटमा रहेको टेस्ट रिजल्ट देखाउने भागमा सोसिएर जान्छ । उक्त रगतको नमुनामा कोभिड१९ संक्रमण भएर शरीरमा बनेको एन्टिबडी भए टी लेखिएको धर्कोको रातो देखिन्छ । यस्तै परीक्षण गरिएको विधि ठीक भएर सी लेखिएको स्थानको रङ पनि रातो हुन्छ । त्यो भनेको रगत परीक्षण गरिएको व्यक्तिलाई कोभिड१९ को संक्रमण छ भन्ने हो ।टी लेखिएको स्थानको रङ नदेखिए र सी लेखिएको स्थानमा मात्रै रङ देखिए उक्त नमुनामा संक्रमण छैन भन्ने हो । कुनैमा पनि स्थानमा रङ देखिएन भने किट काम नलाग्ने रहेछ भन्ने बुझिन्छ । यस्तै टी लेखिएको स्थानमा मात्रै रङ देखियो र सी लेखिएको स्थानमा रङ देखिएन भने त्यो परीक्षण पनि गलत भयो भन्ने बुझिन्छ ।परीक्षण गर्ने व्यक्तिले भने व्यक्तिगत सुरक्षाका उपाय अपनाउनुपर्छ र परीक्षणमा प्रयोग भएका किटहरूलाई सुरक्षित रूपमा विसर्जन गर्नुपर्छ, जथाभावी फाल्नु हुँदैन ।"
नयाँ वर्षमा प्रधानमन्त्रीको सन्देश अर्थतन्त्रमा धक्का पुग्छ,"महामारी अन्त्य नहुँदासम्मको तलब कोषमा प्रधानमन्त्री ओलीले कोरोना महामारी नियन्त्रण नहुँदासम्म आफ्नो तलब प्रधानमन्त्री राहत कोषमा जम्मा गर्ने बताए । मुलुकको कार्यकारी प्रमुखका हैसियतले कोरोना महामारी समाप्त नभएसम्म मैले आफ्नो पारिश्रमिक कोभिड१९, प्रधानमन्त्री राहत कोष मा जम्मा गर्ने निर्णय गरेको छु, उनले भने ।"
"सानालाई थुन्ने, ठूलालाई नछुने","चैत दोस्रो साता लकडाउन भएयता अख्तियार दुरुपयोग अनुसन्धान आयोगको हिरासत कक्षमा ३३ जना थुनुवा छन् । सरकारले लकडाउनको निर्णय गर्दा ४१ जना अख्तियारको थुनामा रहेकोमा दुई दिनपछि अख्तियारले आठ जनालाई धरौटीमा रिहा गर्यो । गत शुक्रबारदेखि नै अदालतहरूमा फौजदारी अभियोगपत्र दर्ता गर्नेदेखि थुनछेक बहस हुने निर्णय भएपछि अख्तियारले मुद्दा दर्ताको हतारो गर्न जरुरी ठान्यो । हामीकहाँ रहेका अधिकांश थुनुवा रंगेहातमा समातिएका र केही अन्य भ्रष्टाचारको आरोपमा पक्राउ परेकाहरू हुन्, ठूलो केसका आरोपितहरू छैनन् भन्दा पनि हुन्छ, अख्तियार स्रोतले भन्यो, साना माछा समातेर राख्दा कहाँ पो दबाब आउँछ र ? किन हतारो गर्नुपर्यो ? कोरोना संक्रमणको जोखिमका कारण निश्चित अवधि भुक्तान गरिसकेका कैदीहरूसमेत मुक्त हुँदा अख्तियारले सबै थुनुवालाई धरौटीमा रिहा हुने सुविधा दिएन ।साना माछा भनेर चित्रित गरिने रंगेहात पक्राउ, नक्कली प्रमाणपत्र र अन्य न्यून बिगोका भ्रष्टाचार मुद्दाका आरोपितमाथि शून्य सहनशीलता को रणनीति अपनाउने अख्तियारले ठूला प्रकृतिका भ्रष्टाचार मुद्दामा भने ठीक उल्टो व्यवहार गरिरहेको छ । स्वास्थ्य सेवा विभागको स्वास्थ्य सामग्री खरिद प्रकरण र त्यसमा आख्तियारको मौनता पछिल्लो उदाहरण हो । कोरोना संक्रमणको जोखिम कम गर्न र बिरामीको उपचारमा समेत हुने जघन्य प्रकृतिको अनियमिततामा अख्तियारले दुई सातादेखि मौनता साँधेको छ ।स्वास्थ्य सेवा विभागका महानिर्देशक महेन्द्र श्रेष्ठ, सचिव हुँदै स्वास्थ्यमन्त्री भानुभक्त ढकालले प्रक्रियाविपरीत कानुन मिचेर स्वास्थ्य सामग्री खरिदको निर्णय गरे । त्यसक्रममा भएका अनेक अनियमितताको फेहरिस्त सार्वजनिक भइसकेका छन् । तर अख्तियारले एक दिन महानिर्देशक श्रेष्ठलाई बोलाएर मौखिक सोधपछि गर्नुबाहेक अरू कठोर प्रक्रिया अपनाउनु जरुरी ठानेन । यो अनियमिततामा मुछिएको ओम्नी समूहका सञ्चालक र अरू सहजकर्ताहरू प्रधानमन्त्री केपी शर्मा ओलीका नजिकका व्यक्ति हुन् । ओलीले सार्वजनिक अभिव्यक्तिबाटै स्वास्थ्य सामग्री खरिदमा अनियमितता नभएको अभिव्यक्ति दिइसकेका छन् ।यो प्रकरणमा अख्तियारको भूमिकामै प्रवेश गरौं । भ्रष्टाचार गरेको शंका लागेका कुनै सार्वजनिक पदधारी व्यक्तिलाई थुनामा राख्ने कानुनी व्यवस्था हेर्ने हो भने अख्तियारले दोहोरो रणनीति अपनाएको स्पष्टै देखिन्छ । अख्तियार दुरुपयोग अनुसन्धान आयोग ऐनको दफा १६ मा कुनै व्यक्तिले प्रमाण लोप वा नास गर्न सक्ने वा आयोगको कारबाहीमा बाधा व्यवधान वा प्रतिकूल प्रभाव पार्न सक्ने कारण विद्यमान भएमा आयोगले थुनुवा पुर्जी दिई थुनामा राख्न सक्नेछ भनिएको छ । यही कानुनी व्यवस्थामा टेकेर अख्तियारले रंगेहात पक्राउ परेकालाई प्रमाण लोप गर्न सक्ने आधार देखाई थुनामा राख्दै आएको छ । सामान्य तहका कर्मचारीहरूले प्रमाण लोप गर्न सक्ने जोखिम देख्ने अख्तियारले स्वास्थ्य सामग्री खरिदमा १० करोडभन्दा माथिको ग्राफमा हुन सक्ने अनियमिततामा प्रमाण लोप हुन सक्ने जोखिम देखेन र सम्भावित संलग्नहरूलाई पक्राउ गरेन ।लकडाउन हुनुअघिका केही दिनको घटनाक्रम केलाउने हो भने अख्तियारले केही साना माछा नियन्त्रणमा लिएको देखिन्छ । चैत ९ गते रौतहटका यमुनामाई गाउँपालिका३ का वडासदस्य रामविश्वास मुखिया र निरगुन पासवान १३ हजार रुपैयाँसहित पक्राउ परे । चैत ६ गते कास्की जिल्ला अदालतका स्रेस्तेदार लोकनाथ पराजुली ३० हजार रुपैयाँसहित नियन्त्रणमा परे । चैत ५ गते धनुषाका जनता माविका प्रधानाध्यापक महेन्द्र महतो दुई हजार रुपैयाँसहित पक्राउ परेपछि अख्तियारको हिरासतमा परे । लाख ननाघ्ने अंकमा घूस खाएका यी राष्ट्रसेवक हरू पक्राउ परेर अख्तियारको थुनुवाकोठामा कोरोना संक्रमणको त्रासबीच दिन गुजारे तर करोड र अर्बको ग्राफमा अनियमितता गर्नेलाई छुन नसक्दा अख्तियारको द्वैध चरित्र प्रकट हुन्छ । रंगेहातका यी घटनाको तुलनामा स्वास्थ्य सामग्री खरिदको अनियमितता निकै गम्भीर र ठूलो प्रकृतिको थियो । एकातिर भएरहेको टेन्डर प्रक्रिया रद्द गरेर ठाडो रूपमा खरिद गर्न खोजिएको थियो । खरिद गरिएको सामग्री बजार मूल्यको तुलनामा महँगो थियो । गुणस्तरमा प्रश्न उठेको भनी स्वास्थ्य मन्त्रालयकै अधिकारीहरूले स्विकारेका सामान धमाधम प्रदेश र स्थानीय तहमा पठाइयो ।स्वास्थ्य सेवा विभागले असुलउपर गर्नुपर्ने ९५ करोड रुपैयाँ सहुलियत दिएर टेन्डर रद्द गर्दा अख्तियारले केबल महानिर्देशकलाई सोधपुछ गरेर आफ्नो संवैधानिक जिम्मेवारी पूरा गरेको छ । बरु महानिर्देशक श्रेष्ठले आफ्नो कमजोरी लुकाउन सरुवा भइसकेका लेखा प्रमुखलाई स्पष्टीकरण सोधेर प्रतिशोध लिएका छन् । पछिल्लो पटक त सम्झौतामै उल्लेख नभएको सामान खरिद भएको र प्रयोग गरेर भुक्तानीको तयारी गरेको समेत खुलेको छ । यी सबै क्रियाकलापमा प्रमाण नष्ट गर्ने, नमिलेका कागजात मिलाउने र भ्रष्टाचारका सम्भावित प्रमाण नष्ट गर्ने जोखिम हुँदासमेत अख्तियारले प्रमाण संकलन गर्ने र सम्भावित व्यक्तिलाई हिरासतमा लिन जरुरी ठानेन ।कार्यविधि कानुनबारे जानकार अधिवक्ता लेखनाथ भट्टराईका अनुसार हिरासत र धरौटीको विषयमा अख्तियारले अर्को बदमासी पनि गरिरहेको छ । नियमित तारिखमा हुने र बयान दिएका आरोपितलाई पछि मुद्दा चलाउँदा भने फरार भनी ठाडो आरोपपत्र लिएर मात्रै विशेष अदालतमा दर्ता गर्छ । भ्रष्टाचारमा परिहालियो, हिरासतमै चैं नहालिदिए हुन्थ्यो भन्ने उनीहरूको आशय यसबाट सम्बोधन भएको हुन्छ, भट्टराईले कान्तिपुरसँग भने, त्यही सुविधा रंगेहात पक्राउ हुनेहरूले पाउँदैनन् । जो हिरासतमा नबसेरै मुद्दाको सामना गर्नेहरू हुन्छन्, तुलना गर्दा तिनै बलिया र पहुँचवाला देखिन्छन् ।अख्तियारका प्रवक्ता प्रदीप कोइरालाले स्वास्थ्य सामग्री खरिदको विषयमा अख्तियारको भूमिकालाई लिएर भ्रम नपाल्न आग्रह गर्दै आयोगले तीनवटा दृष्टिकोण सार्वजनिक गरिसकेको बताए । यसबारेमा उजुरी परेको हो, अनुसन्धान अघि बढाउने निर्णय भएको छ र जिम्मेवारी पाएका अनुसन्धान अधिकृतले आफ्नो काम गरिरहेको अवस्था छ, उनले भने, प्रमाण नष्ट हुन्छ कि ? नष्ट नहुने व्यवस्था गरिसकेको हो कि ? अरू कुनै हिसाबले बुझ्नुपर्ने हो कि ? अनुसन्धान अधिकृत आफ्नो काममा लागिसकेका छन् । त्यसपछिका थप विषय गोप्य नै छन् । उनले प्रमाण नष्ट हुने जोखिम भएमा ऐनले दिएको अधिकार आयोगले प्रयोग गर्ने दाबीसमेत गरे । स्वास्थ्य सामग्री खरिदकै प्रसंग उठाउँदा सबैभन्दा महत्त्वपूर्ण पक्ष त उक्त अनियमितताको घटनामा राजनीतिक पात्रहरू सामेल थिए । स्वास्थ्य सेवा विभागबाट सोझै खरिद हुने भएकाले एक तहमाथि सचिवस्तरबाट हुनुपर्ने निर्णयमा स्वास्थ्यमन्त्री भानुभक्त ढकाल स्वयं संलग्न थिए । खरिद प्रक्रियाको छलफलमा विभागकै अधिकारी संलग्न भए पुग्ने भए पनि सार्वजनिक खरिद ऐन नचिनेका मन्त्री स्वयं नेगोसिएसनमा सामेल थिए । नियमित प्रक्रियाको ठेक्का रद्द भएपछि जतिसक्दो छिटो खरिद गर्ने निर्णयमा कोरोना संक्रमण नियन्त्रण समन्वय समितिका संयोजक एवं रक्षामन्त्री ईश्वर पोखरेल नै सामेल थिए । यसै त राजनीतिक नेतृत्व, त्यसमाथि झन् सत्तासीन दलवरपरका पात्रलाई छानबिन दायरामा ल्याउन नसक्ने आफ्नो परम्परागत चरित्रलाई अख्तियारले यसपटक पनि दोहोर्यायो । उस्तै प्रकृतिका घटनामा आफ्ना पूर्वआयुक्त राजनारायण पाठकमाथि मुद्दा चलाएको अख्तियारले सेक्युरिटी प्रेस खरिदमा कमिसनबापत ७० करोड रुपैयाँ घूसको डिल गरेका पूर्वमन्त्री गोकुल बाँस्कोटालाई बोलाएर सोधपुछसमेत गरेको छैन । सत्ताको नेतृत्वकर्तासँग प्रत्यक्ष सरोकार राख्ने नेपाल ट्रस्टको दरबारमार्गको जग्गा अनियमिततामा अख्तियारले प्रारम्भिक अनुसन्धानबाटै फाइल बन्द गरिदियो । दुई वर्षअघिको नेपाल आयल निगमको जग्गा खरिद प्रकरण त्यसको अर्को उदाहरण हो ।"
२५०० मिटर उचाइमा पाटेबाघ !,"यसअघि कम उचाइमा देखिएको पाटेबाघ २ हजार ५ सय मिटर उचाइमा भेटिएको छ । डडेलधुराको महाभारत वन क्षेत्रको भागेश्वर जैविकमार्गमा पहिलो पटक पाटेबाघ स्वचालित क्यामेरामा कैद भएको डिभिजनल वन अधिकृत विष्णुप्रसाद आचार्यले जानकारी दिए ।यसअघिका अनुसन्धानमा नेपालमा ८ सय मिटर उचाइसम्म मात्र बाघ पाइएको थियो । भुटानमा ४ हजार २ सय र भारतको उत्तराखण्डस्थित धार्चुला क्षेत्रमा २ हजार ९ सय मिटर उचाइसम्म बाघ पाइएको छ । स्वचालित क्यामेरामा कैद भएको बाघ रैथाने हो वा अन्यत्रबाट आहाराको खोजीमा आएको हो भन्नेबारे विस्तृत अध्ययन हुन बाँकी रहेको डिभिजनल वन अधिकृत आचार्यले बताए । उक्त बाघ भाले हो वा पोथी भन्नेसमेत पत्ता लागिसकेको छैन ।निकुञ्ज विभागका महानिर्देशक गोपालप्रकाश भट्टराईले डडेलधुरामा भर्खरै क्याप्चर भएको बाघ विगतमा गणना गर्दा क्याप्चर भएकोमध्येकै हो वा नयाँ हो भन्ने यकिन गर्न तस्बिर भिडाएर हेर्नुपर्ने बताए । उनले कान्तिपुरसँग भने, क्याप्चर भएका सबै तस्बिर दुई वर्षअघि गरिएको गणनामा परेका बाघका तस्बिरसँग भिडाएर हेर्छौं । तराई भूपरिधि कार्यक्रम र विश्व वन्यजन्तु कोषको आर्थिक तथा प्राविधिक सहयोगमा डिभिजन वन कार्यालय डडेलधुराले गत फागुन २३ देखि चैत २४ गतेसम्म महाभारत वन क्षेत्रमा बाघ भएनभएको यकिन गर्न ३२ जोडी स्वचालित क्यामेरा जडान गरेको थियो । तिनैमध्ये महाभारत वन क्षेत्रको महाकाली नदीको पूर्वी भाग र डडेलधुरा बजारको पश्चिम भागको भागेश्वर जैविकमार्ग क्षेत्रमा पाटेबाघको मुख र टाउकोसहितको तस्बिर ट्र्याप भएको हो । बाघ अनुसन्धानमा काम गरेका जैविक विविधता संरक्षण केन्द्र सौराहाका विज्ञ बाबुराम लामिछानेले उक्त बाघ तल्लोतटीय क्षेत्र शुक्लाफाँटा निकुञ्जबाटै गएको हुन सक्ने बताए । बाघले लामो यात्रा गर्छ भन्ने करिब दुई महिनाअघि भारतमै पुष्टि भइसकेको छ । भारतको तेलांगना राज्यको आदिलाबादमा रहेको टिपेश्वर वनको एउटा बाघ पोथी (प्रेमिका) को खोजीमा दुई हजार किलोमिटर यात्रा गरेर महाराष्ट्र राज्यको ज्ञानगंगा जंगलसम्म पुगेको तथ्य सार्वजनिक भएको थियो । घाँटीमा झुन्ड्याइएको स्याटेलाइट रेडियो कलरको संकेतबाट उक्त बाघले नहर, खेत, जंगल र सडक हुँदै त्यो दूरी पार गरेको पत्ता लागेको हो ।चितवन निकुञ्जमा गरिएको अध्ययनअनुसार एउटा पोथी बाघका लागि १५ देखि ४० र भालेका लागि २५ देखि ६० वर्गकिलोमिटर क्षेत्रफल बासस्थान आवश्यक पर्छ । ठूलो आकारका आहार प्रजातिको उपलब्धता भएमा बाघले जस्तोसुकै उकालो र ओरालो गर्नसक्ने लामिछाने बताउँछन् । बाघका लागि उचाइ खासै ठूलो कुरा होइन, चितवनबाट उनले भने, मुख्य विषय आहार कति छ र बासस्थान सुरक्षित छछैन भन्ने हो, आहारा राम्रो पाए मध्यपहाड र तल्लो हिमाली क्षेत्रसम्मै रमाउन सक्छ ।डब्लूडब्लूएफ नेपालका बाघविज्ञ कञ्चन थापा पनि लामिछानेसँग सहमत छन् । राम्रो बासस्थान, आहार प्रजातिको उपलब्धता र कोलाहल नहुने हो भने नेपालमा तल्लो क्षेत्रमा रहेका बाघ उच्च भागसम्मै जान सक्छन्, उनले भने । निकुञ्ज विभागले विशेषज्ञमार्फत दुई वर्ष लगाएर चितवन र पर्सा निकुञ्जमा हालै गरेको अध्ययनले बाघका ठूला आहार प्रजातिको घनत्व घटेको देखाएको छ । अध्ययनअनुसार गौरीगाई, निलगाई, जरायो, अर्नाजस्ता ठूला आहार प्रजातिभन्दा लगुना मृग, रतुवा, जंगली बँदेल, चित्तलजस्ता साना आहारको घनत्व बढी छ । यस्तो अवस्थामा बाघले राम्रो आहार प्रजातिको खोजीमा धेरै टाढासम्म यात्रा तय गर्छ । डडेलधुराको महाभारत क्षेत्रमा राखिएको स्वचालित क्यामेरामा पाटेबाघसँगै रेड फक्स, चितुवा, घोरल, लार्ज इन्डियन सिभेट, लियोपार्ड क्याट, दुम्सी, मृग प्रजाति र चरासमेत कैद भएका छन् । यसले महाभारत क्षेत्रमा वन्यजन्तुको उपलब्धता पुष्टि गरेको छ । अहिले मध्यपहाडी क्षेत्रका विभिन्न भेगमा राम्रो बासस्थान, आहार प्रजातिको उपलब्धता र कोलाहल कम हुन थालेपछि पाटेबाघ उचाइतिर जान थालेको विज्ञहरूको विश्लेषण छ । उनीहरूका अनुसार जलवायु परिवर्तनका कारण मृग प्रजाति र बँदेल उच्च भागतिर सर्दै गएकाले बाघ पनि माथिमाथि उक्लन थालेको हो ।केही समयअघि उद्धार गरेर बर्दिया निकुञ्जको तल्लो भागमा छोडिएको एउटा बाघ सुर्खेतसम्म उक्लेको थियो । त्यसले पनि आहार प्रजाति खोज्दै बाघ माथि उक्लिएको पुष्टि हुन्छ । सर्वेक्षणअनुसार नेपाल र भारतमा धेरैजसो बाघ तल्लो तटीय क्षेत्रको एक सयदेखि दुई सय मिटर उचाइमा छन् । दुई वर्षअघिको अध्ययनअनुसार नेपालमा २ सय ३५ वटा बाघ छन् । नेपालमा पर्सा, चितवन, बर्दिया, बाँके र शुक्लाफाँटा निकुञ्जमा बाघ छन् । भारतमा २ हजार ९ सय ६७ वटा बाघ छन् । दुई वर्षअघिको सर्वेक्षणमा नेपालका १२ जिल्ला बारा, पर्सा, मकवानपुर, चितवन, नवलपरासी, दाङ, बाँके, सल्यान, बर्दिया, सुर्खेत, कैलाली र कञ्चनपुरमा बाघ भेटिएका थिए । विश्वका १३ देशमा बाघ पाइन्छ । सन् २०२२ सम्म पाटेबाघको संख्या विश्वमै दोब्बर पार्ने सन् २०१० को घोषणाअनुसार अहिले सबै देश बाघको बढोत्तरीमा केन्द्रित छन् । नेपाल करिब लक्ष्यको नजिक छ । प्रतिबद्धताअनुसार नेपालले सन् २०२२ सम्म प्राकृतिक बासस्थानमा बाघको संख्या २ सय ५० पुर्याउनुपर्ने हुन्छ । बाघको संख्या बढाउन सरकारले बाँके निकुञ्ज थप गरेको थियो भने बाघको बासस्थान रहेको पर्सा निकुञ्जसमेत बिस्तार गरी संरक्षण अभियान चलाइएको छ ।"
बल्ल बस्यो विपद् परिषद् बैठक,"सरकारले विपद्को जोखिम न्यूनीकरण तथा व्यवस्थापनका काममा विपक्षी र अन्य राष्ट्रिय दलको भूमिकालाई बेवास्ता गरेको आवाज उठेपछि विपद् जोखिम न्यूनीकरण तथा राष्ट्रिय व्यवस्थापन परिषद्को बैठक बोलाएको छ । परिषद्मा विपक्षी दलका नेता पदेन सदस्य रहने व्यवस्था छ । नेकपाकै अर्का अध्यक्ष पुष्पकमल दाहालले प्रधानमन्त्री केपी शर्मा ओलीकै अध्यक्षतामा सबै दल र विभिन्न क्षेत्रका प्रतिनिधि सम्मिलित उच्चस्तरीय राजनीतिक संयन्त्र बनाउनुपर्ने राय दिएपछि कानुनमै व्यवस्था रहेको त्यही प्रकृतिको परिषद्लाई सक्रिय पारिएको हो । हुन त प्रधानमन्त्रीज्यूले उच्चस्तरीय राजनीतिक संयन्त्र बन्दैन भनेर पहिले नै स्पष्ट पारिसक्नुभएको थियो, एक मन्त्रीले कान्तिपुरसँग भने, हामीसँग त्यो प्रकृतिको समिति पहिले नै छ भन्ने सन्देश दिन पनि उहाँले आज (सोमबार) बैठक बोलाउनुभएको हो । बैठकमा प्रधानमन्त्री ओलीले कोभिड१९ महामारीसँगै अब हावाहुरी लगत्तै तराईमा बाढी र पहाडमा पहिरो जाने मौसम सुरु हुने भएकाले त्यो विषयमा पनि तयारी गर्न निर्देशन दिएका थिए । कानुन न्याय तथा संसदीय व्यवस्थामन्त्री शिवमाया तुम्बाहाङ्फेका अनुसार बैठकमा प्रधानमन्त्री ओलीले विपद् व्यवस्थापनका लागि परिषद् मातहतका समितिहरूले गरेको कामबारे सोधेका थिए । जवाफमा प्रधानसेनापति पूर्णचन्द्र थापाले आफ्नो तर्फबाट सबै तयारी पूरा भएको र महामारीको संकेत आउनेबित्तिकै उद्धारका लागि सेनाको हेलिकप्टर पनि तयारी अवस्थामा राखेको जानकारी गराएका थिए । परिषद्मा मुख्यमन्त्रीहरूसमेत रहने व्यवस्था भए पनि लकडाउनका कारण उनीहरू उपस्थित हुन नसकेको जानकारी प्रधानमन्त्री ओलीले गराएका थिए तर सरकारका सबै मन्त्री बैठकमा गएका थिए । परिषद् बैठकमा उपस्थित प्रमुख प्रतिपक्षी दल कांग्रेसका सभापति शेरबहादुर देउवाले नाका बन्द भएपछि सीमापारि रहेका नेपालीको अवस्था भयावह भएको भन्दै उनीहरूबारे सोच्न आग्रह गरेका थिए । दार्चुलापारि धार्चुलामा रहेका नेपालीको अवस्था राम्रो छैन, कति महाकाली तरेर पनि वारि आए, देउवाको भनाइ उद्धृत गर्दै एक मन्त्रीले भने, तर उनीहरूका बारेमा सरकार गम्भीर भएन, अलि गम्भीर भएर तयारी थाल्नुपर्यो । प्रत्येक वर्ष कम्तीमा २ पटक बैठक बस्नुपर्ने कानुनी प्रावधान भए पनि २०७४ यता परिषद्को बैठक जम्मा दुईपटक बसेको छ भने अघिल्लो वर्ष एकपटक पनि बसेन । परिषद्को यो तेस्रो बैठक महामारी नियन्त्रणका लागि हामीसित प्रमुख प्रतिपक्षी, सुरक्षा निकाय र नागरिक समाजसहितको यस्तो पनि संयन्त्र छ र त्यसले काम थालेको छ भन्ने सन्देश दिन बसेको हो, ती मन्त्रीले भने, त्यसैले बैठकमा सामान्य ब्रिफिङ लिने र सुझाव दिने काम मात्रै भयो । विपद् जोखिम न्यूनीकरण तथा व्यवस्थापन ऐन २०७४ ले विपद् व्यवस्थापनसम्बन्धी कार्यलाई प्रभावकारी रूपमा सञ्चालन गर्न प्रधानमन्त्रीको अध्यक्षतामा परिषद्को व्यवस्था गरेको छ । विपद् व्यवस्थापनका लागि कानुनले चिनेको र यतिबेला बढी सक्रिय हुनुपर्ने उच्चस्तरीय संरचना यही हो तर कोभिड१९ नियन्त्रणमा सरकारले काम थालेको करिब तीन महिना बित्दा र मुलुकमा लकडाउन घोषणा गरेर तीन पटकसम्म अवधि थप्दा समेत परिषद्को बैठक बोलाइएको थिएन । राष्ट्रिय विपत्तिका बेला अन्य राजनीतिक शक्तिलाई सरकारले उपेक्षा गरेपछि कोभिड१९ नियन्त्रण र रोकथाममा आवश्यक महत्त्वपूर्ण निर्णय लिन उच्चस्तरीय राजनीतिक संयन्त्रको माग उठ्न थालेको थियो । सरकारी स्रोतका अनुसार संयन्त्र निर्माणको बहसलाई निस्तेज पार्ने मनसायले विपक्षी दलका नेता सदस्य रहेको परिषद्को बैठक सरकारले बोलाएको हो । सत्तारूढ दल नेकपाकै अर्का अध्यक्ष दाहालले त्यो संयन्त्रको आवश्यकता महसुस गरिएको बताएपछि त्यस विषयले राजनीतिक रूप लिइसकेको छ । नेकपाका अर्का अध्यक्ष प्रधानमन्त्री ओलीले आफूलाई त्यसका विपक्षमा उभ्याएका छन् । उनले विपद्का बेला तीन तहका निर्वाचित सरकारले काम गर्ने जनाउँदै अन्य कुनै पनि संरचना आवश्यक नरहेको बताइसकेका छन् । विपद् व्यवस्थापनसम्बन्धी कानुनले केन्द्रमा विपक्षी दल र जिल्ला तहमा सबै राष्ट्रिय दलको सहमतिमा काम गर्न निदृष्ट गरेको छ तर त्यसविपरीत मन्त्रिपरिषद्ले कानुनले चिनेको वैधानिक संरचनालाई पन्छाएर उपप्रधान तथा रक्षामन्त्री ईश्वर पोखरेलको नेतृत्वमा उच्चस्तरीय समन्वयन समिति बनाएको थियो, जसले कोभिड १९ नियन्त्रण र रोकथामसम्बन्धी सम्पूर्ण काम गर्दै आएको छ । यो समितिमा सरकारका मन्त्री र सचिव मात्रै छन् । कोभिड१९ महामारी नियन्त्रणका लागि सरकारले चालेका कदमहरूले देशका हरेक व्यक्ति प्रभावित छन् । यस्ता निर्णय लिँदा सरकारले विपक्षी दल वा अन्य राष्ट्रिय दलको सुझावसम्म लिएको थिएन । विपद् ऐनले प्रधानमन्त्री नेतृत्वको परिषद्मा विपक्षी दलका नेतालाई तथा जिल्ला तहमा प्रमुख जिल्ला अधिकारी नेतृत्वको विपद् व्यवस्थापन समितिमा सबै राष्ट्रिय दलका अध्यक्ष वा प्रतिनिधिलाई सदस्य तोकेको छ । प्रदेशमा मुख्यमन्त्रीको अध्यक्षतामा र स्थानीय तहमा पालिका प्रमुखको नेतृत्वमा विपद् व्यवस्थापन समिति रहने ऐनमा उल्लेख छ । प्रदेश र स्थानीय तहका समितिका सदस्यहरू ऐनले तोकिएबमोजिम हुने भनिएको छ । केन्द्र र जिल्ला तहको समितिमा अन्य राजनीतिक दलको प्रतिनिधित्व गराइएकाले प्रदेश र स्थानीय तहले सहजै त्यहाँस्थित समितिमा विपक्षी दलसहित अन्य राष्ट्रिय दलको प्रतिनिधित्व गराउन सक्छन् तर यतिबेला प्रदेश, जिल्ला र स्थानीय तहसम्मै कानुनले चिनेको संरचनालाई सक्रिय पारिएन । बरु उच्चस्तरीय समन्वय समितिका अलावा विभिन्न तहमा नयाँ नामका अस्थायी संरचना बनाइए । उच्चस्तरीय समन्वय समितिको निर्णय कार्यान्वयनका लागि स्थानीय तहसम्म क्राइसिस म्यानेजमेन्ट सेन्टर बनाइएको छ । विपद् व्यवस्थापन ऐनमा भने प्रधानमन्त्री नेतृत्वको परिषद्बाट भएका निर्णय कार्यान्वयनका लागि गृहमन्त्रीको अध्यक्षतमा कार्यकारी समिति रहने व्यवस्था छ । समितिमा सहरी विकास, स्वास्थ्य, संघीय मामिलामन्त्री सदस्य रहने व्यवस्था छ । सबै मन्त्रालयका सचिव, प्रधानमन्त्री कार्यालयका सचिव, नेपाली सेनाका रथी, अन्य सुरक्षा निकायका प्रमुखहरू, राष्ट्र बैंकको कार्यकारी निर्देशक, दूरसञ्चार प्राधिकरणका अध्यक्ष, उद्योग वाणिज्य संघका अध्यक्ष, रेडक्रस सोसाइटीका अध्यक्ष, नेपाल चेम्बर अफ कमर्सका अध्यक्ष, समाज कल्याण परिषद्का सदस्य सचिव सदस्य हुन्छन् । पूर्वगृहसचिव खेमराज रेग्मीले कानुनले तोकेको संरचना र परिभाषित गरेको कामलाई बेवास्ता गर्नु गलत भएको बताए । लोकतान्त्रिक मुलुकमा कानुनी संरचनाकै महत्त्व हुनुपर्नेमा त्यसलाई बेवास्ता गरिनु भोलि सरकारकै लागि घातक हुने उनले बताए । यतिबेलाको समस्या राष्ट्रिय हो, यो कुनै एक क्षेत्र वा समुदायसँग मात्रै जोडिएको छैन, हरेक व्यक्तिलाई प्रभावित बनाउने निर्णय सरकारले लिइरहको छ । लिनुपर्ने अवस्था छ, उनले भने, यस्तो राष्ट्रिय विपत्तिका बेला सरकारको निर्णयमा आम मानिसको सहभागिता चाहिन्छ । सहभागिताको उपाय सरकारले लिने निर्णयमा अन्य राजनीतिक दलको प्रतिनिधित्व नै हो । विपद्मा सबैको साथ चाहिन्छ भनेरै कानुनमै विपक्षी दल र अन्य राष्ट्रिय दललाई समेटिएको पूर्वसचिव रेग्मीले बताए । निर्णयमा सबैको स्वामित्व भयो भने कार्यान्वयन सजिलो हुन्छ । सबैले निर्णय लादिएको महसुस गर्दै गए भने कार्यान्वयनमा कठिनाइ हुन पुग्छ । सहभागिताबिना गरिएका राम्रा निर्णयको पनि विरोध हुन थाल्छ, उनले भने । अहिलेको परिस्थितिमा हरेक तहको सरकारले औपचारिक तथा अनौपचारिक रूपमा अन्य राजनीतिक दलको सक्रिय साथ लिएर बढ्नुपर्ने उनले सुझाए । अझ कानुनले नै तोकिएदिएको वैधानिक संरचनालाई सक्रिय पार्नुपर्छ, उनले भने, ती संरचनालाई औपचारिकतामा सीमिति पारिनु हुँदैन । प्रतिपक्षी र अन्य दलसहितको सहभागितामा गरिने निर्णयको स्वामित्वको दायरा फराकिलो हुँदा र पारदर्शिता बढ्दा सरकारलाई नै फाइदा पुग्छ । प्रधानमन्त्री नेतृत्वको परिषद्मा सरोकारवालामन्त्री, सबै प्रदेशका मुख्यमन्त्री, योजना आयोगका उपाध्यक्ष, मुख्य सचिव, प्रधानसेनापति, गृहसचिव र विपद् व्यवस्थापनमा अनुभव हासिल गरेका ३ जना विज्ञ व्यक्ति सदस्य रहने प्रावधान छ । कानुनअनुसार परिषद्ले नै विपद् व्यवस्थापनसम्बन्धी सम्पूर्ण नीतिगत निर्णय लिनुपर्छ । परिषद्को बैठक अध्यक्षले बोलाउँदा मात्रै बस्छ । विपद् व्यवस्थापनसम्बन्धी राष्ट्रिय नीति तथा योजना स्वीकृत गर्ने, गृहमन्त्री नेतृत्वको कार्यकारी समिति र राष्ट्रिय विपद् जोखिम न्यूनीकरण तथा व्यवस्थापन प्राधिकरणलाई निर्देशन दिने, विपद् व्यवस्थापनसम्बन्धी काममा प्रदेश तथा स्थानीय तहलाई नीतिगत मार्गनिर्देशन गर्ने, विपद् व्यवस्थापनसम्बन्धी कामको मूल्यांकन गर्ने जिम्मेवारी परिषद्कै हो तर ती सबै काम यतिबेला उपप्रधानमन्त्री नेतृत्वको समितिबाट भइरहेका छन् । विपद् व्यवस्थापन ऐनले कुनै पनि महामारी, कीट वा सूक्ष्म जीवाणु आतंकलाई पनि विपद्को सूचीमा राखेको छ । पूर्वगृहसचिव उमेश मैनालीले प्रधानमन्त्रीले आफ्नो स्वास्थ्यकै कारण उपप्रधानमन्त्रीलाई त्यस्तो जिम्मेवारी तोकेको हुनुपर्ने बताए । उच्चस्तरीय समितिबाट अहिले भइरहेका काम बेठीक त होइन, ठीक ठीकै भइरहेका छन्, उनले भने, तर विपद्का बेला व्यवस्थापनमा नेतृत्वदायी भूमिकामा सक्रिय रहनुपर्ने प्रधानमन्त्री नेतृत्वको परिषद् नै हो ।गृहमन्त्री नेतृत्वको कार्यकारी समितिले लिएका निर्णय कार्यान्वयन तहमा लैजान राष्ट्रिय विपद् जोखिम न्यूनीकरण तथा व्यवस्थापन प्राधिकरण छ । यसको बैठक केही साताअगाडि गृह मन्त्रालयमा बसेको थियो तर कानुनले दिएको अधिकारअनुसार भूमिका निर्वाह गर्ने गरी ठोस निर्णय गर्न सकेन । विभिन्न ऐन तथा नेपाल सरकार (कार्य विभाजन) नियमावलीले विपद् व्यवस्थापनसम्बन्धी कामको प्रमुख जिम्मेवारी गृह मन्त्रालयलाई तोकेको छ तर यतिबेला तोकिएको जिम्मेवारीअनुसार गृहले काम गर्न पाएको छैन । गृहमन्त्री नेतृत्वको कार्यकारिणी समितिलाई विपद्का बेला मन्त्रालय र विभाग, अन्य सरकारी निकाय, सार्वजनिक, निजी र गैरसरकारी संस्थाको भूमिका तथा जिम्मेवारी निर्धारण गर्ने अधिकार छ । आपत्कालीन योजना तर्जुमा गरी कार्यान्वयन गराउने, विपद् प्रभावितलाई राहतको व्यवस्थापन मिलाउने, आपत्कालीन उपचारका लागि सार्वजनिक तथा निजी अस्पताल वा संस्था पर्याप्त पूर्वाधार तथा सुविधा व्यवस्था गरी विपद् प्रभावितलाई तत्काल स्वास्थ्य उपचार मिलाउने जिम्मेवारी पनि गृहमन्त्री नेतृत्वकै संरचनाको हो । विपद्को समयमा अपनाउने अध्यागमन, भन्सार र क्वारेन्टाइनसम्बन्धी लिनुपर्ने राष्ट्रिय नीतिका विषयमा सरकारलाई यही समितिले सुझाव दिनुपर्ने हो तर ती सबै काम उपप्रधानमन्त्री नेतृत्वको उच्चस्तरीय समन्वय समितिले गर्दै आएको छ ।"
सरकार नै लकडाउनमा छ,"अब के गर्ने त ?अहिले जे देखिएको छ, त्यसबाट भविष्यलाई फाइदा पुर्याउनुपर्छ । कसरी भने यी राजनीतिक दलका युवा नेतृत्व, जुन बाहिर आउन सकेका छैनन् । ती युवाले देशलाई अब कसरी अघि लैजाने भनेर गहिरो चिन्तन गर्नुपर्यो । ६०६५ वर्षका यी बूढा नेताहरूबाट नेपाल पार लाग्दैन । यो कुरा अब झनै प्रस्ट हुन्छ । यसको अर्थ भने, नेपालको साँच्चिकै हित सोचेर जुन पुस्ता हुर्किंदै छ, त्यो पुस्ताले आफ्नो नेतृत्वलाई प्रश्न गर्ने बेला हो यो । नयाँ नेतृत्वको चाहना राखेर त्यहीअनुरूप आफूलाई अघि बढाउने बेला हो । यो एउटा राजनीतिक दल विशेषको कुरामात्र होइन । यो कुरा नेकपालाई पनि त्यत्तिकै लागू हुन्छ, जति नेपाली कांग्रेसमा लागू हुन्छ र अरू दलमा पनि ।"
सांसदको बजेटले अस्पताल बनाऔं,"स्थानीय पूर्वाधार विकास साझेदारी कार्यक्रमको खर्च हुन बाँकी रकम ७ वटै प्रदेशमा संक्रामक रोग नियन्त्रणसम्बन्धि अस्पताल बनाउन खर्च गरौं । गणेशप्रसाद तिमिल्सिना, राष्ट्रिय सभा अध्यक्ष"
आम निराशा छाउन नदिऔं,"मुलुकमा तीन सातादेखि जारी लकडाउन का कारण जनजीवन एक हिसाबले ठप्प छ । अधिकांश मानिसको दैनिकी बिथोलिएको छ । समय सबैका लागि टक्क अडिएझैं भएको छ, कोरोना भाइरस (कोभिड१९) बाट प्रत्यक्ष प्रभावित मात्र होइन, अरूको पनि जिन्दगीको लक्ष्य र सपनाको गति बीचमै अल्झिएको छ । धेरेजसोमा अब के हुन्छ भन्ने त्रास छ । यस्तो बेला मानिसहरूको मनमस्तिष्कमा प्रकोपको असर गहिरोसँग पर्न सक्ने चेतावनी विज्ञहरूको छ । अहिलेको महामारी त निश्चित समयपछि अन्त्य भई नै हाल्छ, तर मानिसको दिमागमा यसको असर पछिसम्मै रहन सक्छ । त्यसैले, आम निराशाको स्थिति सिर्जना हुनबाट रोक्नु पनि अहिलेको एउटा चुनौती हो । भाइरसको संक्रमण रोकथाम, नियन्त्रण र उपचार अनि आर्थिक राहतजस्ता विषयमा सबैले चासो दिइरहँदा आम जनताको मानसिक स्वास्थ्यको पाटो ओझेलमा पर्न दिनु हुँदैन ।यसै पनि आधुनिकीकरणसँगै एक्लोपन महसुस गर्ने मानिसको संख्या बढिरहेको थियोछ । अहिले त, कोरोना भाइरसको संक्रमण छल्न, नचाहेर पनि एकअर्कासित अलग्गिनुपर्ने बाध्यता छ । लकडाउन, क्वोरेन्टिन र आइसोलेसन जस्ता संक्रमण रोकथाम र उपचारका जति पनि उपाय छन्, ती सबैमा मानिसहरू भौतिक रूपमा एकअर्काबीच टाढा हुन आवश्यक छ । यस्तो अवस्थामा कतिमा एक्लोपना र उदासी बढ्न सक्छ । तसर्थ, शारीरिक रूपमा केही पर हुँदाहुँदै पनि आत्मिक दूरी कायम राखिराख्नु र यसको आभास एकअर्कालाई दिलाइरहनु अहिलेको अपरिहार्यता हो । यतिखेर एकातिर घरभित्रै थुनिनुपरेको छ, अर्कातिर विश्वभरबाट छिनछिनमा संक्रमित र मृतकको संख्या बढेका खबर आइरहेका छन् । नेपालमै पनि संक्रमितको संख्या अलिअलि गरी बढ्दै छ । झन् यही बेला नकारात्मक र झूटा समाचार तथा अफबाह विभिन्न माध्यमबाट फैलिरहेका छन् । यस्तो अवस्थामा हरेक मानिसबीच हुर्किरहेको बेचैनी सामूहिक निराशामा बदलिन सक्नेमा सबै सचेत रहनुपर्छ । अस्वाभाविक उदासी देखिनु, भोक निद्रा नलाग्नु, रिस उठ्नु, डरचिन्ता पैदा हुनु मानसिक तनावका लक्षण हुन् । आफू या परिवारका कसैमा यस्तो समस्या देखिएमा न्यूनीकरणका उपाय पहिल्याउनुपर्छ । हरेक व्यक्ति अनावश्यक हल्ला तथा गलत खबरबाट टाढै रहनुपर्छ । साथै, मनमा कुनै भय पाल्नु हुँदैन र सकारात्मक सोच राख्नुपर्छ । आवश्यक परेमा विज्ञसित परामर्श लिनुपर्छ । विश्व उदाहरणहरू भन्छन्, ठूला महामारी तथा प्रकोपपछि एकैपटक आम निराशा पैदा हुन्छ । अमेरिकामा सन् २००० सेप्टेम्बर ११ को आतंककारी आक्रमणपछि होस् या चीनमा सन् २००३ मा सार्सको महामारीपछि, दुवै मुलुकमा यस्तो स्थिति देखिएको थियो । हामीकहाँ पनि २०७२ सालको भूकम्पपछि मानसिक परामर्श लिनेहरूको संख्या बढेको थियो । भुइँचालोको असर त १४ जिल्लामा थियो, अहिले त संसार नै यसको मारमा छ । घरमा भएकाको मात्र होइन, परदेसिएका आफन्तको पीडा पनि उत्तिकै छ । त्यसैले, भोलि आइलाग्न सक्ने जुनसुकै परिस्थितिसँग मुकाबिला गर्न आत्मबल बढाउनुपर्ने यो बेला कसैमा पनि मानसिक विचलन आउन दिनु हुँदैन ।कतिपय क्षेत्रमा मानसिक आघातबाट टाढा रहन आवश्यक सावधानी अपनाउन थालिसकिएको छ । खेलाडीको शारीरिक र मानसिक स्वास्थ्यमा असर पर्न नदिन नेपाल ओलम्पिक कमिटीले सजगता अपनाएको छ । असजिलो परिस्थितिमा खेलाडीले आफ्नो मानसिक सोच बलियो बनाउनुपर्ने भन्दै कमिटीले दैनिक मानसिक स्वास्थ्यसम्बन्धी कक्षा नै चलाउने निर्णय गरेको छ । यस्तै प्रशिक्षण अरू पेसाकर्मी तथा परीक्षा प्रभावित विद्याथीका लागि पनि जरुरत हुन सक्छ । सबै तहका सरकार र सम्बन्धित निकायहरूले यसतर्फ विचार पुर्याउन आवश्यक छ । यसैबीच, पछिल्लो समय भारतलगायतका मुलुकबाट फर्किएकालाई टोलसमाजमा छिःछिः व्यवहार गरिएपछि उनीहरू मानसिक तनावमा भएको खबर छ । विदेशबाट फर्किएकालाई मात्र होइन, संक्रमित व्यक्तिलाई पनि कसैले यस्तो व्यवहार गर्नु हुँदैन । अहिलेको उकुसमुकुसलाई हामीले जति खुकुलो रूपमा लिन सक्छौं, त्यति नै भोलिका दिनमा मानसिक उल्झनमा पर्ने समस्या कम हुन्छ । तसर्थ, हरेक घरमा जान्नेबुझ्नेले बेचैनीमा भएकाहरूलाई परामर्श दिनुपर्छ, उनीहरूको मनोबल बलियो बनाउनुपर्छ । परिवार, आफन्त तथा साभीभाइबीच प्रेम, मित्रता र भाइचारा बाँड्नुपर्छ । कोही थोरै मात्र विचलित भएको जस्तो लागेमा सबैले उसको पीडा बुझिदिने प्रयास गर्नुपर्छ, कसैले पनि उसलाई हाँसोमा उडाउनु हुँदैन । संक्रमणले भन्दा तनावले ठूलो असर गर्ने स्थिति निम्तिन दिनु हुँदैन । क्वारेन्टिनमा बसेकालाई पनि सरकारले परामर्शको व्यवस्था मिलाउनुपर्छ । सम्पूर्ण समाज र मुलुक नै भाइरसको चपेटामा परेका बेला सबैलाई एकअर्काको ढाडस चाहिएको छ । खासगरी, आम नागरिकमा भएका हरेक किसिमका असुरक्षाको भावना हटाउन विभिन्न तहका सरकारहरूको भरोसाको खाँचो छ ।"
कोरोना नबनोस् भ्रष्टाचारको औजार,"सरकारको कार्यशैलीप्रधानमन्त्री केपी शर्मा ओलीले संकटको घडीमा राष्ट्रलाई सम्बोधन गर्ने भएपछि सर्वसाधारणमा आशा, अपेक्षा र चासो बढ्नु सर्वथा स्वाभाविक हो । तर प्रधानमन्त्री राष्ट्रिय नीति र कार्यक्रममा केन्द्रित रहनभन्दा जनअपेक्षाविपरीत भ्रष्टाचारको रक्षाका साथै आत्मश्लाघा र अतीतमुखी मात्र हुनुभएको देखियो । प्रधानमन्त्रीबाट राष्ट्रलाई गरिने सम्बोधनमा भ्रष्टाचारको प्रतिरक्षा किन आयो ? मानवका लागि अपरिहार्य रहेका जीवन र स्वतन्त्रतामध्ये एउटा छान्नुपर्ने अभिव्यक्ति किन आयो ? यो रहस्यमय र उदेकलाग्दो छ ।अघिपछि भ्रष्टाचारीलाई त्यसै नछोड्ने, कडा कारबाही गर्ने अभिव्यक्ति दिँदै आउनुभएका प्रधानमन्त्रीले भ्रष्टाचारबारे आवाज उठ्नुलाई आफूलाई नै सहयोग पुगेको मान्नुपर्ने थियो । भ्रष्टाचार भएनभएको अनुसन्धान, बहस र फैसला गर्ने राज्यका छुट्टै अंग तथा संवैधानिक निकाय हुँदाहुँदै प्रधानमन्त्रीले नै सबैलाई उछिनेर र आफ्नो आलोचना भएकामा सञ्चार जगत्लाई ओठेजवाफ दिएर भ्रष्टाचारीलाई सुनपानी छर्किनु घोर आपत्तिजनक हो । विवादमा मुछिएको र छानबिन गर्नुपर्नेलाई नै प्रोत्साहन दिने सरकारी रवैयालाई किमार्थ उचित मान्न सकिन्न । साझा शत्रु भएको कोरोना महामारी रोकथाममा सरकार सफल हुनुपर्छ भन्ने दृढ धारणाका साथ हामी प्रतिपक्ष नेपाली कांग्रेससहित सिंगो राष्ट्र त्यसविरुद्ध लड्न एकजुट छौँ । तर यो आपत्कालीन स्थितिमा पनि सरकार पुरानै मानसिकता र राजनीतिक पूर्वाग्रहको चरम अवस्था प्रदर्शित गर्दै छ । सत्तारूढ नेतृत्व र मन्त्रीहरू एवं तीन तहका सरकारबीच नै समन्वय गर्न सरकार अक्षम र असफल देखिन्छ । अत्यन्त ढिला गरेर बल्लबल्ल स्वास्थ्य सामग्री खरिद प्रक्रियामा प्रवेश गर्दा पनि चरम भ्रष्टाचार गरिएको विवाद व्याप्त भएपछि नेपाली सेनालाई जिम्मेवारी सुम्पिएर सरकारले आफ्ना सारा निकाय, संयन्त्र, विधि र प्रक्रियालाई अक्षम प्रमाणित गर्यो । २०५ मुलुकमा यो महामारी व्याप्त भइसकेको छ । तर कुन मुलुकको जननिर्वाचित लोकतान्त्रिक सरकारले आफूले नसकेर यस्तो खरिद कार्यमा नेपालमा जस्तै सेनालाई गुहारेको होला ?जिम्मेवारी, कर्तव्य र उत्तरदायित्व भुलेर सरकारले सेनालाई यो जिम्मेवारी दिनु अनुचित भए पनि सेनाले कुशलतापूर्वक पार लगाउला भन्ने जनतालाई आशा लाग्नु स्वाभाविक हो । सेनाको उच्च मर्यादा, जनभरोसा र साखलाई विवादित बनाउनु हुँदैन । तर सेनालाई सो काम सुम्पिसकेपछि छुट्टै टेन्डर आह्वान गर्नु, स्वास्थ्यसेवा विभागका लेखापाललाई पन्ध्र दिन नपुग्दै सरुवा गर्नुले स्थितिलाई झनै रहस्यमय र सन्देहास्पद बनाएको छ । यसले महामारीसँग लड्न सरकारले पटक्कै तयारी नगरेको झल्काउँछ । स्वास्थ्य क्षेत्रमा अनुभवहीन नेतृत्व र राजनीतिक पूर्वाग्रहग्रस्त कार्यशैली भएपछि स्वास्थ्य संकटका बेला सरकारमाथि झनै विश्वासको संकट थपिएको छ ।चिन्तनीया हि विपदां आदावेव प्रतिक्रिया ।न कूपखननं युक्तं प्रदीप्त वान्हिना गृहे ।।अर्थात्, घरमा आगो लागेपछि मात्र कुवा खन्ने प्रवृत्तिजस्तो, कोरोना भाइरस संक्रमित पहिलो व्यक्ति चीनको वुहानबाट आएको प्रमाणित भएको डेढ महिनासम्म सरकार निष्क्रिय र मौन रह्यो । त्यसपछि महामारी फैलिने स्थितिमा मात्र उच्चस्तरीय समन्वय समिति बनाउनु र हतारहतार महामारी रोकथाम तथा उपचारका सामग्री खरिदको काम अघि बढाउनुले ढिलासुस्तीसँगै अनियमितता र भ्रष्टाचारको नियत पनि देखियो । राजनीतिक पूर्वाग्रहका कारण स्वास्थ्यकर्मीहरूको अझै समायोजन हुन सकेको छैन । उच्च क्षमतायुक्त जनशक्तिलाई परिचालन गर्न र तीनै तहका सरकारबीच संयोजन हुन नसकेर स्वास्थ्यसेवा लथालिंग भए पनि चिकित्सक, नर्स, सुरक्षाकर्मी, स्वास्थ्य सहायक, सफाइ कर्मचारीहरू स्वयं सजग र जिम्मेवार बन्दै ज्यानको बाजी लगाएर संक्रमणलाई फैलिन नदिन अहोरात्र खटिरहेका छन् । तर सरकारले उनीहरूको जीवन सुरक्षाको प्रत्याभूति तथा सहुलियतको विशेष प्रबन्ध गर्न सकेको छैन । बरु सरकार प्रहरीमा दरबन्दी हटाउने र तलब कट्टा गर्ने दुःखद र खेदजनक कामतिर लागेको छ । भारतमा एउटा चिकित्सकले १ करोड भारुको जीवनबिमा पाइरहेको पृष्ठभूमिमा हाम्रा स्वास्थ्यकर्मी, सुरक्षाकर्मी र सफाइकर्मीहरूलाई न्यूनतम ५० लाखसम्मको जीवनबिमाको सुविधा दिनु जरुरी छ । अब के गर्ने ? परिस्थिति बिग्रिहालेको छैन, नियन्त्रणमै छ । महामारी सरकार वा जनसाधारण कसैको पनि हठ र हेलचेक्र्याइँ गर्ने विषय होइन । सरकारको सानो गल्तीले पनि नतिजा गम्भीर बन्न सक्छ । त्यसकारण यस्तो राष्ट्रिय संकटमा पार्टीगत दायराभन्दा माथि उठेर केन्द्रदेखि स्थानीय तहसम्म निरीक्षण, नियन्त्रण र निष्पक्ष व्यवहारका लागि सर्वदलीय संयन्त्र बनाउँदै सबैलाई समेट्नुपर्छ र यो जिम्मेवारी सरकारकै हो । वर्तमान समस्या साधन र स्रोतको कमी मात्र होइन, त्योभन्दा सदुपयोग र सुपरिचालनका साथै दृढ मनोबल, नेतृत्वको इच्छाशक्ति र सुव्यवस्थापनको हो । जीवनमरणको सवाल उठिरहेका बेला मानवता र जनस्वास्थ्यसँग भौतिक विकासलाई कुनै मूल्यमा दाँज्न मिल्दैन । संघीय र प्रदेशका सांसद विकास कोषको २२ अर्ब ३९ करोड, प्रधानमन्त्री रोजगार कार्यक्रम, विकासका लागि विनियोजित बजेट नौ महिना बितिसक्दासमेत २५ प्रतिशतसम्म खर्च हुन नसकेको पृष्ठभूमिमा फ्रिज हुने सबैजसो रकमलाई यो महामारीविरुद्ध र स्थायी स्वास्थ्य संरचनामा लगाउनु युक्तिसंगत हुन्छ । अपुग रकमका लागि जनस्तरबाट चन्दा उठाउन, दातृसंस्थाहरूबाट सहयोग लिन र आवश्यकताअनुसार विशिष्ट तहको सुविधा कटौती पनि गर्न सकिन्छ ।दैनिक ज्यालादारीमा काम गरेर बिहानबेलुकी छाक टार्दै आएका असंगठित श्रमिक वर्ग र तिनका परिवारका लागि महामारीजत्तिकै अत्यावश्यक कुरा भोकबाट मुक्ति पनि हो । लाखौँको संख्यामा रहेका उपायहीन श्रमिक र तिनका परिवारलाई उच्च प्राथमिकतामा राखी राहत उपलब्ध गराउनुपर्छ । लकडाउनमा स्थायी बसोबासतर्फ जान नसकेर डेरामै बस्नुपरेका विद्यार्थीहरूलाई पनि यसमा समेट्नुपर्छ । सुरक्षाकर्मी र सफाइकर्मीहरूको मनोबल बढाउन सहुलियत र सुविधा थपिदिनुपर्छ । आम्दानीको स्रोत बन्द भएका असहाय वर्ग र समुदायको भोकको समाधान खोजिएन भने अराजकता र विद्रोहको स्थिति उत्पन्न हुन सक्छ । झारा टार्ने खालको, पक्षपातपूर्ण र राजनीतिक पूर्वाग्रहबाट राहत बाँड्नु अत्यन्त घातक हुन्छ । कति ठाउँ कुहिएको र ढुंगामाटो मिसिएको चामल बाँडिएको छ । त्यसैको वितरणमा पनि कैयौँ ठाउँमा राजनीतिक पूर्वाग्रह राखिएको गुनासो छ । यस्ता विकृति र बाधा हटाउन स्थानीय तहमा विशेष रूपले सर्वदलीय संयन्त्रको आवश्यकता छ ।भारतबाट स्वदेश फर्किन चाहने हजारौँ नेपाली सीमामा कष्टकर अवस्थामा बसिरहेका छन् । सबैजसो मुलुकले विदेशमा अलपत्र परेका आफ्ना नागरिकलाई प्लेन चार्टर गरेर फर्काएका उदाहरणलाई उपेक्षा गर्दै नेपालीलाई लकडाउनको बहाना बनाएर सीमाबाहिरै अलपत्र छाड्नु संविधानको ठाडो उल्लंघन तथा मानव अधिकारविरोधी कार्य हो । हो, यसरी भित्रिएका नागरिकले क्वारेन्टिनमा बस्न आनाकानी गर्नु वा भाग्नुचाहिँ दण्डनीय कार्य हुनेछ । मुलुकमा दर्ता भएका ५१ हजारभन्दा बढी राष्ट्रिय र २३४ अन्तर्राष्ट्रिय गैरसरकारी संस्थाहरू छन् । यीमध्ये कतिपय क्रियाशील नहोलान् । जति क्रियाशील छन्, ती सबैलाई वर्तमान महामारी तथा संकटको परिस्थितिमा समन्वय र परिचालन गर्नु सरकारको कर्तव्य हो । यसमा पनि सरकारको शिथिलता देखियो ।महामारीपछिको विश्वमा अभूतपूर्व गरिबी, बेरोजगारी, आर्थिक महामन्दी, महँगी, मुद्रास्फीतिलगायत एक शताब्दीयता कहिल्यै नदेखिएका भयानक संकट देखा पर्ने, अनेकौँ राजनीतिक उथलपुथल र परिवर्तन हुन सक्ने राष्ट्रसंघ, अन्तर्राष्ट्रिय मुद्राकोष, विश्व बैंक लगायतका प्रारम्भिक निष्कर्ष आउन थालेका छन् । त्यस्तो चपेटाबाट मुक्त हुन नेपाललाई निकै कठिन हुन सक्ने भएकाले अहिल्यैदेखि उपाय खोज्नु जरुरी छ । भविष्यमा अनायास आइलाग्ने यस्तै खतराका लागि पूर्वतयारी आवश्यक रहेको पाठ पनि हामीले सिक्नुपर्छ ।महामारीले आर्थिकसामाजिक क्षेत्रमा निम्त्याउने दुरवस्था सम्हाल्ने वर्ग हुन् किसान, वस्तु तथा सेवाका उद्योगी तथा व्यवसायी । यसबारे सरकारले विज्ञहरूबाट विस्तृत अध्ययनअनुसन्धान गराई कृषि उत्पादनलाई बजारको सहज व्यवस्था गर्ने, उत्पादन, रोजगारी र आपूर्तिलाई सहज बनाउने अनि आर्थिक व्यवस्थालाई प्रभावकारी बनाउने रणनीति आजैदेखि तय गर्नु जरुरी छ । सत्ताको नाजायज आडमा बसेर अर्थव्यवस्थालाई चौपट पारी निहित स्वार्थपूर्ति गर्दै आएका काला धनका खेलाडी तस्कर, माफिया, कालोबजारीजस्ता आर्थिक अपराधीलाई सदाका लागि ठेगान लगाउनु पनि उत्तिकै जरुरी छ । वर्तमान महामारी हाम्रो पिँढीले देखेभोगेको सबभन्दा गम्भीरतम संकटको प्रारम्भिक रूप हो । यसको सांगोपांग रूप चिन्न बाँकी नै छ । यो समाप्त भएपछि हुने राजनीतिकआर्थिक उथलपुथल, परिवर्तन र सामाजिक प्रभाव एवं विश्व अर्थतन्त्रमा आउने अभूतपूर्व संकटलाई लिएर अहिले नै गम्भीर बन्नु अत्यावश्यक छ । यस्तो अवस्थामा हाम्रोजस्ता अल्पविकसित साना अर्थतन्त्र र लोकतन्त्रहरू पद्धतिका रूपमा कसरी जीवित र सार्थक हुन सक्छन्, हाम्रासामु गम्भीर सवाल छ । निषेधको राजनीतिलाई निषेध गरी इमानदारीपूर्वक राज्य सञ्चालन गर्दै, यो महामारीलाई अवसरका रूपमा लिँदै म र मेरो को स्वार्थ त्यागेर मेरा सबै, म सबैको भन्ने सोच विकास गर्नुपर्छ । जीवनको हर पाइला एउटा चुनौती हो, कठिनाइ र संघर्ष हो । नेपाल र नेपालीले यो महामारीमाथि जसरी पनि विजय हासिल गर्नु छ, जसका लागि आत्मविश्वास र संकल्पलाई दह्रो बनाउन जरुरी छ । नववर्ष २०७७ मा हामी सबैलाई संकटको सामना गर्ने सामर्थ्य प्राप्त होस्, हार्दिक शुभकामना ! केसी नेपाली कांग्रेसका केन्द्रीय सदस्य हुन् ।"
सरकारनागरिक संयुक्त प्रयास आवश्यक,"कोरोनाबाट जोगिन लकडाउनको कदमबाट धेरैलाई आशा जगाएको थियो । तर सरकारको पछिल्ला केही घटनाले जनता निराश छन् । अब कोरोनालाई जित्न सरकार, नागरिक र मिडियाको संयुक्त प्रयत्नको विकल्प छैन । सरकारले परीक्षणको दायरा फराकिलो पार्ने, खाद्यान्नको आपूर्ति सहज गर्ने, राहतको व्यवस्था गर्ने र स्वास्थ्य सामग्रीको व्यवस्था गर्नुपर्छ । यो महामरीमा नागरिकको भूमिका महत्त्वपूर्ण हुन्छ । सरकारले निर्णय गरेर मात्र कोरोना नियन्त्रणमा आउने होइन । सरसफाइ, खानपिन र सकारात्मक सोच नागरिकमा चाहिन्छ । केही समय आर्थिक कठिनाइ हामीले भोग्नुपर्नेछ । त्यसैले विलासी सामानको उपभोग घटाऔं । खेतीपातीमा जोड दिनुपर्छ । अहिले हिउँदे खेतीको बेला छ । सकेसम्म हामीले आफ्नै माटोमा अन्न उब्जाउने प्रयत्न गरौं । खाद्य बैंकको स्थापना गाउँगाउँमा होस् । फोहोरी चीज वा मान्छेसँग सम्पर्कमा आउँदा सफा र शुद्ध बन्न छोइछिटोको अभ्यास समाजमा लामो समय चलिरह्यो । जातीय छुवाछूतको जरो पनि यही अभ्यास हो । समयले सबैलाई अहिले अछूत बनाएको छ । अछूत हुँदाको भावना सबैले बुझेका छन् । त्यसैले समाजमा विद्यमान यो प्रथा पनि यही बेला अन्त्य गर्नुपर्छ । यतिबेला नागरिक समाज मात्र होइन, संसद् पनि निष्क्रिय छ । प्रतिपक्ष, नागरिक समाज र आम जनताको आवाज सरकारसमक्ष पुर्याउने काम मिडियाले जिम्मेवारीपूर्वक गर्नुपर्ने खाँचो छ । सुधारात्मक टिप्पणी तथा सरकारको कमीकमजोरी र भ्रष्टाचारको पर्दाफास गर्नुपर्छ । मिडियाले रचनात्मक मार्गनिर्देश गर्ने हो । मुकुन्द अर्याल, ज्योतिषीडाँडा, स्याङ्जा कोरोना भाइरसबाट बच्न बन्दाबन्दी कायम गर्नु आवश्यक थियोगरियो । तर यो लम्बिँदै जाँदा, सहरमा ज्यालादारीको भरमा जीवनयापन गर्ने थुप्रै मजदुर कष्टमा छन् । परिचय नखुलेका कारण वा परिचयपत्र नभएर स्थानीय तहले बाँडेको राहत पनि यी मजदुरसम्म पुगेन । केही सीप नलागेपछि अन्तिम उपायका रूपमा रातको मौका छोपेर पैदलै सयौं किलोमिटर टाढाको आफ्नो घर जान बाध्य हुनुपर्यो । ठेला उठेका पैतालाको समाचार पढ्दा नै मन भारी हुन्थ्यो । भोग्नेलाई कति पीडा भएको थियो होला, कल्पनासम्म पनि गर्न सकिन्न । मजदुरहरू यही देशका नागरिक हुन् । ठूलो आशा गरेर कुनै न कुनै राजनीतिक दललाई मत दिएका थिए होलान् ! भोकभोकै परेको बेलामा तिनका मत पाएका नेता भने के गर्दै होलान् !बन्दाबन्दीमा अपरिचित नागरिक बनेका यी मजदुरहरू सरकारले चिनेन । सरकारलाई कस्तो आनन्द ! तर बन्दाबन्दी अवधि बढ्दै जाँदा पीडित हुनेहरूको अनुहार पनि थपिँदै जान्छ । सरकारले अब ती मजदुरलाई देख्नैपर्छ । र नचिनी सुखै छैन । इन्द्रकुमार श्रेष्ठ, ओखलढुंगासतर्कता र आतंक फरक कुरा हुन् । अहिले आमजनतालाई सजग र सतर्क बनाउनेभन्दा पनि मर्नै लागियो कि जस्तो आतंकित बनाउने काम सबै क्षेत्रबाट भएजस्तो लागिरहेछ । सिंगो देश १५ अहिले बीस दिनभन्दा बढी क्वारेन्टिनमा बसिसक्यो । संकमितमध्ये कसैको पनि स्वास्थ्यस्थिति बिग्रिएको छैन । अझ स्पष्ट रूपमा भन्दा कसैलाई उपचार गर्नैपर्ने अवस्था पनि आएको छैन । संक्रमितलाई आइसोलेसन रूममा राखिएका छन् । बोर्डर बन्द छ । तर, गाउँमा मान्छे यति आतंकित र त्रस्त छन् कि एकअर्काले फलाएको तरकारी र फलफूल खान पनि डराउँछन् । डेरीबाट दूध किन्न त परको कुरा, सित्तैमा लैजान पनि मान्छे तयार छैनन् । बारीमा तरकारी कुहिएर जाने अवस्था आएको छ । छिमेकमा एक दुई मिटर टाढाबाट समेत मान्छेहरू सुखदुःखका कुरा गर्न डराउने रहेछन् । कसैको घरमा मान्छे बिरामी या तलमाथि पर्दा एक्लै हुने अवस्था रहेछ । लठ्ठीको टुप्पोमा साबुन उनेर राहत दिएको तस्बिरले मन अमिलो बनाउँछ । मानौं हरेक मान्छे कोरोना भाइरसको भकारी नै हो जस्तो चित्र दिमागमा बन्दो रहेछ । अरूलाई त छोड्नुस्, स्वास्थ्यकर्मीहरू आफैं पनि आतंकित रहेको देखियो । नत्र हस्पिटलका नियमित सेवा बन्द गर्नुपर्ने अवस्था नेपालमा अहिलेसम्म थिएन । काठमाडौंबाट मान्छेलाई बाहिर जान दिने निर्णयले ल्याएका प्रतिक्रिया हेर्ने हो भने यो त्रासलाई सजिलै बुझ्न सकिन्छ । धेरैलाई लाग्यो, कोरोना बोकेर मान्छे गाउँ पस्ने भए । दुबईबाट या लन्डनबाट मान्छे सोझै घर जान लागेका होइनन् । काठमाडौंमा श्रम गर्ने मान्छे १५ दिनभन्दा बढी क्वारेन्टिनमा बसेर, कुनै लक्षण नदेखिएपछि फर्किन लागेका हुन् । ती कोरोनाका बिमारी होइनन् । तिनलाई स्थानीय सरकारले थप एक साता घरमैं बस्ने सल्लाह दिन सक्छन् ।ढोकाबाहिर निस्किनेबित्तिकै कोरोना भाइरस लागिहाल्ने होइन । र, लाग्नेबित्तिकै मरिहालिने पनि होइन । मान्छेले मान्छे भेट्दैमा, बोल्दैमा सर्ने पनि होइन । संक्रमित व्यक्तिसँग संसर्गमा आउँदा सर्न सक्ने डर हुन्छ, यत्ति हो । सरकारले पनि सही सूचना दिने र जनजीवनलाई यथासम्भव सहज बनाउने प्रयत्न गर्ला नै । दुई हप्ताको लकडाउन उचित थियो । यो एक प्रकारको क्वारेन्टिन नै थियो । थप प्रमाण या अवस्था बिग्रिएको संकेत नभेटिँदासम्म अब बाहिरी बोर्डरलाई बन्द राखेर आन्तरिक लकडाउन खुकुलो बनाउँदै लैजानेतिर पक्कै सरकारले विचार गर्ला । अब हरेक ठाउँमा परीक्षण सुविधा पुगिसकेकाले एकदुईवटा केस पोजेटिभ भेटिए पनि तिनलाई आइसोलेसन गर्न र नियन्त्रण गर्न असम्भव छैन । लामो दूरीका सवारीसाधन, सिनेमाघर, पार्टी या भेलाहरू अहिल्यै खोल्नु आवश्यक छैन । तर स्थानीय व्यवसाय, उद्योग र कृषि क्षेत्रलाई क्रमशः खुला गर्दै जानुपर्छ । समाजिक दूरी र अन्य उपायहरूबारे सचेतना फैलाउने काममा जोड लगाउन सके खासै समस्या नहुनुपर्ने हो । किनकि विश्वभर यो समस्याको पर्दा कहिले खस्छ भन्ने कुनै ग्यारेन्टी छैन । नारायण गाउँले, बेलायत आरडीटीकै भरमा घर र विश्वसनीयतामा सन्देह ः विज्ञ समाचारले साह्रै दुःखी बनायो । किनभने र्यापिड डायग्नोस्टिक टेस्ट (आरडीटी) किटको विश्वसनीयतामा विज्ञहरूले शंका गरिरहेका बेला यही किटका आधारमा परीक्षणमा नेगेटिभ भएको भनेर क्वारेन्टिनमा राखेको एक सातामै घर पठाइएको छ । नेपाल, बेलायतलगायत विश्वभर नै प्रश्न ओम्नी समूहमार्फत आएको किटको गुणस्तरलाई लिएर सम्बन्धित विज्ञहरूले सन्देह प्रकट गरेका छन् । चीनको ग्वान्जाउ वन्डफो बायोटेक वन्डफो ब्रान्डमा उत्पादित किटले शरीरमा भाइरसको संक्रमणपछि उत्पादन हुने एन्टिबडी भए नभएको निर्क्योल गर्छ । ९१ प्रतिशत सही नतिजा निकाल्ने वन्डफोले शरीरमा कोभिड१९ को संक्रमण भएको कम्तीमा तीन दिनपछि मात्र सही नतिजा निकाल्ने दर बढ्छ भने केहीमा परीक्षण गरिएको सात दिनपछि पनि नेगेटिभ नतिजा आउने गरेको छ । तर सही दर निकै कम हुने र किटको परीक्षणलाई अनुसन्धानमा प्रयोग गरिए पनि यसकै नतिजाको भरमा घर पठाउने निर्णय गर्न भने नसकिने विश्व स्वास्थ्य संगठनलगायत सम्बन्धित विज्ञहरूले औंल्याएका छन् । आरडीटीले इम्युनोग्लोबुलिन एन्टिबडी हेर्छ, इम्युनोग्लोबुलिनएम (संक्रमणको सुरुआती अवस्था) एन्टिबडीले संक्रमण भएको कम्तीमा तीन दिनपछि मात्र उत्पादन गर्छ भने संक्रमण भएको कम्तीमा दुई सातापछि इम्युनोग्लोबुलिनएमको स्थानमा इम्युनोग्लोबुलिनजी (संक्रमण भएपछि त्यसविरुद्ध शरीरमा निकाल्ने प्रतिरोधी क्षमता) निकाल्न थाल्छ । विज्ञका अनुसार सो किटले एन्टिबडी उत्पादन गर्ने र एम अनि जी दुवै एन्टिबडीमा उत्तिकै सवेंदनशील भएर सकारात्मक नतिजा निर्क्योल गर्न शंकास्पद व्यक्तिको पोलिमर चेन रियाक्सन (पीसीआर) परीक्षण गर्नै उपचार गर्नुपर्ने हुन्छ भने इम्युनोग्लोबुलिनजीपोजेटिभ भएमा घरमै आइसोलेसनमा बस्ने सल्लाह दिन सकिन्छ । त्यसैले इम्युनोग्लोबुलिनएमपोजेटिभ देखिएमा तुरुन्तै उपचार सुरु गर्नुपर्छ र एम र जी दुवै एन्टिबडी पोजेटिभ देखिएमा अवस्थाअनुसार निर्णय गर्नुपर्ने हुन्छ । कोरोना भाइरस यसरी नै सर्छ वा संक्रमितले कति अवधिपछि अरूलाई सार्न सक्दैनन् भनी यकिन नभएको अवस्थामा एन्टिबडी टेस्ट नतिजा निकै महत्त्वपूर्ण हुन्छ । यदि शंकास्पद व्यक्ति धेरै देखिएमा कसको र कसरी उपचार गर्ने भन्ने निर्णयका लागि एम र जी दुवैथरी एन्टिबडी परीक्षण गर्न मिल्ने आरडीटी उपयुक्त हुन्छ । तर क्वारेन्टिनमा राखिएका सबै जनाको आरडीटीबाट परीक्षण गर्दा धेरैको पोजेटिभ नतिजा आएमा झन् भयावह हुन सक्छ । यदि अन्तिम व्यक्तिप्रवेश गरेको पनि दुई साताभन्दा बढी भैसकेको भएमा संक्रमित व्यक्तिको शरीरमा इम्युनोग्लोबुलिनजी बन्न थालिसकेको हुन्छ, यस्तोमा उपचार चाहिन्न । तर पीसीआर गर्दा नेगेटिभ आउन सक्छ, जसका कारण संक्रमण सार्न सक्ने अवस्था रहँदारहँदै पनि त्यस्ता व्यक्तिलाई क्वारेन्टिनबाट बाहिर निकालिएमा गम्भीर समस्या आउन सक्छ । त्यसकारण सरकारले चीनमा कोभिड१९ संक्रमण देखिनासाथ मास टेस्ट को लागि प्रयोग गरिने सही किट र किटको उपादेयता र विशेषताबारे जानकारी राखेर पहिले नै विज्ञहरूसँग छलफल गरी विवाद आउन दिनु हुँदैन थियो । औषधि उपकरणबारे अनुभवी र इमानदार कम्पनीलाई छनोट गरी खरिद गरेको भए उपयुक्त हुन्थ्यो । एकातिर विश्वभरिका विज्ञले बेकम्मा ठहराएको ब्रान्डको आरडीटी खरिद गर्ने, अनियमितता छर्लंग भइसक्दा पनि बचाउमै जोड दिने तर नक्कली उपकरणबाट परीक्षण गरिएका नमुनाको नतिजा सक्कली हो भनेर कसरी ठोकुवा गर्न सकिन्छ ? अर्कोतिर झन्झटिलो र लामो समयसम्म पर्खनुपर्ने आरडीटी किटको साटो विवादरहित इम्युनोग्लोबुलिनएम र जी दुवै एन्टिबडी परीक्षण गर्न मिल्ने आरडीटी किन किनिएन ? औषधिजन्य उपकरणमा अनुभव नै नभएको ओम्नीसँग महँगो मूल्यमा खरिद किन गरियो ? आलोचना हुनासाथ टेन्डर रद्द किन गरियो ? गल्ती गर्दै जाने र सच्चाउँदै जाने परम्पराले पछुतो र बदनामीभन्दा अरू के हात लाग्ला र ? गंगाराज अर्याल, पाणिनि८, अर्घाखाँची"
"जो तटस्थ छन्, तिनका नाममा","इतिहासकार हावर्ड जिनको एउटा किताबको शीर्षक छ यु कान्ट बी न्युट्रल अन अ मुभिङ ट्रेन । अर्थात्, गुडिरहेको रेलमा तपाईं सीधा उभिन सक्नुहुन्न । अमेरिकी जनइतिहासका लेखक तथा समाजवादी विचारक जिन नाटककारसमेत हुन् भन्ने कुरो काठमाडौंले पनि पत्तो पाइसकेकै छ (केही पहिले काठमाडौंमा उनले लेखेको नाटकको नेपाली रूपान्तर मार्क्स फर्किए मञ्चन भएको थियो) । तटस्थता र निरपेक्ष सकारात्मकता का कट्टर विरोधी जिनले गुडिरहेको रेललाई कुनै समाज, राष्ट्र वा विश्वको अस्थिर र तरल समयको रूपकका रूपमा पेस गरेका हुन् भन्ने बुझ्न गाह्रो छैन । िि ियतिखेर जिनको सम्झना गरिनु एकदम अर्थपूर्ण छ । देशमा सुरक्षित बहुमतको सुविधासहितको सरकार छ तर यो एकपछि अर्को आलोच्य काम गर्न मानौं कम्मर कसेर लागेको छ । सरकारमा बस्नेहरूका बोली र तिनले प्रवाह गर्ने सन्देशमा परिपक्व अभिभावककत्व होइन, अधिनायकी र अहम्को पेलान छ । सरकार नागरिकसँग कर उठाउने सवालमा संसारकै अग्रपंक्तिमा छ तर नागरिक सुरक्षा र सरोकारका ज्वलन्त मुद्दामा नीतिगत ठगी र बदमासीका असीमित कथाको खलनायक पनि यही सरकार बनेको तथ्य छर्लंगै छ । महामारीले भन्दा पहिले भोकमरीले मर्नेबाँच्ने दोसाँधमा आशाको नजरले हेरिरहेका जनतातिर फर्केर सरकारप्रमुख उल्टै सोध्छ जीवन रोज्छौ कि स्वतन्त्रता ? योभन्दा नालायकी र नकच्चरोपन अर्को के हुन्छ ? सार्वजनिक आलोचना र प्रश्नहरूको उत्तरमा फर्किएका सरकारी जवाफ र सम्बोधनका भाषाले नागरिक स्तरको भोगाइ र अभिमतको हुर्मत लिएको बेला हो यो । यतिखेर जनताको जीवनरक्षा र अभिव्यक्ति लगायतका नागरिक अधिकारको रक्षा वैकल्पिक विषय कदापि हुन सक्दैनन् । जनतालाई सद्भाव, सुरक्षा र जिम्मेवारीको ओत दिनुपर्ने सरकार जब आफ्नै संरक्षणमा भएका अपराध को प्रतिरक्षामा चुनौतीको भाषा बोल्न सुरु गर्छ भने प्रस्ट देखिन्छ, सरकार आपत्काललाई समेत युद्धमोर्चा जस्तो बनाउन चाहन्छ । सरकार जनतालाई आफ्ना खेलाँचीहरूको मूकदर्शक मात्रै बनेर बस भन्न चाहन्छ । के यो सह्य कुरा हो ? यस्तोमा कोही कसरी सकारात्मक बनेर बसिरहन सक्छ ? यतिखेर सबैलाई थाहा छ, संकटको आयाम धेरै ठूलो छ र सरकारलाई सकेसम्म सहयोग गर्नुपर्छ । नागरिकले यो कमन सेन्स र कर्तव्यबाट च्युत हुनै मिल्दैन । तर यसको अर्थ संकटकै समयमा समेत लापरबाह र गैरजिम्मेवार देखिइरहेको सरकारको आलोचना नगर्नु भन्ने हुँदै होइन । जनस्वास्थ्यजस्तो संगीन मुद्दामा सरकारी खेलाँचीको मूल्य हामी एकएकको ज्यान गुमेपछि मात्रै अनुभूति हुने हो भने अर्कै कुरा; होइन भने, यस्तै बेला हो नागरिक सतर्कता र खबरदारी चाहिने । यस्तै बेला हो कठोर प्रश्नका चुनौतीले प्राधिकारको टाउकामा घन हानिरहने । तिनलाई मिनेटमिनेटमा झस्काइरहने । आफ्नो सेवा र सुरक्षाका लागि निर्माण गरेको प्राधिकार जब नियतपूर्वक अपराध गर्न उद्यत हुन्छ, सचेत जनता प्रतिक्रियामा उत्रनैपर्छ । यो कुनै पनि नागरिकको लोकतान्त्रिक हक हो र यसमा लगाम लगाउन खोज्नु अधिनायकी हो । संकटको नाम पारेर गर्न खोजिएको यस्तो अधिनायकी कुनै पनि मूल्यमा स्वीकार्य छैन । जीवनकै मूल्यमा पनि स्वीकार्य छैन ।तर कतिपय मानिस यस्तो समयमा पनि तटस्थताको पाठ पढाउँछन् । सकारात्मक चिन्तन राख्ने उपदेश दिन्छन् । तिनको सुझाव हुन्छ सरकारी नियत र रवैयाको आलोचना गर्दैमा कोही क्रान्तिकारी हुँदैन । आलोचनाले मात्रै केही फेरिँदैन । केही नयाँ कुरा निर्माण हुँदैन । ती भन्छन् सरकार प्रशस्त कोसिस गरिरहेको छ र तिनलाई तटस्थ भावले मूल्यांकन गरिनुपर्छ । जस्तो कि, हिजो मात्रै आह्वान गरिएको ताली बजाउने र राष्ट्रगान गाउने कुरालाई नै लिऔं । तिनका विचारमा यसले राष्ट्रिय एकता र सहअस्तित्वको भावना विकास गर्छ । अझ भनौं, ताली बजाउने कुरामा त ठूलै विज्ञानसम्मत तर्क नै छ । यस्ता मानिस को हुन् ? जहाँ आवाज चाहिन्छ, त्यहाँ भीषण मौनता साधेर बस्ने । लोकको समकालीन चिन्ताप्रति लगभग निरपेक्ष तर मोरल पुलिस बनिटोपल्न माहिर । सरकारका आलोचकप्रति सरकारभन्दा पनि असहिष्णु र हिंस्रकसमेत बन्न सक्ने, सरकारी कोसिस हरूमाथि तटस्थता को व्याख्या गर्ने कस्तो वर्ग हो यो ? यसो विचार गरेर हेर्दा, तिनीहरू कि सरकारी संस्थान र सेवा क्षेत्रका जागिरदार हुने रहेछन् । कि गैरसरकारी क्षेत्रका सुकिलामुकिला कारिन्दा कि राजनीतिक नियुक्तिका लागि पालो पर्खेर बसेका आसेपासे । कि चाहिँ कुनै ठेक्कापट्टाको टेन्डरमा र्याल चुहाइरहेका आकांक्षी । यिनलाई नेगेटिभिटी सँग भयंकर एलर्जी छ अनि ढाँट र भ्रष्टाचारको खेती गर्ने सरकारप्रति उत्पातै सहानुभूति । विडम्बना के भने, बुद्धिजीवी भनिने यो प्रजातिमा प्राध्यापक, लेखक, साहित्यकारको पनि उल्लेख्य संख्या छ । इतिहासकार रोमिला थापर भन्छिन्, आजको खास प्रश्न नै प्रश्न गर्ने कि नगर्ने भन्ने हो । कतिपय विषयमा सार्वजनिक रूपले प्रश्न गर्ने कुरामा धेरै जोखिम छन् । त्यसैले सबै खालका मानिस प्रश्न उठाउँदाको जोखिमभित्र पस्न चाहन्नन् । तर जो पस्छन्, वैचारिक पूर्वाग्रहकै आधारमा तिनको खेदोखनाइ तिनै वर्गबाट बढी हुने गर्छ, जो प्रश्नको शक्तिसँग भलिभाँती परिचित छन् तर समाजका अन्य सदस्यसँगै सहयोजित भएर सकेसम्मका सुविधाका आवरणभित्र सुरक्षित बस्न चाहने लिप्साले कदाचित् मुक्त हुन सक्दैनन् । उक्ति नै छ, अनैतिक र भ्रष्ट भनेर चिनिएकाको अपराधभन्दा सचेत र तथाकथित नैतिक वर्गको तटस्थता र मौनता धेरै अर्थमा ठूलो र अक्षम्य अपराध हो । त्योभन्दा पनि डरलाग्दो अपराध हो यही तथाकथित तटस्थ र मौन वर्गले ऐनमौकामा जोखिम मोलेर बोल्नेहरूमाथि गर्ने आक्रमण । यस्तो आक्रमण किन हुन्छ ? प्रस्ट छ, कहीँ न कहीँ, त्यसमा परोक्ष रूपमै किन नहोस्, सत्ताको सेवा गर्ने नियत हुन्छ । कतिपय अर्थमा मतभिन्नता र आग्रहको तह उठेर द्वेषकारी ईर्ष्या र घृणाको रूप लिएको पनि हुन सक्ला ।प्रचलित मूलधाराका पूर्वीय दर्शन र जीवन पद्धतिले रोमिला थापरले भनेझैं प्रश्न गर्न होइन, आफूभित्र उठ्ने प्रश्नको दमन गर्न प्रेरित गर्छन् । पूर्वमा धेरै पछ्याइने भगवद्गीतामा अर्जुनकृष्ण संवादका कतिपय कुरा गहन र जीवन उपयोगी हुँदाहुँदै पनि प्रश्नको नश्लबन्दी गर्ने विचारले यो ग्रन्थको दार्शनिकआध्यात्मिक आभा ओझेल पारिदिएको छ । कर्म र योगसूत्रको विशिष्ट विचारधारा बोकेको ग्रन्थमा प्रश्नको निषेध मात्रै होइन, सन्देह गर्ने मान्छेको सर्वनाश हुने भयंकर चेतावनी दिने कृष्ण आफ्नो शरणमा आए सबै पाप कट्टी हुने उपदेश दिन्छन् । रामायण आफैंमा रामभक्तिको एकरसले भरिएको काव्य भैगयो । महाभारत कौरव पक्षको एकोहोरो बदख्वाइँ र पाण्डवहरूको सुयशकै जयगाथा भयो । प्रतिरोध र प्रश्न गर्ने शम्बूक, होलिका, शूर्पणखाको अपमानको महिमा गाउँदै आएका मान्छे हामी । सत्ताको विचार र नीतिको चाप्लुसीलाई धर्म र कर्तव्य ठान्नु हाम्रा वंशानुगत दोष नै होलान् । छद्म राष्ट्रवादको खुइलिसकेको लबेदा भिरेर चेतावनीको भाषामा बेलाबेला पदार्पण भइरहने प्रधानमन्त्री ओली र तिनका आसपासमा बसेर अपराध गर्नेहरूका खेलाँचीलाई नजरअन्दाज गर्नु अनि ताली र राष्ट्रगानको नौटंकीलाई सौन्दर्यकरण गर्नु कोरोना संकटकालमा नाङ्गै खुट्टा सयौं किलोमिटर हिँडेर घर फर्किन विवश दुःखीजनका पैतालामा छरछराएको रगतमाथिको क्रूर मजाक हो । तिनका भोक र आँसुमाथिको षड्यन्त्र हो ।यस्तो सौन्दर्यकरण नै तटस्थ हुनुको प्रमाण हो भने धिक्कार छ यस्तो तटस्थतालाई ।नाम चलेका, ख्याति कमाएका र त्यसैकारण जनमानसमा बोलीको प्रभाव पर्ने स्तरका धेरै मानिसले ऐनमौकामा सही र सत्य नबोल्नुको कारण अलोकप्रिय होइने भय मात्रै होइन, आफ्ना निश्चित पद र संरक्षणबाट बेदखल होइने पीर पनि हो । सत्यतथ्य बोल्न थाल्दाको परिणति सामना गर्ने साहस जोकसैमा कहाँ हुन्छ र ? त्यस्ता मानिसहरू साँचो बोल्न नचाहने मात्रै होइन, सत्ताको झुठ र प्रपञ्चका हिमायतीसमेत बनेर देखिन्छन् । त्यसैका प्रचारकसमेत बन्छन् । त्यस अर्थमा सरकारी नुनले, अमुक आशा र अपेक्षाले जिब्रो गलेका मान्छेहरू जतिसुकै ख्यातनाम बुद्धिजीवी किन नहोऊन्, तिनले आज र भोलि दुवैलाई केही फरक पार्न सक्दैनन् । बुद्धिको व्यवसाय चलाएर बस्दैमा यिनीहरूसँग समयले त्यस्तो खास अपेक्षा पनि गर्दैन । इतिहास साक्षी छ, आजसम्म कोही भद्र, तटस्थ व्यक्ति परिवर्तनको वाहक बनेको छैन । नेपालकै दृष्टान्त दिएर भनौं बुद्धदेखि योगमाया हुँदै आजसम्मको परिवर्तन दुस्साहसी र क्रान्तिकारीहरूकै हातबाट हुँदै आएको हो । जहाँसम्म आजको कुरा छ, यो समयको क्रान्ति शब्दशक्तिले हुन्छ । त्यो शक्तिका लागि हावर्ड जिनले भनेजस्तै तपाईं कुनै एक पक्षमा हुनैपर्छ । त्यो पक्षमा तपाईंले एक्लै किन हुन नपरोस् !"
कोभिड१९ र भेटेरिनरी सेवा,शीतलकाजी श्रेष्ठ
नयाँ गभर्नरका चुनौती,"चिरञ्जीवी नेपालको पाँचवर्षे कार्यकाल सकिएपछि नयाँ गभर्नरमा महाप्रसाद अधिकारी नियुक्त भएका छन् । राष्ट्र बैंक एवं बैंक तथा वित्तीय संस्थाको सुशासन र पारदर्शिता, गैरकानुनी काम गर्नेलाई कारबाही, लेखापरीक्षण प्रतिवेदनसमेत अविश्वसनीय भएको गभर्नरलाई थाहा नै होला । विगतमा वित्तीय संस्थाको चुक्ता पुँजी ४ देखि २५ गुणासम्मले वृद्धि गर्नुर्को उद्देश्य मर्जर तथा एक्विजिसनमार्फत संख्यालाई लक्षित सीमाभित्र ल्याएर वित्तीय सेवाको लागत कम गरी वित्तीय प्रणालीलाई बलियो बनाउनु थियो । यस अवधिमा वित्तीय अनुशासनमा समस्या रहेका केही संकटोन्मुख वाणिज्य बैंक, विकास बैंक तथा वित्त कम्पनी मर्ज हुनुको कारण थियो नेपाल विकास बैंकको जस्तो खारेजीबाट जोगिनु । पुँजीवृद्धिको लक्ष्य प्राप्त गर्न पहुँचवाला सेयरधनीले हकप्रद सेयर खरिद गर्न अन्य बैंक तथा वित्तीय संस्थाबाट कर्जा लिए । यसरी निक्षेपकर्ताको सम्पत्तिलाई सीमित सेयरधनीले गैरकानुनी रूपमा पुँजीकृत गरी लेभरेज बेनिफिट प्राप्त गरे । पुँजीवृद्धिपश्चात् त्यसको प्रतिफल छिटो प्राप्त गर्न र कार्य सम्पादन उत्कृष्ट देखाउन छिटछिटो धेरै नाफा हुने सट्टेबाजी बढी गर्न सकिने क्षेत्रमा कर्जा प्रवाह गरी रिटर्न अन इक्विटी २९ प्रतिशतसम्म कमाउने वातावरण बनाइयो । वाणिज्य बैंक वित्तीय प्रणालीका महत्त्वपूर्ण अंग हुन् र तिनका सीईओ एवं सञ्चालकको जागिरका लागि राष्ट्र बैंकले परिणाममुखी मर्जर तथा एक्विजिसन गराएन भन्ने हल्ला छ । यो हल्ला किन पनि सत्य हुन सक्छ भने, एक नेपाली नागरिकको मासिक औसत आम्दानी १० हजार रुपैयाँभन्दा कम हुँदा बैंकको सीईओले मासिक पच्चीसौं लाख तलब खान्छन् । यो तलब भारतीय बैंकिङ प्रणाली र नेपालकै सरकारी स्वामित्वको बैंकका सीईओले प्राप्त गर्नेभन्दा मासिक तीन लाखभन्दा बढी हो । निजी बैंकमा दैनिक दस घण्टाभन्दा बढी काम गर्ने कर्मचारीहरूले त्यसको १ प्रतिशत (वा मासिक २५ हजार) पनि तलब नपाउने, बढी समय काममा लगाए पनि ओभरटाइम भुक्तानी नपाउने, कार्यालय छोड्नु धेरैअगाडि नै इलेक्ट्रोनिक हाजिर गरी राति आठनौ बजेसम्म आधुनिक दासका रूपमा काम गर्नुपर्ने अवस्था छ । निक्षेपकर्ताको झन्डै ९० प्रतिशतसम्म सम्पत्ति र सेयरधनीको १०११ प्रतिशत मात्र लगानीमा लिमिटेड लायबिलिटीसहित सञ्चालन हुने बैंकिङ व्यवसायमा जोखिमको भार निक्षेपकर्ताले बोकेको हुन्छ । बैंक डुबेमा सेयरधनी आफ्नो लगानीको सीमासम्म मात्र डुब्छ । त्यसैले बैंक निजी संस्था होइन, सबैभन्दा बढी संवेदनशील सार्वजनिक नागरिक संस्था हो । तर यसरी बढी जोखिम वहन गर्ने निक्षेपकर्ताले ६७ प्रतिशत प्रतिफल पाउँदा सेयरधनीको रिटर्न अन इक्विटी त्यसको ३ सय प्रतिशतभन्दा बढी छ । पुँजीको सृजना र विकास सबै स्टेकहोल्डरको योगदानबाट हुन्छ । तर त्यसको लाभ एउटा पक्षले मात्र लिनु अरू पक्षमाथिको शोषण हो । निजी सवारी साधन र सट्टेबाजीका लागि १०१२ प्रतिशत ब्याजमा कर्जा प्रवाह गर्ने बैंकले उत्पादनमूलक र उद्यमशील कर्जा नदिने र कर्जा उपलब्ध भइहालेमा महँगो ब्याजदर पर्ने स्थितिको अन्त्य नयाँ गभर्नरले गर्न सक्छन् ? वित्तीय पहुँच र समावेशीकरणले उपभोक्ताको अधिकार संरक्षण, गुणस्तरीय फैलावट र गहिराइ वृद्धि गरी विपन्न र मध्यम वर्गलाई मूलप्रवाहमा ल्याउन वित्तीय साधनलाई अर्थतन्त्रको पीँधसम्म पुर्याउँछ । तर वित्तीय साधनको अधिकांश भाग दलाल पुँजीपति, बुर्जुवा र राजनीतिक नेताकार्यकर्तामार्फत अनुत्पादक क्षेत्रमा प्रवाह गर्ने गरिएको छ । अब उप्रान्त राष्ट्र बैंक यसको मतियार बन्दैन भनी अपेक्षा गर्न सकिन्छ ?देशभित्रको एक वर्षको उत्पादनआम्दानी बराबर एवं ७६१ वटै सरकारको वार्षिक बजेटको दोब्बर आकारको वित्तीय साधन परिचालन गर्ने बैंकिङ क्षेत्रको सत्रौं मस्तिष्क हुने मौका नयाँ गभर्नरले पाएका छन् । अब आन्तरिक रोजगारी सृजना र उत्पादन वृद्धि गरी आर्थिक असमानता र गरिबी कम गर्न योगदान गरेर वास्तविक वित्तीय समावेशीकरण गर्न सकिन्छ ? रियलस्टेट, ओभरड्राफ्ट, सेयर धितो कर्जा र सवारी साधन कर्जामा वित्तीय प्रणालीको प्रत्यक्षअप्रत्यक्ष गरी झन्डै तीनचौथाइ साधन प्रवाहित गराएको राष्ट्र बैंकले बजारमा इर्यास्नल एग्जुवरेन्स सृजित गरी यी क्षेत्रमा बबल र बर्स्टको स्थिति ल्याएर वित्तीय स्थायित्वमा चुनौती खडा नगरोस् । वित्तीय स्थायित्व संकटमा परे बाह्र घण्टामै कसरी बैंक रन हुन्छ भन्ने अनुभव त विश्वको इतिहास, २००७८ को वित्तीय संकट, हालै भारतको एस बैंकको दुर्घटना र नेपालकै एनबीएनसीसी बैंकलाई करिब एक दशकअघि वर्तमान गभर्नरले नै जिम्मेवारी लिएर बचाएबाट भएकै छ । घरजग्गा धितोमा प्रवाहित कर्जाको अंश ६५ प्रतिशत रहनुले माग वृद्धि भई जग्गा निकै महँगिएकाले जमिनदारहरूले यता बिक्री गर्दै विदेशमा रहेका आफन्तका नाममा पुँजी पलायन गराएका छन् । अर्कातिर, जग्गाको स्वामित्व कम भई गरिबीमा पिल्सिएर वैदेशिक रोजगारीमा जान बाध्य भएका ४० लाख कामदारले पठाएको वार्षिक झन्डै ९ खर्ब विप्रेषणले घरजग्गा अत्यधिक महँगिनुमा योगदान गरेको छ । यसरी बैंकको व्यवहारले सामन्तलाई दलाल पुँजीपति र गरिब एवं भूमिहीनलाई अन्तर्राष्ट्रिय सस्तो श्रमिक बनाएको छ । दुई दशकअगाडिसम्म नेपालको जमिनमा खाद्यान्न उत्पादन हुन्थ्यो र आत्मनिर्भर भइकन पनि केही निर्यात हुन्थ्यो अनि उद्योगलाई समेत त्यसले कच्चा पदार्थ उपलब्ध गराएर भरथेग गर्थ्यो । तर अहिले सर्वत्र प्लटिङ गरिएको छ, बाँझो छ, खाद्यान्न उत्पादन हुँदैन । यहि प्लटिङमा खर्बौं कर्जा प्रवाह गरी बैंकको नाफा बढेको छ, वासलात ठूलो भएको छ, विलासिताको सामानको आयात बढेको छ तर व्यापार घाटा अनि राष्ट्रिय आर्थिक सुरक्षा कमजोर भएको छ, छिमेकी रिसाएर नाकाबन्दी गर्दा जनता भोकले मर्ने अवस्था सृजना भएको छ । यो समस्या तत्कालै समाधान गरिएन भने यसले नेपालको संविधानको कुन उद्देश्य पूरा गरेको छ भनी जनताले सोधेमा जवाफ दिन तयार को हुने हो ? ६१ प्रतिशत जनताबाट संकलन गरेको निक्षेप ४ प्रतिशत जनता र त्यसको अधिकांश भाग १ सय व्यक्तिलाई प्रवाह गरेर वित्तीय प्रणालीमा अधिकेन्द्रीकरणको जोखिमका साथै सम्पत्ति एवं आय असमानता बढाउन राष्ट्र बैंकले सघाउन हुन्न । निक्षेपलाई सबैभन्दा बढी उत्पादनमुखी क्षेत्रमा प्रवाह नगरी अनुत्पादक सट्टेबाजीको क्षेत्रमा कर्जा प्रवाह गर्ने, कर्जालाई एभरग्रिनिङ गर्न दिने, एनपीएलाई लुकाउन सहयोग गर्ने, बैंकको वासलातलाई अप्राकृतिक रूपमा विस्तार गराएको अवस्थामा नजर पुग्छ ? आर्थिक स्थायित्वको महत्त्वपूर्ण आधार भनेकै २ देखि ५ प्रतिशतसम्मको मुद्रास्फीति कायम गरी वास्तविक ब्याजदर धनात्मक र विनिमयदर स्थिर बनाउनु हो । नेपालको हकमा यी विषयमा राष्ट्र बैंक सामान्यतः चुक्ने गरेको छ । नेपालमा रहेका गैरमौद्रिक र आपूर्तिजन्य अवस्थाले पनि यसलाई जटिल बनाएको भए पनि नेतृत्वकौशल र सरकारी संयन्त्रको सहकार्यमा सीमाभित्र राख्न सकिन्छ । त्यसै गरी, ब्याजलाई अप्रतिस्पर्धी दोहनकारी हतियार बन्नबाट जोगाई स्थिर बनाउनुपर्ने हुन्छ । मुद्रा, बैंकिङ र वित्तमा नेपाल सरकारले निर्देशन दिन सक्ने व्यवस्था गरेर नेपाल राष्ट्र बैंक ऐन, २०५८ मा रहेको फेसभ्यालुको स्वतन्त्रता हनन भएका समाचार अब नआउलान् ? राष्ट्र बैंकले २५ सयसम्म भारुा नेपालीले आफ्नै देशको लेगल टेन्डरजसरी साथमा राख्न सक्छन् भनेको थियो । तर भारतले नोटबन्दी गरेपछि नेपालीसँग भएको त्यो सीमाभित्रको भारु साटिदिन नसकेको र अहिले पनि केही करोड भारु बैंकको भल्टमा रहेको सर्वविदितै छ । अर्कातिर, स्याटेलाइट अर्थतन्त्र र केन्द्रीय बैंक बनाउने भ्रम अहिले पनि कायमै छ । त्यसैले इन्स्टिच्युसनल, नेगोसिएसनल र लिडरसिप क्रेडिबिलिटी बलियो बनाउन जरुरी छ ।राष्ट्र बैंकको सञ्चालक समितिका सदस्यलाई आआफ्नै लबी र बजारको एजेन्सीसिप अनुसारको नीतिगत तथा सुपरिवेक्षकीय हस्तक्षेप गर्न दिने परम्परा जस्तै छ । परिपक्व ढंगले नीति विश्लेषण र स्थिरता कायम गर्न सकिन्छ ? गभर्नरले बोर्डको अध्यक्ष र सीईओ भई कार्य गर्ने, अन्तर्राष्ट्रिय मञ्चमा अर्थमन्त्रीसँगैको टेबलमा बस्ने, महत्त्वपूर्ण अर्थराजनीतिक आयामका नीतिनिर्माण र कार्यान्वयन गर्ने आफ्नो डिफ्याक्टो र डिजुरे अधिकारलाई विगतका गभर्नरले बुझेनन् । धेरै राष्ट्रिय संस्थाका कार्यकारी अक्षम भएमा एक जना सक्षमको पनि कार्यक्षमतामा गुणात्मक ह्रास आउँछ अनि आर्थिक संकट र कोभिड१९ जस्ता संक्रमणको कठिन अवस्थामा गाह्रो हुन्छ । नेपालको अर्थराजनीतिक क्रोनीले गर्दा सबै नियामक निकायमा इमानदार र सक्षम व्यक्तिले जिम्मेवारी पाउन सकेनन् । कानुनी राज हुने देशमा हो भने बहालवाला र अवकाशप्राप्त भ्रष्ट अधिकृतलाई सुधारगृहमा राखिछ, तर यहाँ त त्यस्ता व्यक्तिलाई उल्टै पुरस्कृत गरी वित्तीय प्रणालीमा जिम्मेवारी दिएर अर्थतन्त्रमा उच्च लागत र भार थोपरिन्छ । राष्ट्र बैंकभित्र नीतिनिर्माण, नियमन, सुपरिवेक्षण, खरिद गरिने वस्तुको स्पेसिफिकेसन बनाउने चरणदेखि नै सुरु हुने गडबडीले गर्दा सार्वजनिक खरिदको गुणस्तरहीनता, सेवाग्राहीबाट लाभ लिने फाँट, आन्तरिक तथा बाह्य सम्बन्धमार्फत व्यक्तिगत र गुटगत फाइदालाई सैद्धान्तीकरण गर्ने कर्मचारीको प्रवृत्ति, पार्टीहरूका अयोग्य कार्यकर्तालाई रोजगारीमा लगाइदिने वा पार्टी महाधिवेशनमा अर्थसंकलन गरिदिनुपर्ने, गैरकानुनी रूपमा पुँजीको ओसारपसारमा सहयोग गर्नुपर्ने बाध्यात्मक भुंग्रोबाट कोही मुक्त हुन सकेको छैन । मौरी र झिँगासँग यात्रा गर्दा फरकफरक गन्तव्यमा पुगिने भएकाले उच्च व्यक्तिगत र व्यावसायिक इमानदारी, अर्थतन्त्र र वित्तीय क्षेत्रको सही बुझाइ र जनताप्रति जवाफदेहिता विकास गरी सक्षम मौद्रिक अधिकारीका रूपमा नेपाल सरकारलाई सल्लाह दिन सक्ने हैसियत नयाँ गर्भनरले राख्छन् ।"
"भारतमा जहाँ बढी संक्रमण,त्यहीँ बढी नेपाली","भारतमा केही दिनयता कोरोना भाइरस (कोभिड१९) को संक्रमणमा तीव्र वृद्धि देखिएको छ । त्यसमा पनि नेपालीहरूको बाक्लो उपस्थिति भएका राज्यहरूमा उच्च संक्रमण देखिएको छ । जसले गर्दा उनीहरूलाई एकातिर लकडाउनका कारण खानबस्नकै समस्या छ भने अर्कोतर्फ कतिबेला संक्रमणले छुने हो भन्ने चिन्ता पनि थपिएको छ । हालसम्म भारतमा १२ नेपालीमा संक्रमण देखिएको छ । जसमध्ये १० जना कामको सिलसिलामा भारत आएका हुन् । पछिल्लो तथ्याकंअनुसार भारतमा कोभिड१९ संक्रमितको संख्या ९ हजार २ सय नाघेको छ । राज्यहरूमा हेर्ने हो भने संक्रमितको संख्या सबैभन्दा बढी महाराष्ट्र, दिल्ली, तमिलनाडु, मध्यप्रदेश, गुजरात देखिएको छ । कोभिड१९ को उच्च संक्रमण देखिएका यिनै राज्यहरूमा नेपाली कामदारको बाक्लो उपस्थिति छ । भारतमा १५ लाखको हाराहारीमा नेपाली कामदार रहेको अनुमान छ । त्यसमध्येको ठूलो हिस्सा यिनै राज्यहरूमा रहेको प्रवासी नेपाली संगठनहरू दाबी गर्छन् । नेपाली कामदारहरूको उपस्थितिका हिसाबले दिल्ली पहिलो नम्बरमा आउँछ । यहाँ करिब तीनदेखि पाँच लाखको संख्यामा नेपाली कामदारहरू रहेको अनुमान छ । तीमध्ये अधिकांश घरेलु कामदार, सेक्युरिटी, कुक, वेटरका रूपमा काम गर्ने रहेको बताइन्छ । यति ठूलो संख्यामा नेपाली रहेको दिल्ली नै अहिले कोरोना भाइरसको संक्रमणबाट आतंकित छ । सोमबार साँझसम्ममा दिल्लीमा १ हजार १ सय जनामा संक्रमण पुष्टि भएको छ । बढ्दो संक्रमणलाई रोक्न दिल्ली सरकारले विभिन्न स्थानलाई हटस्पट तोक्दै पूरै सिल गरेको छ । तीमध्ये अधिकांश नेपालीहरूको बाक्लो उपस्थिति रहेका ठाउँ हुन् । यसले उनीहरूलाई दैनिक किनमेलका लागि असहज बनाएकै छ, सँगै संक्रमणको त्रास पनि थपेको छ । त्यस्तै परिस्थिति भोग्न बाध्य छन् दिल्ली ओखलाका तुलबहादुर अटल । सबै जना कतिबेला संक्रमणले छुने हो भन्ने डरत्रासमा बाचिँएरहेका छौं, के हुने हो ? कसो हुने हो भन्ने चिन्ता अत्यधिक छ, अटलले भने । उनले दिल्लीमा हालसम्म कुनै पनि नेपालीमा संक्रमण नदेखिनुले केही राहत भने दिएको बताए । भगवान्को कृपाले अहिलेसम्म दिल्लीमा नेपालीलाई कोरोना भएको सुनिएको छैन, उनले भने । त्यसैगरी भारतको महाराष्ट्र राज्य रोजगार गन्तव्यका हिसाबले नेपालीहरूको दोस्रो रोजाइमा गनिन्छ । नेपालका राजनीतिक दलका प्रवासी नेपाली संगठनका अधिकारीहरूका अनुसार मुम्बईमा मात्र दुईतीन लाख नेपाली कामदार छन् । आफैंमा जोखिमपूर्ण अवस्थामा रहेका नेपालीहरूलाई केही दिनयता महाराष्ट्रमा बढ्दो संक्रमणले थप त्रसित बनाएको छ । महाराष्ट्रमा १ हजार ८ सय ९३ जनामा कोभिड१९ पुष्टि भइसकेको छ भने ९७ जनाको ज्यान गइसकेको छ । जुन अन्य राज्यहरूभन्दा बढी हो । उक्त राज्यका मुम्बई, पुनेमा सबैभन्दा बढी संक्रमण देखिएको छ । रोजगारीका लागि मुम्बई पुगेका नेपालीमध्ये अधिकांश चाल र झुग्गी झुपडीमा बस्ने गर्छन् । त्यस्ता बस्तीमा बस्नेले सार्वजनिक शौचालय प्रयोग गर्नुपर्ने बाध्यता हुन्छ । यस्तोमा एक जनामा संक्रमण देखिएको खण्डमा पूरै बस्तीमा फैलने जोखिम रहन्छ । भारतमा कोरोना भाइरस देखिएका आठ नेपाली पनि त्यस्तै बस्तीमा बस्दै आएका थिए । पछिल्लो साता मुम्बईकै गिरगाउँ चौपाटीमा बस्ने एक नेपाली परिवारका आठ सदस्यमा कोभिड१९ पुष्टि भएको थियो । यो घटनाले पनि नेपालीहरूमा संक्रमणको जोखिम उच्च रहेको देखाउँछ । घटना बाहिर आएपछि त्यहाँ बस्ने नेपालीलाई थप चिन्तित बनाएको प्रवासी नेपालीहरू बताउँछन् । हाल मुम्बईमा बस्दै आएका शालिग्राम तिवारीले पनि एउटै परिवारमा आठ जनालाई कोरोना देखिएपछि नेपालीहरूमा भोकै परिएलाभन्दा पनि संक्रमणले छोला भन्ने चिन्ता बढेको बताए । पूरै त्रासको वातावरण छ, कर्फ्युको माहोल छ, केही दिनअघिसम्म भोकै परिएला भन्ने बढी चिन्ता थियो, केही दिनयता संक्रमणको चिन्ता थपिएको छ, तिवारीले भने । भारतमा भाइरस संक्रमितको संख्यालाई हेर्ने हो भने तमिलनाडु तेस्रो नम्बरमा छ । तमिलनाडुमा ९ सय ६९ जनामा संक्रमण पुष्टि भएको छ । यहाँ ५० हजारभन्दा बढी नेपाली रहेको बताइन्छ । तमिलनाडुमा रहेका नेपालीमा अहिलेसम्म कोरोना संक्रमण नदेखिए पनि त्रास भने उत्तिकै छ । सबैतिर बन्द गरिएको छ । अहिलेसम्म नेपालीमा संक्रमण नदेखिएको तर दिन प्रतिदिन त्रास बढ्दै गएको छ, चेन्नईमा बस्दै आएका लोकबहादुर छेत्रीले कान्तिपुरसँग भने । उनले नेपालीहरूमा भाइरस नदेखिनु आफैंमा खुसीको कुरा भए पनि निकै सजग हुनुपर्ने अवस्था रहेको सुनाए । प्रवासी नेपाली संगठनका अनुसार कर्नाटकमा पनि नेपाली कामदारहरूको उल्लेख्य उपस्थिति छ । उनीहरूका अनुसार यो राज्यका बैंग्लोर, मैंगलोर, मैसुर, तुम्कुर, उड्की, गुलभर्गालगायतका सहरमा गरी दुई लाखभन्दा बढी नेपाली छन् । यहाँ रहेका नेपालीहरूमध्ये अधिकांश सेक्युरिटी र घरायसी काममा संलग्न रहेका छन् । केही कुक र वेटरको काम पनि गर्छन् । नेपालीहरूको कामको प्रकृतिले पनि मानिससँग घुलमिल हुनुपर्ने बाध्यताले उनीहरूको संक्रमणको जोखिम पनि उच्च रहेको छ । बैंग्लोरकै एक नेपाली दम्पतीमा कोभिड१९ को संक्रमणको कारण खोतल्दा पनि त्यो पुष्टि हुन्छ । दम्पतीमध्ये पहिले संक्रमण देखिएकी महिला एक भारतीय परिवारकहाँ घरधन्दा गर्थिन् । त्यही परिवारकी एक महिला केही दिनअघि मात्र विदेशबाट आएकी थिइन् । त्यसको दुई दिनमै उनलाई कोरोना संक्रमण देखिएको थियो । पछि उनबाटै नेपाली महिलालाई पनि सर्यो र पछि उनका श्रीमान्मा पनि कोरोना भाइरस देखियो । धन्न उनीहरूको परिवारको अन्य सदस्य भने संक्रमण देखिएन । यो घटना सार्वजनिक पछि विशेषगरी बैंग्लोरमा रहेका नेपालीलाई चिन्तित बनाएका त्यहाँ रहेका ऐनबहादुर रावलले बताए । नेपालीहरूमा अहिले कसरी संक्रमणबाट जोगिने भन्ने चिन्ता छ । लकडाउनका कारण खानबस्नमा कठिनाइ त हुने नै भयो, रावलले भने । उनले काम गर्न बसेका एकातिर नेपालीमा चेतनाको कमी रहेको र त्यसमाथि साहुहरूले किनमेलका लागि उनीहरूलाई नै पठाउने गरेका कारण संक्रमणको जोखिम रहेको बताए । त्यसैगरी राजस्थान, गुजरात र मध्यप्रदेशमा पनि ठूलो संख्यामा नेपाली विभिन्न पेसा व्यवसाय गरेर बसेका छन् । तर यिनै राज्यमा कोरोनाको संक्रमणको बढी देखिएको छ । यसबाहेक संक्रमण बढी देखिएका तेलंगना, राजस्थान, गुजरात, पश्चिम बंगाल, जम्मुकश्मीरका कामदार नेपालीको बाक्लो उपस्थिति छन् । यहाँका नेपालीहरू बढी फास्टफुड र सेक्युरिटीको कामको संलग्न रहेको पाइन्छ । नेपालीको बाक्लो उपस्थिति रहेकै राज्यहरूमा संक्रमण बढ्दै गएपछि भारतमा रहेका विभिन्न राजनीतिक पार्टीनिकट प्रवासी संगठनका अधिकारीहरूले नेपालीहरूमाझ कोरोना भाइरसको संक्रमणसम्बन्धी जनचेतना विस्तार र कसैलाई संक्रमण देखिएको खण्डमा उपचारको ग्यारेन्टी गर्नेतर्फ सरकारले ध्यान केन्द्रित गर्नुपर्ने बताउँछन् । भारतमा रहेका नेपालीहरूमध्ये अधिकांशको आर्थिक हैसियत राम्रो छैन । एउटै कोठामा धेरैजना दुःखजिलो गरेर बस्नुपर्ने बाध्यता छ अनि कसरी सामाजिक दूरी कायम हुन्छ । त्यसले गर्दा एक जनामा संक्रमण देखियो भने पूरै परिवार नै जोखिममा पर्ने अवस्था छ, अखिल भारत प्रवासी मञ्चका केन्द्रीय सचिव आरबी खड्काले भने । त्यसबाहेक नेपालीहरूमा संक्रमणको जोखिमबाट बच्न अपनाउनुपर्ने सावधानीबारे पनि कम जानकारी रहेको खड्काको भनाइ छ । त्यसैले सरकारले दिल्लीस्थित दूतावासमार्फत नेपालीहरूमाझ आवश्यक जनचेतना विस्तारको पहल गर्नुपर्ने उनले सुझाए । साथै यदि कसैमा संक्रमण देखिइहालेको खण्डमा भारतीय नागरिकसरह उपचारको ग्यारेन्टी गर्नुपर्नेमा पनि खड्काले जोड दिए । भारतमा रहेका नेपालीहरूलाई दोस्रो दर्जाको व्यहावर गर्नुभएन, यदि कसैलाई संक्रमण देखियो भने दूतावासमार्फत सरकारले उनीहरूको उपचार सुनिश्चित गर्नुपर्छ, खड्काले भने ।"
अस्ट्रेलियाका आधाभन्दा बढी संक्रमित निको,"विद्यार्थीका लागि २ लाख डलरको सहायता कोषविद्यार्थी तथा अध्यागमनको क्षेत्रमा काम गरिरहेको एक्सपर्ट फाउन्डेसनले कोरोना भाइरसका कारण समस्यामा रहेका नेपाली विद्यार्थीका लागि २ लाख डलर करिब १ करोड ५० लाख रुपैयाँ बराबरको सहयोग गर्ने भएको छ । फाउन्डेसनले एक विज्ञप्ति जारी गर्दै सामाजिक उत्तरदायित्वअन्तर्गत भाइरसका कारण समस्यामा परेका नेपाली विद्यार्थीलाई प्राथमिकताका आधारमा सहयोग गरिने जनाएको छ । विज्ञप्तिमा १ लाख ५० हजार एक्सपर्टमार्फत उच्चशिक्षाका लागि पछिल्लो ६ महिनामा अस्ट्रेलिया अध्ययन गर्न आएका विद्यार्थीलाई प्रत्यक्ष सहयोग पुर्याइनेछ । थप ५० हजार डलर विद्यार्थीको सहायताका लागि काम गरिरहेका अन्य संस्थाहरूमार्फत समस्यामा परेका विद्यार्थीलाई सहयोग पुर्याइनेछ । संस्थाका निर्देशक रूपक बर्तौलाले गत वर्ष अक्टोबर १ पछि अस्ट्रेलिया आएकालाई सहयोग पुर्याइनेछ । अस्ट्रेलियामा अध्ययनरत करिब ५४ हजार नेपालीमध्ये हजारौंले भाइरसको संक्रमणका कारण रोजगारी गुमाएका छन् । उनीहरूलाई सहयोग पुर्याउनका लागि एनआरएनलगायत अन्य संस्थाले खानासहित अत्यावश्यक सहयोग पुर्याइरहेका छन् । तर उक्त सहयोग अपर्याप्त भएको विद्यार्थीहरूको गुनासो छ । फाउन्डेसनले सुरु गरेको सहयोगको अन्य नेपाली व्यवसायीले समेत गर्ने दूतावास, एनआरएनलगायतले विश्वास जनाएका छन् । विद्यार्थीलाई नै आफ्नो व्यवसाय बनाइरहेका दर्जनौं नेपालीले यसरी प्रत्यक्ष सहयोग गर्ने हो भने यहाँ समस्यामा रहेका नेपाली विद्यार्थीको धेरै समस्या हल हुन सक्छ, एनआरएन अस्ट्रेलियाका उपाध्यक्ष नवीन पन्तको भनाइ छ । एक्सपर्टले गरेको सहयोगले समस्यामा रहेका कम्तीमा एक हजार नेपाली विद्यार्थी प्रत्यक्ष लाभान्वित हुने उनले दाबी गरे ।"
विश्व बैंकको सहयोगमा सञ्चारमाध्यमबाट पठनपाठन,"काठमाडौं (कास) कोरोना भाइरस (कोभिड१९) को तीव्र संक्रमणसँगै गरिएको लकडाउनपछि विश्वका कतिपय देशमा अनलाइन, रेडियो तथा टेलिभिजनबाट पठनपाठन सुरु गरिएको छ । विश्व बैंकको सहयोगमा विभिन्न देशका शिक्षा मन्त्रालयहरूले शैक्षिक प्रविधि (एडटेक) मार्फत विद्यार्थीहरूका लागि आवश्यक पाठ्यसामग्री प्रदान गरेका हुन् । हाल विभिन्न देशले अनलाइन, रेडियो र टेलिभिजन कक्षा तथा विभिन्न वेबसाइटमार्फत विद्यालयको पाठ्यक्रममा आधारित श्रव्य, दृश्य तथा पाठ्यसामग्री उपलब्ध गराएका हुन् । विश्व बैंकका अनुसार ४६ देश तथा वेस्ट बैंक र गाजा क्षेत्रमा त्यस्ता कक्षा सञ्चालनमा ल्याइसकिएको छ । त्यसका लागि देशको पाठ्यक्रमअनुसारको कोर्स तथा डाटाबेस तयार पारिएको विश्व बैंकले जनाएको छ । कतिपय देशले अनलाइन कक्षा सञ्चालनका लागि आवश्यक पर्ने छुट्टै एपसमेत निर्माण गरेका छन् ।कोभिड१९ को महामारी फैलिएको चीनमा गत फेब्रुअरी ९ देखि नै प्राथमिक तथा माध्यमिक तहका विद्यार्थीहरूका लागि नयाँ शैक्षिक सत्रका कक्षाहरू अनलाइनमार्फत सञ्चालन गरिसकेको छ । त्यसका लागि चिनियाँ शिक्षा मन्त्रालयले मुख्य टेलिफोन तथा इन्टरनेट सेवा प्रदायकमार्फत सहज, सुलभ र भरपर्दो सेवा उपलब्ध गराउन प्रविधि मन्त्रालयसँग सहकार्य गरेको छ । शिक्षा मन्त्रालयका अनुसार त्यस्ता कक्षा लिने विद्यार्थीहरूको संख्या २० करोड छ । त्यसैगरी पछिल्लो पटक अप्रिल ६ मा मलेसियामा विद्यार्थीलाई शैक्षिक सामग्री उपलब्ध गराउने उद्देश्यले नयाँ टेलिभिजन च्यानल सुरु गरिएको छ । दैनिक २ घण्टा प्रसारण गरिने सामग्रीहरू शिक्षा मन्त्रालयको वेबसाइटमा समेत राखिँदै आएको छ ।भारतको मानव संसाधन विकास मन्त्रालयले मार्च २१ देखि डिजिटल अध्ययनको व्यवस्था गरेको छ । दीक्षा वेबसाइट तथा ईपाठशाला एपमार्फत कक्षा १ देखि १२ सम्मका पाठ्यक्रममा आधारित श्रव्य, दृश्य तथा पाठ्यसामग्री हिन्दी, उर्दू र अंग्रेजी भाषामा उपलब्ध गराइएको छ । त्यसैगरी, माल्दिभ्स, यूएई, जापान, कोरियालगायत युरोपेली, दक्षिण अमेरिकी र अफ्रिकी देशका शिक्षा मन्त्रालयसँगको सहकार्यमा विद्यार्थीहरूका लागि आवश्यक पाठ्यसामग्री अनलाइन, रेडियो तथा टेलिभिजनमार्फत उपलब्ध गराइएको विश्व बैंकले जनाएको छ ।"
सांसदको बजेट निलम्बनमा अर्थमन्त्रीको मौनता,"कार्यक्रमको विगत हेर्दा योजना छनोट, बजेट विनियोजन, खर्च र लेखाप्रणालीमा बेथिति देखिन्छ । महालेखा परीक्षकको हरेक वर्षको प्रतिवेदनमा यो कार्यक्रमका दुरुपयोगका तथ्य सार्वजनिक हुने गरेका छन् । हालका अर्थमन्त्री विगतमा यो कार्यक्रममा बजेट विनियोजनको विपक्षमा थिए । पहिले उहाँले नै यो कार्यक्रम खारेज गरौं भन्ने प्रस्ताव गर्नुहुन्थ्यो, पूर्वअर्थसचिव शान्तराज सुवेदी भन्छन्, पहिलो पटक बजेट बनाउँदा उहाँ बढी टेक्नोक्र्याट हुनुहुन्थ्यो । अहिले राजनीतिक व्यक्ति हुनुभएको छ । त्यसैले पार्टीको घोषणापत्र, सांसदको विचार र राजनीतिक दबाबलाई हेरेर उहाँ चुपचाप बस्नुभएको होला ।तर आगामी दिनमा राजस्व संकलन कम हुने र कोरोनाको क्षेत्रमा खर्च बढी गर्नुपर्ने भएकाले खर्चको व्यवस्थापनका लागि यस्ता विवादित कार्यक्रममा कठोर निर्णय गर्नुपर्ने सुवेदीको धारणा छ । राजनीतिक तहबाट समेत खर्च हुन बाँकी रकम कटौती गरिदिए हुन्छ भनेकाले पहिलो प्राथमिकतामा राखेर यो कार्यक्रम सकेसम्म खारेज नभए निलम्बन गर्दा राम्रो हुन्छ, सुवेदीले भने ।अर्थसचिव शिशिर ढुंगाना भने यसबारे अध्ययन आवश्यक रहेको बताउँछन् । यसबारे निर्णय गरिसकेका छैनौं । कतिपय पैसा खर्च भयो, कति रकम कार्यक्रम सञ्चालनका लागि बाँडफाँट भयो । अब कति बजेट बाँकी छ भनेर अध्ययन गर्नु छ, उनले भने, यो कार्यक्रमका विषयमा सञ्चारमाध्यम, पब्लिक क्षेत्र र सांसदको प्रतिक्रियालाई जानकारीका रूपमा लिएका छौं । कोरोना भाइरसको महामारीसँगै भारतले निर्वाचन तथा सांसदको नाममा हुने कार्यक्रमहरूको बजेट निलम्बन गरिसकेको छ । नेपालमा पनि भारतको उदाहरण देखाउँदै धेरै क्षेत्रबाट खारेज वा तत्कालका लागि निलम्बन गर्नुपर्ने सुझाव आइरहेको छ ।कार्यक्रमका विषयमा प्रधानमन्त्री केपी शर्मा ओलीले पनि सोमबार नयाँ वर्षको शुभकामना सन्देश दिने क्रममा सांकेतिक प्रतिक्रिया दिएका छन् । यतिखेर धेरै महानुभावहरूले सुझाव र सल्लाह दिइरहनुभएको छ । सल्लाह, सरकारको कामको तरिकाका बारेमा छ र साधनस्रोतको सम्बन्धमा पनि छ, उनले भने, कतिपय मित्रहरूले चालू बजेटको विभिन्न शीर्षकमा रहेका स्रोतलाई रकमान्तर गर्न पनि सरकारको ध्यानाकर्षण गर्नुभएको छ । कतिपयले उच्च ओहोदामा रहेका र जनप्रतिनिधिले पाउने सुविधामा कटौती गर्नसमेत सुझाव दिनुभएको छ । यी सबै सुझावमा मेरो गम्भीर रूपमा ध्यानाकर्षण भएको छ ।अर्थमन्त्री खतिवडाले आफ्नो पहिलो बजेटमा यो कार्यक्रमलाई प्रयोग र परीक्षणका रूपमा मात्रै निरन्तरता दिएको प्रतिक्रिया दिएका थिए । यो सफल र राम्रो भए निरन्तरता दिन्छौं । समस्या भयो भने पुनरावलोकन गर्छौं, उनले त्यति बेला भनेका थिए, यसलाई कसैले अधिकारका रूपमा लिनहुँदैन । कसैले दिने या लिने कुरा होइन । यो परीक्षणका रूपमा मात्रै हो । सांसदलाई बजेट विनियोजन गर्दा आफूले चर्को आलोचना खेप्नुपरेको उनको स्वीकारोक्ति थियो । तर पनि उनले सुरुको आफ्नो बजेटमा ३ करोड रुपैयाँ रहेको यो कार्यक्रमलाई ४ करोड बनाए । यस वर्षको बजेटमा २ करोड रुपैयाँ थप्दै ६ करोड रुपैयाँ पुर्याएका हुन् ।विगतमा प्रायः अर्थमन्त्रीले यो विवादित कार्यक्रमको बजेटलाई बढाउने गरेको देखिन्छ । तत्कालीन अर्थमन्त्री भरतमोहन अधिकारीले ०५१ सालमा प्रतिसांसद २ लाख ५० हजारका दरले ५ करोड १२ लाख ५० हजार रुपैयाँ छुट्याएका थिए । पहिलो पटक सांसदलाई बजेट छुट्याएका अर्थमन्त्री अधिकारीले लगत्तै अर्को वर्ष बढाएर तत्कालीन प्रतिनिधिसभाका सांसदलाई ४ लाख र राष्ट्रियसभाका सांसदलाई २ लाख ५० हजार रुपैयाँ बनाए । पछि कांग्रेसबाट अर्थमन्त्री बनेकाहरूले पनि ४ पटक सांसदको बजेट बढाए । अधिकारीले दुई पटक बजेट ल्याइसकेपछि अर्थ मन्त्रालयको नेतृत्व सम्हालेका रामशरण महतले ०५३५४ मा सबै सांसदलाई ४ लाख रुपैयाँका दरले बजेट विनियोजन गरे । ०५७५८ मा पुनः अर्थमन्त्री भएका महेश आचार्यले यो ४ लाख रुपैयाँ बजेटलाई बढाएर १० लाख पुर्याए । ०७१७२ मा फेरि अर्थमन्त्री भएका महतले निर्वाचित सांसदलाई १ करोड १५ लाख र समानुपातिक सांसदलाई १५ लाख रुपैयाँका दरले दुई छुट्टाछुट्टै कार्यक्रम ल्याए । महतले नै अर्को आव ०७२७३ मा यी दुवै कार्यक्रमको बजेट बढाउँदै १ करोड ५० लाख र २० लाख रुपैयाँका दरले विनियोजन गरे ।त्यसपछि अर्थ मन्त्रालयको जिम्मेवारी सम्हालेका विष्णु पौडेलले ०७३७४ को बजेटमा प्रत्यक्ष सांसदलाई ३ करोड र समानुपातिक सांसदलाई ५० लाख रुपैयाँका दरले बजेट छुट्याए । हालका अर्थमन्त्री खतिवडाले समानुपातिक सांसदको बजेट खारेज गरी एउटा मात्रै बनाए । उनले समानुपातिक सांसदलाई दिइँदै आएको ५० लाख बजेट कटौती गरी निर्वाचन क्षेत्रका नाममा ४ करोड हुँदै यस वर्ष ६ करोड रुपैयाँ बनाएका हुन् ।"
स्मार्टले तिरेन सवा एक अर्ब,"काठमाडौं (कास) स्मार्टले टेलिकमले लाइसेन्स नवीकरणबापत् तिर्नुपर्ने १ अर्ब २५ करोड नतिरेको नेपाल दूरसञ्चार प्राधिकरण स्रोतले बताएको छ । स्मार्टले वैशाख १ भित्र प्राधिकरणलाई नवीकरणबापत्को रकम बुझाउनुपर्ने थियो । यसअघि स्मार्टले तिर्नुपर्ने सवा अर्ब रकमका लागि मन्त्रिपरिषद् निर्णयका आधारमा प्राधिकरणले ५ किस्ताको सुविधा दिएको छ । किस्ता भने आर्थिक मसान्तभित्रमा तिर्नुपर्छ । स्मार्टले लाइसेन्स नवीकरणबापत्को आठौं किस्ता नतिरेको प्राधिकरण स्रोतको भनाइ छ । कोभिड१९ का कारण व्यवसाय प्रभावित बनेको भन्दै सञ्चार तथा सूचना प्रविधि मन्त्रालयमा समयावधि थप गरिदिन स्मार्टले निवेदन दिएको मन्त्रालय स्रोतले बताएको छ । पटकपटक समय दिँदा पनि बक्यौता नतिरेपछि प्राधिकरणले साउन १३ मा स्मार्टको लाइसेन्स रद्द गर्ने निर्णय गरेको थियो । नेपाल दूरसञ्चार ऐनमा प्राधिकरणले लाइसेन्स रद्द गरेपछि ३५ दिनभित्र मन्त्रिपरिषद्मा पुनरावलोकनका लागि निवेदन दिन सकिने प्रावधान छ । सोहीअनुसार स्मार्टले पुनरावलोकनका लागि निवेदन दिएको थियो । स्मार्ट, नेपाल स्याटलाइट र बेवसर्फर कम्पनीले दिएको पुनरावलोकन निवेदनमाथि छलफल गर्दै पुस २१ मा बसेको मन्त्रिपरिषद् बैठकले चालु आवमा पहिलो किस्ता तिर्ने र पाँच वर्षभित्र सबै रकम चुक्ता गर्ने गरी किस्ता सुविधा दिने निर्णय गरेको थियो । नियमनकारी निकायले गरेको निर्णय मन्त्रिपरषद्ले उल्ट्याएपछि स्मार्टले किस्ताको सुविधा पाएको हो । सोहीअनुसार प्राधिकरणले माघ २ मा स्मार्टलाई ५ किस्ता निर्धारण गरिदिएको थियो ।स्मार्ट टेलिकमले आगामी असार मसान्तभित्र ५९ करोड ८८ लाख, दोस्रो वर्ष ८३ करोड २३ लाख, तेस्रो वर्ष ७७ करोड ४० लाख, चौथो वर्ष ७१ करोड ५६ लाख र पाँचौं वर्षमा ६५ करोड ७२ लाख रुपैयाँ किस्ता बुझाउनुपर्ने प्राधिकरणले जनाएको छ । हरेक किस्ता आर्थिक वर्षको अन्त्यसम्ममा बुझाइसक्नुपर्ने प्राधिकरणको पत्रमा उल्लेख छ । स्मार्टले प्राधिकरणलाई फ्रिक्वेन्सी शुल्क, रोयल्टी, ग्रामीण दूरसञ्चार कोषमा जम्मा गर्नुपर्ने रकम, लाइसेन्स नवीकरण शुल्कबापत् रकम बुझाउन बाँकी छ ।"
स्थानीय तहलाई साढे ९ करोड,"मोरङ (कास) प्रदेश १ सरकारले कोरोना भाइरसको सम्भावित संक्रमण फैलिन नदिन रोकथाम, नियन्त्रण, उपचार र राहत वितरणका लागि स्थानीय तहलाई ९ करोड ५० लाख बजेट प्रदान गर्ने घोषणा गरेको छ । मुख्यमन्त्री शेरधन राईले नयाँ वर्षको उपलक्ष्यमा प्रदेशवासीलाई शुभकामना दिँदै प्रदेशका १ सय ३७ वटै स्थानीय तहमा बजेट उपलब्ध गराउने घोषणा गरेका छन् । महानगरपालिकालाई २० लाख, उपमहानगरपालिकालाई १५ लाख, नगरपालिकालाई १० लाख र गाउँपालिकालाई ५ लाखको दरले बजेट उपलब्ध गराउने घोषणा गरेका हुन् । जिल्लामा कोरोना भाइरसको सम्भावित संक्रमण फैलिन नदिन, रोकथाम, नियन्त्रण र उपचार कार्यमा स्थानीय तह र स्थानीय प्रशासनसँग समन्वय र अनुगमनलगायतको भूमिका निर्वाह गर्न १४ वटै जिल्ला समन्वय समितिलाई ५५ लाखका दरले कुल ७० लाख बजेट उपलब्ध गराउने राईले बताए ।"
आईसीपीमा उच्च सतर्कता,"मालवस्तु आयात हुने मुलुकको मुख्य नाका वीरगन्जस्थित एकीकृत सुरक्षा जाँच चौकी (आईसीपी) बाट कोरोना संक्रमण भित्रिने खतरालाई दृष्टिगत गरी त्यहाँ उच्च सतर्कता अपनाइएको छ । भारतमा तीव्र रूपमा कोरोना संक्रमितको संख्या बढिरहेको, त्यहाँका प्रायः राज्यमा संक्रमित देखापरिरहेको सन्दर्भमा दैनिक ठूलो सख्यांमा भारतीय चालक आउने भएकाले नाकाबाट कोरोना भित्रिने जोखिम उच्च रहेको विश्लेषण गरिएको छ । आईसीपीको दक्षिणी गेटमा दुई साताअघि हेल्थ डेस्क स्थापना गरिएको छ । त्यहाँ दुई स्वास्थ्यकर्मीले पालैपालो ड्युटी दिन्छन् । तर उनीहरूसँग मास्क, पन्जा र सेनिटाइजर तथा ज्वरो नाप्ने थर्मल गनबाहेक केही छैन । आफू र एक सहकर्मीले बिहानदेखि बेलुकासम्म पालैपालो ड्युटी गरिरहेको हेल्थ असिस्टेन्ट अनिशकान्त कुशवाह बताउँछन् । हामीसँग थर्मल गनबाहेक अन्य केही उपकरण छैन, भारतबाट आउने चालकको ज्वरो नाप्छौं, साबुनपानीले हात धुन लगाउँछौं, उनले भने, अरू त परै जाओस्, सर्जिलक मास्कसमेत छैन । वीरगन्ज महानगर तथा आईसीपी दुवैले यसबारे चासो नलिएको उनको भनाइ छ । कम्तीमा पनि आफूहरूलाई एन९५ मास्क अत्यावश्यक रहेको उनले बताए । भारतबाट भित्रिने मालवाहक सवारी साधनलाई सेनिटाइज गर्न दुई वटा पम्पिङ मेसिन रहे पनि त्यसमध्ये एउटा बिग्रिएको उनको भनाइ छ । यहाँ त अति जोखिम भयो, कुशवाह भन्छन्, नाकामा गम्भीरतापूर्वक ध्यान दिइएन भने भारतबाट सहजै कोरोना भित्रिन्छ । यहाँ भारतको बिहार, झारखण्ड, महाराष्ट्र, पन्जाब, पश्चिमबंगाललगायत थुप्रै राज्यबाट मालवाहक सवारी साधन दैनिक आउने गरेका छन् । साधनस्रोतले भ्याएसम्म भारतबाट आउने मालवाहक सवारी साधनका चालकबाट कोरोना भित्रिन नदिन सक्दो प्रयास गरिएको आईसीपी सञ्चालक इन्टरमोडल यातायात विकास समितिका प्रमुख कमल ज्ञवालीको दाबी छ । कर्मचारीले पनि मास्क र पन्जा लगाएर सतर्कतापूर्वक काम गरिरहेको उनले बताए ।"
३१ सय महिलालाई सहुलियत ऋण,"१५ महिनामा करिब साढे ३ हजार १ सय जना उद्यमी महिलाले सहुलियत ब्याजदरको ऋण सुविधा लिएका छन् । गत असारको तुलनामा यो करिब ३ गुणा (२ सय ९५ प्रतिशत) बढी हो । राष्ट्र बैंकले सहुलियत ब्याजदरसम्बन्धी कार्यविधि जारी गरेपछि गत माघसम्म महिला उद्यमीले बैंक तथा वित्तीय संस्थाबाट ऋण लिएको संख्या हो यो । सरकारले ब्याज अनुदान दिने नौ प्रकारका कर्जामध्ये कृषिबाहेक सबैभन्दा धेरै ऋण लिने महिला उद्यमी नै छन् । कोभिड१९ को जोखिमबाट बच्न सरकारले लकडाउन गरेकाले हाल बैंक तथा वित्तीय संस्थाले यी कर्जा प्रवाह गरेका छैनन् । संक्रमणकालीन अवस्था सकिएपछि पूर्ववत् रूपमा ती कर्जा पनि प्रवाह गरिने बैंकहरूले बताएका छन् । यो कर्जामा सरकारले ६ प्रतिशत ब्याज अनुदान दिन्छ । बैंक तथा वित्तीय संस्थाले तोकेको ब्याजदरमा महिलाले ६ प्रतिशत घटाएर बाँकी ब्याज मात्र तिर्नुपर्छ । गत माघसम्म ३ हजार १ सय ४८ जना माहिलाले सहुलियत दरको उद्यमशील कर्जा पाएको राष्ट्र बैंकको तथ्यांक छ । ती महिलाका लागि बैंक तथा वित्तीय संस्थाले २ अर्ब २ करोड ५७ लाख रुपैयाँ ऋण प्रवाह गरेका छन् । गत असारसम्म बैंकहरूले यस्तो कर्जा ५१ करोड २२ लाख रुपैयाँ प्रवाह गरेका थिए । महिलालाई उद्यमशीलतामा प्रोत्साहन गर्ने उद्देश्यले सरकारले सहुलियतपूर्ण कर्जा कार्यक्रम सुरु गरेको हो । यो कार्यक्रमअन्तर्गत महिलाले १५ लाख रुपैयाँसम्म ऋण पाउँछन् । सरकारले सुरुमा कृषि तथा पशुपन्छी, शिक्षित युवा स्वरोजगार, विदेशबाट फर्केका युवा परियोजना, महिला उद्यमशील, दलित समुदाय व्यवसाय विकास, उच्च र प्राविधिक तथा व्यावसायिक शिक्षा र भूकम्पपीडितको निजी आवास निर्माण कर्जासहित सात प्रकारका कर्जाका लागि ५ देखि ६ प्रतिशतसम्म ब्याज अनुदान दिँदै आएको थियो ।कार्यविधि दोस्रो संशोधनमार्फत कपडा उद्योग र सीटीईभीटीलाई पनि जोडेर नौ प्रकारको कर्जा कार्यक्रम बनाइएको छ । यीमध्ये कृषि कर्जा पुरानै हो । व्यावसायिक कृषि तथा पशुपन्छी कर्जामा ब्याज अनुदान दिने कार्यक्रम ०७३ मै आएको हो । गत वर्षदेखि सरकारले उक्त कर्जालाई पनि एकै ठाउँमा समेटेर एकीकृत कार्यक्रम सञ्चालन गरेको हो । राष्ट्र बैंकका अनुसार हालसम्म कपडा उद्योग र सीटीईभीटी शीर्षकमा कर्जा प्रवाह भएको देखिँदैन । सरकारको निर्देशनअनुसार राष्ट्र बैंकले ०७५ कात्तिक २० मा सहुलियतपूर्ण कर्जासम्बन्धी कार्यविधि जारी गरेको थियो । त्यसको केही महिनापछि मात्र उक्त व्यवस्था कार्यान्वयनमा आएको थियो । गत माघसम्म ३ हजार ७ सय ८० जनाले मात्र कृषि कृषिबाहेकका क्षेत्रमा सहुलियत ऋण पाएका छन् । यो तथ्यांकमा पछि थपिएको कपडा उद्योग र सीटीईभीटीको ऋण समावेश छैन । उल्लिखित तथ्यांक पनि अपेक्षाभन्दा कम हो । सहुलियत दरको कर्जामा बैंक तथा वित्तीय संस्थाले आधार दरमा अधिकतम २ प्रतिशतसम्म मात्र प्रिमियम (ब्याजदर) थप गर्न पाइन्छ । यसकारण यस्तो कर्जा प्रवाहमा बैंक तथा वित्तीय संस्थाले रुचि देखाएका छैनन् ।बैंक तथा वित्तीय यसैलाई दृष्टिगत गर्दै राष्ट्र बैंकले बैंक तथा वित्तीय संस्थालाई न्यूनतम सीमा नै तोकेको छ । जसमध्ये आउँदो असारसम्म हरेक वाणिज्य बैंकले न्यूनतम ५ सय, विकास बैंकले २ सय र वित्त कम्पनीले १ सय वटा कृषिबाहेकको सहुलियत दरको ऋण प्रवाह गर्नुपर्ने व्यवस्था गरेको छ । सहुलियत दरको कार्यक्रमअन्तर्गत माघसम्म २६ हजार १ सय ४ जनाले करिब ४९ अर्ब ४७ करोड रुपैयाँ बराबर सहुलियतपूर्ण ऋण प्राप्त गरेका छन् । तीमध्ये कृषि व्यावसायिक कृषि तथा पशुपन्छी शीर्षकमा मात्र ९५ प्रतिशत (४७ अर्ब १६ करोड रुपैयाँ) कर्जा प्रवाह भएको छ । २२ हजार ३ सय २४ जना ऋणीले उक्त ऋण सुविधा लिएको राष्ट्र बैंकले जनाएको छ ।"
राहतले धानिँदै मजदुर,"भुइँमा चामल, दाल, नुन, तेल र तरकारीका थुप्रा । कोहलपुर नगरपालिका१२ दाउन्नाकी लालसरी बाटाले १५ किलो चामलको बोरा जुरुक्क उठाइन् । उनका कान्छा नातिले नुनको पोको टिपे । माइला नातिले दुई किलो मसुराको दाल समाए । साइला नातिको भागमा बन्दागोभी र आलु पर्यो । केही दिनअघि राहतमा खाद्यान्न प्राप्त गरेपछि लालसरीको परिवार खुसी थियो । राहत सामग्री बोकेर हजुरआमासँग लुटपुटिँदै घर फर्किए । उनीहरू चामल देखेर दंग थिए । कान्छा नाति कालेले बज्यैको मुख हेर्दै भने, आमै आज भात पकाऊ है । उनीहरूको भान्सामा केही दिनदेखि भात पाकेको थिएन । गहुँका रोटीले लकडाउन कटाइरहेका उनीहरू चामल पाउँदा हर्षित देखिए । आफ्ना दुई छोरी र तिनका सन्तान गरी सात जनाको परिवार पाल्दै आएकी लालसरी एकल हुन् । श्रीमान्को एक दशकअघि मृत्यु भइसकेको छ । एक्लै ज्याला मजदुरी गरेर परिवार धान्दै आएकी थिइन् । लकडाउनपछि आम्दानी ठप्प भयो । लकडाउका लागि उनले २० किलो चामल, तीन किलो दाल जोडेकी थिइन् । तर उक्त खाद्यान्न एक साता पनि टिकेन । पसलबाट उधारोमा पिठो ल्याएर तीन दिन कटाइन् । लामो अवधिको लकडाउनले उनी जस्ता यहाँका मजदुर मर्कामा परेका छन् । काम नगरी चुलो बल्दैन । कोहलपुर११ स्थित एकीकृत बस्तीका गन्धर्व लकडाउनमा बेखर्ची बनेका छन् । सारंगी रेट्दै जीविकोपार्जन गरिरहेका गन्धर्व घरमै बस्न बाध्य छन् । सारंगी थन्कियो, पेट कसरी पाल्ने, ६८ वर्षीय वीरबहादुर गन्धर्वले भने, जति लकडाउन बढ्यो, उति गाह्रो हुन्छ । समस्यामा परेपछि मंगलबार उक्त बस्तीका २५ घरलाई खाद्यान्न वितरण गरियो । कोहलपुर११ का वडाध्यक्ष कर्णबहादुर थापाले सबैभन्दा संकटमा गन्धर्व समुदाय परेको बताए ।दैनिक ज्याला मजदुरी गर्नेलाई समस्या भएपछि पाल्पामा पाँच हजार परिवारलाई राहत वितरण गरिएको छ । जिल्लाका १० स्थानीय तहले मापदण्ड बनाएर राहत दिएका हुन् । ज्याला मजदुरी गर्ने, घरमा अन्नको जाहो गर्न नसक्ने परिवारलाई अवस्था र परिवार संख्या हेरेर राहत वितरण गरिएको स्थानीय तहले जनाएका छन् । तानसेन नगरपालिकामा १ हजार २ सय ७० र रामपुर नगरपालिकामा १ हजार ६६ जनालाई राहत वितरण गरिएको छ । निस्दी गाउँपालिकामा ३ सय ३२, रैनादेवी छहरामा तीन सय, रम्भामा १ सय ६०, पूर्वखोलामा २ सय ४९, माथागढीमा ६ सय परिवारले राहत पाएका छन् । तिनाउले ३ सय ८५, बगनासकालीले ३ सय ८० र रिब्दीकोटले २ सय ८ परिवारलाई राहत वितरण गरेको छ । विभिन्न वडाका २ सय ८४ परिवारका साथै ४८ जना सडक तथा भौतिक निर्माणका क्रममा अलपत्र परेकालाई समेत राहत वितरण गरिएको निस्दी गाउँपालिकाका प्रमुख प्रशासकीय अधिकृत भगवान् अर्यालले जानकारी दिए । कामदारलाई चामल, दाल, नुन, तेल, साबुन, जिरा दिइएको छ । सामाजिक दूरी कायम गरी गाउँपालिकाले वडा कार्यालयको समन्वयमा वडावडाबाट राहत वितरण गरिएको अध्यक्ष मुक्तबहादुर सारूले बताए । माथागढीमा अति विपन्न श्रमिक, अपांगता भएका र संरक्षक नभएका ७० वर्ष माथिका ज्येष्ठ नागरिकको लगत संकलन गरी खाद्य सामग्री वितरण गरिएको अध्यक्ष सन्तोष थापाको भनाइ छ । पूर्वखोला गाउँपालिकाले लकडाउनले दैनिक कामकाज गरेर पेट पाल्ने परिवार काम नहुँदा भोकै बस्न नपरोस् भनी राहत वितरण गरेको प्रमुख प्रशासकीय अधिकृत रुद्र पछाईले बताए । कोही विपन्न परिवार नदोहोरियोस् र नछुटोस् भनेर वडागत रूपमा तथ्यांक संकलन गरिएको छ, उनले भने, प्रत्येक वडा कार्यालयले राहतस्वरूप खाद्यान्न वितरणका लागि वडाको पायक पर्ने पसलका लागि कुपन दिएको छ । गाउँपालिकाका सूचना अधिकारी मोहन ढकालका अनुसार परिवारमा सात जनाभन्दा बढी सदस्य छन् भने ३० केजी चामल, तीन केजी दाल, दुई लिटर तेल, दुई पोका नुन र चार वटा साबुन दिइएको छ । राहत लिन आउँदा दुई मिटरको दूरी कायम गरी पसलबाट खाद्यान्न लिने दिने व्यवस्था मिलाइएको उनले बताए । रामपुर नगरपालिकाले टोलटोलमा पुगेर खाद्यान्न वितरण गरेको नगर प्रमुख रमणबहादुर थापाले बताए । लकडाउनको अवधि थपिएपछि रोल्पाका स्थानीय तहले विपन्न र मजदुरलाई खाद्यान्न वितरण गर्न थालेका छन् । उनीहरूले मजदुर र विपन्नलाई एक सातासम्म खान पुग्ने चामल, दाल र नुन बाँडेका हुन् । रोल्पा नगरपालिकाले नगरभित्रका १० वटै वडाका विपन्न र मजदुरलाई मंगलबारदेखि खाद्यान्न वितरण थालेको हो । हरेक व्यक्तिलाई तीन किलो चामल र दाल बाँडिएको नगर प्रमुख पूर्ण केसीले बताए । सबै वडामा रहेका विपन्न र मजदुरको पहिचान गरेर खाद्यान्न बाँड्न थालिएको उनले जानकारी दिए । नगरले अति विपन्न, मजदुर र गरिबलाई लकडाउनका बेला आपत् नपरोस् भनेर खाद्यान्न बाँड्न थालेको रोल्पा४ का वडाध्यक्ष नवराज आचार्यले बताए । अति विपन्न परिवारलाई मुख्य प्राथमिकता दिएका छौं । उनीहरूको चुलो ननिभोस् भन्ने ठानेका छौं । रोल्पा सदरमुकाम रहेको यस वडामा धेरै विपन्न र मजदुर छन् । लिबाङ बजार यसैमा पर्छ । जिल्ला विपद् समिति, सुरक्षा समिति र सर्वपक्षीय बैठकहरूमा समेत विपन्नलाई खाद्यान्न बाँड्न आवश्यक भएकोबारे छलफल भएपछि नगरले विपन्न र गरिबलाई खाद्यान्न बाँड्ने निर्णय गरेको हो । नगरले विपन्नको पहिचान गर्न जनप्रतिनिधिका अतिरिक्त दलका नेता, आमा समूहका सदस्य र स्थानीय भद्रभलाद्मीबीच बैठक गरेको थियो । सबै वडाका मजदुर र विपन्न परिवारको पहिचान गर्दा निश्चित मापदण्ड बनाइएको नगर प्रमुख केसीले बताए । पहिलो चरणमा केही मात्रामा चामल, नुन, तेल र दाल दिए पनि पछिसम्म बिर्सन नहुने प्रमुख जिल्ला अधिकारी लक्ष्मण ढकालको भनाइ छ । वितरणमै समस्या बर्दियामा हुनेखानेको नाम राहत लिनेको सूचीमा परेपछि वितरणको काम रोकिएको छ । बढैयाताल गाउँपालिकाका प्रमुख प्रशासकीय अधिकृत अर्जुन सुवेदीले निराश हुँदै सामाजिक सञ्जालमा स्टाटस लेखे, राहत प्राप्तिका लागि आकांक्षी धेरै भएका कारण बढैयाताल गाउँपालिका३ र ४ मा वितरण कार्य रोकिएको हो । साँझबिहानको चुलो निभेकाहरू अहिले मर्कामा परेका छन् । सबैको सहयोगको अपेक्षासहित राहत लिनेको सूची तयार गर्न वडाध्यक्षहरूलाई जिम्मा दिइएको थियो । तर दुई छाक सहजै खान पुग्नेहरूले विरोध जनाए । जसका कारण साँझबिहान चुलो बाल्न समस्या भइरहेका परिवार अन्यायमा परेका छन् । एउटै वडाबाट दुईचार सय परिवारले राहत मागेपछि स्थानीय सरकारलाई राहत वितरणमा समस्या परेको हो । विवाद नभएपछि उक्त पालिकाको वडा ७ र ५ मा भने राहत वितरण भइसकेको छ । हाम्रो उद्देश्य भनेको अहिले दुई छाक खान चुलो बाल्न नसक्ने परिवारका लागि राहत बाँडिएको हो, प्रमुख प्रशासकीय अधिकृत सुवेदीले भने, तर थुप्रै राहत लिन उभिए । यसले पाउनुपर्ने परिवारले पनि राहत पाउन सकेनन् । अति विपन्न परिवारलाई २५ किलो चामल, दुई किलो दाल, आलु, नुन र एक लिटर तेल सहयोग गरिएको उनले बताए ।बाँसगढी नगरपालिका४ मा राहत लिनका लागि चार सय परिवारको नाम पुगेपछि वितरणमा विवाद भएको हो । एउटै वडामा यतिको संख्या देखिएपछि नगरपालिकालाई राहत वितरणमा समस्या भएको हो । अन्य वडामा पनि उस्तै समस्या छ । एउटा वडाबाट ३०४० परिवार दुई छाक चुलो बाल्न नसक्ने अवस्थाका रहेको अनुमान गरिएको थियो । वडाध्यक्षलाई घरमै पुगेर पारिवारिक अवस्था बुझ्न भनिएको छ । तर समस्या भने उल्झेको छ । राहत लिनका लागि धेरैले नाम लेखाइरहेका छन् । यस्तो अवस्थामा राहत वितरणमा समस्या परेको हो, बाँसगढी नगरपालिकाका प्रमुख प्रशासकीय अधिकृत अमर खत्रीले भने, वडाध्यक्षहरूलाई वास्तविक विवरण लिएर राहत वितरण गर्न अनुरोध गरेका छौं । खान पुग्नेहरूको नाम हटाएर राहत वितरण हुन्छ । अन्य वडामा पनि हुनेखानेहरूले पनि राहत लिन नाम लेखाएको उनको भनाइ छ । ठाकुरबाबा नगरपालिकामा पनि राहत वितरणमा उस्तै समस्या छ । आवश्यकभन्दा बढीले नाम लेखाउँदा विपन्न परिवार समस्या परेका छन् । वडा २ मा विवादका कारण राहत वितरण गर्न नसकिएको नगरपालिका प्रमुख घननारायण श्रेष्ठले बताए । वडाध्यक्षलाई वास्तविक विपन्न छनोट गर्न दिएको उनले जनाए । घरभित्रै पुगेर खाद्यान्नको अवस्था के छ बुझ्न भनेका छौं, उनले भने । अन्य वडामा पनि राहतका लागि विवाद भए पनि अहिले सुल्झिएको छ । बारबर्दिया नगरपालिकाले एउटा वडामा ३० देखि ७० परिवारलाई राहत वितरण गरिरहेको छ । राहतमा ढिलाइ नेपालगन्ज उपमहानगर१२ मुस्लिम टोलकी सुधामा बाडिया राहत लिन वडा कार्यालय पुगिन् । बिहान् दुई घण्टा पर्खेर पनि उनले राहत पाइनन् । राहतका लागि वडा कार्यालय पुग्नु अनि रित्तो हात फर्कनु उनको दैनिकी बनेको छ । पतिको मृत्युपछि एक स्कुलमा सहयोगीको काम गरिरहेकी उनी स्कुल बन्द भएपछि काममा जान पाएकी छैनन् । छाक टार्न मुस्किल भयो, राहत थाप्न हातमा झोला बोकेर आएकी बाडियाले भनिन्, गरिबको मर्का कसैले बुझेनन् । उनका दुई छोरी छन् । उनीसँगै आएकी चाँदनी बाडियाको पनि उस्तै समस्या छ । पति कारागारमा छन् । उनी भेरी प्राविधिक शिक्षालयको क्यान्टिनमा काम गर्छिन् । लकडाउनका कारण क्यान्टिन बन्द छ । दुई छोरासँगै मुस्लिम टोलमा बस्दै आएकी उनलाई छोराहरूको भोक मेटाउन मुस्किल परेको छ । (बाँकेबाट मधु शाही, बर्दियाबाट ठाकुरसिंह थारू, नेपालगन्जबाट रूपा गहतराज, पाल्पाबाट माधव अर्याल र रोल्पाबाट काशीराम डाँगी)"
संस्थानको चामल बिक्री बढ्यो,"ओखलढुंगा (कास) लकडाउन अवधिमा यहाँको खाद्य संस्थानमा चामलको बिक्री ह्वात्तै बढेको छ । सस्तोमा गुणस्तरीय चामल पाएपछि सर्वसाधारण संस्थानकै चामलतर्फ आकर्षित भएका छन् । संस्थानको ओखलढुंगा शाखाले सोमबारदेखि चामल बिक्री थालेको हो । संस्थानमा मौज्दात ४ सय ७४९० क्विन्टल चामलमध्ये दुई दिनमा २८ क्विन्टल बिक्री भइसकेको संस्थानका प्रमुख रमणकुमार यादवले जानकारी दिए । दुई प्रकारको सोना मन्सुली र जिरा मसिना गरी तीन किसिमको चामल संस्थानले बेचिरहेको छ । संस्थानले बजार मूल्यभन्दा प्रतिबोरा २ सय रुपैयाँ कममा चामल बेचिरहेको बताएको छ । मौज्दात चामल सकिए सिरहाको लहानस्थित गोदाममा रहेको चामल ल्याएर बिक्री गरिने संस्थानले जनाएको छ । संस्थानले प्रतिपरिवार चार बोराका दरले चामल बिक्री गरिरहेको छ ।संस्थानले ३० केजीको चामल प्रतिबोरा जिरा मसिना १ हजार ४ सय, सोना मन्सुली नयाँ १ हजार १ सय र पुरानो १ हजार १ सय २२ रुपैयाँमा बिक्री गरिरहेको छ ।"
एनसेलको अन्तर्राष्ट्रिय कल योजना,"काठमाडौं (कास) एनसेलले नयाँ वर्षको अवसरमा दुई नयाँ योजना सार्वजनिक गरेको छ । कम्पनीले अन्तर्राष्ट्रिय कल र निःशुल्क डिजिटल सेवा योजना ल्याएको हो । योजनामा एनसेललका ग्राहकले विश्वका १५ मुलुकमा अन्तर्राष्ट्रिय कल प्रतिमिनेट २ रुपैयाँ ४९ पैसामा कुरा गर्न सक्छन् । उक्त देशहरूमा भारत, अस्ट्रेलिया, मलेसिया, चीन, जापान, दक्षिण कोरिया, हङकङ, सिंगापुर, संयुक्त अधिराज्य बेलायत, बंगलादेश, स्विडेन, न्युजिल्यान्ड, रोमानिया, भुटान र इन्डोनेसिया रहेको कम्पनीले जनाएको छ ।"
एनआईसीका ग्राहकलाई १० प्रतिशत छुट,"काठमाडौं (कास) एनआईसी एसिया बैंकका ग्राहकले लकडाउन अवधिभर नेपालमा अनलाइन डेलिभरीका माध्यमबाट सामान खरिद गर्दा १० प्रतिशत वा ५ सय रुपैयाँसम्म छुट प्राप्त गर्ने भएका छन् । बैंकको मोबाइल बैंकिङ, डेबिट तथा क्रेडिट कार्डबाट अनलाइन सपिङ दराजमा रहेको बिगमार्ट, सेल्सबेरी, मेरो किराना र सेन्ट्रल बजारबाट दैनिक खाद्य सामग्री खरिद गर्दा उक्त छुट प्राप्त गर्न सक्छन् ।"
कोषमा महालक्ष्मीको १३ लाख,"काठमाडौं (कास) महालक्ष्मी लाइफ इन्स्योरेन्स र यसका प्रमुख कार्यकारी अधिकृत रमेशकुमार भट्टराईले सरकारी कोरोना भाइरस संक्रमण रोकथाम, नियन्त्रण तथा उपचार कोषमा १३ लाख ३४ हजार रुपैयाँ सहयोग गरेका छन् । कम्पनीले कोषमा ७ लाख ५० हजार रुपैयाँ र कम्पनीका प्रमुख कार्यकारी अधिकृतले दुई महिनाको तलब बराबर ५ लाख ८४ हजार रुपैयाँ सहयोग गरेको जनाएको छ । कम्पनीले आइतबार उक्त सहयोग रकम कोषको खातामा जम्मा गरिसकेको छ ।"
सुत्केरीको व्यथा झन् चर्को,"थापाथलीस्थित प्रसूति गृहको आकस्मिक कक्ष नजिकै वृद्धा मीनाकुमारी भुजेल आइतबार दिउँसो घोप्टो परेर झुलिरहेकी थिइन् । हातभरि चुरा, गलामा पोते र रातो सारीमा सजिएकी उनी बुहारीलाई सुत्केरी गराउन रामेछापको गेलुबाट आएकी हुन् । अस्पतालको छिँडीमा राति निद्रा नपरेको उनले सुनाइन् । डाक्टरले चैत १६ गते सुत्केरी हुने डेट दिएका थिए तर डेट कट्यो, व्यथा लागेन, उनले भनिन्, गाउँबाट दुई घण्टा टाढा मन्थलीको स्वास्थ्य केन्द्रमा लगें । त्यहाँ डाक्टर थिएनन् । त्यहाँका स्वास्थ्यकर्मीले सुत्केरी गराउन नसक्ने बताएपछि उनले बुहारीलाई एम्बुलेन्समा हालेर चैत २६ गते काठमाडौं ल्याएकी हुन् । विरलै घर छाडेकी उनी लुगाफाटो र खर्चको तयारीबिना बुहारीलाई लिएर प्रसूति गृह आइपुगेकी थिइन् । यहाँ डाक्टरले बच्चा उल्टो बसेको छ, शल्यक्रिया गर्नुपर्छ भनेपछि उनी के गर्ने के नगर्ने अन्योलमा परिन् । शल्यक्रिया गरेका सुत्केरी धेरै दिन अस्पताल राखेर मात्रै घर पठाउँछन् भन्ने सुनेदेखि उनको चिन्ता अझै बढेको छ । लकडाउनका कारण काठमाडौंमै बस्ने आफन्त पनि उनलाई सघाउन आउन पाउका छैनन् । गाडी नचलेर बुहारीलाई डोलीमा हालेर मन्थलीको स्वास्थ्य संस्था पुर्याएको उनले सुनाइन् । पहिलेका दुइटा बच्चा गाउँमै जन्मिए, अहिले यस्तो अप्ठेरो भयो, उनले भनिन्, त्यही पनि गाडी नचल्ने, केही किन्न नपाउने बेलामा । उनी ७५ वर्षकी भइन्, दमको रोग छ । उमेर कटेका र रोगीलाई कोरोना भाइरसले छिटै आक्रमण गर्छ भन्ने उनले सुनेकी छन् । यस्तो बेला यो उमेरका व्यक्ति घरमै बस्नुपर्छ भन्ने पनि उनलाई थाहा छ । हतार हिँडेकी उनले दमको औषधि पनि ल्याएकी छैनन् । घरमा अरू कोही आइमाई मान्छे छैनन्, भैंसी पालेको छु, उनले भनिन्, लोग्नेमान्छेको भरमा घर छोडेर म आएँ । अस्पतालको बसाइले उनी आफैं थलिएकी छन्, खान मन हुँदैन र निदाउन पनि सक्दिनन् । बुहारीको हेरचाह गर्छिन् तैपनि समय कटाउन उस्तै अत्यास लाग्छ । अस्पतालमा वरिपरि मान्छे देख्दा उनलाई नजिक गएर गफ गरौं जस्तो लाग्छ तर रोग सर्ला भन्ने डरले एक्लै बस्छिन् । कहिलेकाहीँ चाबहिलबाट हिँडेरै छोरीले खाना ल्याइदिन्छिन् । दिनकै हिँडेर छोरीलाई दुःख होला भनेर उनले क्यान्टिनमै खान्छु भनिदिइन् । घर फर्किने दिन गन्दै अस्पतालका दिन काट्दै छिन् उनी ।१२ बजेको चर्को घाममा १७ वर्षकी एक किशोरी अस्पतालको आँगनमा बसेकी थिइन् । अनुहार मलिन थियो । आमाका लागि सन्तानको आँसु देख्नु सबैभन्दा पीडादायी विषय हो । तर उनी सन्तान रोएन भनेर आफैं रोइरहेकी थिइन् । उनले चैत २२ गते अस्पतालमै सन्तान जन्माइन् । शिशु रोएन, आँखा खोलेन, केही प्रतिक्रिया नै जनाएन भनेर चिकित्सकले बच्चालाई बाल सघन उपचार कक्ष (पीआईसीयू) मा राखेका छन् । उनले सन्तानलाई छुन र दूध चुसाउन पाएकी छैनन् । दूध चर्किएर दुख्छ, उता बच्चा भोकै छ, मैले चाहिँ दूध निचोरेर फाल्नुपरेको छ, उनले भनिन्, वरिपरि अरूले बच्चा खेलाएको, उनीहरूको बच्चा रोएको देख्दा रुन मन लाग्छ । बच्चाको पीरले उनी राति निदाउन सक्दिनन् । अस्पताल आउँदा उनले साथमा १६ हजार रुपैयाँ ल्याएकी थिइन् । अस्पतालले सुत्केरी त निःशुल्क गराइदियो । बच्चाको उपचारमा खर्च सकिएपछि उनको चिन्ता थपिएको छ । उनका श्रीमान् सुरक्षागार्डको काम गर्थे । लकडाउनका कारण उनको काम पनि रोकिएको छ । अस्पताल बसाइ बढ्दै छ, खल्तीको खर्च घट्दै छ । मलाई त अस्पतालले दुई चोटि खाना दिन्छ, उहाँका लागि खाना किन्ने पैसा छैन, चाउचाउ खानुहुन्छ । आलो सुत्केरी भएर होला, अस्पतालले दिएको खानाले उनको पेट अघाउँदैन, भोकाइरहन्छिन् । अनि श्रीमानसँगै चाउचाउ चपाएर भोक मेटाउँछिन् । कोरोना भाइरसको संक्रमण हुनबाट बच्न सरसफाइमा ध्यान दिनुपर्छ भन्ने उनले सुनेकी छन् । तर अस्पताल छिरेको दिनदेखि नुहाउन पाएकी छैनन् । तातोपानीले हातखुट्टा पुछेर चित्त बुझाउँछिन् । हुम्लाको दुर्गमगाउँ घर बताउने यी दम्पती सुरक्षित सुत्केरी गराउनकै लागि काठमाडौं आएका हुन् । खाना ल्याइदिने, खर्च ल्याइदिने आफन्त लकडाउनका कारण अस्पताल आउन सकेका छैनन् । काठमाडौं, पेप्सीकोलाकी भावना महतले २२ दिनअगाडि प्रसूति गृहमा शल्यक्रिया गरी शिशु जन्माइन् । जन्मेकै दिन शिशुलाई रगत चाहियो, भेन्टिलेटरमै राख्नुपर्छ भनियो । अस्पतालले भेन्टिलेटर खाली छैन अन्तै खोज्नुस् भन्यो । उनका श्रीमान्ले मेडिकल कलेजमा फोन गरेर भेन्टिलेटर खोजे । ती अस्पतालबाट संक्रमणका बेला अस्पतालमा नयाँ बिरामी भर्ना नगर्ने सरकारको आदेश छ, बिरामी लिन मिल्दैन भन्ने जवाफ पाइन् । निजी अस्पतालको भेन्टिलेटरमा एक दिनकै ३० हजारसम्म खर्च लाग्ने बताइयो । दम्पतीले अस्पतालमै शिशुको ज्यान बचाइदिन आग्रह गरे । अस्पतालले हामीसँग भएको स्रोतसाधन प्रयोग गरेर सक्दो प्रयास गर्छौं तर भोलि बच्चा तलमाथि भयो भने अस्पताल जिम्मेवार छैन भनेर हस्ताक्षर गरायो । मर्नुभन्दा बौलाउनु बेस भनेर हामीले बच्चालाई अस्पतालको जिम्मा लगायौं, रातभरि रोएर बच्चाका लागि प्रार्थना गर्यौं, भावनाका श्रीमान्ले भने, रगत लिन उस्तै सास्ती भयो, हिँडेरै रगत लिन कताकता पुगेँ । लकडाउनका कारण कोही आफन्त उनलाई भेट्न या सघाउन आएनन् । अस्पतालको लापरबाही र क्यान्टिनको बासी खानाले उनको तनाव बढायो । यस्तो संक्रमणको बेला छ, घाउ भएका सुत्केरी राख्ने वार्डमा बेडहरू टाँसिएका छन्, उनले भने, त्यही मान्छे छिरेर छुन्छन्, भाइरस सर्ला भन्ने डर । सातदोबाटोकी एक महिला गत बिहीबार दिउँसो सुत्केरी व्यथाले छटपटिन थालिन् । चिकित्सकले दिएको मितिभन्दा पहिले नै व्यथा तयारीमा थिएन । व्यथा सुरु भएपछि परिवारका सदस्य बाहिर ट्याक्सी खोज्न हिँडे, कोही एम्बुलेन्सलाई फोन गर्न थाले । ट्याक्सीले संक्रमणका बेला नचलाउने जवाफ दिए । एम्बुलेन्स चालकले आउन समय लाग्ने बताए । केही उपाय नलागेपछि श्रीमान् महेश परियारले उनलाई मोटरसाइकलमा हालेर अस्पताल दौडाए । यही हालतमा मर्न लेख्या रछ भने मरिन्छ तर आफूले सक्दो गर्छु भनेर ल्याएँ, उनले भने, बाटोभरि उनी छट्पटिइन्, एक हातले उनलाई सम्हाले, अर्को हातले बाइक । सुत्केरी भइसकेपछि उनलाई रगत बग्ने समस्या भयो, रगत बगेर सुत्केरी बेहोस भइन् । लकडाउनका कारण कुरुवा आउनेजाने समस्या भएर एक्लै कुर्नुपरेको उनले बताए ।"
रक्तस्रावले महिलाको मृत्यु,बागलुङ (कास) अत्यधिक रक्तस्रावका कारण यहाँकी एक महिलाको सोमबार दिउँसो मृत्यु भएको छ । ढोरपाटन१ की ३३ वर्षीया भीमा पाण्डेको उपचारका लागि पोखरा लैजाँदै गर्दा मृत्यु भएको हो । अत्यधिक रक्तस्रावले बिरामी उनलाई परिवारले बुर्तीबाङस्थित प्राथमिक स्वास्थ्य केन्द्र लगेका थिए । त्यहाँ उपचार हुन नसक्ने भएपछि बागलुङ लैजाँदै गर्दा सिकिस्त भएपछि हेलिकप्टर बोलाएर पोखरा पठाइएको थियो । पोखरा स्वास्थ्य विज्ञान प्रतिष्ठानको पश्चिमाञ्चल क्षेत्रीय अस्पतालका चिक्त्सिकले उनलाई सोमबार दिउँसो मृत घोषणा गरेको प्रहरी उपरीक्षक नवराज भट्टले बताए । पाण्डे गर्भवती रहेको डेढ महिना भएको थियो । गर्भ पाठेघरको नलीमै बसेको र फुटेको अनुमान गरेर बुर्तीबाङ स्वास्थ्य केन्द्रले तत्काल अपरेसन गर्न पोखरा रिफर गरेको थियो ।
भक्तजनको भेटी राहत कोषमा,"परेवाका बथानलाई दाना दिन अचेल विन्ध्यवासिनी मन्दिरको प्रांगणमा कोही आउँदैन । मन्दिर वरिपरि प्रदक्षिणापथ खाली छ । टिङटिङ बजिरहने घण्टको आवाज नसुनेको तीन साता हुनै लाग्यो । लकडाउनपछि भगवान् ले भक्त पाएका छैनन् ।सरकारले चैत १० को साँझ लकडाउन घोषणा गर्दा पोखराको विन्ध्यवासिनी मन्दिर भने सोही दिन बिहानैदेखि बन्द थियो । कोभिड१९ को सन्त्रासले चैत महिनाभर विन्ध्यवासिनीमा भक्तजनको प्रवेशमा रोक लगाइएको थियो । विन्ध्यवासिनी धार्मिक क्षेत्र विकास समितिले हाल सरकारले लकडाउन लम्ब्याउँदासम्म मन्दिर बन्द गर्ने सूचना जारी गरिसकेको छ ।लकडाउनअघि नै मन्दिरमा भक्तजन पातलिँदै गएका थिए । मन्दिर पुग्ने भक्तजन घरभित्रै छन् । विपन्न र दैनिक ज्यालादारी गरेर जीवन गुजार्नेलाई गाह्रो छ । अरू बेला मन्दिर सम्झिएर पुग्ने भक्तलाई यतिखेर मन्दिरले सम्झिएको छ । भक्तले भेटीबापत चढाउने रकमबाटै मन्दिरले कोरोनाविरुद्धको राहत कोषमा सहयोग गरेको छ । चैत १८ मा समितिले गण्डकी प्रदेश सरकारलाई ५ लाख रुपैयाँ सहयोग गर्यो । आइतबार पोखरा महानगरपालिकाले स्थापना गरेको कोषमा थप ५ लाख रुपैयाँ जम्मा गर्यो । विन्ध्यवासिनी धार्मिक क्षेत्र विकास समितिका उपाध्यक्ष पवित्र रेग्मीले आइतबार उक्त रकम बराबरको चेक महानगर प्रमुख मानबहादुर जीसीलाई हस्तान्तरण गरेका हुन् ।समितिका सचिव तीर्थ श्रेष्ठ उक्त राहत वास्तविक पीडितकोमा पुग्नेमा आशावादी छन् । कोरोना भाइरसबाट प्रभावित पनि विन्ध्यवासिनीका भक्त थिए होलान्, मन्दिर आएर पूजाआजा गरे होलान्, उनले भने, उनीहरूले नै चढाएको भेटी यो संकटको बेला उनीहरूसम्मै पुगोस् । उनका अनुसार भक्तले चढाउने भेटीबाट मात्रै मासिक सरदर २५ लाख रुपैयाँ संकलन हुन्थ्यो । लकडाउनपछि मन्दिरको आम्दानी शून्य छ । मन्दिरमा नित्य पूजा भने चलिरहेको छ । विश्व शान्तिको कामनासहित चण्डीपाठ र नित्य हवन भइरहेको छ । ६ जना आवासीय पुजारी, ६ जना शिक्षक र १२ जना बटुक मन्दिरमै बसिरहेका छन् । विन्ध्यवासिनी वैदिक विद्याश्रममा पढ्ने नजिकका विद्यार्थी घर गए पनि जुम्ला, कालिकोट, अछामलगायतका भने यहीँ छन् । मन्दिरको आम्दानीको स्रोत घटेपछि पुजारी र कर्मचारीलाई बचतबाट तलब खुवाउन परिरहेको सचिव श्रेष्ठले बताए । मन्दिरले सटर भाडामा समेत चैत महिनामा ६६ प्रतिशत छुट दिएको छ ।मुख्य पुजारी रुद्रनाथ पौडेलका अनुसार दैनिक सात सयदेखि एक हजार भक्तजन मन्दिर आउँथे । मंगलबार र शनिबार त चार हजारसम्म दर्शनार्थी हुन्थे । दसैंको घटस्थापनादेखि पूर्णिमासम्म दैनक १० हजारसम्म दर्शनार्थी पुग्ने गरेको उनी बताउँछन् । विन्ध्यवासिनी मन्दिर भारतीय पर्यटकसमेत अत्यधिक पुग्ने धार्मिकस्थल हो । मन्दिरको भेटी २०७४ भदौअघिसम्म झन्डै तीन सय वर्ष पुजारीको कब्जामा थियो । देशभरका मठ, मन्दिर तथा धार्मिकस्थलको भेटी व्यवस्थापन गर्ने उद्देश्यले सरकारले भेटी निर्देशिका जारी गरेपछि विन्ध्यवासिनीको भेटी विकास समिति मातहत आएको थियो । गत भदौदेखि मन्दिरले पुजारीलाई करारमा राख्यो ।प्कोरोना भाइरसको महामारी नियन्त्रण र प्रभावितलाई राहत दिन पोखरा महानगरले स्थापना गरेको कोषमा संकलित रकम ४ करोड पुगेकों छ ।"
बाबुको मृत्यु भएको भन्दै पास !,"चन्द्रागिरि नगरपालिका८, थानकोट बस्दै आएका एक जनाले चैत २५ मा महानगरीय प्रहरी वृत्त थानकोटका डीएसपी घनश्याम श्रेष्ठलाई फोन गर्दै भने, सर, हिजो राति रामेछापमा बुबा बित्नुभयो, लकडाउन छ कसरी जाने होला ? फोन गर्ने ती व्यक्ति थिए खिम्ती रामेछापको फापुरबेसीका भरत खड्का ।डीएसपी श्रेष्ठसँग फोनमा उनी अलि आत्तिए जसरी बोलेका थिए । मृत्युजस्तो कुरामा अरू सोधीखोजी नगरी श्रेष्ठले सवारीसाधनको व्यवस्था गर्नू भन्दै पासको व्यवस्था मिलाइदिउला, चिन्ता लिनु पर्दैन, भन्ने जवाफ दिए । केहीबेरमै खड्काले बा२झ ४७९९ नम्बरको ट्याक्सीको व्यवस्था गरे । डीएसपी श्रेष्ठलाई ट्याक्सी नम्बर टिपाएर उनी त्यसै दिन श्रीमती र छोराछोरी साथमै लिएर काभ्रेबाट सिन्धुलीको खुर्कोट हुँदै रामेछापतर्फ लागे । लकडाउनका कारण मुलुकभर अनुमतिबाहेकका सवारी र मानिस आवतजावत निषेधित अवस्थामा पनि खड्काका लागि थानकोट प्रहरीले घरसम्मबिना रोकटोक जाने व्यवस्था मिलाइदिएको थियो ।घरतर्फ गइरहेको खड्का परिवार चढेको ट्याक्सीलाई खिम्तीमा तैनाथ प्रहरीले रोक्यो । खड्काले थानकोटबाट अनुमति लिएर आएको र आफू बुबाको किरिया गर्न जान लागेको बताए । त्यसपछि प्रहरीले उनको गाउँमा फोन गर्यो । तर खड्काले थानकोट र खिम्ती प्रहरीलाई यसअघि भनेको कुरा बाझियो । फेरि खिम्ती प्रहरीले थानकोट वृत्तका डीएसपी श्रेष्ठलाई फोन गर्यो । त्यसपछि अनुहार रातोपिरो लगाउँदै बल्ल खड्काले बुबा मरेको झूटो विवरण टिपाएर घर जान खोजेको रहस्य खोले ।खिम्ती प्रहरीले उनीहरूलाई बाटैमा ओराल्यो । ट्याक्सीलाई काठमाडौंतर्फ फिर्ता गरिदियो । खड्काकै फोनमा थानकोटका डीएसपी श्रेष्ठले फोन गरेर उनलाई गाली गरे । अनि खड्काले लकडाउनपछि काठमाडौंमा दैनिक गुजारा गर्न कठिन भएर बुबाको मृत्यु भएको बहानामा आएको बताए । बुबा बित्नुभयो भनेर उनले फोन गरेका थिए, केहीबेरमै ट्याक्सी पनि खोजेछन्, श्रेष्ठले कान्तिपुरसँग भने, मृत्युजस्तो कुरामा अरू सोधखोज गर्ने कुरा भएन तर उनले घर जानका लागि यो सबै नाटक गरेका रहेछन् । रामेछाप पुगिसकेका कारण उनलाई प्रहरीले सचेत गराएर छाड्यो । खिम्तीबाट हिँडेर खड्काको परिवार घर पुग्यो । रामेछाप पुगेपछि डीएसपी श्रेष्ठले खड्कालाई फोन गरेर गाली गरेका थिए । गलत विवरण दिएको भन्दै कारबाहीको चेतावनी पनि दिए । यसअघि चैत २४ गते नै महानगरीय प्रहरी परिसर ललितपुरको टोलीले आमाको मृत्यु भएको र किरिया गर्न जान भन्दै नक्कली विवरण देखाएर पास बनाउने तीन जनालाई पक्राउ गरेको थियो । सप्तरीको सुरुंगा घर भई पुल्चोक बस्दै आएका ४५ वर्षीय शुभनारायण चौधरी, ३० वर्षीय जितेन्द्रप्रसाद चौधरी र ४६ वर्षीय नरेश चौधरी पक्राउ परेका थिए । शुभनारायणले आमाको मृत्यु भएको गलत विवरण देखाएर जिल्ला प्रशासन कार्यालय ललितपुरबाट सवारी पास लिएका थिए । ३०८००५ ख ९१९८ नम्बरको बसमा ३० जना यात्रु लिएर सप्तरी जान लागेको अवस्थामा उनीहरू पुल्चोकबाटै पक्राउ परेका थिए । सवारी पास लिन ज्युँदो मानिसलाई मरेको बताउनेदेखि अमानवीय गतिविधि हुन थालेपछि त्यस्तामाथि विशेष निगरानी गरिएको प्रहरीले जनाएको छ । चैत ११ देखि लगाइएको लकडाउन खुल्ने अझै अत्तोपत्तो छैन । दैनिक ज्यालादारी गरेर पेट पाल्नेका लागि लकडाउनले समस्या भएपछि यस्तो प्रवृत्ति बढेको हो । पास नपाउने मानिस सुरक्षाकर्मीलाई छलेर हिँडेरै गन्तव्यसम्म पुगेका छन् ।"
किसानको भेषमा लागूऔषध ओसारपसार,सर्लाही (कास) किसानलाई बाली भित्र्याउन लकडाउनमा खुकुलो बनाएको फाइदा लागूऔषध कारोबारीले उठाउन थालेका छन् । उनीहरूले किसानको भेषमा लागूऔषधको कारोबार गर्दै आएको पाइएको छ । शनिबार राति करिब ९ बजे मलंगवा नगरपालिका१ भेडडहिया सीमामा एक युवा टाउकोमा गहुँको बोरा हालेर ल्याउँदै गर्दा सशस्त्र प्रहरीले रोकेपछि आफू किसान रहेको र खेतबाट गहुँ ल्याएको बताएका थिए । सशस्त्र प्रहरी नायब निरीक्षक कृष्ण अधिकारीको कमान्डमा खटिएको टोलीले बोरा खोलेर देखाउन भनेपछि युवा दौडेर भारत पुगेका थिए । युवा फरार भएपछि प्रहरीले बोरा खोलेर हेर्दा गहुँभित्र एक सय एमएलको वार्लेक्स ९५ बोतल लागुऔषध फेला पारेको हो ।केही दिनअघि मात्र कविलासी नगरपालिका२ पिपरियाबाट तरकारीको बोरामा लुकाएर ल्याउँदै गर्दा प्रहरीले ठूलो मात्रामा लागूऔषध बरामद गरेको थियो । १० नम्बर गणका गणपति सशस्त्र प्रहरी उपरीक्षक विनोदराज श्रेष्ठले सीमामा किसानको भेषमा आउने लागूऔषध कारोबारीहरू पक्राउ पर्न थालेको बताए । उनले सीमामा हुने जाँचका क्रममा केही कारोबारी भने दशगजा पारि भाग्ने गरेको जानकारी दिए ।
टेस्ट क्रिकेटका अद्वितीय कीर्तिमान,अस्ट्रेलियाका जिम्मी म्याथ्युजले १९१२ को ओल्ड ट्राफोर्ड टेस्टमा दक्षिण अफ्रिकाविरुद्ध दुई ह्याट्रिक विकेट लिएका थिए । यस्तो कीर्तिमान अरुले अझैसम्म गर्न सकेका छैनन् । म्याथ्युले दुवै ह्याट्रिक एकै दिन टेस्टको दुई इनिङ्समा लिएका थिए । ईएसपीएन क्रिकइन्फो
कोषमा राखेपको ३२ लाख,काठमाडौं (कास) राष्ट्रिय खेलकुद परिषद् (राखेप) ले कोभिड१९ को राहत कोषमा ३२ लाख २६ हजार २ सय ३८ रुपैयाँ जम्मा गरेको छ । राखेपका पदाधिकारी र कर्मचारीको चैत महिनाको केही प्रतिशत तलब कट्टा गरी उक्त रकम कोषमा जम्मा गरिएको राखेपअन्तर्गत प्रशासन विभागका प्रमुख एवं प्रवक्ता कुलबहादुर थापाले जनाएका छन् ।
६ सय परिवारलाई राहत,"काठमाडौं (कास) राष्ट्रिय खेलकुद परिषद् (राखेप) का सदस्यसचिव रमेशकुमार सिलवालको पहलमा कोभिड(१९ का कारण कठिनाइमा परेका दैनिक मजदुरी गरी गुजारा चलाउँदै आएका मजदुर, अपांग, एकल महिला, गरिब र विपन्न परिवारलाई सोमबार राहतस्वरूप खाद्य सामग्री प्रदान गरिएको छ । सदस्यसचिवको पहलमा द्वारिकाज् होटल र नोबेल कलेजले काठमाडौं महानगरपालिका वडा ९ का ६ सय परिवारलाई राहत व्यवस्था मिलाइएको हो । लक्षितवर्गलाई चामल, नुन, तेल, दाल, गेडागुडी र चिउरा प्रदान गरिएको थियो । सदस्यसचिव सिलवाल, नोबेलका अध्यक्ष नवराज पाण्डे, वडाध्यक्ष रामकृष्ण श्रेष्ठलगायतले राहत वितरण गरे ।"
रहेनन् सर मोस,"लन्डन (एएफपी) मोटर रेसिङका महान् खेलाडी स्टर्लिङ मोसको आइतबार बेलुका निधन भएको छ । उनलाई बेलायती खेलक्षेत्रका सर्वाधिक सफल र लोकप्रिय खेलाडीमध्ये एक मानिन्छ । उनी ९० वर्षका थिए । मोसकी श्रीमती सुसीले बेलायती मिडियालाई भनेकी छन्, मोसले सधैंका लागि आँखा चिम्लेका छन् । उनले आफ्नो जीवनमा धेरै खेले । बेलायतको खेलक्षेत्र र त्यसलाई मन पराउने सबैले मोसको निधनमा श्रद्धान्जली पोखेका छन् । इंग्ल्यान्डका पूर्व फुटबल खेलाडी ग्यारी लिनेकरले ट्वीट गर्दै लेखेका छन्, सर मोस रहेनन्, उनी महान् ड्राइभर थिए । त्यो भन्दा पनि ठूलो उनी भलाद्मी थिए । सन् २०१६ मा बिरामी भएयता मोस सार्वजनिक जीवनबाट टाढा थिए । बेलायती मिडियाका अनुसार उनको निधनको कारण कोभिड१९ को संक्रमण भने थिएन ।"
ईपीएल पूरा हुनुपर्ने,"लन्डन (रोयटर्स) क्रिस्टल प्यालेसका व्यवस्थापक रोय हड्सनले कोभिड१९ को संक्रमणका कारण अहिले रोकिएको इंग्लिस प्रिमियर लिग (आईपीएल) उपयुक्त उपाय निकालेर पूरा गर्ने धारणा सोमबार राखेका छन् । उनको मत हो, लिगको च्याम्पियन र रेलिगेसन पर्ने टिमको निर्णय हुनुपर्छ । मार्च १३ यता इंग्ल्यान्डमा फुटबल रोकिएको स्थितिमा छ । उनले लिग फेरि सुरु भएयता कम समयमा धेरै खेल खेलेर सिध्याउनुपर्ने स्थिति आउने पनि बताए । क्लबको वेबसाइटमा ७२ वर्षे हड्सनले भनेका छन्, लगभग सबै एउटा तथ्यमा के सहमत छन् भने लिग कुनै पनि स्थितिमा सिध्याउनुपर्ने हुन्छ ।"
धोनीको खेलजीवन संकटमा,"नयाँ दिल्ली (रोयटर्स) भारतीय पूर्व कप्तान के श्रीकान्तले कोभिड१९ को संक्रमणका कारण यस सिजनको इन्डियन प्रिमियर लिग (आईपीएल) रोकिएमा त्यसले विकेटकिपरब्याट्सम्यान महेन्द्रसिंह धोनीको अन्तर्राष्ट्रिय खेलजीवन संकटमा पर्ने धारणा पोखेका छन् । गत वर्षको एकदिवसीय विश्वकप सेमिफाइनलमा न्युजिल्यान्डविरुद्ध पराजित खेलमा भारतका लागि अन्तिम पटक खेलेका धोनीले त्यसयता आराम लिने निर्णय गरेका थिए । उनको स्थानमा भारतका लागि विकेटपछाडि ऋषभ पन्तले खेलिरहेका छन् । त्यसै केएल राहुल पनि वैकल्पिक विकेटकिपरको भूमिकामा छन् । श्रीकान्तले भनेका छन्, कूटनीतिक भाषा प्रयोग नगर्ने हो भने आईपीएल यस सिजन सम्भव भएन भने धोनीको अन्तर्राष्ट्रिय खेलजीवनमा पूर्णविराम लाग्न बेर छैन ।"

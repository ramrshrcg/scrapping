शीर्षक,विवरण
कोरोना संक्रमण समुदायमा विस्तार,माधव घिमिरे (विराटनगर) र डिल्लीराम खतिवडा (उदयपुर)
विज्ञ भन्छन् तेस्रो चरण,"(काठमाडौं)  उदयपुरको त्रियुगा नगरपालिका३ भुल्केस्थित नूरी मस्जिदवरपर बसोबास गर्ने ११ जनामा पनि कोभिड१९ भाइरसको संक्रमण रहेको पुष्टि भएसँगै नेपालमा कोरोना संक्रमण तेस्रो चरण, कम्युनिटी ट्रान्समिसन मा प्रवेश गरेको छ । नूरी मस्जिदमा बसेका १२ भारतीयमध्ये ११ र विराटनगर१७ का एक जनामा गत शुक्रबार नै कोरोना संक्रमण रहेको पुष्टि भइसकेको थियो भने विराटनगरका थप एक जनामा शनिबार संक्रमण भेटिएको थियो ।मस्जिद भएको बस्तीका ६० जना सर्वसाधारण र ९ जना कर्मचारीको गरी कुल ६९ जनाको थ्रोट स्वाबको नमुना शनिबार संकलन गरिएको थियो । सुरुमा कोसी अस्पतालमा गरिएको स्वाब परीक्षणमा उनीहरूमध्ये ६० जनाको रिपोर्ट नेगेटिभ आएको र ८ जनामा कोरोना संक्रमण देखिएको थियो भने एक जनाको रिपोर्ट आउन बाँकी नै थियो । यस्तोमा पोजिटिभ देखिएका ८ जनाको धरानस्थित बीपी कोइराला स्वास्थ्य विज्ञान प्रतिष्ठानमा परीक्षण गर्दा पनि रिपोर्ट पोजिटिभ नै आएको हो । साथै, मंगलबार नै भुल्केकै ३ जनाको काठमाडौंमा परीक्षण गर्दा भाइरस संक्रमण रहेको पुष्टि भएको छ । नेपाली सेनाको चिकित्सकीय टोलीले आइतबार २ सय ५१ जनाको नमुना संकलन गरेर काठमाडौं ल्याएकोमा हालसम्म भएको परीक्षणमा ३ जनाको रिपोर्ट पोजिटिभ आएको हो । योसँगै उदयपुरमा मात्रै संक्रमितको संख्या २४ पुगेको छ । मस्जिदमा बसेकाहरू गाउँबस्तीका बासिन्दाको सम्पर्कमा आएको हुन सक्ने भन्दै गाउँलेको नमुना संकलन गरेर परीक्षण गर्दा ११ जनामा पोजिटिभ देखिएको हो । उदयपुरमा समुदायमै संक्रमण देखिएसँगै विज्ञले नेपालमा कोरोना संक्रमणको तेस्रो चरण देखिएको संकेत गरेका हुन् ।वरिष्ठ जनस्वास्थ्यविद् डा शरद वन्तका अनुसार विदेशबाट आएका व्यक्तिमा मात्र देखिनु पहिलो चरण हो भने उनीहरूको आफन्त तथा छिमेकीमा सर्नुलाई दोस्रो चरण भनिन्छ । त्यसैगरी समुदायमा नै फैलिनु तेस्रो चरण हो । उनका अनुसार नेपालमा तेस्रो चरण आउनु भनेको खतराको घण्टी हो ।"
अध्यादेशले उकुसमुकुस,"एकतामा आघात पुग्ने काम नगरौं ः नेपालनेकपा नेता माधवकुमार नेपालले पार्टी एकतामा आघात पुग्ने काम कसैले पनि गर्न नहुने बताएका छन् । नेकपाको ७१ औं स्थापना दिवसको सन्दर्भमा विज्ञप्ति जारी गर्दै नेता नेपालले कम्युनिस्ट आन्दोलनका विगतमा टुटफुट र विभाजनका नकारात्मक अनुभवबाट पाठ सिक्दै दुई वर्षअघि गरेको पार्टी एकतालाई अझ सुदृढ, दिगो र बलियो बनाउन सबै एकजुट हुनुपर्ने बताए । पार्टीले निर्वाह गरिरहेको नेतृत्वदायी भूमिका, पार्टीको विधिपद्घति तथा संगठनात्मक प्रणाली, नेतृत्व तहबीचको विश्वास, कार्यकर्ताहरूबीचको एकताबद्ध सहकार्य र जनसमुदायको समर्थनबाट मात्र सफलताका साथ पूरा गर्न सकिन्छ, नेता नेपालले भने, यस चुनौतीपूर्ण घडीमा पार्टी एकताप्रति संवेदनशील रहन, पार्टीलाई एकताबद्ध बनाइराख्न र आपसी हार्दिकता अभिवृद्धि गर्दै पार्टी काममा क्रियाशील रहन आह्वान गर्दछु ।उनले हाल विकसित कतिपय घटनाक्रमले पार्टीभित्र अनेकौं आशंका र चिन्ता उत्पन्न भएको बताउँदै पार्टीलाई विधिका आधारमा सहमति, समझदारी र विश्वासका साथ अघि बढाउनुपर्नेमा जोड दिए । व्यक्तिवाद, संकीर्ण स्वार्थ, व्यक्तिगत आग्रह वा अहम्बाट वा कुनै प्रकारको आक्रोश, भावावेश वा अनावश्यक आशंका र अविश्वासबाट प्रेरित वा प्रभावित नभई पार्टी एकताको मर्म, भावना र उद्देश्यलाई दह्रोसँग पक्रिएर अघि बढ्नु हामी सबैको दायित्व हो भन्ने कुरा म स्मरण गराउन चाहन्छु, उनले भने । उनले संविधान र कानुनी शासनका मान्यतामा प्रहार हुने, अविश्वास र आशंका उत्पन्न हुने तथा पार्टीको एकतामा आघात पुग्ने काम कसैबाट पनि हुन नहुने उल्लेख गरे ।"
घर जानेको लर्को,"(भक्तपुर)  कोही ज्वरो नाप्दै छन् । कोही सडक छेवैमा साबुनपानीले हात धुँदै छन् । कोही खाना खँदै त कोही खाना खुवाउनमा व्यस्त छन् । ड्युटीमा खटिएका प्रहरीहरू दूरी कायम गर्न र लामबद्ध हुन माइकबाट सुझाव दिँदै छन् । स्थानीय जनप्रतिनिधि, स्वयंसेवकहरू भीडलाई कसरी हुन्छ व्यवस्थापन गर्न खटिएका छन् ।झोला भिरेर गन्तव्यतर्फ हिँडेका बटुवालाई प्रहरीले सूर्यविनायक नगरपालिका८, जगाती चोकमा रोक्दै टेन्ट टाँगेर बनाएको आराम स्थलमा आराम गर्न, खाना खान सुझाव दिइरहेका छन् । चर्को घाम, दर्के पानीको बेवास्ता गर्दै यात्रुहरू गन्तव्यमा हानिन खोज्दै छन् भने प्रहरीले जगाती चेक प्वाइन्टबाट अघि नबढ्न आग्रह गर्दै छन् । व्यक्तिको अवस्था हेरेर कतिपयलाई तरकारी बोक्ने गाडी, एम्बुलेन्स र खाद्यान्न ढुवानी गर्ने गाडीमा चढाएरसमेत गन्तव्यतर्फ पठाएका छन् । खाना खानुभयो ? खानुभएको छैन भने हात धोएर खाना खानुस्, ज्वरो नाप्नुभयो ? ड्युटीमा खटिएका प्रहरीले बटुवालाई पटकपटक सोधिरहन्छन् ।भक्तपुरको जगाती चोकमा मंगलबार दिउँसो देखिएको दृश्य हो यो । उदयपुर, सिरहा, सप्तरी, सिन्धुली, सिन्धुपाल्चोक, दोलखा, रामेछापलगायत पूर्वी जिल्ला जान हिँडेका सयौं यात्रु दिनभर जगाती चोकमा अडिएका थिए । कतिपय यात्रु बिहानै स्थानीय जनप्रतिनिधिको समन्वयमा रिजर्भ गरिएका बसमा आफ्ना जिल्ला गए । बिहानदेखि जगातीमा जम्मा भएका यात्रुलाई खाना खुवाएपछि आराम गर्न बनाइएको टेन्टमा राखिएको थियो । कतिपय यात्रुलाई आआफ्नो जिल्ला छुट्याउँदै भीडभित्रकै व्यक्तिलाई टिम लिडर बनाएर व्यवस्थापन गर्न लगाएको प्रहरीले जनाएको छ । महानगरीय प्रहरी परिसर भक्तपुर प्रमुख एसपी सविन प्रधानले कुनै समस्या भए आफूलाई सम्पर्क गर्न आग्रह गर्दै टिम लिडर लाई आफ्नो नम्बर दिएका थिए । भीडभित्रकै टिम लिडर ले अनुशासित हुन आग्रह गर्दै गन्तव्यतर्फ लम्किन आतुर यात्रुलाई व्यवस्थापन गर्न पहल गरिरहेका थिए । हिँडेर घर जाने सर्वसाधारणको समस्याबारे सञ्चारमाध्यममा आएपछि काटेश्वरपूर्वका स्थानीय तहले आफ्नै खर्चमा काठमाडौं उपत्यकामा रहेकालाई गाडीको व्यवस्था गरेर घर फर्काइरहेका छन् । एउटै गाउँपालिकाले १५ वटासम्म गाडी रिजर्भ गरेर लगेका छन् । दोलखाको बिगु गाउँपालिकाले मात्रै १२ वटा गाडी रिजर्भ गरेर लगेको हो । चोकमा खटिएका प्रहरी अधिकारीहरूले सकेसम्म यात्रुलाई सम्झाउँदै, व्यवस्थापन गरिरहेका छन् । जगातीस्थित चेकपोस्टमा केही दिनयता आआफ्नो घर जानेको निरन्तर बाक्लो भीड छ । प्रहरीलाई भीड व्यवस्थापन गर्न हम्मेहम्मे परिरहेको छ । सरकारको स्पष्ट आदेश नआउँदा प्रहरी, प्रशासन अन्योलमा छन् । सांसद, स्थानीय तहका जनप्रतिनिधिले आआफ्ना जिल्लावासीलाई बस रिजर्भ गरेरै गन्तव्यमा पुर्याउन कस्सिएका छन् । मंगलबार साँझ कोटेश्वर, जडीबुटी, लोकन्थली, कौशलटार, गठ्ठाघर, थिमि, सल्लाघारी, जगाती चोकमा सयौं यात्रुको भीड लागेको थियो । केही यात्रु रिजर्भ बसमा त कोही खाद्यान्न ढुवानीका गाडीहरूमा कोचिएरै यात्रा गर्न तत्पर भएको देखिन्थ्यो । प्रहरीले पनि दिनभर रोकिएका यात्रुलाई जनप्रतिनिधिसँग समन्वय गर्दै यात्रुको नाम, ठेगाना, मोबाइल नम्बर टिप्दै जिल्ला जान भेला भएकाहरूलाई गाडी चढाएर पठाएका छन् । लकडाउन अवधिमा कतिले राजधानी छोडे भन्ने विषयमा प्रश्न गर्दा प्रहरीले बताउन चाहेनन् । दिनप्रतिदिन राजधानी छोड्ने यात्रुको भीड बढेको छ । स्थानीय जनप्रतिनिधिले चार दिनयता मात्र जगाती नाका भएर पूर्वी जिल्ला जाने यात्रुको संख्या १५ हजार नाघेको बताए । पैदल जानेको तथ्यांक छैन, ट्रक, बस, खाद्यान्न ढुवानीको ट्यांकरसमेतमा यात्रु गइरहेका छन्, सूर्यविनायक नगरपालिका८ का वडाध्यक्ष किरण थापाले भने, हजारौं यात्रु जिल्ला गइसके । गठ्ठाघर, जगातीलगायत स्थानमा सहयोगी हात भएका युवाले राजधानीमा मजदुरी गर्ने, घर जान नपाएका र पैदलै घर हिँडेका यात्रुलाई खाना खुवाउने व्यवस्था गरेका छन् । प्रतिनिधिसभा सदस्य महेश बस्नेत, जिल्ला खेलकुद विकास समिति भक्तपुरका अध्यक्ष श्रीभक्त कासिछ्वा, मानवीय आस्था नेपाललगायतले गठ्ठाघरमा र सिपाडोल क्षेत्र परोपकार समाजले विभिन्न व्यक्तिको सहयोगमा जगाती चोकमा ४ दिनयता लामो दूरीमा यात्रारत यात्रुलाई खाना खुवाउने व्यवस्था गरेको छ । समाजका अध्यक्ष मणिरत्न वज्राचार्यका अनुसार ३ हजार जना भन्दाबढी यात्रुलाई खाना खुवाइसक्यो । महानगरीय प्रहरी वृत्त जगातीले यात्रुको ज्वरो नाप्न थर्मल गन र हात धुने पानीको व्यवस्थान गरेको छ । उनीहरूले लकडाउन अवधिभर मजदुर, यात्रुलगायतलाई खाना खुवाउने जनाएको छ ।"
३९ संवैधानिक पदमा नियुक्ति तयारी,"कुनकुन निकायमा कति पद रिक्त ?अख्तियार र निर्वाचन आयोगसहित १० संवैधानिक निकायमा ३९ पद रिक्त छन् । अख्तियारमा दुई र निर्वाचन आयोगमा दुईदुई जना आयुक्त पद रिक्त छन् । दलित, महिला र आदिवासी जनजाति आयोग संविधान जारी भएदेखि नै गठन हुन सकेका छैनन् । यी आयोगमा एकएक अध्यक्ष र चारचार सदस्य गरी १५ पद रिक्त छन् । पाँच सदस्यीय राष्ट्रिय प्राकृतिक स्रोत तथा वित्त आयोगमा अध्यक्ष बालानन्द पौडेलमात्र छन् । मुस्लिम आयोगको अध्यक्षमा सलिम मियाँ अन्सारी नियुक्त भएका छन् । चार सदस्य नियुक्त हुन बाँकी छ । राष्ट्रिय समावेशी आयोगको अध्यक्षमा शान्तराज सुवेदी र सदस्यमा विष्णुमाया ओझा नियुक्त भएकामा सुवेदीले राजीनामा दिइसकेका छन् । यो आयोगमा अध्यक्ष र तीन सदस्य पद रिक्त छ ।थारू र मधेसी आयोगमा एकएक जना अध्यक्षमात्र छन् । बाँकी चारचार सदस्य रिक्त छन् । थारू आयोगमा विष्णुप्रसाद चौधरी र मधेसी आयोगमा विजयकुमार दत्त अध्यक्ष छन् । अध्यक्षले मात्र यी आयोगको काम गर्दै आएका छन् ।"
विकृति दोहोरिने संशय,"(काठमाडौं)  सरकारले अध्यादेशमार्फत राजनीतिक दल विभाजनसम्बन्धी कानुनी प्रावधानलाई लचिलो बनाएपछि पछिल्ला ३० वर्षको अवधिमा देखिएको राजनीतिक विकृति पुनरावृत्ति हुने संशय बढेको छ । २०७३ सालमा कानुन बनाउँदा सुधारको पक्षमा लागेका सांसदहरूले यतिबेला खिन्नता प्रकट गरेका छन् । छिटोछिटो सरकार परिवर्तन र त्यसका लागि दल विभाजन गर्न सांसदको खरिदबिक्री सम्म हुनेजस्ता राजनीतिक विकृतिले संसदीय व्यवस्थाप्रति नै प्रश्न पैदा गरेको थियो । त्यही विकृतिका कारण भ्रष्टाचार मौलाएको थियो भने माओवादी जनयुद्ध ले प्रश्रय पायो । त्यसैको आडमा तत्कालीन राजा ज्ञानेन्द्रले शासनसत्ता आफ्नो हातमा लिए । ०६२०६३ को जनआन्दोलनपछि प्राप्त गणतान्त्रिक व्यवस्थासहितको लोकतन्त्रमा पनि दल विभाजन र छिटोछिटो सरकार परिवर्तनको क्रम धेरैपटक दोहोरियो । सरकार परिवर्तन र दल विभाजनमा विदेशी शक्तिले समेत चलखेल गर्ने मौका पाएका थिए । त्यस्ता राजनीतिक विकृतिलाई निरुत्साहित बनाउन सबै दलको सहमतिमा अघिल्लो संसद्ले २०७३ मा राजनीतिक दलसम्बन्धी ऐन निर्माण गर्दा दल विभाजनको प्रावधानलाई पहिलेको भन्दा कठोर बनाएका थिए । जसलाई प्रधानमन्त्री केपी शर्मा ओलीको एक्लो इच्छामा उल्ट्याइएको छ । सोमबार अध्यादेशमार्फत पुरानै कानुनी प्रावधानलाई ल्याइएको छ । संविधानसभाबाट व्यवस्थापिका संसद्मा रूपान्तरित त्यति बेलाको राज्य व्यवस्था समितिमा सदस्य रहेका कांग्रेस नेता आनन्द ढुंगानाले राजनीतिक स्थायित्वका लागि सबै दल र शीर्ष नेताको अभूतपूर्व सहमतिमा विधेयकमा प्रशस्तै सुधार गरेर पारित गरिएको स्मरण गरे । दल त्यागसम्बन्धी ऐन २०५४ मा कुनै दलको कार्यकारिणी समितिका कम्तीमा ४० प्रतिशत सदस्य छुट्टिई नयाँ दल बनाएको वा भइरहेको अर्को दलमा समाहित भई सोही दलमा प्रवेश गरे दल त्याग नमानिने व्यवस्था थियो । दल त्याग नगरेको मानिनेसम्बन्धी दफा ५ को उपदफा १ को खण्ड (ग) मा त्यो प्रावधान थियो भने खण्ड (घ) मा कुनै दलको संसदीय दलको कम्तीमा ४० प्रतिशत सदस्य आफ्ना दलबाट छुट्टिई नयाँ दल राजनीतिक संगठन वा दल बनाए वा अर्को दलमा प्रवेशमा गरे दल त्याग गरेको नामानिने उल्लेख थियो । उक्त ऐन आउनुअगाडि प्रतिनिधिसभा नियमावलीमा त्यस्तै प्रावधान थियो । त्यही आधारमा दलहरू विभाजित हुन्थे । कानुनले दिएका दुइटा विकल्पका कारण राजनीतिक दललाई विभाजन हुन सजिलो बनाएको थियो । त्यसबाट पार्टी अध्यक्षहरू नै आजित बनिसकेका थिए, दल फुटाएकाहरू पनि त्यसमा सुधार खोज्न थालिसकेका थिए, ढुंगानाले भने, सबै जना राजनीतिक स्थिरताको पक्षमा थिए । संविधानले पनि राजनीतिक स्थिरताका सन्दर्भमा केही नयाँ व्यवस्था गरिसकेको थियो । त्यही पृष्ठभूमिमा नयाँ कानुनमा सुधार गरिएको हो । संसद्भित्र रहेका राजनीतिक दल विभाजनका लागि दुइटा अलगअलग विकल्पलाई हटाइएको थियो । केन्द्रीय समिति र संसदीय दल दुवैमा ४० प्रतिशत पुर्याए मात्र दल त्याग गरेको मानिने व्यवस्था गरियो । त्यसले पार्टी विभाजनको सहजतालाई कठोर बनाएको थियो । त्यसको परिणाम जतिसुकै विवाद चर्किए पनि त्यो ऐन आएयता संसद्भित्र रहेका कुनै पनि राजनीतिक दल फुटेका छैनन् । त्यतिबेला राज्य व्यवस्था समितिमा सदस्य रहेका तत्कालीन एमालेका सांसद गंगालाल तुलाधार आफूहरूले गरेको आवश्यक र सकारात्मक कदममाथि यतिबेला कुठाराघात भएको बताए । राजनीतिक दललाई सजिलै विभाजन हुन नदिने र थ्रेस होल्ड राख्नै पर्नेसम्बन्धमा हामी केही सांसद सक्रिय भएर लागेका थियौं, उनले भने, उद्देश्य एउटै थियो ०४८ देखि ७२ सम्म देखिएको राजनीतिक विकृति र अस्थिरतालाई अन्त्य गर्ने । त्यसका लागि समितिमा रहेका कांग्रेस, एमाले र माओवादी केन्द्रका केही साथी एकजुट भएर लागेका थियौं । दुर्भाग्य भन्नुपर्छ आज कसैसँग छलफल नगरी प्रधानमन्त्रीको एकल निर्णयबाट पछाडि फर्किने काम भएको छ । गृह मन्त्रालयले दल त्याग ऐन २०५४ र राजनीतिक दल दर्तासम्बन्धी ऐन २०५८ लाई एकीकृत गर्दै एउटै ऐन बनाउने गरी राजनीतिक दलसम्बन्धी ऐनको विधेयक संसद्मा दर्ता गराएको थियो । पार्टी विभाजनलाई निरुत्साहित गर्न ऐनमा एकपटक फुटेर गएको दलले आयोगबाट मान्यता प्राप्त गरेको ५ वर्षसम्म त्यस्तो दल विभाजन हुन नसक्ने प्रावधान राखियो । प्रतिनिधिसभाको निर्वाचनमा समानुपातिक निर्वाचन प्रणालीतर्फ कम्तीमा ३ प्रतिशत मत र पहिलो हुने निर्वाचन प्रणालीबाट कम्तीमा एक सिट प्राप्त गर्ने दलले मात्रै राष्ट्रिय दलको मान्यता पाउने व्यवस्था ऐनमा गरियो । त्यसअनुसार यतिबेला नेकपा, कांग्रेस, समाजवादी र राजपा चारवटा पार्टीले मात्रै राष्ट्रिय दलको मान्यता पाएका छन् । ती प्रावधान संविधानमै राख्नलाई दवाब नपरेको होइन । तर साना दलहरूका दवाबले राजनीतिक दल सम्बन्धी त्यस्ता प्रावधानहरू संविधानमा पर्न सकेनन् । संविधानमै राखिदिएको भए सरकारले परिवर्तन गर्ने सक्ने अवस्था नै रहँदैनथ्यो, ढुंगानाले भने, सबैको सहमतिमै गरिएका राम्रा सुधार र प्रयासलाई एक जनाले चाहेर उल्टाइएको छ । यो दुर्भाग्यपूर्ण छ ।प्रधानमन्त्री ओलीको प्रस्तावमा हठात् रूपमा अध्यादेशमार्फत राजनीतिक दलसम्बन्धी ऐनलाई संसाधन गरेर ०७३ अगाडि रहेकै प्रावधान ल्याएको छ । त्यति मात्रै होइन, केन्द्रीय समिति वा संसदीय दल कुनै एउटामा ४० प्रतिशत पुर्याएर फुटेको राजनीतिक दलले सहजै राष्ट्रिय दलको मान्यता पाउने व्यवस्था पनि अध्यादेशमा गरिएको छ । संशोधित प्रावधानअनुसार अहिले रहेका राष्ट्रिय दलबाट फुटेको दलसँग समानुपातिक तर्फको ३ प्रतिशत मत नभए पनि उसले राष्ट्रिय दलको मान्यता पाउने छ । पूर्वप्रमुख निर्वाचन आयुक्त भोजराज पोखरेलले राजनीतिक दलहरू संस्थागतभन्दा पनि व्यक्तिको शक्ति प्राप्तिको मोहका लागि केन्द्रित भएर चल्दाको परिणाम जे पनि निर्णय हुन थालेको बताए । ०४७ सालपछि देखिएको राजनीतिक अस्थिरता, त्यसले दिएका नमिठो पाठ र अनुभवका आधारमा राजनीतिक स्थिरताका लागि संविधान र कानुनलाई पहिलेको भन्दा बलियो बनाइएको उनले उल्लेख गरे । सुधार गरिएका विषयलाई फेरि चलाइएको छ । त्यसले दिने परिणाम राम्रो हुने छैन, उनले भने, दलहरूलाई फुट्न र सरकार फेरबदलका लागि त्यसले सजिलो पार्नेछ । जुन दुर्भाग्यपूर्ण हो । राजनीतिक दलसम्बन्धी ऐनमा सुधारको माग कुनै पनि राजनीतिक दलले नगरेको, सत्तारुढ दल नेकपा, मन्त्रिपरिषद् र बाहिर कसैले नरुचाएका बेला प्रधानमन्त्री एक्लैले त्यस्तो निर्णय ल्याएका हुन् । यसले राजनीतिक दलहरू संस्थागत हुन नसकेको देखाएको उनले उल्लेख गरे । विश्व कोभिड१९ को महामारीबाट पीडित छ । नेपाल पनि एकमहिना देखि लकडाउनमा छ । यस्तो बेला कुनै पार्टी फुटाउन वा आफैं फुट्नका लागि अध्यादेश ल्याउनु कुनै कोणबाट सुहाउँदो विषय नभएको राजपाका सांसद लक्ष्मणलाल कर्णले बताए । यतिबेला कोभिड१९ नियन्त्रणका लागि कुनै आवश्यक अध्यादेश ल्याउनुबाहेक कुनै पनि विषयका लागि आकस्मिकता नरहेको उनले बताए । २०७३ मा राजनीतिक दलसम्बन्धी ऐन आउँदा सक्रिय भूमिका खेलेका उनी पार्टीबाटै संसद् बन्ने भएकाले पार्टीलाई कमजोर होइन, बलियो बनाइनुपर्छ भन्ने मानसिकताले पार्टी फुटाउन सजिलो नहोस् भनेरै ऐनमा धेरै सुधार गरिएको उल्लेख गरे । पूर्वप्रमुख निर्वाचन आयुक्त नीलकण्ठ उप्रेतीले संविधानसभाको २०७० को चुनाव अगाडि पुरानो ऐनको लाभ उठाउँदै पार्टीहरू टुक्राटुक्रा भएको स्मरण गरे । त्यतिबेला दलहरूको विवाद र दल विभाजनबारे निर्णय दिनु निर्वाचन आयोगको प्रमुख कामजस्तो भएको थियो । पार्टी सजिलै टुक्रिने व्यवस्थाले एउटै विचार र सिद्धान्तका पार्टीहरू व्यक्तिगत टकराबका कारण फुटिरहेका थिए, राजनीतिक अस्थिरता बढाएको थियो, उनले भने, अध्यादेशमार्फत कानुनमा पुरानै व्यवस्था ल्याइएको छ । अझ खुकुलो बनाइएको जस्तो देखिन्छ । त्यसले पुरानै प्रवृत्ति पुनरावृत्ति दोहोरिन सक्छ । ऐन बनाउने बेलासम्म ठूला दल मानिएका कांग्रेस, तत्कालीन एमाले, एमाओवादीले पनि फुटको अनुभव गरिसकेका थिए । राप्रपा, मधेसी जनअधिकार फोरम, तमलोपालगायतका दल पटकपटक विभाजित भएका थिए । त्यतिबेला राज्य व्यवस्था समितिमा सदस्य रहेका तत्कालीन एमालेका रामेश्वर फुँयालले दलहरू फुट्ने, जुटने क्रमलाई रोक्न धेरै छलफल र परामर्शपछि राजनीतिक दलसम्बन्धी ऐनमा सुधार गरिएको बताए । त्यतिबेला पनि विभन्न विकल्पमा छलफल नभएको होइन, अहिले अध्यादेशमार्फत आएका विषय पनि छलफलकै विषय थियो, उनले भने, दलहरूलाई धेरै फुट्न दिनु हुँदैन भन्नकै लागि ऐनमा पहिलेको भन्दा कठोर व्यवस्था गरियो । अहिले वाग्मती प्रदेशका भौतिक पूर्वाधारमन्त्री रहेका फुँयालले अध्यादेश ल्याउने सरकारको अधिकार क्षेत्रभित्रको कुरा रहेकाले त्यसलाई धेरै अन्यथा लिन नहुने भन्दै सरकारको बचाउ गरे । उनले सरकारले कुनै सिद्धान्त बनाउने बेला सबैतर्फ विचार गरेर बनाउन सक्ने भन्दै उपयुक्त प्रयोगले नै त्यसको परीक्षण हुन सक्ने उल्लेख गरे । राजनीतिक दलमा टुटफुटको परिणाम २०४६ सालको प्रजातन्त्र पुनर्स्थापनापछिको ३० वर्षे अवधिमा २६ पटक सरकार फेरियो । यतिबेला केपी शर्मा ओलीले २७ औं सरकारको नेतृत्व गरिरहेका छन् ।"
कांग्रेसले बोलायो विपक्षी दलको बैठक,"काठमाडौं (कास) कांग्रेसले बुधबार दिउँसो २ बजे संसद्मा प्रतिनिधित्व गर्ने समाजवादी, राजपा, राप्रपालगायत सबै विपक्षी दलको बैठक बोलाएको छ । कांग्रेस सहमहामन्त्री प्रकाशरण महतका अनुसार उक्त बैठकबाट सामूहिक रूपमा संसद् बैठक आह्वानका लागि माग गरिनेछ । कांग्रेसले पार्टी फुटाउन सहज हुने गरी ल्याइएको राजनीतिक दलसम्बन्धी अध्यादेश र बहुमतबाटै निर्णय गर्न सक्ने गरी आएको संवैधानिक परिषद्को कार्यविधिसम्बन्धी अध्यादेशको भर्त्सना गर्दै तत्काल फिर्ता लिन माग गरेको छ । लोकतान्त्रिक संविधानलाई असफल बनाउने नियोजित षड्यन्त्रबाट अध्यादेश ल्याइएको भन्दै कांग्रेसले त्यसको प्रतिवाद गर्ने निर्णयसमेत गरेको छ । उसले सबै राजनैतिक दल, संघसंस्था, नागरिक समाज, आम सञ्चारमाध्यम र समस्त नेपालीलाई यसका विरुद्ध उभिन अपिल गरेको छ । राजनीतिक दल र संवैधानिक परिषद्सम्वन्धी ऐनको विद्यमान प्रावधानलाई संशोधन गर्दै ल्याएको अध्यादेशका बारेमा छलफल गर्न कांग्रेसको केन्द्रीय पदाधिकारीको आकस्मिक बैठक मंगलबार बसेको थियो । बैठकले शक्ति पृथकीकरणको सिद्धान्तको मर्म र भावनालाई समेत समाप्त पार्ने दिशामा सरकार केन्द्रित रहेको केन्द्रित रहेको निचोड निकालेको छ ।"
फुट्लान् समाजवादी र राजपा ?,"(काठमाडौं)  नेकपा अध्यक्षसमेत रहेका प्रधानमन्त्री केपी शर्मा ओलीले समाजवादी र राजपातिर लक्षित गर्दै दल विभाजनको लचिलो प्रावधानसहितको अध्यादेश ल्याएको बताए पनि यी दुई दलभित्रको खटपट विभाजनकै स्तरमा नपुगेको ती पार्टीका नेताको दाबी छ । समाजवादी र राजपाको एकीकरण प्रसंगदेखि सत्तामा जानेनजाने सवालमा यी दुवै दलभित्र धेरैअघिदेखि द्वन्द्व चल्दै आएको छ । त्यसैलाई आधार मानेर प्रधानमन्त्रीले दल विभाजनलाई सजिलो बनाइदिएको भन्दै आफूले लिएको कदमको प्रतिरक्षा गरेका छन् । तर, समाजवादी र राजापाका नेताहरूले आफूहरूतिर लक्षित नभई आफ्नै सजिलोका लागि अध्यादेश ल्याएको दाबी गरेका छन् । गत पुस ८ गते सत्ताबाट बाहिरिएको समाजवादी पार्टीभित्र फेरि पनि सरकारमा जान खुट्टा उचाल्नेहरूको समूह छ । राजपाले पार्टी एकीकरणका लागि राख्दै आएको सर्त र पार्टीभित्र खासगरी बाबुराम भट्टराई समूहको दबाबले समाजवादी सरकारबाट बाहिरिएको थियो । पार्टी अध्यक्षसमेत रहेका उपेन्द्र यादव र उनीनिकटको समूहलाई सरकारबाट बाहिरिने निर्णय चित्त बुझेको थिएन । यादवले पार्टीको तर्फबाट सरकारमा नेतृत्व गरेका थिए । सहरी विकास मन्त्री रहेका अर्का नेता मोहम्मद इस्तियाक राईले त त्यतिबेला सार्वजनिक रूपमै असन्तुष्टि पोखेका थिए । सत्ताबाट समाजवादी बाहिरिएको पाँच महिना पुगे पनि दुई दलबीच एकता हुन सकेन । बरु, राजपाबाटै केही नेताहरू सरकारमा जाने चर्चाले दुई दलबीच अविश्वास बढ्न थाल्यो । नेकपा र राजपाबीच राष्ट्रिय सभा निर्वाचनमा तालमेलसमेत भयो । राजपाले फौजदारी अभियोगमा सजाय भोगिरहेका आफ्ना सांसद रेशम चौधरीको रिहाइलाई सरकारमा जाने मुख्य सर्त बनायो । चौधरीलाई रिहाइ गर्ने तयारी भइरहेको नेकपाका अध्यक्ष पुष्पकमल दाहालले कैलालीमा पुगेरै सार्वजनिक गरेका थिए । समाजवादी सरकारबाट बाहिरिएपछि ओली नेतृत्वको सरकारले दुई तिहाइ गुमाएको थियो । स्रोतका अनुसार ओली राष्ट्रपतिको अधिकार, प्रदेश संरचना र राष्ट्रिय सभाको भूमिकालगायत विषयमा संविधान संशोधन गर्ने योजनामा थिए । त्यसैका लागि उनलाई सरकारमा दुई तिहाइको समर्थन आवश्यक थियो । दुई तिहाइका लागि समाजवादी या राजपामध्ये एउटा दललाई सरकारमा ल्याउनुपर्ने हुन्थ्यो । राजपा अध्यक्षमण्डलका सदस्यहरू राजकिशोर यादव र अनिल झा संविधान संशोधनलगायत मुद्दामा सम्झौता गरेरै सरकारमा जान लचक हुनुपर्ने अडानमा थिए । राजेन्द्र महतोसहितका अन्य नेताहरूले सरकारमा जानका लागि चौधरीको रिहाइ र संविधान संशोधनको मुद्दालाई सर्त बनाएका थिए । प्रधानमन्त्री ओलीले राजपा नेताहरूसँग छुट्टाछुट्टै र समूहगत रूपमा समेत छलफल गरेका थिए ।समाजवादी पार्टीभित्र पनि सरकारमा जानेनजाने सवाल र कतिपय पार्टीका नीतिगत मुद्दामा राजेन्द्र श्रेष्ठ, रेणु यादव, प्रदीप यादव, सुरेन्द्र यादव, विमल श्रीवास्तलगायतको विचार फरक थियो । राजपासँगको एकीकरण प्रक्रिया अघि नबढेको र राजपा स्वयं सरकारमा जानका लागि आतुर देखिएको तर्क अघि सार्दै उनीहरू फेरि सरकारमा जानुपर्ने पक्षमा थिए । सबैजसो पार्टीमा आन्तरिक किचलो भइरहेकै बेला ओलीको निसाना कतातिर होला भन्ने प्रश्नमा समाजवादी पार्टीका वरिष्ठ नेता अशोक राई र राजपाका नेता राजेन्द्र महतोले सत्तारूढ दल नेकपाभित्रकै आन्तरिक शक्ति संघर्षतर्फ औंल्याए । ओलीमा अस्थिर मनस्थिति छ, आफ्नो छाला जोगाउन अरूतिर देखाउँदै हुनुहुन्छ, कुनै पनि कानुन निर्माण र संशोधन एक वा दुई दलका लागि भनेर बनेको हुन्नँ, राईले भने, उहाँले राजपा र समाजवादीलाई फुटाउन त कोसिस गर्नुहोला, सके कांग्रेसमै पनि गर्नुहोला तर हाम्रो पार्टी विल्कुलै एकढिक्का छ । उहाँले चाहेर फुट्दैन ।राईले सरकारमा जानेनजानेबारे पार्टीभित्र कुनै मतभेदको प्रसंग नउठेको दाबी गरे । राजनीतिक दल र संवैधानिक परिषद्सम्बन्धी अध्यादेश जसरी र जस्तो घडीमा ल्याइयो, त्यो असामाजिक र घातक छ, उनले भने, त्यसको प्रतिरक्षा गर्नका लागि मात्रै उहाँले अरू दललाई देखाउनुभएको हो । नेकपाभित्रैबाट आफू संकटमा परेपछि ओलीले रक्षाकवचका रूपमा दल विभाजन गर्न सजिलो हुनेगरी अध्यादेश ल्याउनुभएको जगजाहेर छ । राजपा नेता महतोको भनाइ पनि राईसँग मिल्दो छ । महतोले तीन महिनाअघि नै राजपा सरकारमा सहभागी हुन सक्दैन भनेर प्रधानमन्त्रीलाई प्रस्टसँग भनेको दाबी गरे । अहिले सरकारमा जानेबारे पार्टीमा छलफल र विवाद नभएको उनले बताए । पार्टी विभाजनका लागि तपाईंलाई सजिलो बनाइदिएको प्रधानमन्त्रीको भनाइ छ नि भन्ने प्रश्नमा उनले भने, यसलाई म सामान्य ठान्छु । कुनै पनि नेताले मैले मेरो पार्टी फुटाउन अध्यादेश ल्याएको हो भन्छ र ?उनले राजपा र समाजवादी पार्टी फुटाउने योजना कतै भए त्यो दिवा सपना मात्रै हुने बताए । उनले दल विभाजनका लागि सहज हुने गरी आएको अध्यादेशले राजनीतिक अस्थिरता बढाउँदै देशलाई निरंकुशतातिर लैजान खोजेको आशंका गरे । राजनीतिक दलभित्र अस्थिरता ल्याएर जनआन्दोलनको उपलब्धिलाई धरापमा पार्ने जंगी शैलीमा ओली अघि बढेका छन्, उनले भने, उनको यो कदमले राजपा र समाजवादीबीचको एकता प्रक्रियालाई चाँडो टुंग्याउन दबाब बढेको छ ।समाजवादी पार्टीका अध्यक्ष उपेन्द्र यादवले राजनीतिक पार्टीहरूलाई सत्ता, शक्ति, पद र आर्थिक चलखेलका माध्यमबाट फुटाउने षड्यन्त्र सुरु भएको बताएका छन् । उनले मंगलबार प्रेस विज्ञप्ति जारी गर्दै त्यसैका लागि सहज बनाइदिन प्रधानमन्त्री ओलीले राजनीतिक दलसम्बन्धी अध्यादेश ल्याएको जनाएका छन् । राजपा अध्यक्षमण्डलका संयोजक शरतसिंह भण्डारीले छुट्टै विज्ञप्ति जारी गरी प्रधानमन्त्री ओलीले देशलाई राजनीतिलाई अस्थिरतातर्फ धकेल्ने कदम चालेको बताएका छन् ।"
"आरडीटीमा नेगेटिभ, पीसीआरमा पोजिटिभ","(काठमाडौं)  कोभिड१९ को संक्रमण भई उपचाररत २१ जनामध्ये २० जनाको प्रारम्भिक आरडीटी जाँचको नतिजा नेगेटिभ देखिएपछि विशेषज्ञहरूले किटको विश्वसनीयता र गुणस्तरमा चिन्ता व्यक्त गरेका छन् । मंगलबार दिउँसो ४ बजेसम्म सरकारद्वारा घोषित कुल ४२ संक्रमितमध्ये १० को प्रारम्भिक परीक्षण आरडीटी नगरी पीसीआरबाट गरिएको थियो । स्वास्थ्य मन्त्रालयका अनुसार हालसम्म मुलुकमा ८ हजार ७ सय ६३ नमुनाको पीसीआर र २७ हजार ९ सय ५६ नमुनाको आरडीटीबाट परीक्षण गरिएको छ । कोसी अञ्चल अस्पतालका मेडिकल सुपरिटेन्डेन्ट डासंगीता मिश्रले त्यहाँ रहेका १३ जना संक्रमितको आरडीटी परीक्षण गर्दा नेगेटिभ देखिएकामा पछि पीसीआर परीक्षण गर्दा पोजिटिभ देखिएको बताइन । ती १३ जनाको आरडीटी नेगेटिभ देखिए पनि द्रुत परीक्षण गरिएकामध्ये १० प्रतिशतको पीसीआर परीक्षण गर्दा संक्रमण देखिएको उनले बताइन् । वीरगन्जको नारायणी उपक्षेत्रीय अस्पतालका मेडिकल सुपरिटेन्डेन्ट डामदन उपाध्यायका अनुसार हाल त्यहाँ रहेका चार जना संक्रमितको आरडीटी परीक्षणमा सबैको नतिजा पोजिटिभ देखिएको थियो । आरडीटी नतिजा अत्यन्त शंकास्पद छ, डाउपाध्याय भन्छन्, हामीले चारै जनाको आरडीटी गर्दा नेगेटिभ आयो । घाँटीको र्यालको पीसीआर परीक्षण गर्दा पोजिटिभ देखियो । मुलुकमा कोभिड१९ को पोजिटिभ केस देखिएको ठाउँमा संक्रमणको वास्तविक स्थिति जान्न व्यापक अध्ययन अनुसन्धान हुनुपर्ने आवश्यकता उनी औंल्याउँछन । तर यस्तो वास्तविक स्थिति जान्न गरिने अध्ययन, अनुसन्धान पीसीआर परीक्षणको दायरा बढाएर हुनुपर्ने पनि उनको भनाइ छ । आरडीटीभन्दा पनि पीसीआरमै भर पर्नुपर्ने उनको सुझाव छ । भरतपुर अस्पतालका मेडिकल सुपरिटेन्डेन्ट डाश्रीराम तिवारीका अनुसार त्यहाँ रहेका बेलायतबाट आएका दुई जना संक्रमितलाई पहिले आरडीटीबाट जाँच गर्दा महिलालाई मात्र पोजिटिभ र अर्का व्यक्तिमा नेगेटिभ देखिएको थियो । पछि दुवै जनाको पीसीआर परीक्षण गर्दा रिपोर्टमा संक्रमण पोजिटिभ देखियो । पाटन अस्पतालका मेडिकल सुपरिटेन्डेन्ट डाविष्णप्रसाद शर्माका अनुसार त्यहाँ भर्ना रहेका ८१ वर्षीया आमा र उनका छोरालाई पहिले आरडीटीबाट परीक्षण गर्दा पोजिटिभ देखिएको थियो । पछि पीसीआरबाट जाँच गर्दा पनि रिपोर्ट पोजिटिभ नै आएको हो । सेती अञ्चल अस्पतालमा भएका पाँच जना संक्रमितको एकैपटक पीसीआर परीक्षण गरिँदा पोजिटिभ देखिएको डाशेरबहादुर कमर बताउँछन् । त्यहाँ पहिले आरडीटी परीक्षण गरिएको थिएन । यस्तै टेकुस्थित शुक्रराज ट्रपिकल तथा सरुवा रोग अस्पतालमा हालसम्म आएका तीन जना संक्रमितको पहिचान पीसीआर विधिबाट गरिएको औंल्याउँदै निर्देशक डासागरकुमार राजभण्डारीले भने, रोग पहिचानका लागि आरडीटीभन्दा पीसीआर नै ठीक छ, यसैमा भर पर्नु आवश्यक हुन्छ । आरडीटीले पोजिटिभ वा नेगेटिभ जे देखाए पनि अन्तिम निर्क्यौलका लागि पीसीआर नै गर्नुपर्ने उनले बताए । हामीले सकेसम्म सबैजसो शंकास्पद केसको परीक्षण पीसीआरबाटै गर्नुपर्छ, धरानको बीपी कोइराला स्वास्थ्य विज्ञान प्रतिष्ठान, माइक्रोबायोलजी विभागका प्रमुख डानारायणराज भट्टराई भन्छन्, अझ पीसीआरमा पुल टेस्टिङ विधि अपनाउँदा १० वटा नमुना परीक्षण गर्न लाग्ने खर्चमा ५० वटा नमुना परीक्षण गर्न सकिन्छ ।जनस्वास्थ्यविद्समेत रहेकी डामिश्र कम खर्चमै पीसीआरको परीक्षणको संख्या बढाउन पुल र नमुना परीक्षण गर्नुपर्ने आवश्यकता औंल्याउँछिन् । विश्व स्वास्थ्य संगठन (डब्लूएचओ) ले एन्टिजेन वा एन्टिबडीमा आधारित कुनै पनि द्रुत परीक्षण किटलाई बिरामीमा कोभिड१९ रोग पहिचान र उपचार गर्न मान्यता नदिएको औंल्याउँदै बीपी प्रतिष्ठानका मेडिसिन विभागका प्रमुख प्राडासञ्जीवकुमार शर्मा पीसीआरमै बढी भर पर्नुपर्ने बताउँछन् । वीरगन्ज र उदयपुरमा ३ सय २१ जनाको पीसीआर परीक्षणका लागि नमुना संकलन स्वास्थ्य मन्त्रालयले गत साता पत्ता लागेका संक्रमितहरूको कन्ट्याक्ट ट्रेसिङ गर्दा वीरगन्जमा २ सय २१ जनाको पीसीआर परीक्षणका लागि घाँटीको र्यालको नमुना संकलन गरेको छ । यस्तै उदयपुरमा समेत थप एक सय जनाको पीसीआर परीक्षणका लागि नमुना संकलन गरिएको छ । मन्त्रालयका अनुसार २४ घण्टामा मंगलबार ३ सय ३३ जनाको र हालसम्म मुलुकमा ८ हजार ७ सय ६३ नमुनाको पीसीआर परीक्षण गरिएको छ । यस्तै र्यापिड डाइग्नोस्टिक टेस्टअन्तर्गत २४ घण्टामा २ हजार ८ सय ८ परीक्षण गरिएको छ भने हालसम्म आरडीटीबाट २७ हजार ९ सय ५६ परीक्षण भइसकेको छ । आरडीटीबाट प्रदेश १ मा २ हजार ६ सय २०, प्रदेश २ मा ३ हजार ५ सय ९८, वाग्मती प्रदेशमा ५ हजार १ सय ५७ र गण्डकी प्रदेशमा ४ हजार १ सय ८३ परीक्षण गरिएको छ । यस्तै प्रदेश ५ मा २ हजार ४ सय ८३, कर्णालीमा ३ हजार ७ सय ३८ र सुदूरपश्चिम प्रदेशमा हालसम्म ६ हजार १ सय ७७ वटा नमुनाको आरडीटी परीक्षण गरिएको छ । हाल मुलुकमा ७ हजार ६७ जना क्वारेन्टाइनमा छन् भने उपत्यकामा ६ जना र उपत्यका बाहिर १ सय १ जना गरी जम्मा १ सय ७ जना आइसोलेसनमा छन् । हाल स्वास्थ्य मन्त्रालयले उदयपुर र वीरगन्जमा केही संख्यामा संक्रमित भेटिएपछि ट्र्याकिङ, टेस्टिङ गर्न टोलीसमेत परिचालन गरेको छ ।"
डिस्चार्ज भए सुदूरपश्चिमका पहिलो संक्रमित,"(धनगढी)  सुदूरपश्चिमका पहिलो कोरोना भाइरस संक्रमित ३० वर्षीय युवक निको भएर डिस्चार्ज भएका छन् । ३० दिनपछि जब उनी सन्चो भएर मंगलबार घर फर्किए, परिवारको खुसी फर्किएको छ । गाउँटोल सबैतिर उत्साह छ ।एक महिनाअघि गुमेको खुसी बल्ल फर्कियो, उनले भने, अति धेरै दुःख पाइयो यस बीचमा । अरू दुःखभन्दा पनि मनको पीडाले सतायो बेस्सरी । धनगढी उपमहानगरपालिका५ घर भएका उनको लगातार दोस्रो रिपोर्ट नेगेटिभ आएपछि डिस्चार्ज गरिएको अस्पतालका प्रवक्ता डा जगदीश जोशीले बताए । उनका अनुसार यसअघि तीन पटक परीक्षण गर्दासम्म पोजिटिभ देखिएको भए पनि चौथो र पाँचौं पटक नेगेटिभ रिपोर्ट आएको हो ।दुबईबाट आएका युवक चैत ११ गते सेती प्रादेशिक अस्पताल धनगढीमा भर्ना भएका थिए । उनलाई १४ गते संक्रमित भएको अस्पतालले जानकारी गराएको थियो । उनको परिवारका सदस्यहरूको स्वाब परीक्षण गर्दा भाउजूमा कोरोना पोजिटिभ देखिएको थियो । उनले चैत २२ गतेदेखि अस्पतालमै उपचार गराइरहेकी छन् । बुहारी पनि चाँडै निको भएर घर फर्किदिए हुन्थ्यो, युवाका बुबाले भने ।डिस्चार्ज भएर घर फर्केका युवाले अस्पतालमा रहेकी भाउजू पनि चाँडै निको भएर घर फर्किने विश्वास व्यक्त गरे । उहाँलाई पनि स्वास्थ्य समस्या देखिएको छैन । चाँडै डिस्चार्ज हुनुहुन्छ होला । डाक्टरले लगातार दुईवटा रिपोर्ट नेगेटिभ आएपछि मात्रै डिस्चार्ज गर्ने गरेका छन् । भाउजूको रिपोर्ट लगातार पोजिटिभ आइरहेको उनले बताए ।उनीसहित पाँच जना संक्रमितको उपचार भइरहेको सेती प्रादेशिक अस्पतालबाट आइतबार लम्कीका २१ वर्षीय युवक पनि निको भएर डिस्चार्ज भएका थिए । अन्य तीन जना संक्रमितको भने उपचार भइरहेकै छ ।"
थापा बालुवाटार कि खुमलटारतिर ?,"थापाको विगतशान्ति प्रक्रियामा आएपछि थापा चार वर्ष संसदीय राजनीतिबाट टाढा रहे । पहिलो संविधानसभा निर्वाचनपछि बनेको दाहाल नेतृत्वको सरकारमा उनी रक्षामन्त्री थिए । उनी रक्षामन्त्री रहेकै बेला २०६६ सालमा कटवाल प्रकरण भयो र यही कारणले दाहाल नेतृत्वको सरकार ढल्यो । त्यो घटनालाई कतिपय वृत्तमा थापाको अपरिपक्व कामले भूमिका खेलेको चर्चा अझै पनि हुने गरेको छ ।उनी पार्टी फुट्दा मोहन वैद्यतिर लागे र वैद्य समूहको महासचिव बने । चार वर्षपछि केही नेता लिएर फेरि पुरानै पार्टीमा फर्किए । त्यसपछि राष्ट्रिय सभाको सदस्य भएर गृहमन्त्री बनेका थिए ।एकीकृत नेकपा माओवादी, नेकपा क्रान्तिकारी माओवादी (बादल समूह), नेकपा (माओवादी), क्रान्तिकारी कम्युनिस्ट पार्टी, नेकपा माओवादी (विद्रोही), नयाँ शक्तिका विद्रोही, नेकपाको एक समूह, नेकपा गौरवशाली पार्टी, वाम एकता मञ्च, जयपुरी घर्तीको स्वतन्त्र समूहको बीचमा पार्टी एकता भई २०७३ जेठ ६ मा (माओवादी केन्द्र) बनेको थियो ।त्यही माओवादी केन्द्र र एमालेबीच २०७५ जेठ ३ मा पार्टी एकता भएको थियो । त्यही एकताको विरासतमा रामबहादुर थापा अहिले पार्टी सचिवालय र सरकारमा प्रभावकारी भूमिकामा छन् ।"
अध्यादेश बेमौसमको सनई हो,"सरकारले ल्याएको दुई अध्यादेशबारे यहाँको धारणा के हो ?अध्यादेश अहिले जरुरी थिएन, असामयिक भयो । अध्यादेश कुनै पनि हालतमा ल्याउनै हुँदैनथ्यो ।यो बेलामा अध्यादेश किन आएको रैछ ?अध्यादेश किन आयो भन्ने जवाफ छैन । प्रधानमन्त्रीले पनि त्यसको जवाफ दिनुभएन । संवैधनिक परिषद्सम्बन्धी अध्यादेश ल्याउनुपर्ने कारण त भन्नुभयो तर राजनीतिक दलसम्बन्धी अध्यादेश यही बेलामा किन आयो भनेर केही भन्नुभएन ।तपाईंलाई चाहिँ यो अध्यादेश किन आएको हो जस्तो लाग्छ ?खोइ, अब कतिपय पार्टीहरू फुटाउनका लागि हुन सक्छ ।नेकपा नै फुटाउन पनि हुन सक्छ नि, हैन ?त्यो त उहाँको सोचबाहिरको कुरा हो । उहाँको चाहनाले मात्र पार्टी फुट्न सम्भव नै छैन । संसदीय दलमा ओली पक्षको मात्रै ४० प्रतिशतभन्दा धेरै सांसद छन्, उहाँले चाहनुभयो भने त हुन्छ नि ? खोइ हामीलाई त त्यस्तो लाग्दैन । पार्टी फुटाउने नै मानसिकता हो भने पनि उहाँको पछि लागेर सांसदहरू जालान् भनेर मैले सोचेको छैन । हाम्रो पार्टीका नेताहरू त्यति अपरिपक्व हुनुहुन्न ।अब के हुन्छ ?हिजो हामीले रोक्न खोजेका थियौं । बैठक बस्दाबस्दै राष्ट्रपतिबाट अनुमोदन भइसकेछ । त्यसपछि थप कुरा गरिएन । पछि संसद्मा के हुन्छ, हेर्दै जानुस् । यसले त्यस्तो ठूलो ओइरो पहिरो लगाएको पनि छैन । हामीसित अहिले दुई तिहाइ सरकार नै छ । अरू केही गर्न जरुरी नै छैन ।हिजो बैठकमा नेताहरूको धारणा कस्तोकस्तो थियो ?हामीले विरोध जनायौं । प्रचण्डजी, माधवजी, म, नारायणकाजीजीले असमर्थन जनायौं । वामदेव जीले समर्थन जनाउनुभयो, यो उपयुक्त प्रस्ताव हो भन्नुभयो ।तर लकडाउनको असरले जनता भोकभोकै हिँडिरहेका बेला तपाईंहरू राजनीतिक खिचातानीमा लाग्नुभयो है ?त्यो तपाईंहरूले भन्ने कुरा भयो ।तपाईंहरूलाई पनि त्यसो लाग्नुपर्ने हो नि हैन र ?हो, लाग्नुपर्छ । यो कुबेलाको सनई हो । यसका अर्थहरू प्रस्टेका छैनन्, अर्थहरू आउलान् ।"
हाम्रो स्वास्थ्य पूर्वाधार कस्तो छ ?,जनकराज सापकोटा र ७३ जिल्लाका संवाददाता
कर्णालीको नाजुक अवस्था,"(सुर्खेत)  डोल्पा अस्पतालले करिब चार वर्षअघि १० वटा अक्सिजन सिलिन्डर खरिद गर्यो । तीमध्ये चारवटा सिलिन्डरमा पहिलो पटक एक साताअघि नेपालगन्जबाट अक्सिजन भरेर लगिएको छ । बाँकी सिलिन्डर भने खरिद गरेदेखि रित्तै छन् । यहाँ अक्सिजन प्लान्ट छैन, बाहिरबाट भरेर ल्याउन निकै कठिन छ, अस्पताल प्रमुख डा सिजन रावलले भने, यी चारवटामा पनि कोरोनाका कारण मुस्किलले भरेर ल्याइएको छ ।कोरोना भाइरसको संक्रमण दोस्रो चरणमा प्रवेश गरेमा संक्रमितलाई अक्सिजन लगाउनुपर्ने हुन्छ । आवश्यकताअनुसार आईसीयू र भेन्टिलेटरमै राख्नुपर्ने पनि हुनसक्छ । कर्णालीका अस्पतालमा भने यसका लागि पर्याप्त सुविधा छैनन् । अधिकांश अस्पतालमा अक्सिजन सिलिन्डर भए पनि प्लान्ट नहुँदा रित्तै छन् । कर्णाली प्रदेशका १४ वटा सरकारी अस्पतालमध्ये सुर्खेतको कर्णाली प्रदेश अस्पताल, जुम्लाको कर्णाली स्वास्थ्य विज्ञान प्रतिष्ठान (शिक्षण अस्पताल) र हुम्लाको जिल्ला अस्पतालमा मात्र अक्सिजन प्लान्ट छ । यसबाहेक पश्चिम रुकुमको चौरजहारी सामुदायिक अस्पतालमा पनि प्लान्ट छ । यी सबैको क्षमता करिब ४ सय ४० बेडलाई पुग्ने छ । कान्तिपुरले संकलन गरेको विवरणमा हाल कर्णालीका सरकारी र निजी अस्पतालमा ८ सय ९३ बेड चालु अवस्थामा छन् ।समग्र कर्णाली प्रदेशमा अक्सिजनमात्र होइन, आईसीयू र भेन्टिलेटर पनि निकै कम छन् । हाल कर्णाली स्वास्थ्य विज्ञान प्रतिष्ठानमा ९ वटा र कर्णाली प्रादेशिक अस्पतालमा ७ वटा भेन्टिलेटर चालु अवस्थामा छन् । प्रदेशभरि आईसीयूको संख्या १७ छ । तीमध्ये प्रतिष्ठानमा १०, प्रादेशिक अस्पतालमा ४ र दैलेख अस्पतालमा ३ आईसीयू बेड छन् । करिब १७ लाखभन्दा धेरै जनसंख्या रहेको कर्णाली प्रदेशमा स्वास्थ्यका अन्य पूर्वाधार निकै कमजोर छन् । सामाजिक विकास मन्त्रालयको तथ्यांकअनुसार प्रदेशमा चिकित्सकको संख्या २ सय ६४ रहेको छ ।कान्तिपुरले सम्बन्धित जिल्ला स्वास्थ्य कार्यालय र अस्पतालसँग संकलन गरेको तथ्यांकमा भने हाल कर्णालीमा १ सय ८३ जना चिकित्सकमात्र कार्यरत छन् । तीमध्ये २१ निजी अस्पतालमा कार्यरत छन् । सामाजिक विकासमन्त्री दल रावलले जनशक्तिका दृष्टिले कर्णाली सुधारोन्मुख अवस्थामा रहेको बताए । अहिले विकट जिल्लाका अस्पतालमा पनि डाक्टरहरू छन्, सुर्खेत र जुम्लामा रहेका दुई ठूला अस्पतालमा त पर्याप्त डाक्टर छन्, उनले भने, कोरोना प्रकोपमा जनशक्ति अभावको चिन्ता लिनुपर्ने अवस्था खासै छैन ।कर्णालीमा हालसम्म संक्रमण देखिएको छैन । संक्रमण देखिएर बिरामी बढ्न थालेको अवस्थामा भने यहाँको पूर्वाधार तथा जनशक्तिले धान्ने अवस्था छैन । सुर्खेत, जुम्ला र चौरजहारीमा रहेका अस्पताल प्रमुख भरोसा केन्द्र हुन् । यी अस्पतालको बेड क्षमता मुस्किलले ४ सय ६० रहेको छ । एकातिर अस्पतालमा पर्याप्त पूर्वाधार छैन, अर्कोतिर उपचारमा संलग्न स्वास्थ्यकर्मीको व्यक्तिगत सुरक्षा उपकरणको अभाव छ, कर्णाली प्रादेशिक अस्पतालका निर्देशक डा डम्बर खड्काले भने, सरकारले कर्णालीको समस्यालाई छरितो रूपमा सम्बोधन गर्नुपर्छ ।"
मुलुकलाई उल्टो हिँडाउने प्रयत्न,"चार सातादेखि लकडाउन मा थुनिएको मुलुकमा व्याप्त सन्त्रासबीच अकस्मात सोमबार बेमौसमी बाँसुरीको धुन सुनियो मन्त्रिपरिषद् बैठकले पार्टी विभाजनको प्रावधान खुकुलो बनाउने र संवैधानिक परिषद्मा बहुमतले निर्णय गर्न सक्ने गरी दुई छुट्टाछुट्टै अध्यादेश ल्याउने निर्णय मात्र गरेन, राष्ट्रपतिबाट पनि त्यसलाई तत्क्षण जारी गराइयो । कोरोना भाइरसको रोकथाम र नियन्त्रणका खातिरसमेत नगरिएको हतारो जुन अध्यादेशका लागि गरियो, यसबाट निम्तिने परिणामले भोलिका दिनमा नेपाली राजनीति र संवैधानिक मूल्य प्रणालीमा बेमौसमी बाँसुरी मात्र होइन, एकोहोरो शंख नै फुक्ने निश्चित छ । मुलुकको नेतृत्व सत्ता छिनाझपटी, दल विभाजनको उही पुरानो गन्धेराजनीतिको प्रवृत्ति दोहोर्याउन उद्यत देखिन्छ । हिजो संसदीय राजनीतिमा भएका विकृति सच्याउन जनतामाझ गरिएका वाचा र त्यसअनुरूप गरिएका संवैधानिक तथा कानुनी व्यवस्थाको आज धज्जी उडाइएको छ । लोकतन्त्र दिवसको तीन दिनअघि भएको यो घटनाले लोकतान्त्रिक आन्दोलनको मर्म र त्यसमा सहभागी नागरिकहरूको भावनामाथि ठूलो प्रहार गरेको छ । सत्ताको फोहोरी राजनीति अन्त्य गर्ने दलहरूको वाचा र नागरिक विश्वास उक्त आन्दोलन सफल हुनुका केही आधारमध्ये एउटा थियो । यतिबेला हामीले सम्झनुपर्छ, २०५२ सालपछि मुलुकमा भित्रिएको सत्ता राजनीतिको विकृतिबाट जनता आजित थिए । त्यही भएरै, तत्कालीन राजा ज्ञानेन्द्र शाहले प्रतिगमन गर्दासमेत उनीहरू सुरुमा सडकमा ओर्लन तयार भएनन् । पछि संसदीय दलहरू र तत्कालीन विद्रोही माओवादीबीच १२ बुँदे सम्झौताको माहोल बन्यो । जसको सातौं बुँदामा सात राजनीतिक दलले विगतमा संसद् र सरकारमा छँदा भएका गल्ती कमजोरीप्रति आत्मसमीक्षा गर्दै अब त्यस्ता गल्ती कमजोरी नदोहोर्याउने प्रतिबद्धता व्यक्त गरेका थिए । राजाको अधिनायकवादी शासनका बेला संसदीय दल र माओवादीले थाल्न खोजेको नयाँ राजनीतिक अध्याय र उनीहरूले आफूहरू सच्चिन गरेको प्रणका कारण २०६२६३ को दोस्रो जनआन्दोलनले युगान्तकारी सफलता प्राप्त गरेको थियो । त्यसैले, त्यसयता भएका संवैधानिक तथा कानुनी प्रबन्धहरूमा जनआन्दोलनका अन्य मर्म तथा भावनाका अतिरिक्त राजनीतिक अस्थिरता अन्त्य गर्ने प्रयास भएका हुन् । संसद्मा समानुपातिक प्रतिनिधित्वका लागि न्यूनतम सीमा (थ्रेसहोल्ड) राख्नेदेखि प्रधानमन्त्री नियुक्त भएको पहिलो दुई वर्षसम्म तथा एकपटक राखेको अविश्वासको प्रस्ताव असफल भएको एक वर्षभित्र अर्को अविश्वासको प्रस्ताव ल्याउन नपाउने संवैधानिककानुनी प्रबन्धहरू गरिएका थिए । यसैगरी कुनै पनि राजनीतिक दल विभाजनका लागि केन्द्रीय समिति र संसदीय दल दुवैमा कम्तीमा ४० प्रतिशत सदस्य संख्या चाहिने व्यवस्था राजनीतिक स्थायित्वकै निम्ति गरिएको थियो । नागरिकको दबाब र राष्ट्रिय आवश्यकताका आधारमा इतिहासका गल्तीबाट सिकेर प्रबन्ध गरिएको यस्तो व्यवस्थालाई आज हठात् परिवर्तन गर्न खोज्नु कुनै पनि हिसाबले जायज छैन । राष्ट्रका सबै शक्ति एक ठाउँमा उभिएर संक्रमण रोकथाम, नियन्त्रण र आर्थिक क्षति न्यूनीकरणका लागि जुट्नुपर्ने यसबेलामा एकै भएका दलहरू विभाजन गर्न सजिलो बनाउने गरी ल्याइएको अध्यादेश आफैंमा उल्टो मतिको छ । अध्यादेशअनुसार अब संसदीय दल वा केन्द्रीय समितिमध्ये कुनै एकमा ४० प्रतिशत मत पुर्याए सजिलैसँग दल विभाजन गर्न सकिन्छ । राजनीतिक दलसम्बन्धी ऐनमा भएको संसदीय दल र केन्द्रीय समिति दुवैमा ४० प्रतिशत पुर्याउनुपर्ने प्रावधान अब खारेज भएको छ । प्रधानमन्त्री केपी शर्मा ओलीको ठाडो निर्णयमा यस्तो अध्यादेश ल्याउनुको कारण जेसुकै होस् नेकपाभित्रको बदलिँदो समीकरणको मारमा वर्तमान सरकार नपरोस् भन्ने या अन्य दलहरूलाई विभाजनमा बल पुर्याउने, जे भए पनि यसले २०५१ सालपछिकै राजनीतिक किचलोको झल्को दिएको छ । यस्तै, संवैधानिक निकायका प्रमुख र पदाधिकारीहरूलाई सहमतिको साटो बहुमतीय आधारबाट समेत नियुक्त गर्न सक्ने गरी ल्याइएको अध्यादेशले पनि संवैधानिक मर्मको उल्लंघन गरेको छ । यसले संवैधानिक परिषद्सम्बन्धी स्थापित मान्यताकै आधार खल्बल्याएको छ । संवैधानिक निकायहरूको हैसियत परिकल्पना गरेजस्तो स्वतन्त्र र स्वायत्त नरहने गरी सरकारलाई मनपरी गर्ने छुट यस अध्यादेशले दिएको छ । संवैधानिक अंगहरूमा सरकारको छाया पर्न नदिन मुलुकले २०४७ सालयता गर्दै आएको उन्नत अभ्यासमा यसले धब्बा लगाइदिने निश्चित छ । निश्चय पनि प्रमुख प्रतिपक्षी कांग्रेस नेता शेरबहादुर देउवा संवैधानिक परिषद्को बैठकमा नगएर गैरजिम्मेवार हुन मिल्दैन । तर पनि बहुमतले निर्णय गरी संवैधानिक परिषद्लाई सत्तारूढ दलकै सर्वोपरि चल्ने निकाय बनाउने ध्येय सरकारले राख्न पाउँदैन । संविधानमै परिषद्माप्रधानमन्त्रीबाहेक, न्यायालय प्रमुख, सदनका प्रमुखहरू र प्रतिनिधिसभाका प्रमुख प्रतिपक्षी नेतालाई समेत सहभागी गराइनुको अर्थ यसले गर्ने नियुक्तिमा सरकारको प्रभाव र छाया नपरोस् भन्ने हो । यसतर्फ प्रधानमन्त्रीले विचार पुर्याउनैपर्छ । कोरोना संकट केही मत्थर हुनेबित्तिकै संसद्को वर्षे अधिवेशन सुरु गर्नुपर्ने यस्तो समयमा जनप्रतिनिधिहरूलाई छल्नकै लागि अध्यादेश ल्याइएको बुझ्न मुस्किल छैन । सरकारलाई यी अध्यादेश ल्याउन मनासिबजस्तो लाग्छ भने भोलि संसद्मा विधेयक नै लगेर खुला छलफल चलाउन सकिन्थ्यो । यद्यपि त्यतिबेला पनि संविधानविरुद्ध हुने गरी भने संसद्ले कानुन बनाउन मिल्दैन । अहिलेलाई भने, संविधानको मर्मलाई स्मरण गर्दै राष्ट्रपतिले नै यी अध्यादेशलाई खारेज गर्नुपर्छ । संविधानको धारा ११४ को उपधारा २ (ख) मा अध्यादेश राष्ट्रपतिबाट जुनसुकै बेला खारेज हुन सक्ने प्रावधान छ । त्यसैले संविधानप्रतिकूल सरकारले जारी गर्न लगाएका यी अध्यादेशलाई खारेज गरी राष्ट्रपतिले संविधानको गरिमा बचाउनुपर्छ, नत्र राष्ट्रिय राजनीतिको मात्र होइन, राष्ट्रपति स्वयंकै गरिमा पनि धूमिल हुने जोखिम अगाडि छ ।"
सत्ताउन्मादका कारण लोकतन्त्र खतरामा,"र को ठाउँमा वा राखेर संशोधन गरिएको राजनीतिक दलसम्बन्धी अध्यादेश र विपक्षी दलको नेताबिना संवैधानिक निकायहरूमा एकलौटी नियुक्ति गर्न सक्ने प्रावधान समेटेर संवैधानिक परिषद्का काम, कर्तव्य र अधिकारसम्बन्धी ऐनमा गणपूरक संख्या घटाएर गरिएको संशोधनले प्रधानमन्त्री केपी शर्मा ओली सत्ताउन्मादमा रहेको प्रस्ट देखिन्छ । प्रतिनिधिसभाको २ सय ७५ निर्वाचित सांसद र राष्ट्रिय सभाको ६५ संसद्लाई छलेर अध्यादेश ल्याउनु निरंकुश र तानाशाह प्रवृत्ति एवं चिन्तनको उपज हुन सक्छ । अहिलेको परिवेशमा अध्यादेशको हतियार देखाएर अरू दलहरूलाई तर्साउन खोज्ने र कानुनलाई संशोधन गरेर विपक्षीसँग जोरी खोज्ने सरकारले आफूलाई विकल्परहित ठान्नु भनेको सिसाको घरमा बसेर अर्कालाई ढुँगा हान्नुजस्तै हो । आफूले खनेको खाडलमा आफैं परिएला भन्ने सरकारी घेराभित्रका नेता कसैले पनि ठानेका वा अनुमान गरेका छैनन् । राजनीतिक दलहरू असफल भए लोकतान्त्रिक विधि असफल हुनेछ । सबै दलहरूले बहुदलीय प्रतिस्पर्धालाई स्वीकार गरेका छन् यस्तोमा विपक्षी राजनीतिलाई निषेध गर्नु हुन्न । सत्ता र शक्ति कसैको पेवा हुँदैन निरन्तर परिवर्तन भइरहन्छ । त्यसैले सत्तामा पुग्नेहरूले इतिहास बनाउने हो भने विधिको स्थापना गरेर जान सक्नुपर्छ । सत्ता टिकाउन स्वार्थकेन्द्रित कानुन ल्याउने प्रपञ्च रच्नु हुँदैन । लोकतन्त्रको सुन्दर पक्ष देश र जनताको अधिकतम् हित हुने गरी बलियो प्रतिपक्ष राखेर सरकारी कामको कडा निगरानी गर्दै शासन व्यवस्था सञ्चालन गर्नु हो । नियमकानुन आफूअनुकूल बनाएर विपक्षीलाई निस्तेज गर्ने र एकलौटी निरंकुश शासन चलाउने षड्यन्त्र गर्नु हुन्न । लोकतन्त्रमा सरकारको विरोध र आलोचना अनि कामकारबाहीको बारेमा टीकाटिप्पणी गर्न किन नपाइने ? सरकार भनेको आम नागरिकको आवाज सुन्न जनताले चुनेर पठाएका प्रतिनिधिको साझा संस्था होइन र ? कि कुनै स्वार्थ गुटको घेरा हो ? विपक्षमा बसेर सरकारको कामकारबाहीको विरोध गर्ने साना दलहरू फुटाउने र थन्क्याउने सुनियोजित षड्यन्त्रअनुरूप ऐन कानुन संशोधन गर्न पाइन्छ ? विपक्षी र विरोधीहरूलाई निमिट्यान्न पार्ने र एकलौटी निरंकुश शासन चलाउने सोचको उपज हो यो अध्यादेश । अनि यो यस्तो प्रवृत्तिलाई सत्तालोलुपता र शक्तिउन्माद नभनेर के भन्ने ? के हामीले परिकल्पना गरेको लोकतन्त्र यही हो ? अध्यादेश सिंगो मुलुकको राजनीतिलाई अस्थिर बनाएर आफू सधैँ शक्ति र सत्ताको वरिपरि रजाइँ गरिरहन पाऊँ भन्ने प्रधानमन्त्रीको अभिप्रायबाट प्रेरित छ । संवैधानिक परिषद्मा प्रतिपक्षी दलको नेतालाई निषेध गर्न खोज्नु लोकतन्त्रमा सुहाउने कुरा होला ? संविधानतः संवैधानिक निकायहरू राज्यका निगरानी गर्ने निकायहरू हुन् तर एकलौटी राजनीतिक नियुक्तिबाट ती निकायहरू सत्ता र सरकारकै इसारामा चल्ने अवस्था सिर्जना भयो भने लोकतन्त्रको मूल मर्म मर्ने खतरा हुँदैन र ? अनि संवैधानिक निकायहरू राजनीतिक पार्टीका भगिनी संस्थाजस्तो सरकारको छायामा परे भने अन्तर्राष्ट्रिय स्तरमा देशको छवि कहाँ पुग्ला ? यस्ता खालका गलत सोचाइ र चिन्तनले अन्ततः कसैलाई फाइदा गर्ने छैन अनि राज्यलाई नै पछाडि धकेल्ने र अन्तर्राष्ट्रिय छवि धुमिल्याउने अवस्थाको सिर्जना हुनेछ । नयाँ संघीय संविधान जारी भएसँगै संघीय र प्रदेश सरकारहरू सबैमा एउटै पार्टीलाई जनमत दिएर शासन सत्तामा जनताले पुर्याए । तर यसरी सत्तामा पुगेको पार्टीले अर्काको कुभलो चिताउँदा आफैंले खनेको खाडलमा आफैं पर्यो भने देश र जनताका लागि दुर्भाग्यपूर्ण हुनेछ । विश्व नै कोरोना भाइरसविरुद्ध युद्धरत रहँदा देखिएको राजनीतिक खिचातानीले नेपालमा भने नेताहरूलाई देश र जनताको स्वास्थ्यभन्दा सत्तास्वार्थ प्यारो लागिरहेको देखाउँछ । यो सत्तामा हुनेहरूको अदूरदर्शिताको उपज र सत्ताउन्मादको पराकाष्ठा हो । नोदनाथ त्रिताल, चौबिसे३, धनकुटा िििदलसम्बन्धी ऐनमा संसदीय दल र केन्द्रीय समिति दुवैमा ४० प्रतिशत पुर्याउनुपर्ने प्रावधान थियो । निकै लामो छलफल र बहसपछि राजनीतिलाई स्थायित्व दिन यो ऐनमा यस्तो व्यवस्था गरिएको थियो । तर अहिले पार्टी फुटाउन संसदीय दल वा केन्द्रीय समितिमध्ये एकमा ४० प्रतिशत पुर्याए हुने भएको छ । विगत केही वर्षको अनुभव हेर्दा यो प्रावधान उपयोगी सिद्ध भैरहेको थियो । हामीले २०४६ देखि २०७२ सालसम्म पार्टी विभाजनको केन्द्रमा सत्ता रहन्छ भन्ने कुराको थुप्रै उदाहरण देख्यौं । नेकपा एमाले फुटाएर वामदेव गौतमले माले पार्टी जन्माई सूर्यबहादुर थापाको प्रधानमन्त्रीत्वमा उपप्रधानमन्त्री भए । त्यस्तै राप्रपा, एमाले, माले, कांग्रेस र प्रजातान्त्रिक कांग्रेस फुटेका सबै दृष्टान्त देख्दादेख्दै प्रधानमन्त्री ओलीले आफ्नो पार्टीमा कुनै छलफल नगरी देश पुनः अस्थिरतामा जाने प्रावधान किन ल्याए ? अनि यो प्रावधान हाम्रो पार्टीका लागि होइन अर्को पार्टीका लागि हो भन्ने गैरजिम्मेवारपूर्ण जवाफ किन दिए ? यति महत्त्वपूर्ण विषयमा पार्टीभित्र छलफल चलाएनन् ? आफ्नो स्वार्थका लागि देशमा अस्थिर वातावरण बनाइदिन मिल्छ ? पार्टी प्रणालीमा व्यक्ति हावी हुने ओली प्रवृत्ति अति खतरनाक छ । यसलाई नेकपाका सम्पूर्ण नेताहरूले बेलैमा गम्भीरतापूर्वक लिनुपर्छ । अरूको घरमा आगो लगाएर ताप्छु भन्ने ओलीले भोलि नेकपाभित्रै घनघोर आगो लाग्न सक्छ भन्ने विचार किन नगरेको ? गोपाल देवकोटा, गोकर्णेश्वर८, काठमाडौं ििियतिबेला विश्व लकडाउनमा छ । हामी पनि घरभित्र नै छौं । यस्तो बेलामा प्रधानमन्त्री ओलीले एकाएक ल्याएको अध्यादेश र त्यसको मसी सुक्न नपाउँदै राष्ट्रपतिले लालमोहर लगाउनुले यो देश कता जाँदै छ र सेरेमोनियल राष्ट्रपतिको भूमिका के हो भन्ने प्रश्न पनि उठेको छ । सम्भवतः सरकारले राष्ट्रपतिसमक्ष पेस गरेका विधेयक वा अध्यादेशहरू यति छिट्टै पास भएको यो पहिलो दृष्टान्त हो । राष्ट्रपतिले अध्यादेश जारी गुर्न कुनै आश्चर्यजनक कुरा थिएन । पार्टीभित्र एकदम नजिकका भनिएका नेताहरूलाई पनि सुइँकोसम्म नदिई प्रधानमन्त्री ओलीले किन यसरी अध्यादेश ल्याए ? जबकि ती अध्यादेशहरू अत्यावश्यक मात्रै होइन कहिल्यै पनि आवश्यक पर्ने खालका थिएनन् र छैनन् । २०७५ साल जेठ ३ गते तत्कालीन एमाले र माओवादी केन्द्रको एकता घोषणा गरियो । लगभग दुई वर्षको हाराहारीमै एकता कति कमजोर रहेछ भन्ने देखिन थालेको छ । गत मंसिरमा पुष्पकमल दाहाललाई पार्टीको कार्यकारी अध्यक्ष सम्हाल्ने गरी अधिकार सुम्पिएदेखि नै ओली र दाहालको सम्बन्ध चिसिएको आकलन गरिन्छ । कोरोनाका कारण देश लकडाउनमा परेपछि त्यसको सामना गर्नका लागि सबै राजनीतिक दल रहेको उच्चस्तरीय संयन्त्र बनाउने कि नबनाउने भन्ने विषयमा प्रधानमन्त्री ओली र दाहालको रस्साकस्सी नै चलेको देखिन्थ्यो । यसमा दाहाल आफैंले त्यसको नेतृत्व गर्न खोजेको र सरकारभन्दा माथि रहेर संयन्त्रमार्फत चर्चामा आउन खोजेको प्रधानमन्त्री ओलीको बुझाइ थियो । यो अध्यादेशले ओली आफैं कमजोर हुने देखिन्छ । किनकि भोलि नेकपा नै विभाजन भयो भने कांग्रेसलगायतका अन्य दलसँग मिलेर प्रधानमन्त्री ओलीको सत्ता गुल्ट्याउन सहज हुन्छ । नेकपाभित्रै पनि यतिबेला प्रधानमन्त्री ओली पक्ष कमजोर नै देखिन्छ । यदि आफूलाई बलियै छु भन्ने लागेको भए पुरानै विधि विधानअनुसार ओलीले पार्टी अलग्याउन सक्थे यो अध्यादेशको खाँचो पर्ने थिएन । यो कोरोनासग लड्न बेला हो तर एकाएक कसैले सोच्दै नसोचेको अध्यादेश ल्याएर प्रधानमन्त्री ओलीले गल्ती गरेका छन् । सुजन देवकोटा, पालुङ्टार४, गोरखािििकोरोना महामारीको यस्तो बेला समुदाय र राष्ट्र एक हुनुपर्ने हो । तर आज ठीक उल्टो भइरहेको छ । महामारीको बेला आफ्नो कमीकमजोरी बाहिर आइरहेको बेला प्रधानमन्त्री ओलीले अचानक अध्यादेशको ल्याएर सम्पूर्ण सञ्चारमाध्यम र जनताको ध्यान राजनीतितर्फ मोडेका छन् । ध्यान मोड्न सफल भएसँगै सञ्चारमाध्यममा कोरोना प्रभावित जनताको खबर आउन कम भएको छ । अल्पमतले पनि पार्टी फुटाउन सक्ने र विपक्षीको उपस्थितिबिनै गुटीय महत्त्व को निर्णय हुन सक्ने आशयको विधेयक एकाएक पास गरिनुले जनमानसमा थप अन्योल र आशंका पैदा भएको छ । अध्यादेश नै यसरी ल्याउनु थियो भने किन चुनाव र जनप्रतिनिधि छान्नुपर्यो । किन गणतन्त्र भन्नुपर्यो । राणशासन, पञ्चायती व्यवस्था र अहिलेको ओलीतन्त्रमा केही फरक नै देखिएन । इन्द्रकुमार श्रेष्ठ, ओखलढुंगा"
कोरोनाकहर र प्रदेश सरकारका दुई वर्ष,"विभिन्न विषयगत क्षेत्रमा सुधारप्रदेशका आर्थिक, सामाजिक, सार्वजनिक वित्त, पूर्वाधार, वन, वातावरण, अन्तरसम्बन्धित विषयलगायतका क्षेत्रहरूमा काम भएका छन् । शिक्षा र स्वास्थ्य क्षेत्र ः शिक्षा र स्वास्थ्य क्षेत्रमा सुधारका लागि विभिन्न कार्यक्रम सञ्चालन भएका छन् । प्रदेश १ ले गरिबका छोराछोरीलाई एमबीबीएस पढ्न बिनाधितो सुलभ ऋणको व्यवस्था गरेको छ । प्रदेश २ ले मुख्यमन्त्री बेटी पढाऊ, बेटी बचाऊ अभियान र छोरी शिक्षा मुद्दती योजना सञ्चालन गरेको छ । उसले छोरी बिमाको रकमलाई वृद्धि गरी तीन लाख पुर्याउनुका साथै १४ हजार छात्रालाई साइकल वितरण गरेको छ । वाग्मती प्रदेशले सुरु गरेको छोरीबुहारी उच्च शिक्षा छात्रवृत्ति अनुदान कार्यक्रममार्फत ४०० छात्रा लाभान्वित भएका छन् । गण्डकी प्रदेशले मनाङ, मुस्ताङ, म्याग्दी र गोरखा जिल्लामा ६ वटा नमुना विद्यालय निर्माणको काम अगाडि बढाएको छ । प्रदेश ५ ले सामुदायिक विद्यालयमा अध्ययनरत मुक्त कमैया, कमलरी, मुस्लिम तथा दलित समुदायका छात्राहरूलाई मासिक १ हजार रुपैयाँका दरले छात्रवृत्तिको व्यवस्था गरेको छ । कर्णाली प्रदेशले छोरीबुहारी प्राविधिक उच्च शिक्षा, दलित, अपांग, जेहनदार उच्चशिक्षा कार्यक्रम सञ्चालन गरेको छ । छोरीबुहारी छात्रवृत्ति कार्यक्रमअन्तर्गत गत वर्ष १५० जना लाभान्वित भएका थिए । चालु वर्ष १०० जनाले यो ज्ञात्रवृत्ति पाउँदै छन् । सुदूरपश्चिम प्रदेशले सानै छु म बढ्न देऊ, बालविवाह होइन पढ्न देऊ जस्ता कार्यक्रम सञ्चालन गरेको छ । प्रदेश १ ले विशेषज्ञ सेवासहितको शिक्षण अस्पताल, विपन्न तथा असहायहरूलाई निःशुल्क औषधिउपचारको व्यवस्था गर्नेलगायतका कार्यक्रम सञ्चालन गरेको छ । जनकपुर अञ्चल अस्पताललाई प्रदेश नमुना अस्पतालका रूपमा विकास गर्ने, सर्पदंशको खोप बनाउन आवश्यक संरचना तयार गर्ने, एकीकृत महिला स्वास्थ्य तथा प्रजनन कार्यक्रम सञ्चालनलगायतका कार्यक्रम छन् प्रदेश २ का । वाग्मती प्रदेशले एक विद्यालय एक नर्स कार्यक्रम सञ्चालन गरेको छ । मुटु, मधुमेह, क्यान्सर, मृगौलाजस्ता रोगहरूको परीक्षणलगायतका लागि मुख्यमन्त्री जनता स्वास्थ्य कार्यक्रम सञ्चालन गरी उसले करिब ८ हजार जनालाई सेवा प्रदान गरिसकेको छ । हेटौंडा अस्पताललाई मदन भण्डारी स्वास्थ्य विज्ञान प्रतिष्ठान नामकरण गर्न ऐनसमेत जारी गरेको छ । गण्डकी प्रदेशले सबै जिल्लाका १७५ विद्यालयमा विद्यालय स्वास्थ्य कार्यक्रम सञ्चालन गरेको छ । औषधि खरिद तथा वितरणका लागि प्रदेश स्वास्थ्य आपूर्ति केन्द्र स्थापना गर्नुका साथै उसले पोखरामा प्रदेशस्तरीय स्वास्थ्य प्रयोगशाला र म्याग्दी, पर्वतलगायतका जिल्ला अस्पतालमा मृगौला डाइलाइसिस सेवा सुरु गरेको छ । महँगो स्वास्थ्य उपचारमा लक्षित वर्गलाई सहयोग गर्ने, लुम्बिनी र राप्ती अस्पताललाई विशिष्टीकृत अस्पतालका रूपमा रूपान्तरण गर्ने, ८४ वर्ष पुगेका ज्येष्ठ नागरिकलाई घरमै उपचारको व्यवस्था गर्ने, निःशुल्क आँखा शल्कक्रिया सञ्चालन गर्नेलगायतका कार्यहरू गरेको छ प्रदेश ५ ले । कर्णाली प्रदेशले प्रदेश अस्पतालमा ३०० शय्याका लागि पूर्वाधार विकास, सुत्केरी महिलाका लागि सुत्केरी पोषण कोसेली कार्यक्रम, प्रदेशमा विशेषज्ञ चिकित्सकहरूको रिक्ततालाई पूर्ति गर्न विशेष प्रोत्साहन, स्वास्थ्यसेवाको कम पहुँच भएका दुर्गम स्थानहरूमा २०१ सामुदायिक नर्स परिचालन आदि कार्यक्रम सञ्चालन गरेको छ । सबै निर्वाचन क्षेत्रमा एकएक एम्बुलेन्स वितरण, स्थानीय तहमा प्रसूति केन्द्र भवन निर्माण, स्वास्थ्यचौकीहरूमा प्रयोगशाला विस्तार र निर्माण, सेती अस्पतालमा अक्सिजन प्लान्ट स्थापना र सञ्चालन, महाकाली अस्पतालमा आईसीयू सेवा सञ्चालनलगायतका कार्यक्रमहरू सुदूरपश्चिम प्रदेशले सञ्चालन गरेको छ । कृषि क्षेत्र ः कृषिका क्षेत्रमा सबैजसो प्रदेशका योजना तथा कार्यक्रम उस्तैउस्तै छन् । तीमध्ये केही हुन् कृषिउपज भण्डारणका लागि शीतभण्डारको निर्माण, दूध चिस्यान केन्द्र, लिफ्ट, पोखरी, थोपा पानी संकलन आदिबाट थप कृषि सिँचाइ, तरकारी तथा मत्स्य विकास तथा विस्तार, कृषि उत्पादनको बजारीकरण र व्यवसायका लागि कृषि सडक र कृषि पर्यटन, रैथाने बालीहरूको संरक्षण । प्रदेश १ ले नमुना कृषि परियोजना सञ्चालन, बालीहरूको बीउ उत्पादनमा अनुदान, प्रांगारिक मल तथा जैविक विषादी उत्पादन केन्द्र, एक पालिका एक नमुना कृषि फार्म, एक गाउँ एक पोखरीजस्ता कार्यक्रम तथा योजनाहरू सञ्चालन गरेको छ । प्रदेश २ ले किसानलाई सुलभ र सहज तरिकाले कृषि ऋण, बीउबिजन, मलखाद, बजार सुनिश्चितता, प्रांगारिक र जैविक मल कारखानाको स्थापनालगायतका कार्यक्रम अघि बढाएको छ । किसानले उत्पादन गरेको प्रतिलिटर दूधमा एक रुपैयाँ अनुदान, कृषि ऋण लिई कृषि व्यवसाय गर्ने कृषक, कृषि समूह, कृषि सहकारी र निजी व्यवसायीहरूका लागि एक प्रतिशत ब्याज अनुदानजस्ता कार्यक्रम सम्पन्न गर्न वाग्मती प्रदेश लागिपरेको छ । कृषकले बैंकबाट लिएको ऋणको ब्याजमा अनुदान, जलवायुमैत्री नमुना कृषि गाउँ स्थापना, एक सहकारी एक नमुना उत्पादनलगायतका योजना तथा कार्यक्रम गण्डकी प्रदेशले गरिरहेको छ । प्रदेश ५ ले चक्लाबन्दीसहितको नमुना फार्मको स्थापना, कृषकहरूलाई प्रदान गरिने कर्जामा नगद अनुदानलगायतका कार्यक्रम गरिरहेको छ । पशुधनको बिमा, भूमि बैंक स्थापना गरी खेती गर्ने किसानलाई विशेष व्यवस्था, रैथाने बालीको संरक्षण र बीउको उपलब्धतालाई सहज गराउन सामुदायिक बीउ बैंक स्थापनामा कर्णाली प्रदेशले काम गरिरहेको छ । सबै स्थानीय तहमा नमुना कृषि गाउँ आफैं बनाऔं लगायतका कार्यक्रमहरू सुदूरपश्चिम प्रदेशले गरेको छ । पूर्वाधार क्षेत्र ः केचनादेखि सगरमाथा आधार शिविरसम्म सडक यातायातको निर्माण, बृहत् विराट चक्रपथ निर्माण, कोसीका सहायक नदीहरूमा जल यातायात सञ्चालनलगायतका कार्यक्रम छन् प्रदेश १ का । विपन्न परिवारलाई आवास उपलब्ध गराउन १७१ घर निर्माणको काम पनि उसले गरिरहेको छ ।खेतखेतमा पानी हातहातमा दाम, एक पालिका एक पोखरी, अति दलित र लोपोन्मुख जातिका लागि जनता आवास, २०० मेगावाट सौर्यऊर्जा प्लान्ट निर्माणलगायतका कार्यक्रम प्रदेश २ का छन् । वाग्मती प्रदेशले पुष्पलाल प्रदेश चक्रपथ, भीमफेदीकुलेखानी सुरुङमार्ग र सबै स्थानीय तहको केन्द्र जोड्ने सडकहरूको विस्तृत परियोजना प्रतिवेदन तयार गरी निर्माणकार्य अगाडि बढाएको छ । विद्युतीय सवारीसाधन सञ्चालनलाई प्रोत्साहन, एक घर एक धारा, एकीकृत सरकारी भवन र आवास निर्माणलगायतका योजना तथा कार्यक्रम सम्पन्न गर्न पनि ऊ लागिपरेको छ । बृहत् पोखरा चक्रपथ र पोखराभिमाददुम्कीबास सडक निर्माण, एक घर एक धारा, जलाशययुक्त विद्युत् आयोजना, प्रदेशका ६ सहरलाई स्याटेलाईट सहरका रूपमा विकास गर्नेलगायतका कार्यक्रममा गण्डकी प्रदेश जुटेको छ । प्रदेश ५ ले रामपुरकपुरबोट सडकलाई प्रदेश गौरवका रूपमा स्तरोन्नति, जलाशययुक्त सिँचाइ प्रणालीको विकास, अति लोपोन्मुख र विपन्न परिवारका लागि २ हजार आवास निर्माणलगायतका कार्य गरिरहेको छ । प्रदेश राजधानीलगायतका सहरहरूमा पूर्वाधार विकास, कर्णालीको पानी सबैको लगानीलगायतका योजना तथा कार्यक्रमहरूमा कर्णाली प्रदेश लागेको छ । नौवटा महत्त्वपूर्ण सडकलाई प्रदेशको गौरवको आयोजना र करिब १०० घरबारविहीनका लागि घर निर्माण गर्नेलगायतका कार्यक्रम सम्पन्न गर्न सुदूरपश्चिम प्रदेश क्रियाशील छ । सातै प्रदेशका यी कार्यक्रम तथा योजनाका अलावा संघीय सरकारको साझेदारीमा मुख्य सडकहरूको निर्माण तथा स्तरोन्नति, क्रमागत सडकहरूको निर्माण, सौर्य ऊर्जामा अनुदान, लिफ्ट सिँचाइ योजना, प्रादेशिक सम्मेलन केन्द्र, एकीकृत बस्ती विकास कार्यक्रम, जोखिमयुक्त बस्तीहरूको सुरक्षित स्थानान्तरण, ग्रामीण विद्युतीकरणजस्ता कार्यक्रम पनि अघि बढेका छन् ।अन्तमा, प्रदेशका दुई वर्ष कानुन तथा संगठन निर्माणलगायतमा बिते । निश्चय पनि यो अवधि प्रदेशहरूका लागि निकै असहज थियो । योजना हस्तान्तरण, संगठन निर्माण, कर्मचारी व्यवस्थापन, कानुन तथा नीतिनिर्माण, क्षमता अभिवृद्धिलगायतमा प्रदेशले केन्द्रबाट अपेक्षित सहयोग पाउन सकेनन् । केन्द्रले ढिलो गरी प्रदेश लोकसेवा आयोगको मापदण्ड बनाउँदा त्यसको सीधा असर प्रदेश र स्थानीय तहको कर्मचारी व्यवस्थापनमा परेको छ । संघीय निजामती सेवा ऐन नबन्दा प्रदेशको प्रशासनिक संरचना निर्माणलगायतमा कठिनाइ भइरहेको छ । शून्यबाट सुरु भएका प्रदेशहरूले तमाम चुनौतीका बावजुद धेरै काम गरेका छन् । सबभन्दा महत्त्वपूर्ण काम संघीयताको जग बलियो पारेका छन् । स्थानीय तहपछि जनताको नजिकको सरकार प्रदेश हो भन्ने अनुभूति दिन ती सक्षम भएका छन् । केन्द्रमा आफ्नै पार्टीको सरकार भए पनि अधिकार प्रयोगको सवालमा प्रदेशहरूले सम्झौता गरेका छैनन् । दुई वर्षको अवधिमा संघीयताप्रति सबै तह र तप्कामा आशा र विश्वास जगाउने काम प्रदेशले गरेका छन् । अहिले मुलुकमा देखिएको सबभन्दा ठूलो चुनौती कोरोनो संक्रमणबारे सचेतनालगायतका लागि संघ र स्थानीय तहसँग आवश्यक समन्वय र सहकार्य गरी यसको जोखिमलाई न्यूनीकरण गर्ने कार्यमा प्रदेशहरू सक्रिय छन् ।"
"अनलाइन शिक्षण : केही रहर, केही बाध्यता","बन्दाबन्दी घोषणाअघि विद्यालय र विश्वविद्यालयबाट संक्रमण फैलिन सक्छ भन्ने बहस सुरु भएको थियो । विद्यार्थीहरू कक्षामा मास्क लगाउँथे । र, सरकारले विद्यालय र विश्वविद्यालयमा पठनपाठन बन्द गरोस् भन्ने अपेक्षा बढ्न थालेको थियो । यसैबीच बन्दाबन्दी घोषणा भयो । शिक्षक र विद्यार्थीका लागि बिदाजस्तो भयो । पहिलो हप्ता धेरैले निकै रमाइलो गरे । बिहानै उठेर पढाउन जानुपरेन । मन लागे पढे भयो, मन नलागे नपढे भयो । बन्दाबन्दीको दोस्रो हप्ता पनि रमाइलै भयो । वर्षौंदेखि पढुँला भनेर किनिएका किताबहरू सुमसुम्याउन समय मिल्यो । सिनेमाहलमै गएर हेरुँला भनेका तर युट्युबमा आइसकेपछि पनि हेर्न नभ्याएका केही फिल्मका लागि समय पाइयो । कति विद्यार्थी टिकटक भिडियो बनाउन बटुल्न व्यस्त भए । तर, बन्दाबन्दी लम्बिँदै गएको छ । कसैले यो दुई वर्षसम्म पनि लम्बिन सक्छ भन्न थालेका छन् । बन्दाबन्दी समय बढाउनुपर्ने अवस्था आए विद्यालय र विश्वविद्यालय कसरी सञ्चालन गर्ने भन्नेमा अभिभावक, शिक्षक र सम्बन्धित निकायको ध्यान जान थालेको छ । बन्दाबन्दीको तेस्रो हप्तादेखि म आबद्ध सरस्वती बहुमुखी क्याम्पस प्रमुखसहित केही प्रविधिमैत्री विभागीय प्रमुखले विद्यार्थीमाझ अनलाइन कक्षाबारे छलफल गरे र आफ्नो विभागका कक्षाहरू अनलाइन सञ्चालन गर्ने निष्कर्षमा पुगे । अहिले स्नातकोत्तरका समाजशास्त्र, व्यवस्थापन र अंग्रेजी विषयका अनलाइन कक्षाहरू सञ्चालन भइरहेका छन् । अन्य कलेजले विद्यार्थी र प्राध्यापकको छलफलका आधारमा एमफिल र पीएचडीका कक्षाहरू पनि सञ्चालन गर्न थालेका छन् । कोरोना कहरअघि केही विद्यार्थी र शिक्षकका लागि अनलाइन कक्षा सञ्चालन रहरको विषय थियो । खुला विश्वविद्यालयले भने आफ्ना कक्षाहरू अनलाइनमार्फत सञ्चालन गरिरहेको थियो । घरै बसेर कतिपय विद्यार्थीले विदेशी विश्वविद्यालयमा अनलाइनमा पढ्ने अनि डिग्री लिने गरिरहेका थिए । अनलाइन विश्वविद्यालयमा पढ्नु काममा व्यस्त र प्रविधिमा पहुँच भएका विद्यार्थीका लागि अवसर थियो । अनलाइन पढाइले विद्यार्थीलाई कक्षा भेट्न घण्टाभरको जाम छिचोल्नुपर्दैनथ्यो, जसबाट समय र खर्चको बचत हुन्थ्यो । अरू बेला क्लासमा नियमित आउन नभ्याउने आफ्नो छुट्टै पेसा वा व्यवसायमा लागेका विद्यार्थीहरूलाई अनलाइन कक्षाले अहिले बढी उत्साहित बनाएको छ । त्यो किनभने, कार्यक्षेत्र अनि जागिरका कारण उपत्यकाबाहिर बस्नुपर्दा विद्यार्थीहरू कक्षामा नियमित हुन सकिरहेका थिएनन् । तर, अनलाइन पढाइमा जहाँबाट पनि कक्षामा सहभागी हुन सहज भयो । यो स्नातकोत्तर तहका विद्यार्थीको कुरा हो । स्नातकोत्तर तहको पढाइमा सहभागी हुने विद्यार्थीहरू अपवादबाहेक तुलनात्मक रूपमा प्रविधिको पहुँचमा र आर्थिक रूपमा केही हदसम्म सबल हुन्छन् । तर, विद्यालय र क्याम्पसका (स्नातक वा सोभन्दा तलका) कक्षाहरू निरन्तर सञ्चालन गर्ने विषयमा छलफल गर्नुपर्ने देखिन्छ । कतिपय सहरका विद्यालय र क्याम्पसमा पढाउन सकिए पनि ग्रामीण भेगका धेरै ठाउँका लागि अनलाइन कक्षा उपयुक्त देखिँदैन । अनलाइन पढाइ सञ्चालन गर्ने विषयमा कुरा गर्दा केही मानिस भन्छन्, धेरै विद्यार्थीेले फेसबुक चलाउने गरेका छन् त्यसैले स्मार्ट फोन त भैहाल्छ नि ! फेसबुक अकाउन्ट वा स्मार्ट फोन हुनु मात्रैले प्रविधिसँग गहिरो पहुँच छ भन्ने हुँदैन । कतिपय स्थान यस्ता छन्, जहाँ फोन पनि राम्ररी टिप्दैन, टिपिहाले पनि डाटा चल्दैन । एक दिनको कक्षा थोरैमा पनि चार घण्टाको हुन्छ । मोबाइल वा ल्यापटपमा चार घण्टा निरन्तर पढ्दा शारीरिक समस्या ननिम्तिएला भन्न सकिन्न । प्रविधिमा पहुँच नभएका विद्यालय र कलेजका लागि अनलाइन कक्षा धेरै हदसम्म उपयुक्त देखिँदैन । अनलाइन कक्षा सञ्चालन गर्न चाहनेले त्यसअघि विद्यार्थीको रुचि र प्रविधिमा पहुँचको आकलन गर्नुपर्छ । अनलाइन कक्षा सञ्चालनका लागि मुलुकलाई प्रविधिमैत्री बनाउनुपर्ने, बनाउन सकिनेमा सरकारले भर्खर छलफल सुरु गरेको छ, जसबाट तत्कालको आवश्यकता पूरा हुने सम्भावना छैन । त्रिविका सबै प्राध्यापक अनलाइन कक्षा सञ्चालन गर्न सक्ने गरी प्रविधिमैत्री छन् कि छैनन्, प्रश्न गर्ने ठाउँ छ ।अनलाइन कक्षा सञ्चालन गर्ने विषयसँग गरिबीको प्रश्न टड्कारो रूपमा उठ्छ । यति बेला पैदलयात्रामा निस्केकाहरूको दृश्यबाट सहरी गरिबीको अवस्थाबारे आकलन गर्न सकिन्छ । तीबाहेक छिँडीको एउटा कोठामा बस्नुपर्ने बाध्यता पनि छ, सहरी परिवारको ।दुई सन्तान एउटै कोठामा एकैपटक आआफ्ना विद्यालयले सञ्चालन गरेका अनलाइन कक्षामा बस्ने वातावरण सायदै हुन सक्छ । अर्कातर्फ, घर विद्यालय होइनÙ नचाहेर पनि मानिसहरू एकअर्कासँग बोल्नुपर्ने हुन्छ । दुई सन्तान अनलाइनमा पढ्दै गर्दा अभिभावकले त्यही कोठामा खाना, खाजा पकाउनुपर्ने हुन्छ । त्यसमाथि विपत्का कारण विभिन्न समस्या भोगिरहेका अभिभावकलाई छोराछोरीको पढाइभन्दा अरू आवश्यकताले दपेटिरहेका हुन्छन् । स्नातक तह पढ्ने प्रायः गृहिणीले छोराछोरीलाई विद्यालय र श्रीमान्लाई काममा पठाएपछि मात्र फुर्सद पाउँछन् । यीमध्ये कतिपयले आफ्नो पढाइबारे परिवारमा नबताएका पनि हुन सक्छन् । यस्ता गृहिणीलाई छोडिदिने हो भने पनि जानकार परिवार सदस्यमध्ये कतिले तिम्रो कक्षाको समय भयो, पढ भनेर उनीहरूलाई पढ्ने वातावरण बनाइदिन सक्लान् ? वातावरण बने पनि छोराछोरी, श्रीमान् वा घरका वृद्धवृद्धाका अनुरोध र सरोकारलाई छोडेर म अनलाइन कक्षामा सहभागी हुन्छु भन्ने स्थिति छ कि छैन ? शिक्षित अभिभावक, बलियो आर्थिक अवस्था र प्रविधिको पहुँच भएका ठाउँका शैक्षिक संस्थामा अनलाइन कक्षा सञ्चालन गर्न सकिन्छ । तर यस्तो अनुकूलता नभएका विद्यार्थीका लागि यो रहरभन्दा पनि बाध्यता बन्न पुग्छ । अनलाइन कक्षा सञ्चालन गर्दा धनी र गरिब विद्यार्थी अनि अभिभावकबीचको खाडल अझै गहिरिने त होइन भन्ने प्रश्न मुख्य हो । अनलाइन शिक्षणविधिलाई विकल्पका रूपमा प्रयोग गर्न सकिन्छ, तर अनिवार्य पूर्वाधार खडा गरेर मात्रै । अनलाइन अध्ययनविधिको पूर्वाधार, सजिलो प्रयोग, सहज पहुँच सुनिश्चित गर्न यथाशीघ्र विद्यालय र विश्वविद्यालयले काम गर्नुपर्छ ।"
अमेरिकामा आप्रवासीलाई रोक,"अमेरिकामा के भइरहेको छ ?राष्ट्रपति ट्रम्पले प्रतिबन्धका कारण अर्थतन्त्र खस्केको तथा लाखौं मासिनले रोजगारी गुमाएका भन्दै तत्काल हटाउने पक्षमा छन् तर अधिकांश राज्यका गभर्नरहरूले त्यसमा असहमति जनाउँदै आएका छन् । विपक्षी दल डेमोक्र्याटिकका गभर्नरहरूले ह्वाइटहाउसले मानिसलाई घरमै बस्न आग्रह गर्नुपर्ने माग गरेका छन् । कपितय राज्यमा लकडाउन अन्त्यको माग गर्दै विरोध प्रदर्शनहरूसमेत भएका छन् । राष्ट्रपति ट्रम्पले नैतिक समर्थन रहेको जनाएपछि त्यस्ता प्रदर्शनहरू झन् बढेका जनाइएको छ । उनले लकडाउन अन्त्यका लागि गभर्नरलाई निर्देशन दिइसकिएको र चरणबद्ध रूपमा प्रतिबन्ध हट्ने बताउँदै आएका छन् । सोमबारको नियमित पत्रकार सम्मेलनमा ट्रम्पले गभर्नरको प्रतिबन्ध तथा सामाजिक दूरी कायम राख्नुपर्ने घोषणाको विरोधमा उत्रेका मानिस महान् भएको बताए । उनीहरूको जीवन उनीहरूबाटै अलग गरिएको थियो । ती सबै देशलाई माया गर्नेहरू हुन्, जो काममा फर्कन चाहन्छन्, उनले भने । साउथ क्यारोलिनाले खुद्रा पसल तथा डिपार्टमेन्ट स्टोर खोल्न अनुमति दिएको बीबीसीले जनाएको छ । त्यसैगरी, टेनेस्सीले अधिकांश व्यवसाय मे १ देखि खुला गर्ने जनाएको छ । जर्जियाका गभर्नरले जिम, सैलुन, पार्लर, ट्याटु केन्द्र शुक्रबारदेखि खोल्न दिने घोषणा गरेका छन् । त्यसैगरी सिनेमा हल, रेस्टुराँ तथा अन्य व्यवसाय पनि अर्को सातादेखि खुला हुने जनाइएको छ । यी तीनवटै राज्यमा रिपब्लिकन गभर्नर छन् ।"
अस्ट्रेलियाली विमान कम्पनी धराशायी,अस्ट्रेलिया (कास) कोरोना भाइरस (कोभिड१९) का कारण सेवा बन्द गर्नुपरेपछि अस्ट्रेलियाको दोस्रो ठूलो विमान कम्पनी भर्जिन एयरलाइन्स धराशायी बनेको छ । आर्थिक रूपमा टाट पल्टिएपछि अस्थायी रूपमा कम्पनीको व्यवस्थापन डेलोइट्लाई मंगलबार सुम्पिएको छ । ५ अर्ब डलरभन्दा बढी (करिब ४ खर्ब रुपैयाँ) को कम्पनी कोरोना भाइरसका कारण धराशायी हुने पहिलो ठूलो व्यवसाय हो । भाइरसका कारण अधिकांश उडान बन्द भएपछि आर्थिक समस्यामा परेको कम्पनीले अस्ट्रेलिया सरकारसमक्ष १४ बिलियन डलर ऋण सहायता माग गरेको थियो । तर सरकारले आर्थिक सहयोग नदिने भएपछि एयरलाइन्सले कम्पनीको व्यवस्थापन अस्थायी रूपमा अर्कै कम्पनीलाई दिने निर्णय गरेको हो । कम्पनीले व्यवस्थापन अर्कै कम्पनीको जिम्मा लगाएपछि कम्पनीमा प्रत्यक्ष रूपमा कार्यरत १० हजार र अप्रत्यक्ष रूपमा कार्यरत ५ हजारभन्दा बढी कर्मचारी बेरोजगार बनेका सञ्चारमाध्यमले जनाएका छन् । भर्जिन एयरलाइन्सका प्रमुख पउल स्कुराले कम्पनीको व्यवस्थापन अर्कैलाई दिइए पनि सेवा सुचारु हुने जनाएका छन् । कम्पनीका स्थापनाकारमध्येका एक व्यवसायी रिचार्ड बेन्सनले यो आफ्नो कम्पनीको अन्त्य नभएको बताउँदै यसलाई अझ सशक्त र नयाँ किसिमले लैजाने उल्लेख गरेका छन् । सन् २००० मा स्थापित कम्पनीले अस्ट्रेलियाका सम्पूर्ण मुख्य सहरका साथै अधिकांश दुर्गम क्षेत्रमा उडान गर्दै आएको छ । यसका साथै करिब एक दर्जन बढी देशमा अन्तर्राष्ट्रिय उडान भर्दै आएको छ । ९८ वटा विमान रहेको भए पनि कोरोना भाइरसका कारण अहिले सबै उडान बन्द गरेर सिड्नी र मेलबर्नमा मात्र उडान गरिरहेको छ । सरकारले आर्थिक सहयोग नगर्ने जनाएपछि विपक्षी दलका नेता एन्थोनी अल्बानिजीले सरकारको आलोचना गरेका छन् । उनले अहिलेको अवस्थामा अर्थतन्त्रमा टेवा पुर्याइरहेको कम्पनीलाई सहयोग दिनुपर्ने बताए ।
कतारको सनैया क्षेत्र आंशिक खुला,"११ कम्पनीलाई कारबाही प्रशासनिक विकास, श्रम तथा सामाजिक मन्त्रालयले कोरोना भाइरस नियन्त्रणका लागि चालिएको निर्देशनलाई उल्लंघन गर्ने ११ वटा कम्पनीलाई कारबाही गरेको छ । ती कम्पनीले क्याम्पमा क्षमताभन्दा बढी कामदार राखेका, सामाजिक दूरी कायम नगराएका र बसमा भीड गरेर कामदार राखेको भन्दै कारबाही गरेको हो । सरकारले क्याम्पमा धेरै कामदार नराख्न र बसको क्षमताअनुसार आधा मात्रै कामदार राख्न निर्देशन दिएको छ ।"
भारतले लगायो चिनियाँ लगानीमा अंकुश,"(नयाँदिल्ली)  भारतले वैदेशिक लगानीसम्बन्धी नीतिमा संशोधन गर्दै चिनियाँ लगानीमा अंकुश लगाएको छ । भारतको उक्त निर्णयप्रति चीनले विरोधसमेत जनाएको छ । भारतले गत शनिबार प्रत्यक्ष वैदेशिक लगानीसम्बन्धी नीतिमा महत्त्वपूर्ण संशोधन गरी सूचना जारी गरेको थियो । भारतको वाणिज्य तथा उद्योग मन्त्रालयअन्तर्गतको उद्योग तथा आन्तरिक व्यापार विभागले जारी गरेको सूचनाअनुसार भारतसँग सीमा जोडिएका मुलुकबाट आउने कुनै पनि लगानीका लागि सरकारको पूर्वस्वीकृति लिनुपर्ने व्यवस्था गरिएको छ । यसबाट यसअघिको बिनाअवरोध भारतमा लगानीमा गर्न पाउने व्यवस्थामा रोक लागेको छ । भारतसँग स्थल सीमा जोडिएका मुलुकका कुनै पनि संस्थाव्यक्ति (एन्टेटिटी) ले लगानी भित्र्याउँदा भारत सरकारको पूर्वस्वीकृति लिनुपर्नेछ, सूचनामा भनिएको छ ।यसअघि बंगलादेश र पाकिस्तानबाट हुने लगानीका लागि मात्र सरकारको पूर्वस्वीकृति लिनुपर्ने व्यवस्था थियो । भारतसँग बंगलादेश र पाकिस्तानका अतिरिक्त नेपाल, चीन, भुटान र म्यान्मारको सीमाले छुन्छ । भारतले अफगानिस्तानसँग पनि करिब १ सय ६ किलोमिटर सीमा रहेको दाबी गर्दै आएको छ । तर त्यसलाई पाकिस्तानले स्विकारेको छैन । यस हिसाबले वैदेशिक लगानीसम्बन्धी पछिल्लो व्यवस्था भारतसँग सीमा जोडिएका सबै मुलुकहरूका लागि लागू हुन्छ । तर चीनबाहेक अन्य मुलुकबाट भारतमा लगानी नगन्य आएका कारण पछिल्लो व्यवस्था चीन लक्षित छ । यी मुलुकबाट भारतमा गरिएका वा गरिने लगानीको प्रत्यक्ष एवं अप्रत्यक्ष स्वामित्व हस्तान्तरणका लागि पनि सरकारको स्वीकृति चाहिने व्यवस्था गरिएको छ । यसअघि टेलिकम, रक्षालगायत विभिन्न १६ वटाबाहेक क्षेत्रमा चीनबाट बिनाअवरोध लगानी गर्न पाउने व्यवस्था थियो ।पछिल्लो निर्णयबाट भविष्यमा हुने लगानी मात्र नभएर भारतका विभिन्न क्षेत्रमा रहेको ४ अर्ब डलरभन्दा बढीको चिनियाँ लगानी पनि प्रभावित हुनेछ । भारतका पेटीएम, ओला, मेक माई ट्रिप, फ्लिपकार्टजस्ता ठूलो कम्पनीमा चिनियाँ लगानी छ । अलिबाबालगायत चिनियाँ कम्पनीले पनि भारतका दर्जनभन्दा बढी स्टार्टअपमा लगानी गरेका छन् । भारतीय सञ्चारमाध्यमले पनि कोरोना भाइरसको महाव्याधिका कारण भारतीय अर्थतन्त्र नराम्ररी प्रभावित भएको हुँदा यो अवस्थामा भारतीय कम्पनीको स्वामित्व लिन चिनियाँ लगानी भित्रिन सक्ने सम्भावनालाई ध्यानमा राख्दै पछिल्लो कदम चालिएको दाबी गरेका छन् । कोरोना भाइरसका कारण त्यसै पनि सुस्त गतिमा रहेको भारतीय अर्थतन्त्रलाई थप धक्का दिने अनुमान गरिएको छ । केही अर्थशास्त्रीले करिब चार दशकपछि भारतको आर्थिक वृद्धिदर पहिलो पटक ऋणात्मक हुने दाबीसमेत गरेका छन् । केही दिनअघि प्रकाशित आफ्नो ब्लगमा भारतका पूर्वगभर्नर रघुराम राजनले पनि कोरोना भाइरसका कारण भारतीय अर्थतन्त्रले अहिलेसम्मकै कठिनतम् चुनौती सामना गर्नुपर्ने उल्लेख गरेका थिए ।अर्थतन्त्रमा पर्ने असरका कारण थुप्रै भारतीय कम्पनीको वित्तीय अवस्था कमजोर हुने र त्यही मौकामा ती कम्पनीहरूमा चिनियाँ लगानीकर्ताले सेयर हिस्सा बढाउन सक्ने आँकलन गर्दै नयाँ व्यवस्था गरिएको अनुमान गरिएको छ । दुई साताअघि भारतको एचडीएफसी बैंकमा चीनको पिपल्स बैंक अफ चाइनाले आफ्नो सेयर बढाएको घटनाले पनि त्यो अनुमानलाई केही हदसम्म पुष्टि गर्छ । भारतीय अंग्रेजी दैनिक बिजनेस स्ट्यान्डर्ड ले कोरोनाका कारण भारतीय सेयर बजारमा तीव्र गिरावट आएको मौकामा चिनियाँ बैंकले एचडीएफसीमा रहेको आफ्नो सेयर ०८ प्रतिशतबाट १०१ प्रतिशत पुर्याएको घटनाले पनि वैदेशिक लगानीमा कडाइ गर्न प्रेरित गरेको दाबी गरेको छ ।भारतको पछिल्लो निर्णयले प्रत्यक्ष असर पर्ने भएकाले चीनले विरोध जनाएको हो । दिल्लीस्थित चिनियाँ दूतावासले जारी गरेको विज्ञप्तिमा भारतले वैदेशिक लगानीका सम्बन्धमा गरेको पछिल्लो व्यवस्थाबाट विश्व व्यापार संगठन (डब्लूटीओ) द्वारा स्थापित अन्तर्राष्ट्रिय मान्यताको उल्लंघन गरेको आरोप लगाइएको छ । भारतीय पक्षबाट निश्चित मुलुकमा लगानीका लागि अतिरिक्त अवरोध सिर्जना डब्लूटीओको गैरविभेदकारी सिद्धान्तको उल्लंघन गर्नुका साथै व्यापार, लगानीको उदारीकरण र सहजीकरणको प्रचलित अभ्यासविरुद्धसमेत छ, विज्ञप्तिमा भनिएको छ । त्यसैगरी कम्पनीहरूले बजारको सिद्धान्तअनुसार निर्णय लिने भएकाले भारतले यस किसिमको विभेदकारी अभ्यासलाई फिर्ता लिँदै खुला, पारदर्शी र प्रतिस्पर्धी व्यावसायिक वातावरणका लागि सबै मुलुकको लगानीलाई समान व्यवहार गर्ने अपेक्षासमेत गरिएको छ ।"
विद्युत् विधेयक मन्त्रिपरिषद्बाट पारित,"काठमाडौं (कास) विद्युत् उत्पादन, वितरण र प्रसारणको काम एकै निकायले गर्न नपाउने प्रावधानसहितको विद्युत् विधेयक मन्त्रिपरिषद्बाट पारित भएको छ । यो विधेयक संसद्बाट जस्ताको तस्तै पास भए नेपाल विद्युत् प्राधिकरण टुक्रिनेछ । मन्त्रिपरिषद् बैठकले सोमबार विधेयक पारित गरेको ऊर्जा, जलस्रोत तथा सिँचाइमन्त्री वर्षमान पुनले जानकारी दिए ।विद्युत् विधेयकको दफा १० मा एकभन्दा बढी प्रयोजनका लागि अनुमति नदिइने प्रावधान छ । यो प्रावधानअनुसार एउटै संस्था वा निकायले उत्पादन, प्रसारण, वितरण वा व्यापार गर्न पाउने छैन । विद्युत् उत्पादनका लागि ३५ वर्ष, प्रसारण वितरण वा व्यापारका लागि २५ वर्ष अवधि रहने गरी अनुमतिपत्र जारी गर्न सकिने व्यवस्था विधेयकमा छ ।विधेयकमा विद्युत् आयोजनाबाट विद्युत्को व्यापारिक उत्पादन सुरु नभएसम्म आयोजनाका लागि अनुमति प्राप्त संस्थाले २५ वा सोभन्दा बढी प्रतिशत सेयर बिक्री गर्न नपाइने प्रावधान पनि राखिएको छ । विद्युत् आयोजनाको अनुमतिपत्र लिएको संस्थाले आफ्नो सेयर स्वामित्व अरूलाई बिक्री गरी प्राविधिक रूपमा अनुमतिपत्र किनबेच रोक्न यस्तो प्रावधान राखिएको हो ।विधेयकमा अनुमतिप्राप्त संस्थाको आर्थिक हैसियत वा अवस्था नाजुक भई अनुमतिबमोजिम कार्य पूर्ण गर्न नसकिने लागे अनुमतिपत्र खारेज गर्न सकिने प्रावधान राखिएको छ । विधेयकको यो प्रावधानमा स्वतन्त्र ऊर्जा उत्पादकहरूले आपत्ति जनाउँदै संशोधनका लागि प्रस्ताव दर्ता गराएका थिए । संस्थाका तर्फबाट सरकारलाई विधेयकमा संशोधनको प्रस्ताव पठाइएको स्वतन्त्र ऊर्जा उत्पादकहरूको संस्था नेपाल (इप्पान) अध्यक्ष शैलेन्द्र गुरागाईंले बताए । हाम्रो प्रस्ताव कार्यान्वयन भएको छ कि छैन हेर्न बाँकी छ, उनले भने ।विधेयकमा नेपालमा उत्पादित विद्युत् निर्यात गर्न सकिने प्रावधान पनि छ । एउटा आयोजनाबाट उत्पादित विद्युत् अनुमतिप्राप्त निकायले खरिद गर्न पाउने व्यवस्था गर्दै प्राधिकरणबाहेक अन्य कम्पनीले पनि विद्युत् खरिदबिक्री गर्न पाउने व्यवस्था गरिएको छ । साथै तीन मेगावाटसम्मका आयोजनाको विद्युत् उत्पादन अनुमतिपत्र स्थानीय सरकार, २० मेगावाटसम्मका प्रदेश सरकार र त्यसमाथिको विद्युत् उत्पादन अनुमतिपत्र संघीय मन्त्रालयले दिने व्यवस्था छ । मन्त्रिपरिषद्बाट विधेयक पारित भएपछि नेपाल विद्युत् प्राधिकरण राष्ट्रिय कर्मचारी युनियनले विरोध जनाएको छ । सरोकारवालासँग छलफलै नगरी विधेयक अघि बढाइएको युनियनले जारी गरेको विज्ञप्तिमा उल्लेख छ । विधेयक छलफलका लागि संसद्मा पेस हुनेछ ।"
लकडाउनका कारण प्राधिकरणको समय थपिन सक्ने,"(काठमाडौं)  भूकम्प गएको पाँच वर्ष पुग्दै छ, शुक्रबार । यस अवधिमा पुनर्निर्माणको काम बल्लतल्ल ६८ दशमलव ५ प्रतिशत काम सकिएको छ । १५ दशमलव ५ प्रतिशत निर्माणको क्रममा छ । यसमा निजी आवास, शिक्षा, स्वास्थ्य, पुरातात्त्विक सम्पदा, सार्वजनिक र सुरक्षा निकायका भवन पुनर्निर्माण पर्छन् । त्यसमा पनि राम्रो प्रगति निजी आवास निर्माणमा देखिएको छ ।४ लाख ९४ हजार ४४ निजी आवास अर्थात् ६३ प्रतिशत निर्माण सकिएको राष्ट्रिय पुनर्निर्माण प्राधिकरणले जनाएको छ । १ लाख ९० हजार १ सय ४५ अर्थात् २३ प्रतिशत घर निर्माणका क्रममा छन् । अहिलेसम्म ७ लाख ८१ हजार १ सय ७६ लाभग्राहीले अनुदान सम्झौता गरेको प्राधिकरणका प्रमुख कार्यकारी अधिकृत सुशील ज्ञवालीले जनाए । प्राधिकरण स्थापना भएको साढे चार वर्षमा पुनर्निर्माणमा सन्तोषजनक अवस्थामा पुगेका छौं, उनले भने, विभिन्न प्रतिकूलताका बाबजुद यो अवस्थामा आइपुगेका हौं । निजी आवास निर्माण ९० प्रतिशतको हाराहारीमा सम्पन्न हुने चरणमा पुगेको उनले बताए । निजी आवासमा अन्तर्राष्ट्रिय अनुभव हेर्दा यो अत्यन्त राम्रो अवस्था हो, उनले भने । पहिलो किस्ता रकम लिएर पनि अन्यत्र घर भएकाले रकम फिर्ता गरिरहेका छन् । कतिले गलत मनसायले र कतिले झुक्किएर पनि लिए, ज्ञवालीले भने, तीन लाख लिएर घर बनाउन नपुग्ने देखिएपछि नबनाएको पनि पायौं । भूकम्पप्रभावित ३२ जिल्लामा निजी आवास निर्माणको प्रगति राम्रो छ । काठमाडौं, ललितपुर र भक्तपुरमा ५२ प्रतिशत घरको पुनर्निर्माण जारी छ । ३९ प्रतिशत सकिने चरणमा छ ।समग्रमा पुनर्निर्माणको अवस्थाबारे तथ्यांक तयार गरिरहेको उनले बताए । व्यक्तिगत समस्या छन् भने तिनलाई अब सरकारले पर्खेर नबस्ने उनको भनाइ छ । जोखिम वर्गमा रहेकाको घर बनाउन ८ सय घुम्ती डकर्मी परिचालन गरिएको छ । जहाँ विपन्न परिवार छन्, त्यहाँ तिनले सघाउने उनले जानकारी दिए । त्यस्ता परिवारलाई सरकारले घर बनाउन तीन लाख र त्यसमा ५० हजार थप अनुदान सहयोग दिने ज्ञवालीले बताए । २ सय ५० जना सामाजिक परिचालक पनि ती क्षेत्रमा खटिएका छन् । विपन्न र समस्यामा रहेकाको संख्या १८ हजारको हाराहारीमा रहेको उनले जानकारी दिए । ७ हजार ५ सय ५३ विद्यालयमध्ये ५ हजार ५ सय ९८ अर्थात् ७४ प्रतिशत पुनर्निर्माण भइसकेका छन् । १ हजार ४ सय ९२ अर्थात् २० प्रतिशत विद्यालय निर्माणका क्रममा छन् । १ हजार १ सय ९७ वटा क्षतिग्रस्त स्वास्थ्य संस्थामध्ये ६ सय ६९ वटाको पुनर्निर्माण सकिएको छ । १ सय ४५ वटा बन्दै छन् । भूकम्पले क्षति पुगेका ४ सय १५ सरकारी भवनमध्ये ३ सय ४९ वटा अर्थात् ८४ प्रतिशतको पुनर्निर्माण भइसकेको र ४९ वटा निर्माणका क्रममा छन् । ३२ जिल्लाका ९ सय २० वटा पुरातात्त्विक सम्पदामध्ये ४ सय २ वटाको पुनर्निर्माण भइसकेको प्राधिकरणले जनाएको छ । १ सय ४१ वटा निर्माणाधीन अवस्थामा छन् । पुनर्निर्माणअन्तर्गत सुरक्षा निकायका १ सय ९४ वटा संरचना बनिसकेका छन् । २२ वटा भवन निर्माणाधीन छन् । प्राधिकरणका अनुसार पुनर्निर्माणका क्रममा हालसम्म सरकार र दातृ निकायबाट ३ खर्ब ९ अर्ब रुपैयाँ खर्च भइसकेको छ । जसमा नेपाल सरकारको १ खर्ब ९६ अर्ब र दातृ निकाय १ खर्ब १३ अर्ब रुपैयाँ छ । गैरसरकारी संस्थामार्फत ७२ अर्ब रुपैयाँ खर्च भएको छ ।काठमाडौं उपत्यकामा रहेका विश्वसम्पदा सूचीमा सूचीकृत १ सय २७ वटा सम्पदाको पुनर्निर्माण गर्नुपर्नेमा ५९ प्रतिशत सकिएको प्रमुख ज्ञवालीले जानकारी दिए । उनका अनुसार ३२ प्रतिशत निर्माणाधीन छन् । सार्वजनिक संरचना सडक, खानेपानी आयोजनाको काम पनि अन्तिम चरणमा छ । एक हजार आयोजना खानेपानी विभागबाट सम्पन्न भइसकेका छन् । एक सय वटा बन्दै छन् । पुनर्निर्माण प्राधिकरणको समयावधि ०७७ पुस १० मा सकिँदै छ । त्यो बेलासम्म पुनर्निर्माणको काम नसकिने निश्चितप्रायः छ । कामको रफ्तार बढाउने समयमा कोभिड१९ को संक्रमण फैलिन थालेपछि लकडाउन भएको छ । यसले काम अघि बढेको छैन । यसअघि प्राधिकरणको समयावधिमा काम सम्पन्न गर्ने लक्ष्य राखिएको थियो । मंसिरसम्ममा अन्तिम किस्ता टुंगो लगाइसक्ने निर्णय गरेका थियौं, प्रमुख ज्ञवालीले भने, कोरोनाले त्राससँगै लकडाउनले ग्रामीण क्षेत्रमा घर बनाउने काम रोकिएको छ । यही बेला वित्तीय स्रोतले पनि समस्या पार्ने अवस्था रहेको उनले जानकारी दिए । कोरोनाले राजस्व संकलनमा पनि असर पार्यो, उनले भने, संकलन भएको राजस्वको स्रोत पनि कोराना भाइरस नियन्त्रणमा खर्च गर्नुपर्ने देखियो । यसले पनि पुनर्निर्माणमा केही असर गरेको छ । प्राधिकरणको समयावधि ६ महिना जति थपेर पनि काम गर्न सकिने उनले बताए । उनले भने, तर हाम्रो जोड सरकारको नियमित कामअन्तर्गत नै यो सकौं भन्नेमै छ । समय थप्ने नथप्ने भन्नेबारे छलफल भइरहेको छ । प्राधिकरणअन्तर्गत निर्देशक समिति बैठक बसेर यसबारे टुंगो लगाइने उनले जानकारी दिए ।"
एसएमईको ब्याज १ प्रतिशत घट्ने,"(काठमाडौं)  साना तथा मझौला उद्यम व्यवसाय (एसएमई) लाई बैंक तथा वित्तीय संस्थाले १ प्रतिशत ब्याज घटाउने निर्णय गरेका छन् । यस्तो सुविधा वाणिज्य बैंकबाट एक करोड रुपैयाँसम्म एसएमई ऋण लिएका उद्यमी व्यवसायीले पाउनेछन् । विकास बैंकबाट ४० लाख रुपैयाँसम्म र फाइनान्स कम्पनीबाट २० लाख रुपैयाँसम्मको एसएमई कर्जामा पनि १ प्रतिशत ब्याज घटाउने निर्णय बैंक तथा वित्तीय संस्था परिसंघ नेपालले गरेको छ । कोरोना महामारीले साना कर्जा लिने उद्यमी बढी समस्यामा छन्, परिसंघका अध्यक्ष पवन गोल्यानले भने, हामीले तिनलाई केही राहत दिन खोजेका छौं ।वैशाखसम्म भुक्तानी गर्नुपर्ने सबै प्रकारका ऋणमा ऋणीलाई पाकेको ब्याजको १० प्रतिशत छुट दिने निर्णय पनि मंगलबार बसेको परिसंघ बैठकले गरेको छ । यसअघि बैंक तथा वित्तीय संस्थाले चैतसम्मको आवधिक ऋणको किस्ताको ब्याजमा १० प्रतिशत छुट दिइसकेका छन् । परिसंघले भने सबै प्रकारका ऋणमा वैशाखसम्म पाकेको ब्याजमा १० प्रतिशत छुट दिने निर्णय गरेको हो । यो सुविधा मासिक तथा त्रैमासिक किस्ताबन्दी कर्जाहरूका साथै चालु पुँजी कर्जा तथा अन्य रिभल्बिङ प्रकृतिका कर्जाहरूलगायत बैंकबाट प्रवाह भएका सम्पूर्ण कर्जामा लागू हुनेछ, परिसंघको विज्ञप्तिमा भनिएको छ ।बैंक तथा वित्तीय संस्थाको चालु तथा सञ्चालन खर्च उल्लेख्य रूपमा घटाउने र कोभिड१९ संक्रमणले वित्तीय क्षेत्र तथा समग्र अर्थतन्त्रमा परेको असरबारे कार्यदल गठन गरी अध्ययन गर्ने निर्णय पनि परिसंघले गरेको छ । अप्ठ्यारो परिस्थितिमा सबै मिलेर पार लगाउने हो, अध्यक्ष गोल्यानले भने, आज भएका निर्णय वैशाख १ गतेदेखि नै लागू हुन्छन् । राहतका कार्यक्रमसँगै परिसंघ नेपालले विभिन्न नीतिगत परिवर्तन गर्न अर्थमन्त्री युवराज खतिवडालाई सुझाव दिएको छ । सुझावमा महिलाले १५ लाख रुपैयाँसम्म निक्षेप जम्मा गर्दा त्यसमा सम्पत्ति शुद्धीकरणका व्यवस्था आकर्षित नहुने, ग्राहक पहिचान (केवाईसी)कर चुक्तासम्बन्धी र सम्पत्तिको स्रोत खोज्ने अहिलेको व्यवस्था हटाउने उल्लेख छ । यस्तै नेपाली नागरिक, गैरआवासीय नेपाली, विदेशी नागरिक तथा संस्थाहरूले विदेशबाट ५ लाख अमेरिकी डलरसम्म रकम ल्याएर नेपालका मर्चेन्ट बैंकिङ वा क्यापिटल मर्चेन्ट कम्पनीमार्फत नेपालको पुँजी बजारमा लगानी गर्न चाहे त्यसो गर्न पाउने नीतिगत व्यवस्था गर्नुपर्नेछ । यस्तो रकमको लकिङ पिरियड २ देखि ३ वर्ष कायम गरिनु उपयुक्त हुने पनि परिसंघले सुझाएको छ । नेपालमा ५० लाख अमेरिकी डलरसम्म बैंकिङ प्रणालीमार्फत रकम ल्याएर लगानी गर्न चाहे राष्ट्र बैंक र उद्योग विभागको स्वीकृति चाहिने अहिलेको व्यवस्था हटाउन पनि परिसंघले आग्रह गरेको छ । गैरआवासीय नेपालीले विदेशबाट ल्याउने १० लाख अमेरिकी डलरसम्मको लगानीमा र नेपालमा कृषि तथा अन्य उत्पादनशील क्षेत्रमा हुने लगानीमा आयको स्रोत नखोज्ने व्यवस्था गर्न पनि परिसंघले सुझाव दिएको छ । यीबाहेक कोरोनाका कारण वैदेशिक रोजगारीमा जान नसक्ने र फर्केका नेपालीलाई स्वदेशमै सीप सिकाउने तयारी भएको पनि अध्यक्ष गोल्यानले जानकारी दिए ।"
श्रमिक व्यवस्थापन गर्न दबाब,"काठमाडौं (कास) श्रमिकहरूको खाना तथा बासस्थानको व्यवस्था गर्न ट्रेड युनियनको छाता संगठन संयुक्त ट्रेड युनियन समन्वय केन्द्र (जीटीयूसीसी) ले सरकार तथा सरोकारवालालाई दबाब दिएको छ । कोभिड१९ का कारण विश्व नै संकटमा परेको भन्दै युनियनले सरोकारवाला र ट्रेड युनियनसँग त्रिपक्षीय वार्ता बोलाई सरकारले समाधानको पहल गर्नुपर्ने जीटीयूसीसी बताएको छ । घर जान हिँडेका र लकडाउन पालना गरेर बसेका लाखौं श्रमिकको दयनीय अवस्था आएकोमा उनीहरूलाई सरकारले उचित व्यवस्थापन गर्नुपर्नेमा पनि युनियनले जोड दिएको छ । श्रमजीवी वर्गको सुरक्षा तथा उचित व्यवस्थापनका लागि सरकारलाई ध्यानाकर्षण गराइएको युनियनले मंगलबार जारी गरेको विज्ञप्तिमा उल्लेख छ । ॅआप्रवासी नेपालीको समस्या समाधान गर नेपाल ट्रेड युनियन कांग्रेसले पनि सरकारलाई आप्रवासी नेपालीको समस्या समाधान गर्न अनुरोध गरेको छ । रोजगारी गुमाएका वा स्वदेश फर्कन चाहने नेपाली श्रमिकलाई सुरक्षित किसिमले क्वारेन्टाइनमा राख्ने गरी स्वदेश फर्किने व्यवस्था मिलाउनुपर्ने मंगलबार जारी गरेको विज्ञप्तिमा उल्लेख छ । यूएई, कोरियालगायत देशमा रहेका नेपाली श्रमिकको सुरक्षाका लागि नेपाली दूतावास तथा कूटनीतिक निकायमार्फत पहल गर्न पनि युनियनले सुझाएको छ ।"
न्यूनतम मूल्यमा घरघरमै सागसब्जी,"विराटनगर (कास) लकडाउनका कारण उपभोग्य वस्तु पाउन गाह्रो भइरहेको र चर्को म्ल्यू तिर्नुपरेको अवस्थामा मोरङको सन्दरहरैंचाका युवाले उपभोक्तालाई घरैमा तरकारी पुर्याइदिन थालेका छन् । सुन्दरहरैंचाको वडा नम्बर ११ बाट सुरु भएको यो अभियान अरू वडामा पनि विस्तार गरिएको अभियन्तामध्येका विनोद भट्टराईले जानकारी दिए । अभियानमा यादव पौडेल, अनिल पौडेल, सागर लुइँटेल, किशोर पौडेललगायत युवा सहभागी छन् । उनीहरूले बजार म्ल्यूभन्दा सस्तोमा तरकारी उपलब्ध गराइरहेका छन् । नगरपालिकासँग समन्वय गरेर नगरपालिकाकै एउटा सवारी साधन र आफ्नो एउटा निजी गाडीमार्फत घरघरमा तरकारी प्र्ुयाउने गरिएको भट्टराईले जानकारी दिए । धनकुटाको हिलेबाट ल्याइएको रायोको साग, मटर कोसा, गोभी, आलुलगायत तरकारी न्य्नूतम म्ल्यूमा उपभोक्तालाई बेच्ने गरेको उनको भनाइ छ । किनेको म्ल्यूमा ढुवानी खर्च मात्रै जोडेर नाफा नलिई तरकारी बिक्री गरिएको उनले बताए । नगरले घरघर लगिदिन्छ औषधि मकवानपुर थाहा नगरपालिकाले बिरामीहरूलाई औषधि अभाव नहोस् भनेर घरमै पुर्याइदिने व्यवस्था मिलाएको छ । त्यस क्षेत्रमा रहेका विभिन्न कडा रोगका बिरामीका लागि आवश्यक औषधि किनेर घरघरमै पुर्याउने गरिएको हो । थाहामा नपाइने औषधि काठमाडौंबाटै ल्याएर घरघरमै पुर्याइरहेका छौं, मेयर लवशेर विष्टले भने । बिरामीले वडा कार्यालयमा पैसा बुझाउने र सोहीअनुसार काठमाडौंबाट औषधि खरिद गरेर ल्याएर वडामार्फत नै वितरण भइरहेको उनले बताए । नगरपालिकाले विदेशबाट फर्किएका ७० जनालाई उच्च निगरानीमा राखिएको समेत जानकारी दिएको छ । नगरका वडाले टोलटोलमा गएर तयार पारेको तथ्यांकअनुसार हाल उनीहरूको नियमित स्थास्थ्य जाँच पनि गरिएको छ । वडास्तरमा वडाध्यक्षको संयोजकत्वमा टोल बस्तीको क्लस्टर छुट्याई निगरानी गर्ने व्यक्तिसमेत तोकिएको छ, कोरोना भाइरस नियन्त्रण तथा रोकथाम सचिवालयका संयोजक शाखा अधिकृत विवेक बिडारीले भने । थाहामा विदेशबाट आएका बिरामीहरूलाई उच्च जोखिम, जोखिम र न्य्नू जोखिममा विभाजन गरेर आवश्यक स्वास्थ्य परीक्षण भइरहेको छ । थाहा नगर प्रवेश गर्ने नाकामा समेत स्वास्थ्य परीक्षणको व्यवस्था मिलाइएको छ ।"
तरकारी बेच्न 'कृषि एम्बुलेन्स,"पाल्पा (कास) तानसेन नगरपालिकाअन्तर्गत गठित तानसेन युवा परिषद्ले कृषि एम्बुलेन्स सेवा सुरु गरेको छ । प्रदेश ५ सरकारको भूमि व्यवस्था, कृषि तथा सहकारी मन्त्रालयको निर्देशनपछि सेवा सुरु गरिएको हो । किसानका उत्पादनलाई बजारसम्म लैजान कृषि एम्बुलेन्स सेवा सुरु गरिएको परिषद् अध्यक्ष गुराँस आत्रेयले जानकारी दिए । तानसेनमा दुई पिकअप जिपमा २ हजार ५ सय किलो तरकारी आइतबार कृषि एम्बुलेन्सबाट ल्याई बिक्री गरी त्यसको सुरुवात गरिएको उनले बताए । यसबाट ६ सय परिवार लाभान्वित भएका छन् । किसानको उत्पादनलाई बजारसम्म लैजान सहजीकरण गरेका हौं, उनले भने, यसबाट बजारमा बसेका बासिन्दालाई राहत पुगेको छ । तानसेन नगरपालिका९ टिन्टीआँपस्थित मदनपोखरा संगम कृषि सहकारी संस्था र तानसेन नगरपालिकाको समन्वयमा युवा परिषद्ले बिक्रीवितरण व्यवस्थापन गरेको हो । तानसेनको टुँडिखेलमा पहिलो दिन बिक्रीवितरण गरिएको छ । किसानको उत्पादनलाई लागत उठ्ने गरी भए पनि बिक्रीको प्रबन्ध मिलाइएको मदनपोखरा संगम कृषि सहकारी संस्थाका अध्यक्ष खेमराज न्यौपानेले बताए । लकडाउनले गर्दा ठूलो समस्या खेप्नुपरेको थियो, उनले भने, यत्तिले पनि किसानलाई राहत पुगेको छ । बेच्न राखिएको काउली, हरियो धनियाँ र काँक्रो छिटै सकियो । बन्दागोभी लग्ने पनि कम्ती थिएनन् । एक परिवारले फरकफरक तीन पोकासम्म किन्न पाउने व्यवस्था गरिएको थियो । प्लास्टिकको पोकामा राखिएका तरकारीमा काउली प्रतिकिलो २०, बन्दा प्रतिकिलो १० र काँक्रो प्रतिकिलो ३५ रुपैयाँ कायम गरिएको छ । तरकारी एक सय र ५० रुपैयाँका पोकामा उपलब्ध गराइएको छ । थोक मूल्यमै बिक्रीवितरण गर्न सहकारीले सघाएको अध्यक्ष न्यौपानेले बताए । थोक मूल्यमा नै उपभोक्ताले तरकारी पाएपछि भीड लागेको उनको भनाइ छ । मन्त्रालयले केही दिन ४४ वटा पिकअप भ्यानलाई कृषि एम्बुलेन्सका रूपमा प्रयोग गर्ने जनाएको छ ।"
'निर्माण सामग्री नभए काम गर्न कठिन,"काठमाडौं (कास) निर्माण सामग्रीको उपलब्धता नभएसम्म काम अगाडि बढाउन समस्या भएको नेपाल निर्माण व्यवसायी महासंघले बताएको छ । महासंघले मंगलबार सरकारलाई ध्यानाकर्षण गर्दै जारी गरेको विज्ञप्तिमा महामारीको निर्माण कार्य अघि बढाउन आवश्यक जनशक्ति र निर्माण सामग्री उपलब्ध नभएकाले काम अगाडि बढाउन समस्या भएको उल्लेख छ । कोभिड१९ को संक्रमणका कारण लकडाउन गरिएसँगै विकास निर्माणका कार्य पनि ठप्प रहेको महासंघका महासचिव रोशन दाहालले बताए । नेपालमा प्रयोग हुने ढुंगा, गिट्टी, बालुवाबाहेक अन्य सम्पूर्ण निर्माण सामग्रीको कच्चापदार्थ छिमेकी राष्ट्र भारत र चीनलगायत अन्य देशबाट आयात गर्नुपर्छ, विज्ञप्तिमा भनिएको छ, अन्यथा उपयुक्त वातावरण नबनेसम्म निर्माण कार्य अगाडि बढाउन सकिँदैन ।"
वेस्टर्न युनियनको होम डेलिभरी सेवा,काठमाडौं (कास) वेस्टर्न युनियन मनी ट्रान्सफरको होम डेलिभरी सेवा नेपालमा उपलब्ध हुने भएको छ । अन्नपूर्ण ट्राभल एन्ड टुर्स र हुलास रेमिट्यान्सले मंगलबार नेपालमा वेस्टर्न युनियन मनी ट्रान्सफरको होम डेलिभरी सेवा सुरु गर्ने घोषणा गरेका छन् । यस्तो सुविधा १० देखि बजेसम्म उपलब्ध हुनेछ ।
कोरोना असर अध्ययन गर्न कार्यदल,"गण्डकी (कास) गण्डकी प्रदेश सरकारले लकडाउनभर गण्डकी प्रदेशमा अर्थतन्त्रमा परेको असरसम्बन्धी अध्ययनका लागि कार्यदल गठन गरेको छ । प्रदेश नीति तथा योजना आयोगका उपाध्यक्ष डा गिरिधारी शर्मा पौडेलको अध्यक्षतामा बनेको कार्यदलमा डा विष्णुराज बराल र डा भिमा ढुंगाना सदस्य छन् । अर्थशास्त्री प्राध्यापक लेखनाथ भट्टराई, प्रा यादवप्रसाद शर्मा गौडेल, मुख्यमन्त्री तथा मन्त्रिपरिषद् कार्यालयका सचिव र आर्थिक मामिला तथा योजना मन्त्रालयका सचिव कार्यदलको सदस्य छन् । यसैगरी राष्ट्रिय योजना आयोगका पूर्वउपाध्यक्ष पीताम्बर शर्मा, मीनबहादुर क्षत्री र दीपेन्द्र क्षत्री रहेको सल्लाहकार समिति पनि बनाइएको छ ।"
तस्करको तारोमा सालखयर,"अजित तिवारी (जनकपुर), शिव पुरी (रौतहट) र सुनिता बराल (महोत्तरी)"
ढुंगागिट्टी पनि चोरिँदै,"सिरहा लकडाउनको मौका छोपी रातको समयमा सिरहाको वन क्षेत्र र खोलाबाट गिट्टी, बालुवा, ढुंगा र काठ तस्करी हुन थालेको छ । यसैलाई मध्यनजर गर्दै उक्त क्षेत्रमा सुरक्षाकर्मीले निगरानीसमेत सुरु गरेका छन् । लहानको खुट्टी खोलालगायतबाट नदीजन्य गिट्टी, बालुवा ओसार्दै गरेको अवस्थामा प्रहरीले सात वटा ट्र्याक्टर नियन्त्रणमा लिएको इलाका प्रहरी कार्यालयका डीएसपी शरद थापा क्षेत्रीले बताए । नदी क्षेत्रबाट रातको समयमा गिट्टी, बालुवा ओसारपसार हुन थालेपछि सुरक्षा गस्ती बढाइएको उनले जानकारी दिए । यहाँका झिरहरी, सर्रे, गागन, खुट्टी, कमलालगायत खोलानदीका केही क्षेत्रलाई वनले निषेधित क्षेत्र घोषणा गरेको छ । यसैबीच सिरहाको उत्तरवर्ती चुरे क्षेत्रका सामुदायिक र राष्ट्रिय वन क्षेत्रबाट काठ, ढुंगा तस्करी हुन थालेपछि वनले गस्ती सुरु गरेको छ । कृष्ण सामुदायिक वन आसपासबाट रातको समयमा बहुमूल्य सखुवा प्रजातिको रुख काटी तस्करी हुन थालेको उपभोक्ता समितिले वनलाई जानकारी गराएको थियो । सिरहाको डिभिजन वन कार्यालयका डिभिजनल वन अधिकृत सुभाषचन्द्र दासले काठ तस्करी हुन नदिन वन गस्ती सुरु गरिएको बताए ।"
परीक्षणमा चाहिने भीटीएम किन अभाव ?,"सुनसरी (कास) कोभिड१९ संक्रमित भएनभएको पहिचान गर्न चिकित्सकले शंकास्पद व्यक्तिको थ्रोट स्वाब निकालेर सुरक्षित डिब्बामा राख्छन् । अहिले मुलुकभरका कोरोना परीक्षण गर्ने स्वास्थ्य संस्थाहरूमा त्यो डिब्बाको अभाव छ । चिकित्सकीय भाषामा अति संक्रामक वा कोरोना भाइरस जस्तो चाँडै फैलने भाइरसलाई राख्ने डिब्बालाई भीटीएम (भाइरल ट्रान्सपोर्ट मिडियम) भनिन्छ । अधिकांश स्वास्थ्य संस्थाहरूले भीटीएम अभावकै कारण शंकास्पद बिरामी फर्काउन बाध्य भएको चिकित्सक स्रोतले जनाएको छ । एक चिकित्सकले भने, सरकार र स्वास्थ्य मन्त्रालय र्यापिड डाइग्नोस्टिक टेस्ट (आरडीटी टेस्ट) को नाटक गरिरहेछ । तर अति आवश्यक पर्ने भीटीएम उपलब्ध नगराएर चिकित्सक र सर्वसाधारणको स्वास्थ्यमाथि जोखिम बढाएको छ ।अहिले सरकारले कोरोना परीक्षणका लागि तोकेका विभिन्न स्वास्थ्य संस्थामा पोलिमरेज चेन रिएक्सन (पीसीआर), भाइरल सेफ्टी क्याबिन, प्रयोगशाला, किट, रिएजेन्ट, आरडीटी उपलब्ध गराएको छ । तर अनिवार्य चाहिने हो, त्यो भीटीएम भने पर्याप्त पठाएको छैन । भीटीएम अभाव भएपछि शंस्कास्पद कोरोना बिरामीको थ्रोट स्वाबको नमुना संकलन गर्न र एक ठाउँबाट अर्को ठाउँमा लैजान मुस्किल भएको छ ।चिकित्सकहरूका अनुसार भीटीएम कुनै महँगो स्वास्थ्य सामग्री होइन । भाइरस भएको स्वाबलाई राखेर सुरक्षित रूपमा प्रयोगशालासम्म पुर्याउन सानो साधनमात्र हो । बीपी कोइराला स्वास्थ्य विज्ञान प्रतिष्ठानका एक चिकित्सकले भने, अन्तर्राष्ट्रिय बजारमा भीटीएम आलु जत्तिकै सस्तोमा जता पनि पाइन्छ । आपूर्ति किन नभएको हो थाहा भएन, तर योबिना कोरोनाको स्वाब परीक्षण गर्नै सकिन्न । भीटीएम कुनै स्वास्थ्य संस्था वा व्यक्तिगत रूपमा सरकारले खरिद गर्न दिएको छैन । आफैंले पनि पर्याप्त मात्रामा नपठाउँदा चिकित्सकहरूलाई समस्या परेको छ । बीपी प्रतिष्ठानलाई पूर्वका लागि कोरोनाको रिपोर्ट भेरिफिकेसन गर्ने केन्द्रका रूपमा तोके पनि यहाँ अहिलेसम्म भीटीएम अभाव भएको स्रोतले बतायो ।"
संकटमा निष्क्रिय क्षेत्रीय संगठन,"(काठमाडौं)  सामान्य अवस्थामा निकै जुर्मुराउने दक्षिण एसियाका केही क्षेत्रीय र उपक्षेत्रीय संगठन संकटको समयमा निष्क्रिय जस्तै छन् । भारतका प्रधानमन्त्री नरेन्द्र मोदीको अग्रसरतामा आठ मुलुकका सरकार प्रमुख तथा प्रतिनिधिहरूबीच भएको भिडियो कन्फरेन्स र उनीहरूद्वारा कोभिड१९ इमर्जेन्सी फन्ड घोषणाबाहेक दक्षिण एसियाली क्षेत्रीय सहयोग संगठन (सार्क) को भूमिका निष्क्रिय छ । अर्को क्षेत्रीय संगठन बहुपक्षीय, प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) पनि यति बेला चुपचाप छ । बीबीआईएन अर्थात् बंगलादेश, भुटान, भारत र नेपाल सम्मिलित उपक्षेत्रीय संगठनपनि गुमनाम छ । नेपाल सदस्य रहेका सार्कसँगै बिमस्टेक र बीबीआईएन कोभिड१९ ले सिर्जित संकटका बेला निष्क्रय रहेपछि तिनीहरूको औचित्यमाथि प्रश्न खडा भएको छ । क्षेत्रीय र उपक्षेत्रीय संगठनभन्दा दुई पक्षीय वा त्रिपक्षीय सम्बन्धतिर ध्यान दिन ठीक हुने पूर्वपरराष्ट्रमन्त्री भेखबहादुर थापाले बताए । सार्क त प्यारालाइज नै भइसकेको छ । विगत ३५ वर्षमा बेलाबखत सार्क ब्युँतिने गरे पनि त्यो क्षणिक हुने गरेको छ, उनले भने । थापाले सार्कको बडापत्रमै समस्या भएको बताए । सार्कको बडापत्रमा कुनै पनि निर्णयलाई सम्पूर्ण सदस्यले मान्नुपर्छ भनिएको छ । एक मुलुकले मात्र त्यसलाई नमाने लागू हुँदैन । त्यही प्रावधानले सार्कलाई अघि बढ्न बाधा भयो, उनले भने । कोभिड१९ को संक्रमण दक्षिण एसियाली मुलुकमा देखिएसँगै भारतीय प्रधानमन्त्री नरेन्द्र मोदीले सार्क मुलुकका सरकार प्रमुख र प्रतिनिधिहरूबीच भिडियो कन्फरेन्स गरेर सुदृढ रणनीति बनाएर सहकार्य गर्नुपर्नेमा जोड दिएका थिए । अन्य मुलुकले पनि त्यसमा सहमति जनाए । मोदीकै अगुवाइमा कोभिड१९ इमर्जेन्सी फन्ड खडा भयो । अन्य मुलुकले पनि त्यसमा पैसा हाले । तर उक्त रकम कसरी उपभोग गर्ने भन्ने कार्यविधि बनेको छैन । पाकिस्तानले घोषणा गरेको रकम सार्क सचिवालयमार्फत जानुपर्ने माग गरेको छ । अन्य मुलुकले उक्त प्रस्तावमाथि भारतको कस्तो उत्तर आउँछ भनेर हेरिरहेका छन् । काठमाडौंमा रहेको सार्क सचिवालय सम्पूर्ण सदस्यहरूको के सहमति हुन्छ र त्यहीअनुसार काम गर्ने भनेर कुरिरहेको छ । भारत र पाकिस्तानको द्वन्द्वको असर अन्य कुरामा जस्तै यसमा पनि पर्न सक्ने देखिन्छ । सार्क सन् १९८५ मा स्थापना भएको हो । भारत र पाकिस्तानको द्वन्द्वका कारण भारतले त्यसको विकल्पका रूपमा सन् १९९७ मा बिमस्टेक नामक अर्को क्षेत्रीय संगठन स्थापना गर्यो । बिमस्टेकले दक्षिण एसिया र दक्षिण पूर्व एसियाका मुलुकलाई समेटेको छ । जसको सदस्य नेपाल सन् २००४ मा भएको थियो । बिमस्टेकमा भारतको शत्रु पाकिस्तानलाई सामेल गरिएको छैन । सार्कको विकल्पका रूपमा भारतले अघि सारेको अर्को उपक्षेत्रीय संगठन हो, बीबीआईएन । सार्कको विकल्पका रूपमा ल्याइएका बिमस्टेक र बीबीआईएन त्यति सक्रिय छैनन् । सामर्थ्य पनि छैन । उनीहरूले क्षेत्रीय आधारका दुईचार कुराबाहेक अन्य केही गर्न सकेका छैनन्, थापाले भने । क्षेत्रीय सहयोग र आर्थिक विकासमा सहकार्य गरेर जाने संरचनाअनुरूप युरोपेली युनियन (ईयू) आएको थियो । त्यसको सिको गर्दै अन्य क्षेत्रमा पनि क्षेत्रीय र उपक्षेत्रीय संगठनहरू बने । विश्वमा विभिन्न क्षेत्रीय संगठन विकसित भए पनि काम भने ईयू नै दिगो रह्यो । कोभिड१९ महामारीमा ईयूले आफ्ना सदस्य राष्ट्रहरूलाई सहयोग प्रदान गरेको छ । अन्य क्षेत्रमा सबै मुलुक आफ्नै राष्ट्रिय संरचनाभित्र मात्र काम गरिरहेका छन्, संसद्को अन्तर्राष्ट्रिय सम्बन्ध समितिका सदस्य तथा परराष्ट्र मामिलाका जानकार दीपकप्रकाश भट्टले भने । उनका अनुसार अहिले सबै आफ्नो राष्ट्रिय भूभागभित्र आएका चुनौतीलाई सम्बोधन गर्न नसकेको वा त्यही लडखडाएको देखिन्छ । क्षेत्रीय संगठनहरू यस्तो बेला कस्तो रूपमा काम गर्ने भन्ने मनस्थिति वा तयारीमा छैनन्, उनले भने । आफू सदस्य रहेको क्षेत्रीय तथा उपक्षेत्रीय संगठनबाट नेपालले यो संकटमा सहयोग पाएको छैन । अहिले नेपाललाई स्वास्थ्य सामग्री र औषधि अति आवश्यक छन् । तर ती सामग्री ल्याउन क्षेत्रीय वा उपक्षेत्रीय संगठनले केही भूमिका निर्वाह गरेका छैनन् । यति बेला विश्व स्वास्थ्य संगठनले स्वास्थ्य क्षेत्रमा सहयोग गरिरहेका छन् । तर उसको सहयोग मात्र अहिले अपर्याप्त छ । अवकाश प्राप्त उपरथी तथा भूराजनीतिका जानकार विनोज बस्न्यात नेपालले बिमस्टेकमा भन्दा पनि सार्कलाई बढी महत्त्व दिएको भए पनि यो अघि बढ्न नसकेको बताए । बिमस्टेकमा त कतैबाट पनि कुनै पनि पहल भएको छैन, उनले भने, कोभिड१९ को विपद्का बेला यी संगठनहरूले काम गर्न सकेनन् भने औचित्यमाथि स्वाभाविक रूपमा प्रश्न उठ्छ ? नेपाल सार्कको अध्यक्ष मुलुक हो । यसको सचिवालय काठमाडौंमै छ । सार्क विपद् व्यवस्थापन केन्द्र भए पनि त्यसले कुनै काम नगरेको बस्न्यातले बताए । त्यस केन्द्रको काम के ? सार्क सचिवालयको के काम ? खोइ भूमिका खेलेको ? उनले भने । अब क्षेत्रीय र उपक्षेत्रीयभन्दा द्विपक्षीय सम्बन्धमा जाँदा ठीक हुन्छ त भन्ने प्रश्नमा भट्टले भने, क्षेत्रीयभन्दा द्विपक्षीय फरक हो । चीन र भारतमा महामारी बढेको भए हामीले दुई मुलुकसँग द्विपक्षीय सम्बन्धका आधारमा पनि सामग्री नपाउन सक्थ्यौं । उनीहरूलाई समस्या परेपछि अरूलाई सहयोग गर्न गाह्रो हुन्छ । त्यसैले द्विपक्षीय र क्षेत्रीय संगठनहरूलाई फरक रूपमा हेर्नु आवश्यक छ ।"
सामान्य व्यायाम र स्वीङ,"(तिलोत्तमा)  बिहानी व्यायाम कायमै छ । ५ बजे उठेर शारीरिक अभ्यास गरे पनि र्याकेट चलाउन नपाउँदा उनलाई छट्पटी हुन्छ । नेपाली लन टेनिसकी प्रतिभावान खेलाडी सलोनी तामाङ उमेरले मात्र १६ पुगिन् । हातमा र्याकेट लिएर कोर्टमा छिरेपछि सिनियर खेलाडीलाई आफ्नो सहभागिता भारी पर्ने महसुस गराउँछिन् । ०६० सालमा भारतमा जन्मिएकी सलोनी ५ वर्षको हुँँदा नेपाल आएकी थिइन् । भारतीय सेनाकी छोरी उनले पहिले विद्यालयमा खेल्न थालिन् । ९ वर्षदेखि खेल्न सुरु गरेकी उनी हाल सातदोबाटो टेनिस कोर्टमा प्रशिक्षण लिइरहेकी थिइन् । मुलुकभर लकडाउन भएपछि उनको कोर्टको अभ्यास पनि बन्द छ । उनले सुनाइन्, पछि खेल्नलाई स्टामिना चाहिराख्छ, घरको व्यायाम र खान्कीले मात्र हुँदैन । मैदानमा नखेलेपछि सिकाइ प्रयोग नै हुँदैन । कोभिड१९ को संक्रमण विश्वव्यापी नभएको भए उनी यो अवधिमा श्रीलंका, भारत गएर खेल्न पाउँथिन् । प्रतियोगिताहरू स्थगित भएकामा उनी दुःखी छिन् । र्याकेटले बल हान्न नपाए पनि उनले स्वीङको अभ्यास गरेर दिन कटाउँछिन् । खेलाडीका लागि हरेक दिनको प्रशिक्षण महत्त्वपूर्ण हुने भन्दै सलोनीलाई घरभित्र बाउन्ड्रीको टेनिस सिकाइ अपुरो लाग्छ ।सलोनीले गत मंसिरमा आफ्नै देशमा भएको १३ औं दक्षिण एसियाली खेलकुद (साग) मा दुई वटा कांस्य पदक जितिन् । सानै उमेरमा देशको प्रतिनिधित्व गर्न पाउँदा खुसी लाग्नुका साथै आफूलाई भाग्यमानी ठान्छिन् उनी । लकडाउनकै बेला सरकारले पूर्वघोषणा गरेको सागको पुरस्कार रकम उनको बैंक खातामा आइसकेको छ । उनले भनिन्, हामीजस्ता भर्खरै करिअर सुरु गरेका खेलाडीका लागि यो ठूलो हौसला हो । यसले अझै खेलप्रति प्रतिबद्ध हुन प्रेरित गरेको छ ।सरकारले गत १३ औं सागमा पदक जित्ने खेलाडीहरूलाई पुरस्कार रकम व्यक्तिगत बैंक खातामा पठाइदिएको थियो । कोभिड १९ का कारण सम्मान कार्यक्रम गर्न नपाएकाले सिधैं बैंक खातामार्फत खेलाडीलाई पुरस्कार रकम उपलब्ध गराइएको राखेपले जनाएको छ ।सलोनीले प्राप्त पुरस्कार रकम आगामी दिनमा विदेशमा विभिन्न अन्तर्राष्ट्रिय प्रतियोगिता खेल्न जानका लागि प्रयोग गर्ने बताइन् । बिहानको व्यायामपछि सलोनी हल्का खाजा लिन्छिन् । त्यसपछि उनको पढ्ने तालिका छ । कक्षा ११ को वार्षिक परीक्षाका लागि तयारी राम्रोसँग गर्न पाइरहेको उनले बताइन् । यो सँगै उनी भाइलाई पनि समय दिन भ्याउँछिन् । १३ वर्षे भाइलाई पढ्न सघाउनेदेखि सँगै खेल्छन् उनीहरू । सलोनीले थपिन्, लकडाउनले ममीलाई भान्सामा सघाउन पनि समय जुराएको छ । अरू बेला ट्रेनिङ, कलेजले गर्दा समय हुँदैनथ्यो, अहिले भान्साको काम गर्न मौका मिलेको छ । भान्सामा तरकारी केलाउने, भाँडा माझ्ने, चिया पकाउने आदि गर्ने गरेको उनले सुनाइन् । छोरीले काममा सघाउँदा र आफूहरूसँग घरमै बस्दा रमाइलो लागेको आमा सुना तामाङले बताइन् । खेलबाहेक अरू कुरा पनि सिक्नुपर्छ भनेर घरको काम सिकाएकी छु, आमा सुनाले भनिन्, कहिलेकाहीं छोरीले चिया पकाएर दिँदा पनि खुसी लाग्छ ।यतिबेला बुवा लोकेन्द्रले पकाएको मनपर्ने गाजरको हलुवा र चिकनकरी धित मरुन्जेल खान पाएको सलोनीले सुनाइन् । लोकेन्द्र हालै जागिरबाट अवकाश भएर आएका हुन् । लोकेन्द्रले लकडाउनका बेला छोराछोरीलाई मनपर्ने परिकारहरू पकाएर खुवाएको बताए । साँझको व्यायायपूर्व सलोनी केहीबेर आराम गर्छिन् । साथीभाइसँग च्याटमै गफिने उनले अन्य विषयभन्दा पनि जाँदा छुटेका कुरामा छलफल गर्ने र नजानेका कुरा सिक्ने गरेको बताइन् । त्यो सँगै उनले आफ्ना प्रशिक्षकसँग आन्तरिक अभ्यासको जानकारी पनि लिने गरेकी छन् । मामाको छोरा टेनिस खेल्थे । सलोनीलाई टेनिस के हो भन्नेबारे ज्ञान थिएन । दाइ मामा छोरा) कै सहयोगमा आफू टेनिसमा प्रवेश उनले सनाइन् । ९ वर्ष छँदाबाट र्याकेट समातेकी उनले त्यसबारे बुझ्न तीन महिना खर्चिइन् । पहिलोपल्ट र्याकेट समात्दा कसरी जाली कटाउने भन्ने हुन्थ्यो, उनले सम्झिइन्, सुरु सुरुमा हात थाक्थ्यो । र्याकेट नै फालिदिउँ जस्तो हुन्थ्यो । तर पछि विस्तारै हातको बानी पर्दै गयो ।लिटिल एन्जल्स स्कुलमा रामेश्वर थापाबाट प्रशिक्षित सलोनीलाई टेनिसमा लाग्न परिवारको सहयोग पनि त्यत्तिकै रह्यो । खेलबारे नबुझे पनि आमाले उनलाई सिक्न हौस्याउनुहुन्थ्यो । सलोनीले भनिन्, अहिले खेलस्थलमै आमाबाबा सँगै पुग्नुहुन्छ । मलाई खेलमा लाग्न प्रेरणा उहाँहरूको छ । अभिभावक पनि उनको प्रगतिबाट नसोचेको उपलब्धि मिलेको बताउँछन् । बुवा लोकेन्द्रले छोरीको प्रशिक्षकले सलोनीले खेलमा राम्रो गर्न सक्छिन् भनेपछि आफूहरूले सहयोग गरेको सुनाए । छोरीसँगै जाँदाजाँदै खेलका बारे जान्ने मौका पाउनुका साथै उनलाई हौसला दिन पाउँदा आफूलाई भाग्यमानी ठानेको लोकेन्द्रले बताए । उमेरका हिसाबले सानै भए पनि परिपक्व खेल खेल्न थाले जस्तो लाग्छ, उनले भने, छोरीको प्रगतिले हर्षित बनाएको छ । उनले आफू अवकाशबाट आएपछि छोरीकै खेल हेर्न जाने गरेको सुनाए । कक्षा ४ बाट खेल्न थालेकी सलोनीले त्यतिबेला नै धेरै प्रतियोगितामा भाग लिइन् अनि खेल निखारता ल्याइन् । १० वर्षको भएपछि यू१० का प्रतियोगिताहरू जितेकी उनले यू१२ र यू१४ मा समेत सफलता पाइन् । यसबीचमा पहिलोपल्ट बैंकक गएर खेलेकी उनले दोस्रो स्थानसँगै प्रशिक्षणको अवसर पाइन् । त्यसपछि विश्व जुनियर टेनिस प्रतियोगिताको छनोट खेल्न श्रीलंका गइन् । तर छनोट हुन सकिनन् । लगत्तै एसियाली टेनिस महासंघले आयोजना गरेको प्रतियोगिताका लागि बैंकक र भारतमा सम्पन्न विश्व जुनियर टेनिसमा सहभागिता जनाइन् । अन्तर्राष्ट्रिय प्रतियोगिताको अनुभव बटुलेर फर्किइन् । उनले विदेशमा खेलिने प्रतियोगिता वरीयता पाउनका लागि महत्त्वपूर्ण हुने बताइन् । देशकै ओपन टुर्नामेन्टहरूबाट सफलतासँगै उनले पुरस्कार पनि हात पारेकी छन् । जसले उनको हौसला बढाइरह्यो । विद्यालय तहपछि सलोनी हाल राजकुमार लामासँग प्रशिक्षण लिइरहेकी छन् । उनी व्यावसायिक टेनिस खेलाडी बन्न चाहन्छिन् । ०७४ सालमा सिंगापुरमा वुमन्स टेनिस संघले आयोजना गरेको विश्वका ८ दक्ष खेलाडीको खेल प्रदर्शन र प्रशिक्षणमा भाग लिन पाएकी उनले लगानी गर्न सक्नेले मात्र खेल्ने भन्दा पनि सिकेर प्रतिभावान बन्न चाहने हरेक खेलाडीले खेल्न पाउने अवस्था भए राम्रो हुने बताइन् । सरकारले खेलाडी र प्रशिक्षकका लागि प्रावधान बनाई हौसला दिए आफूजस्ता थुप्रै खेलाडी उत्पादन भएर विश्वस्तरमा पुग्न सक्ने उनले सुनाइन् । रूपन्देही लन टेनिस संघले फागुनमा आयोजना गरेको तेस्रो बुटवल खुला लन टेनिस प्रतियोगिताका लागि उनी बुटवल आएकी थिइन् । उनी च्याम्पियन भएर फर्किइन् । सलोनीले महिला एकलतर्फ प्रकृति श्रेष्ठलाई हराएकी थिइन् ।राष्ट्रियस्तरमा आफूभन्दा सिनियर आइरा रावत, अभिलाषा विष्ट, गंगा शर्मालाई समेत हराएको अनुभव सलोनीसँग छ । सागमा उनले एकलतर्फ माल्दिभ्स र बंगलादेशी प्रतिद्वन्द्वीलाई हराएकी थिइन् ।छोरीको सफलताप्रति बुवा लोकेन्द्र पनि दंग छन् । आफ्नो लगानी खेर गएको ठान्दैनन् उनी । विदेशमा खेल्न जाँदा एकपल्टमै करिब २ लाख रुपैयाँ चाहिँदोरहेछ, उनले भने, २ घण्टामै ५ वटा बल प्रयोग हुन्छ । राम्रो र्याकेट, आवश्यक पोसाक र बलमै लगानी बढी हुँदोरहेछ । तर छोरीलाई राष्ट्रिय खेलाडीको रूपमा चिनाउन पाउँदा खर्च र लगानीको वास्ता नगरेको उनले सुनाए ।"
अग्रपंक्तिमा खट्नेलाई ताली,"(काठमाडौं)  कोभिड१९ को महामारीविरुद्धको लडाइँमा अग्रपंक्तिमा खटिरहेका स्वाथ्यकर्मी, सुरक्षाकर्मीलगायतको सम्मानमा फुटबल प्रशिक्षक र खेलाडीहरूले ताली बजाउँदै साथ दिने अभियान सुरु गरेका छन् ।सहिद स्मारक ए डिभिजन लिग च्याम्पियन मछिन्द्रका गोलकिपर विशाल श्रेष्ठ र डिफेन्डर रन्जित धिमाल, थ्रीस्टारका प्रशिक्षक मेघराज केसी, आर्मीका नवीन न्यौपाने, राष्ट्रिय टिमका पूर्वकप्तान विराज महर्जन, आर्मीका कप्तान भरत खवास, गोलकिपर विकेश कुथु, जितेन्द्र कार्की, विकास खवास, जर्जप्रिन्स कार्की, पूर्व मिडफिल्डर राजु तामाङ, मनाङ मर्स्याङदीका मिडफिल्डर अन्जन विष्ट, च्यासलका सुनील बल, पुलिसका भोलानाथ सिलवाल, ब्रिगेड ब्वाइजका कप्तान अनिल गुरुङ, पूर्वखेलाडी बक्सर क्षत्रीले ताली बजाउँदै सम्मन गरेको भिडियो इन्स्टाग्रामलगायत सामाजिक सञ्जालमा अपलोड गरिएको छ । त्यस अभियानमा महिला राष्ट्रिय टिमका खेलाडी सावित्रा भण्डारी, अन्जना रानामगर, दीपा राई, पुनम मगरले पनि साथ दिएका छन् ।कोरोना भाइरसको महामारीविरुद्ध अग्रभागमा रहेर काम गरिरहेका स्वास्थ्यकर्मी, सुरक्षाकर्मीलगायत सबैलाई हामीले सम्मान गर्नुपर्छ । उहाँहरूप्रति सम्मान प्रकट गर्नकै लागि ताली बजाउने अभियान थालिएको हो । यसमा साथ दिनुहुने सबैलाई धन्यवाद, आर्मीका कप्तान भरत खवासले भने । उनका अनुसार आआफ्ना घरमा बनाइएका भिडियोलाई ज्ञानदीप कार्कीले सम्पादन गरी सामाजिक सञ्जालमा अपलोड गरिएको हो ।"
चीनमा विश्वकै ठूलो रंगशाला बन्दै,"बेइजिङ (एजेन्सी) कोरोना भाइरसको महामारीसँगै लगाइएको लकडाउन खुकुलो भएसँगै चीनमा एक फुटबल क्लबले आफ्नो महत्त्वाकांक्षी योजना निरन्तरता दिएको छ । ग्वान्जाउ एभरग्रान्डेले आकर्षक रूपमा १ लाख दर्शक क्षमताको रंगशाला बनाउने घोषणा गर्यो, जुन विश्वकै सबैभन्दा ठूलो फुटबल रंगशाला हुनेछ ।कमलको फुलको आकारमा डिजाइन गरिएको रंगशाला १ अर्ब ७० करोड अमेरिकी डलरको लागतमा सन् २०२२ सम्म निर्माण पूरा गर्ने जनाइएको छ । विश्वस्तरीय मान्यताको रूपमा सिड्नीको ओपेरा हाउस र दुबईको बुर्ज खलिफासँग तुलना गर्दै नारा दिएर यसको काम गत बिहीबार सुरु गरिएको छ । चिनियाँ फुटबललाई विश्वमा लैजानका लागि यो महत्त्वपूर्ण संकेत हुने बताइएको छ ।ग्वान्जाउ एभरग्रान्डेले सन् २०११ यता ६० हजार सिटको तियाने रंगशालामा खेलिरहेको छ । उसको १ लाख सिटको रंगशालाले हाल विश्वकै सबैभन्दा ठूलो रहेको बार्सिलोनाको क्याम्प नोउको ९९,३५४ सिट क्षमतालाई उछिन्ने छ । सांघाईस्थित अमेरिकी डिजाइनर हसन सइदले एभरग्रान्डे समूहका प्रमुख सु जियायिनको धारणाअनुसार रंगशालाको डिजाइन गरेका हुन् । ग्वान्जाउ प्रान्तलाई फूलहरूको सहर मानिन्छ र त्यसलाई पछ्याउँदै कमलको फूलको आकारमा रंगशाला डिजाइन गरिएको हो ।रंगशालामा भीभीआईपीका निजी कक्ष १६ वटा हुनेछन् । त्यस्तै, भीआईपी कक्ष १५२ वटा तथा फिफा, खेलाडी, मिडियाका लागि बेग्लै कक्षको व्यवस्था हुनेछ । ईएसपीएनका अनुसार रियल स्टेट डेभलपर सी हाइजिनले कुनै दिन विश्वकप आयोजना गर्नका लागि चीनमा भौतिक पूर्वाधारको अभाव हुन नदिनलाई ८० हजारदेखि १ लाख दर्शक क्षमताका देशभर तीनदेखि पाँचवटा रंगशाला निर्माण गर्ने योजना रहेको बताएका छन् ।ग्वान्जाउ एभरग्रान्डे चीन र एसियाकै सबैभन्दा सफल टिमहरूमध्ये पर्दछ । यो क्लबले चिनियाँ सुपर लिग आठपल्ट जितेको छ भने एसियन च्याम्पियन्स लिग दुईपल्ट जित्ने चीनको एकमात्र क्लब पनि हो । चाइनिज सुपर लिगको सिजन २०२० फेब्रुअरी २२ मा सुरु गर्ने तय भए पनि कोभिड १९ महामारीका कारण स्थगित गरिएको थियो ।"

शीर्षक,विवरण
दिनरात संक्रमितको हेरचाह,"(मोरङ)  सातायता विराटनगरमा २९ जना स्वास्थ्यकर्मीको दिनचर्या फेरिएको छ । सामान्य दिनमा जस्तो बिहानबेलुका परिवारका साथ समय बिताउने र अरू बेला बिरामीको जाँच गर्ने गरिरहेका उनीहरू एकै ठाउँ केन्द्रित छन् ।न बाहिर जान पाइन्छ, न त परिवार र अरूसँग भेटघाट गर्न । निकै कडा अनुशासन, अलिअलि त्रास अनि बिरामी निको बनाऊन् भन्ने चाहना र कामना गर्नेहरूको आस पनि उनीहरू नै बनिरहेका छन् । विराटनगरको कोभिड१९ उपचार केन्द्रमा खटिएका चिकित्सकस्वास्थ्यकर्मीको दैनिकी यस्तै छ । ५ जना चिकित्सक, ८ जना नर्स, ८ स्वास्थ्यकर्मी र ४ जना कार्यालय सहयोगी शुक्रबारयता त्यही केन्द्रभित्रै सीमित छन् । उदयपुरबाट ल्याइएका संक्रमितहरूको उपचारमा रातदिन खटिएका छन् । चार समूह बनाएर ६६ घण्टाका दरले स्वास्थ्यकर्मीले संक्रमितहरूको रेखदेख गर्दै आएका छन् ।डाक्टरहरू त्रिनेत्र कर्ण, प्रमोद साह, भूपेशमान राजभण्डारी, हरि खनाललगायत ८ जना चिकित्सक २२ को नेतृत्वमा अरू स्वास्थ्यकर्मीसमेत गरी चारवटा समूह बनाएर रेखदेखमा खटिएका हुन् । एउटा समूहमा दुई जना नर्स, दुई स्वास्थ्यकर्मी र एक जना कार्यालय सहयोगी छन् । यी सबै जनाको नेतृत्व गर्दै नियमित परीक्षण, उपचार र रेखदेखको समन्वय गर्दै छन् डा दीपक सिग्देल । कोसी अस्पतालकी निमित्त मेडिकल सुपरिटेन्डेन्ट डा संगीता मिश्रका अनुसार समूह बनाई समय तालिका मिलाएर संक्रमितहरूको हेरचाह भइरहेको छ ।बिहान ८ बजे आएको चिकित्सक टोली दिउँसो २ बजेसम्म बस्छ । २ बजेदेखि राति ८ बजेसम्म, ८ बजेदेखि राति २ बजेसम्म र २ बजेदेखि बिहान ८ बजेसम्म गरी चार समूह सक्रिय भइरहन्छन् । सात जनाको समूहमध्ये दुई जना पीपीई लगाएर अस्पतालभित्र प्रवेश गर्छन् । उनीहरू ६ घण्टासम्म अन्न, पानी केही नखाई हेरचाहमा लाग्छन् । केही सहयोग आवश्यक भए सम्पर्कका लागि अस्पतालकै बेग्लै मोबाइल फोन दिइएको छ । त्यही मोबाइलबाट फोन गरेर आवश्यक सामग्री र सहयोग माग्ने गरेको डा मिश्रले बताइन् । बाँकी पाँच जना अस्पताल परिसरमा बनाइएको टेन्टमा बसेर उपचार र हेरचाहको व्यवस्थित प्रबन्धका लागि छलफल गर्छन् ।६ घण्टापछि टोली इस्टर्न स्टार होटलमा क्वारेन्टाइनमा बस्न जाने गरेको छ, नर्सिङ स्टाफ इन्चार्ज अञ्जुला कार्की भनिन्, सात दिन ड्युटी गरेपछि थप १४ दिनसम्म त्यही होटलमा क्वारेन्टाइनमा बस्नुपर्ने भनिएको छ, त्यसपछि अर्को टोली आउनेछ । संक्रमितको संख्या बढेसँगै ड्युटीमा खटिनेहरूमा केही तनाव देखिए पनि प्रतिबद्ध भएर काम गरिरहेको अस्पताल व्यवस्थापनले जनाएको छ । टोलीको नेतृत्व गरेका डा सिग्देलले अस्पतालमा परिचालित टोलीलाई आवश्यक सल्लाह र सहयोग गरिरहेको बताए । अस्पतालभित्र खटिने दुई जनाले सीसीटीभीबाट निगरानीसमेत गर्ने गरेका छन् । आपसमा समेत दूरी कायम गरेर हेरचाह गर्दै आएको सिग्देलले बताए । संक्रमितको उपचारमा खटिँदा तनाव हुनु स्वाभाविक भए पनि सबैले इमानदारीपूर्वक सेवाभावले काम गरिरहेको उनको भनाइ छ । सर्लाही घर भई कोसी अस्पतालमा कार्यरत डा त्रिनेत्र कर्णले मेडिकल अध्ययन गरेकाले महामारीको बेला पेसागत मर्यादा बढाउने उद्देश्यले जिम्मेवारी निर्बाह गरिरहेको बताए । संसारभरि महामारीका रूपमा फैलिएका बेला कोरोना भाइरसविरुद्धको अग्रमोर्चामा खटिएपछि तनाव हुनु स्वाभाविक हो, उनले भने, पेसा अँगालेपछि धर्म निर्बाह गर्नैपर्ने दायित्व इमानदारीसाथ निर्बाह गरिरहेको छु । लकडाउन अघिदेखि नै परिवारका सदस्यसँग उनले भेट्न पाएका छैनन् । उनका परिवार सबै सर्लाहीमै बस्छन् । फोनबाट परिवारका सदस्यसँग नियमित सम्पर्क भइरहेको उनले बताए । स्टाफ नर्स अस्मिता कोइराला पनि जागिर मात्रै भन्दा सेवाभावले काम गरिरहेको बताउँछिन् । प्राप्त जिम्मेवारी पेसागत मर्यादा उच्च बनाउने गरी इमानदारीसाथ निर्बाह गरिरहेका छौं, उनले भनिन्, भित्र संक्रमितहरूसँग प्रत्यक्ष रूपमा सम्पर्क गर्न जाने दुई जनाको टोलीमा एक जना नर्स अनिवार्य रहेकाले पनि इमानदारीपूर्वक जिम्मेवारी निर्बाह गर्नुपर्ने दायित्व छ । उनले अग्रमोर्चामा खटिँदा परिवारका सदस्यहरूलाई पनि तनाव नहुने कुरै भएन तर फोन सम्पर्क गरेर हौसला बढाइरहेकाले समस्या नभएको बताइन् । संक्रमितको उपचारमा खटिएका स्वास्थ्यकर्मी, चिकित्सक, नर्सलगायत सहयोगी कर्मचारीमा संक्रमण देखिए निःशुल्क उपचार, १ करोड बराबरको बिमा, शतप्रतिशत भत्ताका साथै मृत्यु भएको अवस्थामा प्रदेश र संघीय सरकारले क्षतिपूर्ति दिने घोषणा गरेकाले पनि उनीहरूलाई हौसला मिलेको कार्कीले बताइन् । प्रदेश सरकारले संक्रमितको उपचारमा संलग्न स्वास्थ्यकर्मी, चिकित्सक, नर्स, सहयोगी कर्मचारीको मृत्यु भएको खण्डमा ५० लाख क्षतिपूर्ति दिने घोषणा गरेको छ ।कोरोना भाइरसबाट विश्व आक्रान्त भएको बेला सबभन्दा अगाडिको मोर्चामा चिकित्सक, नर्स, स्वास्थ्यकर्मी, सहयोगी कर्मचारी छन् । उदयपुरको त्रियुगा नगरपालिका३ भुल्केमा फैलिएको संक्रमणले नेपालमा कोरोना भाइरस तेस्रो चरणमा प्रवेश गरी समुदायमा विस्तार भएको छ । भुल्केस्थित नूरी मस्जिदमा बसेका १२ जना भारतीय र चार जना विराटनगर१७ का बासिन्दामा देखिएको कोरोना भाइरसको संक्रमण समुदायमा फैलिएको हो । मुलुकभरमा ४६ जना संक्रमित देखिएकामध्ये भुल्केका मात्रै २८ जना छन् । उनीहरूलाई विराटनगरस्थित कोसी अस्पतालको कोभिड१९ उपचार केन्द्रमा राखिएको छ ।प्रदेश सरकारले नेसनल ट्रेडिङको भवनलाई १० शय्या भेन्टिलेटरसहित ७० शय्याको कोभिड१९ उपचार केन्द्र बनाएर कोसी अस्पताललाई सञ्चालनको जिम्मेवारी दिएको हो । त्यहाँ ५ वटामात्र भेन्टिलेटर भएकाले थपका लागि पहल भइरहेको अस्पताल व्यवस्थापनले जनाएको छ । प्रदेश १ का सामाजिक विकासमन्त्री जीवन घिमिरेले भेन्टिलेटरको संख्या १० पुर्याउने तयारी भइरहेको बताएका छन् ।"
स्वास्थ्य सामग्री ल्याउन बोलपत्र,"काठमाडौं (कास) कोरोना भाइरस रोकथाम र नियन्त्रणका लागि नेपाली सेनाले चीनबाट खरिद गर्न लागेको आवश्यक स्वास्थ्य सामग्री ढुवानी गर्न बोलपत्र आह्वान गरेको छ । सैनिक प्रवक्ता विज्ञानदेव पाण्डेका अनुसार ढुवानीका लागि बुधबार बोलपत्र आह्वान गरिएको र शुक्रबार बिहान समय सकिने बताए । सार्वजनिक खरिद ऐन र नियमावलीअनुसारै बोलपत्र आह्वान गरिएको छ ।सेनाले चीनबाट करिब दुई अर्ब २६ करोड बराबरको स्वास्थ्य सामग्री ल्याउन लागेको छ । ६७ थरीका उक्त स्वास्थ्य सामग्रीको वजन करिब तीन सय ४० टन हुने सेनाले जनाएको छ । खरिद गरिएको सामग्री चीनको गोन्जाउमा जम्मा गरिदिने भनेपछि सेनाले हवाई वा सडक यातायात कुनमार्फत उपयुक्त हुन्छ, त्यही माध्यमबाट ल्याउने जनाएको छ । प्रवक्ता पाण्डेले सामग्री ल्याउन बेइजिङस्थित नेपाली दूतावास र नेपालस्थित चिनियाँ दूतावाससँग पनि सम्पर्क गरेको बताए ।मन्त्रिपरिषद्को चैत १६ को निर्णयअनुसार कोरोना भाइरस रोकथाम र नियन्त्रणका लागि सरकारसरकार (जीटूजी) प्रक्रियाअनुसार सेनालाई स्वास्थ्य सामग्री खरिद गरेर ल्याउन निर्देशन दिइएको थियो ।तिब्बतले पठायो स्वास्थ्य सामग्रीसिन्धुपाल्चोक तिब्बत सरकारले अनुदानमा दिएको स्वास्थ्य सामग्री तातोपानी नाका हुँदै भित्रिएको छ । बुधबार तातोपानी नाकाबाट मास्क, किटलगायत तिब्बती सरकारबाट आएका ८ करोडभन्दा बढीका सामग्री बोकेका ८ कन्टेनर काठमाडौं भित्रिएका हुन् । पीपीई सेट १० हजार, इन्फ्रारेट थर्मोमिटर एक हजार, पीसीआर मेसिन २ वटा, पीसीआर परीक्षण किट २० हजार, वेट वाइप ५०, एन नाइन्टिन फाइभ मास्क आएको तातोपानी सुक्खा बन्दरगाह भन्सार कार्यालयले जनाएको छ । चैत २८ मा ल्हासाका महावाणिज्यदूत गोविन्द कार्कीलाई तिब्बतका परराष्ट्र विभाग प्रमुखले उक्त सामग्री हस्तान्तरण गरेका थिए । गत साता नेपाल र चीनका सीमा जिल्लाका अधिकारीबीचको छलफलमा खाद्यान्न, स्वास्थ्य सामग्री आयात र २० जनालाई मात्रै सवारी पास दिने निर्णय भएको थियो ।"
अनि हिँडे सांसदहरू काठमाडौं,"रेणुको युटर्नदल टुक्र्याउने अध्यादेश अचानक आएपछि समाजवादी पार्टी तरंगित बन्यो । दलभित्र सुषुप्त रहेको असन्तुष्टि एकाएक सतहमा आयो । असन्तुष्ट पक्षको नेतृत्व गरिन्, समाजवादी पार्टीकी उपाध्यक्ष रेणु यादवले । लकडाउनले राजविराजस्थित घरमै रहेकी रेणु अचानक काठमाडौं पुगिन् ।दल टुक्र्याउन रेणुले भूमिका खेलिरहेको चर्चा बाहिरियो । समाजवादीका शीर्ष नेताहरूले रेणुलाई फकाउन सबै जुक्ति लगाए । उनले भने आफ्नो असन्तुष्टि पोखिरहिन् । रेणुलाई जति सम्झाए पनि केही सीप नलागेपछि पार्टी अध्यक्ष उपेन्द्र यादवले प्रदेश २ का मुख्यमन्त्री लालबाबु राउतलाई मंगलबार काठमाडौं बोलाए । समाजवादी पार्टीमा रेणु र मुख्यमन्त्री राउतको एउटै धार रहे पनि राउत अध्यक्ष यादव र उपाध्यक्ष रेणुबीच समस्या आउँदा मध्यस्थकर्ताको भूमिका खेल्छन् ।मुख्यमन्त्री राउतनजिकका स्रोतका अनुसार रेणु र राउतबीच धेरै चरणमा कुराकानी भएपछि उनी युटर्न भइन् । पार्टी टुक्रिने र राजपासँग एकीकरण हुने दुवै कसरत चलिरहेकै बेला बुधबार राति नेतृ रेणुले कान्तिपुरसँग कुरा गर्दै अध्यादेशले आफ्नो पार्टीभित्र तरंग ल्याएको स्विकारेकी थिइन् ।पार्टी नेतृत्वसँग धेरै साथीहरूको असन्तुष्टि छ । त्यसको सम्बोधन हुनुपर्छ । परिवारभित्रको कलह परिवारमै सुल्झाउँछौं, उनले भनिन्, दल टुक्र्याउन मैले हस्ताक्षर अभियान थालेको कुरामा सत्यता छैन । लकडाउनले सबै सांसद घरमै रहेकाले उहाँहरूसित राजनीतिक गफ हुन सकेको छैन ।"
यादवजीले त्यस्तो गर्नुहुन्छ भन्ने थाहै भएन,"घर फर्किन नपाएर अलपत्र परेका मान्छेलाई कसरी उद्धार गर्ने भनेर म मंगलबार भक्तपुरमा सांसद महेश बस्नेत र किसान श्रेष्ठसँग गफ गरिरहेको थिएँ । अलपत्र परेकालाई निःशुल्क खाना खुवाउने कुरा पनि भइरहेको थियो । त्यही बेला जनकपुर जाने र सांसद सुरेन्द्र यादवसँग गफ गर्ने भन्ने कुरा आयो । म जनकपुरमा एसपी भएर रहँदा नै सांसद उमाशंकर अरगरियासँग मेरो चिनजान थियो । उहाँको महेश बस्नेतसँग पनि कुराकानी भइरहेको रहेछ । त्यही बेला मसँग पनि कुरा भयो । उहाँले नै पनि मसँग सांसद यादवलाई काठमाडौं ल्याउनुपर्ने, लकडाउन भयो भनेर कुरा गर्नुभयो । अरगरियाले भनेपछि मैले पनि सांसद यादवसँग कुरा गरे । उहाँले आफू लकडाउनमा परेको र काठमाडौं आउनुपर्ने भएको बताउनुभयो । उहाँ र महेशजीहरूबीच पनि कुरा भयो । महेशजीहरूले यादवजीसँग भएको कुराबारे बालुवाटारमा जानकारी गराउनुभयो । उहाँ आउने खालको छ भने एप्रोच गर्दा हुन्छ भन्ने खालको कुरा आयो । यो विषयमा कसले डिल गरिरहेको छ भन्ने थाहा भएन । तर मसँग कुरा गर्दा भने यादवजीले राम्रै कुरा गर्नुभयो । महेश र किसानजीले पनि जनकपुर जाने र कुरा गर्ने भनेपछि हामी मंगलबार त्यस्तै ४ बजेतिर हिँड्यौँ । जाम पनि खोलखाल गरेर हामी बीपी हाइवे हुँदै बर्दिवास पुग्दा रात परिसकेको थियो । हामी त्यहीँको गौतम होटलमा बस्यौँ । म खासमा त्यता जाने भन्ने नै थिएन । बाहिर जाँदा चाहिने कपडा पनि मैले बोकेको थिइनँ । लगाएकै कपडामा रात काटेँ । हिजो (बुधबार) बिहान करिब ९ बजेतिर हामी यादवको घर पुग्यौं । त्यहाँ केके राजनीतिक गफ पनि भयो । हामीले खाजा खायौँ । मज्जाले भात पनि खायौँ । अनि ३ बजेतिर हामी फर्कियौँ । हामी आफ्नै गाडीमा थियौँ । जाने विषयमा उहाँ (यादव) ले कुरा गर्नुभयो । राजनीतिक तहमा पनि कुरा भयो । उहाँको कुरा यता उपेन्द्र यादवसँग पनि कुरा मिलेन त्यही भएर भन्ने खालको थियो । कुरा दोधारे खालको देखिन्थ्यो । पछि आश्वासन मिलेपछि उहाँ तयार हुनुभयो क्यार । भित्रको गोप्य कुरा भने मलाई थाहा भएन । त्यहाँका अर्का डाक्टर सूर्यनारायणसँंग पनि उहाँले कुरा गर्नुभयो । अरगरियासँग पनि उहाँले बारम्बार कुरा गर्नुभयो । उहाँका भिनाजु पनि त्यहीँ हुनुहुन्थ्यो । बालुवाटार छिर्ने भन्ने कुरामा सहमत हुनुभयो । करिब ४ बजेतिर उहाँ, प्रदेश सांसद कौशलकिशोर यादव, पीएसओ, भिनाजु गरेर दुइटा गाडीमा हिँड्नुभयो । हामी अर्को गाडीमा भयौंँ । राति धुलिखेलमा आएर खाना खायौं । काभ्रेतिर पुग्दा नै यता जनता पार्टी र समाजवादी पार्टी मिलेको भन्ने कुरा सुनियो । सांसद अपहरण भयो भनेर सामाजिक सञ्जालमा लेखियो भन्ने कुरा पनि मैले बाटोमै सुनेको थिएँ । त्यो सुनेपछि सांसद यादव निकै रिसाउनुभयो । उहाँले त्यसबारे घरमा पनि कुरा गर्नुभएको थियो । राति काठमाडौं छिर्दा साढे २ हो कि ३ बजिसकेको थियो । महेश, किसानसहित उहाँहरू मेरियट होटलमा छिर्नुभयो । बालुवाटार छिर्छु भनेर आउनुभएका यादवजीले पछि त्यस्तो गर्नुहुन्छ भन्ने नै भएन नि । उहाँ त आफैं खुसीसाथ आउनुभएको थियो । उहाँहरूको आफ्नो किसिमको कुरा थियो होला । उहाँले त प्रधानमन्त्रीसँग आज बिहान (बिहीबार) बालुवाटार आउँछु भन्नुभएको थियो । राति नै दुई पार्टीबीच एकीकरण भएपछि सायद उहाँले आफूलाई अनसेफ ठानेर बाबुरामकहाँं पुग्नुभयो होला । म नागरिक हुँ । यस्ता कुराले मलाई किन विवादमा तान्ने ? मैले जबरजस्ती गरेको पनि होइन । मलाई भेट्दा त यादवजी खुसी हुनुभएको थियो । यो कुरा विस्तारै आउला नि । (कुराकानीमा आधारित)"
प्रहरीसँग छैन घर फर्कनेको विवरण,चार हजार मजदुर इँटाभट्टामै रोकिएभक्तपुरको इँटाभट्टामा कार्यरत चार हजार एक सय ९८ मजदुर लकडाउनका कारण घर जान पाएका छैनन् । उनीहरूलाई घर पठाउन सम्बन्धित स्थानीय तहमा पहल भइरहेको महानगरीय प्रहरी परिसर भक्तपुरका प्रमुख एसपी सविन प्रधानले बताए । बुधबारसम्म जिल्लामा सञ्चालित ६३ इँटाभट्टामा कार्यरत १६ हजार आठ सय १३ मजदुर फर्किसकेको प्रहरीले जनाएको छ ।यहाँका इँटाभट्टामा दुई हजार नौ सय २३ भारतीय नागरिक कार्यरत छन् । उनीहरूलाई भने इँटा व्यवसायीले बस्ने व्यवस्था मिलाउनुपर्नेमा एसपी प्रधानले जोड दिए । भारतीय नागरिक कसैलाई पनि फिर्ता नगरिने उनले स्पष्ट पारे ।
साइबर कानुन अभिव्यक्तिमाथि बन्देज लगाउने हतियार,"(काठमाडौं)  सामाजिक सञ्जालमा जथाभावी लेखेको आरोपमा २४ घण्टाभित्र पूर्वसचिव भीम उपाध्यायसहित दुई जना पक्राउ परे । प्रहरीको साइबर ब्युरोले उपाध्यायलाई बुधबार राति पक्राउ गरेको हो भने मकवानपुरबाट अर्का व्यक्ति पक्राउ परेको बिहीबार सार्वजनिक भयो ।ललितपुरबाट पक्राउ परेका उपाध्याय हाल महानगरीय प्रहरी वृत्त सोह्रखुट्टेको हिरासतमा छन् । सामाजिक सञ्जालबाट अफवाह फैलाएको आरोपमा उपाध्याय पक्राउ परेका हुन् भने मकवानपुरका गोपी वल लामामाथि सम्मानित व्यक्तिको तस्बिर सम्पादन गरेर सामाजिक सञ्जालमा राखेको आरोप छ । मुलुकको कार्यपालिका प्रमुखमाथि जथाभावी लेखेको र सामाजिक सद्भाव खलल पारेको आरोप लागेका उपाध्यायलाई थप ३ दिन थुनामा राखेर अनुसन्धान गर्न जिल्ला अदालत काठमाडौंले अनुमति दिएको छ । सामाजिक सञ्जाललगायत इन्टरनेटको माध्यमबाट व्यक्त हुने अभिव्यक्तिमाथि प्रहरीले विद्युतीय कारोबार ऐन प्रयोग गरी निरन्तर कारबाही गर्दै आएको छ । कम्प्युटर वा इन्टरनेटका माध्यम दुरुपयोग भए मात्रै आकर्षित हुने कानुन, विचार तथा अभिव्यक्तिमाथिसमेत प्रयोग भइरहेको छ । उपाध्याय र लामा त्यसका पछिल्ला उदाहरण हुन् । सरकारका कामकारबाहीको तीव्र आलोचक उपाध्यायका कतिपय अभिव्यक्ति विवादमा पर्ने गरेका छन् । पछिल्लो समय उपाध्यायले प्रधानमन्त्री केपी शर्मा ओलीको नाम नजोडीकन मिर्गौला र कार्यक्षमताबारे ट्वीट लेखेर उनीप्रति संकेत गरेका थिए । केही साताअघि मात्रै उपाध्यायको एक ट्वीटका कारण स्वास्थ्यसचिव यादव कोइराला र उपाध्यायले सामाजिक सञ्जालमा एकअर्कामाथि आक्षेप लगाएका थिए । कोइरालालगायतका अधिकारीहरू स्वास्थ्य सामग्री खरिदमा संलग्न रहेको भन्ने ट्वीट गरेपछि जवाफमा स्वास्थ्य तथा जनसंख्या मन्त्रालयका सचिव कोइरालाले पूर्वसचिव भीम उपाध्यायलाई अपराधी भनी आरोप लगाएका थिए । सामाजिक सञ्जालमा जथाभावी लेख्नेहरूविरुद्ध प्रहरीले विद्युतीय कारोबार ऐनअन्तर्गतको कसुरमा अभियोग चलाउने गरेको छ । २०६३ सालमा जारी भएको उक्त ऐनको दफा २७ को प्रावधानअनुसार प्रचलित कानुनले प्रकाशन तथा प्रदर्शन गर्न नहुने भनी रोक लगाएका सामग्री प्रकाशन गरे १ लाख रुपैयाँसम्म जरिवाना तथा पाँच वर्षसम्म कैद वा दुवै सजाय हुनेछ । पटकपटक अपराध गरे डेढी सजाय हुनेछ । विचार तथा अभिव्यक्तिसँग सरोकार राख्ने अन्य कानुनको तुलनामा बढी सजाय व्यवस्था भएकाले मुद्दाको अनुसन्धान गर्ने प्रहरी र अभियोजन गर्ने सरकारी वकिलहरू दुवैथरीलाई साइबर कानुन प्रिय छ । उक्त ऐनको प्रस्तावनामा विद्युतीय अभिलेखलाई अनधिकृत तवरबाट प्रयोग गर्न वा त्यस्तो अभिलेखमा गैरकानुनी तवरबाट परिवर्तन गर्ने कार्यलाई नियन्त्रण गर्नका लागि कानुनी व्यवस्था गर्न भन्ने व्यहोरा छ । विचार तथा अभिव्यक्ति स्वतन्त्रताका पक्षधरहरूले भने सामाजिक सञ्जालबाट व्यक्त हुने धारणामा साइबर कानुन अन्तर्गतको अभियोग लगाइएको भन्दै निरन्तर आलोचना गर्दै आएका छन् ।सामाजिक सञ्जालमा विचार व्यक्त गरेका आधारमा साइबर कानुन लगाउनु शक्तिको चरम दुरुपयोग हो, नेपाल पत्रकार महासंघका पूर्वसभापति तारानाथ दाहालले कान्तिपुरसित भने, सार्वजनिक जवाफदेहिता रहने नीति र कामलाई गरिएको आलोचना दण्डनीय हुन सक्दैन । यसले व्यापक सेल्फसेन्सरसिप बढाउँछ । यो विरोधीआवाज बन्द गराउने षड्यन्त्र हो । उनले अभिव्यक्तिबाट मर्का परेको महसुस हुने पक्ष गाली बेइज्जतीको दाबीसहित कानुनी उपचारमा जान मिल्ने तर त्यस्तोमा साइबर कानुनको प्रयोग गलत हुने बताए । सामाजिक सञ्जालमा व्यक्त हुने विचारलाई निषेध गर्न सरकारले प्रायः साइबर कानुनको सहारा लिएको भेटिन्छ । अहिले मुलुकी अपराध संहितामा गाली बेइज्जतीको प्रावधान छ भने त्यसमा विद्युतीय माध्यमबाट गालीबेइज्जती गरे थप सजायको व्यवस्था पनि छ । संहिताअनुसार कारबाही प्रक्रियामा जानुपर्नेमा प्रहरीले साइबर कानुन नै बढी प्रयोग गरेको देखिन्छ, साइबर कानुनका ज्ञाता सन्तोष सिग्देलले कान्तिपुरसित भने, कानुनको प्रयोग, पक्राउ गरिएको समय, मुलुकको परिस्थिति सबै हेर्दा यो कदम बदनीयतपूर्ण हो भन्न सकिन्छ ।अर्कोतर्फ गतमहिना मात्रै महान्यायाधिक्ता कार्यालयले गम्भीर प्रकृतिका कसुरमाथि हुने अनुसन्धानबाहेक अन्य मुद्दामा व्यक्ति पक्राउ नगर्ने रणनीति लिएको थियो । सरकारकै पूर्वसचिव उपाध्याय लकडाउनका बेला स्थल वा हवाई मार्गबाट भाग्न सक्ने अवस्था पनि थिएन । बुधबार रातिको साटो बिहीबार बिहान पक्राउ गर्दा कुनै पनि पक्षलाई मर्का नपर्ने अधिवक्ता सिग्देलको भनाइ छ । उनले भने, सबै हिसाबले हेर्दा एक जनालाई पक्राउ गरेर अरू आलोचकलाई पनि निस्तेज पार्ने रणनीति देखिन्छ ।सर्वोच्च अदालतको एउटा नजिरले सामाजिक सञ्जालमा हुने घृणाजन्य अभिव्यक्तिको उपचारका लागि कानुन नभएको परिस्थिति औंल्याएको छ । न्यायाधीशहरू शारदाप्रसाद घिमिरे र सपना प्रधान मल्लको इजलासले राज्यविरुद्धको अपराध र सजाय ऐन अनि गालीबेइज्जती ऐन र छापाखाना तथा पत्रपत्रिका ऐनलगायतका कानुनमा कसुरका केही प्रावधान राखिएको देखिए पनि त्यो अपर्याप्त रहेको मूल्यांकन गर्यो ।"
सक्दो सुरक्षा अपनाएका छौं,कोभिड१९ को संक्रमणबाट कैदीबन्दीलाई जोगाउन के गर्नुभएको छ ? अहिले बाह्य भेटघाट बन्द छ । आवश्यक कुराकानी फोनबाट गर्न पाउँछन् । भित्र सरसफाइमा ध्यान दिइएको छ । साबुनपानीले हात धुन र मास्क लगाउन अनिवार्य गरिएको छ । कतिपय कारागारमा सेनिटाइजर प्रयोग भइरहेको छ । संक्रमण भएको भेटिए के तयारी छ ? केन्द्रीय कारागारमा ८० जना मानिस क्वारेन्टाइनमा छन् । उनीहरू नयाँ कैदीबन्दी हुन् । टेकुको मनोसामाजिक अस्पतालमा २० वटा आइसोलेसन वार्ड बनाइएको छ । नख्खुको महिला कारागारमा सय जना जतिलाई आइसोलेसनमा राख्न सकिने गरी निर्माण अन्तिम चरणमा छ । देशभरका जेलमा क्वारेन्टाइन बनाइएको छ । कारागारमा बाहिरको आउजाउलाई कसरी व्यवस्थापन गर्नुभएको छ ? कारागारबाट अदालत वा अस्पतालमा गएर फर्कंदा र नयाँ कैदीबन्दी आउँदा अनिवार्य द्रुत परीक्षण गर्ने निर्णय भएको छ । धेरै थुनुवा प्रहरी अनुसन्धानमा हिरासतमा रहन्छन् । बढीमा २५ दिनसम्म हिरासतमा रहँदा त्यहाँ पनि क्वारेन्टाइन हुन्छ । त्यहाँ पनि पक्राउ गर्नुअघि द्रुत परीक्षण हुन्छ । खाद्यान्न र तरकारीको व्यवस्थापन कसरी हुन्छ ? हामी बाहिरबाट तरकारी किनेर ल्याउँछौं । सबै कारागारका जेलरहरूलाई सम्भव भएसम्म तरकारीलाई शुद्धीकरण गर्न अनुरोध गरेका छौं । कतिपय ठाउँमा पालना गर्न अलि गाह्रो छ । दुई नर्समा र्यापिड टेस्टमा पोजिटिभ देखिएपछि जोखिम बढ्यो भन्ने लाग्दैन ? महान्यायाधिवक्ता कार्यालयमा गत ३० गते भएको निर्णयअनुसार सबै कारागारमा केन्द्र र प्रादेशिक अस्पतालले स्वास्थ्य परीक्षण गरिरहेका छन् । आरडीटी किट ल्याएर परीक्षण गर्ने कुरा भएको थियो । केन्द्रीय कारागारले पनि दुई सय किट ल्याएको रहेछ । गत सोमबार परीक्षण गर्ने क्रममा दुईजना स्वास्थ्यकर्मीमा पोजिटिभ देखियो । तत्कालै टेकु अस्पतालमा परीक्षण गराउँदा नतिजा नेगेटिभ आयो । सन्तोषको सास फेर्यौं । निश्चित कैद भुक्तान गरेका कैदीबन्दी रिहा गर्ने रणनीति के भयो ? एक वर्षभन्दा कम सजाय पाएका कैदीबन्दीको हकमा धरौटी लिएर छाडिएको छ । हामीसँग अहिले १९ प्रकारका मुद्दा नकारात्मक सूचीमा छन् । त्यसमा कानुन संशोधन नभएसम्म हामीले कैदीबन्दी छाड्ने अवस्थै छैन । आधा कैद बसेकालाई छाड्ने विषयमा हाम्रो गृहकार्य चलिरहेको छ । मुद्दाको नकारात्मक सूचीमा नभएका र असल चालचलन भएकाहरूको सूची देशभरका कारागारबाट मागेका छौं । हामीले कैदी जोडिएका मुद्दामा पुनरावेदन परेनपरेको पनि हेर्नुपर्छ । सम्पूर्ण विवरण आउन १०१२ दिन लाग्छ । त्यसपछि थप कतिले यो सहुलियत पाउँछन् भन्ने थाहा हुन्छ । मोटामोटी रूपमा एक हजार नाघ्छ भन्ने लाग्छ । यसरी छाड्दा चाडबाड र अवसर कुर्न पर्दैन ।
स्वार्थमा अल्झेको सरकार,"नेकपा सरकार गठन हुँदा आमजनतामा धेरै आशा र भरोसा थियो । दुईतिहाइ नजिकको मत जनताले दिएका थिए । प्रधानमन्त्री ओलीबाट आम नागरिकले विकासको आशा गरेका थिए । भ्रष्टाचार शून्यमा झार्नेछ र अरू विभिन्न सामाजिक कुरीति र अपराधलाई निमिट्यान्न पार्छ भन्ने थियो । तर समय बित्दै जाँदा अहिले ती सपना चकनाचुर भएका छन् । सरकारलाई चढेको सत्ताउन्मादले निराशासँगै आक्रोश बढेको छ । प्रधानमन्त्री ओली आफ्नै तालमा रमाउन थालेका छन् । प्रधानमन्त्रीले आफ्नो राष्ट्रिय छवि जोगाउन गाह्रो पर्ने अवस्था छ । देश कोरोना महामारीको चपेटामा छ प्रधानमन्त्री ओली भने यस्तो बेला कुर्सीको आयु लम्ब्याउन व्यस्त छन् । पत्रकारलाई रहस्यमयी भनेर गाली गर्छन् । आफ्नो सुरक्षाका लागि प्रधानमन्त्री ओलीले यो अध्यादेश ल्याएको भनिन्छ । आखिर कोबाट यति विघ्न असुरक्षा छ ? योबारेमा प्रधानमन्त्रीले खुलस्त पार्दिनुपर्यो । अनि लोकतन्त्रको मर्ममा प्रहार गर्ने यस्तो अस्त्रले शासक कमजोर मानसिकताका रहेछन् भन्ने सन्देश गयो । अहिलेको यो परिस्थिति कसरी पार लगाउने भन्ने योजना नबनाएर सत्ताको खेलमा मात्र लाग्दा जनताले यो सरकारले काम गर्न सक्छ भन्ने कुरा पत्याउन छाडिसके । व्यक्तिकेन्द्रित स्वार्थले इतिहासकै बलियो सरकार छिट्टै कमजोर सावित भएको देख्नुपरिरहेछ । रामकृष्ण बराल, जोरपाटी, काठमाडौं"
लोकतन्त्र केवल अंकमा सीमित,"हामीले निरंकुश राजतन्त्रविरुद्ध लडेर लोकतन्त्र ल्याएको १४ वर्ष पूरा भयो । लोकतान्त्रिक व्यवस्था लामो संघर्षपछि प्राप्त गरिएको हो । यही लोकतन्त्रले राजनीति यो मोडसम्म आइपुगेको छ । जनजीविकासँग जोडिएका मुद्दाहरू जनताका प्रतिनिधिले उठाउँछन् भन्ने आस थियो । जनता आर्थिक रूपले सबल र सुदृढ भए मात्र राजनीतिक परिवर्तनको औचित्य रहन्छ । दस्ताबेज र कागजमा मात्र परिवर्तन भएर केही हुन्न । परिवर्तनले जीवनलाई छुनुपर्छ । शासन पद्धतिमा सुधार हुनपर्छ । दलहरूले नागरिकका समस्या र संघर्षको मर्म बुझ्लान् भन्ने आम भरोसा थियो । आधारभूत आवश्यकता राज्यले पूरा गर्ला भन्ने आकांक्षा थियो । झन्डै डेढ दशकको लोकतान्त्रिक यात्रामा मुलुकले शान्ति र संविधान पायो । लोकतन्त्रका जरा बलिया भए नागरिकले नीतिनिर्माणमा हस्तक्षेप गर्न पाउँछन् भन्ने ठानेका थियौं । तर अहिलेको स्थिति चित्तबुझ्दो छैन । के लोकतन्त्र दललाई मात्र आएको हो ? चुनाव जितेर शासनमा पुगिसकेपछि जनताको सरोकार र चाहना पूरै बेवास्ता गरिएको छ । राजनीतिक दलका मानिसलाई मात्र लोकतन्त्र आएजस्तो भएको छ । अनि उनीहरूले आफ्नो मात्र स्वार्थ हेर्न थालेका छन् । राजनीतिक दलहरूको काम हेर्दा यो लोकतन्त्र हो कि दलतन्त्र भन्ने प्रश्न उठेको छ । कोरोना कहरले आक्रान्त श्रमिक वर्ग आज भोकभोकै बाटोमा लाइन लाग्न आइपुगेका छन् । मार्क्सवाद, लेनिनवाद, समाजवाद, जनताको बहुदलीय समाजवादजस्ता शब्दहरू निकै प्रचलनमा आए । तर यी वादले कसलाई फाइदा पुर्यायो त ? दलहरूले सिद्धान्त र गन्तव्य खालि सत्ताका लागि मात्र हो त ? आम मानिसका शिक्षा, स्वास्थ्य र रोजगारको सुनिश्चितता लोकतन्त्रले गर्न सकेन । संविधानमा संघीय लोकतान्त्रिक गणतन्त्रमार्फत समाजवाद ल्याउने भनिएको छ । तर राज्यको चरित्र समाजवादउन्मुख छैन । संघीयता लोकतन्त्रको मुटु हो । स्थानीय सरकारको सक्रियताबाट नै लोकतन्त्र जीवन्त रहन्छ । तर लोकतन्त्रको प्रतिफल जनताको दैलोसम्म पुग्न सकिरहेको छैन । विश्वविद्यालय, न्यायालय र अख्तियार स्वतन्त्र हुनुपर्ने भन्ने मान्यता छ । तर, यी सबै दलको पोल्टामा परिरहेछन् । न्यायपालिका नै स्वतन्त्र नभएपछि सामाजिक न्यायको अनुभूति हुन सक्दैन । कानुनी राज्यको उपहास भइरहेछ । ओली सरकारले पनि हालै कोरोना संकटमा ल्याएको अध्यादेशले लोकतन्त्रको मान्यतामाथि प्रहार गरेको छ । सरकारको अध्यादेशले लोकतन्त्र भविष्य अन्योलमा पारेको छ । मिडिया, स्वतन्त्र अभिव्यक्ति र आलोचकप्रति सरकार अनुदार भइरहेको महसुस हुन्छ । सर्वसत्ता हावी भएको छ । सरकारी शक्तिको दुरुपपयोग गरी आफूअनुकूल कानुन बनाइनु र प्रतिपक्षी दललाई दमनकारी व्यवहार गरिनु लोकतन्त्र कमजोर बनाउने अस्त्र हो । यस्तो अवस्थामा जनता स्वयं सचेत रहनुपर्छ किनभने लोकतन्त्रको विकल्पमा अर्को कुनै व्यवस्था छैन । भनिन्छ, कालो बादलभित्र पनि चाँदीको घेरा हुन्छ । लोकतन्त्रमा नागरिकको भूमिका पनि महत्त्वपूर्ण हुन्छ । त्यसैले नागरिक तहबाट निरन्तर खबरदारी अहिलेको समयको आवश्यकता हो । आन्दोलन र संघर्षबाट स्थापित व्यवस्थालाई कसरी जनमुखी बनाउन सकिन्छ भन्नेमा हामी सबै घोत्लिनुपर्छ । सुभाष अर्याल, भीरकोट५, स्याङ्जािििलोकतन्त्र स्थापना भए पनि लोकतान्त्रिक संस्कार निर्माण गर्न नसक्नु राजनीतिक नेतृत्वको असफलता हो । २०६२६३ को जनआन्दोलनले निरंकुशतालाई घुँडा टेकाएर लोकतन्त्रका मूल्य, मान्यतालाई स्थापित गरेको हो । लोकतन्त्रलाईं संस्थागत गर्न इतिहासमै पहिलोपटक संविधानसभा गठन भएको थियो । जनताको प्रतिनिधिले नयाँ संविधान घोषणा गरी संघीय लोकतान्त्रिक गणतन्त्रात्मक व्यवस्था लागू गरियो । विभिन्न उतारचढावका साथ दशकौं बितिसक्दा पनि लोकतन्त्रको मर्मलाई बुझ्न र संस्थागत गर्न नसक्नु हाम्रो कमजोरी हो । लोकतन्त्रको आधारभूत सर्त जननिर्वाचित सरकार, बहुदलीय प्रतिस्पर्धा र बहुमतको शासन प्रणाली हुन् । तर के लगभग दुई तिहाइ जनमतको सरकार लोकतान्त्रिक विधि र प्रक्रियालाई संस्थागत गर्न अग्रसर देखिन्छ त ? संविधान र ऐन कानुनको मर्मबमोजिम सुशासन स्थापनामा वर्तमान शासन व्यवस्थाले योगदान गरिरहेको छ त ? निर्वाचनबाट प्राप्त जनमतको आडमा राज्य पक्ष जनताको अधिकारविरुद्ध लागिरहेको छ । लोकतन्त्रको केवल अंकको खेल भएको छ । यही मतको आधारमा जनतालाई निर्मम तरिकाले शासन गर्ने जमात खडा भइरहेका छन् । राजनीतिक विचार र आदर्शले जनतालाई प्रभावमा पारी लोकतान्त्रिक विधिअनुरूप शासन चलाउने परिकल्पना नै लोकतन्त्र हो । तर, अहिले यो आधारभूत मान्यता र मर्म जोगाउन हम्मेहम्मे परेको छ । खोइ हामीले सोचेको र खोजेको लोकतान्त्रिक सरकार ? किन जनता निराश हुँदै छन् लोकतन्त्रमा पनि ? सुशासनको स्थिति पनि अहिले नाजुक छ । लोकतन्त्रमा राज्यका अधिकार सीमित र जनताका अधिकार विस्तार हुनुपर्नेमा अहिले ठीक उल्टो छ । राज्यले भएभरको शक्ति प्रयोग गरेर विरोधी र विपक्षी आवाजहरूलाई दबाउँदै छ । संविधानप्रदत्त पूर्ण वाक् स्वतन्त्रता र जनताका मौलिक हक अधिकारहरूलाई समेत कुण्ठित गर्ने प्रयासहरू शासकहरूले निरन्तर गर्दै जानु दुःखदायी छ । सामान्य आलोचनालाई पनि साइवर अपराधका नाममा पक्राउ र कारबाही गर्ने सरकारी कदमले वाक् स्वतन्त्रतालाई कुण्ठित गर्न खोजिरहेको छ । कोरोना रोकथाममा केन्द्रित हुनुपर्ने राज्यसंयन्त्र अहिले अध्यादेशहरू जारी गरी पूरै राजनीतिक अस्थिरताको फोहोरी खेलमा व्यस्त छ । यो निकै दुःखद पक्ष हो । लकडाउनको अवधिमा सर्वसाधारण जनता, मजदुर, किसान, दैनिक रोजगारी गरी खाने विपन्न वर्गको काठमाडौंलगायत अन्य सहरी क्षेत्रमा बिल्लिबाँठ हुँदा पनि संघीय सरकारले किन उचित सम्बोधन गर्न सकिरहेको छैन ? वास्तविकता उजागर गर्ने सञ्चारजगत्लाई सरकार किन षड्यन्त्रकारी भन्दै छ ? गरिब, निमुखा, सर्वसाधारण, विपन्न, बेरोजगार आम नागरिकहरूलाई सम्बोधन गर्न नसक्नु अहिलेको वामपन्थी सरकार र कम्युनिस्ट आन्दोलनका लागि उपहास होइन र ? ती जनताले आशा र भरोसा गरेका पार्टी सरकारमा हुँदा पनि सडकमा जनताले दुःख पाइरहनुले लोकतन्त्रले हामीलाई गिज्याइरहेको त छैन ? जुन वर्गका लागि आफूले राजनीति गरेको भनेर राज्यसत्तामा पुगे आज तिनै नेताहरूले निमुखा वर्गलाई पूरै बेवास्ता गरेका छन् । पछिल्ला दिनमा देखिएको खिचातानीले नेताहरू कसका लागि राजनीति गर्ने रहेछन् भनेर आम जनताले पत्तो पाएका छन् । यसले भोलिका दिनमा लोकतन्त्रको मर्म नबुझ्ने राजनीतिक दलहरूले महँगो मूल्य चुकाउनुपर्ने हुन सक्छ । जनताको बलिदानीबाट स्थापित लोकतन्त्रलाई संरक्षण गर्ने र त्यसको पालनपोषण गर्ने जिम्मेवारी मात्र राजनीतिक दलहरूको हो अनि लोकतन्त्रको अनुभूति गर्न पाउने अधिकार त आम जनताको हो । नोदनाथ त्रिताल, चौबिसे३, धनकुटा"
भूकम्पपछि भवन पुनर्निर्माण,"परम्परा र आधुनिकताको दोसाँधभूकम्प प्रभावित क्षेत्रका साथै देशका विभिन्न भागमा परम्परागत र नयाँ एवं वैकल्पिक प्रविधिबाट भवन निर्माण भइरहेका छन् । सामान्यतया परम्परादेखि चलिआएको निर्माण प्रविधि अवलम्बन गर्न सजिलो र भरपर्दो भए पनि निर्माण सामग्रीको अभाव हुने, समयमा उपलब्ध नहुने, लागत महँगो पर्ने, निर्माण अवधि लामो र निकै झन्झटिलो हुने जस्ता कारणले मानिसहरू वैकल्पिक निर्माण प्रविधिको खोजीमा छन् । २०७२ सालको विनाशकारी भूकम्पले दिएको शिक्षा र अवसरको सदुपयोग गर्दै प्राविधिक, निर्माण सामग्री उत्पादक र कालिगडहरूको संयुक्त प्रयासबाट वैकल्पिक निर्माण प्रविधिको आविष्कार हुँदै गएको छ र समाजले त्यसलाई सावधानीका साथ ग्रहण गरेको पनि छ । हाम्रो परम्परागत निर्माण प्रविधिको इतिहास हजारौं वर्ष पुरानो हो र यो केवल प्रविधिमा मात्र सीमित नरही सामाजिक संस्कारका रूपमा पनि स्थापित भएको छ । तर आधुनिक जीवनशैली, नवीनतम सामग्रीको उपलब्धता, निर्माणस्थलमा मानिसभन्दा उपकरणहरूको बढ्दो प्रयोग, भूमण्डलीकरण, समकालीन आधुनिक वास्तुकलामा आएको परिवर्तनका कारण छिटो, सजिलो, आकर्षक र सुरक्षित भवन निर्माण अहिलेको अनिवार्य आवश्यकता भएको छ । विशेष गरी सहरी क्षेत्रमा व्यापारिक प्रयोजनका लागि कसरी छिटोछरितो र कम लागतमा भवन बनाउने भन्ने सोच हावी हुने गरेको छ र त्यसका लागि परम्परागतभन्दा आधुनिक प्रविधि बढी व्यावहारिक देखिन्छ । तर अधिकांश ग्रामीण क्षेत्रमा निर्माण हुने निजी घर, विद्यालय र सार्वजनिक भवनहरूमा स्थानीय स्तरमा उपलब्ध हुने ढुंगा, माटो, बाँस र काठ प्रयोग गर्नुको विकल्प छैन । यस्ता सामग्रीको प्रयोग गर्दा कसरी भूकम्पप्रतिरोधी बनाउने, हाम्रो परम्परागत वास्तुकलाको संरक्षण कसरी गर्ने, हाम्रा गाउँबस्तीलाई कसरी चिटिक्क र रमणीय बनाउने भन्नेतर्फ ध्यान जानु जरुरी छ । हाम्रो सन्दर्भमा भवनहरू बलियो मात्र भएर पुग्दैन, आकर्षक पनि हुनुपर्छ । नेपाल घुम्न आउने विदेशी पर्यटकलाई मात्र होइन कि, आन्तरिक पर्यटकका लागि पनि हाम्रा गाउँघरले लोभ्याउँछन् । त्यहाँ उनीहरूले स्थानीय मौलिकताको खोजी गर्छन् ।अन्त्यमा, भूकम्प प्रभावित क्षेत्रमा भवन निर्माण प्रविधिमा हामीले गरेको विकासका साथै हाम्रो दक्षता, क्षमता र अनुभव देशका अन्य क्षेत्रमा पनि क्रमशः विस्तार हुँदै जानुपर्छ । यसका साथै भूकम्पपछिको पुनर्निर्माणमा नेपालले हासिल गरेको अनुभवबाट अन्तर्राष्ट्रिय जगत्ले पनि लाभ उठाउन सक्नुपर्छ । भूकम्पपछिको पुनर्निर्माणमा प्रयोग भएका प्रविधिहरू कत्तिको दिगो, वातावरणमैत्री र किफायती छन्, त्यो त समयले बताउँदै जानेछ ।थापा नेपाल सरकारका पूर्वसचिव हुन् ।"
कोरोनासँग लड्ने जर्मन मोडल,"कोरोना संक्रमणले महामारीको रूप लिन थालेपछि १६ मार्च (चैत ३ गते) देखि जर्मनीले युरोपका केही देशसँगको सिमाना बन्द गर्ने निर्णयसहित मुलुकभित्र आंशिक लकडाउन सुरु गर्यो ।जर्मनी संघीय गणराज्य भएको र संघीय राज्यहरू (बुन्डेसल्यान्ड) धेरै निर्णय आफैं गर्न स्वायत्त भएकाले स्वायत्तताको उपयोग गर्दै दुई राज्य बभेरिया र जारल्यान्डले आफ्ना प्रान्तलाई सुरुमै पूर्ण रूपमा लकडाउन गरे । जर्मन चान्सलर अंगेला मर्केलले मुलुक जर्मनी एकीकरणपछि सबैभन्दा अप्ठेरो परिस्थितिमा रहेको घोषणा गर्दै नागरिकहरूलाई सरकारी नियमहरू पालना गर्दै संयमित रहन अनुरोध गरिन् । १५ वर्ष चान्सलर पदमा रहँदा उनले यसरी सम्बोधन गरेको यो पहिलोपटक थियो । यसअघि नयाँ वर्षको अवसरमा मात्र जर्मन चान्सलरले देशवासीका नाममा सम्बोधन गर्ने परम्परा थियो ।लकडाउन घोषणा हुँदा जर्मन नागरिकहरूमा आउने दिनमा के होला, कसो होला भन्ने संशय थियो । खाद्य सामग्रीको अभाव होला भन्ने भयले सुरुका केही दिन खाद्यान्न बिक्री हुने ग्रोसरी पसलहरूमा भीड सुरु भएको थियो । तर त्यो छिट्टै नियन्त्रण भयो । हाल दुई राज्यबाहेक चौध वटा फेडेरल ल्यान्डहरू पूर्ण रूपमा लकडाउनमा छैनन् । सरकारले जारी गरेको बढीमा दुई जना मात्र हिँड्न पाउने नियमलाई सबैले पूर्ण रूपमा पालना गरेको देखिएको छ । सडकमा एकाध गाडी चलेका छन् । ग्रोसरी पसलहरू खुलै छन् । पसलमा ग्राहकहरू सबै संयमित र व्यवस्थित देखिन्छन् । ग्राहक र पसले दुवैले हातहातमा पन्जा लगाएका देखिन्छन् । पैसा तिर्नका लागि साढे एक मिटरको दूरी राखेर काउन्टरमा लाइन लागेका हुन्छन् ।लकडाउनको पालना गराउन धेरै मिहिनेत गर्न नपरेपछि राज्यले आफ्नो ध्यान अर्थतन्त्रतर्फ मोड्यो । संघीय सरकारले अर्थतन्त्रमा कोरोना भाइरसको असरलाई न्यूनीकरण गर्न तुरुन्तै विभिन्न आर्थिकसामाजिक योजनाहरू घोषणा गर्यो । जर्मनीका अर्थ र ऊर्जा मन्त्री पिटर अल्टमाएरले कम्पनीहरूलाई कोरोना भाइरसबाट पर्न गएको आर्थिक असरको सामना गर्न सुरुमै ५५० अर्ब युरो आर्थिक सहयोग प्याकेज घोषणा गरे । भिन्नभिन्न शीर्षकअन्तर्गत उपलब्ध गराइने अनुदान र ऋण सहायता रकम बढेर अहिले ८२२ अर्ब युरो पुगेको छ । यो दोस्रो विश्वयुद्धपछिकै सबैभन्दा ठूलो सहायता रकम हो । यो प्याकेजबाट लकडाउनले असर पारेका उद्योगधन्दा तथा व्यापारिक क्षेत्रमा थप क्षति पर्न नदिन, आफ्नो व्यवसायलाई चलायमान बनाउन अनुदान र ऋण उपलब्ध हुनेछ ।ऋण सहयोग जर्मनीको पब्लिक इन्भेस्टमेन्ट बैंक केएफडब्लुमार्फत उपलब्ध गराइनेछ । कम्पनीहरूले आफूले कारोबार गरिरहेको होम बैंकमार्फत ऋण रकमका लागि आवेदन दिन सक्नेछन् । यसरी उपलब्ध गराइने ऋण रकमको ८० प्रतिशत भार सरकारी बैंक केएफडब्लुले बेहोर्नेछ भने बाँकी २० प्रतिशत होम बैंकले । कम्पनीको अवस्थाअनुसार सरकारी बैंकले वहन गर्ने ऋणको भार १०० प्रतिशतसम्म पनि हुन सक्नेछ । ऋण रकम कम्पनीहरूले पाँच वर्षदेखि दस वर्षभित्र चुक्ता गर्नुपर्नेछ । ब्याजदर १ देखि ३ प्रतिशतसम्म रहनेछ । ऋण लिएको पहिलो वर्ष ब्याज मात्रै चुक्ता गर्नुपर्नेछ । त्यसपछि मात्रै साउँ र ब्याज चुक्ता गर्नुपर्नेछ । कम्पनीहरूले विगतको आर्थिक कारोबारका आधारमा ५ लाखदेखि १ अर्ब युरोसम्म ऋण रकमका लागि आवेदन दिन सक्नेछन् । ठूला कम्पनीहरूले अपवादस्वरूप १ अर्ब युरोभन्दा बढी ऋण पनि पाउन सक्नेछन् । स्पोर्ट पोसाक र जुत्ता उत्पादन गर्ने कम्पनी एडिडासलाई संघीय सरकारले ३ अर्ब युरो सहुलियतपूर्ण ऋण उपलब्ध गराउने निर्णय गरिसकेको छ ।सोल इन्टरप्राइजेज, पारिवारिक व्यवसाय र साना उद्यमीहरू (पाँच जनासम्मलाई रोजगारी दिएका कम्पनीहरू) लाई ९ हजारदेखि ३० हजार युरोसम्म कोरोना इमर्जेन्सी फन्डअन्तर्गत क्विक लिक्विडिटी सपोर्ट उपलब्ध गराइएको छ । यसरी उपलब्ध हुने सहयोग रकम राज्यअनुसार फरकफरक छ । यो रकम राज्यले अनुदानस्वरूप उपलब्ध गराएकाले कम्पनीहरूले त्यसलाई फिर्ता गर्नुपर्नेछैन । छोटो प्रशासनिक प्रक्रियाबाट धेरैजसो साना कम्पनीले यो अनुदान रकम लिई पनि सकेका छन् ।कोरोना संकटका कारण जर्मनीमा घरभाडासम्बन्धी कानुन परिवर्तन हुने भएको छ । घरभाडा नतिरेका कारण साहूले भाडामा बस्नेहरू (टेन्यान्ट) लाई निकाल्न पाउनेछैनन् । अप्रिलदेखि सेप्टेम्बरसम्मको भाडा रकम रेन्टल डेब्ट मा परिणत हुनेछ । सो रकम भाडामा बस्नेले पछि चुक्ता गर्नुपर्नेछ । यो रेन्टल प्रोटेक्सन ल व्यावसायिक प्रयोजन र अपार्टमेन्ट भाडामा लिने दुवैमा लागू हुनेछ । मोर्गेजमा घर वा अपार्टमेन्ट किन्नेहरूलाई पनि बैंकले सो अवधिको डिफर पेमेन्ट उपलब्ध गराउनेछ ।लकडाउनको अत्यधिक मारमा परेका क्याटरिङ, होटेल उद्योगलगायत सेवामूलक व्यवसायहरूलाई लकडाउन खुलेर सेवा सञ्चालनमा आएपछि भ्याट दर न्यून गर्ने सम्बन्धमा संघीय संसद्मा छलफल सुरु भइसकेको छ । क्रुइज कम्पनीहरूले अवधि पुगेको ऋणलाई एक वर्षपछि चुक्ता गर्न पाउने गरी समायोजन गर्ने व्यवस्था गरिएको छ । अहिले कर तिर्न सक्ने अवस्था नरहेकाले सबै कम्पनीलाई आआफ्नो कर कार्यालयमार्फत कर डिफेरल का लागि अनुरोध गर्न सक्ने सहुलियत प्रदान गरिएको छ । स्टार्टअप कम्पनीहरूको सहयोगका लागि २ अर्ब युरोको छुट्टै आर्थिक प्याकेज विनियोजन भएको छ । लकडाउनको समय काममा गएका मानिसहरूलाई प्रोत्साहनस्वरूप कम्पनीले १,५०० युरोसम्म बोनस दिएमा सो रकम पूरै करकट्टी गर्न पाउनेछन् ! अर्को महत्त्वपूर्ण र धेरै ठूलो राहत कार्यक्रम जर्मन फेडेरल इम्प्लोएमेन्ट एजेन्सीले उपलब्ध गराउने कुरजरबाइटरजेल्ड (सर्टटर्म जब एलोइन्स) रकम हो । यो सहायता रकम सरकारी सेवामा होस् वा निजी कम्पनीमा कार्यरत प्रत्येक जर्मन करदाताले पाउनेछन् । एजेन्सीले जर्मनीको हरेक करदातालाई उसको मासिक तलबको ६० देखि ६७ प्रतिशतसम्म रकम उपलब्ध गराउनेछ । एकल व्यक्तिका हकमा तलबको ६० प्रतिशत अनुदान हुनेछ भने, करदाताको परिवार भएमा उसले ६७ प्रतिशतसम्म रकम अनुदानका रूपमा पाउनेछ । उदाहरणका लागि, १,००० युरो मासिक तलब हुने एकल व्यक्तिका लागि प्रतिमहिना ६०० युरोका दरले एजेन्सीले अनुदान उपलब्ध गराउनेछ । हाललाई यो योजना ६ महिनासम्मका लागि भए पनि अवस्था हेरी यसलाई बढाउन सकिने बताइएको छ ।यो वर्ष जर्मनीको अर्थतन्त्र ४२ प्रतिशत विन्दुले ऋणात्मक हुने आकलन गरिएको छ । त्यसै गरी बेरोजगारी बढेर ५२ प्रतिशतसम्म अर्थात् २४ लाख पुग्ने अनुमान छ ।मे महिनामा यहाँ बाली भित्र्याउने समय सुरु हुन्छ । त्यसका लागि सरकारले छोटो समयका लागि ४० हजार कामदार ल्याउने प्रबन्ध गरेको छ । विदेशबाट ल्याइने कामदारहरूलाई स्वास्थ्य जाँच गरी सीधै खेतमा पुर्याउने योजना छ । उनीहरूले पन्ध्र दिनसम्म कसैसँग घुलमिल नगरी खेतमा काम गर्नुपर्नेछ । त्यसपछि मात्रै उनीहरू घुलमिल हुन सक्नेछन् । विद्यार्थी र शरणार्थीहरूले पनि चाहेमा खेती भित्र्याउने काम गर्न सक्नेछन् ।लकडाउनका कारण विदेशमै अड्किएका जर्मन नागरिकहरूलाई देश फर्काउने योजनाका लागि सरकारले सुरुमै ५ करोड युरो विनियोजन गरेको थियो । यो कार्यक्रमअन्तर्गत विदेशमा रोकिएर बसेका १ लाख ६० हजारभन्दा बढी जर्मन नागरिकहरूलाई फिर्ता ल्याइसकिएको छ ।कोरोनाबाट संक्रमितहरूको संख्या धेरै भए पनि जर्मनीमा युरोपका अन्य देश इटाली, स्पेन, फ्रान्स र बेलायतका तुलनामा धेरै ठूलो मानवीय क्षति भएको छैन । यसको मुख्य कारण हो जर्मनीमा यो महामारी न्यूनीकरणका लागि राज्यबाट भएको व्यापक तयारी । यहाँ शंका लागेका मानिसहरूलाई व्यापक रूपमा स्वास्थ्य परीक्षण गरिएको छ । प्रत्येक हप्ता ३ लाख ५० हजार मानिसलाई कोभिड१९ परीक्षण गर्न सकिने व्यवस्था छ । अहिले यो लेख लेख्न बस्दा (२० अप्रिलको साँझसम्म) जर्मनीमा कोरोना संक्रमितहरूको संख्या १४६,६५३ पुगेको छ । तीमध्ये ४,७०६ जनाको निधन भएको छ भने, ९१,५०० जना स्वास्थ्यलाभ गरेर घर फर्केका छन् । गम्भीर बिरामीहरूको संख्या २,८८९ छ । अहिलेसम्म १,७२८,३५७ जनालाई कोरोना भाइरसको परीक्षण गरिसकिएको छ ।सरकारले सुरु गरेको कोरोना नियन्त्रण कार्यक्रममा यहाँका ठूला कम्पनीले व्यापक सहयोग गरेका छन् । आफ्ना नियमित उत्पादनहरू बन्द रहेको अवस्थामा समेत कम्पनीहरूले भेन्टिलेटर, मास्क, किट आदि मेडिकल इक्विपमेन्ट उत्पादन गरिरहेका छन् । यस्ता सामग्री उत्पादन गर्ने कम्पनीहरूलाई राज्यले विशेष सहुलियत प्रदान गर्ने आश्वासन दिएको छ । जर्मनीमा सघन उपचार कक्षको बेड संख्या पनि अरू देशका तुलनामा उच्च छ । जटिल अवस्था आउन सक्ने सम्भावना देखिएका बिरामीहरूलाई सघन कक्षमा राखेर सुरुमै उपचार गरिने भएकाले पनि मृतकहरूको संख्या कम हुन गएको हो । संक्रमितहरूको औसत आयु यहाँ ५० वर्षभन्दा मुनि छ । जर्मनीले इटाली, नेदरल्यान्ड, फ्रान्सबाट समेत केही गम्भीर बिरामीहरूलाई ल्याएर सघन उपचार गराइरहेको छ ।संख्यात्मक हिसाबले विश्वभरिमा कोभिड१९ संक्रमित उच्च पाँच मुलुकमा रहेको जर्मनी लकडाउनलाई आंशिक रूपमा खुकुलो पार्ने र क्रमिक रूपमा खोल्दै जाने पहिलो युरोपेली मुलुक भएको छ । २० अप्रिलदेखि जर्मनीमा पसलहरू खुल्ने क्रम सुरु भएको छ । पहिलो चरणमा ८०० वर्ग मिटरसम्म क्षेत्रफल रहेका पसलहरू खुल्नेछन् । कार डिलर, साइकल र पुस्तकपसलहरूलाई भने क्षेत्रफलको बन्धन छैन । ४ मेदेखि विद्यालयहरू खुल्न सुरु हुनेछ । हाइस्कुल र ग्य्राजुएट हुने ग्रेडका विद्यार्थीहरूका कक्षा पहिले सञ्चालन गरिनेछन् । विद्यालयहरूले फरक तवरले कक्षा सञ्चालन गर्नका लागि व्यवस्थापन सुरु गरिसकेका छन् । नयाँ व्यवस्थाअनुसार, प्रत्येक कक्षामा बढीमा १५ जनासम्म विद्यार्थी रहनेछन् । कक्षाकोठामा विद्यार्थीहरू दुई मिटरको दूरी कायम राखेर बस्नुपर्नेछ । हेयर सालोनमा काम गर्ने मास्टरहरूलाई व्यक्तिगत सुरक्षा सामग्री लगाएर मात्र खोल्न पाइने निर्देशन दिइएको छ । चर्च, मस्जिद र सिनागोग (यहुदीहरूको प्रार्थनागृह) भने खुला गरिएको छैन । पूर्वनिर्धारित ट्रेड फेयर, सांगीतिक कार्यक्रमलगायत ठूलठूला जमघटहरू ३१ अगस्टसम्मका लागि रद्द गरिएका छन् । रेस्टुरेन्टहरू नियमित ग्राहकका लागि खोल्न नपाउने भए पनि टेक अवे सेवाका लागि भने सञ्चालन गर्न पाइनेछ । कोरोना संक्रमणको असर लामो समय रहन सक्ने सम्भावना रहेकाले सोहीअनुरूप धैर्य गर्न सरकारले नागरिकहरूलाई अनुरोध गरेको छ ।कोरोना संक्रमणको असर हाम्रो व्यवसायलाई पनि परेको छ । केही वर्षदेखि जर्मनीमा होटेल व्यवसाय सञ्चालन गर्दै आएको हाम्रो ट्रिप इन्न होटेल ग्रुप ले राज्यले उपलब्ध गराउने ऋण सुविधाका लागि आवेदन दिइसकेको छ । ट्रिप इन होटेल ग्रुप द्वारा जर्मनीमा सञ्चालित झन्डै तीन दर्जन होटेल अहिले बन्द छन् । जर्मनी पूर्ण रूपमा कानुनी राज्य भएकाले कानुनबमोजिम यहाँ कार्यरत सबै कम्पनीलाई राज्यले समान व्यवहार गर्छ । संकटको यो घडीमा हामीले धैर्य गुमाएका छैनौं । सहुलियतमा पाइने ऋण रकमका लागि हाम्रा कम्पनीहरू योग्य भएकाले सम्बन्धित निकायमा निवेदन पेस गरिसकेका छौं । केही रकम निकासा हुन सुरु भैसकेको छ । कोरोनाको कहर छिट्टै सकिएर केही समयपछि पूर्ववत् रूपमा काम गर्न सकिनेछ भन्ने आत्मविश्वास छ ।जर्मनीमा होटेल व्यवसायमा संलग्न लामिछाने गैरआवासीय नेपाली संघ (एनआरएनए) का पूर्वअध्यक्ष हुन् ।"
ग्रिनकार्ड रोक्ने आदेश जारी,२ करोड ६४ लाख बेरोजगारकोभिड१९ का कारण अमेरिकामा बेरोजगार हुनेको संख्या २ करोड ६४ लाख पुगेको नयाँ तथ्यांक सार्वजनिक भएको छ । अधिकारीहरूका अनुसार गत सातामात्रै थप ४४ लाख मानिसले बेरोजगारी सुविधाका लागि आवेदन दिएका छन् । यसअघि भाइरसको संक्रमणसँगै व्यापार व्यवसाय बन्द भएपछि २ करोड २० लाख मानिस बेरोजगार भएका थिए । यो गत मार्च मध्यदेखि यता बेरोजगार हुनेको संख्या हो । अमेरिकी श्रम बजारको यो करिब १५ प्रतिशत हो । बेरोजगारी सुविधा माग गर्नेको संख्या भने विगत केही सातायता क्रमशः कम हुँदै गएको जनाइएको छ । जानकारहरूले अर्थतन्त्र पुनः खुला भएपछि पनि बेरोजगारको ठूलो संख्यालाई व्यवस्थापन गर्न निकै चुनौती हुन सक्ने बताएका छन् । विश्व अर्थतन्त्रमा सन् १९३० यताकै ठूलो मन्दी आउने अर्थशास्त्रीहरूको चेतावनी छ । भाइरसका कारण संकटमा परेका व्यवसाय बचाउन अमेरिकाले २० खर्ब डलरको उद्धार कोषको घोषणा गरिसकेको छ । तर भाइरसको संक्रमण तत्काल रोकिने लक्षण नदेखिएकाले अवस्था थप भयावह हुने कतिपयको आँकलन छ ।
कोरोना संकट भर्खर सुरु : मर्केल,"बर्लिन जर्मन चान्सलर एन्जेला मर्केलले कोभिड१९ को संक्रमण अन्त्य भइनसकेकाले यसको नियन्त्रणका लागि निकै चलाख र होसियार हुनुपर्ने बताएकी छन् । भिडियोमार्फत हुने युरोपेली संघको सम्मेलनअघि संसद्लाई सम्बोधन गर्दै उनले कोभिड१९ को समस्या सुरुवाती चरणमा रहेको दाबी गरिन् । उनले यसविरुद्ध लड्न युरोपेली देशहरू एकजुट हुनुको विकल्प नरहेको बताइन् । युरोपेली संघको बजेटमा सक्दो बढी योगदान पुर्याउन जर्मनी तयार छ, उनले भनिन् । उनले ठोस कार्यका लागि निश्चित समयसम्म आर्थिक सहयोग गर्न पनि जर्मनी तयार रहेको बताइन् । कोभिड१९ का कारण युरोपका सबैभन्दा बढी प्रभावितमध्येको इटालीले उद्धार प्याकेजका रूपमा ऋण सहयोगका लागि युरोपेली साझेदारहरूसँग आग्रह गर्दै आएको छ ।"
शैक्षिक संस्थाले विद्यार्थीलाई राहत दिने,"राज्य सरकारले पनि सहयोग गर्ने अस्थायी भिसामा रहेका विदेशी नागरिकलाई आर्थिक सहायता पुर्याउन पश्चिम अस्ट्रेलिया सरकारले ३ करोड डलरबराबरको राहत कार्यक्रम सार्वजनिक गरेको छ । जसअनुसार एक व्यक्तिले २ सय ५० डलर र प्रतिपरिवार १ हजार डलरसम्म राहत पाउनेछन् । यसैगरी दक्षिण अस्ट्रेलिया सरकारले समेत अध्ययनरत विदेशी विद्यार्थीका लागि १ करोड ३८ लाख डलरबराबरको राहत कार्यक्रम घोषणा गरेको छ । यहाँ रहेका तीन ठूला विश्वविद्यालयको सहकार्यमा गरिएको यस सहायता कार्यक्रमअन्तर्गत फिल्नडर्स युनिभर्सिटी, युनिभर्सिटी अफ साउथ अस्ट्रेलिया र एडिलेड युनिभर्सिटीमा अध्ययन गरिरहेका बाहेकका विद्यार्थीले ५ सय डलरसम्मको आर्थिक सहायता पाउनेछन् भने विद्यालय तहमा अध्ययन गरिरहेकालाई २ सय डलर दिइनेछ ।"
'मजदुर र विद्यार्थीसँग भाडा नलिनू',"नयाँदिल्ली (एजेन्सी) भारतको दिल्ली सरकारले मजदुर र विद्यार्थीसग एक महिनाको भाडा नलिन घरधनीलाई कडा निर्देशन जारी गरेको छ ।कोभिड१९ को संक्रमण नियन्त्रण र रोकथामका लागि करिब १ महिनादेखि लकडाउन जारी रहेकाले मजदुर र विद्यार्थी समस्यामा परेको भन्दै दिल्ली सरकारले यस्तो निर्देशन जारी गरेको हो । दिल्लीका मुख्यमन्त्री अरविन्द केजरीवालले पनि घरधनीलाई भाडा नलिन आग्रह गरिएको बताए । जिल्ला अधिकारीहरूलाई आप्रवासी मजदुर वा कामदार र विद्यार्थीको बाक्लो बसोबास भएका क्षेत्रमा कसैले घर भाडा मागेर समस्या गराए प्रहरी कन्ट्रोलको निःशुल्क नम्बर १०० मा जानकारी गराउनेबारे सचेतना फैलाउन निर्देशन दिइएको छ, बुधबार जारी निर्देशनमा उल्लेख छ । कोभिड१९ बाट प्रभावित भारतीय राज्यहरूमा दिल्ली तेस्रो स्थानमा छ । बिहीबार साँझसम्म दिल्लीमा मात्र ४७ जनाको मृत्यु भइसकेको छ । संक्रमित संख्या करिब २ हजार २ सय छ । भारतमा कोभिड१९ का कारण ६ सय ८१ जनाको ज्यान गइसकेको छ भने संक्रमित संख्या २१ हजार ८ सय पुगेको छ ।"
रेमिट्यान्स १४ प्रतिशत घट्छ ः विश्व बैंक,"(काठमाडौं)  विश्वभर रेमिट्यान्सको प्रवाहमा २० प्रतिशत कमी आउँदा नेपाल भित्रिने रेमिट्यान्स भने १४ प्रतिशत घट्न सक्ने विश्व बैंकको आकलन छ । कोभिड१९ को महामारीका कारण सिर्जित लकडाउन र व्यवसाय बन्दको असरस्वरूप यो वर्ष विश्वभरका रेमिट्यान्स प्रवाहमा कमी आउने र यसले रेमिट्यान्समा निर्भर परिवारलाई प्रत्यक्ष प्रभाव पार्ने विश्व बैंकको विश्लेषण छ । गत आर्थिक वर्ष नेपालमा ८ खर्ब ७९ अर्ब रुपैयाँ रेमिट्यान्स भित्रिएको राष्ट्र बैंकको तथ्यांक छ । विश्व बैंकले भनेजस्तै रेमिट्यान्समा १४ प्रतिशत कमी आए यो वर्ष रेमिट्यान्स प्रवाह साढे ७ अर्बमा सीमित हुनेछ । खाडीमा कार्यरत धेरै नेपालीको रोजगारी गुमेको र लकडाउनका कारण विदेशमा पनि व्यापार व्यवसाय ठप्प हुँदा कामदारको आयमा कमी आउने भन्दै राष्ट्र बैंकले पनि यो वर्ष रेमिट्यान्स ८ खर्ब ननाघ्ने प्रक्षेपण गरिसकेको छ । गत वर्षको तथ्यांक हेर्दा नेपालको कुल गार्हस्थ्य उत्पादनमा रेमिट्यान्सको हिस्सा एकतिहाइ छ ।भारतमा रेमिट्यान्स प्रवाह २३ प्रतिशत कमी आउने विश्व बैंकको अनुमान छ । गत वर्ष ८३ अर्ब डलर रेमिट्यान्स भित्र्याएको भारतमा यो वर्ष ६४ अर्ब मात्रै रेमिट्यान्स प्रवाह हुने आकलन बैंकले गरेको हो । पाकिस्तानले पनि २३ र बंगलादेशले २२ र श्रीलंकाले २२ प्रतिशत रेमिट्यान्सले गुमाउने विश्व बैंकको विश्लेषण छ । कोभिड१९ का कारण सिर्जित समस्याका कारण आप्रवासी कामदारको रोजगारी र आय जोखिममा रहेको विश्व बैंकले जनाएको छ । निम्न र मध्यम आय भएका देशले औसतमा १९ दशमलव ७ प्रतिशतका दरले रेमिट्यास गुमाउन सक्ने विश्व बैंकको विश्लेषण छ । तल्लो र मध्यम आय भएका देशमा गरिबी निवारण, सुदृढ पोषण, शिक्षामा हुने खर्च र बाल श्रम न्यूनीकरणका लागि रेमिट्यान्सको भूमिका भएको विभन्न अध्ययनले देखाएको छ । रेमिट्यान्समा हुने कमीले यसमा आश्रित परिवारको यी क्षेत्रमा खर्च गर्न सक्ने क्षमता घट्ने र जीविकोपार्जनमा समेत समस्या आउन सक्ने विश्व बैंकको दाबी छ । विकासोन्मुख मुलुकका लागि रेमिट्यान्स आयको महत्त्वपूर्ण स्रोत हो । कोभिड१९ का कारण सिर्जित जारी आर्थिक संकटले घरमा पैसा पठाउन समस्या सिर्जना गरेको छ, विश्व बैंक समूहका अध्यक्ष डेभिड मल्पासलाई उद्धृत गर्दै बैंकद्वारा जारी विज्ञप्तिमा भनिएको छ,रेमिट्यान्सका कारण परिवारलाई खाद्यान्न किन्न, स्वास्थ्य सेवा र आधारभूत आवश्यकता पूरा गर्न सहयोग मिल्छ ।रेमिट्यास प्रवाहको नियमनका लागि विश्व बैंकले आफ्ना सदस्य राष्ट्रलाई सहायता गरिरहेको विज्ञप्तिमा जनाइएको छ । बैंकले जी ट्वान्टी राष्ट्रसहितका देशसँग रेमिट्यान्स प्रवाहको खर्च घटाउन र गरिबहरूको वित्तीय समावेशिता सुधारका लागि काम गरिरहेको पनि उल्लेख छ ।युरोप र मध्य एसियामा २७५, अफ्रिकामा २३ र दक्षिण एसियामा २२१ प्रतिशत रेमिट्यान्स घट्ने बैंकको आकलन छ । मध्यपूर्व र क्यारिबियन राष्ट्रमा १९३ प्रतिशतका साथै पूर्वी एसिया र महाद्वीपमा १३ प्रतिशत घट्ने विश्व बैंकले जनाएको छ । कम र मध्यम आय भएका मुलुकमा रेमिट्यान्स प्रवाह घट्ने मात्रै नभई प्रत्यक्ष वैदेशिक लगानीमा आउने कमीका कारण बाह्य वित्तमा समस्या पर्ने विश्व बैंकले जनाएको छ । यस्ता राष्ट्रमा प्रत्यक्ष वैदेशिक लगानी ३५ प्रतिशतसम्म घट्न सक्ने अनुमान गर्दै बैंकले रेमिट्यान्स प्रवाह नै उनीहरूको बाह्य आम्दानीको प्रमुख स्रोत रहने आकलन गरेको छ ।सन् २०२१ मा कम र मध्यम आय भएका मुलुकमा रेमिट्यान्स प्रवाह ५६ प्रतिशत बढेर ४ खर्ब ७० अर्ब पुग्ने विश्व बैंकको अनुमान छ । संकटका अन्य अवस्थामा कामदारले घरमा बढी रकम पठाउने गर्दा एक देशबाट अर्को देशमा रकमको कारोबार बढी हुने गरे पनि अहिले सबै देश प्रभावित हुँदा रेमिट्यान्स प्रवाहमा कमी आउने विश्व बैंकको विश्लेषण छ ।"
खाद्यान्नको मूल्यवृद्धिसम्बन्धी उजुरी बढे,"काठमाडौं (कास) सरकारले खाद्यान्नको मौज्दात पर्याप्त रहेको दाबी गरे पनि बजारमा कृत्रिम मूल्यवृद्धि सुरु भएको छ । वाणिज्य आपूर्ति तथा उपभोक्ता हित संरक्षण विभागको विवरणअनुसार केही दिनयता खाद्यान्नको मूल्य बढी लिएका उजुरी बढेका छन् । बजारमा दाल, चामल, तेललगायत खाद्यान्नको भाउ बढेको छ । त्यसका उजुरी पनि बढेका छन्, विभागका अनुगमन शाखा निर्देशक सागर मिश्रले भने, उजुरीका आधारमा एकदुई टोली अनुगमनमा खटाइरहेका छौं । मौज्दातका सामानमा मूल्य नबढे पनि नयाँ सामानमा वृद्धि भएको छ । विभागमा वैशाख ५ गते २० वटा गुनासो दर्ता भएका थिए । तिनमा ६ वटा मात्र सामानको मूल्य बढी लिइएकोबारे थिए । ६ गते परेका ३७ गुनासोमध्ये २५ वटा बढी मूल्य र खाद्य सामग्रीको अभाव, ७ गत ६४ गुनासोमध्ये १९ वटामा बढी मूल्य लिएको उजुरी परेका थियो । वैशाख ९ गते ६८ गुनासोमध्ये ३८ वटा खाद्यान्नसम्बन्धी नै थिए । १० गते १४ गुनासो दर्तामध्ये ६ वटामा बढी मूल्य लिएका थिए ।खाद्यवस्तुमा बढी मूल्य लिएको उजुरी बढे पनि अनुगमन सुस्त छ । विभागले औसतमा तीनचारवटा व्यावसायिक फर्ममा मात्रै अनुगमन गर्दै आएको छ । अनुगमनका क्रममा ठगी गर्नेलाई कारबाही भएको छ, निर्देशक मिश्रले भने, जुनजुन पसलबारे उजुरी आउँछ, तिनैमा गएका छौं ।विशेष परिस्थिति भएकाले किलोमा दुईचार रुपैयाँ बढ्नु सामान्य रहेको नेपाल चामल, तेल, दाल उद्योग संघका अध्यक्ष सुबोधकुमार गुप्ताले बताए । यद्यपि ६० रुपैयाँको सामान ७० मा बेच्नेलाई कारबाही गर्नुपर्ने उनको भनाइ छ । किलोको २७ रुपैयाँ पर्ने धान बढेर ३० रुपैयाँ पुगेको छ । यसले ३८ रुपैयाँ पर्ने चामलको मूल्य ४२ रुपैयाँ पुर्याएको छ । जिरा मसिनो चामल पनि होलसेलले प्रतिकिलो ५८ देखि ६० रुपैयाँमा उठाएका छन् । फ्याक्ट्रीबाट ढुवानीको दरमा परिवर्तन पनि भएको छैन, गुप्ताले भने, कच्चापदार्थका कारण उत्पादन लागत बढेको छ । ६० रुपैयाँको सामानलाई ६२ रुपैयाँ पर्नु स्वाभाविक नै हो । तर ७० रुपैयाँ पुर्याउनु भएन । खाद्य किराना व्यवसायी संघका अध्यक्ष देवेन्द्रभक्त श्रेष्ठले मूल्य सामान्य बढेको स्विकारे । फ्याक्ट्रीले केही मूल्य बढाएका छन् । निम्बस ग्रुपले दालको मूल्य पनि बढायो, उनले भने । कालिमाटीदेखि पाटनसम्म ढुवानी गर्दा ८ सय भाडा लिने भ्यानले अहिले ३ हजार लिने गरेको उनले बताए । चालक र मजदुर नपाइने समस्याले पनि अहिले समस्या भएको उनले बताए ।"
औषधि उद्योगका कच्चा पदार्थ सीमामा रोकिए,"(बुटवल)  महामारीका बेला सबैभन्दा अत्यावश्यक वस्तु हो, औषधि । तर लकडाउनले यही औषधि उत्पादनको कामसमेत रोकिएको छ । केहीले आंशिक रूपमा उद्योग चलाए पनि अधिकांश उद्योग ठप्प छन् । औषधि बनाउन कच्चा पदार्थ र रसायन चाहिन्छ । युरोप, चीन र छिमेकी देश भारतबाट ल्याउनुपर्छ । भारत हुँदै आउने औषधिका कच्चा पदार्थ र रसायन अहिले अड्किएका छन् । रकम बुझाइसकेका सामान केही ट्रान्सपोर्टमा र केही सीमा क्षेत्रमा रोकिएको उद्योगीले बताए । कच्चा पदार्थ र रसायनबिना औषधि उत्पादन गर्न नसकिएको उद्योगीको गुनासो छ । एसियन फर्मास्युटिकल्स प्रालिले झन्डै डेढ महिनाअघि २० करोडको कच्चा पदार्थ ल्याउन रकम बुझाएको थियो । चिनियाँ र भारतीय बजारबाट कच्चा पदार्थ आउँदै थियो । लकडाउन सुरु भयो । अहिले उक्त सामान कहाँ छ भन्नेबारे पनि थाहा नभएको प्रबन्ध निर्देशक हुतानन्द खनालले बताए । उद्योगमा रहेको स्टक सकिन लागेको छ । रकम तिरेर झिकाएको सामान कहिले र कसरी आउने हो, टुंगो छैन, उनले भने, यस्तोमा उद्योग कसरी चलाउने भन्ने समस्या छ । उनको उद्योगमा २ सय २७ मजदुर छन् । यसअघि दुई सिफ्टमा चल्ने उद्योग अहिले एक सिफ्ट चलेको छ । मजदुरहरू ५० प्रतिशत कटौती गरिएको छ । आधालाई एक दिन र आधालाई अर्को दिन बोलाइएको छ । बिग्रिहाल्ने खालका काम मात्रै गरेका छौं, उनले भने, ठूलो र महत्त्वपूर्ण उत्पादन गरेका छैनौं ।लकडाउनले मुलुकका धेरै उद्योग तथा कलकारखाना ठप्प छन् । अत्यावश्यक वस्तुका रूपमा औषधि उद्योग सञ्चालन गर्न भने सरकारले आग्रह गरेको छ । तर भारतीय बजार र सीमा क्षेत्रका ट्रान्सपोर्टमा अड्किएका कच्चा पदार्थ र रसायन ल्याउन सहजीकरण गरेको छैन । यसले कसरी कच्चा पदार्थ ल्याउने र उद्योग सञ्चालन गर्ने भन्नेमा उद्योगी अन्योलमा छन् । औषधि उत्पादक संघका अनुसार नेपालमा उत्पादन हुने औषधिका लागि ८० प्रतिशत कच्चा पदार्थ भारतबाट आउँछ । २० प्रतिशत चीन तथा युरोपबाट आयात हुन्छ । तर सबै आउने बाटो भारतीय बजार हो । औषधि अरू खाद्य पदार्थजस्तो एक ठाउँबाट ट्रक भरी ल्याउन मिल्दैन । १०१५ किलो कच्चा पदार्थ, ५१० किलो रसायनका दरले धेरै ठाउँबाट ल्याउनुपर्छ । त्यस्तो झन्झट बेहोरेर भारतीय ट्रान्सपोर्टसमेत सामान उपलब्ध गराउन सहमत नभएको रूपन्देहीको सिद्धार्थ फर्मास्युटिकल्स प्रालिका प्रबन्धक गणेश पाठकले बताए ।सरकारले उद्योग सञ्चालन गर भनेर मात्र पुग्दैन, उनले भने, कच्चा पदार्थबिना उद्योग चल्दैनन् । फरकफरक बजारबाट थोरै थोरै कच्चा पदार्थ उद्योगीहरूले ल्याउन सम्भव छैन । यस्तोमा सरकारको भूमिका सहजीकरण गर्ने खालको हुनुपर्ने उनको भनाइ छ । मजदुरलाई उद्योगमा लैजान ल्याउन, सामाजिक दूरी राखेर काम गर्न र उत्पादित औषधि बजारसम्म पुर्याउन पनि समस्या छ, उनले भने । रूपन्देहीमा १४ औषधि उद्योग छन् । देशभरमा ६२ एलोपेथिकसहित ८० औषधि उद्योग सञ्चालनमा छन् । यहाँ प्रयोग हुने ४८ प्रतिशत तयारी औषधि भारतबाट आउँछ । ५२ प्रतिशत स्वदेशी कम्पनीले नै उत्पादन गर्छन् । लकडाउनका कारण उत्पादित औषधिको पनि माग छैन । सबै उत्पादन मौज्दातमा छ । औषधि उत्पादक संघका अनुसार करिब दुई महिनालाई पुग्ने औषधि मौज्दात छ । धेरै औषधि उत्पादन गर्दै र मौज्दात गर्दै गर्दा प्रयोग मिति सकिने डर पनि उद्योगीलाई छ । यसले पनि उद्योग खोल्न हच्किएका हुन् । मौज्दात रहेका सबै कच्चा पदार्थ सकेर औषधि उत्पादन गर्न पनि जोखिम छ, एसियन फर्मास्युटिकल्सकी प्रबन्धक सविता खनालले भनिन्, प्रयोग मिति सकिए हामी डुब्छौं । यसले भएका सबै कच्चा पदार्थ सकेर औषधि उत्पादन गर्न सकिएको छैन ।लकडाउनका कारण आयुर्वेदतर्फका औषधिको माग शून्य जस्तै छ । तसर्थ सबैजसो उद्योग बन्द छन् । एलोपेथिकतर्फका उद्योगको अवस्था पनि उस्तै भएको छ । एलोपेथिक एवं आयुर्वेद दुवै औषधि उत्पादक ग्रेस फर्मास्युटिकल्सका सञ्चालक तथा आयुर्वेद औषधि उत्पादक संघका सल्लाहकार सुरज भट्टराईले सरकारले भारतीय बजारबाट रसायन र कच्चा पदार्थ नल्याइदिएसम्म औषधि उत्पादन गर्न नसकिने बताए । करोडौं रकम पर्ने भएकाले दुई चार उद्योगीले ट्रकभरि औषधिका कच्चा पदार्थ र रसायन ल्याउन सकिँदैन । यस्तो बेलामा थोरै सामान ल्याउन भारतीय ट्रान्सपोर्टले मान्दैनन्, उनले भने, सरकार आफैंले धेरै सामान ल्याएर देशभरका उद्योगीलाई उपलब्ध गराए मात्र औषधि उद्योग चल्ने अवस्था छ । व्यवसायीले रकम तिरिसकेका कच्चा पदार्थ भारतीय बजार, सीमा क्षेत्र र ट्रान्सपोर्टबाट ल्याउन पनि सरकारले सघाउनुपर्ने उनको भनाइ छ ।"
होटलको आम्दानी ९० प्रतिशत गुम्दै,"काठमाडौं (कास) विश्वव्यापी रूपमा फैलिएको महामारी कोभिड१९ को संक्रमणको प्रभावले नेपालको होटल उद्योगको कुल आयमा करिब ९० प्रतिशत ह्रास आउने प्रक्षेपण होटल संघ (हान) ले गरेको छ । हानले बिहीबार जारी गरेको विज्ञप्तिमा अहिले देशभरका होटल उद्योग सेवा बन्द भएका बेला सरकारले होटल उद्योगको संरक्षण गर्ने विशेष नीति तत्काल अख्तियार गर्न माग गरिएको छ । नेपालमै रोजगारीको व्यवस्थापन गर्ने ठूलो उद्देश्यका साथ नयाँनयाँ ब्रान्डका होटल कम्पनीहरूको स्थापना भइरहेको तथा यस व्यवसायमा अत्यन्त चासो बढिरहेका बेला उत्पन्न विश्वव्यापी संकटले सन् २०१९ को तुलनामा सन् २०२० मा होटलको कुल आयमा करिब ९० प्रतिशतले ह्रास आउने प्रक्षेपण गरिएको छ, विज्ञप्तिमा उल्लेख छ । संघले नेपालको होटल क्षेत्रले सन् २००४०५ को पुनरावृत्ति भोग्ने संकेत पनि देखिएको जनाएको छ । त्यसताका सशस्त्र द्वन्द्वको प्रभावका कारण सन् २००३ देखि दुई वर्षको अवधिमा होटलहरूको कुल आम्दानीमा करिब ५० प्रतिशत ह्रास आएको थियो । त्यति बेला करिब ३० वर्षदेखि अस्तित्वमा रहेका काठमाडौंका ख्यातिप्राप्त होटल नारायणी, ब्लुस्टार, शेर्पा, उडल्यान्डलगायत सञ्चालन खर्च व्यवस्थापन गर्न नसकेर बन्द भएका थिए । अहिले कतिपय पर्यटकीय होटलले सेवा बन्द गर्नेसम्मका निर्णय गर्नुपरेको भनी संघलाई जानकारी गराएको संघकी अध्यक्ष सृजना राणाले जानकारी दिइन् । अहिलेको अवस्थामा श्रम ऐन, नियम पालना गर्न चुनौती रहेको उनको भनाइ छ । एकातिर नेपालको पर्यटकीय होटलमा काम गर्ने श्रमिक तथा कर्मचारीहरूले प्राप्त गर्ने सेवासुविधालाई हेर्ने हो भने अन्य उद्योगको भन्दा फरक र उच्च छ । नेपालका होटल उद्योगमा सन् २०१९ को कुल आम्दानीको करिब ४० प्रतिशत कर्मचारीको सेवासुविधामा खर्च भएको देखिएको थियो । सन् २०१९ को तुलनामा सन् २०२० मा होटलको कुल आम्दानी केबल १० प्रतिशतभन्दा न्यून हुने अध्ययनका आधारमा होटलहरूले कुनै पनि हालतमा खर्च धान्न नसक्ने तथ्य स्पष्ट छ, विज्ञप्तिमा भनिएको छ । संघले पुराना स्थापित होटलहरूको अधिकतम व्ययभार श्रमिक व्यवस्थापनमा, नयाँ होटलहरूको ऋण व्यवस्थापनमा र पर्यटकीय स्तरका साना होटलहरूको अत्यधिक खर्च घरभाडालगायत शीर्षकमा हुने भएकाले यो परिस्थितिमा खर्च व्यवस्थापनको सिद्धान्त अवलम्बन गर्दै होटल उद्योगको संरक्षण गर्न सरकारसँग माग गरेको छ । होटल उद्योगले नेपालको पर्यटन विकासमा अतुलनीय योगदान गरेको जनाउँदै अर्बौं रुपैयाँ लगानीमार्फत होटल उद्योगले लाखौंको संख्यामा रोजगारी सिर्जना गरेको तथ्यलाई केन्द्रमा राखी नेपाली अर्थतन्त्र तथा बहुआयामिक क्षेत्रमा निम्त्याउन सक्ने प्रभावको विश्लेषण गर्न सरकारलाई विलम्ब नगर्न पनि सचेत गराएको छ । कोभिड१९ को महामारी नियन्त्रणका लागि सरकारले चालेका कदमहरूप्रति होटल संघ नेपालले ऐक्यबद्धता जनाउँदै होटल उद्योगको संरक्षण गर्ने विशेष नीति तत्काल अख्तियार गर्न पनि माग गरेको छ ।"
लकडाउनअघि विदेशी लगानी १३४ प्रतिशत बढ्यो,"(काठमाडौं)  विश्वभर महामारीका रूपमा फैलिएको कोरोना (कोभिड१९) ले नेपाल आउने विदेशी लगानी प्रभावित हुने प्रक्षेपण भइरहँदा गत फागुनमा भने प्रत्यक्ष विदेशी (एफडीआई) लगानी १ सय ३४ प्रतिशत बढेको छ । ०७६ फागुनसम्म १५ अर्ब ६१ करोड १६ लाख रुपैयाँ एफडीआई भित्रिएको राष्ट्र बैंकको तथ्यांक छ । ०७५ फागुनसम्म ६ अर्ब ६६ करोड रुपैयाँ विदेशी लगानी भित्रिएको थियो । गत फागुनसम्मको एफडीआई गत आवको तुलनामा बढी हो । गत आवमा त्यस्तो लगानी १३ अर्ब ६ करोड आएको थियो । अघिल्लो आवका सबै महिना उच्च दरले बढेको विदेशी लगानी गत वर्षभर घट्यो । चालु आवको सुरुदेखि नै उच्च दरले बढिरहे पनि बाँकी महिनामा विदेशी लगानी घट्ने सम्भावना अझ बढी रहेको अर्थविद्हरू बताउँछन् । कोभिड१९ ले विश्वका प्रायः राष्ट्र प्रभावित भइरहेकाले चालु आवका बाँकी महिनामा धेरै विदेशी लगानीको आस गर्न नहुने उनीहरूको भनाइ छ । म त खासै आशावादी छैन, अर्थविद् केशव आचार्यले भने, यहाँ विदेशी लगानी ल्याउन प्रक्रिया थालेका लगानीकर्ताको राष्ट्रमा पनि कोरोना प्रभाव व्यापक छ । यस्तो अवस्थामा उनीहरूले कसरी लगानी विस्तार गर्न सक्लान् । ती लगानीकर्ताले आफ्नो राष्ट्रमा लगानीको राम्रो अवसर पाए तत्कालका लागि विदेशी लगानी रोकिन सक्ने उनको भनाइ छ । तत्कालको कोरोना असरलाई बिर्सने हो भने पनि नेपालमा धेरै विदेशी लगानी भित्र्याउन सरकारले गरेका काम पर्याप्त नभएको उनले बताए । सरकारले केही नीतिगत सुधार गरेको छ । तर व्यवहारमा केही सुधार भएन, उनले भने, एकद्वार नीति बनाउने भन्दै उद्योग विभागमा एक निकाय थपियो । तर त्यहाँ अत्यावश्यक पूर्वाधार पनि छैन । त्यस्तो ठाउँबाट के धेरै सुविधा आस गर्नु ? चालु आवका बाँकी महिनामा विदेशी लगानी पनि दबाबमा पर्ने राष्ट्र बैंकका अधिकारीहरू पनि बताउँछन् । गत फागुनसम्म रेमिट्यान्स र विदेशी लगानीको आप्रवाह राम्रो भए पनि अब घट्ने उनीहरूको प्रक्षेपण छ । यद्यपि नेपाल भित्रिने विदेशी लगानीभन्दा धेरै रकम ती लगानीको लाभांशबापत बाहिरिँदै आएको छ । पछिल्ला एक दशकको तथ्यांकले पनि त्यही देखाउँछ । गत आवमा विदेशी लगानीको लाभांशबापत २८ अर्ब रुपैयाँ मुलुकबाट बाहिरियो । सो अवधिमा १३ अर्ब रुपैयाँ मात्र विदेशी लगानी आएको थियो । पछिल्ला वर्षमा विदेशी लगानीको यस्तै प्रवृत्ति बढ्दो छ । ०६६६७ देखि ०७५७६ सम्मको १० वर्षमा ८५ अर्ब १५ करोड रुपैयाँ कुल विदेशी लगानी नेपाल भित्रिएकामा लाभांश शीर्षकमा १ खर्ब ४ अर्ब १३ करोड रुपैयाँ बाहिरिएको छ । राष्ट्र बैंकका अनुसार विदेशी लगानीको लभांशबापत नेपालबाट हरेक वर्ष औसत साढे १० अर्ब रुपैयाँ बाहिरिने गरेको छ । लगानी भने औसतमा साढे ८ अर्ब आएको देखिन्छ । विदेशी लगानी बढाउन अनेक प्रयास भए पनि अपेक्षित रूपमा सफल हुन नसकेको तथ्यांकले देखाउँछन् । एफडीआईमध्ये सबैभन्दा धेरै औद्योगिक क्षेत्रमा आएको छ । यो क्षेत्रमा सिमेन्ट, जलविद्युत्लगायतमा धेरै लगानी आएको देखिन्छ । लगानीमा रहेको पुँजी हेर्दा सबैभन्दा धेरै लगानी ट्याक्स हेभन मानिने वेस्ट इन्डिज राष्ट्रबाट आएको छ ।गएको एक दशकमा नेपाल आएको विदेशी लगानी सोही अवधिको प्रतिबद्धताभन्दा थोरै हो । यसले विदेशी लगानी प्रतिबद्धताअनुसार आएको छैन भन्ने देखाउँछ । आव ०६६६७ मा लगानीकर्ताले ९ अर्ब रुपैयाँ विदेशी लगानी प्रतिबद्धता गरेका थिए । सो वर्ष २ अर्ब ८५ करोड रुपैयाँ मात्र लगानी भित्रियो । प्रायः वर्षमा प्रतिबद्धताभन्दा कम मात्र लगानी आएको छ ।"
उद्योग क्षेत्र खुकुलो बनाइँदै,"काठमाडौं (कास) सरकारले उद्योग, निर्माण र सेवा क्षेत्र सञ्चालन क्रमशः खुकुलो बनाउने निर्णय गरेको छ । अर्थमन्त्री एवं सरकारका प्रवक्ता युवराज खतिवडाले बिहीबार मन्त्रिपरिषद्का निर्णय सार्वजनिक गर्दै सेवा क्षेत्र खोलेर असंगठित क्षेत्रका श्रमिकलाई काममा आबद्ध गर्ने तयारी भएको बताए । यसले श्रमिकको जीवनयापन सजिलो हुने उनको भनाइ छ । अब हामीले राहतसँगै काममा पनि जोड दिनुपर्छ, उनले भने, श्रम भनेको उत्पादक शक्ति हो । बजेट जेठ १५ मै सरकारले जेठ १५ मै संसद्मा बजेट प्रस्तुत गर्ने तयारी गरेको पनि अर्थमन्त्री खतिवडाले बताए । अवस्था असहज भए पनि कर्मचारीले बजेटका लागि काम गरिरहेको उनको भनाइ छ । जोखिममै भए पनि बजेट तयारीका काममा कर्मचारी खटिएका छन्, उनले भने । कोभिड१९ को रोकथाम र नियन्त्रणका लागि सरकारले चालेका कदम जीवनरक्षासँग सम्बन्धित भएको उनले बताए । त्यसकारण आर्थिक क्रियाकलापमा प्रतिकूल असर परेको उनको भनाइ छ । राजस्व संकलन अपेक्षाकृत रूपमा हुन सकेको छैन, हाम्रो खर्च गर्ने क्षमतामा पनि कहीँ न कहीँ अवरोध आएको छ, उनले भने । बजेट कस्तो ल्याउने भन्नेबारे सरोकारवालासँग पर्याप्त छलफल एवं अन्तर्क्रिया गर्न नसकिएको उनले बताए ।"
बिक्न थाल्यो खाद्यको चामल,"गोरखा (कास) खाद्यको चामल, सदरमुकामको गोदामबाट लकडाउनअघि फाट्टफुट्ट बिक्री हुन्थ्यो । महिनामा दुई बोरा चामल बिक्री गर्न मुस्किल हुने खाद्य व्यवस्था तथा व्यापार कम्पनी गोरखा शाखाको गोदाममा यतिखेर दैनिक पाँचसात ग्राहकहरू चामल खरिद गर्न पुग्छन् । एक सातामा ६० क्विन्टल चामल सदरमुकामको गोदामबाट बिक्री भएको शाखा प्रमुख नवीन बस्नेतले बताए । सदरमुकाममा एक हजार क्विन्टल चामल मौज्दात छ । सिर्दिवासमा ४ सय र माछाखोलामा २ सय ९० क्विन्टल चामल रहेको उनले जानकारी दिए । बजारको भन्दा खाद्यको चामल महँगो भएपछि माछाखोला डिपोमा गतवर्ष ढुवानी भएको चामल बिकेन । गत वर्षकै २ सय ९० क्विन्टल चामल अझै मौज्दात छ । चालु वर्ष कोटा तोकेर ढुवानीको ठेक्का लागेको चामल ढुवानी भएको छैन । लकडाउन अवधिभरका लागि खाद्यको चामलको मूल्य घटेसँगै बिक्न थालेको बस्नेतको दाबी छ । अब माछाखोलामा स्टक रहेको चामल बिक्री नहुनेमा शंका छैन, उनले भने । बाहिरी जिल्लाबाट आएर मजदुरी गरेका ३७ जनालाई वितरण गर्न माछाखोला डिपोबाट धार्चे गाउँपालिकाले चामल खरिद गरिसकेको छ । चामल राम्रो छ, २१ बोरा खरिद गरेर वितरण गरिसक्यौँ, धार्चे गाउँपालिकाका अध्यक्ष सन्तोष गुरुङले भने । माछाखोलामा डिपोमा गत वर्ष स्टक रहेको चामल यस वर्ष बिक्री गरिएको बस्नेतले बताए । गत वर्षको स्टक सकेर यो वर्ष ढुवानी गर्छौं, उनले भने, स्टक नै रहेकाले यो वर्ष ८ सय क्विन्टल कोटा रहे पनि ढुवानी भइसकेको छैन, आवश्यक भए जतिखेर पनि ढुवानी गर्न तयारी अवस्थामा छौं । स्थानीय तहले राहतका लागि पनि खाद्यकै चामल माग गरेका छन् । गोरखा नगरपालिकाले ५ सय ७४ क्विन्टल चामल लगिसकेको उनले जानकारी दिए । अन्य स्थानीय तहले पनि चासो राखेको उनले बताए । ३२ सय क्विन्टलको कोटा रहेको माछाखोला डिपोमा चालु आवमा ४ सय क्विन्टल मात्र ढुवानी गर्न बाँकी रहेको कम्पनीले जनाएको छ । तत्कालका लागि खाद्यान्न पर्याप्त रहेको बस्नेतको भनाइ छ । केन्द्रको निर्देशनअनुसार लकडाउन अवधिभर प्रतिकिलो १० प्रतिशत मूल्य घटाइएको उनले बताए । लकडाउनअघि गोरखा शाखाबाट प्रतिकिलो ६० रुपैयाँमा बिक्री हुँदै आएको जिरा मसिनो चामल अहिले ५४ रुपैयाँमा बिक्री भइरहेको छ ।"
रोकियो आवास पुनर्निर्माण,हेटौंडा (कास) लकडाउनका कारण पुनर्निर्माण रोकिँदा मकवानपुरका भूकम्पपीडित समस्यामा परेका छन् । वैशाख १५ सम्म ७५ प्रतिशतभन्दा बढी निजी आवासीय भवन पुनर्निर्माण गरिसक्ने लक्ष्य लिए पनि लकडाउनका कारण सम्भव नभएको राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाइ (भवन) मकवानपुरका प्रमुख विमलकिशोर केपीले जानकारी दिए । अनुदान सम्झौता भएकामध्ये ८८ प्रतिशतले निजी आवास बनाइरहेका छन् । जिल्लमा अनुदान सम्झौता गरेकामध्ये १९ हजार १ सय ३५ लाभग्राही (४५ प्रतिशत) ले घर निर्माण सकेको उनको भनाइ छ । जिल्लाका ३४ हजार ६ सय ३६ मध्ये ३० हजार ४ सय ३५ जना (करिब ८८ प्रतिशत) लाभग्राहीले अनुदान सम्झौता गरेका छन् । ४ हजार २ सय १ लाभग्राहीसंग सम्झौता हुन सकेको छैन ।
कोरोना कोषमा सानिमाको १ करोड ६८ लाख,"काठमाडौं (कास) सानिमा बैंकले सरकारले स्थापना गरेको कोरोना भाइरस संक्रमण रोकथाम, नियन्त्रण तथा उपचार कोषमा १ करोड ६८ लाख रुपैयाँ सहयोग छ । उक्त सहयोगमा बैंकका कर्मचारीका तर्फबाट ३३ लाख रुपैयाँ परेको छ । बैंकले केन्द्र सरकारको कोषमा ९८ लाख र प्रत्येक प्रदेश सरकारलाई १० लाख रुपैयाँका दरले ७० लाख रुपैयाँ सहयोग रकम उपलब्ध गराइएको जनाएको छ ।"
एनसेलको कोसेली योजना,"काठमाडौं (कास) एनसेलले ग्राहकका लागि कोसेली योजना ल्याएको छ । एनसेलले आमाको मुख हेर्ने दिनको अवसरमा बिहीबारदेखि यो योजना ल्याएको हो । यसअन्तर्गत प्रिपेड ग्राहकले टक टाइम, डाटा तथा एसएमएस पठाउन सक्छन् । यसको सेवामा ७५ र ५५ मिनेट टक टाइम, ६ सय र २१ सय एमबी डेटा तथा एक हजार एसएमएस छन् ।"
सनराइजको ग्राहकलाई छुट,काठमाडौं (कास) सनराइज बैंकका ग्राहकलाई नेपमेड्स र काठमाडौं अरगेन्किसमा १० प्रतिशत छुट प्राप्त हुने भएको छ । ग्राहकलाई घरमै बसेर सामान खरिद गर्दा छुट दिने व्यवस्था ल्याइएको बैंकले जनाएको छ । नेपमेड्स र अरगेन्किसबाट सामान खरिदमा बैंकको डेबिट तथा क्रेडिट कार्ड र क्यूआर कोड प्रयोग गरी १० प्रतिशत वा ५ सय रुपैयाँसम्म छुट प्राप्त गर्न सकिन्छ । नेपमेडस्ले उपत्यकाका ग्राहकलाई घरमै औषधि पुर्याउँदै आएको छ । अरगेन्किसले भने विभिन्न अर्गानिक खाद्यान्न अनलाइनमार्फत उपलब्ध गराउँछ ।
प्राइमले दियो साढे सात लाख,"काठमाडौं (कास) प्राइम लाइफ इन्स्योरेन्सले सरकारले स्थापना गरेको कोरोना भाइरस संक्रमण रोकथाम, नियन्त्रण तथा उपचार कोषमा ७ लाख ५० हजार रुपैयाँ सहयोग गरेको छ । कम्पनीका प्रमुख कार्यकारी अधिकृत मनोजकुमार भट्टराईले उक्त रकम बराबरको चेक कोषलाई हस्तान्तरण गरिसकिएको जानकारी दिए ।"
बढ्दै मनोसामाजिक समस्या,"(काठमाडौं)  विश्वव्यापी रूपमा फैलिएको कोरोना भाइरस (कोभिड१९) संक्रमणको त्रासले व्यक्तिमा मनोसामाजिक समस्या बढ्दै गइरहेको विज्ञले बताएका छन् । लकडाउनका कारण होम क्वारेन्टाइनमा बसेका र संक्रमणको आशंकामा अस्पताल या सामुदायिक क्वारेन्टाइनमा बसेकालाई यस्ता समस्याले गाँज्दै लगिरहेको उनीहरूको निष्कर्ष छ ।मनोचिकित्सक डा कमल गौतमका अनुसार कोरोना संक्रमणको त्रासले मानिसहरूमा जतिखेरै डर, चिन्ता लाग्ने, निद्रा, भोक नलाग्ने, मुटुको ढुकढुकी बढ्ने, बेचैन र उदासीन हुनेजस्ता मनोसामाजिक समस्या देखिएको छ । यस्ता समस्यालाई रोगै भन्न सकिँदैन, उनले भने, समस्या बढ्दै गए यसले भोलि डिप्रेसनलगायत गम्भीरखाले मानसिक रोगी बनाउँछ । कोरोनाको त्रासले मानसिक रोगका पुराना बिरामीको समस्या बल्झाउनुका साथै नयाँ बिरामी थपिरहेको उनले बताए । कोरोना नयाँ रोग भएकाले नेपालमा अहिले यसको मानसिक पाटोमा परेको असरबारे कुनै अध्ययन भइसकेको छैन । सशस्त्र द्वन्द्व, भूकम्प र नाकाबन्दीले यस प्रकारका १० हजार रोगी बनेको विज्ञहरूको अनुमान छ । बहुसांस्कृतिक मनोसामाजिक संस्था (टीपीओ नेपाल) ले नेपालमा लकडाउन भएपछि १ हजार पाँच सय जनामा सोसल मिडिया सर्वेक्षण (२०२०) गर्दा २० प्रतिशत व्यक्तिमा बेचैनी, २४ प्रतिशतमा डर र २४ प्रतिशतले उदासीनता महसुस गरेको पाइएको छ । अध्ययनमा सामेल भएका विद्यार्थी, व्यापारी, स्वास्थ्यकर्मी, जागिरे, कृषक र मजदुरमध्ये विद्यार्थी र व्यापारी (४७ प्रतिशत) सबैभन्दा बढी मनोसामाजिक समस्याबाट ग्रसित भएको प्रतिवेदनमा उल्लेख छ । टीपीओ नेपालकै हटलाइनमा पनि दिनहुँ कोरोनाको त्रासका कारण मनोसामाजिक समस्या लिएर फोन आउँछन् । फोन गर्ने अधिकांशले डर लाग्ने, निद्रा नलाग्ने, हातखुट्टा झमझमाउने समस्या बताउने डा गौतमले बताए । हामीले १५ दिनमा १८४ फोन प्राप्त गर्यौं, उनले भने, मजदुर, आयआर्जन कम भएका व्यक्ति र गर्भवती महिला बढी मानसिक समस्यामा छन् । टीपीओ नेपालले कोरोनाका बिरामी भर्ना हुने टेकुस्थित शुक्रराज ट्रपिकल तथा सरुवारोग अस्पतालमा पनि मनोपरामर्श सेवा दिएको थियो । अस्पतालको आइसोलेसनमा बस्ने संक्रमितमा पनि यस्ता मनोसामाजिक समस्या देखिएको थियो । अध्ययनमा संलग्न डा गौतमका अनुसार अहिले देखिएका समस्या मानसिक रोगका सामान्य लक्षण मात्रै भएकाले मनोविमर्श, परामर्श या घरमै गर्न सकिने योगाले ठीक हुन सक्छ । घरेलु र प्राथमिक उपचार नपाए भोलि यी समस्या बढेर व्यक्ति दैनिक क्रियाकलाप गर्न नसक्ने गम्भीर खाले मानसिक रोगी बन्न सक्छन् । जसलाई औषधि र उपचारले मात्रै निको बनाउन सक्छ । कोरोना नयाँ रोग भएकाले धेरैले अझै पनि यसबारे बुझेका छैनन्, उनले भने, रोगको डरभन्दा पनि सामाजिक सञ्जालमा फैलिएका भ्रामक सूचना र समाचारलाई सत्य मानेर उनीहरूमा आत्तिने समस्या देखिएको छ । मानसिक रोग उपचार गर्ने देशको केन्द्रीय अस्पताल पाटनस्थित मानसिक अस्पतालमा लकडाउन पहिले दैनिक डेढ सय बिरामी आउँथे । लकडाउनका कारण ती बिरामी अस्पताल पुग्न सकेका छैनन् । सयभन्दा बढी बिरामी आउने अस्पतालमा मुस्किलले ३० पुग्छन् । अस्पतालका मनोचिकित्सक डा वासुदेव कार्कीका अनुसार सामान्य मानसिक समस्या भएर अस्पताल पुग्न नसकेका बिरामी परामर्शको अभावमा कडाखाले मानसिक रोगीमा परिणत हुने जोखिम बढिसक्यो । कोरोनाको त्रासले साइकोसिस जस्ता कडा खाले मानसिक रोग निको भइसकेका बिरामीको रोग बल्झिसक्यो । नेपालमा वैदेशिक रोजगारी, द्वन्द्व, भूकम्पले मानसिक रोगी बढाएको थियो, उनले भने, कोरोनाले यस्ता बिरामी थप्ने संकेत देखाइसक्यो । उनका अनुसार रोगको त्रासका साथै लकडाउनले गर्दा व्यावहारिक समस्या आइपर्दा मानिसहरूमा चिट्चिटाहट, क्रोध र दिग्दारीका समस्या देखा परेका छन्, जसले भोलि उनीहरूलाई मानसिक रोगी नै बनाउन सक्ने सम्भावना छ । अस्पताल आउन नसक्ने बिरामीका लागि फोनबाटै परामर्श गरेर सेवा दिइरहेको उनले बताए ।सरकारले सबै तहमा व्यक्तिमा पुग्ने गरी कोरोनाबारे सही सूचना प्रवाह गरेर यस्ता समस्या न्यूनीकरण गर्न पहल गर्नुपर्ने उनले डा गौतमका बताउँछन् । उनका अनुसार लकडाउनका कारण दुर्गममा रहेका मानसिक रोगका बिरामीले औषधि किनेर खान पाएका छैनन् । मानसिक रोगका १२ थरी औषधि नेपाल सरकारले निःशुल्क दिने गरेको छ, त्यस्ता औषधि दुर्गमका स्वास्थ्यचौकीसम्म पुर्याउनुपर्छ, उनले भने, यसो गरे बिरामीको औषधि छुट्दैन, रोग बढेर भोलि हुने धेरै समस्या रोक्छ । अहिले देखिएका मनोसामाजिक समस्या न्यूनीकरणका लागि भने जिल्ला अस्पतालमा स्वास्थ्यकर्मीलाई तनाव व्यवस्थापनसम्बन्धी तालिम दिन सकिने उनी बताउँछन्, जसले स्थानीय तहमै प्राथमिक मनोसामाजिक सहयोग पाउँछन् र मानसिक रोगी हुनबाट जोगिन्छन् ।कोरोना संक्रमित र मृत्युबारे मात्रै प्रकाशित हुने समाचारले दिमाग खल्बलिएर मनोसामाजिक समस्या निम्तिएको स्वास्थ्य मन्त्रालयका प्रमुख विशेषज्ञ तथा मानसिक रोग विशेषज्ञ डा रोशन पोखरेल बताउँछन् । सरकारले अहिले कोरोना भाइरसलाई मात्रै प्राथमिकतामा राखेर काम गर्दा मानसिक रोगी ओझेलमा परेका हुन् । यो रोगले गम्भीर हुने ५ प्रतिशत व्यक्ति मात्रै हुन्, ९५ प्रतिशत त निको नै हुन्छन्, पोखरेलले भने ।"
"लकडाउनमा कर्णाली लचिलो, सरकारी कार्यालय खुल्ने","सुर्खेत (कास) लकडाउन जारी रहेकै अवस्थामा कर्णाली प्रदेशभित्रका सरकारी कार्यालय भने सञ्चालन गर्ने निर्णय गरिएको छ । बिहीबारको प्रदेश विपद व्यवस्थान समितिको बैठकले यस्तो निर्णय गरेको हो ।प्रदेशभित्रका सबै सरकारी कार्यालयलाई सञ्चालन गर्ने, गराउने, निर्णयमा भनिएको छ, यसका लागि कर्मचारीलाई आवश्यक सुरक्षा प्रबन्ध मिलाइने छ । समितिका सदस्यसचिव रहेका प्रदेश सरकारका प्रमुख सचिव टेकनारायण आचार्यले लामो लकडाउनको कारण विकास निर्माण र जनताका अत्यावश्यक कामकाज प्रभावित भएकाले सुरक्षा प्रबन्धसहित कार्यालय खोल्ने निर्णय गरिएको बताए । कोरोना संक्रमणको जोखिमलाई ख्याल गर्दै सुरक्षा प्रबन्ध मिलाइ कार्यालय खोल्ने निर्णय भएको हो, उनले भने, यसबाट विकास निर्माणका साथ जनताले पाउने सेवासुविधा सहज हुनेछन् । प्रदेशभित्र रहेका संघ, प्रदेश र स्थानीय गरी तीनवटै तहका कार्यालय सञ्चालन गरिने उनले बताए ।अलपत्र परेका व्यक्तिको उद्धार र कृषिकार्यको सन्दर्भमा पनि लचिलो निर्णय गरिएको छ । बैठकले अन्यत्रबाट समूह बनाई प्रदेशमा प्रवेश गरेका व्यक्तिलाई सिधै सम्बन्धित जिल्ला वा पालिकामा पुग्न दिने, अन्य प्रदेश वा जिल्लाले ल्याएर छाडेका, तर आफ्नो खर्चमा गन्तव्यमा पुग्न नसक्नेलाई उचित व्यवस्थापन गरी पठाउने निर्णय गरेको छ । यसरी पुगेका व्यक्तिलाई क्वारेन्टाइन, होम क्वारेन्टाइन वा सेल्फ क्वारेन्टाइनमा रहने गरी सम्बन्धित जिल्ला र पालिकाले सुरक्षाको प्रवन्ध गर्नुपर्नेछ, बैठकको निर्णयमा भनिएको छ, बबईलगायत नाकाबाट प्रवेश गरेकालाई पनि सम्बन्धित स्थानमा प्रारम्भिक स्वास्थ्य परीक्षणको प्रबन्ध मिलाइने छ ।लकडाउनको अवधिमा कृषिजन्य उत्पादनको आन्तरिक बजारीकरण, ओसारपसार र बाहिरबाट ल्याउनुपर्ने उत्पादनको बारेमा ठोस योजना निर्माण गरी प्रबन्ध मिलाउन भूमि व्यवस्था, कृषि तथा सहकारी मन्त्रालयलाई जिम्मा दिइएको छ । जिल्ला तहमा भने आवश्यक प्रबन्ध जिल्ला प्रशासन कार्यालयले गर्नेछ । सीमित जनशक्ति परिचालन गरी मेसिन तथा औजारबाट निर्माण गरिने विकास योजनाको सहजीकरण गर्न प्रदेश र जिल्ला तहलाई जिम्मा दिइएको छ ।"
पछि हटे असन्तुष्ट,"समाजवादी पार्टीका असन्तुष्ट रेणु यादव, मोहम्मद इस्तियाक राईसहित ७ असन्तुष्ट सांसदहरू पार्टी विभाजन गर्ने गृहकार्यबाट पछि हटेका छन् । दुई दलको एकीकरणपछि नै उनीहरू पछि हट्न बाध्य भएका हुन् । बिहीबार नै पार्टी विभाजन गरी सरकारमा जाने योजना उनीहरूको थियो । त्यसका लागि गृहजिल्ला रहेका असन्तुष्ट सांसदहरू राजधानी आएका थिए । चिकित्सकसमेत रहेका सांसद सुरेन्द्र यादवलाई त सत्तारूढ नेकपाकै सांसदले राजधानी ल्याएर होटलमा राखेका थिए । उनलाई लिन पूर्वप्रहरी महानिरीक्षक सर्वेन्द्र खनाल, नेकपा सांसदद्वय महेश बस्नेत र किसान श्रेष्ठ जनकपुर पुगेका थिए । श्रेष्ठले भने आफूहरू लकडाउन अवलोकनका लागि मात्रै जनकपुर गएको प्रतिक्रिया दिएका छन् । कानुनी रूपमा दुई दलको एकताकै कारण पार्टी विभाजन रोकिने अवस्था थिएन । नयाँ दलको मान्यता पाउने वैधानिक प्रक्रिया पूरा भइसकेको छैन । तर एकता भएपछि मधेसको जनमत र कानुन तथा नैतिक प्रश्न समेतलाई हेरेर विभाजनबाट पछि हटेको स्रोतको दाबी छ । असन्तुष्टमध्येका इस्तियाक राई र प्रदीप यादवले विभाजनको हल्ला मिडियाले मात्रै चलाएको प्रतिक्रिया दिएका छन् । पार्टीभित्र असन्तुष्टि थियो । तर, विभाजनकै तहमा थिएन, राईले भने, तपार्इंहरूले बढी हल्ला चलाइदिनुभयो । समाजवादीका उपाध्यक्षसमेत रहेका प्रदेश २ सरकारका मुख्यमन्त्री लालबाबु राउत एक सहयोगीका साथ बिहीबार बिहान असन्तुष्टमध्येकी रेणुलाई मनाउन उनकै निवास पुगेका थिए । त्यस बेला रेणुले पार्टी विभाजन नहुने प्रतिक्रिया दिएकी थिइन् । प्रतिक्रिया लिन खोज्दा उनी भने सम्पर्कमा आउन चाहिनन् । अर्का सांसद प्रदीपले पार्टीभित्रै रहेर काम गर्ने बताएका छन् । आन्तरिक असन्तुष्टिलाई लिएर विभाजनको हल्ला बढी चलाइयो तर यस्तो हुँदै होइन, उनले भने, पार्टी विभाजन हुने अवस्था छँदै छैन ।"
बेलद्वारा ५ लाख पाउन्ड सहयोग,"कार्डिफ (एएफपी) वेल्सका फरवार्ड गारेथ बेलले कोभिड १९ महामारीविरुद्धको लडाइँमा साथ दिँदै आफू जन्मिएको अस्पताललाई ५ लाख पाउन्ड (६ लाख १५ हजार अमेरिकी डलर) दिने बुधबार बताएका छन् । रियल म्याड्रिडका यी ३० वर्षे खेलाडीले स्पेनी महारथीमा सन् २०१३ मा आबद्ध भएपछि चारपल्ट च्याम्पियन्स लिगको उपाधि जितेका छन् । उनले कार्डिफ र भेल हेल्थ बोर्डलाई उक्त सहयोग गर्नेबारे ट्वीटरमार्फत् घोषणा गरेका हुन् ।म यो सानो भिडियो बनाउन चहन्छु कि कोभिड १९ को संकटमा एनएचएस (नेसनल हेल्थ सर्भिस) को कडा परिश्रम र त्यागका लागि सबैलाई धन्यवाद दिन चाहन्छु, बेलले भने, युनिभर्सिटी हस्पिटल अफ वेल्सले मेरो हृदयमा विशेष स्थान लिएको छ । यो जुन हो, जहाँ म जन्मिएको थिएँ र यसले मेरा साथीहरूलाई धेरै सहयोग गरे, मेरो परिवार र बृहत् रूपमा समुदायलाई ।उनले थपे, म र मेरो परिवार हामी साथ दिन चाहन्छौं । राम्रो कामलाई निरन्तरता दिऔं, उनीहरूले उत्कृष्ट काम गरिरहेका छन् र धेरै धेरै धन्यवाद । वेल्समा बुधबार ६२४ जनाको कोरोनाका कारण मृत्यु भएको थियो भने ८ हजार नयाँ संक्रमित पत्ता लागेको थियो ।कोरोना भाइरसको संक्रमण तीव्र भएपछि स्पेनिस ला लिगा १२ मार्चदेखि स्थगित भएको छ । देशका अधिकारीहरू खेलमा फर्कन व्यावसायिक खेलाडीहरूको लागि मापदण्ड ल्याउन सहमत भएका छन् । लिगका अध्यक्ष जाभियर तेबासले गत साता छिटोमा अर्को महिना लिग पुनः सुरु हुने बताए । देशव्यापी लकडाउन दुई साता (९ मेसम्म) थपिएको शनिबार घोषणा गरेपछि भने उनको त्यो योजना ओझेलमा परेको छ ।"
च्याम्पियन्स र युरोपा लिग अगस्टमा !,"लन्डन (बीबीसी) बाँकी रहेको २०१९२० को सिजनअनुसार च्याम्पियन्स लिग र युरोपा लिग विशेष रूपमा अगस्टमा हुनसक्ने सम्भावना बढेको छ ।यूईएफएले मंगलबार आफ्ना ५५ सदस्य देशलाई अझै पनि जुन, जुलाई र अगस्टमा प्रतियोगिता सञ्चालन गर्ने सम्भावना रहेको जनाएको छ । तर, पछिल्ला छलफलअनुसार ३१ जुलाईसम्म घरेलु प्रतियोगिताहरू सिध्याउने सम्भावना देखिएको छ । त्यसपछि युरोपेली प्रतियोगिताको सम्भावना छ ।कुनै सम्झौता भएको छैन तर यूईएफएले युरोपको अनिश्चिततामाझ सिजन टुंग्याउने सम्भावना ग्यारेन्टी गर्ने विकल्प छाडेको छ । अन्तर्राष्ट्रिय खेलका लागि पनि अगस्टमा प्रतियोगिता सकाउनैपर्ने बाध्यता देखिन्छ । यस अवस्थाअनुसार युरोपेली प्रतियोगिताका क्वाटरफाइनल र सेमिफाइनलका दुई लेग ११ देखि २२ अगस्टमा हुनसक्छ । यीमध्ये एक खेलमात्र पनि हुनसक्छ । योजनामा अब छलफल हुनेछ र घरेलु प्रतियोगिताका लागि अगस्टमा खुकुलो पनि हुनसक्छ, जसलाई जुलाई टुंग्याउन असम्भव हुनेछ ।प्रिमियर लिगमा ९ चरणको खेल बाँकी छ । तर, अत्यधिक प्रभावित स्पेन र इटालीमा क्रमशः ११ र १२ चरणका खेल भएको छैन । दुवै देशमा कपका खेलहरू कमै भएकाले तालिकामा सहयोग पुग्नसक्छ । यूईएफएले परिस्थितिलाई दुई साताभित्र प्रस्ट पार्नेछ । यो सिजनले २०२०२१ का लागि छनोट भने असर गर्ने नै छ । यसको छनोट जुनमा सुरु हुनुपर्ने थियो तर स्थगित भएको छ ।"
ओनिलले छाडे उत्तरी आयरल्यान्ड,"लन्डन (एएफपी) युरोपियन च्याम्पियनसिपको प्लेअफसम्म रहने योजनालाई कोरोना भाइरसले असर गरेपछि माइकल ओनिलले स्टोकमा केन्द्रित हुन उत्तरी आयरल्यान्डको व्यवस्थापकको जिम्मेवारी त्यागेका छन् ।ओनिलले उत्तरी आयरल्यान्डका प्रमुखले यूईएफएसँग अन्तर्राष्ट्रिय खेलको तालिकालाई परिवर्तन गर्न आग्रह गरेपछि ८ वर्षको सम्बन्ध टुंग्याउने सहमति गरेका हुन् । सचेत भएर विचार गरेपछि आइरिस फुटबल संघसँग छलफल गर्दा पद छोड्नका लागि यो नै उपयुक्त समय हो भन्ने लाग्यो, उनले बुधबार भने ।उनले च्याम्पियनसिपको क्लब स्टोक गत नोभेम्बरमा सम्हाल्न थालेका थिए । तैपनि ५० वर्षीय उनी युरो २०२० छनोटको प्रक्रियामा उत्तरी आयरल्यान्डको व्यवस्थापक रूपमा रहेका थिए । उत्तरी आयरल्यान्डले प्लेअफमा बोस्नियाविरुद्ध मार्चमा प्रतिस्पर्धा गर्नुपर्ने थियो तर स्वास्थ्य संकटका कारण त्यो खेल स्थगित भयो । प्रतियोगिता नै पनि एक वर्ष पछाडि सन् २०२१ मा धकेलियो ।यूईएफएले अर्को वर्ष हुने युरोपियन च्याम्पियनसिपका लागि अन्तिम चार स्थानलाई हुने प्लेअफका खेलहरू सञ्चालन मितिलाई नेसन्स लिगको सेप्टेम्बरमा हुने पहिलो प्रतिस्पर्धापछि पुनः तय गर्न सक्छ । ओनिलले भने, यूईएफए २०२० प्लेअफमा बोस्निया एन्ड हर्जगोभिनाविरुद्ध हुने खेलमा उत्तरी आयरल्यान्डको टिम सम्हाल्ने अवसरलाई मन पराउँछु । अर्को महत्त्वपूर्ण प्रतियोगितामा छनोट हुने अवसर पनि छ । तर अहिलेको अवस्थाअनुसार त्यसका लागि लामो अवधि सम्भव छैन ।उनले भने, युरो २०२१ मा छनोट हुने राम्रो सम्भावनामात्र होइन कि सम्भव भएसम्म संघलाई राम्रो अवस्थामा छाड्नु महत्त्वपूर्ण हो । तर नयाँ व्यवस्थापकलाई सफलताका लागि तयारी गर्ने समय दिन चाहन्छु, जसरी मैले आठ वर्षमा गरेको थिएँ । उनी डिसेम्बर २०११ मा उत्तर िआयरल्यान्ड व्यवस्थापक नियुक्त भएका थिए । उनको टिम अविश्वसनीय रूपमा फ्रान्समा भएको युरो २०१६ मा पुगेको थियो, जहाँ उत्तरी आयरल्यान्ड अन्तिम १६ सम्म पुगेको थियो ।"
गेलले सेन्ट लुसियाबाट खेल्ने,"ट्रिनिडाड (एजेन्सी) वेस्ट इन्डिजका भेट्रान ब्याट्सम्यान क्रिस गेलले यस वर्ष हुने भनिएको क्यारेबियन प्रिमियर लिग (सीपीएल) मा सेन्ट लुसिया जेउक्सबाट खेल्ने भएका छन् । जमैका तलवाहले नराख्ने निर्णय गरेपछि उनले सेन्ट लुसियाबाट खेल्ने भएका हुन् । सेन्ट लुसियाको स्वामित्व केपीएच ड्रिम क्रिकेट प्रालिले खरिद गरेको थियो, जुन इन्डियन प्रिमियर लिग (आईपीएल) को टोली किंग्स११ पन्जाबको साझेदार कम्पनी हो । गेल आईपीएलमा किंग्स११ बाटै खेल्छन् । सेन्ट लुसियाले मुख्य प्रशिक्षकमा एन्डी फ्लावरलाई लिइसकेको छ ।सीपीएलको पहिलो चार सिजनमा गेलले तलवाहबाट खेलेका थिए । त्यसपछिको दुई सिजन उनले सेन्ट किट्स एन्ड नेभिस प्याट्रियट्सबाट खेलेका थिए । अघिल्लो सिजन पुन तलवाह फर्किएका उनले दोस्रो खेलमा १ सय १६ रन बनाएका थिए । तर सिजनको पुरा १० इनिङ्समा उनले २ सय ४३ रनमात्र बनाउन सकेका थिए । जसका कारण उनको टोली पुछारमा रहेको थियो । गत सिजनको समूह चरणबाटै बाहिरिने अर्को टोली सेन्ट लुसिया थियो । टोलीले अघिल्लो दिनमात्र डारेन सामीलाई कप्तानमा यथावत राख्ने निर्णय गरेको थियो । ४० वर्षे गेल ट्वान्टी२० इतिहासमा सबैभन्दा बढी रन बनाउने खेलाडी हुन् । गत वर्ष विश्वकपपछि उनलाई वेस्ट इन्डिजको टोलीमा राखिएको छैन । यस वर्षको सुरुआत ताका उनले आफूले ४५ वर्षको उमेरसम्म खेल्न सक्ने जनाएका थिए । स्वघोषित आफूलाई उनले युनिभर्स बोस भन्दै आएका थिए ।सेन्ट लुसिया जेउक्सका लागि र मेरा लागि यो ठूलो समाचार हो, जसको टोलीमा युनिर्भस बोस छन्, सामीले भने, गेल ट्वान्टी२० मा विश्वका सबैभन्दा सफल खेलाडीमध्येका हुन् । उनको अनुभवले हाम्रो टोलीका युवा ओपनिङ ब्याट्सम्यानले राम्रो सिक्न सक्नेछन् । म उनलाई जेउक्सको फ्रेन्चाइज टोलीमा स्वागत गर्छु । गेल सेन्ट लुसिया आएपछि जमैकाले रिलिज गरेकोमा प्रशंसकहरू खुसी हुनेछन् । उनी किन विश्वमा ट्वान्टी२० का उत्कृष्ट ब्याट्सम्यान हुन् भनेर राम्रो खेल्न प्रोत्साहित गर्नेछु ।सामीले सीपीएललाई प्रतीक्षा गरिरहेको र कोरोना भाइरस (कोभिड१९) को त्रास नियन्त्रणमा आइसक्ने आशा लिए । क्रिस गेललाई आफ्नो टोलीमा ल्याउनु ठूलो समाचार हो, फ्लावरले भने, ट्रिनिडाडमा सन् २००० मा टेस्ट डेब्यु गरे यतादेखि म उनीसँग जोडिरहेको छु । उनले क्रिकेटको तीनै संरचनामा विस्फोटक ब्याटिङ गर्दै आएका छन् । उनीसँग सहकार्यका लागि म प्रतीक्षारत छु । डारेन सामी पनि रहेकाले सेन्ट लुसिया क्रिकेटका लागि यो वर्ष विशेष हुनेछ ।सीपीएल निर्धारित तालिकाअनुसार अगस्ट १९ देखि सेप्टेम्बर २६ सम्म हुने कार्यक्रम रहेको छ । तर कोभिड१९ संक्रमणको त्रासका प्रतियोगिताका लागि विभिन्न विकल्प आयोजकले बनाएका छन् । प्रतियोगिताका सबै खेलबिना दर्शक पनि हुनसक्ने छ, विदेशी खेलाडीबिना पनि हुनसक्ने छ र डिसेम्बरसम्म स्थगित पनि हुनसक्ने छ ।"
मियादादको छक्का,"दिल्ली (एजेन्सी) पाकिस्तानलाई अन्तिम बलमा जितका लागि ४ रन आवश्यक थियो, त्यसैमाथि चिरप्रतिद्वन्द्वी भारतसँगको खेल रहेकाले कौतूहल निकै थियो । दबाब निश्चित रूपमा दुबै टोलीलाई थियो । अस्ट्रलएसिया कप क्रिकेटको फाइनलमा चेतन शर्माले फालेको अन्तिम बलमा जावेद मियादादले छक्का प्रहार गरिदिए । जब भारतपाकिस्तानको खेल आउँछ, सबैभन्दा पहिला यही खेललाई स्मरण गरिन्छ । कारण त्यही अन्तिम बलको छक्का प्रहार । यो सन् १९८६ को अप्रिल १८ मा सम्भव भएको थियो । अर्थात् ३४ वर्षअघि यसै साता परेको दिन, मियादादले अन्तिम बलमा छक्का प्रहार गरेपछि भारत फाइनलमा पाकिस्तानसँग पराजित भएको थियो । यस खेलले अहिले पनि भारत र पाकिस्तान दुवै टोलीका समर्थकलाई रोमाञ्च प्रदान गर्दछ । यूएईको शारजहाँमा मियादादले अत्यन्तै दबाब र निर्णायक क्षणमा छक्का प्रहार गरी प्रशंसकमाझ सधैं सम्झनायोग्य खेल खेलेका थिए । पाकिस्तानलाई जितनिम्ति २ सय ४६ रन चाहिने अवस्थामा टोलीले ६१ रन बनाउँदा तीन विकेट गुमाइसकेको थियो । पहिलो विकेट त टोलीले कुल ९ रनमा हुँदा नै गुमाएको थियो । त्यस्तो नाजुक स्थितिमा मियादाद क्रिजमा आएका थिए । उनले म्याच विजयी अविजित १ सय १६ रनको इनिङ्स खेले । उनले आफ्नो इनिङ्समा तीन चौका र तीन छक्का प्रहार गरे । अन्तिम छक्का भारतपाकका लागि मात्र नभएर विश्व क्रिकेटकै स्मरणीय बन्यो । यसअघि भारतलाई २ सय ४५ रनमा उभ्याउने क्रममा क्रिस श्रीकान्थले ७५ र सुनील गावस्करले १ सय ३४ बलमा ९४ रन बनाएका थिए । इमरान खानले टस जितेर ब्याटिङमा बोलाएपछि यी जोडीले पहिलो विकेटमा १ सय १७ रन जोडेका थिए । दिलीप बैंग्सरकारले पनि ५० रन बनाए तर पाकिस्तानबाट वसिम अक्रमले तीन विकेट लिएपछि तल्लोक्रम पतन भएको भारतलाई २ सय ५० रनमुनि रोक्न सफल भएको थियो । दुवै टोली आआफ्नो समूहको सबै खेल जितेर फाइनल पुगेको थियो । भारतसँगको खेलमा मियादाद प्रायः चर्चामा रहने गर्छन् । १९९२ को विश्वकपको समूह चरणको खेलमा भारतका विकेटकिपर किरण मोरेले अत्यधिक अपिल गरेको भन्दै उनकै शैलीमा स्टम्पअगाडि मियादाद उफ्रँदै उनलाई गिज्याएका थिए । अस्ट्रलएसिया कप तीन पटक आयोजना भयो, सबैमा पाकिस्तान विजेता बन्यो । अभागी बलर बनेका शर्माले ९० को दशकमा एकपल्ट भारतीय टेलिभिजन कार्यक्रममा भनेका थिए, त्यसखेल अगाडिसम्म सधैं पाकिस्तानमाथि भारत हाबी हुन्थ्यो, तर त्यस खेलपछि पाकिस्तानको वर्चस्व बढेको छ । सायद त्यही अन्तिम बलमा मियादादले छक्का प्रहार गरेपछि हुनुपर्छ भारतको मनोबल झरेको छ ।अन्तर्राष्ट्रिय क्रिकेट परिषद् (आईसीसी) ले गर्ने प्रतियोगितामा भने स्थिति ठीकउल्टो छ । भारतले पाकिस्तानलाई नकआउट गर्दै आएको छ र यसक्रममा खेलेका १४ मध्ये १२ खेल जितेको छ । ३४ वर्षअगाडिको यो खेल भने आईसीसीको इभेन्टको थिएन । यो खेल रोमाञ्चक फिल्मको कथा जस्तो थियो, जहाँ नाटकीय मोडहरू आइरहेका थिए । त्यस फिल्मका नायक मियादादमात्र थिए । आफ्नो चिरप्रतिद्वन्द्वीविरुद्धको खेलमा अन्तिम बलमा छक्का प्रहार गराएर जिताउँदा त्योभन्दा सनसनी अर्को नहुन सक्छ । त्यस खेलमा यही सम्भव भएको थियो । भारत र पाकिस्तानबीचको खेलमा धेरै पटक अन्तिम ओभरमा लम्बिएका छन्, तर यस्तो रोमाञ्च कमै देख्न पाइन्छ, जुन १९८६ मा भारतपाकिस्तानबीच खेलको अन्तिम बलमा भएको थियो । विजय पछ्याउने क्रममा पाकिस्तानको नियमित विकेट झरिरहेको थियो र टोली २१५७ को स्थितिमा पुगेको थियो । इनिङ्सलाई नेतृत्व गर्ने जिम्मेवारी मियादादले लिएका थिए र उनले आवश्यक स्थितिमा शतक बनाएका थिए । अन्तिम ओभरमा ११ रन बनाउनुपर्ने समीकरण बनेको थियो र भारतले पाकिस्तानलाई त्यो भन्दा कम स्कोरमा रोक्नका लागि युवा तीव्र बलर शर्मालाई बल थमाएको थियो । शर्माको पहिलो ५ बलमा पाकिस्तानले ७ रन जोडेको थियो । टोलीलाई अन्तिम ओभरमा विजयका लागि बाउन्ड्री आवश्यक थियो । अन्तिम बलको कहानीले एकलाई महान् खेलाडी बनाउँथ्यो । शर्मा थोरैले योर्कर बल फाल्न चुक्न पुगे र मियादादले इतिहास रचे । उनले लो फुलटस बललाई मिडविकेटमा छक्का प्रहार गरेर इतिहास कोरेका थिए । पाकिस्तानको यो पहिलो महत्वपूर्ण उपाधि थियो र मियादाद त्यसका लागि राष्ट्रिय हिरो हुन पुगे । मियादादले आफ्नो आत्मकथा कटिङ एज मा लेखेका छन्, विचरा चेतन शर्मा । उनी योर्कर फाल्न खोज्दैथिए । तर बल उनको हातबाट चिप्लिएको थियो । अर्को कारण म क्रिजबाहिर आएर ब्याटिङ गर्न खोजेकाले पनि हुनसक्छ उनले लेन्थको बल फालेका थिए । त्यो अन्तिम बलको रहस्य जेसुकै होस् तर मलाई र पाकिस्तानलाई सही स्थानमा आएको थियो । सही उचाइको फुलटस बल र लेगसाइडतर्फ पनि अलिकति गएको, जसलाई मैले ब्याट घुमाएर दर्शकदीर्घामा पुर्याइदिएको थिएँ ।मियादादले आत्मकथामा अन्तिम ब्याट्सम्यान ताउसिफ अहमदलाई विशेष सम्झिएका छन् । इनिङ्सको अन्तिम ओभरको पाँचौं बल खेल्न अहमद क्रिजमा आएका थिए र उनले त्यसलाई रोकेको बलमा मियादादले दौड्दै एक रन पूरा गरेका थिए । जसका कारण मियादाद अन्तिम बलमा स्ट्राइक लिन सफल भएका थिए । क्या खेल थियो त्यो, जुन मेरो सम्झनामा सधैं रहन्छ, मियादादले लेखेका छन् ।मियादादले त्यही खेललाई स्मरण गरिरहेका छन्, जसमा उनले अन्तिम बलमा चेतन शर्मालाई छक्का प्रहार गरी पाकिस्तानलाई १ विकेटको जित दिलाएका थिए ।"

शीर्षक,विवरण
मझधारमा नेपाल,"त्रिपक्षीय छलफलछलफलमा सहभागी नेताहरूका अनुसार ओलीदाहालनेपाल पक्षीय नेताहरूले सोमबारदेखि क्रस छलफल गरेका छन् । हामी इस्युका हिसाबले कोसँग मिल्न सकिन्छ, त्यता जाने हो, दाहालनिकट नेताले कान्तिपुरसँग भने, अहिलेसम्मको छलफललाई हेर्दा माधवजीसँग नजिक छौं । ती नेताका अनुसार ओली पक्षबाट ईश्वर पोखरेल र शंकर पोखरेलसँग अध्यक्ष दाहाल र दोस्रो तहका नेताहरूसँग निरन्तर छलफल भइरहेको छ । ती छलफलमा उनीहरूले कमीकमजोरी सच्याएर दाहाललाई पार्टीमा झन् बलियो बनाउने र ओलीले पार्टीकै सहमतिमा सरकार चलाउने प्रस्ताव गरेका छन् । तर अध्यक्ष प्रचण्डको भनाइ प्रधानमन्त्रीले निकास दिनुपर्छ भन्ने नै छ, ती नेताले भने । निकास भनेको राजीनामा हो ? कान्तिपुरको प्रश्नमा ती नेताले भने, मीठो भाषामा भन्दा त्यही नै हो तर हामीले ओलीजीलाई पार्टी र सरकार दुवैमा बाइपास गर्न सक्दैनौं, पार्टी पनि नटुक्रिने उहाँ पनि सुध्रिने हिसाबले कसरी अघि बढ्न सकिन्छ, त्यहीअनुसार छलफल गर्दै छौं । उनका अनुसार ससाना गुटका भेलामा दाहाल सहभागी भएको भन्दै ओलीले असन्तुष्टि जनाइरहेका छन् । उसो त नेपाल र ओली पक्षको भेट हुने थाहा पाएपछि सोमबार गौतम र खनालले पनि खुमलटार पुगेर यस्ता अनौपचारिक छलफलभन्दा जतिसक्दो छिटो पार्टी बैठक नै डाक्न अध्यक्ष दाहाललाई दबाब दिए । यी सबै छलफलपछि नेकपाले मंगलबार सचिवालय बैठक बोलाएको छ तर राजनीतिक हरहिसाबमा फेरि पनि नेपाल कोसँग निकट हुन्छन्, उसकै पल्लाभारी हुने गणित छ । पार्टीलाई विधि र पद्धतिबाट अघि बढाउन ठोस निर्णय गर्ने बेला छ, नेपालको भनाइ उद्धृत गर्दै उनीनिकट नेताले भने, अहिले म सबैको मन बुझिरहेको छु ।"
अत्यावश्यक बाहेकलाई उपत्यका छिर्न नदिनू : गृह,"सुरक्षा निकायका एक प्रमुखका अनुसार कोभिड१९ रोग नियन्त्रणसम्बन्धी उच्चस्तरीय समिति, क्राइसिस म्यानेजमेन्ट सेन्टर र गृह मन्त्रालयमा बसेको सुरक्षा समिति बैठकमा बाहिरबाट उपत्यका छिर्न रोक लगाउने विषयमा छलफल भएको थियो । आइतबार बसेको मन्त्रिपरिषद् बैठकमा पनि उपत्यका कोरोनाको जोखिममा नरहेको र यसलाई कायम राख्न बाहिरबाट मानिसको आवतजावत रोक्नुपर्ने विषयमा छलफल भएको थियो ।गृह मन्त्रालयले सोमबार ७७ वटै जिल्ला प्रशासन कार्यालय, प्रहरी प्रधान कार्यालय, सशस्त्र प्रहरी बल मुख्यालय र सातवटै प्रदेशका आन्तरिक मामिला तथा कानुन मन्त्रालयलाई अत्यन्त जरुरी परिपत्र गर्दै अनुमतिबाहेकका सवारी साधन सञ्चालनमा पूर्ण रोक लगाउन निर्देशन दिएको छ । पछिल्लो साता राजधानी तथा विभिन्न जिल्लाबाट घर फर्किने र बाटोमा अलपत्र परेकालाई पालिका र जनप्रतिनिधिको समन्वयमा घर पठाइएको थियो । तर यसरी यात्रु लिएर गएका सवारी साधनमार्फत मानिस उपत्यका प्रवेश गर्न थालेपछि त्यसमा कडाइ गर्न निर्देशन दिइएको हो ।गृह मन्त्रालयका सहप्रवक्ता उमाकान्त अधिकारीले मानिस आवतजावत पूर्ण रोक लगाएर लकडाउन प्रभावकारी रूपमा कार्यान्वयन गर्न प्रशासन कार्यालय तथा सुरक्षा निकायलाई निर्देशन दिइएको बताए । त्यस्तै अनावश्यक रूपमा सवारी पास जारी नगर्न पनि गृहले सबै प्रशासन कार्यालयलाई निर्देशन दिएको छ ।"
स्वाब संकलन नै त्रुटिपूर्ण ः विज्ञ,"निजी प्रयोगशालाले पनि परीक्षण गर्न पाउनेकोरोना संक्रमण भए, नभएकोबारे अब निजी प्रयोगशालाले पनि परीक्षण गर्न पाउने भएका छन् । यसका लागि स्वास्थ्य तथा जनसंख्या मन्त्रालयबाट स्वीकृति लिनुपर्ने मन्त्रालयका प्रवक्ता डा विकास देवकोटाले स्पष्ट पारे ।हाल सरकारी प्रयोगशालाबाट मात्रै निःशुल्क परीक्षण हुँदै आएको छ । डा देवकोटाका अनुसार सरकारले कोभिड१९ जाँच गर्ने प्रयोगशालाको न्यूनतम मापदण्डबारे निर्देशिका जारी गरेको छ । निर्देशिकामा उल्लेखित मापदण्ड पूरा गर्ने निजी प्रयोगशालाले समेत परीक्षण गर्न पाउनेछन् ।स्वास्थ्य मन्त्रालयका अनुसार हाल विराटनगरको कोभिड१९ उपचार केन्द्रमा मात्रै ३१ जना संक्रमितको उपचार भइरहेको छ । मुलुकमा हालसम्म पुष्टि भएका ५२ संक्रमितमध्ये उपचारपछि १६ जना घर फर्किसकेका छन् भने ३६ जना उपचाररत छन् । विराटनगरमा ३१, वीरगन्जमा तीन, धनगढीमा एक र भरतपुरमा एक जनाको उपचार भइरहेको छ । सबै संक्रमितको स्वास्थ्य स्थिति सामान्य छ । मुलुकभर सोमबार पीसीआर प्रविधिबाट ५ सय ४० नमुनाको जाँच गरिएको छ । हालसम्म १० हजार ४ सय ७१ नमुनाको पीसीआर परीक्षण गरिएको छ । सोमबार नै १ हजार ६ सय २७ नमुनाको आरडीटी गरिएको छ । हालसम्म आरडीटी गरिएको नमुनाको संख्या ४३ हजार ६३ पुगेको छ । मुलुकभर २० हजार १ सय ९५ जना क्वारेन्टाइनमा छन् । उपत्यकामा ८ र उपत्यकाबाहिर ९८ जना गरी कुल १ सय ६ जना आइसोलेसनमा उपचाररत छन् ।"
मदरसामा पढाउँथे संक्रमित,"(बिर्तामोड)  कोरोना संक्रमण पुष्टि भएका झापाको बाह्रदशी गाउँपालिकाका ५० वर्षीय पुरुषले लकडाउनअघि एक सातासम्म आफू कार्यरत मदरसामा विद्यार्थीलाई पढाएको खुलेको छ । दोस्रो पटकको पीसीआर परीक्षणमा पोजिटिभ देखिएका उनी मुस्लिम धर्मगुरु हुन् । उनी स्थानीय बाह्रदशी४ मा रहेको मदरसा दारुल उलुम प्राविका प्रधानाध्यापक हुन् । उनी भारतको दिल्लीमा फागुन २४, २५ र २६ मा भएको मुस्लिम धर्मगुरुहरूको अन्तर्राष्ट्रिय सम्मेलनमा सहभागी भएका थिए । फागुन २० मा हिँडेका उनी दिल्ली सम्मेलनमा सहभागी भएर फागुन २८ मा घर फर्किएका थिए । घर फर्किएपछि चैत ११ मा लकडाउन सुरु हुनुअघिसम्म मदरसामा गएर विद्यार्थीलाई पठनपाठन गराएको कोसी कोभिड अस्पतालमा उपचाररत उनले सोमबार टेलिफोनमा कान्तिपुरसँग भने । मदरसामा उनीसहित चार जना शिक्षक कार्यरत छन् । उनका अनुसार मदरसामा आसपासका करिब सय विद्यार्थी अध्ययनरत छन् ।नेपाल र भारतका मुस्लिम जमातीमा समेत संक्रमण देखिन थालेपछि वैशाख ५ गते आरडीटी गराएको थिए, उनले भने, आरडीटी रिपोर्ट नेगेटिभ देखिएको थियो । ५ गतेको र्यापिड डायग्नोस्टिक टेस्ट (आरडीटी) परीक्षणमा नेगेटिभ रिपोर्ट आएपछि उनले वैशाख ९ मा स्थानीय ६२ परिवारलाई राहत वितरण गरेका थिए ।लकडाउनका कारण खाद्यान्न संकटमा परेका सन्थाल १०, राजवंशी २, क्षत्रीबाहुन ३ र मुस्लिम समुदायका ४७ गरी अतिविपन्न ६२ घरपरिवारलाई उनले राहत वितरण गरेका हुन् । उनले बिर्तामोडलगायत स्थानका केही दाताबाट सहयोग जुटाएर प्रतिपरिवार २० केजी चामल, आधा केजी चना र आधा लिटर खानेतेल वितरण गरेका थिए । राहत वितरणमा उनी स्थानीयवासीसँग घुलमिल भएनन्, स्थानीय तथा रेडक्रस सोसाइटी प्रदेश समितिका कोषाध्यक्ष ओमप्रकाश गौतमले भने, राहत बराबरको पैसा उनले स्थानीय किराना पसलेलाई बुझाए । राहत पाउनेहरूले आफैं आएर पसलबाटै चामल, तेल लिएर गएका थिए ।राहत वितरण गरेको भोलिपल्ट वैशाख १० मा उनले दोस्रो पटक आरडीटी परीक्षण गराएका थिए । उक्त रिपोर्ट पनि नेगेटिभ आएको थियो । आरडीटी नेगेटिभ देखिए पनि दिल्लीबाट आएकाले पीसीआरका लागि त्यसै दिन स्वाब लिएर विराटनगर पठाएका थियौं, जिल्ला स्वास्थ्यका फोकल पर्सन जीवन चम्लागाईंले भने, तर, रिपोर्ट क्लियर आएन । १३ गते पुनः दोस्रो पटक पीसीआर परीक्षण गराउँदा संक्रमण पुष्टि भएको हो ।दिल्लीबाट फर्किएपछि उनी होम क्वारेन्टाइनमा बस्दै आएका थिए । श्रीमती र छोराछोरीसहित उनको चार जनाको परिवार छ । आरडीटी रिपोर्ट नेगेटिभ देखिएपछि उनी आसपासको क्षेत्रमा हिँडडुल गरेका थिए । गाउँपालिकाका स्वास्थ्यकर्मीले सोमबारदेखि उनको कन्ट्याक्ट ट्रेसिङ गर्ने काम सुरु गरेको छ । सोमबार बिहान सर्वपक्षीय बैठक बसेर वडा नम्बर ४ सहित आसपास सिल गरेको गाउँपालिकाका अध्यक्ष खड्गप्रसाद राजवंशीले बताए । प्रदेश सरकारसँग स्वास्थ्य सामग्री प्राप्त भएपछि पहिलो प्राथमिकतामा परेका स्थानीयको स्वास्थ्य परीक्षण गरिने राजवंशीले बताए ।"
४७ औं दिनमा कोरोना पुष्टि,"(वीरगन्ज)  भारत नयाँदिल्लीस्थित निजामुद्दिनमा भएको तबलिगी जमातको धार्मिक भेलामा सहभागी भएर वीरगन्ज फर्किएको ४७ औं दिनमा एक जनामा कोभिड१९ संक्रमण पुष्टि भएको छ । आइतबार वीरगन्जमा कोभिड१९ संक्रमण पुष्टि भएका दुई जनामध्ये एक वीरगन्ज महानगरपालिका१६, इनर्वा निवासी ५५ वर्षीय पुरुष गत मार्चमा तबलिगी जमातको धार्मिक भेलामा सहभागी भएर फर्किएको पाइएको हो ।गत मार्च १ देखि १५ सम्म भएको उक्त धार्मिक भेलामा उनी ४ दिनसम्म सहभागी भएका थिए । मार्च ६ मा दिल्ली गएका उनी मार्च ११ मा वीरगन्ज फर्किएको उनको ट्राभल हिस्ट्री मा पाइएको छ । कोभिड१९ संक्रमण पुष्टि भएपछि सिद्धार्थ माविको क्वारेन्टाइनमा रहेका उनलाई नारायणी अस्पतालको आइसोलेसन वार्डमा ल्याइएको थियो । वीरगन्जस्थित नेपाली सेनाको चण्डीनाथ गणका गणपति मदनजंग राणाका अनुसार तबलिगी जमातमा सहभागी भएको सूचनाका आधारमा इनर्वाका ती व्यक्तिलाई क्वारेन्टाइनमा राखिएको हो । वीरगन्ज फर्किएको ४७ औं दिनमा ती व्यक्तिमा संक्रमण पुष्टि भएको राणाले बताए ।आइतबार नै संक्रमण पुष्टि भएका अर्का व्यक्ति वीरगन्ज३ निवासी ४५ वर्षीयमा भने कहाँबाट संक्रमण फैलियो भन्ने स्पष्ट भएको छैन । उनी वीरगन्ज महानगरको सरसफाइ शाखाका नाइके हुन् । संक्रमण पुष्टि हुनु एक दिनअगाडिसम्म उनी सरसफाइको कार्यमा संलग्न थिए । स्थानीयका अनुसार वडा३ मा उनकै अगुवाइमा राहतसमेत वितरण भएको थियो । संक्रमितको ट्राभल हिस्ट्री का आधारमा ट्र्याकिङ र ट्रेसिङ गरी ६० जनाको थ्रोट स्वाब संकलन गरी पीसीआर परीक्षणका लागि पठाइएको छ । स्रोतका अनुसार संक्रमण पुष्टि भएका ती सरसफाइ कर्मचारी जमाती व्यवस्थापन समितिको सदस्यका रूपमा समेत सक्रिय थिए । यसअघि गत चैत ३० मा वीरगन्ज२, छपकैयास्थित मस्जिदमा बसेका तीन भारतीय मुस्लिम धर्म प्रचारक (जमाती) मा कोभिड१९ संक्रमण पुष्टि भएको थियो । तीनै जना उपचारपछि आइतबार नारायणी अस्पतालबाट डिस्चार्ज भइसकेका छन् । ती भारतीय नागरिक कहाँबाट संक्रमित भए भन्ने कुरा अझै पुष्टि भएको छैन । स्थानीय प्रशासनका अनुसार उनीहरू ४ महिनाअघि नै नेपाल प्रवेश गरेका थिए । फागुनमा सप्तरीमा भएको धार्मिक भेलामा उनीहरू सहभागी भएका थिए, त्यहाँ पनि संक्रमित भएको हुन सक्छन्, राणाले भने, वीरगन्ज आएका बेला तीन जनामध्येका दुई सीमावर्ती रक्सौलमा एटीएमबाट पैसा झिक्न गएको देखिन्छ, त्यहाँ कोही संक्रमित भेटेको हो भने रक्सौलमा अझै पनि संक्रमण फेला परेका छैनन् अथवा उनीहरू वीरगन्जमै कोही संक्रमित व्यक्तिको सम्पर्कमा आएको हुन सक्छन् ।"
भण्डारी र सीबीच वार्ता,काठमाडौं (कास) चिनियाँ राष्ट्रपति सी चिनफिङले कोरोना भाइरस (कोभिड१९) संक्रमण नियन्त्रणका लागि नेपाललाई साथ दिने प्रतिबद्धता व्यक्त गरेका छन् । राष्ट्रपति विद्यादेवी भण्डारीसँग सोमबार टेलिफोनमार्फत् संवाद गर्दै राष्ट्रपति सीले नेपाल सरकारले कोरोना भाइरस रोकथाम र नियन्त्रणका लागि चालेका कदमको प्रशंसा गर्दै नियन्त्रणका लागि चीन सरकारले साथ दिने प्रतिबद्धता जनाएका हुन् । परराष्ट्र मन्त्रालयद्वारा जारी विज्ञप्तिअनुसार राष्ट्रपति भण्डारीले नेपाललाई स्वास्थ्य सामग्री सहयोग गरेकामा चीन सरकार र चिनियाँ जनतालाई धन्यवाद दिएकी थिइन् । दुई राष्ट्रपतिले कोरोना भाइरस र यसले विश्वभर पारेको प्रभावबारे छलफल गर्नुका साथै दुई मुलुकले नियन्त्रण र रोकथामका लागि चालेका कदमबारे आदानप्रदान गरेका थिए । उक्त अवसरमा राष्ट्रपति सीले प्रधानमन्त्री केपी शर्मा ओलीको मृगौला प्रत्यारोपण भएकामा खुसी व्यक्त गर्दै उनको राम्रो स्वास्थ्य र खुसीको शुभकामना दिएका दिए ।
संकटमा उपस्थिति देखाउँदै शक्तिराष्ट्र,"(काठमाडौं)  काठमाडौंबाट करिब १ सय १४ किलोमिटर उत्तरपूर्वमा पर्ने तातोपानी नाकामा वैशाख १० गते चीनको सिचाङ स्वायत्त क्षेत्र (जसलाई तिब्बतको नामबाट चिनिन्छ) ले कोभिड१९ रोकथाम तथा नियन्त्रणमा चाहिने स्वास्थ्य सामग्री नेपाल सरकारका प्रतिनिधिलाई हस्तान्तरण गर्यो । यता काठमाडौंमा त्यसै दिन भारतीय राजदूत विनयमोहन क्वात्राले २३ टन औषधि स्वास्थ्य तथा जनसंख्यामन्त्री भानुभक्त ढकालमार्फत नेपाललाई प्रदान गरे । अति आवश्यक औषधि अन्य मुलुकलाई निर्यात नगर्ने निर्णय गरिसकेको भारतले पछि नेपालसहित केही मुलुकका निम्ति प्रतिबन्ध फुकुवा गर्यो । आफैं औषधि सहयोग गर्यो । ५३ थरीका औषधि नेपाललाई बेच्ने पनि भयो । अमेरिकाले फागुन २३ मा नेपाललाई व्यक्तिगत सुरक्षा उपकरण (पीपीई) सहितका सामग्री सहयोग गर्यो । यो कोभिड१९ रोकथाम र नियन्त्रणका लागि विदेशबाट प्राप्त पहिलो सहयोग थियो । त्यसअघि फागुन ६ गते अमेरिकी सरकारको रक्षा सहकार्य कार्यालयले चीनको हुबेई प्रान्तबाट उद्धार गरिएका १ सय ७५ नेपाली विद्यार्थीलाई क्वारेन्टाइनमा राख्न चाहिने सामान सेनालाई दिएको थियो । आफैं कोभिड१९ को महामारी झेलिरहेका बेला तीन शक्तिराष्ट्र भारत, चीन र अमेरिकाले विभिन्न माध्यमबाट नेपाललाई सहयोग गरिरहेका प्रतिनिधि दृष्टान्त हुन् यी । यसमा संकटका बेला सघाएर प्रभाव बढाउने उनीहरूको रणनीतिसमेत जोडिएको विज्ञहरू बताउँछन् । कोभिड१९ बाट सिर्जित संकटकै बीच उत्तरी छिमेकी चीनले सहयोगमार्फत उपस्थिति देखाइरहेको छ । उसले १ सय २० भन्दा बढी मुलुकलाई संक्रमण रोकथाम र नियन्त्रणका लागि स्वास्थ्य सामग्री र औषधि सहयोग एवं बिक्री गरिरहेको छ । यस्तो सहयोग पाउनेमा नेपाल पनि पर्छ । दक्षिण एसियाको प्रमुख शक्ति भारतले यस क्षेत्रमा हुने हरेक विपद्मा आफ्नो उच्च उपस्थिति सधैं देखाउने गरेको छ । अमेरिकाले पनि मानवीय सहायताका नाममा नेपाललाई सहयोग गर्दै आएको छ । कूटनीतिज्ञ दिनेश भट्टराई शक्तिशालीकमजोर सबै मुलुक यतिबेला समस्यामा रहे पनि नेपाललाई सहयोग गर्न उनीहरू तत्पर हुनुलाई आपसी मित्रता र सम्बन्धको सद्भाव मान्छन् । यी मुलुकहरूले संकटमा सहयोग गरेर उपस्थिति जनाउन र राम्रो प्रभाव पार्न चाहन्छन्, उनले भने, उदाउँदा शक्तिहरू यस्तै बेला त सक्रिय हुने हुन् । नेपालको भूराजनीतिक अवस्थितिले पनि कुन देशले कुन बेला के गर्यो वा बनाइदियो भन्ने विषयले चर्चा पाउने गर्छ । अवकाशप्राप्त उपरथी तथा भूराजनीतिक मामिलाका जानकार विनोज बस्न्यातले संकटका बेला सहयोग गरेपछि नेपाली जनतामा उनीहरूप्रति सद्भाव बढ्ने र अन्य बेला आफूले के गरिएको थियो भन्नसमेत पाइने बताए । उनले नेपालस्थित राजदूतहरूले २०७२ को विनाशकारी भूकम्पका बेला नेपाललाई गरेको सहयोगबारे अहिले गरिरहेको प्रचारप्रसारलाई उदाहरणका रूपमा प्रस्तुत गरे । उक्त भूकम्पपछि सबभन्दा बढी सहयोग गर्ने मुलुकहरूमा भारत, चीन र अमेरिका नै थिए । भूकम्प आएको पाँचौं वर्षगाँठका अवसरमा ती मुलुकका नेपालस्थित दूतावासहरूले आआफूले गरेका सहयोग मिडिया र सोसल मिडियामार्फत सार्वजनिक गरेका थिए । कतिपय राजदूतले लेख नै लेखेर ती सहयोग स्मरण गराउन चाहे । चीनको प्राथमिकता कोभिड१९ संक्रमण रोकथाम र नियन्त्रणका लागि चीन सरकारले विभिन्न स्तरमा सहयोग गरिरहेको छ । चीनका विभिन्न प्रान्त र दूतावासबाट सहयोग आउने गरेको छ । नेपाली सेनाले जीटूजी प्रक्रियामार्फत चीनबाटै करिब २ अर्ब २६ करोडको ६७ थरीका स्वास्थ्य सामग्री र औषधि खरिद गर्दै छ । चीनले नेपाललाई सहयोगको प्राथमिकतामा राख्दै चैत १६ मा करिब ४ करोड ४१ लाख रुपैयाँ बराबरको स्वास्थ्य सामग्री हस्तान्तरण गरेको थियो । नेपालका लागि चिनियाँ राजदूत होउ यान्छीले उक्त सहयोग स्वास्थ्यमन्त्री ढकाललाई हस्तान्तरण गरेकी थिइन् । ती स्वास्थ्य सामग्री नेपालस्थित चिनियाँ दूतावास, सिचुवान प्रान्त, अलिबाबा फाउन्डेसन, ज्याक मा फाउन्डेसन, चीन सीएएमसी इन्जिनियरिङ र सिचुवान हुअसी ग्रुपले सहयोग गरेका थिए । तिनमा एन९५ मास्क, सर्जिकल मास्क, डिस्पोजेबल मास्क, प्रोटेक्टिभ गगल्स, इयर थर्मोमिटर, सुरक्षित पोसाक, भेन्टिलेटर, पीसीआर किट्स, पञ्जालगायत थिए । यस्तै, चीनको सियान र तिब्बत प्रान्तले चैत २९ मा नेपाललाई स्वास्थ्य सामग्री सहयोग गरेका थिए । सियानबाट भगिनी सम्बन्ध रहेका काठमाडौं र बुटवलसँगै काभ्रेको धुलिखेलले सहयोग पाएको हो । सियान विश्व सहरी भूमि संगठनको उपाध्यक्ष हो भने धुलिखेल स्थायी सदस्य हो । काठमाडौं र धुलिखेलका लागि १० र १० हजार थान सर्जिकल मास्क छन् भने बुटवलका लागि १० हजार सर्जिकल मास्कका अलावा १ हजार एन९५ मास्क, ५ सय सर्जिकल सुट, १ सय सर्जिकल ग्लास र ३० थान थर्मल गन सहयोग आएको हो । सियानले आईसीयूका लागि पनि सहयोग गरेको थियो । तिब्बत सरकारले ल्हासास्थित नेपाली महावाणिज्य दूतावासमार्फत छ प्रकारका मेडिकल सामग्री सहयोग गरेको थियो । चीनको सिचाङ स्वायत्त क्षेत्रले वैशाख १० मा १० हजार एन९५ मास्क, १० हजार पीपीई, एक हजार इन्फ्रारेड थर्मोमिटर, दुईवटा पीसीआर मेसिन, २० हजार थान किट्स र ५० बक्स कीटाणुनाशक वेट वाइप सहयोग गरेको छ ।नेपाल र भारतमा लकडाउन भएपछि चीनले अत्यावश्यक वस्तु र औषधि ल्याउनका लागि भन्दै तातोपानी नाका खोल्ने निर्णय गरेको थियो । उक्त नाका चीनमा कोभिड१९ संक्रमण फैलिएसँगै बन्द थियो । यस्तै, वैशाख १३ मा राजदूत होउले कोभिड१९ नियन्त्रणका सम्बन्धमा नेपाल र चीनका स्वास्थ्य विज्ञहरूसँगको भिडियो छलफलमा सहजीकरण गरेकी थिइन् । परराष्ट्रमन्त्री प्रदीपकुमार ज्ञवालीले वैशाख १ गते स्टेट काउन्सिलर तथा विदेशमन्त्री वाङ यीसँग कुराकानी गर्दै स्वास्थ्य सामग्री खरिदमा सहजीकरण गर्न चीन सरकारलाई आग्रह गरेका थिए । प्रत्युत्तरमा वाङले चीनले सहजीकरण गरिदिनेदेखि नेपाल र नेपाली जनतालाई यो महामारीका बेला सहयोग गर्ने प्रतिबद्धतासमेत व्यक्त गरेका थिए । नेपालको स्वास्थ्य सामग्री खरिद प्रक्रियामा काठमाडौंस्थित चिनियाँ दूतावास र बेइजिङस्थित त्यहाँको वाणिज्य मन्त्रालयले महत्त्वपूर्ण भूमिका खेलेका छन् । परराष्ट्र मामिला अध्ययन प्रतिष्ठानका उपकार्यकारी निर्देशक रूपक सापकोटा चीनले अहिले मात्र नभएर विगतमा सहयोगको हात बढाएको बताउँछन् । २०७२ सालको भूकम्पमा चीनले एकदमै शीघ्र रूपमा सहयोग गरेको थियो । आपत्कालीन उद्धारमा चीनबाट टोली आएको थियो । यस्तो सहयोग त्यसअघि विरलै देखिन्थ्यो, उनले भने । चीनले अघि सारेको बेल्ट एन्ड रोड इनिसिएटिभ (बीआरआई) मा नेपालले पनि हस्ताक्षर गरेको छ । चीनले बीआरआई फ्रेमवर्कमा हस्ताक्षर गर्ने मुलुकलाई आफ्नो कूटनीतिक सम्बन्ध र सहयोगमा उच्च प्राथमिकतामा राखेको छ । चिनियाँ राष्ट्रपति सी चिनफिङको भ्रमणयता नेपाल त्यसै पनि चीनको प्राथमिकतामा परेको जानकारहरूको भनाइ छ । भारतको सार्ककेन्द्रित सहयोग दक्षिण एसियाली मुलुकमा केही भयो भने पहिलो रेस्पोन्डर का रूपमा भारतले आफूलाई चित्रित गर्न चाहन्छ । भारतीय प्रधानमन्त्री नरेन्द्र मोदीले दक्षिण एसियाली मुलुकहरूमा कोभिड१९ को संक्रमण बढेपछि वैशाख २ मा सार्कका नेताहरूबीच गरेको भिडियो कन्फरेन्सलाई यसरी नै लिन सकिन्छ । छिमेकी मुलुकमा संकट पर्दा भारत सबभन्दा पहिला पुगिहाल्छ । मोदीले भिडियो कन्फरेन्सका क्रममा कोभिड१९ विरुद्ध सँगै लड्न सार्कस्तरीय कोभिड१९ आकस्मिक कोष को प्रस्ताव गर्दै भारतका तर्फबाट १० मिलियन अमेरिकी डलर दिने घोषणा गरेका थिए । त्यस अवसरमा पाकिस्तानसहित सार्कका अन्य मुलुकले आपसी सहयोग गर्ने प्रतिबद्धता व्यक्त गरे । कोषमा अन्य मुलुकले पनि योगदान गर्ने घोषणा गरेका थिए । कूटनीतिज्ञ भट्टराई भारतीय प्रधानमन्त्री मोदीले मौकाको फाइदा उठाएर काम गरेको मान्छन् । सार्कको अध्यक्ष नेपाल हो । तर यो कुरा धेरैले बिर्सिसके । मोदीले संकटका बेला सार्कलाई उपयोग गरे, उनले थपे, अरू बेला भारत र पाकिस्तानको कुरा नमिले पनि सार्क भनेपछि मोदीको प्रस्तावलाई पाकिस्तानले पनि तुरुन्त मान्यो । उक्त कन्फरेन्सपछि सार्क राष्ट्रका स्वास्थ्य सेवाका मुख्य पदाधिकारीहरूबीच चैत १४ मा कोभिड१९ रोकथाम र नियन्त्रणको लागि छलफल भएको थियो । यही सन्दर्भमा चैत २६ मा वाणिज्य विभागका पदाधिकारीहरूबीच पनि अन्तरक्षेत्रीय व्यापारको विषयमा छलफल भयो । यस्तै, वैशाख १२ मा सार्क स्वास्थ्य मन्त्रीस्तरीय भिडियो कन्फरेन्स भएको थियो । भारतको विदेश मन्त्रालयले सार्कका स्वास्थ्यकर्मीलाई कोभिड१९ विरुद्ध लड्न अनलाइन प्रशिक्षण दिने निर्णय गर्यो । पहिलो प्रशिक्षण अप्रिल १७ देखि २१ सम्म भएको थियो । दोस्रो कार्यक्रम अप्रिल २७ देखि मे ६ सम्म हुँदै छ । प्रशिक्षणमा सार्क मुलुकका अफगानिस्तान, बंगलादेश, भुटान, माल्दिभ्स, श्रीलंका र नेपालसँगै माउरिसस र सेचेलेस पनि छन् । भारत सरकारले मुलुकमा कोभिड१९ को संक्रमण बढेसँगै अतिआवश्यक औषधि विदेशमा निर्यात नगर्ने निर्णय गरेको थियो । तर नेपालमा चीन र अमेरिबाट एकपछि अर्को सहयोग आइरहँदा नेपालसहित केही मुलुकलाई औषधि निर्यात गर्ने निर्णय गर्यो । त्यहीअनुसार सेनाले जीटूजी प्रक्रियामार्फत भारतबाट करिब २ करोड ८० लाख रुपैयाँका ५३ थरी औषधि खरिद गर्दैछ । भारतले वैशाख १० मा कोभिड१९ विरुद्ध लड्न नेपाललाई २३ टन अत्यावश्यक औषधि हस्तान्तरण गरेको थियो । काठमाडौंस्थित भारतीय दूतावासले उक्त सहयोग भारतका जनताका तर्फबाट नेपालका जनताका लागि भनिएको छ । जसमा पारासिटामोलको ३२ लाख डोज र हाइड्रोक्सिक्लोरोक्विनको २५ लाख डोज छन् । कोभिड१९ नियन्त्रणका लागि हाइड्रोक्सिक्लोरोक्विन औषधिको प्रयोगबारे भने प्रश्न उठिरहेकै छ । परराष्ट्र मामिला अध्ययन प्रतिष्ठानका उपकार्यकारी निर्देशक सापकोटा भारतले नेपालको संकटका बेला गरेको सहयोगलाई भूराजनीतिक रूपमा हेनुपर्ने बताउँछन् । मैले सुनेअनुसार भूकम्प जाँदा भारतले सैन्य उपस्थितिलाई बढाउन चाहेको थियो । अहिले संक्रमण नफैलिएको स्थितिमा पनि भारतले र्यापिड टाक्स फोर्स पठाउँछु भन्यो । माल्दिभ्समा त पठाई पनि सक्यो, उनले भने, दक्षिण एसिया र छिमेकीमा भूराजनीतिक सोच पनि हावी हुँदै आएको देख्न सकिन्छ । सन्देश प्रवाहसँगै अमेरिकी सहयोग मन्त्रिपरिषद्ले चैत १६ मा विपद् व्यवस्थापन गर्न भइरहेका सम्पूर्ण संरचनालाई बेवास्ता गर्दै नयाँ संरचना खडा गर्यो, कोभिड१९ विपद् व्यवस्थापन केन्द्र । जुन छाउनीस्थित नेपाली सेनाको महावीर गण (रेञ्जर) भित्र रहेको भवनमा सञ्चालन गरियो । त्यो भवन २०७२ सालमा भूकम्प गएपछि अमेरिकी सरकारको सहयोगमा निर्माण भएको सेनाको क्षेत्रीय व्यवस्थापन आपत्कालीन केन्द्र हो । अमेरिकी सरकारले फागुन २३ मा स्वास्थ्य तथा जनसंख्या मन्त्रालयलाई अत्यावश्यक व्यक्तिगत सुरक्षा उपकरण (पीपीई) हस्तान्तरण गरेको थियो । पीपीई स्वास्थ्य तथा जनसंख्या मन्त्रालयको अनुरोधमा अमेरिकी अन्तर्राष्ट्रिय विकास नियोग (यूएसएआईडी) ले प्रदान गरेको हो । यूएसएआईडी नेपालकी कार्यवाहक प्रमुख एड्रिना हेजले स्वास्थ्य मन्त्रालयका सचिव यादव कोइरालालाई उक्त सामग्री हस्तान्तरण गरेकी थिइन् । अमेरिकी सरकारले ३ हजार थान मास्क, २ हजार ५ सय थान मुख छोप्ने कवच, २ हजार थान जुत्ता ढाक्ने खोलस, २ हजार १ सय सर्जिकल टोपिस, १ हजार ट्राउजर तथा ट्युनिकस र १० वटा थर्मो ल्यास थर्मोमिटर पनि सहयोग गरेको थियो । त्यसअघि फागुन ६ गते अमेरिकी सरकारको रक्षा सहकार्य कार्यालयले चीनको हुबेईबाट ल्याइएका नेपाली विद्यार्थीलाई क्वारेन्टाइन राख्दा चाहिने पीपीई ७ थान, लेटेक्स पन्जा ४ सय थान र जैविक जोखिमका वस्तु बोक्ने झोला १ सय १० थान प्रदान गरेको गरेको थियो । ती सामग्री वाल्टर रिड सशस्त्र बल चिकित्सा विज्ञान अध्ययन संस्थानको नेपाल इकाईद्वारा उपलब्ध गराइएका हुन् ।अमेरिकाले चैत ६ मा कोभिड१९ को महामारीबाट नेपाली जनतालाई सुरक्षित राख्न भन्दै थप १८ लाख डलर प्रदान गर्ने जनाएको थियो । यो रकम यूएसएआईडीको संक्रामक सरुवा रोगविरुद्ध आपत्कालीन सञ्चित कोषको एक हिस्सा हो । यो सहयोग रकममध्ये झन्डै ११ लाख डलर कोभिड१९ बारे समुदायलाई सचेत पार्न प्रयोग हुने जनाइएको थियो । बाँकी ७ लाख डलर विश्व स्वास्थ्य संगठनमार्फत कार्यान्वयन भएका तयारी तथा प्रतिकार्य क्रियाकलापलाई टेवा पुर्याउनका लागि रहेको दूतावासको भनाइ थियो । नेपालस्थित अमेरिकी राजदूत र्यान्डी बेरी सामाजिक सञ्जालमार्फत नेपाल र नेपालीका लागि विभिन्न सन्देश प्रवाह गरिरहेका छन् ।अमेरिकाले नेपालमा सन् १९४७ देखि मानवीय सहायता, डेंगु, मलेसिया जस्ता रोग निवारण तथा विपद् व्यवस्थापनमा सहयोग गर्दै आएको छ । अमेरिकाले जहिले पनि नेपालसँगको सम्बन्धमा मानवीय सहायतालाई जोड दिँदै आएको देखिन्छ । अमेरिका नेपालमा सफ्ट पावरका हिसाबले आफ्नो प्रभाव विस्तार अघि बढ्दै आएको छ, सापकोटाले भने । सापकोटाले अमेरिकाले अहिले गरिरहेको सहयोगमा दुई अर्थ रहन सक्ने बताए । पहिलो, अमेरिकी मिलेनियम च्यालेञ्ज कर्पोरेसनसगको सम्झौता होल्डमा छ । दोस्रो, नेपाललाई इन्डो प्यासिफिक रणनीतिमा सामेल गराउने हिसाबमा पनि सहयोग दिएर पनि अमेरिकाले सदाशयता देखाउन खोजेको हुनसक्छ, उनले भने ।"
दूतहरूको दायित्व र औचित्य,"अन्तर्राष्ट्रिय मञ्चमा नेपालको उपस्थितिलाई दरिलो तुल्याउन कूटनीतिक सञ्जाल तथा औपचारिकअनौपचारिक सम्पर्कविन्दुको आआफ्नै महत्त्व हुन्छ । यस्तै जनसम्पर्क र छवि विस्तारमा दरिलो माध्यम हुन सक्ने पदीय हैसियतमा अनररी तहका दूतहरूको विषय अहिले चर्चामा छ । विदेशी मुलुकको प्रतिनिधित्व गरेर काठमाडौंमा बस्ने अवैतनिक वाणिज्य दूत हुन् अथवा त्यही हैसियतमा देशको पहिचानप्रतिष्ठा विस्तारमा विदेशी मुलुकमा बसेका पर्यटन दूत र वाणिज्य दूतहरू यतिखेर उनीहरूको नामकामको खोजी भइरहेको छ । पदीय हैसियतका मानार्थ भए पनि उनीहरूमध्ये अधिकांशको प्रभाव र पहुँच राष्ट्रिय हितभन्दा बढी आफ्नै स्वार्थसिद्धिमा उपयोगी देखिएको रिपोर्ट बाहिर आएपछि स्वभावतः यस्ता नियुक्तिबारे सरोकार बढेको हो । कोभिड१९ (कोरोना) को संक्रमण र सन्त्रास विश्व समुदायमाझ फैलिएको नहुँदो हो त अहिले नेपाल भ्रमण वर्ष२०२० को उत्कर्षमा बाहिरी विश्वका पर्यटकहरूलाई स्वागतसत्कार गर्नमा तल्लीन भइसक्ने थियो । तर, कोरोना भाइरसको विश्वव्यापी संक्रमणले गर्दा स्वास्थ्य सुरक्षा र सचेतनाको अनिवार्य सर्तका माझ सबै तहका कार्यक्रमहरू स्थगित छन् । मुलुकको पर्यटकीय चिनारी विस्तार गर्ने र अन्तर्राष्ट्रिय जगत्मा पर्यटन छवि उजिल्याउने यो अवसर अहिलेका लागि स्थगित भएको मात्रै हो, सधैंलाई रोकिएको होइन । तर, यो अभियानमा सहयोगी अभियन्ता हुन सक्ने पर्यटन दूतहरू कोकहाँ छन्, उनीहरूको कार्यसम्पादन केकस्तो छ भनेर खोजी हेर्दा केहीको अवधि समाप्त भएको भेटिएको छ भने बाँकी धेरैजसो बेखबर (नो रिपोर्ट) अवस्थामा रहेको पाइएको छ । कतिसम्म भने कहिले कुनै मन्त्री, कहिले कुनै नेता वा राजदूतको प्रभावपहुँचबाट दुईवर्षे पदावधिमा नियुक्त भए पनि वर्षौंदेखि यही मानार्थ हैसियत को रवाफमा कतिपय दूतहरू विदेशको नेपाली समुदायमाझ आफ्नै प्रभाव विस्तार गर्न लागिरहेका समेत पाइएको छ । सम्बद्ध मुलुकको नेपाली कूटनीतिक नियोग वा परराष्ट्र मन्त्रालयकै मूल्यांकनमा नेपाल पर्यटन बोर्डले सिफारिस गरेका तीन दर्जनभन्दा बढी देशका पाँच दर्जन पर्यटन दूतमध्ये अधिकांश निष्क्रिय र बेखबर अवस्थामा रहेको पाइएको छ । यसको अर्थ नेपाल भ्रमण वर्ष वा प्रवर्द्धनका सरकारी कार्यक्रमहरू आइसक्दा पनि यस्ता दूतहरूको काम, कर्तव्य, अधिकारबारे कहीँकतै ध्यानाकर्षण नरहेको अवस्था तथा कहिल्यै पनि यिनको कार्यसम्पादन मूल्यांकनको सन्दर्भ नउठेको विषय हाम्रो पद्धतिमा रहेको कमजोरी हो । पर्यटन दूतझैं परराष्ट्र मन्त्रालयले विभिन्न मुलुकमा नियुक्त गरेका अवैतनिक वाणिज्य दूतको पनि अद्यावधिक स्थितिबारे स्वयं परराष्ट्र बेखबरजस्तै छ । यी अवैतनिकमध्ये अधिकांशले न कार्यप्रगति विवरण पठाउने गरेका छन्, न सरकारको कूटनीतिक, वाणिज्य वा पर्यटनका सहकार्यहरूमा संयोजनकारी भूमिका निर्वाह गरेका देखिन्छन् । विशेषतः राजनीतिक फेरबदलमा आउने परराष्ट्रमन्त्रीहरूको आआफ्नै प्रभाव र पहुँच अथवा भनसुनकै आधारमा बनाएका यस्ता दूतहरूको कार्यावधिबारे स्वयं परराष्ट्र मन्त्रालयसमेत अलमलमा देखिन्छ । काठमाडौंमा रहेका किर्गिस्तानका लागि अवैतनिक महावाणिज्य दूत सुलभ अग्रवालले सम्बद्ध मुलुकको झन्डा र नीलो प्लेटको दुरुपयोग गरेको दृष्टान्त बाहिर आएपछि परराष्ट्र मन्त्रालयले बाहिरी मुलुकमा रहेका आफ्ना अवैतनिक दूतका लागि कडाइका साथ पालना गर्नैपर्ने आचारसंहिता तय गर्ने सूचना बाहिर आएको छ । तर, विदेशस्थित नियोगहरूमा रहने आवासीय राजदूत र आफ्नै कूटनीतिक कर्मचारीको कार्यसम्पादन मूल्यांकन गर्न नसकिरहेको मन्त्रालयले विशुद्ध राजनीतिक र व्यापारिक पहुँचप्रभावका आधारमा नियुक्त यस्ता अवैतनिक वाणिज्य दूतहरूका बारेमा वस्तुगत मूल्यांकन गरिहाल्ला भनेर पत्याउने आधार कमजोर छ । कोभिड१९ को प्रभावसँगै सबै सरकारी कामकारबाही र प्रक्रियाहरू लकडाउन को स्थितिमा रहे पनि यो संक्रमणपछि अबका दिनमा केकसरी नियमसंगत पद्धतिमा अघि बढ्न सकिन्छ भनेर सोच्ने बेला आइसकेको छ । यसमाथि पनि अहिले नेपालको कूटनीति र पर्यटन जगत्मा जोडिएको अनररी पदको सक्दो उपयोग गर्न यहीअनुरूपकै प्रतिष्ठा तथा इज्जत लिएर विदेशी भूमिमा बसेका उचित पात्रको छनोट हुनु जरुरी छ । अहिले यो पदको उपयोगभन्दा दुरुपयोगको दृष्टान्त सार्वजनिक भइरहेका बेला यसमा शुद्धीकरण खोज्ने यो अवसरलाई सम्बन्धित सबैले खेर जान दिनु हुँदैन ।"
शीर्षमा अहंकार,"प्रधानमन्त्री ओलीले एक्लै मोबाइलमा चेस खेल्दै गरेको अबिनको कार्टुन निकै मार्मिक र यथार्थपरक लाग्यो । कोरोना भाइरसले हामी आक्रान्त बनिरहेका छौं । काटुर्नमा सायद कोरोना संक्रमित हुनुपर्छ ती बिरामीले डाक्टर बोलाउँछिन् । छेउमा डाक्टर ओली कानमा बुझो कोचेर राजनीतिक चेस खेल्नमा व्यस्त देखिन्छन् । प्रधानमन्त्री चेसका सिकारु नभएर माहिर खेलाडी हुन् भन्ने सबैलाई थाहा छ । आफूलाई जोगाउन कतिसम्म चलखेल गर्न सक्छन् भन्ने उदाहरण पछिल्लोपटकका अध्यादेशहरू हुन् । मै हुँ भन्ने पुष्पकमल दाहाल, माधव नेपाल र शेरबहादुर देउवाजस्ता धुरन्धर खेलाडीहरू ओलीसँग राजनीतिक चेसमा भिड्न आनाकानी गर्थे । ओलीसँग चेसरूपी राजनीतिक भिडन्त गर्नु भनेकै अन्ततः हार्नु नै हो भन्ने मान्यता छ । ओलीको आक्रामक चालले दुई तिहाइ नजिक नेकपालाई पुर्यायो । यसले ओलीलाई अहम्, आडम्बर र अहंकारग्रस्त बनायो । दुई तिहाइ नजिकको उन्मादले बेस्करी उम्लिए । मधेसी दलका केही नेतालाई रातो कार्पेट ओछ्याउँदै आफ्नो पार्टीमा भित्र्याउन दल फुटाउने एकल प्रयत्न गरे । त्यसका लागि उपहरण गर्नेसम्मको चाल चले । तर, यो चालले उनलाई पछार्यो । जितिरहेको खेलमा हार मिल्ने भयो । नसमाउनुपर्नेर् ेगोटी र नचाल्नुपर्ने चालको परिणाम अहिलेको परिस्थति हो । प्रधानमन्त्रीको कुर्सी नै डगमगाएको देखियो । कोरोना संकटको समयलाई यो कार्टुनले उतारेको छ । श्यामसुन्दर कुइँकेल, हाँडीगाउँ, काठमाडौं"
शासकीय अक्षमताको मूल्य,"अक्षमको अहम् सन् १९९९ मा जर्नल अफ पर्सनालिटी एन्ड सोसियल साइकोलोजी को ७७ औं अंकमा जस्टिन क्रुगर र डेभिड डनिङको अनुसन्धानात्मक लेख छापियो । अनुसन्धानमा कर्नेल विश्वविद्यालय, अमेरिकाका ६५ विद्यार्थीलाई विभिन्न ठट्यौली (जोक्स) हरूको हाँसोउठ्दोपनको मूल्यांकन गर्न दिइएको थियो । विद्यार्थीहरूले हाँस्न मन नलाग्ने जोक्सलाई घटीमा १ अंकदेखि एकदमै हँसाउने जोक्सलाई बढीमा ११ अंकसम्म दिन सक्थे । त्यसपछि विद्यार्थीहरूलाई सहपाठीका तुलनामा जोक्सको हाँसोउठ्दोपनको जाँच गर्न सक्ने आफ्नै क्षमताको स्वमूल्यांकन गर्न लगाइयो । उनीहरूले अरूका तुलनामा म उत्कृष्ट, मध्यम वा कमजोर छु मध्ये एउटा रोज्नुपर्थ्यो । अध्येताहरूले विद्यार्थीहरूलाई दिएकै ठ्ट्यौली आठ हास्यकलाकारलाई पनि दिए र त्यसरी १ देखि ११ अंकसम्मको रेटिङमा जोक्सको मूल्यांकन गर्न भने । हास्यकलाकारहरूले जोक्सलाई दिएको मूल्यांकन आपसमा मिल्दोजुल्दो थियो । त्यसपछि हास्यकलाकारहरूले गरेका जोक्सका मूल्यांकनलाई आधार मानेर विद्यार्थीको मूल्यांकनलाई जाँचियो । अध्येताले हास्यकलाकारको मूल्यांकनसँग मिलाउने विद्यार्थीलाई सक्षम र नमिलाउनेलाई अक्षमका रूपमा वर्गीकरण गरे । जब अक्षम विद्यार्थीहरूले अन्य विद्यार्थीका तुलनामा गरेको आफ्नो मूल्यांकन र उनीहरूले गरेका जोक्सको मूल्यांकन हेरियो, तब पत्ता लाग्यो जोक्सको वास्तविक मूल्यांकनमा अक्षम ठहरिएका विद्यार्थीहरूले स्वमूल्यांकनमा भने आफूलाई अरूका तुलनामा बढी जान्ने ठान्ने रहेछन् । ती अध्येताहरूले विभिन्न विषयमा उक्त अनुसन्धानहरूलाई दोहोर्याए । नतिजा सधैं एउटै निस्कियो अक्षम मानिसहरूको कार्यनिष्पादन निम्छरो मात्र हुँदैन, उनीहरू आफ्नो ज्ञान, सीप र क्षमताको वास्तविक मूल्यांकन गर्न पनि असफल हुन्छन् । उनीहरू आफ्नो कमजोरी देख्न असमर्थ हुन्छन् । त्यसकारण परीक्षामा कम नम्बर ल्याउने विद्यार्थीहरूलाई लाग्छ, मैले योभन्दा धेरै नम्बर ल्याउनुपर्ने हो । उक्त खोजमा आधारित अक्षम मानिसहरूमा विद्यमान आफूलाई अरूभन्दा बढी क्षमतावान् ठान्ने आग्रहयुक्त मानव मनोविज्ञानलाई डनिङक्रुगर इफेक्ट भनिन्छ । अक्षम मानिसहरूमा देखिने त्यस्तो अहम्बारे डेभिड डनिङ थप्छन्, अक्षमताले धेरैजसो मानिसहरूलाई दिशाहीन, व्याकुल, सतर्क तुल्याउनुको साटो उनीहरूमा आफ्नो ज्ञान, क्षमता र सीपप्रतिको अस्वाभाविक भरोसा थपिदिन्छ । इतिहासकै शक्तिशालीमध्ये एक ठानिएका प्रधानमन्त्री ओलीले अहिलेसम्म आफ्नो शासकीय नेतृत्व क्षमता खासै देखाउन नसक्नु, धेरैजसो निर्णयबाट पछि हट्नु तर हरेक विधामा आफूलाई ज्ञानी, सूचित र बुझक्कड सम्झनुलाई उनी डनिङक्रुगर इफेक्ट को सिकार भएको मान्न सकिन्छ । प्रधानमन्त्री ओलीमा मात्रै होइन, आफ्नो अज्ञानताको आयतन र ज्ञानको सीमाको महसुस नहुनु स्वाभाविक मानवीय गुण नै हो । जुन धेरैथोरै, प्रकटअप्रकट रूपमा सबै मानिसमा हुन्छ । तर यस्तो संज्ञानात्मक आग्रह (कग्नेटिभ बायस) बाट मुक्त हुने उपाय छ त ? मनोवैज्ञानिकहरू भन्छन् सिकाइ । निरन्तर सिकाइले त्यसबाट मुक्ति दिन्छ । तर सिक्नका लागि उत्सुकता हुन जरुरी छ । जान्नेहरूको कुरा सुन्ने धैर्य सिकाइको दोस्रो सर्त हो । तर प्रधानमन्त्रीको व्यक्तित्वमा यी कुराहरू गयल छन् । विज्ञ र नेता सम्बन्ध मानव विकासक्रमसँगै वस्तु र सेवाको विशिष्टीकरण पनि सुरु भयो । यतिखेर ज्ञानको फैलावट र विकासले गर्दा व्यक्तिविशेष सबै कुरामा जानिफकार र निपुण हुन सक्ने अवस्था पनि छैन । त्यसैले, विशिष्ट काम गर्नका लागि समाजलाई निश्चित विषयमा सामान्यजनभन्दा फराकिलो र गहिरो ज्ञान भएका जान्ने मानिसहरूको अर्थात् विज्ञहरूको आवश्यकता पर्यो । हामीले अपनाएको उदार लोकतन्त्रमा विज्ञहरूको भूमिका शासकीय निर्णयलाई सघाउन नेताहरूलाई सल्लाह दिने र जनतालाई सुसूचित गराउने हुन्छ । विज्ञहरूले दिएका प्रमाणमा आधारित सुझावका आधारमा राजनीतिक जनप्रतिनिधिले निर्णय गर्छ र जनताले त्यस्ता निर्णय गर्ने जनप्रतिनिधि अर्थात् नेताहरूलाई चुन्छन् । नेताहरूले गरेका निर्णयप्रति निरन्तर खबरदारी गरेर सञ्चारमाध्यम र नागरिक समाजले घुमाउरो हिसाबले सरकारलाई सही निर्णयका लागि सघाएका हुन्छन् । यस्तो फरक अंगहरूको सामूहिक छलफल, बहस र खबरदारीले निर्णयकर्तामा हुने संज्ञानात्मक आग्रहजस्ता मानवीय कमजोरीहरूलाई पहिचान गर्न र त्यसलाई हटाउन मदत गर्छ । बहुविज्ञहरूको सल्लाहले निर्णय गर्दा हुने ज्ञानको अभाव र सीमिततालाई परिपूर्ति गराउन सक्छ । सञ्चारमाध्यमको खबरदारीले नेतृत्वलाई आफूले गरेको निर्णयको अनुगमन गर्न सघाउँछ । समग्रमा शासकीय निर्णयमा संलग्न यस्ता व्यक्ति र संस्थाहरूको सहभागिता र भूमिकाले शासकीय निर्णयलाई तर्कसंगत बनाउन सहयोग गर्छ । अहिलेसम्मको मानव प्रगति तर्कमा आधारित सामूहिक निर्णयको प्रतिफल हो, जुन अहिले संसारले भोगिरहेको कोरोना महाव्याधिसँग लड्नका लागि पनि आवश्यक छ ।तर यतिखेर कोरोना महामारी लगायतका थुप्रै विषयमा गरिएका ओली नेतृत्वका शासकीय निर्णयहरू तर्कसंगत लाग्दैनन् । किनभने वर्तमान नेपालमा विज्ञ र नेताबीचको सम्बन्ध माथि उल्लेख गरेको जस्तो आदर्श छैन । वर्तमानमा अधिकांश विज्ञहरू माग्ने र नेताहरू दिनेको हैसियतमा छन् । जब लामो समयको शैक्षिक साधनामार्फत कुनै विषयमा विज्ञता हासिल गरेका मानिसहरू माग्नेमा रूपान्तरित हुन्छन्, जब विज्ञहरूलाई आफ्नो शिक्षा, सीप र क्षमतामा भन्दा बढी विश्वास नेताको फेरो र पार्टीको टहरोमा लाग्छ, तब उनीहरूको भूमिका नीतिगत निर्णयमा सल्लाह दिने सल्लाहकारको होइन, निर्णय भइसकेका कुराहरूलाई कार्यान्वयन गर्ने कारिन्दामा फेरिन्छ । पद र नियुक्तिका लागि पार्टीको तल्लो कमिटीमा बसेर निरन्तर लेभी बुझाउन राजी भएपछि विज्ञको भूमिका कार्यकर्तामा खुम्चिन्छ र विज्ञ पनि नेताजस्तै आग्रहको सिकार हुन्छ । विज्ञहरू कारिन्दा र कार्यकर्तामा फेरिएकै कारण प्रधानमन्त्री लगायतका नेताहरूले राज्यको तलबसुविधा दिएर राखेका सल्लाहकारहरूलाई पीएकै व्यवहार गर्न पुग्छन्, जुन कुरा पूर्वप्रधानमन्त्रीहरूका सल्लाहकार भइसकेका ठूला प्राध्यापकहरूको अन्तर्वार्ता पढ्दा प्रस्ट हुन्छ । यस्तो परिपाटीभित्र हुर्किएका विज्ञहरूले नेतालाई सम्झाउने, उनीहरू अस्पष्ट भएका ठाउँमा (ब्लाडन्ड स्पट) स्पष्ट पार्ने र नेताहरूले नदेखेका कमजोरीहरू औंल्याउन सक्ने हैसियत राख्दैनन् । वर्तमान प्रधानमन्त्रीका सल्लाहकारहरूको हैसियतबारे कान्तिपुरमा प्राध्यापक कृष्ण पोखरेल भन्छन्, उनीहरू प्रधानमन्त्रीले हप्काउन सक्ने हैसियतका छन् । देशका महत्त्वपूर्ण नीतिगत निर्णयमा सघाउनुपर्ने विज्ञसमूहहरूको शासन व्यवस्थामा यस्तो टिठलाग्दो उपस्थितिको असर प्रधानमन्त्रीहरूका निर्णय, व्यवहार र बोलीमा झल्कन्छ । यसैका कारण प्रधानमन्त्रीले लिएका निर्णयहरू केही समय पनि नटिक्ने (भर्खरै जारीफिर्ता अध्यादेश), कामकारबाहीमा ढंग नपुग्ने (शेरबहादुर पुनलाई कारबाही) र उनका बोलीहरू (कोरोना भाइरसको प्रवचन) भ्रमपूर्ण हुने अवस्था सिर्जना भएका छन् । फलस्वरूप प्रधानमन्त्री प्रतिक्रियात्मक बन्न पुगेका छन् । उनले ठूलो त्याग र मिहिनेतले आर्जन गरेको राजनीतिक पुँजी सकिँदै गएको छ । र, निर्वाचनमा आर्जन गरेको ठूलो जनमत साँघुरिएको छ । रेल र पानीजहाज ल्याउने ठूला सपना देखाउँदै शासन सम्हालेको साढे दुई वर्षमा विवेक नपुगेकै कारण प्रधानमन्त्री ओली करारमा कार्यरत एउटा डाक्टरलाई सरुवा गर्नसम्म नसक्ने हैसियतमा खुम्चिएका छन् । तर विडम्बना, आफूमा भएको डनिङ क्रुगर इफेक्ट को उपचार गर्नुको साटो परीक्षामा कम नम्बर ल्याएको विद्यार्थीले शिक्षकलाई गाली गरेजस्तो उनी स्वतन्त्र बौद्धिक लेखक, पत्रकार, सञ्चारमाध्यमहरूलाई सम्बोधनैपिच्छे गाली गरिरहेका देखिन्छन् । उनी जनतालाई सुसूचित तुल्याउने पुनजस्ता विज्ञहरूमाथि बेमौसममा कारबाहीको डन्डा बर्साएर मुख थुन्न खोज्छन् । अर्कातिर, पुनजस्ता विज्ञहरूले बोल्नुपर्ने भाइरससम्बन्धी कुराहरू आफू बोल्दै हिँड्छन् । प्रधानमन्त्री ओली यतिखेर नीतिनिमार्णको शीर्ष स्थानमा छन् । त्यसैले देशको समस्याप्रतिको उनको यस्तो गलत बुझाइ र त्यसको आडमा गरिने निर्णयहरूको मूल्य चर्को छ । सम्पूर्ण मानवजाति यतिखेर कोरोना भाइरससँगको लडाइँमा छ तर प्रधानमन्त्री त्योसँग जुध्ने रणनीति तय गर्नुभन्दा राजनीतिक दाउपेचमा व्यस्त छन् । अन्त्यमा, राष्ट्रको महत्त्वपूर्ण निर्णय गर्ने व्यक्तिहरूमा यस्तो संक्रामक रोगप्रतिको अज्ञानताको मूल्य कति महँगो पर्न सक्छ भन्ने हेर्न धेरै लामो इतिहास पल्टाउनु पर्दैन । दक्षिण अफ्रिकालाई हेरे पुग्छ । सन् २००० तिर त्यहाँका राष्ट्रपति तबोम्बेकीले वैज्ञानिक प्रमाण र विज्ञको सुझावलाई नकार्दै भन्थे एड्स भाइरसले होइन, गरिबी, कुपोषण र कमजोर स्वास्थ्यका कारणले लाग्ने रोग हो । उनको त्यो गलत विश्वासका कारण एचआईभी रोकथामका लागि सिफारिस गरिएका औषधि र उपचारलाई रोकियो । विज्ञान रविज्ञप्रति उनको विरागले देशले ठूलोमुल्य चुकाउनुपर्यो । यतिखेर दक्षिण अफ्रिकालाई नेल्सन मन्डेलाको देश मात्रै भनेर चिनिँदैन, संसारमा सबभन्दा बढी एड्स संक्रमितको देश भनेर चिनिन्छ, जहाँ अहिले ७२ लाख एड्स संक्रमित छन् । त्यहाँ एड्सको महामारी बढ्नमा तबोम्बेकीको गलत विश्वास र अक्षमता प्रमुख कारण थियो । सन् २००८ मा हार्वर्ड विश्वविद्यालयले गरेको अध्ययनले भन्छ उनले एड्सलाई विज्ञानसम्मत बुझेका भए ३ लाख मान्छेको ज्यान र ३५ हजार बालबालिकालाई एचआईभी संक्रमणबाट बचाउन सकिन्थ्यो । भविष्यमा कुनै दिन शासकहरूको यस्तो अक्षमताको मूल्य यसरी नै कुनै विदेशी विश्वविद्यालयले सगरमाथाको देशबारे पनि लेख्ला ?"
निरंकुश जुँगाविरुद्ध,"कवि विक्रम सुब्बाले आफ्नो कवितासंग्रहको शीर्षक राखे निरंकुश जुँगाविरुद्ध । यसका अधिकांश कविता उनले लोकतन्त्रगणतन्त्रको आन्दोलनकालमा लेखेका थिए । अप्रिल क्रान्ति पनि भनिने २०६२६३ विद्रोहको युगान्तकारी सफलतासँगै ती कविता खुबै मन पराइए । समयले हामीलाई फेरि उस्तै कविता लेख्न लगाएको छ, यति छिटै र निर्मम रूपमा ! जुन हाम्रो कल्पनामै थिएन । पछिल्ला दुइटा अ को कुरूप अनावरणसम्म आइपुग्दा व्यवस्थाको नाम फेरिए पनि, शासकका अनुहार फेरिए पनि जुँगाको भाषा फेरिएको छैन भन्नेमा अब कुनै द्विविधा रहेन । आजको लोकतन्त्रको आम मान्छे पनि उसै गरी निरंकुश जुँगाविरुद्ध खडा छ जसरी चौध वर्षअघि वा त्योभन्दा अघि पटकपटक हुने गर्थ्यो । लोकतन्त्रका लागि संघर्षका चरणमा हामीले राजतन्त्र र निरंकुशतालाई पर्यायवाची शब्दका रूपमा बुझ्थ्यौं । स्थिति थियो पनि त्यस्तै । हामीलाई लाग्थ्यो यो समाप्त भएपछि निरंकुशताका यो अथवा त्यो रूपसँग लड्ने दिन पनि सकिनेछन् । हामी मुक्त हुनेछौं, स्वतन्त्र नागरिक हुनेछौं । तर त्यस्तो ठान्नु अल्पकालीन सत्य साबित भएको छ । मताधिकारको उपयोगबाट जनताले अनुमोदन गरेको लोकतन्त्रको नायबी अधिकार लिएर निरंकुशता यतिखेर निर्वस्त्र ओर्लेको छ । सत्ताखेलका अनेक बदनाम तिकडम त छँदै छन्, आफ्ना हर्कतमाथि टिप्पणी गर्ने, फरक मत राख्ने, आलोचना गर्ने जोकसैलाई कठालोमा समात्दै कुनै पनि समय पक्रने र अदालतमा घिसार्ने असहिष्णु चरित्र पनि यति बेला उत्तिकै आलोच्य विषय बनेको छ ।यतिखेर देशमा जनता मात्रलाई लागू हुने एकतर्फी लकडाउन छ । सिंहासनको आडमा शासकीय अपराध फत्ते गर्न लकडाउन बाधक भएन । निमुखा जनताले हिँडेरै घर पुगेका कथालाई रहस्यमय करार गर्ने मुखियाको धरमराउँदो कुर्सी धान्न पनि लकडाउनले केही विघ्न पारेन । सत्ता खेलका कुनै गोटी चाल्न लकडाउनले कहीँ अप्ठ्यारो पारेको देखिन्न । यति बेला महामारी संक्रमणलाई कसरी छिचोल्ने, कसरी आम जनतालाई सुरक्षित पनि बनाउने र भोको पनि हुन नदिने भन्ने मुद्दा नै मुखर र प्राथमिक हुनुपर्ने हो । तर शासकीय अकर्मण्यता र प्रहसनको आलोचना गर्नेलाई अनपेक्षित खोरमा जाकेर अरू त्यस्तै आलोचकहरूलाई तर्साउने काममा देखिएको सरकारी रुचिले स्थितिलाई कोरोनाचिन्ता र क्रियाबाट अन्तै डाइभर्ट गरिदिएको छ ।सरकारी मान्छेहरू नागरिकको ध्यान ट्वीस्ट गर्नैका लागि पनि यसो गरिरहेका त छैनन् ? प्रश्न यसरी पनि उब्जिन थालेको छ । िििनेकपाले निरापद बहुमतको सरकार बनाउने निश्चित भएपछि कांग्रेस सभापति शेरबहादुर देउवाले भनेका थिए, कम्युनिस्टहरूको शासनमा हाँस्न त के, रुन पनि पाइनेछैन ! तत्कालमा यो भनाइ केवल हाँस्ने, हँसाउने र देउवाको खिल्ली उडाउने विषय बनेको थियो । त्यतिखेर देउवा आफैं पनि सार्वजनिक ठाउँमा प्रश्न सोध्नेलाई बढ्ता नबोल्न ठाडो हैकम गरेकाले आलोचित थिए । हुन त सत्य यो पनि हो, देशको शासन व्यवस्था बिगार्न र बदनाम गर्नमा उनैको पनि कम भूमिका छैन । तर कम्युनिस्टकालमा रुनै पनि पाइन्न भन्ने उनको कुरो कदाचित् पुष्टि हुन पुग्नुचाहिँ संयोग मात्रै होइन । दुईतिहाइ मत दिएर जनताले गरेको भरोसामाथि यति निकृष्ट खेल होला भन्ने कल्पना सायदै गरिएको थियो, तर दुर्भाग्य, त्यही भयो । अब पनि लोकतन्त्रको नाम लिँदै पार्टी र सरकारहरूले दुर्घटना र बिस्मात नै दोहोर्याइरहने हो भने यसले निम्त्याउने खतरा डरलाग्दो हुने निश्चित छ । देश र पद्धतिको भलो चाहेको हो भने सत्तारूढ दलले प्रधानमन्त्रीको विकल्पमा निर्मम निर्णय लिनैपर्छ भन्ने कुरा चौतर्फी उठ्न थालेको सुनिन्छ । यतिखेर प्रधानमन्त्री र उनी संरक्षित च्यानल हरूलाई सम्पूर्ण रूपले विस्थापित गर्न नसक्ने हो भने नेकपा एउटा पङ्गू, बुख्याँचाभन्दा बढी रहनेछैन । यो प्रस्ट छ ।लोकतन्त्रमा आलोचनाको दरकार निरन्तर रहन्छ भन्ने कुरा स्वयंसिद्ध छ । विगतमा आजका भन्दा पनि कठोर आलोचना, गाली र टिप्पणी हुन्थे, पुत्लादहन हुन्थे । तर आलोचना गर्ने जोकसैलाई धम्क्याउने, झम्टने, थुन्ने र कारबाही गर्ने काम हुँदैनथ्यो । तर अहिले प्रधानमन्त्री र उनको च्यानलका मान्छेहरूको भाषा सुनौं त, कति असहिष्णु र धम्कीपूर्ण लाग्छ ! कत्रो अहंकार र उन्माद सुनिन्छ ! पछिल्ला वर्षहरूमा अखबारमा लेख्ने र सार्वजनिक वृत्तहरूमा बोल्नेलाई नेकपाका दुवै अध्यक्षले कस्ता भाषामा कटाक्ष गरे ? कसरी तिनको बुद्धि र विचारको सेखी झार्न उद्यत भए ! आज पनि प्रधानमन्त्रीको भाषा उही छ आलोचना गर्नेजति सबका सब कुण्ठित हुन्  डाहले भुतुक्क भएर विष ओकल्छन्  प्रशंसा गर्ने त तिनको मुटु नै छैन  ! अरे यार, असल र पवित्र नियतले, विधि र पद्धतिभित्र बसेर काम गरेको भए प्रशंसा गरिनहाले पनि तपाईंलाई गाली गर्ने हिम्मत कसले गर्थ्यो ? शासकीय अनुशासन र अभिभावकीय जिम्मेवारीबाट पटकपटक च्युत भएको सरकारले सत्तारूढ भएदेखि नै युट्युबर, र्यापर र सामाजिक सञ्जाल प्रयोगकर्तालाई चाहिँ अश्लीलता र अभद्रताको आरोप लगाउँदै घोक्र्याइरहेको छ । सरकार गठन भएयता प्रनेश गौतम, भिटेन हुँदै नेपाल सरकारका पूर्वसचिव भीम उपाध्यायसम्म आइपुग्दा विद्युतीय कारोबारसम्बन्धी ऐन२०६३ को दुरुपयोग के कसरी भइरहेको छ, यति मात्रै विचार गरे पुग्छ । अनलाइन सपिङ, बैंकिङ, सरकारी आयोग, नियोग, संस्था, प्राधिकरण आदिका विद्युतीय कारोबारलाई नियमन गर्ने उद्देश्यले ल्याइएको उक्त ऐनलाई सामाजिक सञ्जाल नियन्त्रण गर्न व्यक्तिविरुद्ध कारबाहीको अस्त्र बनाइएको छ । सरकार र यसका मुखियाका हर्कतहरूका कारण नागरिक आक्रोश प्रतिदिन उम्लिएर भुइँमा पोखिइरहेको छ । कदाचित् बेइमान र झुटको बाटो नसमात्ने जोकोही लोकतन्त्रको आजको हविगत देखेर उस्तै परे बहुलाउँछ । के सोचेको, के भइरहेको छ ! दिमागले काम गर्न सक्दैन । सरकारसँग विवेक हुँदो हो त सामाजिक सञ्जालमा पोखिने नागरिक आक्रोश कम गर्ने उपायतिर लाग्दो हो । नभए पनि कम्तीमा नागरिकको जिब्रोमा ताला झुन्ड्याउन खोज्ने यस्तो मूर्ख हर्कत नगर्दो हो । सुनिएअनुसार, लकडाउनको अवधिमा मात्रै पूर्वसचिव भीम उपाध्यायसहित तेह्र जनालाई विद्युतीय कारोबार ऐन प्रभावित हुने भन्दै मुद्दा चलाइएको छ । मूर्खता र निषेधवचनमा बदनामी कमाएका अमेरिकी राष्ट्रपति डोनाल्ड ट्रम्पकै राजमा समेत आलोचकहरू खुल्लमखुला बोलेकै छन् । हरेक दिन चर्कोचर्को स्वरमा विरोधीलाई चुनौती दिने ट्रम्पभन्दा कैयौं गुणा चर्का उनका आलोचक छन् अमेरिकामा । सामाजिक सञ्जालमा उनीविरुद्ध दैनिक लाखौं ट्रोल आइरहेका हुन्छन् । फोटोसप प्रयोग गरेर उनको अनुहार जोडिएका अनेकौं फोटा पोस्ट हुन्छन् । यो नागरिकस्तरमा चलेको आक्रोश व्यक्त गर्ने शैली हो । यसको मतलब यही शैली ठीक हो भन्ने होइन, तर के ती सबैलाई खोरमा जाक्ने ? राज्यको जिम्मेवार व्यक्ति आफूलाई सच्याउन तयार हुने कि आफ्नो विरोधमा स्टाटस लेख्नेलाई समात्दै मुद्दा चलाउँदै गर्ने ? खैर, भीम उपाध्यायविरुद्धको मुद्दा अत्यन्तै व्यक्तिगत इबीप्रेरित हो भन्ने छर्लंगै छ । उपाध्यायलगायत उस्तै प्रकृतिका मुद्दा चलाइएका सबैको बिनासर्त रिहाइको विकल्प थिएन । व्यक्तिपिच्छे इबी साध्ने यस्तो हर्कत लोकतान्त्रिक भनाउने पार्टी र सरकारलाई कत्ति पनि सुहाउँदैन ।भलै उनका शब्दचयन शिष्ट भएनन् अरे, तिनले ठाडो टिप्पणी गरे अरे । के त्यो सरकारी संरक्षणमै सम्पन्न भएका भ्रष्ट सम्झौता र कथित अपहरणभन्दा पनि अक्षम्य र दण्डनीय अपराध हो ? शक्तिकेन्द्रका कृत्यमाथि प्रश्न गरेकैले उनी बेलाकुबेला कठालोमा समातेर खोरमा थुनेरै अनुसन्धान गर्नुपर्ने स्तरका अपराधी हुन् ? यिनलाई कारबाही गर्दैगर्दा अमुक बलात्कारी, कमिसनखोर, बिचौलिया लगायत चाहिँ किन अहिले पनि विशेषाधिकारप्राप्त र सम्मानित भइरहेका छन् ? यी प्रश्नको उत्तर सरकारमा बस्ने, निजी सचिवालयमा माखो पनि नमारी उँघीउँघी तलब खाने र प्रधानमन्त्रीलाई कुबाटो मात्रै हिँड्ने सल्लाह दिनेबाट आउँदैन । प्रधानमन्त्रीका उखान वा चुट्किलामा पनि यस्ता प्रश्नका उत्तर भेटिन्नन् । तर लोकतन्त्रको सुन्दर कल्पना सजाएको कुनै पनि नागरिक प्रश्नशून्य हुने स्थिति छैन । स्थिति वार या पारको प्रश्नमा अडिएको छ । अझै पनि यही सरकार, यही नेतृत्व र यिनै अनुहार झेल्न जनता बाध्य छैनन् । सैन्यबल या अरू कुनै माध्यमले बाध्य पारिए त्यसपछि निस्कने नागरिक विद्रोहको आँधी थेग्न पार्टी र सरकार दुवै तयार हुनुपर्छ । यो आँधीले प्रधानमन्त्री ओलीसँगै सत्तारूढ दल नेकपाको नामोनिसान बढारेर लैजाने निश्चित छ । यो वास्तवमै विनाशकारी बाटो हुनेछ जहाँ दुस्साहस गरेर जान त सकिएला, फर्कन सकिनेछैन ।िििभारतीय पत्रकार रवीशकुमार भन्छन्, आज लोकतन्त्रका चालक हौं भन्नेले नै लोकतन्त्रको हत्या गरिरहेका छन् । लोकतन्त्रका आदर्श, जनविश्वास र मूल्यको किमा बनाइरहेका छन् । ज्ञान निर्माणको पूरै संरचना ध्वस्त छ । आजको सत्ता बहस र ज्ञान उत्पादन हुने विश्वविद्यालय, प्राज्ञिक थलो बनाउनभन्दा कैयौं गुणा बढी खर्च सामाजिक सञ्जालभित्र आफ्ना ट्रोल सेना निर्माणमा गर्छ । आम मान्छेको आवाज आउने एउटा मात्रै ठाउँ सामाजिक सञ्जाल पनि भयावह रूपले असुरक्षित बनाइएको छ । लगभग भारतकै जस्तो स्थिति छ नेपालमा पनि । त्यहाँ सरकारको आलोचना गर्ने लेखक र अधिकारकर्मीहरूलाई सहरी नक्सल भन्दै थुनिएको छ । कट्टरपन्थीहरूबाट हत्या गरिएका, भीड लगाएर मरणासन्न हुने गरी कुटिएका भाजपाविरोधी लेखक, पत्रकार, प्राध्यापकका विषयमा सरकारी मौनताले धेरै प्रश्न छोडेको स्थिति हो त्यहाँको । फेसबुक, ह्वाट्सएप, ट्वीटरजस्ता सञ्जालमा सरकारका आलोचकमाथि गरिने हिंसा अकल्पनीय रूपले असहिष्णु र हिंस्रक छ । के नेपाली शासक र तिनका भक्तहरूले यस्तै कुराको सिको गर्न खोजेका हुन् ?प्रतिपक्षको हर्कत लगभग शून्यप्रायः भएको अवस्थामा प्रविधिको विकासले आम पब्लिक नै प्रतिपक्ष बन्न सक्ने फेसबुक, ट्वीटरजस्ता माध्यम दिएको छ । तर यहाँ प्रकट हुने अभिव्यक्तिकै भरमा लगाइने मुद्दा र अंकुशले शासकीय निरंकुशता र नियत स्पष्ट पारिसकेको छ । कुनै बेला थियो, खुलामञ्चमा भाषण गर्दै आजको नेकपाकै अग्रणी नेता मदन भण्डारी भन्थे, एउटा राजनीतिक पार्टीको पक्षमा सबै जनता हुँदैनन्, तर पार्टीले आफ्नो पक्षमा नहुने जनताको पनि भलो सोच्नुपर्छ । तर अहिले त कुरा पार्टीको मात्रै होइन, देश र देशवासीको अभिभावक सरकार नै आफ्नै बनेको बेला हो । नेकपाजन, कम्युनिस्ट आदर्श नभए पनि गिदीमा अलिकति मात्रै भए पनि विवेक हुनेजतिले छातीमा हात राखेर भन के यो सरकार अभिभावक भनिन लायक छ ?छैन भने यसलाई काँधमा बोकेर लोकतन्त्रको मलामी जान जनतालाई बाध्य नपार । अविलम्ब चित्तबुझ्दो विकल्प पेस गर ।"
जनता समाजवादीका चुनौती,"अवसर र भविष्यसहभागिताका दृष्टिले नवगठित जनता समाजवादी पार्टीले सिंगो तराई मधेसको ठूलो समुदायलाई प्रतिनिधित्व गर्छ । देशको कुल जनसंख्याको ३७ प्रतिशतभन्दा बढी आदिवासी जनजातिका पक्षधर पनि यसको नेतृत्वमा छन् । नेपाली समाजमा लामो समयसम्म दमित अवस्थामा राखिएका दलितशिल्पी वर्गका नेताहरूले, सीमान्तकृत अवस्थामा रहेका कर्णाली तथा सुदूरपश्चिमका खस तथा अन्यका प्रतिनिधि पनि नेतृत्व तहमा देखिन्छन् । बाहुल्यमा रहेका बाहुन, क्षत्री त छँदै छन् । नेपालको सामाजिक बहुलता र विविधताको झलक यसभित्र भेटिन्छ । सामाजिक बहुलता मात्र होइन जीवनस्तर र चेतनाका तहमा पनि विविधता छ, नेपाली समाजमा । लामो समयदेखि यसखाले विविधता र बहुलता राज्यसत्ता तहबाट गरिने असमानता, पक्षपात, निषेधीकरण र सीमान्तीकरणका कारण भइरहेका छन् । नेपाली समाजको मुक्तिका लागि यी सबै खाले विभेद, पक्षपात र असमानताको स्थिति अन्त्य हुनुपर्छ । समावेशी तथा पूर्ण समानुपातिक प्रतिनिधित्वसहितको राज्य व्यवस्था मात्र यसको निरूपण हो ।क्षेत्रीय, सामाजिक, भाषिक तथा धार्मिक विभेदबाट समाज सदियौंदेखि गाँजिएको छ । समुदायगत, भाषागत, सांस्कृतिक विशेषताहरू लोपोन्मुख छन् । सांस्कृतिक, भाषिक, ऐतिहासिक बहुलताको संरक्षण र समृद्धिका लागि विशिष्ट पहिचानसहितको संघीय पुनःसंरचनाको आवश्यकता छ । आजसम्म नेपालका राजनीतिक दलहरूले यी मुद्दाबारे सही सम्बोधन गरेका छैनन् । नयाँ संविधान जारीको बेलामा यी समस्या समाधानका लागि संवेदनशीलता देखाइएन । संघीय लोकतान्त्रिक गणतन्त्रको स्थापना र नयाँ संविधान क्रियाशील भइसकेको अवस्थामा पनि नेपालका दलित, मधेसी, मुस्लिम, आदिवासी जनजाति, भाषाभाषी, गैरहिन्दु धर्मावलम्बी, महिला आदिले राज्यमा आफ्नो प्रतिनिधित्व भएको अनुभूत गरेका छैनन् । यस्ता वर्ग, समुदायलाई गोलबन्द गरेर उनीहरूको मुद्दाप्रति संवेदनशील बन्दै नेपाली समाजका ठूलो कित्ताको मुद्दा र मर्मलाई आफ्नो राजनीतिक अभीष्टको रूपमा सँगाल्न सकेमा निश्चित छ जनता समाजवादी पार्टी नेपालको वैकल्पिक राजनीतिक शक्ति बन्न सक्नेछ । पार्टीको नाउँ, नेतृत्व गर्ने व्यक्ति अनि राजनीतिक घोषणा वा निर्णयभन्दा महत्त्वपूर्ण पक्ष व्यावहारिक रूपमा कत्तिको खरो उत्रिने भन्ने हो । राजनीतिक पार्टीलाई केवल लेनदेन र सत्ताआरोहणको माध्यम मात्र बनाउने हो भने जोसुकैले नेतृत्व गरेको र जतिसुकै जनआधार र समर्थन प्राप्त गरेको संगठन किन नहोस्, त्यो अन्ततः जनताका लागि हर्ष न विस्मातको विषय बन्नेछ । राजनीतिक दलको भीडमा फेरि एउटा अर्को विद्रूपको उपस्थिति मात्र ठहरिनेछ । अपेक्षा राखौं एक मूर्ख एकल मूर्ख हुन्, दुई मूर्ख दुई जना मूर्ख हुन्, हजारौंको मूर्ख भनेको राजनीति पार्टी हो भनेर फ्रान्ज काफ्काले भनेजस्तो अनुभूति नहोस् ।"
ॅलकडाउन खुकुलो पार्नु जोखिमपूर्ण,"लन्डन (रोयटर्स) बेलायती प्रधानमन्त्री बोरिस जोन्सनले लकडाउन तत्काल खुकुलो नहुने बताएका छन् । कोरोना भाइरस (कोभिड१९) को संक्रमण निको भएपछि पहिलो पटक सार्वजनिक भएका जोन्सनले तत्काल लकडाउन हटाउनु वा खुकुलो पार्नु निकै जोखिमपूर्ण रहेको जनाए । संक्रमणक कारण स्वास्थ्य बिग्रेपछि जोन्सन केही दिन अस्पताल बसेका थिए । उनी करिब दुई साताअघि अस्पतालबाट निको भएर घर फर्केका भए पनि सोमबार पहिलो पटक सार्वजनिक भएका हुन् । बेलायतमा कोभिड१९ को परीक्षण दायरा बढाउन तथा लकडाउन खुकुलो पार्न दबाब आइरहेका बेला जोन्सनको भनाइ सार्वजनिक भएको हो । प्रधानमन्त्री कार्यालय टेन डाउनिङ स्ट्रिट बाट जनताका नाममा सम्बोधन गर्दै जोन्सनले बेलायतलाई कोभिड१९ संक्रमणका आधारमा अर्को जटिल परिस्थिति उत्पन्न हुन नदिने दाबी गरे । मलाई थाहा छ, धेरै नै कठिन भइरहेको छ । म हाम्रो अर्थतन्त्र पनि तीव्र गतिमा अघि बढोस् भन्ने चाहन्छु । तर बेलायती नागरिकको बलिदानी म चाहन्नँ, उनले भने । जोन्सनले भाइरसको संक्रमण थप फैलिन नदिन सबैले उल्लेखनीय भूमिका खेलेको भन्दै धन्यवादसमेत दिएका छन् । हरेक दिन नयाँ भाइरसले नयाँ दुःख दिइरहेको भए पनि रोकथाम तथा नियन्त्रणका क्षेत्रमा आफूहरूले प्रगति गरेको उनको दाबी छ । जोन्सनका अनुसार परिस्थितिलाई मध्यनजर गर्दै सरकारले मे ७ सम्म सामाजिक दूरी कायम गर्ने नियमहरूका समीक्षा गर्ने छ । प्रधानमन्त्री जोन्सनले मार्च २७ मा आफूलाई कोभिड१९ को संक्रमण पुष्टि भएकाले निवासमै आइसोलेसनमा बसेको बताएका थिए । तर स्वास्थ्य अवस्था खस्किएपछि अप्रिल ६ मा उनी अस्पताल भर्ना भएका थिए । जोन्सन अप्रिल १२ घर फर्केका हुन् । जोन्सनले उपचार तथा आराम गरिरहेका समयमा विदेशमन्त्री डोमिनिक राबले प्रधानमन्त्रीको दैनिक कार्यसञ्चालन सम्हालेका थिए । बेलायतमा सोमबार साँझसम्म कोभिड१९ का कारण २० हजार ८ सय जनाको ज्यान गइसकेको छ । संक्रमित हुनेको संख्या १ लाख ५४ हजार नाघेको छ ।"
इटालीका अधिकांश क्षेत्र अर्को साता खुल्ने,"रोम (एजेन्सी) कोरोना भाइरस (कोभिड१९) का कारण सबैभन्दा बढी प्रभावित युरोपेली देश इटालीले ७ सातादेखिको कडा प्रतिबन्ध खुकुलो पार्ने योजना सार्वजनिक गरेको छ । इटालीका प्रधानमन्त्री जुसेपे कोन्टेले टेलिभिजनमार्फत सम्बोधन गर्दै मे ४ देखि दैनिक जीवनका कतिपय प्रतिबन्ध हटाइने बताए । उनका अनुसार मानिसले मे ४ पछि मास्क लगाएर सानो संख्यामा आफन्तहरूसँग भेटघाट गर्न सक्नेछन् । कोन्टेका अनुसार मानिसहरू आफ्नो क्षेत्रमा सीमित रहेर आवतजावत गर्न पाउनेछन् । खेलाडीहरूले व्यक्तिगत रूपमा तालिम लिन सक्नेछन् । तर समूहगत तालिमका लागि भने मे १८ सम्म कुर्नुपर्ने प्रधानमन्त्री कोन्टेले बताए । उनका अनुसार बढीमा १५ जना मानिसको उपस्थितिमा अन्तिम दाहसंस्कार गर्न सकिनेछ । पार्क, उद्योग तथा निर्माण क्षेत्रहरू खुला गरिनेछ । तर विद्यालयहरूमा भने सेप्टेम्बरसम्म पठनपाठन सुरु हुने छैन । बार तथा रेस्टुराँहरूले घर तथा कार्यालयका लागि टेक अवे (खानेकुरा लैजाने) सेवा दिन सक्नेछन् । प्रधानमन्त्री कोन्टेका अनुसार केही दिनदेखि भाइरसबाट मृत्यु हुनको संख्या घटेपछि प्रतिबन्ध खुकुलो पार्ने योजना ल्याइएको हो । सैलुन तथा ब्युटीपार्लर भने जुनदेखि मात्र खोल्न पाइनेछ । त्यसैगरी बार तथा रेस्टुराँले पनि जुन १ देखि मात्र पूर्णरूपमा सेवा दिन सक्ने कोन्टेले बताए ।सम्बोधनका क्रममा उनले इटालियन प्रिमियर लिग फुटबल आयोजनाबारे भने उल्लेख गरेनन् । कोन्टेले सबै क्षेत्रमा सामाजिक दूरी कायम गर्नु अत्यावश्यक रहेको बताए । उनले मानिसहरूलाई एकअर्काबीच कम्तीमा ३ फिटको दूरी कायम गर्न आग्रह गरेका छन् । यदि हामीले सावधानी अपनाएनौं भने मृतक तथा संक्रमितको संख्या बढ्छ र अर्थतन्त्रमा थप क्षति पुग्छ, कोन्टेले भने, यदि तपाईं इटालीलाई माया गर्नुहुन्छ भने दूरी कायम गर्नुहोस् । उनले मास्कको मूल्य ५० सेन्टमा सीमित राखिने बताए । इटालीमा हालसम्म भाइरसका कारण २६ हजार ६ सय ४४ जनाको मृत्यु भइसकेको छ । १ लाख ९७ हजार ६ सय ७५ जनामा संक्रमण पुष्टि भइसकेको छ । आइतबार इटालीमा भाइरसका कारण २ सय ६० जनाको ज्यान गएको थियो । भाइरसको संक्रमण तीव्र रूपमा फैलिएसँगै इटाली मार्च ९ देखि लकडाउनको अवस्थामा छ । मृतक तथा संक्रमितको संख्यामा कमी आएको भन्दै इटाली सरकारले दुई साताअघि लकडाउन केही खुकुलो पारेको थियो । जसअन्तर्गत पुस्तक पसल, ड्राइक्लिनर्स, स्टेसनरीलगायतका साना व्यवसाय खुला गरिएको थियो । त्यसैगरी कोभिड१९ बाट दोस्रो बढी प्रभावित युरोपेली मुलुक स्पेनमा पनि मृत्यु हुनेको संख्यामा कमी आएको छ । अधिकारीहरूले भाइरस नियन्त्रण सकारात्मक दिशातर्फ गइरहेको देखाएको बताएका छन् । स्पेनको स्वास्थ्य मन्त्रालयका अनुसार आइतबार २ सय ८८ जनाको भाइरसका कारण ज्यान गएको हो । यो गत मार्च २० यताकै सबैभन्दा कम हो । शनिबार स्पेनमा ३ सय ७८ जनाको भाइरसका कारण मृत्यु भएको थियो । हालसम्म स्पेनमा २३ हजार ५ सय २१ जनाको मृत्यु भइसकेको जनाइएको छ । मृतकको संख्यामा कमी आएसँगै ६ सातापछि बालबालिकालाई घरबाट बाहिर निस्कने अनुमति दिइएको छ । आइतबार स्पेनमा कैयौं बालबालिका घर बाहिर निस्किएका छन् ।स्पेनले १४ वर्षभन्दा कम उमेरका बालबालिकालाई बिहान ९ बजेदेखि राति ९ बजेसम्म एक घण्टाका लागि घर बाहिर जान अनुमति दिएको हो । लकडाउन कडा पारिएपछि उनीहरू मार्च १४ देखि घरैमा थुनिएका थिए । बालबालिकालाई सार्वजनिक पार्क तथा घरबाट एक किलोमिटर टाढा जान भने रोक लगाइएको छ । त्यस्तै स्विट्जरल्यान्डले मानिसहरूको कम उपस्थिति रहने सैलुन, बगैंचा तथा फूलसँग सम्बन्धित व्यवसाय सञ्चालनमा ल्याएको छ । तर ८ जुनसम्म ५ जनाभन्दा बढी मानिस भेला हुन नपाउने बताएको छ । बार तथा रेस्टुराँ खुल्नेबारे भने केही उल्लेख गरिएको छैन ।"
भारतीय सहयोगका ६७ आयोजना कार्यान्वयन प्रक्रियामा,"(काठमाडौं)  आगामी आवदेखि भारतीय दूतावासले ५ करोड रुपैयाँसम्मका साना विकास परियोजनामा अर्थ मन्त्रालयलाई सूचना दिएर मात्रै अनुदान सहयोग गर्ने प्रक्रिया थालेको छ । यसअघि निर्णयमा भनिए जस्तो अर्थ मन्त्रालयको सिफारिसमा परियोजना छनोट हुने नभएर दूतावासले गरेको छनोटबारे अर्थले सूचनासम्म पाउने मात्रै पाउने परराष्ट्र मन्त्रालयका एक अधिकारीले बताए । मन्त्रिपरिषद्को ६ महिनाअघिको निर्णयअनुसार दूतावासले ६७ स्थानीय तहमा ६७ वटा साना विकास परियोजनामा करिब ३ अर्ब रुपैयाँ अनुदान सहयोग गर्ने प्रक्रिया सुरु गरेको छ । दूतावासले यसअघि अर्थ मन्त्रालयको सिफारिस र जानकारीबिनै आफूखुसी, निकटका नेता या प्रभावशाली व्यक्तिको सिफारिसमा सोझै साना विकासका परियोजना छानेर सहयोग गर्थ्यो । मन्त्रिपरिषद्ले करिब ६ महिनाअघि निर्णय गरी अर्थ मन्त्रालयका सिफारिसका साना विकास परियोजनामा मात्र दूतावासलाई सहयोग गर्न आग्रह गरेको थियो । भारतीय साना सहयोगका परियोजना अर्थको सिफारिसमा छनोट हुन थाले पनि ती मुलुकको बजेटरी सिस्टम र रातो किताबमा आउने छैनन् । दूतावासले अर्थबाट सिफारिस भएकामध्ये आफूले रोजेका परियोजनामा सहयोग गर्ने प्रक्रिया अघि बढाएको जानकारी अर्थ मन्त्रालयका अधिकारीले दिए ।दूतावासले यसअघि आफूखुसी परियोजना छानेर सोझै सहयोग गर्थ्यो, अर्थ मन्त्रालयलाई जानकारीसम्म हुन्नथ्यो, अब अर्थको सिफारिस भएका परियोजनामध्येमा दूतावासले छानेर सहयोग गर्ने प्रक्रिया सुरु भएको छ, दूतावासले गर्ने सहयोग अर्थको जानकारीमा आउनु थोरै भए पनि उपलब्धि हो, दूतावासको सहयोगलाई बजेटरी सिस्टम र रातो किताबमा ल्याउन अझै थप पहल गर्नुपर्छ, अर्थका एक अधिकारीले भने ।दूतावासले आगामी आवमा स्थानीय तहमा विद्यालय, अस्पताल भवन, पुल, कल्भर्ट, पुस्तकालय भवन निर्माण तथा दमकल, ब्रुमर र क्रेन खरिद गर्न झन्डै ३ अर्ब रुपैयाँ अनुदान सहयोग गर्ने भएको छ । स्थानीय तहबाट माग भई अर्थ मन्त्रालयबाट सिफारिस भएका ती परियोजनामा दूतावासले कम्तीमा २ करोड ९ लाखदेखि बढीमा ५ करोड रुपैयाँका दरले सहयोग गर्न लागेको छ । धेरैजसो परियोजना ५ करोड रुपैयाँ हाराहारी लागतका छन् । दूतावासले ती परियोजनाका लागि प्रस्तावित सहयोग रकम स्वीकृत गर्न संघीय मामिला तथा सामान्य प्रशासन मन्त्रालयलाई हालै पत्र पठाई आवश्यक कागजात मागेको छ । संघीय मामिलाले ६७ वटै स्थानीय तहलाई सर्कुलर जारी गरी भारतीय दूतावासले मागेका कागजात वैशाख मसान्तभित्र मन्त्रालयमा उपलब्ध गराइसक्न भनेको छ । मन्त्रालयले स्थानीय तहहरूबाट आउने कागजात जेठ पहिलो साताभित्रै दूतावासलाई उपलब्ध गराउनेछ । पत्रमा परियोजना माग गर्दा पेस गरेकोभन्दा लागत अनुमान र डिजाइन परिवर्तन गर्नुपर्ने भए ५ करोड रुपैयाँभन्दा बढी लाग्ने रकम सम्बन्धित स्थानीय तहले बेहोर्नुपर्ने सर्त दूतावासको रहेकोसमेत उल्लेख छ । स्थानीय तहलाई सहयोग गर्ने साना परियोजनामा धेरैजसो विद्यालय भवन निर्माण छन् । अस्पताल, सामुदायिक तथा पुस्तकालय भवन तथा पुल, कल्भर्ट निर्माण तथा दमकल, ब्रुमर र क्रेन खरिदका परियोजना पनि छन् ।"
३ करोडका २५ हजार किट किनिदिन गैरसरकारी संस्थालाई दबाब,"सचिव कोइरालाले अहिले नेपालमा किट अभाव भएको देखाई विमानस्थलमा अलपत्र सामान प्रयोग हुनुपर्ने राय दिएका थिए । ओम्नीलाई संरक्षणका साथै सरकारको थप आलोचना नहुने उपायका रूपमा अन्य संस्थाबाट खरिद गरी किट लिने उपाय सचिव कोइरालाले अघि सारेका हुन् । उनलाई पनि माथिबाट दबाब आयो होला । त्यस्तै योजना बनाए, स्वास्थ्य सम्बद्ध सरकारका एक अधिकारीले भने ।स्वास्थ्य मन्त्रालयबाट तारन्तार दबाब आएपछि (एआईएन प्रतिनिधिहरूले भर्चुअल मिटिङ नै गरेर कालोसूचीमा परेको कम्पनीको सामान खरिद गर्न नसकिने निष्कर्ष निकालेका थिए । त्यसपछि सबै गैरसरकारी संस्थाका प्रतिनिधिलाई एउटा लिखित मेमो नै पठाइएको थियो । मेमोबारे स्रोतले कान्तिपुरलाई भन्यो, स्वास्थ्य मन्त्रालयका सहसचिव र अरु अधिकारीहरूले गम्भीर भाषा प्रयोग गरेर हामीलाई ओम्नीको स्वास्थ्य सामग्री खरिद गर्न दबाब दिइरहेका छन् । मापदण्डबाहिरको कम्पनी तथा सामग्री खरिद गर्नुहुँदैन भनेर हामी आन्तरिक रूपमा सूचित हुनुपर्छ ।दबाब र चलखेल जारी रहेपछि केही प्रतिनिधिले नेपाल मेडिकल काउन्सिलका अध्यक्ष डा भगवान् कोइरालालाई भेटेका थिए । उनीहरूको गुनासो सुनेपछि कोइरालाले मन्त्रालय पुगेर मन्त्री, सचिवलगायत अधिकारीहरूसँग छलफल गरेका थिए । मन्त्रालय स्रोतका अनुसार, सामूहिक छलफलमै सचिव कोइरालाले अहिले टेस्टिङ किटको अभाव हुँदै गएको अवस्थामा आईएनजीओ लगाएर उनीहरूमार्फत सरकारले सामग्री लिएर प्रयोग गर्नुपर्ने धारणा राखेका थिए । त्यति बेला मन्त्रीनिकट केही कर्मचारी वा सल्लाहकारले मान्छेको ज्यानकै तलमाथि हुने सवालमा कालो वा सेतो सूची भनेर हेर्न नहुने भन्दै स्वास्थ्य संस्थामार्फत किट मगाउनुपर्ने दबाब दिएका हुन् ।छलफलमा सहभागी डा गुणराज लोहनीले भने त्यस्ता आधारहीन समाधानका उपाय नखोज्न चेतावनी दिएका थिए । ओम्नीकै कारण मन्त्रालयसमेत विवादमा तानिएको भन्दै उनले अरुले प्रक्रिया पूरा नगरेका किट लिन अर्को विवादित निर्णय गर्न नहुने सुझाए । अब पनि यताउता गुहार्ने काम नगरौं, आफैं पहल गरौं भनेपछि स्थिति फेरिएको हो, मन्त्रालय स्रोतले भन्यो, शुक्रबारको घटनापछि फेरि फोन गएको छैन । यसबारे प्रतिक्रिया लिन खोज्दा काउन्सिलका अध्यक्ष कोइराला र मन्त्रालयका लोहनी सम्पर्कमा आउन चाहेनन् । ओम्नीको किट खरिद गराउन सक्रिय मन्त्रालयका सहसचिव विष्टले आफूहरूलाई ओम्नी र अरूको किट छुट्याउन नपरेको तर संघसंस्थाहरूलाई खरिद गरी सहयोग गर्न भनिएको बताए । हामीलाई ओम्नी र अरू भनेर छुट्याउनु छैन । स्वास्थ्य क्षेत्रसँग सम्बन्धित संघसंस्थालाई किट किनिदेऊ भनेर छलफल गरेका हौं, उनले भने, ओम्नीको आफ्नो ब्रान्डेड किट छैन । हामीलाई आरडीटी किट चाहिएको हो । जुनसुकै कम्पनीको ल्याए पनि हुन्छ भनेका हौं । ओम्नीको ल्याए पनि भयो, अरूको ल्याए पनि भयो । ओम्नीबाट सरकारले लिएका ४५ हजार किट प्रयोग भइसकेको र अब किट अभाव हुने भएपछि खोजी गर्न थालिएको उनले बताए । संघसंस्थाहरूले खोज्दै होलान् । जसको भेट्छन्, उसैको ल्याउलान्, विष्टले भने ।ओम्नीले ल्याएका आरडीटी किट चीनको ग्वान्जाउ वन्डफो बायोटेक कम्पनीले उत्पादन गरेको वन्डफो नामक ब्रान्डको हो । यो किटले शरीरमा भाइरसको संक्रमण भएपछि उत्पादन हुने एन्टिबडी भएनभएको निर्क्योल गर्छ । र त्यो परीक्षणको नतिजा सकारात्मक भए शरीरमा संक्रमण छ भन्ने हो । यद्यपि यस्ता किटको विश्वसनीयताबारे विश्वभर प्रश्न उठिरहेका छन् । बेलायतको अक्सफोर्ड विश्वविद्यालयका प्राध्यापक सर जोन न्युटनले बेलायतमा आयात गरिएका कुनै पनि आरडीटी किट काम लाग्ने नभएको प्रतिक्रिया दिएका छन् । त्यसमा नेपालमा आयात गरेर अहिले प्रयोगमा ल्याइएको वन्डफो पनि छ ।ओम्नीले सरकारसँगको सम्झौताअनुसार सबैभन्दा बढी रकम बराबरको द्रुत परीक्षण किट ल्याएको हो । पहिलो लटमा ल्याइएका सामग्रीको कुल मूल्य २३ लाख ९४ हजार ३ सय १० डलर (हालको विनिमय दरअनुसार ओम्नीले २८ करोड ७३ लाख १७ हजार रुपैयाँ) हो । यसमध्ये साढे ३१ प्रतिशत अर्थात् ७ लाख ५६ हजार २ सय अमेरिकी डलर (९ करोड रुपैयाँ) द्रुत परीक्षण किटको रकम रहेको सरकारी कागजातले देखाउँछ । यो किट ८ अमेरिकी डलर (९ सय ६० रुपैयाँ) दरले सरकारले खरिद गर्ने सम्झौता गरेको थियो । विभिन्न संघसंस्थामार्फत खरिद गराउन लागिएको किट करिब ३ करोड रुपैयाँ बराबरको हो ।ओम्नीसँग स्वास्थ्य सामग्री खरिद गर्ने क्रममा सम्झौतादेखि आयात गर्दा सरकारी संरक्षण र बदमासीका एकपछि अर्को शृंखला सार्वजनिक भइरहेका छन् । प्रधानमन्त्री केपी शर्मा ओली, उनको सचिवालय र उपप्रधान तथा कोभिड२९ रोग संक्रमण रोकथाम तथा नियन्त्रण उच्चस्तरीय समन्वय समितिका संयोजक ईश्वर पोखरेलको संरक्षणमा ती स्वास्थ्य सामग्री अनियमित ढंगले खरिद गरेका विवरण सार्वजनिक भइसकेका छन् ।विभागले थाल्यो नयाँ किट खरिद प्रक्रियायसैबीच, स्वास्थ्य सेवा विभागले फेरि नयाँ किट खरिद प्रक्रिया थालिसकेको छ । विभाग स्रोतका अनुसार नयाँ मापदण्ड निर्धारण गरी बोलपत्र आह्वान गरिएकोमा आइतबार खरिदको सम्झौतासमेत भइसकेको छ । अझै परिष्कृत र नयाँ मापदण्डअनुसार नै किट खरिदको प्रक्रिया अघि बढिरहेका बेला ओम्नीकै अलपत्र किट किन्न अरु बदमासी नगर्लान्, विभाग स्रोतले भन्यो । प्रक्रिया नपुर्याई गैरकानुनी रूपमा बढी किट ल्याएकाले ओम्नीको बाँकी सामान सरकारले जफत गरेर प्रयोग गर्नुपर्ने आवाज पनि उठेको हो । हामीले अस्ति कालोबजारी गर्न लुकाइएको मास्क पनि जफत गरेर सरकारी निकायलाई बाँडेकै हो, स्रोतले भन्यो, भन्सारमा रोकिएको ओम्नीको सामान पनि त्यसैगरी जफत गरेर प्रयोग गरौं किनभने कानुनी प्रक्रिया पुगेको छैन भनेको कसैले सुन्दै सुनेनन् ।"
इन्टरनेट विस्तारको रकम अर्थले तान्यो,"(काठमाडौं)  नेपाल दूरसञ्चार प्राधिकरणले ग्रामीण दूरसञ्चार कोषबाट तत्काल २ अर्ब रकम सरकारी खातामा जम्मा गर्ने भएको छ । प्राधिकरणको सञ्चालक समिति बैठकले आइतबार यस्तो निर्णय गरेको हो । कोरोना भाइरस (कोभिड१९) को संक्रमणका लागि स्रोत संकलन र राजस्व लक्ष्यको नजिक पुग्ने उदेश्यले अर्थ मन्त्रालयको प्रस्तावमा वैशाख २ मा बसेको मन्त्रिपरिषद् बैठकले प्राधिकरणको ग्रामीण दूरसञ्चार कोषबाट १६ अर्ब रुपैयाँ सरकारी खातामा जम्मा गर्न निर्देशन दिएको थियो । सोही आधारमा प्राधिकरणले तत्काल २ अर्ब रकम सरकारी खातामा जम्मा गर्ने निर्णय गरेको हो । हामीले विभिन्न बैंकमा फिक्स डिपोजिटमा राखेको पैसा म्याचुअर हुन बाँकी छ, एक सञ्चालक समिति सदस्यले भने, जेठ २ मा थप तीन अर्ब रुपैयाँ म्याचुअर हुन्छ । तत्काल दुई अर्ब दिने र जेठ पहिलो साता थप ३ अर्ब सरकारी खातामा जम्मा गरी असारसम्ममा १६ अर्ब पुर्याउने तयारी छ ।प्राधिकरणको आगामी सञ्चालक समिति बैठकमा थप रकम कसरी जोहो गर्ने भन्ने विषयमा छलफल हुने ती सदस्यले बताए । सरकारले तत्कालै चाहियो भने मुद्दती खातामा रहेको रकम झिकेर पनि दिनुपर्ने हुन्छ, उनले भने, नत्र मुद्दती अवधि सकिएपछि दिने तयारी छ ।सरकारले प्राधिकरणलाई कुनै परियोजनाका लागि रकम आवश्यक परे पछि बजेटबाट दिने गरी १६ अर्ब मागेको ती सदस्यले जानकारी दिए । प्राधिकरण मातहत रहेको कोषमा हाल २४ अर्ब रुपैयाँ छ । ग्रामीण क्षेत्रमा दूरसञ्चार पूर्वाधार विस्तारका लागि प्राधिकरणले यो कोष सुरु गरेको हो ।दूरसञ्चार ऐनको दफा ३० मा ग्रामीण दूरसञ्चार कोषमा भएको रकम ग्रामीण क्षेत्रमा दूरसञ्चार सेवाको विकास, विस्तार र सञ्चालनका लागि प्रयोग गर्नुपर्ने प्रावधान छ । कोषमा भएको रकम माग गर्दै अर्थ मन्त्रालयले चैत ३ मा सञ्चार तथा सूचना प्रविधि मन्त्रालयलाई पत्र पठाएको थियो । उक्त पत्रका आधारमा अर्थ, सञ्चार तथा सूचना प्रविधिमन्त्री युवराज खतिवडाको कार्यकक्षमा सञ्चार सचिव दीपक सुवेदी, नेपाल दूरसञ्चार प्राधिकरणका अध्यक्ष पुरुषोत्तम खनाल सम्मिलित बैठकले अर्थको पत्रमा सकारात्मक राय दिने निर्णय गरेको थियो । चैत २४ मा सञ्चार मन्त्रालयले सहमति दिएपछि अर्थले रकमान्तरको प्रस्ताव मन्त्रिपरिषद्मा लगेको थियो ।कोषको रकम रकमान्तरको राय माग्ने र सकारात्मक राय दिने दुवै मन्त्रालय अहिले युवराज खतिवडाले सम्हालिरहेका छन् । ऐनले कोषको रकम खर्च गर्ने अधिकार प्राधिकरणलाई दिएकाले मन्त्रिपरिषद्बाट निर्णय गर्नुपर्ने अर्थ मन्त्रालय स्रोतले जानकारी दिएको छ । यसअघि प्राधिकरण कोषमा रहेको रकम अर्थ मन्त्रालयले मन्त्रालयगत निर्णयका आधारमा रकमान्तर गर्दै आएको थियो । महालेखा नियन्त्रकको कार्यालयका अनुसार वैशाख १५ सम्म ५३ प्रतिशत राजस्व लक्ष्य मात्रै पूरा भएको छ । सरकारले यो वर्ष ११ खर्ब १२ अर्ब ३ करोड राजस्व उठाउने लक्ष्य राखेको थियो । मंगलबारसम्म ५ खर्ब ९३ अर्ब ७७ करोड मात्रै राजस्व उठेको छ । कोरोना संक्रमणका कारण नेपालसहित प्रायः मुलुक लकडाउनमा रहेकाले व्यवसाय प्रभावित भएका छन् । त्यसपछि सरकारी निकायका विभिन्न कोषहरूबाट अर्थ मन्त्रालयले रकम तान्न थालेको हो । ग्रामीण दूरसञ्चार कोषमा दूरसञ्चार र इन्टरनेट सेवा प्रदायक कम्पनीहरूले आफ्नो वार्षिक आयको २ प्रतिशत रकम जम्मा गर्नुपर्ने प्रावधान छ । प्राधिकरणले यो कोषमा जम्मा भएको रकमबाट ग्रामीण क्षेत्रमा दूरसञ्चार पूर्वाधार विकासका लागि केही परियोजना अघि बढाएको छ ।यही कोषको रकम प्रयोग गरी प्राधिकरणले मध्यपहाडी लोकमार्गमा अप्टिकल फाइबर विस्तार गरी सबै जिल्ला सदरमुकाम जोड्ने तीनवटा परियोजना सञ्चालन गरिरहेको छ । मध्यपहाडी लोकमार्गअन्तर्गत प्रदेश १, २ र वाग्मतीका जिल्ला सदरमुकाम जोड्ने गरी अप्टिकल फाइबर नेटवर्क विस्तारको जिम्मा नेपाल टेलिकमले पाएको थियो । यस्तै, गण्डकी र प्रदेश ५ का जिल्ला सदरमुकाम जोड्ने गरी अप्टिकल फाइबर विस्तारको जिम्मा यूटीएलले पाएको छ । कर्णाली र सुदूरपश्चिम प्रदेशका जिल्ला सदरमुकाम जोड्ने गरी अप्टिकल फाइबर नेटवर्क विस्तारको जिम्मा स्मार्ट टेलिकमले पाएको थियो । योबाहेक ग्रामीण दूरसञ्चार कोषको रकम प्रयोग गरी प्राधिकरणले ग्रामीण क्षेत्रमा २ वर्षसम्मका लागि निःशुल्क इन्टरनेट पुर्याउने परियोजना सञ्चालन गरिरहेको छ । यो परियोजनाअन्तर्गत ग्रामीण क्षेत्रका स्वास्थ्य चौकी, माध्यमिक विद्यालय, वडा कार्यालयसहित सार्वजनिक निकायमा दुई वर्षसम्मका लागि निःशुल्क इन्टरनेट जडान हुनेछ । भूकम्प प्रभावित १४ जिल्लामा यो परियोजना कार्यान्वयन भइरहेको छ । अन्य ५० भन्दा बढी जिल्लामा इन्टरनेट जडानका लागि ठेक्का प्रक्रिया विभिन्न चरणमा छन् । ग्रामीण दूरसञ्चार कोषबाहेक प्राधिकरण कोषमा जम्मा भएको करिब २५ अर्ब रुपैयाँ सरकारलाई बुझाइसकिएको प्राधिकरण स्रोतले जानकारी दिएको छ । केही वर्षयता पटकपटक गरी प्राधिकरणले आफ्नो कोषमा भएको रकम सरकारलाई बुझाएको हो ।"
नागढुंगा सुरुङमा पनि काम हुँदै,"(काठमाडौं)  दुई महिनादेखि निर्माण रोकिएको नागढुंगासिस्नेखोला सुरुङमार्गको काम केही दिनभित्र सुरु गर्ने तयारी छ । सुरुङमार्गमा बर्खाअघि सक्नुपर्ने कामलाई प्राथमिकता दिइने आयोजनाले बताएको छ । जापानी निर्माण कम्पनी हाज्मा आन्दोलाई आइतबार पत्र लेखेर काम सुरु गर्नेबारे प्रस्ताव मागिएको नागढुंगासिस्नेखोला सुरुङ आयोजना प्रमुख श्यामप्रसाद खरेलले जानकारी दिए । लकडाउनका बेला कसरी काम गर्न सकिन्छ भनेर निर्माण कम्पनीको परामर्शदातासँग रायसहितको प्रस्ताव मागेका छौं, उनले भने, प्रस्ताव आइसकेको छैन, काम सुरु गर्ने कुरामा निर्माण कम्पनी सकारात्मक छ । प्रस्ताव आउनासाथ निर्माण थालिने उनको भनाइ छ । अहिले निर्माणस्थलमा कामदार छैनन् । २ सय ८० जना कामदार घर गएका छन् । तीमध्ये केही कामदारलाई सम्बन्धित जिल्ला प्रशासन र स्थानीय तहसँग समन्वय गर्दै ल्याएर काम अघि बढाइने खरेलले जानकारी दिए । धादिङतर्फ मुआब्जाको विषयले गर्दा लकडाउनअघि एक महिना काम रोकिएको थियो । यही बेला फेरि कोभिड१९ ले समस्या निम्त्यायो । काम गर्दै जाँदा साइटमा अवरोध र लकडाउनले गर्दा दुई महिना काम रोकियो, उनले भने, जापानी र फिलिपिनो गरी १३ जना प्राविधिक मात्र छन् । जापानबाट अन्य कामदार आइसकेका छैनन् । सिरहा र झापाबाट कामदार ल्याउनुपर्ने अवस्था रहेको प्रमुख खरेलले बताए । पास बनाएर काठमाडौंबाट गाडी लगेर ती कामदार ल्याउने उनको भनाइ छ । केही सीमित कामदार मात्र ल्याइने र आयोजनास्थलमा भीड पनि नगराइने उनले जानकारी दिए । काम अघि बढाउने सम्बन्धमा भौतिक पूर्वाधार तथा यातायात मन्त्रालय र सडक विभागसँग छलफल भइरहेको खरेलले बताए । मन्त्रालयबाट सबै आयोजनालाई आवश्यक सुरक्षा अपनाएर काम पुनः सुरु गराउन भनिएको र त्यहीअनुसार आयोजनाको काम सुरु गर्न लागिएको हो । शारीरिक दूरी कायम गरेर कामदारलाई आयोजनामा खटाइने उनले जानकारी दिए । क्याम्पमा राखेर बाहिरका मान्छेसँग सम्पर्क गर्न नदिइने उनको भनाइ छ । कामदारलाई मास्कको व्यवस्था गर्छौं, उनले भने, सेनिटाइजर र ह्यान्ड वासको व्यवस्था पनि हुन्छ । आवश्यकताअनुसार स्वास्थ्यकर्मी र एम्बुलेन्स तयारी अवस्थामा राख्छौं ।४२ महिनाभित्र निर्माण सक्ने गरी गत कात्तिकबाट सुरुङ निर्माण थालिएको हो । समयमै साइट उपलब्ध हुन नसक्दा र लकडाउनले गर्दा बाधा पुगेको समय थप गर्नुपर्ने निर्माण कम्पनीको माग छ । प्रधानमन्त्री केपी शर्मा ओलीले गत कात्तिक ४ मा सुरुङमार्गको शिलान्यास गरेका थिए । सडक विभागका महानिर्देशक केशवकुमार शर्माले पनि सुरुङमार्गमा बर्खाअघि सक्नैपर्ने कामलाई प्राथमिकता दिइने जानकारी दिए । काम रोकिएको धेरै भयो, बर्खा लाग्न लाग्यो, उनले भने, त्यही भएर लकडाउनको समयमा गर्न सकिने काम अघि बढाउन लागिएको हो ।"
रेलवेको काममा फेरि अवरोध,"रौतहट (कास) रेलवे निर्माणमा अवरोध नगर्ने लिखित सहमति जनाए पनि चन्द्रपुर८ बेतौनाका जग्गाधनीले फेरि काम रोकेका छन् । जग्गा मुआब्जाबापतको रकम नगद नदिई काम गरेको भन्दै उनीहरूले निर्माण कम्पनीको हेभी इक्विपमेन्ट तोडफोडसमेत गरेका छन् । लामो समय अल्झिएको मुआब्जा विवाद टुंग्याएर काम गर्न साइडमा पुगेको मेचीमहाकाली विद्युतीय रेलमार्ग निर्माण कम्पनीलाई स्थानीय जग्गाधनीले काम गर्न दिएनन् । नगद नपाएसम्म ठेकेदारलाई काम गर्न नदिने उनीहरूको चेतावनी छ । लकडाउनसँगै रेलवे निर्माणको काम रोकिएको थियो । सरकारले ठूला आयोजनामा शारीरिक दूरी कायम गरी निर्माण थाल्न भनेपछि रेलवेले जिल्ला प्रशासन कार्यालयबाट अनुमति लिएर काम सुरु गरेको थियो । लकडाउनका बेला होसियारीपूर्वक राष्ट्रिय गौरवको आयोजना भनेर काम सुरु गर्न नपाउँदै स्थानीय निर्माण सामग्री तोडफोडमा उत्रिएको निर्माण कम्पनीका प्रोजेक्ट म्यानेजर अमित रिजालले बताए । काम सुरु गर्न नपाउँदै स्थानीय तोडफोडमा उत्रिएपछि बाध्य भई काम बन्द गर्नुपर्यो, उनले भने । रेलवेको ग्राभेल, माटो, बेस, पुल, बक्सकल्भर्ट र हरियालीका लागि लुम्बिनी, एपेक्स, थानी जेभी कन्स्ट्रक्सनले ७० करोड रुपैयाँमा ठेक्का पाएको थियो । कुलोपैनीको पुनर्मूल्यांकन हुनुपर्ने र जग्गाको थप मूल्य पाउनुपर्ने माग गर्दै स्थानीयले निर्माणको काम रोकिरहेका छन् ।"
भाटभटेनीलाई ३ लाख जरिवाना,"काठमाडौं (कास) वाणिज्य आपूर्ति तथा उपभोक्ता हित संरक्षण विभागले भाटभटेनी सुपरमार्केटलाई ३ लाख रुपैयाँ जरिवाना गरेको छ । उपभोग्य सामानमा एमआरपीभन्दा बढी मूल्य लिएर बिक्री गरेको पाइएपछि सोमबार जरिवाना गरिएको हो । १ सय २० रुपैयाँ पर्ने लाखमरीलाई २ सय २० रुपैयाँमा बिक्री गरिरहेको भन्ने उजुरी परेको थियो । अनुसन्धान गर्दा टंगालस्थित स्टोरले बढी मूल्य लिएको पाइयो, विभागका अनुगमन शाखा निर्देशक सागर मिश्रले भने । सरकारले लकडाउनमा अत्यावश्यक वस्तुको आपूर्तिमा अवरोध नगर्ने जनाए पनि अत्यावश्यक वस्तुका पसल पूर्ण रूपमा चल्न सकेका छैनन् । आपूर्ति प्रणाली बिग्रेपछि त्यसको फाइदा उठाउँदै केही व्यवसायीले कृत्रिम कालोबजारीसमेत गरेका छन् । विभागको टोलीले आइतबार कपनको एम बीटी खाद्य स्टोर्सलाई पनि १ लाख रुपैयाँ जरिवाना गरेको थियो । उक्त स्टोरले मूल्यसूची नराखी सामान बिक्री गरेको पाइएको थियो । चाबहिलस्थित डीजी ग्रोसरीलाई पनि २ लाख रुपैयाँ जरिवाना गरिएको छ । ग्रोसरीले ७३ रुपैयाँमा खरिद गरेको चिनी ८२ रुपैयाँमा बिक्री गरेको विभागले जनाएको छ ।"
उद्योगी चाचानसहित ५ पक्राउ,"बारा (कास) वीरगन्जका उद्योगपति मोहनलाल अग्रवाल (चाचान) सहित ५ जनालाई कालोबजारी गरेको आरोपमा प्रहरीले आइतबार साँझ पक्रिएको छ । चाचान वीरगन्जपथलैया औद्योगिक करिडोरमा पर्ने परवानीपुर गाउँपालिका४ को चैनपुरस्थित नारायणी मोडर्न पल्सेस इन्डस्ट्रिजका सञ्चालक हुन् । उनको उद्योगका प्रतिनिधि सुनील शर्मा पनि समातिएका छन् । कालोबजारीकै आरोपमा श्रीकृष्ण दाल उद्योग छातापिपराका उद्योगी पवनकुमार साह, उनका प्रतिनिधि सुरेश प्रसाद र महावीर ओभरसिज प्रालि परवानीपुर४ लिपनीमालका कर्मचारी सन्तोष झा पनि पक्राउ परेका छन् । लकडाउनको मौका छोपेर मसुरोको दाल बढी मूल्यमा बिक्री गरेको आरोप उनीहरू माथि छ ।"
सनराइजको अनलाइन मुद्दती खाता,काठमाडौं (कास) सनराइज बैंकले आफ्ना ग्राहकका लागि अनलाइन मुद्दती खाता खोल्न सकिने व्यवस्था गरेको छ । आफ्नो बचत खातामा रहेको रकमलाई मुद्दती निक्षेपमा स्थानान्तरण गरी थप ब्याज आम्दानी गर्ने चाहना भएका ग्राहकलाई सनराइज स्मार्टबाट अनलाइन मुद्दती खाता खोल्न सकिने व्यवस्था सुरु गरिएको बैंकले बताएको छ ।
नबिलले सुरु गर्यो ईकर्पोरेट बैंकिङ,"काठमाडौं (कास) नबिल बैंकले ईनबिल कर्पोरेट बैंकिङ सेवा सञ्चालनमा ल्याएको छ । यो एसएमई, मझौला तथा ठूला कर्पोरेटहरूलाई प्रदान गरिने इन्टरनेट बैंकिङ रहेको बैंकले जनाएको छ । यस बैंकिङमार्फत नबिलमा खाता भएका ग्राहकले आफैं रकम भुक्तानी गर्न सक्छन् । देशका अन्य बैंक तथा वित्तीय संस्थामा रहेका खातामा र बैंक शाखामा नआई आफ्नै कार्यालयबाट थोक भुक्तानी गर्न सकिने बैंकले जनाएको छ ।"
भाइबरयूएन वुमेन सहकार्य,"काठमाडौं (कास) समुदायमा लैंगिक समानता र महिला सशक्तीकरण प्रवर्द्धन गर्न राकुटेन भाइबर र यूएन वुमेन नेपालले सहकार्य गरेका छन् । सम्झौताअनुसार भाइबरले सूचना आदानप्रदान गर्ने एक साझा मञ्च र नेपाललगायत अन्यका भाइबर प्रयोगकर्तालाई जोड्दै भाइबर कम्युनिटी र २ वटा स्टिकर प्याक प्रस्तुत गर्नेछ । भाइबर कम्युनिटीले एक अनलाइन स्थान सञ्चालन गर्नेछ, जहाँ आफ्नो रुचिमा आधारित रहेर मानिस नजिकिन सक्छन् ।"
द्रुत परीक्षण नै सुस्त,"लकडाउनपछि आएका १० हजार गाउँमा घुलमिलबर्दियामा पूर्वपश्चिम राजमार्गको बाँसगढी नगरपालिका र हुलाकी राजमार्गअन्तर्गतको बढैयाताल गाउँपालिकाको मानखोला जिल्ला प्रवेश गर्ने मुख्य पूर्वी नाका हुन् । लकडाउनका समयमा यी दुई नाका भएर बर्दिया र सुदूरपश्चिम प्रदेशका करिब चारपाँच सय सर्वसाधारण पैदल र गाडी चढेर घर फर्किएका छन् । नाकाका यी पालिकामा भने बाहिरबाट फर्किएर आएका निकै कम व्यक्ति क्वारेन्टाइनमा राखिएका छन् । सीमामा राखिएको हेल्थ डेस्कमा सामान्य ज्वरो जाँच गरेर घर पठाउने गरिएको छ । उनीहरूलाई घरमै क्वारेन्टाइनमा बस्न भनिए पनि निगरानी नहुँदा जोखिम बढ्दो छ ।लकडाउनको अवधिमा दुई नाका भएर नेपालका विभिन्न सहरबाट बर्दियाका करिब १३ हजार भन्दा बढी सर्वसाधारण घर आएका छन् । भारतबाट करिब दुई हजारभन्दा बढी स्वदेश फर्किए । नेपालबाटै फर्किएका साढे १० हजार सर्वसाधारण क्वारेन्टाइनमा नबसी घर फिर्ता भएका छन् । क्वारेन्टाइनमा करिब २ हजार ५ सय बसेका छन् । क्वारेन्टाइनमा बस्नेहरू अधिकांश भारतबाट आएका थिए । नेपालका विभिन्न सहरबाट आएका सर्वसाधारणलाई निर्बाध रूपमा घर पठाउँदा निकै जोखिम छ । बाहिरबाट आएका सबैलाई क्वारेन्टाइनमा राख्न सक्ने हो भने जोखिम कम हुन्थ्यो । तर, दैनिक जिल्ला आउने क्रमले हामी जोखिममा छौं, जिल्ला अस्पताल बर्दियाका प्रमुख डा सुवास पाण्डेले भने, बाहिरबाट जति धेरै आउजाउ हुन्छ, त्यति धेरै जोखिम बढ्छ । त्यसैले बाहिरबाट आएकालाई क्वारेन्टाइनमा अनिवार्य राख्ने व्यवस्था मिलाउनुपर्छ । क्वारेन्टाइनमा राख्दा खान र बस्नमा खर्च हुन सक्ने भन्दै पालिकाहरूले आफ्नो क्षेत्रबाट अर्को पालिका क्षेत्रमा पुर्याउने गरेका छन् । आइतबारमात्रै पनि बाँसगढी नाकाबाट चार सय बढी सर्वसाधारण बर्दिया छिरे । तीमध्ये डेढ सय जना सुदूरपश्चिमका छन् ।जिल्ला स्वास्थ्य कार्यालय बर्दियाका प्रमुख गोकर्ण गिरीले बाहिरबाट आउनेलाई क्वारेन्टाइनमा राख्न सक्ने हो भने जोखिम नहुने बताए । केही पालिकाले एकदुई सय जनालाई क्वारेन्टाइनमा राखेका छन् । केहीले निकै कम, उनले भने, सामान्य जाँचले कोरोनाको पुष्टि हुँदैन । त्यसैले भरपर्दो उपाय भनेको क्वारेन्टाइनमै राख्नु हो । उनका अनुसार बर्दियामा ३ सय ९१ जनाको आरडीटी र ३१ जनाको पीसीआर जाँच गर्दा सबैको रिपोर्ट नेगेटिभ आएको छ । बर्दियाका प्रमुख जिल्ला अधिकारी प्रेमलाल लामिछानेले मुलुकका विभिन्न स्थानबाट घर फर्किएका सर्वसाधारणलाई घरमै बस्न आग्रह गरेको बताए । प्रजिअ लामिछानेले जनप्रतिनिधिहरूमार्फत उनीहरूको निगरानी गर्न आग्रह गरिएको जनाए । तर, घर फर्किनेहरूले भने प्रशासनको निर्देशनलाई अटेर गर्दै आएका छन् ।"
थर्मल गनले जाँचेका भरमा सीधै घर,१२५ भारतीय क्वारेन्टाइनमापर्साको वीरगन्जस्थित ठाकुरराम क्याम्पसको क्वारेन्टाइनमा अझै १ सय २५ जना भारतीय नागरिक छन् । तीमध्ये ४ महिला छन् । राजधानी तथा अन्य जिल्लामा विभिन्न पेसामा आबद्ध रही भारतस्थित आफ्नो घर फर्कन भनी वीरगन्ज आएका उनीहरूलाई स्थानीय प्रशासनले नियन्त्रणमा लिई क्वारेन्टाइनमा राखेको हो । उनीहरूलाई घर पठाउनेबारे अझै टुंगो लागेको छैन जिल्ला प्रहरी कार्यालयका डीएसपी गौतम थापाले बताए । क्वारेन्टाइनमा रहेका भारतीयलाई खाने र बस्ने व्यवस्था गरिएको छ । वीरगन्जस्थित भारतीय महावाणिज्य दूतावासका अधिकारी पनि बेलाबेलामा उनीहरूको अवस्था बुझ्न त्यहाँ पुग्ने गरेका छन् । सीमावर्ती भारतीय सहर रक्सौलमा पनि यसरी एक दर्जन नेपाली क्वारेन्टाइनमा छन् । यसबाहेक वीरगन्जसहित जिल्लाका अन्य स्थानीय तहको क्वारेन्टाइनमा सोमबारसम्म १ सय २४ र होम क्वारेन्टाइनमा ३ सय २१ जना छन् ।
भुल्केमाजोखिम बढ्दो,"(उदयपुर)  कोरोना संक्रमण फैलिएको उदययपुरको त्रियुगा नगरपालिका३, भुल्के क्षेत्रमा परीक्षण ज्यादै सुस्त गतिमा भइरहेको छ । परीक्षणका लागि चाहिने भीटीएमलगायत सामग्री नहुँदा समस्या भएको हो । हालसम्म यही क्षेत्रबाट २८ जनामा संक्रमण पुष्टि भइसकेको छ ।त्रियुगा नगरपालिकासँग भारत तथा तेस्रो मुलुकबाट आएकाको तथ्यांकसमेत छैन । जब कि प्रदेश १ सरकारले भुल्केमा भारत र दुबईबाट आएका युवाको बेलैमा पहिचान गर्न नसक्दा कोरोना भाइरसको संक्रमण समुदायमा फैलिएको दाबी गरेको छ ।संक्रमित व्यक्ति मास्क सिलाएर वितरण गर्ने, गाउँघर घुमेर चुरा बेच्नेदेखि छाता र कुकर मर्मत गर्नेसम्मका छन् । भुल्के र यस आसपासका बस्तीमा मात्र होइन, संक्रमितसँग सम्पर्कमा आएका सबैको परीक्षण गर्न स्थानीयले माग गरेका छन् । तर, सोमबारसम्म परीक्षणका लागि ६ सय २१ जनाको मात्र स्वाब संकलन गरिएको छ । त्यसमध्ये ५ सय ३० को नजिता आएको स्वास्थ्य कार्यालय प्रमुख मोहन सुवेदीले बताए । उनीहरूमध्ये दुई महिलासहित २८ जनामा कोरोना पोजिटिभ देखिएको हो, उनले भने, बाँकी ९१ जनाको स्वाब सोमबार मात्रै परीक्षणको लागि पठाइएको छ । सुरुमा संक्रमण देखिएको नूरी मस्जिद र यस आसपासको क्षेत्रमा मात्रै १ हजार ५ सय बढी जनसंख्या छ । त्यसमध्ये हालसम्म ४ सय ३५ जनाको मात्रै परीक्षण गरिएको छ ।परीक्षण गरिएका र हाल स्वाब लिइएका बाँकी १ सय ८६ जना भुल्केसँग सम्बन्धित मात्रै भएको उनको भनाइ छ । पीसीआर परीक्षणका लागि आवश्यक पर्ने भीटीएमको अभाव छ । शनिबार भुल्के क्षेत्र निरीक्षणका लागि आएका मुख्यमन्त्री शेरधन राईले ९५ थान भीटीएमसहितको स्वास्थ्य सामाग्री दिएका थिए । त्यसमध्ये ९१ थान प्रयोग भइसकेको छ ।परीक्षण अहिलेकै गतिमा हुने हो भने बस्ती २४ महिना अझै सिल हुने स्थानीय वासु खतिवडा बताउँछन् । परीक्षणको गति ज्यादै सुस्त छ, उनले भने, त्यसैले संक्रमण फैलिएको रहेछ भने ठूलो जोखिम हुन्छ । जोखिम कम गर्न र बस्ती सिलबाट मुक्ति हुन परीक्षण बढाउनु पर्ने उनको भनाइ छ । परीक्षणका लागि भीटीएमलगायत स्वास्थ्य सामग्री अभाव हुँदा ढिलाइ भएको त्रियुगा नगरपालिका प्रमुख बलदेव चौधरीले बताए । उनले भने, परीक्षणका लागि भीटीएम, थप स्वास्थ्य सामग्री, स्वास्थ्यकर्मी र राहतका लािग प्रदेश र संघीय सरकारलाई पटकपटक अनुरोध गरिएको छ । तर, अहिलेसम्म पर्याप्त सामग्री नभएकोले समस्या जटिल भएको छ ।परीक्षणको ढिलाइले जोखिम बढाइरहेको त छ नै त्यसमाथि नगरपालिकासँग विदेशबाट आएकाको यकिन तथ्यांकसमेत छैन । विदेशबाट आएकाको पहिचान हुन नसक्दा उनीहरूबाट गाँउघरमा थप संक्रमण फैलन सक्ने स्वास्थ्यकर्मीहरू बताउँछन् । वडाअध्यक्षहरूलाई सुरुदेखि नै विदेशबाट आएकाको तथ्यांक संकलन गरेर नगरपालिकामा बुझाउन भनिएको थियो, नगरप्रमुख चौधरीले भने, तर वडाले नगरपालिकालाई तथ्यांक नै दिएनन् । अहिले पनि तथ्यांक मागिएको छ, नदिएसम्म राहत पनि उपलब्ध गराउन सकिँदैन ।प्रमुख जिल्ला अधिकारी दीपककुमार पहाडी भने थप परीक्षणको तयारीमा रहेको बताउँछन् । नूरी मस्जिद र मस्जिदसँगैको बस्ती अहिले सिल गरिएको छ, उनले भने, बस्तीमा थप स्वाब नमुना संकलन गर्ने तयारीसमेत भइरहेको छ । बस्तीमा अझै संक्रमित हुन सक्ने भएकाले पुनः परीक्षण, निगरानी र राहत वितरणसमेत भइरहेको उनको दाबी छ । उनका अनुसार पुनः परीक्षणपछि नतिजा नेगेटिभ भेटिए सिल गरेको बस्ती क्रमशः खुकुलो पारिँदै लगिनेछ ।"
ॅखेलकुद लकडाउन हुनुहुँदैन,"(काठमाडौं)  विश्वव्यापी स्वास्थ्य महामारीको रूप लिएको कोभिड१९ को कारण मानिसको सामान्य जीवनमै ठूलो असर गरेको छ । उच्च जोखिममा रहेका देशहरूले लकडाउनको घोषणा गरेका छन् । जसले हरेक कुरा चलायमान हुन सकेको छैन । स्वास्थ्यसँग प्रत्यक्ष सम्बन्धित खेलकुद पनि विश्वभर ठप्प भएको अवस्था छ । जनजीवन पूर्ववत् अवस्थामा फर्कन अझै कति समय कुर्नुपर्ने हो त्यसको टुंगो छैन । स्वास्थ्य संकटकालको यो समयले अरु धेरै क्षेत्रमा संकटकाल निम्त्याउने भविष्यवाणी भएका छन्, त्यसबाट खेलक्षेत्र पनि अछुतो हुने छैन । लकडाउनको अवधि लम्बिँदा हुनसक्ने क्षति मध्यनजर गरी खेलक्षेत्रलाई विस्तारै खुकुलो पार्दै लैजानुपर्ने बहस सुरु हुन थालेको छ ।कोरोना त्रासका लागि देशव्यापी लकडाउनको स्थितिमा खेलाडीले बेहोरेको शारीरिक र मानसिक बेचैनी कम गर्न सम्बन्धित निकायबाट ठोस योजनासहितको कार्यक्रम सञ्चालन गर्नुपर्ने विज्ञको राय छ । खेलकुद विज्ञानमा विद्यावारिधि गर्ने नेपालकै पहिलो व्यक्ति डा प्रकाश प्रधानको भनाइ मान्ने हो भने खेलकुद लकडाउन हुने क्षेत्र नै होइन । मानिसको स्वास्थ्यसँग प्रत्यक्ष सम्बन्धित रहने खेलकुद चलायमान भइराख्नुपर्छ । व्यावसायिक र गैरव्यावसायिक खेलकुद गतिविधिलाई निरन्तरता दिनुपर्छ । त्यसका लागि ठोस योजना चाहिन्छ ।देशले जस्तोसुकै सम्पन्नता हासिल गरे पनि स्वास्थ्यमा सामान्य हेलचेक्र्याइँ गर्दा बेहोर्नुपर्ने ठूलो समस्या कोरोनाको महामारीबाट विश्वले देखिसकेको छ । यो भाइरसले इम्युनिटीकै कारण रोग उत्पन्न गर्छ । बढी उमेरका मानिसमा भाइरसको आक्रमण धेरै देखिएको प्रमाणित भइसकेको छ, जर्मनीबाट खेलकुद विज्ञानमा विद्यावारिधि गरेका प्रधानले खेलकुदले नै मानिसको इम्युनिटी (रोग प्रतिरोधात्मक क्षमता) बढाउनेबारे सबैले सोच्नु आवश्यक भइसकेको बताए ।व्यावसायिक खेलकुद, स्वास्थ्य र फिटनेसका लागि खेलकुद तथा बृहत खेलकुदलाई कोरोनाले असर पारेको छ । अबका केही महिना खेलकुद गतिविधि पूर्ववत् अवस्थामा फर्कन असम्भवजस्तै देखिएको छ । भाइरसको संक्रमण नियन्त्रण नभएसम्म भिडभाडमा आयोजना हुने खेलकुद गतिविधि गर्न सकिँदैन । त्यस्तो अवस्थामा सबैले घरभित्रै शरीरलाई स्फूर्त राख्ने प्रयास गर्नुपर्ने खेलविज्ञ प्रधानको सुझाव छ ।शारीरिक रूपमा स्वस्थ हुनुभयो भने तपाई पूर्ण स्वस्थ हुन सक्नुहुन्छ । त्यसका लागि फिटनेस महत्त्वपूर्ण हुन्छ र अहिलेको असहज स्थितिमा घरभित्रै रहेर शारीरिक स्वास्थ्यप्रति ध्यान दिनु जरुरी छ, उनले थपे, व्यावसायिक खेलकुदको कल्पना यो स्थितिमा गर्न सकिँदैन । बन्द रंगशालामा आयोजना हुने खेलको कुनै अर्थ रहँदैन । खेलकुदलाई उद्योगका रूपमा विकास गरिसकेका देशहरूले त झन् त्यसो गर्नै सक्दैनन् । यसो भन्दैमा घरमा थन्किएर बस्ने कुरा स्विकार्न सकिँदैन । उच्च लयमा रहेको एउटा फुटबलरले लामो समयसम्म खेल्न पाएन भने उसको स्तर के होला ? त्यसैले कम्तीमा स्वास्थ्यप्रति सचेत रहेर प्रशिक्षण जारी राख्नुपर्छ । ता कि स्थिति सहज भएपछि उसको प्रदर्शनमा कमी नआओस् ।कोरोनाको असरबाट मुक्तिको प्रयासमा रहेका जर्मनीजस्ता देशहरूले प्रतियोगिता सम्भव नरहे पनि खेलाडीहरूलाई प्रशिक्षणमा बोलाइसकेका छन् । बुन्डेसलिगाको टोलीहरूले समूह बनाएर प्रशिक्षण सुरु गरिसकेका छन् । प्रधानले नेपालमा पनि उपयुक्त योजना ल्याएर लकडाउन खुकुलो बनाउँदै भविष्यमा हुने प्रतियोगिताका लागि खेलाडीको प्रशिक्षणलाई निरन्तरता दिन पहल गर्नुपर्ने सुझाए ।स्पष्ट रूपमा खेलकुदमा लक हुनुहुँदैन । यो लक गर्ने कुरै होइन । कोरोना त्रासमा खेलाडी र देशको खेलक्षेत्रले ठूलो नोक्सानी बेहोर्ने स्थिति आउन दिनुहुँदैन । योजना बनाएर सुरक्षित प्रशिक्षण व्यवस्था गर्नुपर्छ । खेलाडीलाई चलायमान बनाउनुपर्छ । यसका लागि राष्ट्रिय खेलकुद परिषद्, उसका प्रदेश कमिटी र सम्बन्धित खेल संघको नेतृत्वले उचित योजना बनाउनुपर्छ, राखेप खेलकुद तालिम तथा प्रशिक्षण विभागका पूर्वनिर्देशक प्रधानले थपे, आमाको पेटमा बच्चा चलेन भने के हुन्छ ? तत्काल उपचार खोज्नुपर्छ । ठीक खेलकुदमा पनि त्यस्तै लागू हुन्छ । भविष्यमा हामीले नवौं राष्ट्रिय खेलकुद आयोजना गर्दैछौं । ओलम्पिक, १४औं साग र एसियाली खेलकुदमा सहभागिता जनाउनुपर्नेछ । त्यसका लागि तयारीस्वरुप प्रशिक्षण सुरु गर्नुपर्छ ।उनका अनुसार खेलकुद संस्कार राम्रो रहेका देशमा प्रशिक्षण सुरु गर्ने योजना किन आइरहेको छ भने उनीहरूलाई भोलिका लागि खेलाडी तयार गर्नुछ । सकारात्मक सन्देश दिनु छ र ठूलो लगानी खेर जान नदिने वातावरण बनाउनुपर्नेछ । किनभने कोरोना नियन्त्रण अहिलेसम्म अनिश्चित छ । यसको खोप पत्ता लाग्यो नै भने पनि रोग निर्मूल पार्न लामो समय लाग्नेछ । विद्यमान स्थिति कायम रहे अर्को वर्षलाई सारिएको टोकियो ओलम्पिक पनि निर्धारित समयमा आयोजना हुन कठिन पर्नेछ । तर त्यसको तयारीका लागि हामीले प्रशिक्षण रोक्नुहुँदैन ।शारीरिक प्रशिक्षणका साथै मनोवैज्ञानिक प्रशिक्षणको अभाव नेपाली खेलकुदमा टड्कारो समस्याका रूपमा रहेको उनको मूल्यांकन छ । हामीले ठूला अन्तर्राष्ट्रिय प्रतियोगिताका लागि खेलाडी छनोट गर्छौं । ओलम्पिकजस्ता प्रतियोगितामा हाम्रो अधिकांश सहभागिता वाइल्ड कार्डबाटै हुन्छ । किनभने हामीसँग खेलाडीलाई तयार गर्ने दीर्घकालिन योजना नै छैन । मनोवैज्ञानिक प्रशिक्षण त शून्यप्रायः छ, राखेप खेलकुद विज्ञान प्रतिष्ठानका संस्थापकसमेत रहेका प्रधानले भने, हाम्रा खेलाडीलाई उनीहरूको क्षमता कतिसम्म छ भन्ने ज्ञात नै छैन । त्यसका लागि नियमक निकायबाट उचित योजना तर्जुमा हुन सकेको छैन ।कोभिड१९ का कारण विश्वका हरेक क्षेत्रमा नकारात्मक असर पर्ने भविष्यवाणी भइरहेको छ । त्यसबाट खेलकुद क्षेत्र पनि अलग रहने छैन । प्रधान पनि खेलकुद पूर्ववत् अवस्थामा आउने समयसीमा हाम्रै व्यवहारबाट निर्देशित रहने बताउँछन् । उनले थपे, भीड जम्मा हुने ठूला प्रतियोगिताको आयोजना केही समय रोकिए पनि खेलाडीलाई तयार राख्न सुरक्षित तवरबाट प्रशिक्षण गराउने विधिबारे अहिले नै सोच्नुपर्ने बेला भइसकेको छ ।"
रोमा चुकेको त्यो सिजन,"रोम (एएफपी) सन् २०१६ मा क्लाउडियो रानेरीले लेस्टर सिटीलाई अविश्वसनीय ढंगले इंग्लिस प्रिमियर लिगको उपाधि दिलाएका थिए । यसक्रममा उनले लाखौं फुटबलप्रेमीको मन पनि जिते । त्यसको ६ वर्षअगाडि उनी लगभग त्यस्तै अविश्वसनीय उपलब्धि नजिक पुगेका थिए । यो थियो, आफ्नै सहरको क्लब एएस रोमाका लागि । रानेरी रोममै जन्मेहुर्के । त्यसैले उनी इटालीको यो राजधानीस्थित क्लबका आजीवन समर्थक र प्रशंसक हुन् ।सन् २००९१० को सिजन रोमाले रानेरीकै नेतृत्वमा खेलेको थियो । त्यस सिजन क्लबको सुरुआत भने राम्रो रहेन । सुरुतिर अंक नै बटुल्न सकेन । तर क्लबले एकपल्ट के लय समात्न सक्यो, टोलीले लगातार २४ खेलको अपराजित यात्रा तय गरेको थियो । यस्तोमा रोमा अंकतालिकाको शीर्षस्थानमा थियो र लिगमा खाली चार चरणको खेलमात्र बाँकी थियो । तर भाग्यमा सबै राम्रो लेखिएको थिएन । लगभग ठ्याक्कै १० वर्षअगाडि रोमाले एक नाटकीय खेल गुमायो ।क्लब आफैं घरेलु मैदानमा साम्पडोरियाको हातबाट २१ ले पराजित रह्यो । त्यही एक खेलको नतिजाले जोसे मोउरिन्होको इन्टर मिलानले लिग जित्ने निश्चित भयो । इन्टरसामु लिगमात्र होइन, कप र युरोपेली च्याम्पियन्स लिग जित्ने अवसरसमेत तयार भएको थियो । त्यसअगाडि इन्टरले एटलान्टालाई ३१ ले हराएको थियो । यस्तोमा मोउरिन्होको टिमलाई २ अंकको अग्रता प्राप्त भयो । तीन चरणको खेल हुन बाँकी थियो । तर यो स्थितिमा पनि त्यही सिजन युरोपको च्याम्पियन पनि भएको इन्टरका लागि ढुक्क हुने स्थिति थिएन । स्टाडियो ओलम्पियाकोसमा भएको त्यो रोमा र साम्पडोरियाबीचको खेल वास्तवमै निकै रोमाञ्चक र सनसनीपूर्ण रह्यो । अझ सुरुआती ४५ मिनेटको खेल त विस्फोटक नै रह्यो भन्दा हुन्छ । खेलअघि मोउरिन्हो सकेसम्म रानेरीलाई उक्साउने प्रयास गरिरहेका थिए । उनी भनिरहेका थिए, रानेरी खाली असफलतामात्र चाख्ने प्रशिक्षक हुन् । मैदानमा भने फ्रान्सिस्को टोट्टीले गज्जब खेलिरहेका थिए । दोस्रो हाफमा साम्पडोरियाका प्रशिक्षक जिगी डेलनेरीले रणनीति परिवर्तन गरे । यसले खेलमाथि रोमाको पकड गुम्न थाल्यो । रानेरीले त्यो खेल सम्झेर भर्खरै मात्र भनेका छन्, हामी पहिलो हाफमै ३ गोलले अगाडि रहनुपर्ने थियो । हामीले त्यो अवधिमा ३४ स्पष्ट मौका पाएका थियौं । तर हामीले त्यसको सदुपयोग गर्न सकेनौं । पछि उल्टै हामीले २ गोल खायौं र दबाबमा खेल्यौं ।साम्पडोरियाको हातबाट बेहोरेको यो हारले प्रतिभाशाली रोमा टिमको आत्मविश्वासमा खुबै धक्का पुग्यो । रोमाका त्यतिबेलाका खेलाडी डानियल डी रोसीले एकपल्ट भनेका थिए । उनले १८ वर्ष त्यो क्लबका बिताए । तर एउटै खेल फेरि दोहोर्याएर खेल्ने अवसर हुन्छ भने त्यो खेल त्यही साम्पडोरियाविरुद्ध मात्र हो, अरू कुनै पनि होइन । उनी भन्छन्, हामी ऐतिहासिक सफलता नजिक थियौं, तर एकै खेलमा नराम्रोसँग चुक्यौं ।लिग सुरु भएयता नोभेम्बरसम्म पनि रोमा शीर्षस्थानबाट १४ अंक पछाडि थियो । मध्य अप्रिलमा रोमाले युभेन्ट्स, स्थानीय प्रतिद्वन्द्वी लाजियो र इन्टरलाई हराएको थियो । साम्पडोरियासँगको खेल गुमाएयता रोमाले इन्टरविरुद्ध हार आत्मसात् गर्यो । रोमा समर्थकले स्थिति पचाउन नै सकिरहेको थिएन । इन्टरले लिग जित्ने तय भएपछि त्यो सिजन रोमाका लागि निराशाजनक नै साबित भयो । रोमा अझै पनि सन् २००१ यता पहिलो लिग उपाधिका लागि संघर्षरत छ ।"
अब भर्चुअल टेनिस,"लन्डन (बीबीसी) एन्डी मुरेले आफ्नै घरमा रहेर राफेल नाडलविरुद्ध म्याड्रिड ओपन टेनिसको भर्चुअल भर्सनमा अर्को साता प्रतिस्पर्धा गर्ने भएका छन् । मुरेको समूहमा गेल मोन्फिल्स र डेनिस सपोभालोभ पनि छन् । अर्का बेलायती जोहान्ना कोन्टाले महिलातर्फ भिक्टोरिया अजारेन्काविरुद्ध प्रतिस्पर्धा गर्नेछिन् । यस च्यारिटी इभेन्टमा ३२ खेलाडी समावेश छन् । यसको विजेताले आर्थिक रूपमा संघर्षरत खेलाडीका लागि कति सहयोग दिने भन्ने निर्णय गर्नेछन् ।प्रतियोगिता सोमबार सुरु भएर मंगलबार सकिनेछ । कोभिड१९ को महामारीको कारण खेलकुद गतिविधि ठप्प भएको यसबेला संघर्षरत खेलाडीको सहयोग गर्न आयोजित यस च्यारिटी इभेन्टमा विजेताका लागि १ लाख ५० हजार अमेरिकी डलर पुरस्कार राखिएको छ । म्याड्रिड ओपन मे १ देखि १० सम्म आयोजना गर्ने तय गरिएको थियो । तर, महामारीको कारण सबै किसिमका व्यावसायिक टेनिसका गतिविधि जुलाई १३ सम्म स्थगित गरिएको छ ।"
इटालीमा फुटबल अभ्यास खुल्दै,"रोम (एएफपी) इटालीका प्रधानमन्त्री जुसेपे कोन्टेले इटालीको सिरी ए सुरु हुने मिति पछाडि सारे पनि खेलाडीलाई व्यक्तिगत अभ्यास थाल्न अनुमति दिएका छन् । देशलाई लकडाउनबाट विस्तारै खुलाउने योजनाअन्तर्गत कोन्टेको यो फुटबल योजना अगाडि आएको हो । इटाली कोभिड१९ संक्रमणको महामारीबाट सबैभन्दा बढी प्रभावित हुने देशमा पर्छ । यहाँ २६ हजारभन्दा बढीले त्यसकै कारण ज्यान गुमाएका छन् । कोन्टेका अनुसार खेलाडीले मे ४ बाट व्यक्तिगत अभ्यास सुरु गर्न सक्छन् । टिमको प्रशिक्षण सुरु गर्न मे १८ को दिन तोकिएको छ । कोन्टेले मार्च ९ बाट रोकिएको सिरी ए कहिले सुरु हुने हो, त्यसबारे केही पनि प्रस्ट भनेका छैनन् ।लिग तालिकामा युभेन्ट्सलाई शीर्षस्थानमा लाजियोमाथि एक अंकको अग्रता प्राप्त छ । प्रधानमन्त्री कोन्टेले टेलिभिजन प्रसारणमा देशका लागि सम्बोधन गर्दै भनेका छन्, जतिबेला स्थितिमा सुधार हुनेछ र अनुकूल हुनेछ, त्यतिबेला लिग सुरु हुनेछ । यसअघि इटालीको फुटबल संघले खेल सुरु हुने सम्भावित मिति सारेर अगस्ट २ पुर्याएको थियो ।"
इंग्लिस फुटबल तत्काल सुरु गर्न असम्भव,"लन्डन (एएफपी) इंग्लिस फुटबल लिग (ईएफएल) ले कोरोना भाइरस (कोभिड१९) को उपयुक्त परीक्षणका भरपर्दो उपायबिना रोकिएका फुटबल गतिविधि पुनः सञ्चालन हुन नसक्ने प्रस्ट पारेको छ । लिगले प्रस्ट शब्दमा भनेको छ कि विद्यमान स्थितिमा उनीहरू अग्रपंक्तिमा काम गर्ने श्रमिकको स्वास्थ्य सुरक्षामा खतरामा पार्न चाहँदैनन् ।इंग्ल्यान्डमा व्यावसायिक फुटबल गतिविधि मार्च महिनाको सुरुदेखि नै स्थगित छन् । स्पष्ट रूपमा फुटबलको पुरानै अवस्थामा फर्कनुअघि सबै सहभागीको उपयुक्त परीक्षणको व्यवस्था हुनुपर्छ । किनभने यो सुरक्षित गर्नुपर्छ कि यसले देशको अग्रपंक्तिमा काम गरिरहेका श्रमिक, आपतकालीन सेवा र लिगका क्लब र उनीहरूका कर्मचारीहरूमा नकारात्मक असर पार्नु हुँदैन, जुन महिनामा बन्द रंगशालामा लिगका खेल सञ्चालन गर्ने तयारीबारे प्रकाशित समाचारबारे प्रतिक्रिया दिँदै ईएफएलले आफ्नो वक्तव्यमा भनेको छ । ईएफएलले शीर्ष डिभिजनको प्रिमियर लिगबाहेक त्यसमुनिका तीन डिभिजनका लिगलाई नियमन गर्छ ।"

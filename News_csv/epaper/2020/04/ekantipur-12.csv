शीर्षक,विवरण
आरडीटीकै भरमा घर,"यस प्रदेशमा एक हजार आठ सय ९५ जनाको आरडीटी किटबाट परीक्षण भइसकेको छ । सबैको रिपोर्ट नेगेटिभ आएको सामाजिक विकास मन्त्रालयको स्वास्थ्य महाशाखा प्रमुख नरेन्द्रसिंह कार्कीले बताए । कार्कीले पनि क्वारेन्टाइनमा बसेको दुई साता भएकाको स्वाबको नमुना आरडीटीबाट परीक्षण गरिएको जानकारी दिए । रिपोर्ट नेगेटिभ आएकालाई साबिक क्वारेन्टाइनमै थप एक साता बस्ने कि घर गएर परिवारका सदस्यभन्दा छुट्टै बस्ने भनेर विकल्प दिएका छौं, उनले भने, रिपोर्ट आएपछि केही घर गएका छन् । काठमाडौंबाट हालै आएको टोलीले आरडीटी परीक्षणका लागि कैलाली र कञ्चनपुरमा संकलन गरेको स्वाबको रिपोर्ट भने आइसकेको छैन ।"
विश्वसनीयतामा सन्देह : विज्ञ,"विश्व स्वास्थ्य संगठनले नै पोइन्ट अफ केयर इम्युनोडायग्नोस्टिक टेस्टको प्रयोग अनुसन्धान प्रयोजनका लागि मात्रै गरिनुपर्छ भनेको छ, उनले थपे ।एन्टिबडी पत्ता लगाउने आरडीटीले इम्युनोग्लोब्युलिनएम वा इम्युनोग्लोब्युलिनजी रगतमा भएनभएको हेर्ने हो । इम्युनोग्लोब्युलिनएम भनेको शरीरमा संक्रमण भएको थोरैमा पनि तीन दिनपछि मात्रै उत्पादन सुरु हुन्छ । संक्रमण भएको केही सातापछि (थोरैमा पनि दुई साता) इम्युनोग्लोब्युलिनएमको स्थानमा शरीरले इम्युनोग्लोब्युलिनजी निकाल्न थाल्छ । सामान्य रूपमा बुझ्दा शरीरमा इम्युनोग्लोब्युलिनएम देखिनु भनेको संक्रमणको सुरुवाती अवस्था हो भने इम्युनोग्लोब्युलिनजी देखिए संक्रमण भएर पनि त्यसविरुद्ध शरीरमा प्रतिरोधी क्षमता विकास भएको भन्ने बुझिन्छ । दुवै देखिनु भने शरीर संक्रमणमुक्त भइनसकेको अवस्था हो ।कान्तिपुरलाई प्राप्त वन्डफो किटको म्यानुअल हामीले काठमाडौंका एक स्थापित माइक्रोबायोलोजिस्टलाई अध्ययन गर्न दिएका थियौं । उनले दिएको जानकारीअनुसार, उक्त किटले इम्युनोग्लोब्युलिनएम र इम्युनोग्लोब्युलिनजी दुवैमा उत्तिकै संवेदनशील भएर प्रतिक्रिया दिन्छ । यसरी दुवै एन्टिबडीमा प्रतिक्रिया देखाएर सकारात्मक नतिजा दिँदा पक्कापक्की गर्न शंकास्पद व्यक्तिको पीसीआर (पोलिमरेज चेन रियाक्सन) परीक्षण नै गर्नुपर्छ ।किटको उपादेयता, विशेषता तथा यसको भ्यालिडेसन बारे हामीले राष्ट्रिय जनस्वास्थ्य प्रयोगशालाकी प्रमुख डा रुणा झासँग प्रतिक्रिया माग्यौं । उनले भनिन्, मैले यसबारे केही बोल्न मिल्दैन । यति भन्छु, किटले एन्टिबडी टेस्ट गर्ने हो । त्यसभन्दा बढी मलाई नसोध्नुस् । एउटा सरकारी अस्पतालमा कोभिड१९ उपचारकै लागि प्रमुख तोकिएका एक चिकित्सकका अनुसार, शंकास्पद बिरामीमा इम्युनोग्लोब्युलिनएम पोजेटिभ देखिए त्यस्ता बिरामीलाई तुरुन्तै आइसोलेसन मा राखेर उपचार सुरु गर्नुपर्छ र त्यस्ता बिरामीको उपचारमा खटिने चिकित्सकले सम्पूर्ण प्रोटोकल पालना गर्नुपर्छ । अर्कोतर्फ, इम्युनोग्लोब्युलिनजी पोजेटिभ देखियो भने उक्त व्यक्तिलाई घरमै आइसोलेसनमा बस्न सुझाव दिन सकिने उनले तर्क गरे । इम्युनोग्लोब्युलिनएम पोजेटिभ भएका बिरामीको उपचारका लागि हतार गर्नुपर्छ, इम्युनोग्लोब्युलिनजी पोजेटिभ देखिएका बिरामीलाई उपचार आवश्यक नपर्न पनि सक्छ, उनले भने, एम र जी दुवै पोजेटिभ भए अवस्था हेरेर निर्णय लिने हो ।नाम सार्वजनिक गर्न नचाहने ती चिकित्सकका अनुसार हालसम्म पनि कोभिड१९ कसरी सर्छ वा कति अवधिपछि यसबाट संक्रमित भएका व्यक्तिले अरूलाई संक्रमित बनाउँदैनन् भन्ने यकिन नभएको अवस्थामा एन्टिबडी टेस्टको रिपोर्ट निकै महत्त्वपूर्ण हुन्छ । उनले भोलिका दिनमा बिरामी धेरै देखिएका अवस्थामा कसको उपचार कसरी गर्ने भनेर निर्णयका लागि एम र जी दुवैका एन्टिबडी भिन्दाभिन्दै रूपमा परीक्षण गर्न मिलेको भए अझ बढी उपयुक्त हुने बताए ।सरकारले यो कुरा ख्याल गरेर इम्युनोग्लोब्युलिनएम वा इम्युनोग्लोब्युलिनजी दुवै थरी परीक्षण गर्न मिल्ने आरडीटी खरिद गरेको भए मास टेस्टिङ गर्दा कुन परीक्षण पोजेटिभ देखियो र अब के गर्ने भन्ने योजना बनाउन सकिन्थ्यो, उनले थपे ।डा अनुप सुवेदीका अनुसार पनि उपचार गर्ने चिकित्सकले बिरामीबारे धेरैभन्दा धेरै जानकारी पाए नै उपचार गर्न सहज हुन्छ । उनले भने, कोभिड१९ जस्तो संक्रामक रोगको उपचारका लागि त सकेसम्म बढी जानकारी प्राप्त भएको राम्रो हो ।सरकारले लकडाउन गरेको तीन साता पुग्न लागेको अवस्थामा क्वारेन्टाइनमा राखिएका सबै जनाको आरडीटीबाट परीक्षण गर्दा धेरैको पोजेटिभ नतिजा प्राप्त भएको खण्डमा झनै ठूलो हाहाकार मच्चिनेमा कुनै दुई मत छैन । सरकारले मास टेस्टिङका लागि प्रयोग गरिने किटको उपादेयता र विशेषताबारे पहिले नै जानकारी राखेर खरिद गरेको भए अवस्थालाई भिन्न बनाउन सकिन्थ्यो । क्वारेन्टाइनमा बसेका तथा समुदायमा गरिएका परीक्षणमा धेरै जनामा पोजेटिभ केस नदेखिए त्यो सबैभन्दा राम्रो हो, ती सरकारी चिकित्सकले भने, तर धेरैमा देखियो र पीसीआर गर्नुपर्यो, उनीहरू सबैलाई आइसोलेसनमा राख्नुपर्ने हुन्छ ।उनका अनुसार अन्तिम व्यक्ति नाकाबाट छिरेको पनि दुई साताभन्दा बढी भइसकेको अवस्थामा सामान्य रूपमा संक्रमित भएकाहरूको शरीरमा इम्युनोग्लोब्युलिनजी बन्न थालिसकेको हुन्छ । यस्तोमा उनीहरूलाई उपचार आवश्यक हुँदैन । तर उनीहरूको पीसीआर गर्दा रिपोर्ट नेगेटिभ आउने सम्भावना रहन्छ, जसका कारण संक्रमण सार्न सक्ने अवस्था रहँदारहँदै पनि त्यस्ता व्यक्तिलाई क्वारेन्टाइनबाट बाहिर निस्कन अनुमति दिइन सक्छ, जुन आफैंमा गम्भीर विषय हो ।अनुसन्धानकर्ता डा सन्तोष दुलालका अनुसार आरडीटीमा परीक्षण गर्दा पोजेटिभ देखिने र पीसीआरमा गर्दा नेगेटिभ देखिनु भनेको इम्युनोग्लोब्युलिनजी पोजेटिभ थियो कि भन्ने हुन्छ । केही अध्ययन रिपोर्टहरूले शरीरमा एन्टिबडी इम्युनोग्लोब्युलिनजी उत्पादन भइसकेको अवस्थामा पनि त्यस्ता व्यक्तिहरूले अन्य व्यक्तिलाई संक्रमित बनाएको देखाएका छन् । यो आरडीटी किटले संक्रमित भएको थोरैमा पनि तीन दिनपछि मात्रै सही नतिजा दिन सक्छ । त्यसमा पोजेटिभ रिपोर्ट आएको खण्डमा पीसीआरबाट निर्क्योल गर्नैपर्ने बाध्यता रहन्छ । यसले गर्दा नेपालले समग्रमा मास टेस्टिङ गर्ने किट खरिद गरेर परीक्षण गर्न सुरु गरे पनि कोभिड१९ विरुद्धको अभियानमा अझ जटिलता कायमै रहेको जानकारहरूको धारणा छ ।"
नेपाल छिर्न अनेक जुक्ति,"कोभिड१९ संक्रमणको जोखिम बढेपछि सरकारले नेपालभारत सीमा नाका जोडिएका पूर्वको पशुपतिनगरदेखि सुदूरपश्चिमको गड्डाचौकी नाकासम्म नेपाल प्रहरी र सशस्त्र प्रहरी परिचालन गरेको छ । गृहमन्त्री रामबहादुर थापाले सीमा नाकाबाट हुने आउजाउ कडाइका साथ निषेध गर्न निर्देशन दिइसकिएको बताए । सीमा क्षेत्र वारपार गर्ने गोरेटोमा समेत अस्थायी चेकपोस्ट राखेर आउजाउ नियन्त्रण गरिएको उनले जानकारी दिए । सीमा नाकाबाट हुने आउजाउ नियन्त्रणले कोभिड१९ रोकथाम तथा नियन्त्रणमा सहयोग पुगेको छ, उनले कान्तिपुरसँग भने, सरकारले यस विषयमा प्रभावकारी कदम चालिरहेको छ । नागरिकस्तर अझ सीमा क्षेत्रका बासिन्दाको पनि यसमा पूर्ण साथ र सहयोगको खाँचो छ । सशस्त्र प्रहरीका प्रवक्ता डीआईजी प्रवीणकुमार श्रेष्ठले भने खुला सिमानाका कारण आउजाउ नियन्त्रणमा कठिनाइ भएको बताए । एकातिर खुला सिमाना छ, अर्कातिर पाल र टेन्टमा अस्थायी पोस्ट राखेर जनशक्ति परिचालन गर्नुपरेको छ, उनले भने, वारिका मानिसको खेती पारि, पारिको वारि हुँदा पनि निकै कठिनाइ छ । तर हामी आउजाउ नियन्त्रणमा केन्द्रित छौं । सशस्त्र प्रहरीले नेपालभारत करिब १ हजार ८ सय ८० किमि लम्बाइको सिमानामा ९ सय २५ स्थानमा चेकप्वाइन्ट खडा गरेको छ । त्यसमध्ये ४ सय ३९ चेकप्वाइन्ट लकडाउनपछि स्थापना गरिएका हुन् । गर्मीको समयमा लामखुट्टे र सर्पको जोखिम रहेको सशस्त्र प्रहरीको बोर्डर अब्जर्भेसन पोस्ट (बीओपी) का एक इन्स्पेक्टरले बताए । नियमित ड्युटी पनि ६६ घण्टाको रोटेसनमा मिलाउनुपरेको छ, उनले भने, धेरैजसो स्थानमा सिमाना नछुट्टिँदा व्यवस्थापनमा कठिनाइ छ । डीआईजी अर्यालले दशगजा वारि तार र डोरी टाँगेर आउजाउ नियन्त्रण गरिएको बताए । नेपाल प्रहरीका प्रवक्ता एसएसपी उमेशराज जोशीले प्रहरी र सशस्त्र प्रहरीले साङ्लो जस्तो नै बनाएर सीमामा आउजाउ नियन्त्रण गरिरहेको बताए । केही कठिनाइ छन्, गर्मीको समयमा मौसमी समस्या भए पनि जिम्मेवारी निर्वाहमा कुनै कसर बाँकी राखेका छैनौं, उनले भने । भारतीय सीमातर्फ सशस्त्र प्रहरीले ९ सय २५ स्थान र नेपाल प्रहरीले ४ सय ५ स्थानमा चेकप्वाइन्ट खडा गरेर सीमा सिल गरेका छन् । दुवै सुरक्षा निकायबाट करिब १० हजार जनशक्ति फिल्डमा तैनाथ छन् ।"
पाल टाँगेर पहरा,"किसानको भेषमा घूसपैठनेपाल र भारत दुवैतिर लकडाउन र सीमा सिल रहे पनि सीमामा मानिस थुप्रिने क्रम रोकिएको छैन । सर्लाहीको सुनवर्षा नाकामा शनिबार बिहान मात्रै करिब सय व्यक्ति आइपुगेको सशस्त्र प्रहरीले जनाएको छ । सुरक्षा अधिकारीहरूका अनुसार भारतको नयाँदिल्ली, उत्तरप्रदेश र अन्य स्थानबाट नेपाल छिर्न अहिले पनि नाकासम्म मानिस आइरहेका छन् । भारतमा लकडाउन भए पनि त्यति टाढाबाट मानिस नाकासम्म कसरी आइपुग्छन् ? भारतीय सुरक्षाकर्मीले पनि कडाइ गरेकै कुरा गर्छन्, प्रहरीका एक अधिकारीले भने । सशस्त्र प्रहरीका प्रदेश२ का डीआईजी राजु अर्यालले नाकामा थुप्रिने मानिसले आफूलाई किसान भनेर नेपाल छिर्न खोजिरहेको बताए । खुला सीमा रहेकाले गहुँ काट्ने जस्तो गरेर खेतैखेत नेपाल छिर्न खोज्छन् । कतिपय त भैंसी चराउने बहानामा छिर्न खोज्छन्, डीआईजी कार्कीले भने, अहिले खेतमा पनि निगरानी बढाएका छौं ।नवीन पौडेल (परासी), माधव ढुंगाना (भैरहवा), मनोज पौडेल (कपिलवस्तु), दुर्गालाल केसी (दाङ), रूपा गहतराज (नेपालगन्ज) र कमल पन्थी (बर्दिया), अर्जुन शाह (धनगढी), भवानी भट्ट (कञ्चनपुर), डीआर पन्त (डडेलधुरा), तृप्ति शाही (बैतडी), मनोज बडू (दार्चुला) र अजित तिवारी (जनकपुर)"
कुवेतका नेपालीलाई खाद्य समस्या,"नेपालीसहित धेरै आप्रवासी कामदार रहेको कुवेतको जलिप अलसुयोक र माबुल्ला क्षेत्रमा अप्रिल ४ देखि २६ सम्म लकडाउन गरिएको छ । यो दुई क्षेत्रमा लकडाउनमा परेका नेपाली कामदारले खाद्यान्न किन्न समस्या पर्न थालेको बताएका छन् । पाँच वर्षदेखि कुवेतमा सेफ रहेका संखुवासभाका खकुरा किरातलाई रोजगारदाताले निष्कासन गरिसकेको छ । जब कोरोना भाइरस कुवेतमा देखा पर्यो, हाम्रो रेस्टुरेन्ट बन्द भयो । आर्थिक अवस्था धराशायी भएको भन्दै कम्पनीले ३९ जनालाई टर्मिनेट गरिदियो, कामविहीन भएको २५ दिन पुग्यो, माबुल्लामा परिवारसहित बस्दै आएका उनले कान्तिपुरसँग फोनमा भने, मार्च महिनाको तलब पनि प्राप्त भएको छैन । कम्पनीले चेक लिन आऊ भन्छ । चेक लिन कुवेत सिटी जानुपर्छ । म बसेको ठाउँ लकडाउनमा परेको छ । अहिले त दैनिक जीवन बिताउनै कठिन परिसक्यो । तत्काल अर्को कम्पनीमा रोजगार खोज्ने अवस्था नरहेको उनले बताए । लकडाउनले काममा निस्कन पाइएको छैन, सरकारले कोठाभाडा तिर्नु नपर्ने बताए पनि घरबेटीले मागिरहेको छ । खानाको जोहो गर्न मुस्किल भइसक्यो, उनले भने । इटहरीका सोनाम राईले काम नगरेको डेढ महिना भइसक्यो । उनी ७ महिनाअघि कफी बनाउने काममा कुवेत आएका थिए । उनीसहित तीन नेपाली मिलेर साल्मिया भन्ने ठाउँमा कोठा लिएका छन् । कोठाभाडा १२५ कुवेती दिनार (करिब ४७ हजार रुपैयाँ) बुझाउनुपर्छ । खानाको जोहो आफैंले गर्नुपर्छ । कम्पनीले एक महिनाको तलब त दियो । यसैले धानिरहेको छु । अहिलेसम्म कम्पनीले हेरिरहेको छ । सधैंभर यस्तो भइरह्यो भने कम्पनीले पालेर राख्न सक्तैन । कम्पनीले तलब हालिदिएन भने हाम्रो त बिजोग हुन्छ, उनले भने, बेलैमा राहतका लागि हाम्रो कम्पनीसँग दूतावासले कुरा गरिदिओस् भनेर दैनिक ७८ पटक फोन गर्छु । दूतावासको फोन नै उठ्दैन । जोखिममा आप्रवासी माबुल्ला र जिलिपमा बाक्लो बस्ती छ । अधिकांश कम्पनीले आफ्ना कामदारलाई यही क्षेत्रभित्र राखेका छन् । कुवेतको स्वास्थ्य मन्त्रालयका अनुसार यो क्षेत्रमा बस्ने कामदार कोरोना भाइरस संक्रमणको जोखिममा परेपछि लकडाउन गरिएको छ । पछिल्लो समय स्वास्थ्य परीक्षणमा पोजेटिभ देखिएका केस यही क्षेत्रमा कार्यरत नेपालीसहित आप्रवासी कामदार हुन् । कुवेतमा बिहीबार मात्रै थप एक नेपालीसहित ५५ जनाको रिपोर्ट पोजेटिभ आएको छ । यो २४ घण्टाको नतिजा हो । नेपालीको संख्या ४ पुगेको छ । कुवेतमा स्थानीय र आप्रवासीसहित संक्रमित हुनेको संख्या ९१० जना पुगेको छ ।मबुल्लामा एक क्याम्पमा झन्डै ७ सय नेपाली महिला कामदार बस्छन् । उनीहरूको एक महिनादेखि काम बन्द छ । अहिले उनीहरूलाई पनि खाना जुटाउन अप्ठ्यारो हुन थालेको छ । बाँकेकी दुर्गा ढकालले बुधबार ग्यास चुलो बिग्रिएपछि खाना बनाउन पाएकी छैनन् । वकलाहरूमा ग्यास चुलो नपाइँदो रहेछ । मलमा जानुपर्ने भयो, बाहिर निस्कन दिइएको छैन, उनले भने, खानाको प्रबन्ध आफैंले गर्ने हो । वरपर सहजै खाद्यान्य उपलब्ध छैन । अघिल्लो महिनासम्म त काम पनि थियो । ओभरटाइमसहित तलब पनि आयो । अब काम छैन । तलब पाउने वा नपाउने विषयमा कम्पनीले केही भनेको छैन । जिलिप अलसुयोकको लकडाउनमा परेका सुर्खेतका भूपेन्द्र सारुमगरले परिस्थिति कठिन हुने देखिएको बताए । सामान स्टक राखिएको थियो, अहिले सकिँदै गयो । ग्यास लिनेको लाइन देखिन थालेको छ । लसुन, प्याजको अभाव छ, महँगी बढिरहेको छ, १० वर्षदेखि कार्यरत मगरले कान्तिपुरसँग फोनमा भने, तनाब बढ्न थालेको छ ।खाद्यान्न जुटाइँदै छगैरआवासीय नेपाली संघ कुवेतका प्रवक्ता गणेश रावतले खाद्यान्न अभाव हुने कामदारहरू नियमित सम्पर्कमा आउन थालेको वताए । जसलाई खाद्यान्न संकट भएको छ, उनीहरूलाई हामी दिन्छौं भन्दै कुवेतका ट्रेड युनियन र मानव अधिकारवादी संस्थाले सम्पर्क गरेका छन्, एनआरएन आफैंले पनि केही जोहो गरेर राखेको छ, उनले भने, जो साथीलाई अभाव हुन्छ । उहाँहरूसम्म पुर्याउँछौं ।उनले रोजगारदाताबाट कामबाट निकालिने र तलब नपाउने समस्या देखिन थालेको बताए । कुवेतमा अधिकांश कामदारले बस्ने र खाने प्रबन्ध आफैं गर्छन् । महिनाभर उधारोमा सामान लैजान्छन् । अहिलेको अवस्थामा पसलेले उधारोमा सामान दिन छाडेका छन्, जिफन्ट सपोर्ट समूहका संयोजकसमेत रहेका राउतले भने, साना होटल, कफीसपहरूले कामदारलाई बेतलबी बिदामा राखेका छन् । ठूला कम्पनीले बेसिक तलब मात्रै दिने भनेका छन् ।कुवेतका मानव अधिकारवादीले भने रोजगारदाताले कामदारलाई कटौती, निष्कासन र बेतलबी बिदामा राख्न नपाउने भन्दै सरकारको ध्यानाकर्षण गराएका छन् । उनीहरूले कुवेती श्रम कानुन नम्बर ४१ विपरीत जाने रोजगारदातालाई कारबाही गर्न सरकारलाई आग्रह गरेका छन् । हालैको मन्त्रिपरिषद्को बैठकले पनि कामदारलाई शोषण गर्ने रोजगारदातालाई कारबाही गर्ने घोषणा गरेको थियो । कुवेतस्थित नेपाली दूतावासले खाद्यान्न र तलब नदिने कम्पनीविरुद्ध सूचना दिन आग्रह गरेको छ ।जोखिम झन् बढ्यो जिलिप र माबुल्लामा बस्ने कामदार उच्च जोखिममा परेको भन्दै कुवेत सरकारले ४ अप्रिलदेखि २६ सम्म बाहिर जान नदिई निगरानीमा राख्न लकडाउन गरेको थियो । कैयौं रोजगारदाता कम्पनीले सरकारको निर्णय बाहिर आउनासाथ त्यस क्षेत्रमा रहेका कामदारलाई निकालेर अन्यन्त्र लुकाएर राखेका थिए । यसरी बाहिर राखिएका कामदारलाई खोजेर फिर्ता ल्याउन कुवेत सरकारले विशेष समिति बनाएको छ ।त्यसमध्ये एउटा कम्पनी हो, युनाइटेड गल्फ कन्स्ट्रक्सन । यो कम्पनीमा १८ हजार कामदार छन् । काभ्रेका हरिनारायण मानन्धर महाबुल्लामा रहेका कामदारलाई आफू बसेको सुलेभिया क्याम्पमा ल्याएदेखि तनावमा छन् । कम्पनीलाई कामसँग मात्रै सम्बन्ध छ । हाम्रो स्वास्थ्यको ख्याल छैन । सरकारले जोखिम भनिसकेका क्षेत्रमा राखिएका कामदारलाई किन हामी बसेको ठाउँमा ल्याइयो ? उनले भने, यो क्याम्पलाई पनि जोखिम बनाइदिए । कुवेतले अप्रिल २६ सम्म सार्वजनिक बिदा दिए पनि ठूला कन्स्ट्रक्सन कम्पनीले निर्माण कार्य रोकेका छैनन् । जिलिप र माबुल्लाबाहेक ठाउँमा बस्ने कामदारलाई बिहान ६ बजेदेखि दिउँसो ४ बजेसम्म काममा लगाइएको छ । कुवेतमा साँझ ५ बजेदेखि बिहान ६ बजेसम्म मात्रै आंशिक कर्फ्यु लगाइएको छ । म बसेको क्याम्पमा ८ हजार कामदार होलान्, बरु कार्यस्थल सुरक्षित छ, क्याम्प असुरक्षित छ, उनले भने, कुनै सेफ्टी छैन । थर्ममिटरले कहिले ज्वरो चेक गर्छ । कहिले गर्दैन । साइडमा सेनिटाइजर दिन्छ । क्यामपभित्र छिर्ने बेला छैन ।"
बहराइनमा थप १० नेपालीमा संक्रमण,बहराइनमा कोरोना भाइरसबाट थप १० नेपाली संक्रमित भएका छन् । यससँगै बहराइनमा मात्रै भाइरसबाट संक्रमितको संख्या २२ पुगेको छ । मन्मास्थित नेपाली दूतावासका अनुसार क्वारेन्टाइनमा राखिएका नेपालीको परीक्षण गर्दा पोजेटिभ देखिएको हो । राजदूत पदम सुन्दासले केही समयअगाडि सल्मावादस्थित एक क्याम्पमा एक जना विदेशी कामदारमा संक्रमण देखिएपश्चात् त्यहाँ कार्यरत करिब ४०० जनालाई क्वारेन्टाइनमा राखिएकामा हाल १० नेपालीमा संक्रमणको पुष्टि भएको बताए । यसअघि त्यस क्याम्पमा भएका ९ नेपालीको रिपोर्ट पोजेटिभ आएको थियो । तीन जना भने अन्य क्याम्पमा बस्ने नेपाली थिए । राजदूत सुन्दासका अनुसार उनीहरूको स्वास्थ्य अवस्था स्थिर छ । दूतावासले ७ अप्रिलदेखि डिसेम्बर ३१ सम्म अवैधानिक कामदारलाई स्वदेश फर्कनका लागि आममाफी दिएको जनाएको छ ।
क्वारेन्टाइनबाट घरतिर,"साउन १३ मा छोरी जन्मिइन् । भदौ २५ मा उनी मजदुरी गर्न भारतको गोवातर्फ लागे । छोरीको माया मनभरि थियो, तर दसैंअघि कहाँ भेट्न पाउनु ? यस्तैमा कोरोना भाइरस (कोभिड१९) को प्रकोपले उनी कार्यरत होटल बन्द भयो । होटल सञ्चालकले उनलाई घरतिर पठाए । कोरोना त छोरीसँग भेट गराउन आएजस्तो पो लाग्यो, सुर्खेत लेकबेंसीका २४ वर्षीय तुफान विकले भने, तर खाली हात घर जानुपर्ने भयो, यसलाई खुसी भनौं कि दुःख ?भारतका विभिन्न ठाउँबाट आएर वीरेन्द्रनगरको खुलामञ्चस्थित क्वारेन्टाइनमा बसेका १ सय ८३ जना शुक्रबार र शनिबार आआफ्ना घरतर्फ लागेका छन् । कोरोना नभएको प्रमाणसहित घर जान पाउँदा उनीहरू दंग छन् । तर, मजदुरी गुमाएर रित्तो हात घर फर्किनुपर्दा मनमा गहिरो पीडा पनि उत्तिकै रहेको बताउँछन् । लेकबेंसीकै टंकवीर सोमैले भने, हामी निरस खुसी लिएर घरतिर जाँदै छौं ।१९ दिनदेखि क्वारेन्टाइनमा बसेका उनीहरूको सबैभन्दा ठूलो खुसीको कारक रगत परीक्षणमा कोरोना नदेखिनु हो । यसले ती व्यक्ति मात्र होइन, उनीहरूको परिवार र समाजलाई पनि खुसी बनाएको छ । जुम्ला, हिमा गाउँपालिका१ का भोटे शाहीले आफू निर्दोष सावित भएर घर फर्किन लागेको बताए । गाउँघरका मान्छेले पनि भरसक नआए हुन्थ्यो भन्ने ठानेका हुँदा हुन्, उनले भने, अब त डाक्टरी रिपोर्टले रोग (कोरोना) छैन भनिसक्यो, ढुक्क भएर घर जाँदै छु ।५० वर्षीय शाहीको कोरोना कहर पनि कम्ता पीडादायी छैन । उनी श्रीमतीसहित पाँच छोराछोरीको लालनपालनका लागि बर्खे व्यापार गर्न फागुन ११ मा भारतको बहराइच पुगेका थिए । व्यापार थालेको एक महिनामै ऋण काढेर किनेको करिब २५ हजार रुपैयाँको सामान बेवारिसे छोडेर घर फर्किनुपर्यो । त्यहाँको सरकारले तुरुन्त गइहाल भन्दै लखेट्यो, त्यसपछि बेखर्ची भएर मुस्किलले यहाँ आयौं, उनले भने, बल्लतल्ल घर जान पाउँदा खुसी त लागेको छ, तर छोराछोरीका अगाडि रित्तो हात कसरी जाने भन्ने पीर कसले बुझ्ला ?सुर्खेत उपत्यकामै घर भएका हिक्मत परियार क्वारेन्टाइनबाट निस्किनेबित्तिकै अरूभन्दा बढी हतारोमा देखिन्थे । क्वारेन्टाइनदेखि उनको घर चौकुने जान पैदल करिब पौने घण्टा लाग्छ । भारतको अल्मोडामा लेबर काम गर्न गएका उनी कोरोनाको त्रासले फर्किनेबित्तिकै गौरीफन्टा नाकाबाट सिधै सुर्खेतको क्वारेन्टाइन पुर्याइए । घरनजिकै भए पनि जान पाइएन, तर परिवारका मान्छेसँग कुराकानी भइरहन्थ्यो, उनले भने, अब निरोगी भएर जान पाउँदा खुसी लागेको छ ।क्वारेन्टाइनमा बस्दा उनीहरूले कोरोनाबाट बच्ने र बचाउने उपायबारे सिकेका छन् । उक्त ज्ञानलाई परिवार र समाजमा सिकाउने उनीहरूको भनाइ छ । यहाँ भित्र त खान बस्न राम्रो थियो, ज्ञानगुनका कुरा पनि सिकाएकै थिए, तुफानले भने, अब घरमा पुगेपछि अरूलाई सिकाउने हो ।स्वास्थ्यकर्मीले घर पुगेपछि पनि करिब एक सातासम्म होम क्वारेन्टाइन मा बस्न सुझाव दिएका छन् । सुर्खेत स्वास्थ्य प्रमुख चेतननिधि वाग्लेले क्वारेन्टाइनमा बसेकाहरूले कोरोनाबाट बच्ने सावधानीका उपाय सिकेर गएकाले घरपरिवार र समाजमा सकारात्मक भूमिका खेल्न सक्ने बताए ।नेपाली सेनाको व्यवस्थापनमा कर्णाली प्रदेश सरकारले बनाएको खुलामञ्चस्थित क्वारेन्टाइनमा सुर्खेतका ५७ जना, दैलेखका ८७, जाजरकोटका २०, जुम्लाका १६, कालीकोटका ७ र अछामका १ जना बसेका थिए । १४ दिनसम्म बस्नुपर्ने भए पनि रगत परीक्षणमा ढिलाइ हुँदा पाँच दिन थप बस्नुपर्यो । कर्णाली प्रदेश अस्पतालका डा केएन पौडेलका अनुसार क्वारेन्टाइनमा बसेका सबैको पीसीआर (पोलिमरेज चेन रियाक्सन) रिपोर्ट नेगेटिभ आएको छ । ५ जनाको रगतको नमुना संकलनको क्रममा प्राविधिक समस्या आएकोले फेरि पठाइएको उनले बताए ।क्वारेन्टाइनको कमान्ड गरिरहेका नेपाली सेनाको उत्तरपश्चिम पृतनाका सहसेनानी दयाराम ढकालले वीरेन्द्रनगर र आसपासका व्यक्तिहरू पैदलै घरतिर लागे पनि अन्यलाई गाडी व्यवस्था गरेर पठाइएको जानकारी दिए । उनका अनुसार शुक्रबार १७ जना र शनिबार १ सय ६६ जना घरतर्फ गएका छन् । बाँकी ५ जनाको रिपोर्ट आएपछि निर्णय लिइने उनको भनाइ छ ।प्रदेश सरकारले खुलामञ्चमा बनाएको ४ सय व्यक्ति अटाउने क्वारेन्टाइनमा चैत १५ देखि भारतबाट आएका व्यक्ति बस्न थालेका हुन् । त्यसअघि उनीहरू करिब चार दिनसम्म वीरेन्द्रनगरको होटल अशोका, जन नमुना माध्यमिक विद्यालय र अन्तरनिर्भर समाजको होस्टलमा बसेका थिए ।"
प्रधानमन्त्रीका परराष्ट्र सल्लाहकार भट्टराई अस्वस्थ,काठमाडौं (कास) प्रधानमन्त्रीका परराष्ट्र मामिला सल्लाहकार एवं नेकपाका केन्द्रीय सदस्य राजन भट्टराई हृदयाघातबाट अस्वस्थ बनेपछि अस्पताल भर्ना भएका छन् । उनको सहिद गंगालाल हृदयरोग केन्द्र बाँसबारीमा उपचार भइरहेको छ । प्राइमरी एन्जियोग्राफी गरेपछि उनको स्वास्थ्य सामान्य रहेको चिकित्सकहरूले बताएका छन् । नेकपाले शनिबार विज्ञप्ति जारी गरी अस्पतालको सीसीयू कक्षमा उपचाररत भट्टराईसँग भेटघाट नगर्न चिकित्सकहरूले सुझाव दिएको जनाएको छ । नेकपाले भट्टराईको शीघ्र स्वास्थ्यलाभको कामना गरेको छ ।
शुल्क छुट गर्न निजी विद्यालयलाई निर्देशन,"काठमाडौं (कास) शिक्षा तथा मानव स्रोत विकास केन्द्रले चैतको शिक्षण शुल्क छुट गर्न निजी विद्यालयहरूलाई निर्देशन दिएको छ । कक्षा १२ सम्मको एक महिनाको आवासबाहेकको अन्य सबै शुल्क मिनाह गर्न केन्द्रले पत्राचार गरेको हो । ७ सय ५३ वटै स्थानीय तहलाई परिपत्र गर्दै केन्द्रले चैतभित्र शुल्क मिनाह गरेर प्रतिवेदन पेस गर्न ताकेता गरेको छ । केन्द्रका निर्देशक गेहनाथ गौतमले स्थानीय तहअन्तर्गत शिक्षा शाखाविभागलाई शुल्क मिनाह कार्यान्वयन गर्न निर्देशन दिएका हुन् । कोभिड १९ भाइरसको संक्रमणका कारण चैत पहिलो सातादेखि नै मुलुकभरका विद्यालय बन्द छन् । चैत १६ गतेको मन्त्रिपरिषद् बैठकले निजी विद्यालयले माध्यमिक तहसम्मको एक महिनाको शुल्कमध्ये आवास शुल्कबाहेक अन्य सबै प्रकारको शुल्क छुट दिने निर्णय गरेको थियो । प्याब्सन, एनप्याब्सन र हिसानसँग समन्वय गरेर शुल्क छुट गर्न निर्देशन दिइएको छ ।"
दुई सहसचिवको बढुवा,"काठमाडौं (कास) सरकारले तीन मन्त्रालयसहित पाँच निकायमा रिक्त पाँच सचिवमध्ये दुई पदमा बढुवा गरेको छ भने दुई पदमा पदोन्नतिको प्रक्रिया सुरु गरेको छ । मन्त्रिपरिषद् बैठकले बढुवा समितिको सिफारिसमा कृषि तथा वन समूहका सहसचिव राजेन्द्रप्रसाद भारी र कायममुकायम सचिव रामप्रसाद पुडासैनीलाई सचिवमा पदोन्नति गरेको हो । भारीलाई कृषि तथा पशुपक्षी मन्त्रालयको कृषि विकास सचिवमा पदस्थापन गरिएको छ । उनी कृषि समूहका सहसचिव थिए । पुडासैनीलाई अर्थ मन्त्रालयको राजस्व सचिवमा पदस्थापन गरिएको छ । उनी यसअघि पनि अर्थमै कामु राजस्व सचिव थिए । बढुवा समितिले सामान्य प्रशासन समूह (क्लस्टर) का वरिष्ठ सहसचिव अर्जुन पोखरेललाई सचिवमा पदोन्नति गर्न सिफारिस गरेको छ । निजामती ऐनको व्यवस्थाअनुसार ज्येष्ठताबाट बढुवा हुने एक पदमा बढुवा समितिले एक जनाको नाम मात्र सिफारिस गरेको हो । पोखरेल सुदूरपश्चिम प्रदेशको निमित्त प्रमुख सचिव छन् । सामान्य प्रशासन समूहतर्फ सुदूरपश्चिम प्रदेशकै प्रमुख सचिव पद रिक्त छ । बढुवा समितिले इन्जिनियरिङ समूहका वरिष्ठ तीन सहसचिव सुरेश आचार्य, सागर राई र मणिराम गेलाललाई सचिवमा बढुवा गर्न सिफारिस गरेको छ । अब बस्ने मन्त्रिपरिषद् बैठकले तीन जनामध्येबाट एक जनालाई सचिवमा बढुवा गर्नेछ । इन्जिनियरिङ समूहअन्तर्गत राष्ट्रिय पुनर्निर्माण प्राधिकरणमा सचिव पद रिक्त छ । सरकारले स्वास्थ्य मन्त्रालयमा स्वास्थ्य समूहबाट बढुवा हुने रिक्त सचिव पदपूर्ति प्रक्रिया भने अघि बढाएको छैन । स्वास्थ्य मन्त्रालयमा स्वास्थ्यतर्फका एक जना प्राविधिक र अर्को प्रशासनिक सचिव रहने व्यवस्था छ । बढुवा समितिले १२ औं तहका तीन वरिष्ठ स्वास्थ्यकर्मीलाई सचिव पदोन्नति गर्न सिफारिस गर्ने कानुनी व्यवस्था छ ।"
लकडाउन बढाउन मुख्यमन्त्रीहरूको सुझाव,"उच्चस्तरीय संयन्त्रको आवश्यकता छैनप्रधानमन्त्रीले तीनवटै तहमा जनताबाट निर्वाचित सरकारले काम गरिरहेकाले कोरोना नियन्त्रणसम्बन्धी कामका लागि उच्चस्तरीय राजनीतिक संयन्त्र गठन नगरिनेसमेत उल्लेख गरेका थिए । उच्चस्तरीय राजनीतिक संयन्त्रको कुनै आवश्यकता नरहेको सन्दर्भमा प्रधानमन्त्रीको प्रस्ट दृष्टिकोण रहेको नेम्वाङले बताए । नेकपाकै अर्का अध्यक्ष पुष्पकमल दाहाल र केही राजनीतिक दलले कोरोना नियन्त्रणको कामका लागि उच्चस्तरीय राजनीतिक संयन्त्र बनाएर जाँदा ठीक हुने सार्वजनिक अभिव्यक्ति दिएपछि त्यसलाई प्रधानमन्त्रीले अस्वीकार गरेका हुन् । मुख्यमन्त्रीहरूसँग छलफलमा प्रधानमन्त्री ओलीको भनाइ थियो, केन्द्रमा दुई तिहाइ बहुमतको सरकार छ । प्रदेश र स्थानीय तहमा जनताबाट निर्वाचित सरकारले काम गरिरहेका छन् । जनताबाट निर्वाचित संयन्त्रले नै काम गर्ने होइन र ? कहाँबाट अर्को विकल्पको कुरा आयो ? त्यो बेठीक हो । स्वीकार्य हुन्न ।"
"सेनालाई चीन, भारत र कोरियाको जवाफ","कोरोना भाइरस (कोभिड१९) रोकथाम र नियन्त्रणका लागि नेपाललाई चीनले स्वास्थ्य सामग्री र भारतले औषधि मात्र उपलब्ध गराउने प्रतिबद्धता व्यक्त गरेका छन् । नेपाली सेनाले पत्राचार गरेका पाँच मुलुकमध्ये तीन मुलुकबाट मात्र पूर्ण रूपमा जवाफ आएको हो । चीन सरकारले आफ्नो स्वास्थ्य सामग्री र भारतले औषधि खरिद गर्न सकिने जवाफ पत्रमार्फत दिएका छन् । दक्षिण कोरियाले भने कम्पनीको नाम मात्र उल्लेख गरी पत्र पठाएको छ । सरकारले नेपाली सेनालाई सरकारसरकार (जीटूजी) प्रक्रियामार्फत खरिद गरेर सामान ल्याउने जिम्मेवारी दिएको थियो । उक्त जिम्मेवारीअनुसार सेनाले चीन, भारत, इजरायल, दक्षिण कोरिया र सिंगापुरलाई कूटनीतिक माध्यममार्फत जीटूजी खरिदका लागि पत्राचार गरेको थियो । मुलुकको लोकप्रिय चाड इस्टरका कारण इजरायलबाट जवाफ आएको छैन । सिंगापुरले पनि पत्रको कुनै जवाफ दिएको छैन । सैनिक प्रवक्ता विज्ञानदेव पाण्डेका अनुसार सम्बन्धित मुलुकहरूबाट कुन सामान कति छ र त्यसको मूल्य कति पर्छ भन्ने सूची आएको बताए । उनले अब सेनाका सम्भार रथीको नेतृत्वमा रहने खरिद व्यवस्थापन समितिले स्वास्थ्य तथा जनसंख्या मन्त्रालयका पदाधिकारीहरूसँग मिलेर नेपाललाई ती सूचीबाट आवश्यक स्वास्थ्य सामग्री र औषधिको खरिद सूची तयार गर्ने बताए । उक्त समितिमा स्वास्थ्य सेवा विभागका पदाधिकारीहरू आमन्त्रितका रूपमा रहनेछन् । पाण्डेले उक्त खरिद सूची आइतबार रक्षा मन्त्रालयमा पठाइने, त्यसपछि मन्त्रिपरिषद्ले सामग्री र औषधि खरिद गर्न अघि बढ भनेपछि सेनाले जीटूजी प्रक्रियाबाट खरिद गर्ने बताए । औषधि र स्वास्थ्य सामग्री ल्याउन कति रकम खर्च गर्ने भन्ने टुंगो पनि मन्त्रिपरिषद्ले नै लगाउने छ । नेपालले खरिद गर्ने स्वास्थ्य सामग्रीको सम्बन्धमा सहकार्य गर्न चीनले आफ्नो वाणिज्य मन्त्रालयमार्फत काम गरेको छ । केही दिनअघि काठमाडौंस्थित चिनियाँ राजदूत होउ यान्छीले नेपालले खरिदका लागि गरेको आग्रहमा चीन सरकारले पूर्ण रूपमा सहयोग गर्ने बताएकी थिइन् । भारतले केही समयअघि नै अत्यावश्यक औषधिहरू विदेशमा निर्यात नगर्ने निर्णय गरेको थियो तर उसले नेपाललाई औषधि उपलब्ध गराउने प्रतिबद्धता जनाएको छ । पाण्डेका अनुसार भारतमा स्वास्थ्य सामग्री अभाव भए पनि औषधि पठाउन सकिने उल्लेख गरेको छ ।भारतीय मिडिया एएनआईका अनुसार भारत सरकारले नेपालसहित १३ मुलुकलाई करिब १४ मिलियन हाइड्रोक्सिक्लोरोक्विन ट्याब्लेट दिने निर्णय गरेको छ । अन्य मुलुकमा अमेरिका, स्पेन, जर्मनी, बहराइन, ब्राजिल, भुटान, अफगानिस्तान, माल्दिभ्स, बंगलादेश, मोरिसस, डोमिनिक गणतन्त्र र सेसेल्स छन् । हाइड्रोक्सिक्लोरोक्विनबाहेक कुनकुन औषधि भारतले नेपाललाई उपलब्ध गराउने भन्नेबारे निर्णय भइसकेको छैन । भारतीय प्रधानमन्त्री नरेन्द्र मोदी र नेपालका प्रधानमन्त्री केपी शर्मा ओलीबीच शुक्रबार भएको टेलिफोन वार्तामा पनि औषधिको विषयमा कुरा उठेको थियो । उक्त अवसरमा ओलीले मोदीलाई हालसम्म गरेको सहयोग र भविष्यमा गर्ने सहयोगको विषयमा पनि धन्यवाद दिएका थिए ।"
सिआन र तिब्बतको सहयोग,"बेइजिङ (कास) नेपालको काठमाडौं र बुटवलसँग भगिनी सम्बन्ध रहेको चीनको सिआन सहरले कोभिड१९ को प्रतिकारका लागि स्वास्थ्य सामग्री सहयोग गर्ने भएको छ । सहयोग पाउनेमा दुई भगिनी सहरबाहेक काभ्रेको धुलिखेल पनि छ । सिआन विश्व सहरी भूमि संगठनको उपाध्यक्ष हो भने धुलिखेल यसको स्थायी सदस्य हो ।सिआनले काठमाडौं र धुलिखेलका लागि १०१० हजार थान सर्जिकल मास्क पठाउने भएको छ भने बुटवलका लागि १० हजार सर्जिकल मास्क, एक हजार एन९५ मास्क, ५ सय सर्जिकल सुट, एक सय सर्जिकल ग्लास र ३० थान टेम्प्रेचर गन दिने भएको छ । सिआनले दिने सहयोगमा एउटा आईसीयू लाइफ सपोर्ट रेस्परेटर पनि छ । सिआनका लागि नागरिक दूत रहेका डा राजीव झाको पहलमा पल्लो सान्सी प्रान्तको सिआन सहरले यी सामग्री सहयोग गर्न लागेको हो । ट्रान्स हिमालयन फेन्डसिप सोसाइटी नेपालका अध्यक्षसमेत रहेका डा झाले भने, नेपालको कोरोना प्रतिरोधमा सघाउन गरिएको अनुरोधबमोजिम सिआनले यी स्वास्थ्य सामग्री सहयोग गर्न लागेको हो । चीनको व्यापारिक सहर क्वाङ्चौ पुर्याएर ती सामग्री यथाशक्य छिटो नेपाल पठाउने चिनियाँ अधिकारीहरूले बताएका छन् ।यसैगरी तिब्बत सरकारले पनि ल्हासामा नेपालका लागि ६ प्रकारका मेडिकल सामग्री सहयोगस्वरूप उपलब्ध गराएको छ । ल्हासास्थित नेपाली महावाणिज्य दूतावासमार्फत् ती सामग्री शुक्रबारै हस्तान्तरण गरिए पनि केही दिनमा मात्रै नेपाल पुग्ने अपेक्षा गरिएको छ । ल्हासास्थित नेपाली महावाणिज्य दूत गोविन्दबहादुर कार्कीले तिब्बतले हस्तान्तरण गरेका स्वास्थ्य सामग्री ग्रहण गरे । चीनले भन्सार सुरक्षामा निकै होसियारी अपनाइरहेका बेला यी सामग्री केही दिनमा नेपाल पुग्न सक्ने अपेक्षा गरिएको छ । सकेसम्म छिटो नेपाल पुर्याउन प्रयास गर्छौं, चिनियाँ अधिकारीको भनाइ उद्धृत गर्दै महावाणिज्य दूत कार्कीले कान्तिपुरसँग भने । तिब्बतकै जिलोङ काउन्टी प्रशासनले रसुवा जिल्लालाई थप स्वास्थ्य सामग्री उपलब्ध गराएको छ । जिल्ला विपद् व्यवस्थापन समिति रसुवालाई शुक्रबार ९ प्रकारका स्वास्थ्य सामग्री सहयोगस्वरूप उपलब्ध गराएको प्रमुख जिल्ला अधिकारी अर्जुन भण्डारीले बताए । गत सोमबार पनि जिलोङ काउन्टीले १५ प्रकारका स्वास्थ्य सामग्री दिएको थियो । सहयोग सामग्री लिन रसुवाका प्रजिअ भण्डारीसहित सुरक्षा अधिकारीको टोली शुक्रबार रसुवागढी नाका पुगेको थियो ।"
युवाले बनाए सेनिटाइजिङ टनेल,"कोरोना संक्रमणको जोखिम कम गर्न घोराहीका एक युवाले स्वचालित रूपमै सेनिटाइजर छर्किने उपकरण तयार गरेका छन् । यसअघि विभिन्न प्राविधिक सामग्री र उपकरण बनाएर युवा वैज्ञानिक का रूपमा चिनिएका मार्सल रोकाले अहिले कार्यालय प्रवेश गर्दा गेटमा अटोमेटिक सेनिटाइजरको फोहरा छर्ने उपकरण तयार गरेका हुन् । यसलाई उनले सेनिटाइजर टनेल नाम दिएका छन् ।रोकाको नेतृत्वमा १० युवाको टोलीले सेनिटाइजर टनेल तयार पारेका हुन् । उक्त टनेल घोराहीस्थित राप्ती स्वास्थ्य विज्ञान प्रतिष्ठानको गेटमा जोड्न थालिएको छ । रोकाले स्थापना गरेको संस्था मेल्टा टेक्नोलोजीले उक्त टनेल अहिले प्रतिष्ठानमा निःशुल्क जडान गरिदिन थालेको छ । मान्छे गेटमा पुग्नेबित्तिकै मेसिनको सेन्सरले थाहा पाउँछ र आवाज निकाल्दै ६ वटा नोजल (प्वाल) बाट पूरै शरीरमा पर्ने गरी सेनिटाइजर छर्किन्छ । १० फिट लम्बाइ, ६ फिट चौडाइ र आठ फिट उचाइको टनेलमा मोटरसाइकल, स्कुटर लगायतका साधनसमेत सहजै प्रवेश गर्न सक्छन् ।भित्र पस्दा हेल्मेट फुकालेर, हात माथि गर्दै जानुपर्छ । यसो गर्दा शरीरका हरेक भागमा सेनिटाइजर पर्छ र कीटाणु भए मर्छन्, रोकाले भने, मानिस गएपछि पाँच सेकेन्डसम्म नोजलबाट सेनिटाइजर आउँछ र त्यसपछि आफैं बन्द हुन्छ । उक्त उपकरण २४सै घण्टा आफैं चल्ने र रात परेपछि अटोमेटिक बत्ती पनि बल्ने व्यवस्था गरिएको उनले जनाए । उनका अनुसार कुनै कारणवश स्वतः नचलेमा आफैं स्विच अन गरेर चलाउन मिल्नेछ । उपकरण बनाउन स्थानीय सामग्रीहरूको प्रयोग गरिएको र यसका लागि एक लाख ५० हजार रुपैयाँ खर्च लागेको उनले बताए । सेनिटाइजर पनि विश्व स्वास्थ्य संगठनको मापदण्डअनुसार नै तयार गरेको उनले दाबी गरे । यसमा प्रयोग भएका पदार्थले शरीरमा कुनै असर गर्दैन । छालामा कुनै समस्या पनि आउँदैन, उनले भने, सबै परीक्षण गरेर रसायनशास्त्रीको प्रत्यक्ष निगरानीमा तयार गरिएको हो । यो हरेक कार्यालयमा उपयोगी हुनसक्छ ।उनका अनुसार एक जना मानिसलाई एक पटकमा ५० देखि ७० मिलिलिटर सेनिटाइजर लाग्ने र दैनिक एक हजार मानिस प्रवेश गरेमा ८६ लिटर खपत हुनेछ । टनेलमा एक हजार लिटर क्षमताको ट्यांकी जडान गरी सेनिटाइजर राखिएको छ । सेनिटाइजर सकिएपछि थप्नेबाहेक अरू केही गर्नु पर्दैन । सबै प्रविधि अटोमेटिक चल्छ, रोकाले भने, सेनिटाइजर पनि हामीले नै उत्पादन गरिरहेकाले नियमित चलाउन समस्या छैन । १० दिनमा यस्ता १५ वटा टनेल तयार गर्न सकिने उनले दाबी गरे ।विभिन्न ठाउँबाट माग पनि आउन थालेको मेल्टा टेक्नोलोजीका निर्देशक रविन पोख्रेलले बताए । उनका अनुसार दैनिक पाँच हजार लिटर सेनिटाइजर उत्पादन गर्न सकिने र यसको मूल्य प्रतिलिटर ५० देखि ७० रुपैयाँ मात्रै पर्नेछ । स्थानीय कच्चा पदार्थ प्रयोग हुने भएकाले धेरै सस्तोमा तयार गर्न सकिन्छ । यसको गुणस्तरमा कुनै समस्या छैन, उनले भने, बजारमा पनि छर्किने योजना बनाएका छौं । बजारका विभिन्न ठाउँमा छर्केर कोरोनाको जोखिमबाट बचाउन भूमिका खेल्न सकिन्छ ।भेन्टिलेटर र पीपीई पनि तयार गर्ने काम भइरहेको उनले बताए । उनका अनुसार १५ हजार रुपैयाँको लागतमा भेन्टिलेटर बनाउने तयारी भइरहेको छ ।सेनिटाइजर टनेलका सबै मापदण्ड परीक्षण गरेर मात्रै उपयोग गर्न थालेको प्रतिष्ठानकी उपकुलपति डा संगीता भण्डारीले बताइन् । यसबारे हामीले सबै अध्ययन र अनुसन्धान गर्यौं । स्वास्थ्यको मापदण्डअनुसार तयार गरिएको छ । हामीले प्रमाणित गरेर मात्र प्रयोग गर्न थालेका हौं, उनले भनिन्, युवा वैज्ञानिकले निकै उदाहरणीय काम गर्नुभएको छ । हामीले हातमा मात्रै सेनिटाइजर लगाएर हुँदैन, पूरै शरीरलाई यसले कीटाणुबाट मुक्त गराउँछ । आइतबारसम्म टनेल जोडिसक्ने गरी तयारी गरिएको भण्डारीले बताइन् । यो देशकै लागि नयाँ र नमुना काम भएको उनको भनाइ छ ।२०६६ मा ५० रुपैयाँको लगानीमा अटोमेटिक पम्प कन्ट्रोलर निर्माण गरेर बजारमा ल्याएका रोकाले अहिलेसम्म विभिन्न उपकरण बनाइसकेका छन् । २७ वर्षीय रोकाले नाकाबन्दीका क्रममा खोटो र प्लास्टिकबाट पेट्रोल बनाएर परीक्षण गरेका थिए । कुखुराको गन्ध हटाउने औषधि, अण्डाको सतह बलियो बनाउने औषधि, टाढाको आवाज नजिक ल्याउने प्रविधि, विद्युत् बल्बको अटोमेटिक स्विच अनअफ हुने प्रविधि, बाढी आएको जानकारी दिने प्रविधिलगायत दुई दर्जन बढी प्रविधि र उपकरण उनले आविष्कार गरिसकेका छन् । युवा वैज्ञानिकका रूपमा उनले विभिन्न पुरस्कार र सम्मान पनि पाइसकेका छन् ।"
सांसद कोषबाट योग प्रशिक्षकलाई भत्ता,"उदाहरण३ महालेखाको ५४ औं प्रतिवेदनमा १७ जिल्लामा ५ करोड २५ लाखबराबरको एक सय २६ आयोजना भ्रातृ संस्था र सामाजिक संघसंस्थामार्फत सञ्चालन गरिएको छ । प्रतिवेदनमा भनिएको छ, राजनीतिक दल वा तिनको भगिनी संगठनसँग सम्बन्धित पूर्वाधारका आयोजना सञ्चालन गर्न मिल्दैन । यो नियमावलीविपरीत भएको प्रतिवेदमा उल्लेख छ । उक्त प्रतिवेदनअनुसार संसद् विकास कोषअन्तर्गत २२ जिल्लामा सञ्चालित कार्यक्रमहरूको अनुगमन र मूल्यांकन नै भएको छैन । उक्त जिल्लामा आर्थिक वर्ष २०७२७३ मा ८७ करोडका १ हजार ८ सय ४३ आयोजना कार्यान्वयन भए पनि यसको सुपरिवेक्षण र मूल्यांकन नै गरिएको छैन ।मुस्ताङमा सञ्चालित २ करोड ६ लाखको १९ आयोजनामध्ये ९५ प्रतिशत उपभोक्ता समितिले पनि ठेक्कामा दिएको प्रतिवेदनमा उल्लेख छ । निर्वाचन क्षेत्र पूर्वाधार विशेष कार्यक्रमबाट २०७१७२ मा ५ जिल्लाका ९ निर्वाचन क्षेत्रमा १ करोड ६५ लाख र २०७२७३ मा १४ जिल्लाको २२ निर्वाचन क्षेत्रले ६ करोड ८६ लाख खर्च गरेका छन् । यो खर्च पूर्वाधार विकास कार्यक्रम (सञ्चालन कार्यविधि) २०७१ र निर्वाचन क्षेत्र विकास कार्यक्रम नियमावली २०५८ अनुसार कार्यक्रमको रकम निर्माणमा खर्च गर्नुपर्ने उल्लेख छ । प्रतिवेदनमा भनिएको छ आयोजना सञ्चालन नियमविपरीत भएको देखिन्छ ।संसद् विकास कोषमार्फत सञ्चालन भएका आयोजनाहरूको महालेखाले औंल्याएको बेरुजु र बेथितिका यी प्रतिनिधि उदाहरण मात्र हन् । पूर्वकार्यवाहक महालेखापरीक्षक सुकदेव भट्टराई भन्छन्, प्रतिवेदनमा उल्लेख भएको अनियमितताको विवरण आंशिक मात्रै हो । ठूला नेता र सांसदले यो बजेट कार्यकर्ता पोस्न दिएको दाबी गर्दै उनले सबैभन्दा बढी प्राविधिक कर्मचारीको बदमासीका कारण सांसद विकास कोषको कतिपय योजना पूरै नभई जाँचपास गरेको बताए । भन्छन्, प्रधानमन्त्री बाबुराम भट्टराईको समयमा ल्याएको युवा स्वरोजगार कार्यक्रमअन्तर्गतको ७ अर्बको अडिट नै भएको छैन । त्यो कार्यकर्ता पोस्न ल्याइएको कार्यक्रम थियो । संसद् विकास कोषको पनि धरै कार्यक्रम निर्माणमा खर्च नगर्ने र कार्यकर्ता पोस्ने गरी योजना बनाउने गरेको उदाहरण अनगिन्ती छ, उनले भने । महालेखाको प्रतिवेदन संसद्को सार्वजनिक लेखा समितिमा छलफल हुन्छ । सम्बन्धित निकायले यसको जवाफ दिनुपर्छ । बेरुजुको प्रकृति हेरेर रकम असुल्ने, नियमित गर्ने वा पेस्की फर्छ्योट गर्ने प्रक्रियामा जानुपर्छ । तर संसद् विकास कोषको रकम खर्चको विषयलाई प्रतिवेदनमा उल्लेख गरे पनि लेखा समितिमा छलफल नै नहुने परिस्थिति सिर्जना भएको छ । लेखा समितिका सचिव रोजनाथ पाण्डेका अनुसार ५५ औं प्रतिवेदनमाथिको छलफलमा संघीय मामिला तथा सामान्य प्रशासन मन्त्रालयले बैठकमा आफूसँग विवरण नै नभएको बताएको थियो । तत्कालीन जिल्ला विकास समिति खारेज भएर समन्वय समिति गठन भएकाले सांसद विकास कोषको विवरण तत्कालै उपलब्ध गराउन कठिन हुने जानकारी तत्कालीन सचिव यादव कोइरालाले दिएका थिए । त्यतिबेला विवरण खोजेर ल्याउँछौं भनियो, पाण्डेले भने, तीन महिना बित्यो बरु सचिव सरुवा भइसक्नुभयो विवरण आउनेनआउने ठेगान छैन । संसद् विकास कोषको बेरुजुका विषयमा छलफल गर्न पटकपटक पहल गरेर थाकेको पाण्डेले बताए । सांसद कोषबाट भएको खर्चको सन्दर्भ उल्लेख गरेर उच्चस्तरीय सार्वजनिक खर्च पुनरावलोकन आयोगले तयार गरेको प्रतिवेदन सरकारले सार्वजनिक नै गरेको छैन । आयोगका तत्कालीन अध्यक्ष डिल्लीराज खनालका अनुसार मुलुकको समग्र बजेटरी खर्चको विषयमा ३ सय पेजको प्रतिवेदन सरकारलाई बुझाएको ६ महिनाभन्दा बढी समय बितेको छ । उनका अनुसार प्रतिवेदनमा संसद् विकास कोषको खर्च उचित ढंगले नभएको उल्लेख गरिएको छ । यो कार्यक्रम पुनरावलोकन गर्नुपर्ने सुझाव दिएका छौं, खनालले भने, सायद त्यहाँ उल्लेख भएका विषय निकै पेचिलो भएर हो कि के हो सरकारले प्रतिवेदन नै सार्वजनिक गरेन । हाल १ सय ६५ निर्वाचन क्षेत्रका सांसदले तजबिजीका रूपमा खर्च गर्न स्थानीय पूर्वाधार विकास साझेदारी कार्यक्रमअन्तर्गत प्रत्येक आर्थिक वर्षमा ६ करोड पाउने गरेका छन् । स्थानीय तहमार्फत कार्यान्वयन गरिने वार्षिक १० अर्बको उक्त कार्यक्रमअन्तर्गतको योजना छनोटका लागि प्रत्यक्ष निर्वाचित सांसदको संयोजनमा जिल्लाको निर्वाचन क्षेत्रस्तरीय परामर्श समिति रहने व्यवस्था छ । योजना छनोटमा समितिका सदस्यबीच सहमति हुन नसके संयोजकले अन्तिम निर्णय लिन सक्ने व्यवस्था छ । उक्त समितिमा समानुपातिक सांसद, जिल्ला समन्वय समितिका प्रमुख, उपप्रमुखलगायतका सदस्य रहने व्यवस्था छ ।"
लकडाउनमा कसरी भित्रिए ७ ट्रक ?,"कोइला बोकेको ट्रक भित्रिएपछि चाँगुनारायण नगरपालिका८ र ९ वडाका बासिन्दा त्रसित बनेका छन् । नगरभित्र सञ्चालित सरस्वती, श्वैतभैरव, बीटीएम, महेश्वरी चिम्नीलगायत इँटाभट्टाले भारतको सीमा जोडिएको भैरहवा, विराटनगर, पर्सालगायत स्थानबाट दर्जनभन्दा बढी ट्रकमा कोइला ल्याएपछि कोभिड१९ संक्रमण फैलिन सक्ने भन्दै स्थानीय बासिन्दा त्रसित भएका हुन् ।शनिबार बिहान कोइला लिएर आएका आठवटा ट्रकलाई प्रहरीले नियन्त्रणमा लिएको छ । महानगरीय प्रहरी परिसर भक्तपुर प्रमुख एसपी सबिन प्रधानका अनुसार सुडाल, ताथली, ब्रह्मायणी, जगाती र भक्तपुरको सीमा मनोहराबाट ती ट्रक नियन्त्रणमा लिइएको हो । प्रहरीले बाटोमा आइरहेको ट्रक रोकेको समेत जनाएको छ । यसअघि दर्जन बढी ट्रक कोइला अनलोड गरेर फर्किसकेको चाँगुनारायणका प्रमुख सोमप्रसाद मिश्रले बताए । खाद्यान्न र आल्मुनियम सल्फेट ढुवानीको पत्र टाँसेका ट्रकले इँटाभट्टामा प्रयोग हुने कच्चा सामग्री कोइला बोकेर आएको उनले बताए । विभिन्न ठाउँको प्रहरी सुरक्षा घेरा पार गर्दै ती ट्रक भक्तपुर आइपुग्नुमा मिलेमतो रहेको नगरप्रमुख मिश्रले आरोप लगाए । लकडाउनको अवस्थामा यसरी ठूलो संख्यामा सवारी आएको र त्यसमा मजदुरसमेत रहेकाले जोखिमपूर्ण छ, उनले भने । सरकारले धेरै संख्यामा जम्मा नभई सानो संख्यामा मजदुरहरूद्वारा उद्योग, कलकारखाना सञ्चालन गर्ने निर्णय गरेसँगै भट्टा व्यवसायीले कच्चा सामान ढुवानी सुरु गरेका हुन् । अहिलेको अवस्थामा इँटा उद्योग अत्यावश्यक सेवाको व्यवसायभित्र नपर्ने भएकाले लकडाउनको अवधिमा भट्टा सञ्चालन गर्नुपर्ने आवश्यकता नरहेको स्थानीय राजेश खड्काले बताए । रातारात दर्जन बढी ट्रक र ट्रकका मजदुरहरू भट्टामा आउँदा कोभिड१९ संक्रमणको जोखिम उच्च हुने भएकाले तत्काल भट्टा बन्द गर्न स्थानीयले माग गरेका छन् । निर्बाध रूपमा कोइला बोकेको ट्रक आइरहेको छ, इँटाभट्टामा कार्यरत मजदुरले सावधानी पनि अपनाएका छैनन्, चाँगुनारायण८ का वडाध्यक्ष परासर सापकोटाले भने, स्थानीय बासिन्दा त्रसित छन्, तत्काल इँटाभट्टा बन्द गर्नुपर्यो ।उद्योगहरूले इँटा बनाउने मजदुरलाई घर पठाए पनि बोक्नेहरू काम गरिरहेका छन् । तिनले मास्कसमेत पाएका छैनन् । हात धुने व्यवस्था मिलाइएको छैन । लकडाउनले घर जान पनि पाएनौं, हामी यहाँ सुरक्षित पनि छैनौं, चाँगुनारायण८ सुडालस्थित एक इँटाभट्टामा कार्यरत रोल्पाकी कमला रोकाले भनिन्, मास्क पनि पाएनौं । सुरक्षाको कुनै प्रयास भएको छैन ।"
कर्णेल बिष्टको शव ल्याइँदै,"काठमाडौं (कास) सुडानमा हृदयघातबाट मृत्यु भएका नेपाली सेनाका प्रमुख सेनानी रिदेश बिष्टको शव आइतबार काठमाडौं ल्याइने भएको छ । शव लिन श्री एयरलाइन्सको जहाज शनिबार बिहान सुडान गएको छ । सुडानमा शान्ति मिसनमा कार्यरत रहेका बेला १३ दिनअघि बिष्टको मृत्यु भएको थियो । सैनिक प्रवक्ता विज्ञानदेव पाण्डेका अनुसार विभिन्न मुलुकले गरेको लकडाउनका कारण चार्टर उडानको अनुमति लिन झन्डै दुई साता ढिलाइ भएको हो । सुडान पुग्न नेपाल हुँदै उड्नुपर्ने मुलुकहरू भारत, पाकिस्तान, मस्कट, साउदी अरेबिया र सुडानका लागि परराष्ट्र मन्त्रालयले ओभर फ्लाइङ रुट अनुमति लिएपछि नेपाली सेनाले निजी वायुयान कम्पनी श्रीको सीआरजे बमबार्डियर विमान चार्टर गरेर पठाएको हो । यो चार्टर उडानको खर्च संयुक्त राष्ट्रसंघले व्यहोर्ने सैनिक प्रवक्ता पाण्डेले कान्तिपुरसँग बताए ।श्रीले आन्तरिक रुटमा उडाउँदै आएको यो सीआरजे विमान काठमाडौंबाट सिधा सुडान उडान गर्ने क्षमताको होइन । काठमाडौंबाट बिहान पौने ८ बजे उडेको विमान मस्कटमा इन्धन भर्न टेक्निकल ल्यान्डिङ गर्नेछ । त्यहाँ इन्धन भरेर सुडानस्थित खारथुम अन्तर्राष्ट्रिय विमानस्थलमा अवतरण गर्नेछ । फर्किंदा पनि मस्कटमा अवतरण गरेर आइतबार दिउँसो मात्रै काठमाडौं फर्किनेछ ।"
साइकलबाट झर्दा रगतले साडी भिजेको हुन्थ्यो,"सुत्केरी भएको चार दिनमै लामो दूरीको पैदल यात्रा कल्पनासमेत गर्न मुस्किल हुन्छ । पोसिलो खानेकुरा खाँदै आराम गर्नुपर्ने बेला चितवनबाट १२ दिन हिँडेरै एक महिला कोहलपुर आइपुगेकी छन् । कोरोना महामारीका कारण भएको लकडाउनमा उनले आफू सुत्केरी भएको र आराम गर्नुपर्ने बिर्सेर घर सम्झिइन् र आफ्नो पहिलो सन्तान च्यापेर पैदल यात्रामा निस्किइन् । बुधबार साँझ यहाँ आइपुगेकी भारत नानपाराकी १८ वर्षीया माला पत्थरकट्टा शुक्रबार शिशु च्यापेकै अवस्थामा कोहलपुर१४, हवलदारपुरस्थित राम मावि मैदानको क्वारेन्टाइनमा भेटिइन् ।शनिबार उनी सुत्केरी भएको १६ दिन पुग्यो । उनको मुहारमा चमक छैन । खुट्टा र मुख सुन्निएका छन् । माछामासु कहाँ पाउने, गतिलो तरकारीसमेत पाएकी छैन, छोरीलाई दूध चुसाइरहेकी उनले भनिन्, आपत्को यस्तो बेलामा तरकारी, भात पनि ठूलो कुरा हो । शरीरमा मैलो साडी छ । शरीरमा अहिले भने कमजोरी बढेको उनले सुनाइन् । पैदल आउँदा ढाड भाँच्चिएलाजस्तो भयो । अहिले हिँड्न गाह्रो भएको छ, सुनाउँदै गर्दा उनले निधार खुम्चाइन् । मालाको परिवार घुमन्ते समुदायअन्तर्गत पर्छ । उनीहरू विभिन्न ठाउँ डुलेर भाँडाकुँडा बिक्री गर्दै गुजारा गर्छन् । यसपालि प्लास्टिकका भाँडा बेच्न उनीहरू चितवन पुगेका थिए । उनको साथमा सासू, ससुरा, जेठाजु, जेठानी, नन्द र देवर पनि थिए । त्यहाँ जाने बेला उनीहरूले कोरोना भाइरसको संक्रमणबारे जानकारी पाएका थिएनन् । चितवन पुगेपछि लकडाउन सुरु भयो । एक सातासम्म हुने लकडाउनमा चितवन बसाइ थप पीडादायी हुने लागेपछि उनीहरूले घर फर्कने निधो गरे । सुत्केरी भएको चार दिनमा हिँड्यौं, उनले भनिन्, सुत्केरीको घाउ निको भएको थिएन । खुब दुख्यो । उनको परिवारसँगै ६७ जना चितवनबाट १२ दिन हिँडेर बुधबार साँझ बाँकेको सिमानामा आइपुगेका थिए । मालाका अनुसार चितवन पुगेको दुई दिनपछि सुत्केरी व्यथाले च्याप्यो । त्यहीं छोरी जन्माइन् । सुत्केरीपछि आराम गर्न पाइनन् । सासूले आगो बालेर तेल तताएर मालिस गर्थिन् । हिँडेपछि त्यो पनि छुट्यो, उनले भनिन् । उनको माइती पनि नानपारामै हो । अहिले आफ्नोभन्दा छोरीको चिन्ताले सताएको उनले बताइन् । मेरो कारणले छोरीलाई केही हुन्छ कि, अब यसकै पीर लाग्छ, उनले चिन्ता व्यक्त गरिन् । आफूले पोसिलो खानेकुरा नखाएकाले छोरीलाई असर गर्ने उनलाई ज्ञान छ । बाटोमा हिँड्न नसकेपछि पतिले उनलाई साइकलमा बसाउँथे । साइकलबाट ओर्लिंदा रगतले साडी भिजेको हुन्थ्यो, उनले लामो श्वास फेर्दै भनिन्, शरीरको माया त थियो, रोगले मरिन्छ कि भन्ने डरले हिँडेर आयौं ।लकडाउनका कारण सबैतिर बजार बन्द थिए । बाटोमा पेटभरि खानेकुरा पाइनन् । भोकै पनि हिँडियो, चाउचाउ र चिउराले भर दियो, उनले सुनाइन् । गाउँ डुलेर सामान बेच्दै गुजारा चलाउने मालाको परिवारको अरू कमाइको आधार छैन । पाँच सय प्लास्टिकका बाँटा बेच्न गएका थिए । ती सबै अहिले चितवनमै थन्क्याएर फर्किएका छन् । अलिअलि जम्मा गरेको रासन पनि बाटोमा सकियो, उनले भनिन्, प्रहरीले बाटोमा बाँडेको चिउरा, बिस्कुट र चाउचाउले सास धानियो । सुत्केरी भनेर कसैले दया देखाएनन् । बाटोमा एम्बुलेन्स देख्दा सहयोग माग्थे, प्रहरीलाई गुहार्थे, तर कसैले सघाएनन् ।कुसुममा आएर रात बिताएपछि त्यहाँबाट भने गाडीमा कोहलपुरसम्म आएको उनले बताइन् । बुधबार नेपाली सेनाले उनीहरूलाई खाना खुवाएको थियो । कुसुमबाट प्रहरीले कोहलपुर पुर्यायो । कोहलपुरको एउटा स्कुलमा बस्ने व्यवस्था गरिदिए । माला रहेको कोठामा उनको सिंगो परिवार सुतिरहेको छ । मेरो पतिका कपडा छैनन् । ए दिदी एक ठो पुराना पाइन्ट लाही देओ, शुक्रबार कुराकानी गर्ने क्रममा उनले भनिन् । कुराकानी सकिएलगत्तै पातलो गुन्द्रीमा पल्टिइन् । छिनमै भुसुक्क निदाइन् । नानपाराको घरमा कहिले फर्किने भन्ने अझै टुंगो छैन । मालाले यसैगरी क्वारेन्टाइनमा पूरा दुई साता निदाउनुपर्नेछ ।क्वारेन्टाइनमा बसेका ६७ जनामध्ये १४ महिला, २० पुरुष र १६ दिनको शिशुसहित ३३ बालबालिका छन् । सीमावर्ती जिल्लाका अधिकारीबीच एकअर्काको मुलुकमा फसेका यात्रुलाई सम्बन्धित मुलुकले नै व्यवस्थापन गर्ने सहमति भएको छ । त्यसअनुसार उनीहरूलाई यहाँ बसोबासको व्यवस्था मिलाइएको हो । शिशु र आमाको स्वास्थ्य जाँच गर्ने व्यवस्था मिलाउँछौं, प्रमुख जिल्ला अधिकारी कुमारबहादुर खड्काले भने, सुत्केरीलाई पोसिलो खाने कुरा खुवाउने व्यवस्था पनि गर्दैछौं ।"
जो ४ सय किमि हिँडे,"अनुहार मलिन छ । थकान उस्तै । हिँड्ने जाँगर छैन तर अझै पनि घर पुग्न ५५ किलोमिटर पार गर्नुपर्नेछ । बर्दियाको पश्चिम सीमा राजापुर नगरपालिका५ मनाउका चार युवा काठमाडौंबाट हिँडेरै शनिबार बिहान ११ बजे बढैयाताल मानखोला आइपुगे । भोक, निद्रा र थकानसँग लड्दै उनीहरू घर पुग्ने आसमा ७ दिनमा मनखोला आइपुगेका हुन् ।नारायणघाट र बुटवलमा बास बस्दा मनकारीहरूले खाना खुवाएको उनीहरूले बताए । अरू बेला चिउरा, भुजा र बिस्कुट खाएर हिँड्यौं, छोराछोरीको यादले हिँड्न बल आयो, मनाउका टीकाराम चौधरीले भने, रातदिन नभनी राजमार्गमा हिँडिरह्यौं । राति पनि केहीबेर मात्रै आराम गरेर हिँडेको उनले बताए । उनीहरू मजदुरी गर्न काठमाडौं गएका थिए । लकडाउनपछि यातायातका साधन चल्न बन्द भएका कारण उनीहरू पैदलै फर्किएका हुन् । लकडाउन भएपछि काठमाडौंजस्तो ठाउँमा कसरी बाँच्न सकिन्छ भनेर हिँडेरै घर पुग्ने निर्णय गरेका हौं, चौधरीले भने, बाटोमा गाडी पाइएन । मुस्किलले यहाँसम्म आइपुग्यौं । उनीहरूलाई मानखोला चेकपोस्टमा ज्वरो जाँच गरेर बर्दिया छिर्न दिइएको छ । शनिबार मात्रै गुलरिया हुलाकी सडक खण्ड भएर करिब दुई दर्जन बढी युवा घर फिर्ता भएका छन् । उनीहरू काठमाडौं, पोखराबाट घर फर्किएका हुन् । स्वदेशबाटै फर्किएका नेपालीको स्वास्थ्य जाँच गरेर घरमै सेल्फ क्वारेन्टाइनमा बस्न भनिएको छ । भोकै र पैदल हिँडेर आएका उनीहरूले नाकानाकामा सास्ती खेप्नुपरेको बताए । हरेक पालिकाको सीमामा खटिएका सुरक्षाकर्मीले नाम, ठेगाना लेखेर र स्वास्थ्यकर्मीले स्वास्थ्य जाँच गरेर जिल्ला प्रवेश गर्न दिएका हुन् । केही जिल्लामा फर्किएर जान भन्दै हप्कीदप्की गरिएको गुनासो उनीहरूले गरे । कुनैकुनै ठाउँमा जहाँबाट आयो, त्यहीं फर्केर जाऊ भन्दै हपारे । पैदल आएकाले फर्किन गाह्रो छ भन्यौं । निकै अनुरोध गरेपछि बल्ल आउन पायौं, राजापुरका प्रकाश चौधरीले भने, यस्तो विपद्का बेला परिवारसँग भेट हुन्छ भनेर खुसी छौं तर बाटोमा निकै सास्ती खेप्नुपर्यो । गुलरियाका योगेश, माधव र वीरेन्द्र चौधरी पनि काठमाडौंबाट हिँडेरै घर फर्किएका छन् । पोखराबाट पैदल फर्किएका बढैयाताल गाउँपालिका जमुनीका राजु परियारले विभिन्न जिल्लाका नाकामा सास्ती खेप्नुपरेको गुनासो गरे । उनले गाउँ छलेर बाहिरबाहिर हिँड्दै फेरि राजमार्गमा निस्किएर हिँडेको बताए । गाउँमा पस्नै नदिएपछि के गर्नु, कतिपय गाउँ छलेर यहाँसम्म आइपुगेका छौं, उनले भने, लकडाउनका कारण निकै दुःख खेप्नुपर्यो । उनका अनुसार पोखराबाट मानखोला आइपुग्न चार दिन, चार रात हिँड्नुपर्यो । उनीसँगै पोखराबाट तारातालका विनोद विक र गीता टमाटा पनि हिँडेरै घर फर्किएका छन् । घर पुग्नै लाग्दा उनीहरूको खुसीको सीमा छैन । आज घर पुग्छु, त्यसैले खुसी लागेको छ, मधुवन नगरपालिका तारातालका बिनेखा विकले भने, साँझ घर पुग्छु भनेर परिवारलाई मोबाइलबाट खबर गरेको छु । चर्को घाममा पैदल रामेछापको लिखु तामाकोसी६, खिम्तीका दिनेश श्रेष्ठ काठमाडौंमा गाडी चलाउँथे । गाडी कुदाउँदा सडकमा हिँड्नेका सास्तीबारे उनलाई हेक्का हुँदैनथ्यो । कतिले हात दिन्थे, उनी वास्ता गर्दैनथे । जब दिउँसोको घाममा सडकमा हिँड्नुपर्यो, बल्ल उनलाई बटुवाको पीडा थाहा भयो । लकडाउनमा गाडी नचलेपछि उनी काठमाडौंदेखि रामेछाप हिँडेरै आएका छन् । काठमाडौंबाट तीन दिन हिँडेर शनिबार दिउँसो उनी रामेछापको सेलेघाट निस्किए । चर्को घाममा सेलेघाटको उकालो काटेर स्वामीको चौतारामा पुग्दा उनले लामो सुस्केरा हाले । ओखलढुंगाको खिकीकाती हिँडेका शान्तबहादुर र रामबहादुर तामाङको पीडा बेग्लै छ । राजधानीबाट दुई दिनमा उनीहरू रामेछापको सीमा सेलेघाट आइपुगे । झोलामा चाउचाउ र चिउरा बोकेर हिँडेका उनीहरूको बाटो आधा पनि भएको छैन । यी दाजुभाइ ओखलढुंगाबाट दुई महिनाअघि मजदुरी गर्न काठमाडौं छिरेका थिए । सडक निर्माण कार्य बन्द भयो । ठेकेदार सम्पर्कमा आएनन् । २६ गते खुल्ला र जाउँला भनेको फेरि थपियो, शान्तबहादुरले भने, पैसा सकिन लाग्दा काठमाडौंमा बाँचिंदैन भन्ने लागेर बाटो लागेका हौं । सेलेघाटमा रामेछाप उद्योग वाणिज्य संघका अध्यक्ष केशवप्रसाद घिमिरेले उनीहरूलाई खर्चपर्च र खानपिनबारे सोधे । बेखर्ची नभए पनि हिँड्दा सास्ती र खान, सुत्न नपाएको उनीहरूले गुनासो गरे । डीएसपी प्रकाश पौडेलका अनुसार प्रतिदिन सयौं जना पैदल सेलेघाटबाट गइरहेका छन् । दिउँसोभन्दा राति धेरै हिँड्ने गरेका छन् । महिला, बालबालिका, वृद्धवृद्धा र सुत्केरीसमेत हिँडेर आइरहेको देखेपछि प्रहरीले केही साधन भेटिए त्यसमा राखेर पठाउने गरेको छ । सेलेघाट हुँदै जाने यात्रु भोकै हिँडिरहेको सूचना पाएपछि शुक्रबार प्रमुख जिल्ला अधिकारी रुद्रादेवी शर्माले रामेछाप उद्योग वाणिज्य संघलाई खानेकुराको प्रबन्ध गर्न आग्रह गरेकी थिइन् । शनिबार स्थानीय व्यवसायीको सौजन्यमा एक सय २० जनालाई खाजापानीको व्यवस्था गरिएको संघका सचिव सुरेश उदासले बताए ।"
क्यानडाले फर्कायो आफ्ना नागरिक,"काठमाडौं (कास) विभिन्न देशले नेपालमा रहेका आफ्ना नागरिकलाई फिर्ता लाने क्रम जारी छ । क्यानडाले शनिबार आफ्ना नागरिकलाई कतार एयरवेजबाट फिर्ता लगेको छ । क्यानेडियन दूतावासले विमान चार्टर्ड गरी काठमाडौंबाट दोहासम्म लगेको हो । त्यहाँबाट अर्को चार्टर विमानमा क्यानडाको राजधानी मोन्ट्रियलसम्म लगिँदैछ ।काठमाडौंबाट उक्त विमानमा लिफ्ट मागेर गएका अस्ट्रेलियन नागरिक भने दोहाबाट नियमित जहाज चढेर आफ्नो देश फर्किने छन् । उडानमा २ सय २ जना यात्रु तथा ५ जना शिशु छन् । दिउँसो १ बजे काठमाडौं आइपुगेको चार्टर २ः२५ मा दोहा फर्केको थियो । विमानस्थलस्थित एक अधिकारीका अनुसार यो उडानमा क्यानेडियन नागरिकबाहेक केही अस्ट्रेलियन, अमेरिकी र क्यानडाको पीआर भएका नेपाली पनि छन् । दूतावासले चार्टर्ड उडानको व्यवस्थापन गरे पनि यात्रुहरूले भाडा आआफैं जुटाएका हुन् ।यसबीचमा कतार एयरवेज सर्वाधिक उद्धार उडान गर्ने विदेशी एयरलाइन्स भएको छ । काठमाडौंस्थित कतार एयरवेजले लकडाउन भएयता एसियामै सबैभन्दा धेरै चार्टर उडान नेपालमा भएको जनाएको छ । कोराना भाइरसको प्रभावपछि एसिया क्षेत्रमा हामीले सबैभन्दा धेरै चार्टर उडान नेपाल गर्यौं, कतारका एक अधिकारीले कान्तिपुरसँग भने । नागरिक उड्डयन प्राधिकरणका अनुसार शनिबार काठमाडौंमा रहेको क्यानेडियन दूतावासले गरेको चार्टर उडान कतार एयरवेजको नवौं हो । कतारपछि दोस्रो स्थानमा नेपाल वायुसेवा निगम परेको छ । यसले कार्गो र यात्रुसहित चारवटा चार्टर उडान गरेको छ ।"
जसलाई बनाए भारतीय मिडियाले हेडलाइन,"के थियो पत्रमा ?एसएसबीको ४७ औँ बटालियनका कमान्डेन्टले गत चैत २१ मा विहार पश्चिमी चम्पारणका डिस्ट्रिक्ट मेजिस्ट्रेट र एसपीलाई पठाएको उक्त पत्रमा आफ्नो विश्वसनीय स्रोतबाट आएको सूचनाअनुसार नेपालको पर्सास्थित जगरनाथपुरका जालिम मुखियाले भारतमा कोरोना फैलाउने योजना बनाइरहेको उल्लेख छ । उनी (जालिम) नेपालबाट भारतमा हतियार र नक्कली भारतीय रुपैयाँको तस्करीमा समेत संलग्न रहेको दाबी गर्दै पत्रमा भनिएको छ, लकडाउनको समयमा जालिमले विभिन्न मुस्लिम देशमा काम गरिरहेका भारतीय मुस्लिमलाई नाका कटाउने जिम्मा लिएका छन् । स्रोतको हवाला दिँदै एसएसबीले उक्त पत्रमा करिब दुई सय भारतीय मुस्लिमसँगै ५६ जना पाकिस्तानीसमेत नेपाल प्रवेश गरिसकेको र उनीहरू हाल चन्दनवर्षा र खैरहवाको मस्जिदमदरसामा बसिरहेको दाबी गरेको छ । स्रोतका अनुसार ४०५० जनाभन्दा बढी शंकास्पद भारतीय मुस्लिम अघिल्लो शुक्रबार (चैत २१) मा भारत आइपुग्ने र अगामी दिनमा पनि भित्रिने बढी सम्भावना रहेको पत्रमा जनाइएको छ ।पत्रमा शरीरको तापक्रम कम राख्न उनीहरूले बाटोमा प्यारासिटामोल सेवन गरेको उल्लेख गर्दै सम्बन्धित एजेन्सीहरू र समकक्षी नेपाली प्रशासनलाई समेत सावधान राख्न आग्रह गरिएको छ । चैत २५ मा पश्चिम चम्पारण बेतिया क्लक्टोरेट कार्यालयले एसएसबीको पत्रलाई संलग्न गर्दै बेतिया र बगहाका एसपी, अनुमन्डल पदाधिकारी र सीमावर्ती गाउँ मैनाटांड र गौनाहका प्रखण्ड विकास पदाधिकारीलाई नेपालभारत सीमामा यथेष्ट सतर्कता अपनाई कुनै पनि प्रकारको संदिग्ध गतिविधिमाथि कडाइका साथ निगरानी गर्न अनुरोधसमेत गरेको छ । यही पत्रको हावाला दिँदै भारतीय मिडियाले जालिम मुखियालाई शुक्रबार मध्याह्नदेखि रातिसम्मै एक अपराधीको रूपमा प्रस्तुत गरेका थिए ।को हुन् जालिम मुखिया ?भारतीय सुरक्षा अधिकारी र मिडियाले जालिम मुखिया भने पनि उनको नाम जालिम मियाँ हो । वीरगन्जबाट करिब ३० किलोमिटर उत्तरपश्चिममा रहेको जगरनाथपुर निवासी ६१ वर्षीय जालिम जगरनाथपुर गाउँपालिका अध्यक्ष हुन् । स्थानीय तहको निर्वाचनमा उनी तत्कालीन नेकपा (माओवादी केन्द्र) बाट निर्वाचित भएका थिए ।२०३५ मा जालिम प्रधानपञ्चमा विजयी भएका थिए । त्यसबेलादेखि नै गाउँघरमा जालिम मियाँबाट जालिम मुखिया उनको परिचय बन्न पुग्यो । उनका समकक्षी अन्य मुखियाका अनुसार पञ्चायतकालमा जालिम वन कटानमा बढी संलग्न हुन्थे । जानकारका अनुसार तत्कालीन राजा महेन्द्र हेटौंडा आएका बेला पर्साका केही मुखियाहरू जालिमका विरुद्धमा डेलिगेसनसमेत गएका थिए । २०३७ सालतिर उनको गाउँमा छापा मारिँदा ४० वटा बयलगाडामा लोड भएको काठ बरामद भएको थियो । पञ्चायतकालको अन्त्यतिर उनीमाथि वन मुद्दासमेत दर्ता भएको थियो । जिल्ला अदालत हुँदै सर्वोच्चसम्म चलेको उक्त मुद्दाको फैसलाअनुसार उनलाई दुई महिना कैद सजायसमेत सुनाइएको थियो । बहुदलमा जालिम नेपाली कांग्रेसमा प्रवेश गरे । एरिया सदस्य हुँदै उनी कांग्रेसको महाधिवेशन प्रतिनिधि भए । २०४९ मा तत्कालीन जिल्ला विकास समिति सदस्यमा पनि उनी विजय भएका थिए ।कांग्रेसमा उनी पूर्वगृहमन्त्री खुमबहादुर खड्का निकट मानिन्थे । एक दशकअगाडिसम्म पर्सामा व्यापक रूपमा गाँजा र अफिम खेती हुने गरेको थियो । प्रहरी प्रशासनको ग्रिन सिग्नल नपाउन्जेल गाँजाअफिमको बीउसमेत कारोबारीले छर्दैनथे । त्यसबेला ग्रिन सिग्नल दिलाउन गाँजा कारोबारीको ठूलो भूमिका हुन्थ्यो, नाम उल्लेख नगर्ने सर्तमा एक स्थानीयले भने, त्यसमा गण्डक नहर उत्तरपट्टिको जिम्मा जालिम मुखियाको हुन्थ्यो ।२०६२०६३ को जनअन्दोलनका क्रममा जिल्लाका अन्य नेतासँग पक्राउ परे पनि प्रहरीले जालिमलाई पुरानो वन मुद्दाको फरार अभियुक्तको रूपमा अदालत पेस गरी कारागार पठाएको थियो । संविधानसभाको पहिलो निर्वाचनपछि प्रधानमन्त्री बनेका पुष्पकमल दाहालबाट टीका लगाएर उनी तत्कालीन माओवादीमा प्रवेश गरे । पार्टी प्रवेश गराउन दाहाल हेलिकप्टर चढेर जगरनाथपुर पुगेका थिए । तत्कालीन माओवादीको उनी केन्द्रीय सल्लाहकारसमेत भए ।मेरो बदनामीका लागि गिरोह सक्रिय छशुक्रबार भारतीय सञ्चारमाध्यममा लगातार आफूविरुद्ध आएको समाचारलाई जालिमले तथ्य प्रमाणबिनाको विरोधीको षड्यन्त्रको रूपमा लिएका छन् । एउटा गिरोह सक्रिय छ, जसले मलाई बदनाम गर्न खोजिरहेको छ, उनले भने, त्यही गिरोह भारत र नेपालको सम्बन्ध बिगार्नसमेत लागेको छ ।भारतीय मिडियाले लगाएको आरोप प्रमाणित गर्न पनि उनले चेतावनी दिएका छन् । कोरोना भाइरस उत्पादन गर्ने फ्याक्ट्री मैले राखेको छैन्, उनले भने, यो पूर्णरूपले गलत समाचार हो । यहाँका जनता र प्रशासन मेरो साथमा रहेकाले मलाई कुनै टेन्सन छैन । विगतमा पनि कुनै गलत काम आफूले नगरेको उनले दाबी गरे । म त पञ्चायतकालदेखि नै जनतामा हिरो छु, उनी भन्छन्, राजनीतिक रोटी सेक्ने विरोधीको आरोप मात्र हो ।स्थानीयका अनुसार जालिम आफैं पनि जमाती हुन् । धार्मिक प्रवचनका लागि आउने जमातीका लागि उनले अगाडि सरेर सहयोग गर्दै आएका छन् । गत चैत १९ मा पर्सा प्रहरीले जगरनाथपुरको मस्जिदमा रहेका १५ जना नेपाली मुस्लिम धार्मिक गुरुलाई वीरगन्जको क्वारेन्टाइनमा ल्याउन खोज्दा उनैले आफ्नै गाडीमा राखेर वीरगन्जसम्म पुर्याएका थिए । सिद्धार्थ माविको क्वारेन्टाइनमा राखिएका उनीहरूलाई स्वाब परीक्षणमा नेगेटिभ आएपछि घर पठाइएको थियो ।पर्साका एसपी गंगा पन्तले बोर्डरमा कसैले वारपार गर्न नपाउन् भन्ने उद्देश्यका साथ निगरानी बढाएको बताइन् । उनले जालिमबारे समकक्षी भारतीय प्रहरीबाट कुनै किसिमको सूचना नआएको स्पष्ट पारिन् ।"
घर फिर्नेको ताँतीले सरकारको मन छोएन,"मुलुक अढाई सातादेखि लकडाउन मा छ । यसबीचमा पनि घर फर्कनेको ताँती छ । यो देख्दा, जेबी टुहुरेले गाएको गीतमा जस्तै बसाइँ हिँड्नेको ताँतीले बस्नेको मन रुवाउँछ । तर, मुलुक सडक सञ्जालले जोडिनुअघिकै जस्तो दृश्य झल्काउने गरी हिँडेरै घर फर्किनेको यो लस्कर देख्दा सरकारको मन रोएको देखिँदैन । शासन सञ्चालनमा बसेकाहरूलाई यसले छोएको हुँदो हो त, पक्कै केही व्यवस्था भइसक्थ्यो ! एक दिन होइन दुई दिन होइन, एक जना होइन दुई जना होइन, हरेक दिन सयौं मान्छे आफू काम गरिरहेको सहर छाडेर थातथलो फर्किरहेका छन् । तैपनि, सरकारले यी मानिसलाई न सहरमै अड्याउन सकेको छ, न सहज रूपमा घर पुर्याइदिने प्रबन्ध मिलाउन चाहेको देखिन्छ । निश्चय पनि, अहिलेको विश्वव्यापी संकटमा हरेक मुलुकले आकस्मिक रूपमा निर्णय गरेर युद्धस्तरमा काम गर्नुपरेको छ । कोरोना भाइरस (कोभिड१९) रोकथाम र नियन्त्रणका लागि हरसम्भव उपाय अपनाउनुपरेको छ । नेपालले पनि अकस्मात लकडाउन गर्दा यसका केही तत्कालीन पार्श्वप्रभावहरू देखिइसकेका छन् । घर फर्कनेको यो ताँती पनि त्यस्तैमध्ये एउटा हो । यदि सरकारले पहिले नै दूरदर्शी सोच राख्न सकेको भए या व्यवस्थापन राम्रो मिलाउन जानेको भए, यो समस्या टार्नै नसकिने थिएन । मुलुकमा कोरोना भाइसरको पहिलो संक्रमणको घटना देखिएको दुई महिनासम्म सरकार कहाँ अलमलियो कहाँ ? विश्वव्यापी संकट सिर्जना भइसक्दा पनि पर्याप्त तयारी नै गरिएन । एकैपटक मुलुकभित्र संक्रमणको दोस्रो घटना पाइएपछि सरकार हत्तपत्त लकडाउन घोषणा गर्नुपर्ने अवस्थामा पुग्दा यो स्थिति निम्तियो । संक्रमण फैलिन नदिन लकडाउन अपरिहार्य थियो । यसका केही परिणामहरूको व्यवस्थापन गर्न भने सरकार अक्षम देखियो । खासगरी ज्यालादारी मजदुर र असंगठित क्षेत्रका कामदारहरू, जसको सहरमा टेक्नेसमाउने कुनै आधार थिएनछैन, उनीहरूको दैनन्दिनको समस्याबारे सरकारले बुझ्नै सकेन । लकडाउनको पाँच दिनपछि सरकारले न्यून आय भएकाहरूका लागि राहत कार्यक्रम त ल्यायो, तर त्यसले यी मजदुरहरूलाई छुनै सकेन । थातथलोमै बसेकाहरूको त यकिन आर्थिक अवस्था पहिचान गरेर तथ्यांक राख्न नसकेको हाम्रो सरकारी प्रणालीमा यी स्वदेशी आप्रवासी मजदुरहरू कतै भेटिएनन् । अनि, भोलि उठी के खाने केही टुंगो नभएपछि उनीहरूका लागि जाने ठाउँ उही आफ्नो गाउँ थियो । अनि गाडी नचले पनि, बाटामा खाने सामलको उचित व्यवस्था नभए पनि, उनीहरू घर पुग्ने लामो पैदलयात्रामा निस्किए । यीमध्ये कति त फितेचप्पलमै देखिन्छन् । स्वास्थ्यका लागि साँझबिहान आधाएक घण्टा हिँड्न आरामदायी जुत्ता लगाउने हैसियतका नीतिनिर्माता र निर्णयकर्ताहरूलाई सायद उनीहरूको दुःखकष्ट बुझ्न मुस्किल परिरहेको छ । यसरी घर फिर्नेको भोगाइ आफैंमा दुःखदायी छ । कर्मथलोमा पेट पाल्न धौधौ भएपछि बाटो लागेका उनीहरू सयौं किलोमिटर पैदल हिँडेर घर पुगेका छन् । कोही अझै हिँडिरहेका छन् । उनीहरूका गोडामा उठेका ठेला त केही दिनमा बिसेक होलान्, बाटोमा भोकले निमोठिएको पेट केही दिनमा शान्त होला, तर यो बेला राज्यबाट आडभरोसा नपाएको घाउ नचाहेर पनि उनीहरूको मनमा खील बनेर गढिरहेनछ । यसमा सरकारले संकटको समय भनेर सुख पाउँदैन, नागरिकलाई सरकारको साथ चाहिने नै अप्ठ्यारो परेका बेलामा हो । सामान्य बेलामा त उनीहरूले आफ्नो गरेर खाएकै छन् नि, बरु राज्यलाई दुईचार पैसा कुत पनि तिरेका छन् । त्यसैले उनीहरूले अहिले भोगेको कष्टभन्दा उनीहरूप्रति राज्यको गैरजिम्मेवारी र लाचारीपन बढी दुःखलाग्दो छ । लकडाउनको उद्देश्य संक्रमण फैलिन नदिनु हो । त्यसका लागि मानिसको आवतजावत रोक्नु हो, जो जहाँ छ उसलाई त्यहीँ राख्नु हो । तर यसको आधारभूत सर्त हुन्छ, लकडाउनमा परेका मानिसहरूको न्यूनतम आवश्यकता प्रबन्ध गरिदिनुपर्छ । तर, यहाँ सरकार यी मजदुरहरूलाई कर्मथलोमा अड्याउन विफल भएको छ । हातमुख जोड्न धौधौ भएकालाई त्यसको प्रबन्ध मिलाएर, परिवार र खेतीपातीको चिन्ता भएकालाई आवश्यक परामर्श दिएर सरकारले उनीहरूलाई बसेकै स्थानमा अड्याउन सक्नुपर्थ्योसक्नुपर्छ । खाद्यान्नलगायतका आधारभूत सामग्री मात्र होइन, डेरा भाडालगायतका पक्षमा पनि सरकारले आफ्नो वाचा पूरा गर्नुपर्छ । यसमा पालिका र वडाहरूले आफ्नो सम्पूर्ण शक्ति परिचालन गर्नुपर्छ । आवश्यक स्रोतसाधन जुटाउन संघ र प्रदेश सरकारले सघाउनुपर्छ । सहर छाड्ने क्रम अझै नरोकिएकाले सरकार यसमा गम्भीर बन्नुपर्छ । अर्को, जो बीच बाटोमा पुगिसकेका छन्, उनीहरूलाई यस्तै कष्टकर पैदलयात्रा जारी राख्न लगाउनु किमार्थ उचित हुँदैन । विभिन्न पालिका तथा प्रदेश सरकारहरूले कुनै तवरबाट उनीहरूलाई निश्चित केन्द्रमा भेला गराएर मोटरगाडीमा गाउँठाउँ पुर्याउने व्यवस्था गर्नुपर्छ । यसो गर्दा स्वास्थ्य सुरक्षाका उपायहरू भने अपनाइनुपर्छ । जोकोहीले बुझ्ने कुरा हो उनीहरूले रहरले लकडाउन अवज्ञा गरेका होइनन् । सहरमा निरुपाय बनेपछि घर जाने जोखिमपूर्ण उपाय रोजेका उनीहरूलाई सरकारले जसरी भए पनि सघाउनुपर्छ ।"
लुटको अवसर नबनोस् महामारी,"निष्कर्ष हरेक मुलुकले महामारीको व्यवस्थापनका लागि फरकफरक उपाय अवलम्बन गरेको छ । कोरोनाको संकट देखाएर राजनीतिक फाइदा लिनेहरू पनि छन् । त्यसलाई ध्यान दिने मुलुकहरू सफल हुने देखिन्छ । पश्चिमा शक्तिहरू पूर्वतर्फ सर्ने विश्लेषण भैरहँदा कोरोना थप सहयोगी हुने यस क्षेत्रका विद्वान्हरूको अनुमान छ । यस्तो समयमा पनि नेपालजस्ता अल्पविकसित मुलुकका नेतृत्वको छेउछाउमा रहेका पात्रहरू भ्रष्ट तथा अवसरवादी बन्दा जनतामा निराशा छाएको छ । सरकारले खरिद प्रक्रियामा गरेको बदमासी, प्रधानमन्त्रीको विवादास्पद दोहोरो चरित्र, सत्तारूढ दलको सचिवालयमा देखिएको नाटकीय शैलीले हामीलाई गिज्याइरहेको छ । महामारीका समयमा पनि आफ्नो स्वार्थपूर्तिका लागि राष्ट्रिय संकटलाई हतियार बनाएर मुलुकलाई विश्व समुदायबाट एक्ल्याउने काम सरकारको नेतृत्वले गरिरहेको छ ।स्वास्थ्य सामग्री खरिद जीटुजी प्रक्रियाबाटै गर्ने हो । यसका लागि परराष्ट्र मन्त्रालयले आवश्यक प्रक्रिया पूरा गर्ने हो । कूटनीतिक तहबाट गरिने यस्ता कामका लागि सेनाको जरुरी छैन । अख्तियारबाट बच्न सरकारले सेनालाई प्रयोग गरेको स्पष्ट रूपमा देखिएको छ । सेनालाई बोर्डरमा रहेका नागरिकलाई सकुशल ल्याएर क्वारेन्टिनमा राख्नका लागि प्रयोग सकिन्थ्यो । अर्कातर्फ, खानसम्म नपाएर काठमाडौंबाट घरघर पुग्न एक सातासम्म पैदल हिँडिरहेका मजदुरहरूको सहजताका लागि पनि सेनाको प्रयोग गर्न सकिन्थ्यो । जुन काम सेनाले सहज तरिकाले गर्न सक्छ त्यो छोडेर अन्य भूमिका दिएबाट प्रस्ट हुन्छ, वर्तमान सरकार कुनै न कुनै रूपमा सेनालाई विवादमा पार्न चाहन्छ ।यसले थप संकटको अवस्था ल्याउन सक्छ । यस्तो परिस्थतिमा प्रतिस्पर्धी मुलुकहरूसँग मात्र होइन, छिमेकसँग थप सजग बन्नुपर्नेमा भित्रै जनविश्वास गुमाउने र मुलकलाई थप पछाडि घचेट्ने काम भएको छ । फटाइँ र आसेपासे बचाउने कामले नेतृत्व नै संस्थागत भ्रष्टाचारमा लागेको पुष्टि हुन्छ । ठूला र शक्ति मुलुकहरूबीचको द्वन्द्वले थप उचाइ लिने क्राइसिस ग्रुपको आकलनलाई पनि ध्यान दिएर साना र अल्पविकसित मुलुक सचेत हुनुपर्नेमा हाम्रा प्रधानमन्त्रीले महामारीलाई पनि अवसर बनाउन नछोड्नु दुःखद हो ।चिकित्सकसमेत रहेका कोइराला नेपाली कांग्रेसका केन्द्रीय सदस्य हुन् ।"
सांसद विकास कोष कोरोना रोकथाममा काम आओस्,"सांसदको बजेट कोभिड१९ विरुद्ध किन प्रयोग नगर्ने ? समाचारले गतिलो प्रश्न उठाएको छ । नेपालमा विगत लामो समयदेखि सांसदहरूले रुचाएका तर आम जनताले नरुचाएका दुई कार्यक्रम छन् : सांसद विकास कोष र निर्वाचन क्षेत्र विकास कोष । यी दुई कार्यक्रममार्फत सांसदहरूको एकल निर्णयबाट जिल्लामा आफ्ना नजिकका मानिसको उपभोक्ता समिति बनाएर विभिन्न टुक्रे योजनाहरूमा पैसा छर्ने काम भइरहेको छ । बजेट निर्माण प्रक्रिया बाहिरबाट जिल्ला अनि निर्वाचन क्षेत्रहरूमा पुग्ने यो रकममा हुने अनियमितता र आर्थिक दुरुप्रयोग प्यापक हुन्छ, छ । गाउँगाउँमा सिंहदरबार होइन कि गाउँगाउँमा भ्रष्टाचारको जालो पुर्याउन यो कार्यक्रमले सेतुको काम गरिरहेको छ । यसको उपलब्धिभन्दा पनि आलोचना बढी भइरहेको सन्दर्भमा यो कार्यक्रमहरू एकसाथ खारेजीका लागि पहल गर्न बहसको सुरुआत गर्नु अहिले सान्दर्भिक छ । संघीय संसद्मा पुगेका जननिर्वाचित प्रतिनिधिहरू नीति निर्माणका लागि गएका हुन् । हिजो संविधानसभामा जाने ६०१ जना पनि देशको मूल कानुन बनाउन गएका थिए । सांसदको काम केन्द्रीय स्तरमा नीति निर्माण गरी कार्यान्वयन तहमा पठाउने हो । केही करोड बजेटको पोको बोकेर ठेक्कापट्टामा हिँड्ने ठेकेदारजस्तो होइन । यो कार्यक्रमले सांसदहरूका लागि चुनावमा गरेको खर्च त उठ्न सक्ला तर सामाजिक छवि सखाप पारिरहेको छ । यो सांसदले अनुभूत गर्नुपर्ने हो, मिडियाले पटकपटक सम्झाउनुपर्ने विषय होइन । तर अधिकांश सांसदले सरकारसँग यो प्रकारको बजेटमा बार्गेनिङ गरिरहेको पाइन्छ जुन बिलकुलै अनुचित हो । वर्तमान संघीय संसद्का सांसदहरूले गत वर्ष बजेट पास गर्दा यो कार्यक्रममा करोडौं बजेट राख्नुपर्ने अडान लिएका कारण प्रदेश सरकारले समेत सोही किसिमको कार्यक्रमहरू बजेटमा राख्न बाध्य भयो । हटाउनुपर्ने कार्यक्रमहरू प्रदेश र स्थानीय तहसम्म हाँगा पलाएर विस्तार हुँदै गएको छ । आगामी जेठ १५ गते प्रस्तुत हुने बजेट निर्माण प्रक्रियाको सुरुआत भएको सन्दर्भमा यो कार्यक्रम ठीक छ कि छैन भनेर सार्वजनिक रूपमा बहस गर्न र निष्कर्षमा पुग्न अहिलेको समय सही छ । सरकारको योजना तथा बजेट निर्माण निर्धारित प्रक्रियामा छ । स्थानीय तहमा वडास्तरदेखि योजनाहरूको माग र पहिचान गरी चौध चरणमा पास हुँदै स्वीकृत हुने र बजेट विनियोजन हुने गर्छ । यता सांसदहरूले सिधै आफूअनुकूल बजेट लगेर खर्च गर्दा खर्चमा अनियमितता हुने सम्भावना त्यत्तिकै हुन्छ भने नियमित प्रक्रिया अवलम्बन गरिरहेका समूहहरूलाई पनि अनियमिततातर्फ आकर्षित गर्न सक्छ । राजनीतिक उद्देश्य पूर्तिका कार्यक्रमहरू प्राथमिकतामा पर्दा लक्षित समूह र समुदाय राज्यका सेवासुविधाबाट वञ्चित हुन पुग्छन् र राज्यकोषको दुरुपयोग हुन जान्छ । यसरी अनियमितता, भ्रष्टाचार र अव्यवस्थाको कारकको रूपमा रहेका निर्वाचन क्षेत्र विकास र सांसद विकास कोष कार्यक्रम खारेज गरी त्यो सम्पूर्ण बजेट कोभिड१९ विरुद्धको अभियानमा प्रयोग गर्दा के बिग्रन्छ ? यो त जायज र झन् उपयुक्त हुन जान्छ । भारतीय सरकारले यसो गर्यो भनेर त्यसैको सिकोको रूपमा नभई स्वतःस्फूर्त सरकारले यो साहसिक निर्णय गर्न सक्यो भने आम जनताले सरकारको प्रशंसा नै गर्नेछन् । अहिलेको विषम परिस्थितिमा सेना, प्रहरी, स्वास्थ्यकर्मी, सञ्चारकर्मी, कर्मचारीहरूको तलबबाट रकम कट्टा गरेर कोष बढाउनुभन्दा यस्तै असान्दर्भिक योजना र कार्यक्रमहरूको बजेट विषयान्तर गरी प्रकोपविरुद्धको कोषमा राखी खर्च गर्ने व्यवस्था गर्नुपर्छ । अनि मात्र कोभिड१९ प्रकोपविरुद्धको लडाइँमा राज्यकोषको सदुपयोग भएको ठानिनेछ । सरकारले यो बहसलाई कानुनी निर्णयले तार्किक निष्कर्षमा पुर्याउने उपयुक्त समय हो यो । मिडियाले यो विषयलाई निरन्तर बहसमा ल्याउनुपर्छ । विगत बाह्र वर्षदेखि निरन्तर बजेट विनियोजन हुँदै आएको यी कार्यक्रमहरूको उपलब्धि आकलन गर्ने र यसको प्रभावकारिताबारे नागरिकस्तरबाट सर्वेक्षण गर्ने हो भने यो कार्यक्रम निरन्तता दिनुपर्नेभन्दा यसलाई खारेज गर्नुपर्ने जनमत बढी आउन सक्छ । नोदनाथ त्रिताल, चौबिसे३, धनकुटाजीवन र वैयक्तिक स्वतन्त्रता एकअर्काको परिपूरक हुन् । यस्तो विषयलाई ऐक्छिक मान्न हाम्रो संविधानले दिँदैन । प्रधानमन्त्री केपी शर्मा ओलीलाई उनले भागेको १४ वर्ष जेलजीवनको अन्तर्यले पनि यी दुई विषयमा अलमल नहुनुपर्ने हो । हामी सम्भावित संक्रमणको दलदलउन्मुख छौं । यदि भोलि संक्रमणले महामारीको रूप लियो भने के गर्ने केही अत्तोपत्तो छैन । समय छँदा र सतर्क गराइरहँदा पनि सरकार नागरिकको स्वास्थ्यप्रति जति संवेदनशील हुनुपर्थ्यो त्यति भएन । सुझावलाई विपक्षीले बनाएको आलोचना भने जसरी व्यवहारमा देखाइयो । जुन कुरा सरकार र सम्बन्धित मन्त्रालयको कामकारबाहीबाट छर्लंग भइसक्यो । देश लकडाउन र जनता क्वारेन्टिनमा रहँदा बाहिरी दुनियाँको चेतना हुँदैनजस्तो मनस्थिति सरकारको पाइयो र त परिणामस्वरूप यस्तो कुकृत्य र अनियमितता उदांग भयो । जीवनमृत्युको मानवीय संकटको घडीमा पनि आज नागरिक कोरोना भाइरसको त्रासदीले भन्दा सरकारको नीतिगत भ्रष्टाचारको चपेटाले बढी आतंकित हुनुपरेको छ । र, योभन्दा असंवेदनशील र निर्लज्ज अरू के हुन सक्ला ?यस्तो अवस्थामा प्रधानमन्त्री ओलीबाट पक्कै पनि आशा जोगाउने र आत्मबल बढाउने कदम नागरिकले अपेक्षा गरेका थिए । कमीकमजोरीलाई स्विकारेर र सकारात्मक सुझावलाई आत्मसात् गर्दै सच्चिएर नागरिक, मिडिया र सरकार संकटविरुद्ध सँगसँगै लड्ने संकल्पसहितको सन्देश प्रधाममन्त्री ओलीबाट अपेक्षा गरिएको थियो । कम्तीमा पनि स्वास्थ्य सामग्री खरिद प्रकरणमा यत्तिका प्रश्न उठेर सार्वजनिक सवालको विषय बनिसक्दा आफू अवगत रहेको र कोही दोषी प्रमाणित भए उन्मुक्ति नपाउने ऐक्यबद्धताले नागरिकलाई आश्वस्त पार्नुपर्ने थियो । तर बिडम्बना यो तीतो यथार्थलाई मिडियाको बेमौसमी बाजा भनी अपत्यारिलो संज्ञा प्रधानमन्त्री ओलीले दिए । सरकारले चीनबाट स्वास्थ्य सामग्री खरिद गर्दा करोडौं रकम अनियमितता भएको र खरिद गरिएका पनि कमसल र अपुग रहेको यथेष्ट प्रमाणसहित मिडियाले सार्वजनिक गरिसक्दा पनि आफू अनभिज्ञ रहेको रहस्यमय जिकिर गरे । प्रधानमन्त्रीले सम्बोधनपूर्व मन्त्रिपरिषद् बैठकमा खरिद प्रक्रिया कानुनसम्मत रहेको दाबी गरेका थिए रे । अनि सम्बोधनपश्चात् फेरि सचिवालय बैठकमा त्यस प्रक्रियाबारे आफू जानकार नरहेको हास्यास्पद स्पष्टोक्तिसहित प्रस्तुत भए । प्रधानमन्त्रीको पछिल्ला अभिव्यक्तिमा तादात्म्यता देखिँदैन । देख्दा वा सुन्दा हास्यास्पद लागे पनि जनउत्तरदायी सरकारको अभिलाषासहित आशाको मत सुम्पेका नागरिकलाई भने आलटाले बोली र सरकारको अस्पष्ट नियतले निकै मर्माहित पारेको छ । अब स्वभावतः प्रधानमन्त्री ओलीको मुखमा झुन्डिने भ्रष्टाचारप्रति शून्य सहनशीलता भनेको सुन्ने हो कि शून्य ? भन्नेमा शंका रहन्छ नै । व्यक्तिको स्मृति छोटो र कमजोर हुन सक्छ तर इतिहास भने यो मामिलामा निर्मम हुनेछ । प्रधानमन्त्रीले अनभिज्ञजस्तै देखिएर अहिले टार्न सकिएला तर भोलि कथंकदाचित इतिहासकै भ्रष्ट सरकार भन्दा ओली सरकारको नाम आयो भने त्यतिबेला तपाईंले चाहेर पनि उन्मुक्ति पाउनुहुने छैन । मुलुक संकटमा रहेका बेला राज्यलाई सहयोग गर्नु नागरिकको कर्तव्य हो तर यसको अर्थ प्रश्न नै नगर्ने भन्ने होइन । नागरिकले प्रश्न सोध्ने अधिकार छ । सरकारले नागरिकका सुझावलाई आलोचना र जिज्ञासा राख्नेलाई सरकारविरोधी सम्झन्छ भने यो सरासर मूर्खतासिबाय अरू के भन्न सकिएला र ! अख्तियार र न्यायालयले आफ्नो निर्भीकता र निष्पक्षता यथाशीघ्र देखाऊन्, अरू काण्डहरूमा जस्तो प्रक्रियाभन्दा प्रधानमन्त्रीको अभिव्यक्ति नै सर्वेसर्वा नहोस् । सुभाष अर्याल, भीरकोट५, स्याङ्जाउपत्यकामा कामको सिलसिलामा मजदुरी गर्ने आइपुगेका विपन्न वर्गका परिवार अलपत्र पर्न थालेका छन् । स्थानीय सरकारले राहत वितरण गरिरहेको समाचार त आउँछ तर त्यसको प्रत्यक्ष लाभ यी मजदुरहरूले उठाइरहेका छैनन् । राजधानीको स्थानीय तहका जनप्रतिनिधिले मजदुरलाई चिन्ने कुरा पनि भएन । जनप्रतिनिधिहरूलाई यी मजदुरले भोट नै हालेका हुन् । राहत हुनेखाने मानिसले पाइरहेका छन् भन्ने समाचार आइरहेको छ । यस्तोमा मजदुरहरूले आफ्नो घर सम्झेका छन् । भोकै हुने पिरले रुमल्लिएका मजदुरहरू उपत्यकामा अड्किएर बस्नुभन्दा आफ्नो परिवारसँग बस्न पिच बाटो चप्पलको भरमा छिचोलिरहेका छन् । यी मजदुरका पीडा देखेर सरकारले दुई दिन उपत्यकाबाहिर मजदुरलाई जान दिने निर्णय गर्यो होला ठानेको थिएँ मैले । यो निर्णयले मजदुरमा केही आशा पलाएको पनि थियो । फेरि निर्णय उल्टियो । एकातिर कोरोनाको डर अर्कातिर भोकै बस्नुपर्ने चिन्ता त्यसमाथि सरकारको गलत निणर्यले मजदुरलाई झन् निराश बनायो । निर्णय भइसकेपछि किन कार्यान्वयन गरिएन ? के हाम्रो सरकारका मान्छेहरू मजदुरको समस्या बुझ्दैनन् र ? मजदुरका दुःखबारे जानकार छैनन् र ? घर जान्छु भनेर पैदल नै हिँड्ने मजदुरलाई किन रोक्न खोज्दै छ सरकार ? अझ गलत सूचना पनि दिइरहेछ । संघीय सरकारबाट केही आस छैन । अब प्रादेशिक र स्थानीय सरकारले मजदुरको समस्या र सरोकारलाई सम्बोधन गर्नुपर्छ । गोविन्द विक, कपन, काठमाडौंलकडाउनका कारण राजधानीमै रोकिएका विभिन्न जिल्लाका मानिसलाई शुक्रबार र शनिबार जान दिने निर्णय सरकारले गर्यो । सञ्चारमाध्यमले सरकारको यो निर्णय प्रकाशित गरे । कतिपय सर्वसाधारणले बसको टिकटसमेत काटे । तर, बेलुका फेरि उपत्यका छाड्ने निर्णय हाललाई स्थिगित भन्ने खबर आयो । आखिर जिम्मेवार निकायबाट किन यस्तो अपरिपक्व व्यवहार र निर्णय किन गरिन्छ ? अनि जनताले कसरी सरकारलाई विश्वास गर्ने ? पुरुषोत्तम घिमिरे, जोरपाटी, काठमाडौं"
कोरोनापछिको चिन्तनधारा,"कोरोना : एक मानककेही समय लाग्ला, तर मानवजातिले यो महामारीलाई अवश्य परास्त गर्नेछ । त्यतिन्जेल धेरै जनधनको क्षति भने भइसकेको हुनेछ । महामारी नियन्त्रणपछि अब विश्वको शक्ति सन्तुलन र अर्थव्यवस्थामा निकै ठूलो उथलपुथल आउनेछ भन्ने पूर्वानुमान गर्न हामीजस्ता गैरअर्थशास्त्रीलाई पनि कठिन छैन । यो लेखको सुरुमा चर्चा गरिएजस्तो सत्रौं शताब्दीयता भएका विभिन्न क्रान्तिले स्थापना गरेका मूल्यमान्यता र मानकजस्तै यो महामारीको नियन्त्रणपश्चात् एउटा अर्को मानक स्थापित हुनेछ जसले कोरोना संक्रमणअघिको विश्वव्यवस्था र त्यसपछिको विश्वव्यवस्था भन्ने आधार तय गर्नेछ ।हरेक संकटले अवसर पनि ल्याएको हुन्छ । यो संकटले विश्व अर्थव्यवस्थालाई कथित उदारवादबाट सामाजिक न्यायतर्फ ढल्किन बाध्य बनाउनेछ । सामाजिक न्याय अर्थात् त्यस्तो व्यवस्था जहाँ नागरिकका आधारभूत आवश्यकतामा राज्यको आपत्कालीन नियन्त्रण कायमै हुन्छ । शिक्षा, स्वास्थ्य, सामाजिक सुरक्षा र न्यूनतम पूर्वाधार तथा उत्पादन र वितरणका साधनहरू हरहमेसा राज्यको पँहुचमा हुनुपर्ने सामाजिक न्यायको पुनर्जागरण अब विश्वमा मजाले स्थापित हुनेछ । नाफा कमाउन राज्यसँग संरक्षण मागिरहेका पुँजीपतिहरूले सञ्चालन गरेका स्कुल, कलेज, अस्पताल, यातायातका साधनहरूले यो मानवीय संकटको समयमा आफ्नो सेवा बन्द गरेको दृष्टान्तबाट अब विश्वमा नयाँ चिन्तनधाराको पुनर्जागरण हुनु अनिवार्य छ । त्यस्तो चिन्तनधाराले अबको विश्वव्यवस्थाको नेतृत्व लिँदै जानेछ । त्यो चिन्तनधारा बिलकुल नयाँ र मौलिक हुने सम्भावना अहिल्यै देखिएको छैन । विश्वमा रहिरहेका चिन्तनधाराहरूले आफूलाई अझ मानवीय, लोकतान्त्रिक र सहभागितामूलक बनाउनु र तदनुरूपको नीति, कार्यक्रम र कार्ययोजना ल्याउनु आवश्यक छ ।माथि चर्चा गरिएको कथित उदारवादले नेपाल पनि अछूतो रहन सकेन । राज्यसँग भएका सीमित उत्पादनका साधनसमेत निजीकरणका नाममा बेचिए वा निकम्मा बनाइए । स्वास्थ्य क्षेत्रमा सरकारले हालसम्म गरेको लगानी अत्यन्त कम र निष्प्रभावी साबित भयो । शिक्षालाई समेत खुला व्यापारको विषय बनाइयो । निर्वाचनमा चन्दा दिने निजी स्कुलकलेज वा अस्पताल सञ्चालक सबै राजनीतिक दलका सार्वकालिक प्रियपात्र बने । संविधानमा लेखिएको समाजवादले हामीलाई गिज्याउँदै लगेको छ । दलाल पुँजीवादको घेरामा राज्यशक्ति रुमलिने र राज्यशक्तिको आड पाएका दलाल पुँजीवादीहरूले शिक्षा र स्वास्थ्यजस्तो मानवीय क्षेत्रमा समेत बिनारोकटोक लगानी, उत्पादन र नाफा गर्न पाउने अमानवीय पुँजीवादको जालो तोड्ने अवसर यो संक्रमणले ल्याइदिएको छ । आसन्न परिवर्तनलाई आत्मासात् गर्न हामीले पनि नीतिगत, कार्यक्रमिक र संरचनागत परिवर्तन गर्नैपर्ने हुन्छ । त्यसका लागि आवश्यक चिन्तन र विमर्श गरौं । कोरोना कहर मात्र होइन, अर्थतन्त्रलाई परनिर्भरबाट आत्मनिर्भर बनाउने अवसर पनि हो ।"
स्वास्थ्यसेवाको केन्द्रमा नर्स,"१२ मे १८२० मा इटालीमा फ्लोरेन्स नाइटिंगेलको जन्म भयो । फ्लोरेन्सले क्रिमियन युद्घमा घाइते भएका सिपाहीहरूको मलमपट्टी गरी मृत्युदर ४२ बाट २ प्रतिशतमा झारेकी थिइन् । त्यसैले उनलाई क्रिमियन युद्घकी नायिका भनेर पनि चिनिन्छ । फ्लोरेन्सको योगदान कदर गर्दै उनको २०० औं जन्म जयन्ती पारी विश्व स्वास्थ्य संगठनले सन् २०२० लाई इयर अफ द नर्स एन्ड मिडवाइफ को रूपमा मनाउँदै छ । कोभिड१९ को विषम परिस्थितिमा नर्स र मिडवाइफहरूलाई सहयोग गरौं भन्ने नारासाथ मनाउन लागिएको यो दिवसले सम्पूर्ण नर्सको महत्त्वपूर्ण भूमिकालाई अझ उद्गार गर्नेछ । नर्सहरूलाई कोरोना भाइरस परास्त गरी विश्वलाई तनावमुक्त बनाउने जिम्मेवारी छ । विश्व स्वास्थ्य संगठनका अनुसार नेपाल कोरोना भाइरसको उच्च जोखिम छ । त्यसमा पनि विभिन्न अस्पतालका आइसोलेसन वार्डहरूमा अग्रपंक्तिमा रहेर अहोरात्र खटिइरहेका नर्सहरू उच्च जोखिममा छन् । अन्तर्राष्ट्रिय मापदण्ड नपुगेका स्वास्थ्य सुरक्षाकवचको भरमा नर्सहरूले काम गरिरहनुपरेको छ । कति ठाउँमा स्वास्थ्य सामग्री पनि छैन । यस्तोमा असुरक्षित महसुस हुनु स्वाभाविक हो । मानव जातिकै अस्तित्वमाथि प्रहार गरिरहेको भाइरसविरुद्घको लडाइँमा अग्रपंक्तिमा लडिरहेका नर्स र स्वास्थ्यकर्मीको शक्ति र मनोबल उच्च पार्नुपर्छ । रोगसँग लड्न पर्याप्त औषधि र स्वास्थ्य सामग्री हुन आवश्यक छ किनभने बिनाहतियार सिपाही लड्न तयार हुँदैनन् । कोरोनाको महामारीमा स्वास्थ्यकर्मीहरू त्यसै पनि तनावमा छन् । तनाव कम गर्न स्वास्थ्यकर्मीलाई पर्याप्त स्वास्थ्य सामग्री र प्रोत्साहन अनि उचित वातावरण दिँदा बिरामीले गुणात्मक सेवा पाउन सक्छन् । कोराना भाइरसको संक्रमण र मृत्युदर बढेसँगै आम जनमानसमा मानसिक तनाव र अन्य रोगहरू पनि बढिरहेका छन् । डर, त्रास, भ्रम र चिन्ता उत्पन्न भइरहेका छन् । यसले संक्रमणलाई झन् जटिल बनाउँदै छ । चिन्ता र डर अत्यधिक भए शरीरले स्ट्रेस हर्मोन उत्पन्न गर्छ र रोग प्रतिरोधात्मक क्षमतालाई झन् कमजोर पारी संक्रमणको जाखिम बढाउँछ । यस्तो बेला परिवारलाई समय दिने, संगीत सुन्ने, पुस्तक पढ्ने, स्वास्थ्यकर खानेकुरा खाने, योग वा व्यायाम गर्ने, सामाजिक सञ्जाल कम प्रयोग गर्ने, सही समाचार मात्र ग्रहण गर्ने, सकारात्मक सोच्ने र तनावलाई उत्पादनमूलक कार्यमा लगाउनाले तनाव व्यवस्थापन गर्न सकिन्छ । यस्तो संकटमा नागरिक समाजको पनि महत्त्वपूर्ण भूमिका हुन्छ । यो बेला नकारात्मक कुरा र व्यवहारहरूले मानसिक तनाव उत्पन्न हुने भएकाले स्वास्थ्यकर्मी, अस्पताल र जनताबीच नागरिक समाजले सकारात्मक संयोजकको भूमिका खेल्नुपर्छ । सरकारको भूमिका जनताको जीवनरक्षा गर्नु हो । आहत भएका जनतालाई राहत दिनु, स्वास्थ्य सेवाको व्यवस्था गर्नु, स्वास्थ्यकर्मीहरूको मनोबल बढाउनु, जनताका आधारभूत आवश्यकताको सहजीकरण गर्नु, पर्याप्त आइसोलेसन तथा क्वारेन्टिनको व्यवस्था गर्नु पनि सरकारको काम हो । यी कार्य गर्न विभिन्न तहका सरकारबीच समन्वयको खाँचो पर्छ । साथै अर्थ, खाद्यान्न र औषधि व्यवस्थापन समानान्तर रूपमा हुनुपर्छ किनभने स्वास्थ्य आफैं बहुआयामिक समन्वयबाट मात्र प्राप्त हुने हो । नेपाल नर्सिङ संघ, नेपाल चिकित्सक संघलगायत अन्य पेसागत संगठनहरूको भूमिका यो बेला महत्त्वपूर्ण हुन्छ । यी संगठनहरूले विपत् व्यवस्थापनका लागि संयोजन गर्ने र सरकारलाई सल्लाह तथा परामर्श दिने काम गर्नुपर्छ । अहिले एक ठाउँमा भेला भएर काम गर्न सम्भव छैन, त्यसैले टेलिफोन, रेडियो, एफएम, पत्रपत्रिकाको माध्यमबाट सूचना, विचार र सल्लाहहरू आदानप्रदान गर्नुपर्ने भएको छ । विश्वका सुविधासम्पन्न राष्ट्रहरूका लागि समेत चुनौती बनेको कोरोना हाम्रोजस्तो विकासोन्मुख देशले सहजै पार लाउन सम्भव छैन । कोरोना भाइरस नियन्त्रणका लागि हामी लकडाउनमा छौं । यो अवस्थाले आम जनताका अन्य स्वास्थ्य समस्याहरू ओझेलमा परेका छन् । कोरोना महामारी ज्यामितीय गतिमा बढ्दै जाने भएकाले प्राथमिकतामा राख्नु वा पर्नु स्वाभाविक हो । तर, जनताका अन्य स्वास्थ्य समस्याहरूलाई नजरअन्दाज गर्न मिल्दैन । स्वास्थ्य क्षेत्रमा कोरोनाको कारण पनि थप भार परेको छ । श्वासप्रश्वाससम्बन्धी गम्भीर समस्या भएका बिरामीलाई भेन्टिलेटर सुविधासहितको विशेष अस्पताल तथा दक्ष स्वास्थ्यकर्मीको आवश्यकता बढी छ । नर्सहरू स्वास्थ्य सेवा प्रणालीका मुटु हुन् । र, परिवर्तनका संवाहक पनि । नर्सहरूले अस्पताल तथा स्वास्थ्य संस्थामा चौबीसै घण्टा सेवा पुर्याइरहेका हुन्छन् । अत्यन्तै जटिल अवस्थाका बिरामीलाई नर्सहरूले नै पुनर्जीवन दिन्छन् वा बचाउँछन् । बालबालिकाको पोषण अवस्था सुधार गर्नु, गुणात्मक स्वास्थ्य शिक्षा दिनु, लैंगिक समानता, वातावरणीय सरसफाइ, शुद्घ खानेपानी, आर्थिक समृद्घिलगायतका क्षेत्रमा नर्सको भूमिका हुन्छ । यो महायुद्घमा आँखाले देख्न नसकिने सूक्ष्म जीवाणु एकातिर र सम्पूर्ण मानवजाति अर्कोतिर उभिएको छ । नयाँ खालको स्वास्थ्य समस्या भएकाले कोरोनासम्बन्धी पर्याप्त ज्ञान र अनुभव छैन । नर्सहरूले भोग्नुपर्ने कठिनाइ कम गर्न सरकारले लगानी बढाउनुपर्ने हुन्छ । विश्व स्वास्थ्य संगठनले सपोर्ट नर्सेज एन्ड मिडवाइफ भनी विश्वलाई आह्वान गरिरहेको छ । सरकारले सेवामा खटिने डाक्टर, नर्स तथा स्वास्थ्यकर्मीहरूलाई सुरक्षाकवचसहित अतिरिक्त भत्ता र स्वास्थ्य बिमाको निर्णय गरिसकेको छ । तर, हाम्रा सरकारी अस्पतालका सेवाहरू परम्परागत रूपमा चल्नु, पर्याप्त वैज्ञानिक औजारहरू नहुनु, विनियोजित बजेटअनुसार संरचना परिवर्तन नहुनु, दरबन्दीअनुसारका दक्ष स्वास्थ्यकर्मीहरू नहुनु र सरकारी मनोविज्ञानमा काम हुनुले यस्तो संकट आउँदा बढी विचलित भइन्छ । त्यसैले यो परिस्थितिलाई अवसरमा परिवर्तन गरी सरकारी सेवाको गुणस्तरमा व्यापक बढाउन सक्नुपर्छ । तीन तहका सरकार, स्वास्थ्यकर्मी र सरोकारवाला निकाय एकजुट भई उच्च मनोबलका साथ कार्य गर्ने हो भने यो महामारी परास्त हुनेछ । र, विश्व स्वास्थ्य संगठनको नारा पनि सार्थक हुनेछ । भण्डारी नेपाल नर्सिङ संघ जिल्ला कार्यसमिति, मोरङकी सचिव हुन् ।"
विपत्मा विभेद र भ्रष्टाचार,"कोरोना रोकथामका लागि आवश्यक सामग्री खरिद प्रक्रियामा व्यापक भ्रष्टाचार भइरहेको चर्चा उत्कर्षमा छ । सामाजिक सञ्जालमा देखिने प्रतिक्रियाहरूमा संकटको बेलामा पनि भ्रष्टाचार भावका आश्चर्य, आक्रोश र घृणामिश्रित प्रतिक्रियाहरू पढ्न पाइन्छ । सामान्य बेलामा त भ्रष्टाचार भइरहेकै थियो, तर यत्रो ठूलो महामारी फैलिएको बेला त कम्तीमा उपचार सामग्रीमा भ्रष्टाचार हुनु हुँदैनथ्यो भन्ने आशयको प्रतिक्रिया सुनिन्छ । प्रतिक्रिया स्वाभाविक छ । यथार्थ के हो भने, विपत्को बेला झन् चर्को भ्रष्टाचार, अनगिन्ती अनियमितता र कहालीलाग्दो शोषण एवं विभेद हुने विभिन्न अध्ययनले देखाएका छन् । यस विषयमा ट्रान्सपरेन्सी इन्टरनेसनल र ओभरसिज डेभलपमेन्ट इन्स्टिच्युटले अनेक अध्ययन गरेका छन् । आपत्विपत्का बेला हुने भ्रष्टाचार र शोषणहरू खास प्रकारका हुन्छन् । ठेक्कापट्टा दिने प्रक्रियामा ठूलो मात्रामा लेनदेन हुने, सामान खरिदमा ठूलो मात्रामा कमिसनको खेल हुने, भन्सारबाट निकासीपैठारी गर्दा व्यापारीले अनावश्यक छुट लिने तथा कर्मचारीले घूस लिएर स्वीकृति दिने, कर्मचारी भर्नामा योग्यताभन्दा पनि आफन्त वा पार्टी कार्यकर्तालाई ग्राह्यता दिने, राहत सामग्रीको संकलन तथा वितरणमा स्थानीय अभिजात वर्गको तजबिजी चल्ने, पीडित समुदायका तथा राहत वितरण कार्यमा सहभागी महिलाहरूमाथि यौन हिंसा हुने हुन्छ । अहिले हामीकहाँ सुनिएको भ्रष्टाचार सामान खरिदको प्रक्रियासँग सम्बन्धित छ । जहाँ निर्माण कार्य गर्नुपर्ने हुन्छ, त्यहाँ त्यसको डिजाइन, संरचना निर्माण गर्ने ठाउँको निर्धारण, ठेक्कापट्टा दिने प्रक्रिया, निर्माणमा प्रयोग हुने सामानको गुणस्तर आदिमा पनि प्रशस्त भ्रष्टाचार हुने गर्छ । सन् २००४ मा इन्डोनेसिया, भारत, श्रीलंकालगायतका समुद्री तटमा सुनामीबाट प्रभावित संरचनाहरूको पुनर्निर्माणमा ठूलो भ्रष्टाचार भएको विश्वव्यापी चर्चा भएको थियो । सन् २०१५ मा नेपालमा भूकम्पबाट क्षति भएका संरचनाहरूको पुनर्निर्माणमा संलग्न सरकारी, गैरसरकारी र राजनीतिकर्मी एवं संस्थाहरू नै भ्रष्टाचारमा संलग्न रहेको प्रतिवेदन अख्तियारले नै सार्वजनिक गरेको थियो । प्रकोपको बेला हुने भ्रष्टाचार थोरै मात्र बाहिर आउँछ । अहिले सार्वजनिक भएको पनि अपवाद हो । सबै कुरालाई हतार (अर्जेन्सी) का नाममा बेवास्ता गरिन्छ । अन्तर्राष्ट्रिय ठेकेदार र आपूर्तिकर्ताका स्थानीय एजेन्टहरूबीचको प्रतिस्पर्धाबाट समाचारहरू सार्वजनिक हुने हुन् । तिनीहरूबीच कामको बाँडफाँड भयो भने यस्ता समाचारहरू बाहिरै आउँदैनन् । अहिले ओम्नीसँगको डिल होस् वा हिजोको सेक्युरिटी प्रिन्टिङ प्रेसको खरिदमा बहालवाला सञ्चारमन्त्रीको कमिसनसम्बन्धी टेपकाण्ड, यी सबै स्थानीय एजेन्टहरूबीचको प्रतिस्पर्धाको परिणाम हो । नेपालमा यस्ता अनेक भ्रष्टाचार भएका छन् । मोरङको बक्राहखोलामा बाढी नियन्त्रणका लागि तटबन्ध निर्माणको ठेक्का दिने बेलामा पनि त्यस्तै हतारको तर्क गरिएको थियो । सम्भावित बाढी र त्यसबाट हुन सक्ने क्षति रोक्न साइट मा काम गरिराखेकै ठेकेदारलाई बिनाकुनै प्रतिस्पर्धा करोडौँ रुपैयाँको थप काम दिइएको थियो । पछि त्यसमा मुद्दा पर्यो । तत्कालीन जलस्रोतमन्त्री खुमबहादुर खड्कासहित सिँचाइ विभागका धेरै कर्मचारी कारबाहीमा परे । ठूलठूला पूर्वाधार निर्माणमा भेरिएसन प्रायः यस्तै हतार देखाएर गरिएको हुन्छ । कतिपय ठाउँमा त्यो हतार जायज पनि हुन्छ, तर धेरैजसो ठाउँमा त्यो भ्रष्टाचारका लागि निकै राम्रो हतियार बनेको हुन्छ । यस्तो विपत्को बेला हुने भ्रष्टाचारका अनेक कथा सुनिन्छन् । कोसी नदीलाई उत्तर बिहारको दुःख मानिन्छ । त्यस भेगमा बर्सेनि बाढी आउने र सयकडौँ गाउँ तहसनहस हुने गर्थे । बिहारमा कतिपय जानकारको भनाइ थियो जुन वर्ष कोसीमा बाढी आउँदैन, त्यो वर्ष सिँचाइ विभागका कर्मचारीहरूमा रुवाबासी चल्छ । किनभने बाढी नआए राहतको कार्य हुँदैन । तटबन्ध निर्माण वा खाद्यान्न वितरण नहुने हुँदा नेता, ठेकेदार र कर्मचारीहरूको आम्दानी सुक्दो रहेछ । यो कथा बिहारको भए पनि नेपालमा समेत उत्तिकै लागू हुन्छ ।विपत्तिका बेला गैरराज्यपक्षको भूमिका पनि अनौठो हुन्छ । विपत्बाट पीडितबाहेक सबै एकै खाले हुन्छन् कि ? मैले स्वयं देखेभोगेका केही घटना साझा गर्न चाहन्छु । २०५१ चैतमा मेरो गाउँ गोइठीमा आगलागी भयो । हाम्रो घर पनि जलेको थियो । छेउका गाउँहरू नवनगर, डाढा, डिमनमा रहेका इष्टमित्रहरू आएर उद्धारमा खटिए । उनीहरू घरबाट बोराका बोरा चामल, गहुँ र दाल अनि लत्ताकपडा झिक्दै अलि परको खेतमा राख्दै फर्किंदै गर्न थाले । अचम्म, आफन्तहरू हाम्रो घर फर्किंदासम्म ती अन्नपात र लत्ताकपडा खेतमा प्रायः हुँदैनथे । हाम्रा छरछिमेककै केही मानिसले चोरी गर्दा रहेछन् । २०६५ सालमा कोसीको पूर्वी तटबन्ध भत्किँदा सुनसरीका हरिपुर, भन्टाबारीजस्ता गाउँमा बाढी पस्यो । त्यसको दुईतीन दिनपछि म र पुरञ्जन आचार्य विराटनगरबाट लौकही हुँदै हरिपुरसम्म पुग्यौँ । हरिपुरवासी भन्दै थिए, भारततिरबाट डुंगामा डाकाहरू आउँछन् । डुबानमा परेका घरहरूमा पसी बाँकी रहेका सामग्रीहरू खोजीखोजी डुंगामा हालेर लान्छन् । एक पीडितको भनाइ थियो, हिजो सबै सामान घरभित्रै थियो । ज्यान जोगाएर भागियो । पानी अलि घटेपछि आज आएको त एउटै सामान छैन । प्रकोपको बेला राहत सामग्री वितरणमा पनि भ्रष्टाचार र विभेद हुने गर्छ । पीडितलाई दिने भनेर संकलन गरिने सामग्री सम्बन्धित ठाउँसम्म नपुग्नु, पुगे पनि थोरै पुग्नु र स्थानीय अभिजात समूहले आफूअनुकूल वितरण गर्नु वा कब्जामा राख्नु ग्रामीण भेगको आम समस्या हो । २०७३ सालमा सप्तरीको पूर्वी महुली खोलाको तटबन्ध भत्किँदा मैना कडेरी, त्रिकौललगायतका गाउँहरूमा व्यापक क्षति भयो । आफ्नै गाउँनजिकको घटना भएका कारण मलाई अलि सजिलै त्यहाँका कुराहरू थाहा भयो । बाढीको दस दिनपछि कडेरीको चमार बस्तीमा पुग्दा पीडितहरू भनेका थिए, क्षति बेहोरेका परिवारले भन्दा पनि क्षति नभएका परिवारले बढी राहत सामग्री पाएका छन् । किनभने ती परिवारकै मानिस वितरण समूहका अगुवा छन् । तिनीहरू ठूला जातिका हुन् । हामी दलितका न नेता छन्, न अगुवा नै । त्यसैले हामीले कि त पाएकै छैनौँ, पाए पनि बहुत कम पाएका छौँ ।तराई होस् वा पहाड, बाढीपहिरोबाट प्रभावित हुनेहरूमा बढी दलित समुदाय नै हुन्छन् । जातीय हिसाबले सबैभन्दा पीँधमा रहेका दलितहरू वर्गीय हिसाबले सबैभन्दा बढी गरिबीमा पिल्सिएका समूह पनि हुन् । सम्भवतः त्यसै कारण उनीहरूको बस्ती पनि खोलानदीछेउका ऐलानी, पर्ती र तुलनात्मक रूपमा होचो ठाउँमा हुन्छ । यसै वर्ष (२०७६ सालको) असारसाउनमा धनुषाको मुखियापट्टी, मुसहरनियाँ गाउँमा बाढी पस्यो । कैयौं ट्रक राहत सामग्री त्यहाँ पुगे । हामी भदौमा पुगेर राहत वितरणबारे स्थानीय बासिन्दाहरूको प्रतिक्रिया बुझ्दा दलित र गैरदलित समुदायको धारणामा भिन्नता पायौँ । दलितहरू सबैभन्दा बढी प्रभावित थिए । राहतचाहिँ अभिजात वर्ग (यादव र साह) ले बढी पाएको बुझियो । दलित र गैरदलित दुवै भएको भेलामा गैरदलितहरूले सबै पीडितले बराबर राहत पाएको बताएका थिए । त्यहाँ दलितहरूले बोल्न चाहेको देखिएन । पछि हामीले दलितहरूसँग छुट्टै कुराकानी गर्दा थाहा भयो राहत सामग्री वडा कार्यालय वा प्रहरीमार्फत वितरण गरिएको थियो । वडाध्यक्षले आफ्ना मतदाता र पार्टी आबद्ध परिवारलाई बढी ग्राह्यता दिएको थियो भने प्रहरीले स्थानीय राजनीतिकर्मीहरूको सिफारिसलाई बढी प्राथमिकता दिएको थियो । संयोगले न राजनीति, न त प्रहरीमै दलितहरूको पहुँच थियो । वर्चस्वशाली समुदायको डरका कारण उनीहरूले प्रतिवाद पनि गर्न सकेनन् । अहिलेको लकडाउनमा पनि गरिखाने वर्गका मानिसहरूले सबैभन्दा बढी खाद्य सामग्रीको अभाव झेल्ने निश्चित छ । त्यस्तो हुन नदिन तीनै तहका सरकारले राहत वितरण गर्ने भनेका छन् र एकद्वार प्रणालीअन्तर्गत वडा कार्यालयलाई जिम्मा दिइएको छ । वडास्तरको राजनीतिमा पनि दलितहरूको उचित पकड भइसकेको छैन । मधेसमा झनै कमजोर अवस्था छ । यस्तो अवस्थामा पुनः राहत पाउने परिवारको पहिचान गरिँदै छ । त्यसका आधारमा राहत वितरण हुनेछ । यसरी पहिचान हुँदा राजनीति र प्रशासनमा पकड रहेको वर्चस्वशाली समुदायले नै राहत वितरणमा अर्को प्रकारको भेदभाव नगर्ला भन्न सकिन्न ।"
भारतमा लकडाउन थपिने,"कोरोना भाइरस (कोभिड१९) को संक्रमण नरोकिएपछि भारत सरकारले लकडाउनलाई थप दुई साताका लागि बढाउने भएको छ । भारतीय प्रधानमन्त्री नरेन्द्र मोदीले शनिबार बिहान मुख्यमन्त्रीहरूसँगको भिडियो कन्फरेन्समा लकडाउन लम्बाउने बताएका हुन् । यसअघि भारतले मार्च २४ मा भारत सरकारले आगामी मंगलबारसम्मका लागि लकडाउन घोषणा गरेको थियो । प्रधानमन्त्री मोदीले उक्त अवधि सकिनुअगावै लकडाउन बढाउने निर्णय लिने बताइएको छ । दिल्लीका मुख्यमन्त्री अरविन्द केजरीवालले ट्वीट गर्दै प्रधानमन्त्री मोदी लकडाउन अवधि बढाउने निष्कर्षमा पुगेको पुष्टि गरेका छन् । केजरीवालले त सरकारले औपचारिक निर्णय गर्नुअघि नै निर्णयको स्वागत गरिसकेका छन् । प्रधानमन्त्रीले लकडाउन बढाउने सही निर्णय लिनुभएको छ । हामीले पहिले नै लकडाउनमा जाने निर्णय गरेकाले अन्य विकसित मुलुकहरूको भन्दा भारतको अवस्था राम्रो छ । लकडाउन अन्त्य गर्यौं भने यी सबै उपलब्धि खेर जानेछ । त्यही भएर पनि लकडाउन बढाउनु महत्त्वपूर्ण थियो, केजरीवालले ट्वीटरमा लेखेका छन् । त्यसैगरी, पश्चिम बंगालकी मुख्यमन्त्री ममता बनर्जीले पनि प्रधानमन्त्री मोदीले लकडाउन लम्बाउने विषयमा छलफल गरेको खुलासा गरेकी छन् । भिडियो कन्फरेन्सका दौरान प्रधानमन्त्रीले लकडाउन ३० अप्रिलसम्म लम्बिने बताउनुभयो । हामीहरूको धारणा पनि त्यही हो, मुख्यमन्त्री बनर्जीलाई उद्धृत गर्दै कोलकातास्थित स्थानीय सञ्चारमाध्यमहरूले जनाएका छन् । मोदीले शनिवार बिहान कोभिड१९ को संक्रमणको पछिल्लो अवस्था र नियन्त्रण तथा रोकथामबारे मुख्यमन्त्रीहरूसँग छलफल गरेका थिए । करिब चार घण्टा चलेको भिडियो कन्फरेन्समा मुख्यमन्त्रीहरूले महामारीको पछिल्लो अवस्था र यसको नियन्त्रणका लागि चाल्नुपर्ने उपायहरूबारेमा पनि सझुाव दिएका थिए । मोदीले मुख्यमन्त्रीहरूबाट लकडाउनको प्रभावकारिता र यसलाई निरन्तरता दिने नदिने सम्बन्धमा पनि सुझाव मागेका थिए । त्यसको जवाफमा प्रायः सबैजसोले भाइरसमाथि पूर्ण नियन्त्रण पाउन लकडाउन थप दुई साता लम्बाउनुपर्ने धारणा राखेका थिए । हुन त कतिपय राज्य सरकारहरूले केन्द्र सरकारले निर्णय गर्नुअघि नै लकडाउन लम्बाउने निर्णयसमेत गरिसकेका छन् । दिल्ली, महाराष्ट्र, तेलंगाना, पन्जाब, पश्चिम बंगाल, उडिसालगायत राज्यले यसअघि नै लकडाउन थप्ने बताइसकेका छन् । दोस्रो चरणको लकडाउन यसअघिको तुलनामा केही खुकुलो हुने बताइएको छ । अबको लकडाउनमा ठूला उद्योग र कृषि क्षेत्रका लागि भने आफ्नो गतिविधि सुचारु गर्न छुट दिइने भारतीय सञ्चारमाध्यमहरूले जनाएका छन् । लामो समय लकडाउन गर्दा केही उद्योगहरू उठ्नै नसक्ने गरी धराशायी बनाउने र गहुँलगायतका रबी थन्काउने सिजन पनि भएकाले पनि उद्योग र कृषि क्षेत्रका लागि केही खुकुलो बनाउने सम्भावना छ । मोदी सरकारले लकडाउन लम्बाउने निचोडमा पुग्नुका पछाडि विगत केही दिनयता कोरोनाको भाइरसको संक्रमणमा भइरहेको तीव्र वृद्धि नै प्रमुख कारण हो । पछिल्लो तथ्यांकअनुसार भारतमा कोरोना संक्रमितको संख्या करिब साढे सात हजार नाघेको छ ।भारतको स्वास्थ्य तथा परिवार कल्याणको पछिल्लो तथ्याकंअनुसार भारतमा कोरोना भाइरसबाट हालसम्म ७ हजार ८ सयभन्दा बढी संक्रमित भएका छन् । जसमध्ये २ सय ४९ को मृत्यु भएको छ भने ६ सय ५० भन्दा बढी निको भइसकेका छन् । पछिल्लो चौबीस घण्टामा मात्रै थप एक हजार जनामा संक्रमण पाइएको छ भने चालिसको मृत्यु भएको छ । सबैभन्दा धेरै संक्रमण महाराष्ट्रमा देखिएको छ । त्यहाँ १ हजार ६ सय ६६ जनामा संक्रमण पुष्टि भएको छ भने १ सय १० जनाले ज्यान गुमाइसकेका छन् । सबैभन्दा बढी संक्रमण महाराष्ट्र र त्यसपछि दिल्लीमा देखिएको छ । दिल्लीमा शुक्रबार मात्रै १ सय ८३ वटा नयाँ केस पहिचान भएको थियो । अहिलेसम्म एक दिनमै संक्रमित संख्यामा भएको यो सबैभन्दा उच्च वृद्धि हो । भारत कोरोनाको पहिलो केस २ माघमा पहिचान भएको थियो । तीन महिनाको अवधिमा भाइरसको संक्रमण पूरै भारतभर नै फैलिसकेको छ । यसबीच कतिपय राज्यले कोरोना भाइरसको संक्रमण फैलन नदिन विभिन्न स्थानलाई हटस्पट घोषणासमेत गरेका छन् । त्यस्तो घोषणा गर्नेमा दिल्ली, यूपी, महाराष्ट्र, कर्नाटकलगायतका राज्य छन् । राजधानी दिल्लीमा २० स्थानलाई हटस्पट तोकिएको छ । ती स्थानलाई पूर्णरूपमा बन्द गरिएको छ । अर्थात् ती ठाउँबाट बाहिरिन र प्रवेश गर्न रोक लगाइएको छ ।"
लकडाउन चाँडो हटाउनु घातक,मलेसियामा लकडाउन लम्ब्याइयो क्वालालम्पुर कोभिड१९ को संक्रमण थप फैलन नदिन मलेसियाले लकडाउन लम्ब्याएको छ । मलेसियाली सञ्चारमाध्यमका अनुसार दुई साता थप गरेसँगै अब अप्रिल २८ सम्म देशव्यापी लकडाउन हुनेछ । प्रधानमन्त्री मुहिद्दिन यासिनले टेलिभिजन सम्बोधन गर्दै स्वास्थ्य मन्त्रालय र विज्ञहरूको सुझावका आधारमा उक्त निर्णय लिइएको बताए । मलेसियामा कोभिड१९ का कारण ७३ जनाको मृत्यु भइसकेको छ । संक्रमितको संख्या ४ हजार ३ सय नाघिसकेको छ ।
निर्माण सकिन लागेका पुलमा काम निरन्तर,"बबई पुल धारापानी, दाङ राप्ती पुल मच्छेबास, बाँकेकालीगण्डकी पुल पोखरेबगर, म्याग्दी देवनिया पुल भद्रपुर, झापा त्रिशुली पुल बुद्धसिंह, नुवाकोट मोहना पुल धनगढी, कैलाली सेती नदी पुल सुडे, तनहुँमहेश खोला पुल धादिङविरिङखोला झापा"
जेठ १ देखि ऋणको ब्याज घटाउने बैंकहरूको गृहकार्य,"०७७ जेठ १ देखि ऋणको ब्याज (नयाँपुराना सबै) घट्ने भएको छ । वैशाख १ देखि निक्षेपको ब्याज घटाएका वाणिज्य बैंकले जेठदेखि ऋणको ब्याज पनि घटाउन लागेका हुन् । बैंकहरूले भने आधार दर (बेस रेट) मा भएको परिवर्तनअनुसार कर्जाको ब्याज पनि परिमार्जन गरिने बताएका छन् । बैंकहरूले कर्जाको ब्याजदर निर्धारण गर्दा लिइने आधार बेस रेट हो । यसले निक्षेप संकलन तथा व्यवस्थापन गर्दा लागेको बैंकको लागत देखाउँछ । सामान्यतया बेस रेटभन्दा कम ब्याजदरमा बैंकहरूले कर्जा प्रवाह गर्न पाउँदैनन् । राष्ट्र बैंकको निर्देशनअनुसार बैंकहरूले हरेक तीनतीन महिनामा लागतमा आएको परिवर्तनका आधारमा बेस रेट गणना गर्नुपर्छ । बेस रेट मा भएको घटबढका आधारमा बैंकले कर्जा (नयाँपुराना सबै) को ब्याजदर पनि घटाउनेबढाउने गर्नुपर्छ । निर्देशनअनुसार बैंकहरूले हरेक त्रैमासमा बेस रेट गणना गरी कर्जाको ब्याजदर परिमार्जन गर्दै आएका छन् । परिमार्जनपछि बेस रेट बढेमा बैंकहरूले सबै (नयाँपुराना) कर्जाको ब्याजदर पनि बढाउँछन् । तर बेस रेट घटे अपवादबाहेक सबै बैंकले पुराना कर्जाको ब्याज नघटाई नयाँ कर्जालाई मात्र सस्तोमा ऋण दिँदै आएका थिए । आधार दरबारे बुझेका केही ऋणी बैंकमा गएर ब्याज घटाउन आग्रह गरे निवेदन लेख्न लगाएर थोरै मात्र घटाइदिन्थे ।ब्याजदर बढ्दा एउटा एसएमएसकै भरमा पुराना ऋणको ब्याज पनि बढाउने तर पुरानाको ब्याजदर नघटाई नयाँ ऋणमा मात्र कम ब्याज लिने गर्थे । यही कारण बैंकहरूको आलोचना हुँदै आएको थियो । यस पटक भने वाणिज्य बैंकहरूले सूचना नै जारी गरेर सबै ऋणीका लागि ब्याजदर घटाउन लागेका हुन् । यसका लागि बैंकहरूले नयाँ ब्याजदर प्रकाशन गर्दा जेठदेखि ऋणको ब्याजदर पनि घटाउने सूचना पनि सँगै राखेका छन् । यस बैंकले ०७६ चैतको आधार दरअनुसार ०७७ वैशाखमा कर्जाको ब्याजदर समायोजन गर्ने तथा ऋणीलाई राहत प्रदान गर्ने उद्देश्यले एक पटकमा लागि ०७७ वैशाखको आधार दरअनुरूप जेठ पहिलो हप्तादेखि लागू हुने गरी स्वदेशी मुद्रामा प्रदान गरिएका सम्पूर्ण कर्जाको ब्याजदर घटाइनेछ, बैंकहरूले प्रकाशन गरेको सूचनामा भनिएको छ, तत्पश्चात् प्रत्येक त्रैमासको समाप्तिपछि यथावत् रूपमा आधार दरमा आएको परिवर्तनअनुरूप ब्याजदर समायोजन गरिनेछ । बैंकहरूले निक्षेपको ब्याजदर घटाइसकेकाले आधार दरमा आएको परिवर्तनअनुरूप जेठदेखि कर्जाको ब्याजदर घट्ने बैंकर्स संघले जनाएको छ । बैंकअनुसार औसतमा ०४ देखि ०७ प्रतिशत बिन्दुका दरले ऋण ब्याजदर घट्न सक्छ, बैंकर्स संघका अध्यक्ष भुवन दाहालले भने, बैंकहरूमा रहेको संस्थागत मुद्दती निक्षेप र तिनको परिपक्वता अवधिका आधारमा बैंकअनुसार फरकफरक दरले ब्याज हुन सक्छ । कोरोनाको संक्रमणकालीन अवस्थामा ऋणीलाई राहत दिने उद्देश्यले एक पटकका लागि महिना दिनमै बेस रेट परिमार्जन गरी ऋणको ब्याज घटाउन लागिएको उनले बताए । यसपालि बैंक आफैंले जेठ १ देखि ब्याज घट्यो है भनेर सूचना जारी गर्नेछन्, दाहालले भने । वाणिज्य बैंकहरूले वैशाख १ देखि निक्षेपको ब्याजदर १ देखि डेढ प्रतिशतसम्मले घटाएका छन् । वित्तीय प्रणालीमा तरलताको अवस्था सहज रहेको, ऋण प्रवाह सुस्त भएको, बैंक दर (बैंकहरूले राष्ट्र बैंकबाट कर्जा लिँदा तिर्नुपर्ने ब्याजदर) घटेको लगायत कारण बैंकहरूले निक्षेपको ब्याज घटाउने निर्णय गरेका हुन् ।वैशाख १ देखि लागू हुने गरी बैंकहरूले संस्थागत मुद्दती निक्षेपमा ७ प्रतिशत, संस्थागत निक्षेप नवीकरण गर्दा ७१ प्रतिशत र व्यक्तिगत मुद्दती निक्षेपमा ८२५ प्रतिशत ब्याज प्रदान गर्नेछन् । यो ब्याजदरमा बैंकहरूले संस्थालाई १ प्रतिशत र व्यक्तिलाई ०५ प्रतिशत ब्याज बढाएर दिन पाउँछन् । वैशाखदेखि साधारण निक्षेपमा व्यक्तिले न्यूनतम ५५ प्रतिशत ब्याज प्रदान गर्नुपर्नेछ । राष्ट्र बैंकले हालै घटाएको बैंक रेटसँग समायोजन हुने गरी साधारण निक्षेपको ब्याजदर तय गरिएको हो । कोभिड१९ को जोखिमका बेला बैंकहरूले विद्युतीय कारोबारलाई प्रोत्साहन गरिरहेका छन् । विद्युतीय भुक्तानीको कारोबार सीमा बढाइएको छ भने जुन बैंकको एटीएमबाट पैसा निकाल्दा पनि शुल्क नलाग्ने व्यवस्था गरिएको छ ।यसअघि अर्थ मन्त्रालय र राष्ट्र बैंकको निर्देशनमा संघले बैंकहरूबीच निक्षेपको ब्याजदरमा भद्र सहमति गरेका थिए । यसअनुसार बैंकहरूले संस्थागत मुद्दती निक्षेपमा बढीमा ८५ प्रतिशत र संस्थागत मुद्दती निक्षेप नवीकरणमा ८६ ब्याज दिन पाइन्छ । यस्तै व्यक्तिगत मुद्दती निक्षेपमा बढीमा ९२५ प्रतिशत ब्याज दिन पाइन्छ । यो बैंकहरूले मासिक रूपमा प्रकाशित गर्ने दर हो । यो दरमा संस्थाका लागि बैंकले १ प्रतिशत र व्यक्तिका लागि ०५ प्रतिशत ब्याज बढाएर दिन पाइन्छ ।विगतमा तरलता अभाव रहेका बेला बैंकहरूबीच अस्वस्थ प्रतिस्पर्धा भएपछि संघले ब्याजदरमा भद्र सहमति गरेको थियो । त्यसपछि पटकपटक ब्याजदर घटाइए पनि भद्र सहमति तोडिएको छैन । गत माघसम्म वाणिज्य बैंकहरूको औसत आधार दर ९४५ प्रतिशत छ । ०७५ माघमा यस्तो दर ९६९ प्रतिशत थियो । ०७६ माघमा वाणिज्य बैंकहरूको निक्षेपको भारित औसत ब्याजदर ६७८ प्रतिशत र कर्जाको भारित औसत ब्याजदर ११९४ प्रतिशत छ । अघिल्लो वर्षको सोही अवधिमा आधार दर ६६७ र भारित औसत ब्याजदर १२३४ प्रतिशत रहेको राष्ट्र बैंकको तथ्यांक छ ।"
केका लागि प्रयोग भइरहेको छ इन्टरनेट ?,"टिकटकमा पनि औसत ७ जीबीपीएस अन्तर्राष्ट्रिय ब्यान्डविथ खपत भइरहेकोमा अहिले १३ जीबीपीएस पुगेको छ ।व्यावसायिक कामका लागि प्रयोग हुने क्लाउडफेयर र माइक्रोसफ्टको सेवाका लागि पनि ब्यान्डविथ खपत हुने क्रम बढ्दो छ । आईस्पानका अनुसार क्लाउडफेयरका लागि अहिले औसत ३ जीबीपीएसबाट ५ जीबीपीएस पुगेको छ । माइक्रोसफ्टको सेवाका लागि पनि यही अनुपातमा ब्यान्डविथ माग बढेको छ । व्यावसायिक कामका लागि खपत हुने ब्यान्डविथ धेरै कम भए पनि मनोरन्जनात्मक कामका लागि प्रयोग हुने ब्यान्डविथको मात्रा बढेको तथ्यांकले देखाएको छ । क्याससर्भरतर्फ भने नेटटीभीका लागि बढी ब्यान्डविथ माग भइरहेको छ । यसमा आन्तरिक ब्यान्डविथ २ सय ५४ बाट बढेर ३ सय ९४ जीबीपीएस पुगेको छ । गुगल र फेसबुकको सेवा प्रयोगका लागि पनि ब्यान्डविथ बढेको छ । लकडाउनसँगै आफ्नो पूर्वाधारले भ्याउनेभन्दा बढी ब्यान्डविथ माग भएपछि इन्टरनेट सेवा प्रदायकहरूले मनोरन्जनभन्दा सूचनाका लागि इन्टरनेटलाई प्राथमिकता दिन आग्रह गरेका थिए । इन्टरनेट सेवा प्रदायकहरूले जति पनि ब्यान्डविथ खपत गर्न मिल्ने गरी अनलिमिटेड सेवा दिने भएकाले चाप बढी भएको आईस्पान अध्यक्ष भोजराज भट्ट बताउँछन् । टेलिकम कम्पनीहरूले भोल्युममा आधारित सेवा दिन्छन् । तर हामी जति पनि ब्यान्डविथ प्रयोग गर्न मिल्ने गरी सेवा दिन्छौं, उनले भने, एउटा ग्राहकले लिएको इन्टरनेट परिवारका सदस्यसहित धेरैले प्रयोग गर्ने भएकाले हामीलाई बढी चाप परेको हो ।कोभिड१९ को संक्रमण फैलिन नदिन अधिकांश देशले लकडाउनको विकल्प अपनाएका कारण संसारभर इन्टरनेटको माग बढ्दो छ । इन्टरनेट सेवा प्रदायकहरूलाई माग धान्न गाह्रो भएको भन्दै नेटफ्लिक्सले युरोपभर आफ्नो भिडियोको गुणस्तर घटाएको छ । यस्तै भारतमा पनि नेटफ्लिक्स र फेसबुकले आफ्नो भिडियोको गुणस्तर कम गरिसकेका छन् । युट्युबले विश्वभरका प्रयोगकर्तालाई लागू हुने गरी एचडीमाथिको गुणस्तरमा भिडियो हेर्न नमिल्ने बनाएको छ ।सेवा प्रदायकले मागे राहत प्याकेज यसैबीच इन्टरनेट सेवा प्रदायकहरूले सरकारसँग राहत प्याकेज मागेका छन् । आईस्पानले नेपाल दूरसञ्चार प्राधिकरणलाई पत्र लेख्दै लकडाउनका कारण ब्यान्डविथको माग बढे पनि ग्राहकबाट उठ्नुपर्ने रकम नउठेको बताएको छ । घरायसी ग्राहकबाट असुल हुने सेवा शुल्कको असुलीमा ६० देखि ७० प्रतिशतभन्दा बढी कमी आएको हुनाले तरलताको अभावमा आफ्नो नियमित दायित्वको भुक्तानीमा समेत समस्या भइरहेको छ, आईस्पानले लेखेको पत्रमा भनिएको छ । आईस्पानले पठाएको पत्र पाएको र मागबारे प्राधिकरणले अध्ययन गरिरहेको दूरसञ्चार प्राधिकरणका अध्यक्ष पुरुषोत्तम खनालले बताए । प्राधिकरणले यसअघि इन्टरनेट सेवा प्रदायकलाई चैत १८ मा पत्र लेख्दै लकडाउन अवधिभरका लागि ग्राहकलाई इन्टरनेट सेवामा २५ प्रतिशत छुट दिन निर्देशन दिएको थियो ।दूरसञ्चार कम्पनी र इन्टरनेट सेवा प्रदायकलाई छुट दिन निर्देशन दिने मन्त्रिपरिषद्को निर्णयअनुसार प्राधिकरणले यस्तो निर्देशन दिएको थियो । उक्त निर्देशन दूरसञ्चार कम्पनीहरूले पालना गरिसके पनि इन्टरनेट सेवा प्रदायकले २५ प्रतिशत छुट दिन नसकिने जनाएका छन् । लकडाउनका बेला ग्राहक घर बसेका कारण ब्यान्डविथको माग बढेको र डलरको भाउ पनि चुलिएका कारण आफूहरूलाई पनि मूल्य महँगो पर्न गएको उनीहरूको तर्क छ ।सरकारको निर्णयको सम्मान गर्दै लकडाउन अवधिभरका लागि ग्राहकले इन्टरनेट शुल्क भुक्तानी नगरे पनि सेवा अवरुद्ध नगर्ने निर्णय गरेको आईस्पान अध्यक्ष भट्टले बताए ।"
कोरोनाको असर पुष्प व्यवसायमा पनि,"अन्य व्यवसाय जस्तै पुष्प व्यवसायमा पनि कोभिड१९ को असर परेको छ । भाइरस संक्रमण नियन्त्रण गर्न सरकारले लकडाउन गरेसँगै पुष्प व्यवसाय ठप्प जस्तै छ । फूल बिक्री हुन छाडेको छ । यसले करोडौं रुपैयाँ बराबरको फूल त्यसै फ्याँक्नुपर्दा व्यवसायी मारमा परेका हुन् । काठमाडौंको नागार्जुन नगरपालिकास्थित सिर्जना कट फ्लावरका सञ्चालक पाण्डव श्रेष्ठले दैनिक गुलाब, जलबेरा, कार्नेसनका २६ हजार काटिएका फूलका स्टिक फ्याँकिरहेको बताए । १० वर्षअघि ३ करोड रुपैयाँ लगानीमा सुरु गरेको व्यवसाय अहिले संकटमा परेको उनको भनाइ छ । वर्षभरको सबैभन्दा धेरै कमाइ हुने समयमै दैनिक ४० हजार रुपैयाँ बराबरको फूल फ्याँक्नुपर्दा व्यवसाय सञ्चालन गर्न समस्या भएको उनको भनाइ छ । अहिलेसम्म ६ लाख ४० हजार रुपैयाँ बराबरको फूल फ्याँकिसकेका छौं, उनले भने, गत वर्ष यो सिजनमा २० लाख रुपैयाँको कारोबार गरेका थियौं । उनले महिनाको २ लाख रुपैयाँ ब्याज मात्र बैंकलाई बुझाइरहेका छन् । फूलको कारोबार रोकिएसँगै बैंकको कर्जा र कर्मचारीलाई तलब दिन समस्या हुने उनले सुनाए । अहिले उनी जस्तै धेरै पुष्प व्यवसायी मारमा परेका छन् । सबैभन्दा धेरै उत्पादन हुने सिजनमा पुष्प व्यवसायीले नोक्सानी बेहोर्नुपरेको छ । भाइरस नियन्त्रण गर्न सरकारले २५ जनाभन्दा बढीको भेला तथा सभासमारोह नगर्न निर्देशन दिएपछि फूलको कारोबार हुन छोडेको पुष्प व्यवसायी राधा मतांगी बताउँछिन् । उनले आठ वर्षदेखि भक्तपुरको बागेश्वरी८ स्थित एभरग्रिन फ्लोरा एन्ड एग्रिकल्चर फार्म सञ्चालन गर्दै आएकी छन् । पाँच रोपनी जमिनमा ५० रुपैयाँ लगानीमा पुष्प व्यवसाय सुरु गरेकी उनले जलबेरा, कार्नेसन र ग्ल्याडुलसका कट फ्लावर उत्पादन गरिरहेकी छन् । अहिले उनको फार्मबाट लाखौं रुपैयाँ बराबरका फूल त्यसै फ्याँकिन्छन् । फूलको सिजन मानिने समयमै लाखौं रुपैयाँ बराबरका फूल फ्याँक्नुपर्दा अहिलेसम्म ४ देखि ५ लाख रुपैयाँ बराबरको नोक्सान भइसकेको उनले सुनाइन् । तीनचार दिनमा १८ सयसम्म फूलका स्टिक फालिरहेका छौं, उनले भनिन्, लकडाउनभर १५ लाख रुपैयाँभन्दा बढी घाटा हुने अनुमान गरेकी छु । सिजनमा प्रतिगोटा २०२२ रुपैयाँसम्म होलसेलमा बिक्री हुने फूल ठूलो परिमाणमा अहिले त्यसै फ्याँक्नुपर्दा व्यवसाय चलाउन समस्या भएको उनको भनाइ छ । बैंकबाट व्यावसायिक कर्जा लिई फूलको व्यवसाय सुरु गरें, राधा भन्छिन्, महिनाको साँवा र ब्याजसहित १ लाख रुपैयाँ बुझाउनुपर्छ । लकडाउनसँगै व्यवसाय नै ठप्प भएपछि बैंकको कर्जा, कर्मचारीलाई तलब र जमिनको भाडा तिर्न समस्या भएको उनले बताइन् । विदेशतिर काटिएको फूललाई सुक्खा बनाउन ड्राई मेसिन जस्ता प्रविधिको प्रयोग गरी फूल बिक्री गरिन्छ । नेपालमा त्यस्तो प्रविधि नभएकाले त्यसै फूल फ्याँक्नुपर्ने अवस्था रहेको उनको भनाइ छ । कट फ्लावर र कट प्लान्टमा गरेर दैनिक डेढदेखि २ करोड रुपैयाँ बराबरको नोक्सान भइरहेको नेपाल फ्लोरिकल्चर एसोसिएसन (फ्यान) का महासचिव विश्वमणि पोखरेलले बताए । कट फ्लावर अन्य सिजनभन्दा चैतमा सबैभन्दा बढी उत्पादन हुन्छ । कुल उत्पादनको ७० देखि ८० प्रतिशत खपत हुने समय हो यो, उनले भने, मूल्य कम भए पनि फूलको परिमाण धेरै हुने भएकाले अन्य सिजनभन्दा राम्रो कारोबार हुने गर्थ्यो । विभिन्न सभा, होटल, कार्यालयमा सजाउनका लागि कट फ्लवार प्रयोग हुन्छ । सबै बन्द रहेकाले कसैले फूलको माग नगरेको उनले बताए । सरकारले कसैलाई पक्षपात नगरी पुष्प व्यवसायीका लागि समेत राहत प्याकेज उपलब्ध गराउनुपर्ने उनको भनाइ छ । जुत्ताचप्पलमा पनि उस्तै कोरोना भाइरसको असर स्वदेशी जुत्ताचप्पल उद्योगमा समेत परेको छ । जुत्ताचप्पल उद्योगीहरूको छातासंगठन फुटवेयर म्यानुफ्याक्चरर्स एसोसिएसन अफ नेपालले लकडाउनका कारण दैनिक ७ देखि ८ करोड रुपैयाँसम्म नोक्सानी भइरहेको बताएको छ । स्वदेशी जुत्ता चप्पल उद्योग बन्द भएकाले घाटा भएको संघको भनाइ छ । स्वदेशी बजारको माग ६० प्रतिशतसम्म धानेको जुत्ताचप्पल उद्योग भाइरस संक्रमणका कारण समस्या परेको संघले बताएको छ । संघका अनुसार देशभर १ हजार ५ सयभन्दा बढी उद्योगले जुत्ताचप्पल उत्पादन गर्दै आएका छन् । तिनमा ५० अर्ब रुपैयाँभन्दा बढी लगानी भएको छ । उद्योगहरूबाट प्रत्यक्ष रूपमा ५० हजारभन्दा बढीले रोजगारी पाइरहेको संघले जानकारी दिएको छ । उद्योग बन्द भएसँगै उद्योगमा काम गर्ने श्रमिकको व्यवस्थापन, बैंकको कर्जालगायतमा समस्या आएको संघले जारी गरेको विज्ञप्तिमा उल्लेख छ ।"
सिलिन्डर नहुँदा थन्किए ग्यास बुलेट,"बजार पठाएका सिलिन्डर फिर्ता नआउँदा धादिङका ग्यास बोटलिङ उद्योगमा ६८ ग्यास बुलेट यत्तिकै थन्किएका छन् । काठमाडौं र छिमेकी जिल्लालाई मुख्य बजार बनाएर सञ्चालित यहाँका ग्यास उद्योगमा खाली सिलिन्डर नहुँदा बुलेट खाली गर्न पाइएको छैन । आधा मात्रै ग्यास दिने सरकारको निर्णयले बजारमा पुर्याइएका सिलिन्डर बिक्री नभएकाले यस्तो अवस्था सिर्जना भएको हो । थाक्रे७ जुँगेखोलास्थित श्री ग्यास उद्योगले काठमाडौं र धादिङमा १ लाख १ हजार ४ सय ६४ सिलिन्डर बजार पठाएको छ । ६ वटा बुलेट भण्डारण क्षमता भएको उक्त कम्पनीको मासिक २ सय ४८ टन आयात अनुमति हो । प्रतिदिन चार हजार सिलिन्डरसम्म बजार पठाउने यो कम्पनीमा आएका २३ वटा ढुवानी बुलेट तीन दिनदेखि थन्किएका छन् । भएका सिलिन्डरमा आधा मात्रै भर्ने सरकारी निर्णयले ग्यास बिक्री नै नभएको उद्योगका स्टोरकिपर श्यामकृष्ण उप्रेतीले जानकारी दिए । १४२ केजी ग्यास भरेर बजार पठाउने भएकाले भर्न सजिलो भए पनि आधा भर्दा पूरै समय निगरानी गर्नुपर्ने, ढुवानी खर्च र जनशक्ति पनि उत्ति नै लाग्ने भएकाले घाटासमेत परेको उनले बताए । बजारमा लकडाउनअघि नै उपभोक्ताले ग्यासको जोहो गरेकाले आधा सिलिन्डर ग्यास नबिकेर होल्ड भएका छन् । धादिङका १३ ग्यास रिफिल उद्योगले करिब १० लाख सिलिन्डर बजार पठाएका छन् । यी उद्योगले सामान्य अवस्थामा दैनिक २० हजार सिलिन्डर बजार पठाउने गरेका छन् । बुलेट आउने, सिलिन्डर नआउने यही क्रम जारी रहे समस्या देखिने एक्लेफाँटस्थित श्रीराम ग्यास उद्योगका व्यवस्थापक मिलन कार्कीको भनाइ छ । चितवन कुरिनटारदेखि धादिङ नौबिसेको पृथ्वी राजमार्ग क्षेत्रमा मात्रै १९ वटा ग्यास बोटलिङ उद्योग छन् ।"
कर्णालीमा ७५ करोडको कोरोना कोष,"कर्णाली प्रदेश सरकार र यहाँका विभिन्न पालिकाले कोभिड१९ विरुद्ध लड्न ७५ करोड रुपैयाँभन्दा बढीको कोष स्थापना गरेका छन् । कोषको ठूलो रकम राहत वितरणमा खर्च भइरहेको छ ।प्रदेश सरकारले चैत ७ गतेको मन्त्रिपरिषद् बैठकबाट ५० करोड रुपैयाँको कोष स्थापना गर्ने निर्णय गरेको थियो । उक्त कोषमा हालसम्म विभिन्न बैंक, वित्तीय संस्था र व्यक्तिले थप १ करोड ८ लाख रुपैयाँ जम्मा गरेका छन् । प्रदेशका स्थानीय तहहरूले पनि २५ करोड ७४ लाख रुपैयाँको अलग्गै कोष खडा गर्ने भएका छन् । आर्थिक मामिला तथा योजनामन्त्री प्रकाश ज्वालाका अनुसार कोषको रकम स्थानीय तहमार्फत खर्च गर्ने रणनीति बनाइएको छ । प्रदेश सरकारले मंगलबार ७९ वटा स्थानीय तहलाई १३ करोड २० लाख रुपैयाँ दिने निर्णय गरेको छ । २४ नगरपालिकालाई २० लाखको दरले र ५४ गाउँपालिकालाई १५ लाखको दरले कोरोनाविरुद्धको अभियानमा खर्च गर्ने गरी बजेट दिने निर्णय भएको मन्त्री ज्वालाले बताए । प्रदेश राजधानी रहेको वीरेन्द्रनगर नगरपालिकालाई भने ३० लाख दिने निर्णय भएको छ ।यसबाहेक प्रदेश सरकारले कोषबाट १० वटा जिल्ला विपद् व्यवस्थापन समितिलाई ५० लाखको दरले ५ करोड रुपैयाँ दिएको छ । वीरेन्द्रनगरको खुलामञ्चमा क्वारेन्टाइन निर्माण तथा व्यवस्थापनका लागि नेपाली सेनालाई करिब २ करोड ५० लाख रुपैयाँ दिइएको मन्त्री ज्वालाको भनाइ छ । सुर्खेतस्थित कर्णाली प्रादेशिक अस्पताल जुम्लास्थित कर्णाली स्वास्थ्य विज्ञान प्रतिष्ठान र रुकुम पश्चिमस्थित चौरजहारी सामुदायिक अस्पताललाई आइसोलेसन अस्पतालका रूपमा पूर्वाधार विकास गर्न २ करोड ५० लाख रुपैयाँ दिइएको छ । सुरुको पाँच दिन क्वारेन्टाइनका रूपमा प्रयोग भएको वीरेन्द्रनगरस्थित होटल अशोकालाई ३७ लाख रुपैयाँ दिन बाँकी रहेको मन्त्री ज्वालाले बताए । उनका अनुसार कोषका अतिरिक्त सामाजिक विकास मन्त्रालयले ७ करोड रुपैयाँको औषधि तथा स्वास्थ्य सामग्री खरिद प्रक्रिया थालेको छ ।स्थानीय तहका आफ्नै कोषस्थानीय तहहरूले पनि कोरोनालाई लक्ष्य गर्दै विपद् व्यवस्थापन तथा राहत कोष खडा गरेका छन् । सबैभन्दा बढी सुर्खेतका स्थानीय तहले ६ करोड ८२ लाखको कोष बनाएका छन् । हुम्लाका स्थानीय तहले सबैभन्दा कम ३० लाखको कोष बनाएका छन् । कान्तिपुरले संकलन गरेको तथ्यांकअनुसार सल्यानमा ४ करोड २४ लाख, दैलेखमा ४ करोड ५ लाख, जुम्लामा २ करोड ४७ लाख, मुगुमा २ करोड १० लाख, रुकुम पश्चिममा २ करोड ७ लाख, जाजरकोटमा १ करोड ७६ लाख, कालीकोटमा १ करोड ५३ लाख र डोल्पामा ४० लाखको कोष स्थापना भएको छ ।कतिपय स्थानीय तह भने कोष स्थापनामा अलमलमा देखिएका छन् । डोल्पा, जाजरकोट, कालीकोट, जुम्ला र मुगुका नौ स्थानीय तहले कोष निर्माणको निर्णय गरिसकेका छैनन् । मुगुको खत्याड गाउँपालिका अध्यक्ष उज्जन शाहीले हालसम्म १२ लाख रुपैयाँ खर्च भए पनि कोष निर्माणबारे भने निर्णय भइनसकेको बताए । कोरोना भाइरसको रोकथाम तथा नियन्त्रणको लागि करिब १ करोड रुपैयाँ खर्च हुने अनुमान गरिएको उनको भनाइ छ । अहिलेसम्म गाउँपालिकाको कोषबाट रकम खर्च गरिरहेका छौं, उनले भने, कोष स्थापनाका लागि कानुनी प्रक्रियाबारे बुझ्ने काम भइरहेको छ, छिट्टै निर्णयमा पुग्छौं ।प्रदेश सरकारले आर्थिक मामिला तथा योजना मन्त्रालय मातहत रहेको अर्थ विविध शीर्षकबाट कोषको लागि बजेट झिकेको छ । स्थानीय तहहरूले भने विकास बजेटका साथै अन्य विभिन्न शीर्षकको बजेट कोषमा रकमान्तरण गरेका छन् । यसका अतिरिक्त सम्बन्धित स्थानीय तह र प्रदेश सरकारले कोषमा आआफ्नो तर्फबाट योगदान गर्न इच्छुक व्यक्ति तथा संघसंस्थालाई आह्वान गरेका छन् । कर्णाली प्रदेश सरकारका मन्त्रिपरिषद्का सदस्य र मुख्यमन्त्री तथा मन्त्रीका स्वकीय सचिवालयका कर्मचारीले एक महिनाको तलब कोषमा जम्मा गर्ने निर्णय गरेका छन् । प्रदेश सरकारले सिधै रकम खर्च नगरी स्थानीय तह, जिल्ला विपद् व्यवस्थान कोष, विभिन्न अस्पताल र अन्य निकायमार्फत रकम दिएको छ । उक्त रकम क्वारेन्टाइन निर्माण तथा व्यवस्थापन र औषधि तथा स्वास्थ्य उपकरण खरिदमा खर्च हुने गरेको छ । स्थानीय तहले भने अधिकांश बजेट राहत वितरणमा खर्चेका छन् । यसका साथै साबुन, सेनिटाइजर, मास्क वितरणमा बजेट खर्च भइरहेको छ ।प्रदेशको सबैभन्दा ठूलो स्थानीय तहका रूपमा रहेको वीरेन्द्रनगर नगरपालिकाले बिहीबारसम्म करिब १ करोड रुपैयाँ बराबरको दाल, चामल, नुन र तेल वितरण गरेको जनाएको छ । नगर क्षेत्रमा रहेका करिब ६ हजार ६ सय व्यक्तिलाई उक्त राहत वितरण गरिएको प्रमुख प्रशासकीय अधिकृत टीकाराम ढकालले बताए । बाहिरबाट आएर डेरामा बस्ने करिब ५ हजार ५ सय व्यक्ति रहेका र उनीहरूलाई पनि राहत वितरण गरिने उनको भनाइ छ ।"
सञ्चय कोषका ऋणीलाई पनि १० प्रतिशत ब्याज छुट,"काठमाडौं (कास) सञ्चय कोषले आफ्ना ऋणीलाई १० प्रतिशत ब्याज छुट दिने भएको छ । कोरोना संक्रमणको जोखिमका कारण ऋणीलाई मर्का परेको भन्दै सरकारले ब्याज छुट दिन निर्देशन दिएको थियो । सोही आधारमा कोषले शुक्रबार ब्याज रकममा १० प्रतिशत छुट दिने निर्णय गरेको हो । अब कोषका ऋणीले चैतदेखि असारसम्मको ब्याज असार मसान्तभित्र भुक्तानी गरे पाकेको ब्याजमा १० प्रतिशत छुट पाउनेछन् । असारसम्म बुझाउनुपर्ने सापटीको ब्याज साउन १ सम्म बुझाउन पाइन्छ । सञ्चयकर्तालाई प्रदान गरिएको घर सापटी, घर मर्मत कर्जा, शैक्षिक कर्जा र सरल कर्जाको ०७६ चैतदेखि ०७७ असारसम्मको ब्याज आउँदो असारभित्र तिरेर सो अवधिमा पाकेको ब्याज रकममा १० प्रतिशत छुट दिने, विज्ञप्तिमा भनिएको छ । कोषले कोरोनाबाट मृत्यु भएका सञ्चयकर्तालाई प्रतिव्यक्ति २ लाख रुपैयाँ क्षतिपूर्ति पनि दिने भएको छ । कोरोनाबाट मृत्यु भएका सञ्चयकर्ताका हकवालालाई उक्त रकम प्रदान गरिने कोषले जनाएको छ ।"
एनसेलको लोनमा डाटा र एसएमएस सेवा,काठमाडौं (कास) एनसेलका प्रिपेड ग्राहकले अब आफ्नो मेन ब्यालेन्स नभए पनि डाटा र एसएमएस सेवा लिन सक्ने भएका छन् । नयाँ वर्षका अवसरमा ऐनसेलले आफना ग्राहकलार्ई सम्पर्कमा रहिरहन सहयोग पुर्याउन शनिबारदेखि न्यु इयर अफर योजना ल्याएको हो । योजनामा ग्राहकले करसहित २० रुपैयाँमै २५० एमबी डेटा र २५० एसएमएस प्याक उपयोग गर्न सक्छन् ।
एनआरएनएले दियो पीपीई र टेस्ट किट,काठमाडौं (कास) गैरआवासीय नेपाली संघ (एनआरएनए) ले सरकारलाई चार हजार टेस्ट किट र पाँच सय थान व्यक्तिगत सुरक्षा उपकरण (पीपीई) सहयोग गरेको छ । संघले दक्षिण कोरिया शाखाबाट उक्त सामग्री संकलन गरी शुक्रबार नेपाल सरकारलाई बुझाएको जनाएको छ । उक्त सामग्री आगामी सातासम्म सरकारमार्फत स्वास्थ्य केन्द्रमा पुग्ने संघका अध्यक्ष कुमार पन्तले बताए । एउटा किटबाट १० जनाको परीक्षण गर्न सकिन्छ । त्यसैले ४० हजार नमुना परीक्षण गर्न सकिने र तीन घण्टामै नतिजा दिने संघले जानकारी दिएको छ ।
दुई गोदाममा सिलबन्दी,बारा (कास) कुहिएको दाल र चामल वितरण गरेको पाइएपछि स्थानीय प्रशासनले दुई उद्योगमा सिलबन्दी गरेको छ । कलैया उपमहानगरपालिका७ मा रहेको यादव चिस्यान गोदाममा सिलबन्दी गरिएको हो । कलैया २२ मा वितरण गरेको राहतको चामल अखाद्य भएको भन्दै सर्वसाधारणले फिर्ता गरेपछि चामल बेच्ने जितपुर सिमरा उपमहानगरपालिका१७ को प्रदीप चामल मिलमा पनि सिलबन्दी गरिएको छ ।
आइसोलेसनको बसाइ जेलजस्तो,"लकडाउनकै क्रममा घोराही४ तारकेनीका एक २२ वर्षीय युवक भारतबाट घर फर्किए । नेपालभारत सीमा क्षेत्रको गौरीफन्टा नाकाबाट स्वदेश छिर्न नपाएपछि उनीलगायत धेरै जना अलपत्र परे । सबैले रोइकराइ गरे, नाराबाजी गरे । अन्त्यमा लामो प्रयासपछि मात्र उनी घर फर्किन पाए । उनीसँगै आएका कैलालीका एक युवालाई कोरोना संक्रमणको पुष्टि भएपछि उनको खोजी भयो । उनीलगायत सँगै आएका तारकेनी गाउँकै पाँच युवाहरू एकसाथ बेलझुन्डीस्थित कोरोना विशेष अस्पतालको आइसोलेसन कक्षमा राखिए ।संक्रमित युवासँगै गौरीफन्टा नाकाबाट आएको भनेपछि सबैले उनीहरूलाई हेर्ने दृष्टिकोण नकारात्मक भइहाल्यो । गाउँघरमा उनको परिवारलाई समेत समस्या पर्यो । अस्पतालको आइसोलेसन कक्षमा छुट्टै कोठाको व्यवस्था छैन । एउटै हलमा सबै जना छुट्टाछुट्टै शय्यामा बस्नुपरेको छ । खानेपानीको जार एउटै छ । सबैले त्यही प्रयोग गर्ने हो, उनले भने, सबैले एउटै भाँडा प्रयोग गर्नु आफैंमा जोखिमपूर्ण छ । अरू केही व्यवस्था गरिएको छैन । उनीसँगै आएका २९ वर्षीय युवाको अवस्था पनि उस्तै छ । आइसोलेसनको बसाइ र व्यवहार कैदीको जस्तै छ । नजिक कोही आउन चाहँदैनन् । खानेकुरा टाढैबाट छोडेर जान्छन् । बोलीचाली, कुराकानी केही पनि हुँदैन । हामीसँग बोल्दा पनि मानिसहरू झर्किन्छन् । राम्रो व्यवहार हुँदैन, उनले भने, खानेकुरा पनि त्यत्तिकै छोडेर जान्छन् । समय बिताउने कुनै उपाय छैन ।दाङकै राजपुर६ का २६ वर्षीय युवा पनि भारतबाट आए । उनलाई पनि कोरोना विशेष अस्पताल बेलझुन्डीको आइसोलेसन कक्षमा राखियो । उनले पनि निकै अपमान महसुस गरे । सबैले संक्रमित जस्तो व्यवहार गर्ने, कोहीसँग भेटघाट, कुराकानी गर्न पनि नमिल्ने । साह्रै कठिनाइका साथ दिन बितिरहेका छन्, उनले भने, आफैंलाई पनि कतिबेला के हुने हो भन्ने डर लागिरहन्छ । विदेशबाट आएका तुलसीपुरका एक युवाले पनि बेलझुन्डीको आइसोलेसनमा त्यस्तै कठिन अनुभव गरेका छन् । राम्रो सुविधा भएन भन्दा मामाघर आएको हो र भनेर गाली गर्छन्, उनले भने, सुरक्षाकर्मीहरू पनि नराम्रो व्यवहार गर्छन् । हामीलाई मानवीय व्यवहार नै हुँदैन । संक्रमित नहुँदै विभेद र दुर्व्यवहार हुने गरेको घोराहीस्थित राप्ती स्वास्थ्य विज्ञान प्रतिष्ठानको आइसोलेसनमा बसेका एक युवाले बताए । धेरै मानिसहरू त हेर्न नै आए । को मान्छे रहेछ, कस्तो रहेछ भनेर हेर्न थाले, उनले भने, यसले साह्रै मानसिक तनाव भयो । स्वास्थ्यकर्मीहरू पनि डराइरहेका थिए ।अहिलेसम्म जिल्लामा ४० जनालाई आइसोलेसनमा राखेर स्वाब परीक्षण गरिएकामा सबैको रिपोर्ट नेगेटिभ छ । बेलझुन्डी अस्पतालमा ३५ र घोराहीस्थित प्रतिष्ठानमा पाँचलाई आइसोलेसनमा राखेर परीक्षण गरिएको थियो । अहिले प्रतिष्ठानका सबै बिरामी घर फर्किसकेका छन् । बेलझुन्डी अस्पतालमा १३ जना बसिरहेको र उनीहरूको पनि रिपोर्ट नेगेटिभ आएपछि सम्बन्धित स्थानीय तहको क्वारेन्टाइनमा पठाउन थालेको उपचारको नेतृत्व गरिरहेका डा सर्वेश शर्माले बताए । रिपोर्ट नेगेटिभ आए पनि स्थानीय तहमा गएर पूरै २१ दिन क्वारेन्टाइनमा बस्नैपर्छ । त्यसपछि घरमा गएर पनि छुट्टै बस्नुपर्छ, उनले भने, सबैले आफू र अरूको सुरक्षामा ध्यान दिनैपर्छ । कोरोना अस्पताल एक्कासि सञ्चालन गर्नुपरेकाले सबै सुविधा उपलब्ध नभएको डा शर्माले बताए । दुई दिनमा अस्पताल सञ्चालन गरेको हो । सबै सुविधा उपलब्ध छैन । बिरामीले अप्ठेरो सहनुपर्ने अवस्था छ, उनले भने, सबैका लागि छुट्टाछुट्टै कोठा र अन्य आवश्यक सामग्री व्यवस्था गर्न सकिएको छैन । व्यक्तिगत सरसफाइका सामग्री बिरामी आफैंले व्यवस्था गर्नुपर्छ ।अहिलेसम्म जिल्लामा ३ हजार ६ सय ३७ जना विदेशबाट आएका छन् तर तीमध्ये ४८ जना मात्रै आइसोलेसन तथा क्वारेन्टाइनमा बसेका छन् । अन्य सबै होम क्वारेन्टाइनमा बसेको प्रमुख जिल्ला अधिकारी गोविन्दप्रसाद रिजालले बताए । जिल्लाका विभिन्न ठाउँमा ३ सय ४२ शय्याका क्वारेन्टाइन स्थापना भएको रिजालले बताए । यसैगरी विभिन्न अस्पतालमा आइसोलेसनका लागि १ सय ६६ शय्या रहेको र अहिले १३ जनाको आइसोलेसनमा राखेर उपचार गरिरहेको उनले बताए ।क्वारेन्टाइनमा अपराधीलाई जस्तो व्यवहारकतारबाट उनी चैत ४ मा काठमाडौं ओर्लेका थिए । कोरोना भाइरसले विदेशमा जोखिम बढेपछि घर फिरे । बागलुङको ढोरपाटन५ का २९ वर्षीय अजय विक परिवारसँग खुसी मनाउने योजनामा थिए । भोलिपल्ट बोबाङका साथीसँग बस चढेर बुर्तीबाङ हुँदै घर पुगे ।लामो यात्रा र दुई वर्षसम्म कतारमा बसेर फर्केकाले हावापानी फेरियो । घरमा आएको तेस्रो दिनमा हल्का ज्वरो र रुघाखोकी लाग्यो । तातोपानी खाए । सामान्य भयो । सरकारले चैत १० मा कोरोना भाइरसको संक्रमण बढेको भन्दै लकडाउन घोषणा गर्यो । त्यसअघि काठमाडौंमा एक युवतीमा कोरोना भाइरस देखिएको सार्वजनिक भयो । उनी कतारबाट नेपाल आएकी थिइन् । उक्त जहाजमा आएकाको नाम सार्वजनिक भयो । त्यसमा बागलुङका चार जनाको नाम थियो । तीमध्ये दुई जना सदरमुकामकै थिए । एक युवती र एक वृद्धामा कोरोना भाइरस पोजेटिभ भएको पुष्टि भयो । त्यसपछि विक पनि संक्रमित हुन सक्ने भन्दै हल्ला फैलियो । काठमाडौंदेखि बुर्तीबाङ हुँदै घर पुग्दा कतिलाई भेटेको, घरपरिवार र छिमेकी कसलाई छोएको थियो भन्नेसमेत हिसाबकिताब राख्न थालियो ।विकलाई तीन दिनजति रुघाले सतायो । तातोपानी खाएपछि ठीक भयो । तर संक्रमणको हल्लाले प्रशासन, प्रहरी, स्वास्थ्यकर्मी र अन्य धेरै जना उनको घरमा पुगे । उनलाई १० मिटर परबाट बोलाए । छुट्टै बस्न भने । विक १४ दिनसम्म गोठमा बसे । उनी बसेको गोठलाई होम क्वारेन्टाइन भनियो । गोठमा घरपरिवारले खाना लगेर दिए पनि लसपस गरेनन् । कोही पनि उनको नजिक परेनन् । लगेको मास्क र सेनिटाइजर पनि परैबाट फालेर दिए ।सानैदेखि उनले छुवाछूतको समस्या भोगेका थिए । पछिल्लो समय बिस्तारै कम भएको थियो । तर संक्रमणको डरले छिमेकीले गरेको व्यवहारले फेरि उनलाई पुराना दिनको सम्झना दिलायो । पहिला नछोइने भन्थे, अहिले त नजिकमा आउन, मुखामुख गरेर बोल्न चाहेनन्, विकले भने, कोरोना भाइरस संक्रमण भए पनि माया ममता देखाउन सकिन्थ्यो, त्यस्तो व्यवहार भएन । उनले कुनै अपराधीझैं व्यवहार सहेको गुनासो गरे । आएका स्वास्थ्यकर्मीले पनि औषधि खान सल्लाह पनि दिएनन् । बरु १४ दिनसम्म छुट्टै बस्न मात्र भने । एक्लै बस्न थालेको साता दिनसम्म स्वाब परीक्षणका लागि कोही आएनन् । धेरै पछि आएको टोलीले संकलन गरेको स्वाब चार दिनपछि नेगेटिभ भएको प्रमाणित भयो । त्यसपछि मात्र विकलाई कोरोना संक्रमण नभएको पुष्टि भयो । उनीसँगै आएका बोबाङका साथी बाबुको किरियामा थिए । त्यसैले उनको बसाइ स्वाभाविक रूपमै आइसोलेसनजस्तै थियो । विकलाई संक्रमण देखिएको भए साथी, घरपरिवार र छिमेकीको पनि स्वाब परीक्षण गर्ने तयारी थियो । तर उनको नेगेटिभ देखिएपछि मात्र गाउँ शान्त भयो ।भेटेका पनि थिएनौं तर हामीलाई देखेर पनि धेरै जना भाग्थे, एक शिक्षकले भने, उसको छिमेकी भएको नाताले हामीले पनि अछुत व्यवहार खेप्यौं । संक्रमणको शंका लागेपछि तत्काल परीक्षण नगर्दा विक १४ दिनसम्म क्वारेन्टाइनमा बसे । क्वारेन्टाइनमा सुरक्षित बसे पनि अमानवीय व्यवहार खेप्नुपरेको उनले बताए । बूढी आमा र श्रीमतीले डराएर खाना दिन्थे । छिमेकीबाट हेलाहोचोको व्यवहार भएको र अपराधीझैं व्यवहार सहेको गुनासो गरे ।राहत दिन गएकाले पनि खानेकुरा पोको पारेर मिल्काइदिएका थिए । सामान्य रुघाखोकी छ भन्दैमा हामीले टाढैबाट राहत दिएर फर्कियौं, कांग्रेस क्षेत्रीय सभापति द्रोण कुँवरले भने, नेगेटिभ रिपोर्ट आउँदा हामीलाई खल्लो भयो । सामाजिक दूरी कायम राखेपछि सामान्य व्यवहार गर्न सबै चुकेको उनले अनुभव सुनाए । आर्थिक अवस्था कमजोर भएकाले गाउँमा मजदुरीमा बिताएका विक पढ्दापढ्दै भारत पुगेका थिए । चार वर्षसम्म भारतमा काम गरेपछि दुई वर्षअघि कतार पुगेका हुन् । नेपाली कामदारहरू पनि जोखिममा भएको थाहा पाएपछि उनी नेपाल फर्केका थिए । बूढी आमा, श्रीमती र दुई छोरी पनि अहिले सामान्य छन् ।१० जिल्लाका आइसोलेसनमा २३ मात्रैहेटौंडा वाग्मती प्रदेशका १० जिल्लामा रहेका आइसोलेसन वार्डमा अहिले २३ जनाले उपचार गराइरहेका छन् । यी सबै जिल्लामा गरी ४ सय ४६ आइसोलेसन बेड बनेका छन् । जसमध्ये सबैभन्दा धेरै चितवनमा २ सय ९९ बेड छन् ।भरतपुर अस्पतालमा ३० शय्याको आइसोलेसन वार्ड छ । वार्डमा हालसम्म ४७ जनाले सेवा लिएका छन् । जसमध्ये ४४ जनाको परीक्षण रिपोर्ट नेगेटिभ आएको छ । भरतपुरकै कोरोना विशेष अस्थायी अस्पतालमा हालसम्म १ सय १३ जना भर्ना भएकामा ९७ जना डिस्चार्ज भए । नमुना लिएकामध्ये ९५ जनाको नतिजा नेगेटिभ आएको छ । हालसम्म चितवनमा १ सय ६० जना आइसोलेसनमा बसेको तथ्यांक छ । तीमध्ये १९ जना अहिलेसम्म छन् ।हेटौंडा अस्पतालको आइसोलेसन वार्डमा शुक्रबारसम्म १४ जनालाई राखिएकामा ११ जनाको रिपोर्ट नेगेटिभ आयो । तीमध्ये चार जना अहिले पनि आइसोलेसनमा छन् । तीन जनाको स्वाब परीक्षण गर्न पठाइएको छ । काभ्रेमा हालसम्म पाँच जना र सिन्धुपाल्चोकमा सात जनालाई आइसोलेसनमा राखिए पनि संक्रमण पुष्टि भएन । सिन्धुपाल्चोकका वरिष्ठ जनस्वास्थ्य अधिकृत दुर्गादत्त चापागाईंका अनुसार सबै बिरामीमा ज्वरो र रुघा, सुक्खा खोकीको लक्षण देखिएको थियो । रिजल्ट नेगेटिभ आएपछि उनीहरू घर फर्किएका छन् । नुवाकोटमा दुई जना, सिन्धुलीमा सात जना आइसोलेसनमा बसेकामा सबै घर फर्किइसकेका छन् । रसुवा, धादिङ, रामेछाप र दोलखामा पनि आइसोलसन वार्ड बनाइएका छन् तर हालसम्म शंकास्पद बिरामी आएका छैनन् ।गण्डकीमा तीन जना पोखरा गण्डकी प्रदेशभर अहिले तीन जना मात्रै आइसोलेसन कक्षमा उपचाररत छन् । कतार एयरवेजको जहाजमा विदेशबाट आएका बागलुङका कोरोना भाइरस संक्रमित दुई जना र तनहुँकी एक १३ वर्षीया बालिका मात्रै आइसोलेसनमा रहेको प्रदेश सरकारले जनाएको छ । भाइरस संक्रमित ६५ वर्षीया वृद्धा र १९ वर्षकी युवती धौलागिरि अञ्चल अस्पतालको आइसोलेसन वार्डमा उपचाररत छन् । उनीहरूमध्ये युवती चैत १५ र वृद्धा १९ गतेदेखि उपचाररत छन् । उनीहरूको अवस्था भने सामान्य छ । चैत १९ मा युवतीको दोस्रो पटक स्वाब परीक्षण भएकामा रिपोर्ट पोजेटिभ आएको थियो । युवतीको तेस्रो र वृद्धाको दोस्रो पटक स्वाबको नमुना लिई पोखरास्थित प्रादेशिक जनस्वास्थ्य प्रयोगशालामा परीक्षण भइरहेको बागलुङ स्वास्थ्य कार्यालयका प्रमुख सुरज गरौंले बताए । यसैगरी तनहुँको शुक्लागण्डकीस्थित जीपी कोइराला राष्ट्रिय श्वासप्रश्वास उपचार केन्द्रमा एक १३ वर्षकी किशोरीलाई पनि बिहीबारदेखि आइसोलेसनमा भर्ना गरिएको छ । यसअघि पर्वतमा ६ जना र पूर्वी नवलपरासीमा दुई जनालाई आइसोलेसनमा राखिए पनि स्वाब परीक्षणमा नेगेटिभ देखिएपछि घर फर्काइएका थिए । चैत १ यता विदेशबाट लमजुङ भित्रिएकामा कोरोना संक्रमण हुने भन्दै उनीहरूको खोजीखोजी थ्रोट स्वाब संकलन गर्न थालिएको छ । यस अवधिमा विदेशबाट २ सय ८० जना भित्रिएको तथ्यांक प्रशासनसँग छ । छैनन् नयाँ बिरामीमोरङ प्रदेश१ स्थित विभिन्न अस्पतालका आइसोलेसन वार्डमा नयाँ शंकास्पद बिरामी बढेका छैनन् । चार जिल्लामा आइसोलेसनमा बस्नेको संख्या शुक्रबारसम्म १० जनामात्रै थियो । शुक्रबारदेखि स्वाब परीक्षणको काम थालेको कोसी अञ्चल अस्पतालको आइसोलेसन वार्डमा दुई बिरामी छन् । मेडिकल सुपरिटेन्डेन्ट डा संगीता मिश्राले दुवैको नमुना परीक्षणमा रहेको र स्वास्थ्य अवस्था सामान्य रहेको बताइन् ।जनस्वास्थ्य महाशाखा प्रमुख सुरेश मेहताले शंकास्पदको स्वाबको नमुना संकलनमा तीव्रता दिइएको बताए ।"
परीक्षणको दायरा बढाउन उपकरण माग,"धरानस्थित बीपी कोइराला स्वास्थ्य विज्ञान प्रतिष्ठानले कोरोना भाइरस संक्रमण पुष्टि गर्ने स्वाब परीक्षणको दायरा बढाउन अटोमेटिक आरएनए एक्स्ट्राक्सन मेसिन माग गरेको छ । स्वाब परीक्षणको रिपोर्ट चाँडो निकाल्न अटोमेटिक आरएनए एक्स्ट्राक्सन मेसिन माग गर्दै प्रदेश सरकार र स्वास्थ्य मन्त्रालयमा पत्र पठाएको प्रतिष्ठानका अस्पताल निर्देशक प्रा डा गौरीशंकर साहले जानकारी दिए । उनले भने, त्यो मेसिन उपलब्ध भएमा हामीसँग भएको जनशक्ति प्रयोग गरेर अरू धेरैको स्वाबको ल्याब टेस्ट गर्न सक्छौं । आशा गरौं सरकारले मेसिन पठाउँछ होला । दुईचार दिन पर्खौं ।प्रतिष्ठानका माइक्रोबायोलोजी विभागका पीसीआर मोलिकुलर प्रविधिका विशेषज्ञ चिकित्सक डा नारायण भट्टराईका अनुसार प्रयोगशालाको क्षमता १२ नमुनाबाट बढाउँदै बिहीबार एकैपटक ४८ जनाको रिपोर्ट निकालिएको थियो । शुक्रबार संकलन भएको ३७ जनाको नमुनाको जाँच चलिरहेको छ ।प्रतिष्ठानको माइक्रोबायोलोजी ल्याबमा रियल टाइम पीसीआर (पोलिमर चेन रियाक्सन) मेसिन छ । तर राइबो न्युक्लिक एसिड (आरएनए) छुट्याउने अटोमेटिक आरएनए एक्स्ट्राक्सन मेसिन नभएकाले प्राविधिक रूपमा हातैले पीसीआर गर्दा ढिला भइरहेको उनले बताए । अटोमेटिक आरएनए एक्स्ट्राक्सन मेसिनले भाइरसको आरएनए डिटेक्ट गर्ने भएकाले एकै पटक धेरै रिपोर्ट निकाल्न सकिन्थ्यो, उनले भने । उनले आरएनए छुट्याउन आफूहरू तालिम दिएर तत्काल जनशक्ति उत्पादन गर्न पनि तयार रहेको जनाए । कोरोना भाइरसको महामारी फैलिएको अहिलेको अवस्थामा सरकारले पनि तत्काल निर्णय गरेर यस्ता सुविधाहरू उपलब्ध गराएर भएका जनशक्ति र स्रोत साधन परिचालन गर्न सके प्रतिष्ठान एक्लैले महिनामा २ हजार ५ सयदेखि तीन हजार वटा परीक्षण गर्न सक्ने उनको दाबी छ ।प्रदेश १ मा व्यवस्था गरिएका विभिन्न आइसोलेसन र क्वारेन्टाइनमा राखिएकाको स्वाबको नमुना परीक्षण गर्दा शुक्रबारसम्ममा सबैको रिपोर्ट नेगेटिभ देखिएको छ । प्रतिष्ठानमा संकलित १ सय ६० जनाको स्वाब नमुनामध्ये १ सय ३१ जनाको रिपोर्ट नेगेटिभ आएको छ । २९ जनाको रिपोर्ट आउन बाँकी छ । विदेशबाट आएका शंकास्पद संक्रमित भनिएका व्यक्तिको स्वाब टेस्ट गर्दा रिपोर्ट नेगेटिभ आउनुले दुई वटा अर्थ लाग्ने डा भट्टराई बताउँछन् । उनले भने, यसको अर्थ या त पूर्वमा संक्रमण फैलिएको छैन या संक्रमित व्यक्तिको स्वाब प्रयोगशालासम्म ल्याउन सकिएको छैन भन्ने बुझौं ।१८ दिन बित्यो, जाँच भएन बैतडीदशरथचन्द नगरपालिकाका१ पालीका हरीश भाट केदार आधारभूत विद्यालय डोडरचौरको क्वारेन्टाइनमा बसेको १८ दिन पुग्यो । भारतको रेवाडीबाट कञ्चनपुरको वनबासा हुँदै आएका उनी चैत १० गतेबाट ११ जनासँगै क्वारेन्टाइनमा बसेका हुन् । १४ दिन मात्र राख्ने भने पनि २० दिन पुग्दासमेत घर फर्कने टुंगो छैन । ओढ्ने, ओछ्याउने कपडा कम हुँदा चिसोले बिरामी पर्ने डर भएको उनले बताए । उनीहरू आफैंले दाउरा खोजेर खाना पकाउने गरेका छन् ।सुर्नया गाउँपालिका८ का केशव बोहरा ११ दिनदेखि भूमिराज आधारभूत विद्यालयको क्वारेन्टाइनमा छन् । भारतको पिथौरागढबाट सात महिनापछि फर्किएका उनलाई पालिकाले क्वारेन्टाइनमा राखेको हो । क्वारेन्टाइनमा चिसोले सताएको उनको गुनासो छ । खाना त ठीकै छ । ओढ्ने, ओछ्याउने दिएको छैन । एकदम चिसो छ, उनले भने, खाना, खाजा बेलाबेलामा दिए पनि ओढ्ने, ओछ्याउने कपडा घरबाटै ल्याएका छौं । सँगै बसिरहेका हिमाल बोहराले १०१२ वटा ओढ्ने र ओछ्याउने दिए पनि २६२७ जना भएकाले अपुग भएको बताए । उनले भने कोरोनाभन्दा चिसोले अरू रोग लाग्ने चिन्ता भएको बताए । बिहानतिर स्वास्थ्यकर्मी आएर सोधपुछ गरे पनि कोरोना संक्रमणबारे जाँच गर्न कुनै टुंगो नपाउँदा अझै कति दिन बस्नुपर्ने हो चिन्ता लागेको उनीहरू बताउँछन् ।चैत १३ देखि बसेका उनले १६ दिन पुग्दा पनि जाँच नगरेको बताए । भोलि डाक्टर आउँछन्, चेक हुन्छ भन्दाभन्दै घर जान पाएका छैनौं, उनले भने । क्वारेन्टाइनमा बसेकालाई परीक्षणपछि मात्रै घर पठाइने भएकाले १४ दिनभन्दा धेरै बसाल्न बाध्य भएको सुर्नया गाउँपालिकाका स्वास्थ्य शाखा प्रमुख रामसिंह महराले बताए । चार नगरपालिका र ६ गाउँपालिका गरी जिल्लाका १० स्थानीय तहका १ सय ५ स्थानमा क्वारेन्टाइन छन् । १ हजार २६ शय्याको क्वारेन्टाइनमा ५ सय १३ जना बसेका छन् । ३१ जना भने १४ दिन पुगेपछि गत साता जाँचबिनै घर फिरेका छन् ।"
मोबाइल धेरै चलाउनु घातक !,"मानसिक स्वास्थ्यसम्बन्धी विज्ञहरूले लामो समयदेखि भन्दै आएका छन्, दिनमा दुई घण्टाभन्दा बढी स्मार्टफोनको प्रयोग हानिकारक हुन्छ । अपवाद मात्र होलान्, जो दिनमा दुई घण्टामात्र मोबाइलमा भुल्छन् । हामीमध्ये अधिकांश बिहान आँखा खुल्नासाथ मोबाइल हेर्छौं, बेलुका आँखा बन्द हुने बेला पनि अगाडि मोबाइल नै हुन्छ । दैनिक कामकाजमा व्यस्त हुँदा त मोबाइल यति प्यारो थियो भने लकडाउनमा के होला ? केहीलाई छोडेर धेरै कामविहीन बनेका छन्, घरभित्रै बस्नुपरेको छ । चैत ११ गतेदेखि नेपालमा लकडाउन सुरु भयो, अहिलेलाई वैशाख ३ गतेसम्म तोकिएको छ । त्यसपछि पनि के हुन्छ टुंगो छैन । सेल्फक्वारेन्टाइनमा बसिरहँदा समय बिताउने मुख्य सहारा नै मोबाइल बनेको छ । तर, हामी एउटा रोगबाट बच्न खोजिरहँदा मोबाइलमार्फत अर्को दीर्घकालीन रोगलाई निम्त्याइरहेका त छैनौं ? विज्ञहरूले चिन्ता व्यक्त गर्न थालेका छन् । वरिष्ठ मनोचिकित्सक कपिलदेव उपाध्याय भन्छन्, अहिले मोबाइल चलाउनु बाध्यता छ, आवश्यकता पनि तर धेरै चलाउँदा घातक हुन सक्छ । अनलाइनमा समाचार पढ्न, फेसबुक चलाउन, कसैलाई कलभिडियो कल गर्न, युट्युबमा भिडियो हेर्न, गेम खेल्न, फोटोभिडियो खिच्न, टिकटक बनाउन, सबै कामका लागि मोबाइल अनिवार्य बनेको छ । साँच्चै हाम्रा हरेक गतिविधि मोबाइलसँग जोडिएका छन् । धेरैले फेसबुकमा लेख्छन् नै, मोबाइल र इन्टरनेट नहुँदो हो त दिन कसरी कट्थ्यो होला ? पक्कै पनि मोबाइलका सुखद पक्ष धेरै छन् तर त्यसको सन्तुलन मिलाउन सकिएन भने मनोचिकित्सक उपाध्यायले भनेजस्तै घातक हुने सम्भावना उत्तिकै छ । दुर्भाग्य, लकडाउनमा हाम्रा व्यवहारहरू त्यतैतिर मोडिरहेका छन् । विज्ञहरूका अनुसार मान्छेहरू अहिले घरमा त बसिरहेका छन् तर बेचैनी र छटपटी उत्तिकै छ । संक्रमणबाट बच्न घर बस्नु अत्यावश्यक छ भनेर मान्छेले सकारात्मक रूपमा लिनै सकेका छैनन् । त्यसैले तनावबाट उम्कन मोबाइल र इन्टरनेटको सहारा लिन्छन् । जबकि मोबाइलले तनाव घटाउँदैन, बरु बढाउन भूमिका खेल्छ । मनोचिकित्सक उपाध्याय अधिक मोबाइल प्रयोगका बेफाइदालाई अनेक कोणबाट प्रस्ट पार्छन्, जसलाई हामीले जानीनजानी नजरअन्दाज गरिरहेका छौं ।पहिलो कुरा त, बाहिरबाट आउँदा मोबाइलमा भाइरस रहन सक्छ । त्यसलाई सुरक्षित बनाइएन भने आफूमा भाइरस सर्ने खतरा हुन्छ । त्यसपछि आउँछ, मोबाइलमा हेरिने कन्टेन्टको नकारात्मक प्रभाव । उपाध्याय भन्छन्, युट्युबमा अतिरञ्जित भिडियो हेर्दा दिमाग शिथिल हुन्छ, त्रास थपिन्छ । यसबाट रोगसँग जुध्ने शक्ति ह्रास हुन्छ । जबकि अहिले हामीमा जतिसक्दो प्रतिरक्षा प्रणाली बलियो बनाउनु जरुरी छ । आधिकारिक स्रोतबाट मात्र सूचनाजानकारी लिएर परिवारमा सेयर गर्नुपर्छ । समाचार पनि दिनमा दुईतीन पटकमात्र अपडेट भए पुग्छ, छिनछिनमा पछ्याउँदा निराशा बढ्छ, उनले भने । बरु युट्युबमा संगीत सुन्न, कमेडी भिडियो हेर्न, योग वा शारीरिक अभ्यास सिक्न, प्रवचन सुन्न सकिन्छ । यसबाट सकारात्मक ऊर्जा प्रवाह हुन्छ । उपाध्यायको सुझाव छ, मोबाइललाई मानसिक आनन्द र पारिवारिक सम्बन्ध विस्तार गर्ने माध्यममा सीमित गर्नुपर्छ ।शारीरिक असर पनि त्यतिकै छन् । मोबाइलले आँखामा दबाब सिर्जना गर्छ, उज्यालोलाई लामो समय नजिकबाट हेर्दा दीर्घकालमा आँखाको ज्योति गुम्न वा घट्न सक्छ । घाँटीको हड्डी खिइन्छ । टाउको दुख्छ । हात झन्झनाउँछ । दिमागी सोचाइ बिथोल्छ र नकारात्मक व्यवहारमा प्रेरित गर्छ, भोक हराउँछ । उपाध्याय भन्छन्, अहिले शरीरलाई जतिसक्दो सक्रिय बनाउनुपर्छ तर मोबाइलले थकान गराउँछ । दिक्क लाग्छ ।हामी राति निद्रा लागेन भनेर मोबाइल चलाउँछौं तर मोबाइलले निद्रा झन् खल्बल्याउँछ । भोलिपल्ट दिनभर त्यसको असर देखापर्छ । कति अध्ययनले मोबाइलबाट निस्कने रेडियो तरंगले श्रवण शक्ति नष्ट गर्ने निष्कर्ष निकालेका छन् । लगातार ४५ मिनेटभन्दा बढी चलाउनु हुन्न । मोबाइलभन्दा टेलिभिजन हेर्नु उपयुक्त हुन्छ, टेलिभिजन समूहले हेर्ने भएकाले सेयरिङ हुन्छ, आत्मीयता बढाउँछ, उपाध्यायको सुझाव छ । वयस्कलाई त तैबिसेक, बालबालिकाका लागि मोबाइल पूरापुर हानिकारक हुन्छ तर अधिकांश अभिभावकको गुनासो हुन्छ, छोराछोरीले मोबाइल मागेर हैरान पार्छन् । मोबाइलमा खेल्न पाए दंग पर्छन् । बाल विकास विज्ञ प्राडा निर्मला उप्रेतीचाहिँ यसो हुनुमा अभिभावककै दोष देख्छिन् । आफू मोबाइल चलाउने, बच्चालाई एक्लै छोडिदिने, अनि कहाँ मान्छन् त ? उनले भनिन्, बाबुआमाले कुरा गर्ने, खेल्ने हो भने बच्चालाई मोबाइलको वास्तै हुन्न । उनीहरूका लागि बाबुआमाको साथभन्दा ठूलो खुसी अर्को हुन्न । स्मार्टफोनको प्रयोगले बच्चाको मानसिक विकासक्रममै बाधा पुग्ने उनको भनाइ छ । मनोचिकित्सक उपाध्याय पनि बच्चालाई मोबाइल दिनै नहुने बताउँछन् । दिनै परे पनि अभिभावकसँगै हुनुपर्छ । मोबाइलको लत बस्यो भने पढाइमात्र होइन, व्यवहार र सोचाइमा असर पर्छ, उनी भन्छन्, बालबालिका र किशोरकिशोरीले यौनजन्य र हिंसात्मक कन्टेन्ट बढी हेर्न सक्छन् । त्यसैले अभिभावकको प्रत्यक्ष निगरानीबिना मोबाइल दिनै हुन्न ।"
खेलाडीको मानसिक स्वास्थ्यप्रति चिन्ता,"संसारभर महामारीको रूप लिएको कोभिड१९ का कारण दुई सातायता देश लकडाउनको अवस्थामा छ । यसले आम खेलाडीले नियमित प्रशिक्षण गर्न पाइरहेका छैनन् । असामान्य स्थितिमा खेलाडीले आफ्नो शारीरिक र मानसिक स्वास्थ्यमा असर पर्न नदिन नेपाल ओलम्पिक कमिटी (एनओसी) ले सजगता अपनाएको छ ।कमिटीले शुक्रबार कोभिड१९ कै कारण एक वर्ष पछि सारिएको टोकियो ओलम्पिकको छनोट प्रतियोगिताका लागि नेपालबाट छानिएका खेलाडी, उनीहरूका प्रशिक्षक र सम्बन्धित संघका अध्यक्षसँग भिडियो कन्फ्रेन्स गरेको थियो । कन्फ्रेन्समा ओलम्पिक कमिटीका मनोचिकित्सक इन्द्र गुरुङले अहिलेको असजिलो परिस्थितिमा खेलाडीले आफ्नो मानसिक सोच बलियो बनाउनुपर्ने बताएका थिए । उनकै सल्लाहमा ओलम्पिक कमिटीले आइतबारदेखि दैनिक ४ देखि ५ बजे खेलाडीका लागि मानसिक स्वास्थ्यसम्बन्धी कक्षा चलाउने निर्णय गरेको छ ।लकडाउनका कारण घरमै थुनिएका खेलाडीले प्रशिक्षण गर्न पाएका छैनन् । विभागीय टोली (त्रिभुवन आर्मी, एपीएफ र नेपाल पुलिस क्लब) मा आवद्ध खेलाडीले भने अतिरिक्त ड्युटी गर्नुपरेको छ । सामाजिक सन्जालमा फैलने अनावश्यक हल्लाले सबैको मानसिक स्वास्थ्यमा असर पुगिरहेको विश्लेषण गरिएको छ । मनोचिकित्सक गुरुङले खेलाडीले मानसिक रूपमा बलियो हुनाका लागि दैनिक कार्यतालिका बनाएर त्यसअनुसार चल्न सुझाव दिएका छन् ।यो असहज अवस्थामा अधिकांश खेलाडीले दैनिक कार्यतालिका बनाएको पाइएन । मानसिक रूपमा बलियो हुने हो भने कार्यतालिका बनाएर अघि बढ्नुपर्छ, ३३ जना सहभागी कन्फ्रेन्समा गुरुङले भने, हामीले के गर्न सकेनौं भनेर चिन्तित हुने होइन । के गर्न सकिन्छ त्यसबारे सोच्ने र कार्यान्वयन गर्ने हो । गर्न सकिने कुराको कार्यतालिका बनाएर त्यसअनुसार काम गर्नुस् ।गुरुङका अनुसार यसो गर्नाले नकारात्मक सोचले ठाउँ पाउँदैन । उनले नियमित गर्नुपर्ने काम गर्न कठिनाइ भइरहेको छ भने कारण पत्ता लगाउने प्रयास गर्न खेलाडीलाई अनुरोध गरे । डाइट र आराम निकै महत्त्वपूर्ण हुन्छ । तपाईहरू राम्रोसँग निदाउन सक्नुभएको छैन भने हामीलाई भन्नुहोस् । त्यसको कारण र कस्तो महसुस हुन्छ खुलेर छलफल गर्न सकिन्छ, गुरुङले भने ।जुडो प्रशिक्षक देवु थापाले ओलम्पिक छनोटका लागि नेपालबाट छानिएका आफ्ना खेलाडी इन्द्रबहादुर श्रेष्ठ सिन्धुपाल्चोक र सोनिया भट्ट भक्तपुरमा रहेकाले उनीहरूलाई फोनमार्फत फिटनेस प्रशिक्षणका लागि सुझाइरहेको बताइन् । दुवै खेलाडी नेपाल पुलिसका भएकाले मैले लकडाउनको समयमा प्रहरी प्रशिक्षण प्रतिष्ठानमा नियमित प्रशिक्षण गराउने प्रयास गरेको थिएँ तर राष्ट्रपति भवन नजिकै भएकाले लकडाउनको नियम उल्लंघन हुने भएकाले त्यो सम्भव भएन, नेपाल पुलिस टिमकी प्रशिक्षक रहेकी देवुले भनिन्, फोनबाट खेलाडीलाई प्रशिक्षित गराइरहेकी छु, दिन बिराएर ड्युटी पनि गरिरहेकी छु ।भारोत्तोलनका प्रशिक्षक राजु महर्जनले दैनिक नियमित रूपमा भार उचाल्नुपर्ने खेलाडीलाई लकडाउनले सबैभन्दा बढी मार परेको सुनाए । भारोत्तोलनबाट सन्जु चौधरी र कमला श्रेष्ठ छनोट प्रतियोगितालाई छानिएका छन् । ओलम्पिक छनोटका लागि ७ खेलबाट १२ खेलाडी छानिएका छन् । अनिवार्य सहभागिताअन्तर्गत पौडीबाट गौरिका सिंह र एलेक्स शाहले ओलम्पिक खेल्ने निश्चित भइसकेको छ । अनिवार्य सहभागितामै पर्ने एथलेटिक्सका एक खेलाडीको नाम भने संघले अहिलेसम्म पठाएको छैन ।"
हाम्रा लागि कठिन समय,"कीर्तिमानी पौडीवाज गौरिका सिंहले कोभिड१९ को महामारीका कारण विश्वभर खेलकुद गतिविधि ठप्प भएको यो समय हरेक खेलाडीका लागि सबैभन्दा कठिन क्षणको रूपमा टिप्पणी गरेकी छन् ।अर्को वर्ष जापानमा हुने ओलम्पिकमा नेपालबाट सिधै छनोट भएका तथा छनोट प्रतियोगितालाई योग्य खेलाडीको हौसला बढाउन नेपाल ओलम्पिक कमिटीद्वारा आयोजित भिडियो कन्फ्रेन्समा ओलम्पियन गौरिकाले लकडाउनका कारण घरबाट निस्कन नपाउँदा र प्रशिक्षण गर्न नपाउनुलाई निकै कठिन समयको रूपमा लिएको बताइन् ।यता नेपालमा जस्तो कडा लकडाउन त छैन । दिनमा एकपल्ट घरबाट निस्कन पाइन्छ, परिवारसहित बेलायतमा रहेकी गौरिकाले भनिन्, सबै पुलहरू बन्द छन् त्यसैले प्रशिक्षण गर्न पाइएको छैन । घरमै बसेर फिटनेसमा ध्यान दिएकी छु । प्रशिक्षकसँग मेरो दैनिक कुराकानी हुन्छ र उहाँले भनेजसरी आफ्नो कार्यतालिका जारी राखेको छु ।मंसिरमा सम्पन्न १३ औं दक्षिण एसियाली खेलकुदमा कीर्तिमानी ४ स्वर्ण, २ रजत र ३ कांस्य पदक जितेकी गौरिकाले मानव स्वास्थ्यभन्दा ठूलो खेलकुद नहुने भएकाले असजिलो भए पनि घरमै बसेर सक्दो फिट रहन र सकारात्मक सोचसाथ आफ्नो हौसला बढाउन सबैमा अनुरोध गरिन् । गौरिकाले सन् २०२१ को जुलाई २३ देखि अगस्ट ८ सम्म हुने टोकियो ओलम्पिकमा अनिवार्य सहभागिताअन्तर्गत नेपालको प्रतिनिधित्व गर्नेछन् । उनी सन् २०१६ को रियो ओलम्पिकमा सबैभन्दा कान्छी खेलाडीको रूपमा चर्चित भएकी थिइन् । उनले १२ औं सागमा एक रजत र तीन कांस्य पदक जितेकी थिइन् ।"
फरक भूमिकामा खेलाडी,"डुसेलडोर्फ (एपी) खेल मैदानबाट आफ्नो निजी कोठामा सीमित भएका खेलाडीमध्ये धेरै अहिले कोभिड१९ को संक्रमण फैलिरहेको बेला सार्वजनिक स्वास्थ्य ठीक राख्न आफ्नो फरक भूमिकामा व्यस्त छन् । धेरै खेलाडीले अनलाइनको माध्यमबाट निःशुल्क फिटनेस कक्षा सञ्चालन गरिरहेका छन् आफ्नो सामाजिक दूरी कायम राख्दै । यसले निश्चित छ, अरूलाई शारीरिक रूपमा फिट रहन मदत गर्नेछ । अझ ओलम्पिक नरहेको वर्षमा अन्य खेलाडीलाई लयमा रहन पनि यसले मदत गर्नेछ ।पूर्व म्याराथन विश्व कीर्तिमानधारी पाउल राडक्लिफ अहिले विश्व एथलेटिक्सका लागि अनलाइन कोर्सको तयारीमा छिन् । उनले भनेकी छन्, अहिले सबैले सामाजिक दूरी कायम राख्ने प्रयास गरिरहेका छन् । त्यसैले रमाइलोका लागि सही, सबैले आफूलाई शारीरिक रूपमा व्यस्त राख्नुपर्छ । यसले पछि स्थिति सामान्य भएपछि नियमित काममा फर्कन मदत गर्छ । राडक्लिफले यसअघि मानिसलाई सक्रिय राख्न पारिवारिक दौडको आयोजना गर्ने गरेकी थिइन् । अब भने यस्तै कामका लागि उनले अनलाइनको मद्दत लिने गरेकी छन् । अधिकांश प्रतियोगिता रद्द भएको वा सारिएको स्थितिमा विश्व एथलेटिक्समा तत्काल कुनै पनि प्रतिस्पर्धा हुने स्थिति छैन । त्यसैले खेलाडीले विशेषतः नयाँ पुस्ताका लागि आफ्नो अनुभव सुनाउने काम पनि गरिरहेका छन् । जमैकाका दुईपल्टकी १०० मिटर दौड च्याम्पियन सेली एना फ्रेसरले अहिले अनलाइनमा साना बच्चाहरूका लागि कथा सुनाउने काम गरिरहेकी छन् ।यस्तै अस्ट्रेलियाकी हर्डल्स च्याम्पियन सेली पियरसनले भने विद्यार्थीका लागि कक्षा सञ्चालन गरिहेकी छन् । यो प्रवृत्तिले अन्य धेरै खेलाडीलाई पनि केही न केही गरिरहन प्रेरित गरेको छ । यसैक्रममा इंग्ल्यान्डका क्रिकेट खेलाडी जस बटलरले इन्स्ट्राग्राममा घरमै रहेर कसरी शारीरिक अभ्यास गर्ने भनेर सिकाइरहेका छन् । त्यस काममा उनलाई श्रीमती लुइसीले पनि मद्दत गरिरहेकी छन् । उनी आफैं व्यावसायिक ट्रेनर हुन् । बटलरको कामलाई धेरैले मन पराएका छन् । यता जर्मनीमा लङजम्पका विश्व च्याम्पियन मलिका मिहाम्बोले विद्यालय छाडेपछि कसरी खेलकुदलाई आफ्नो जीवनको भाग बनाउन सकिन्छ भनेर युट्युबमा अनलाइन कक्षा चलाइरहेकी छन् । उनी भन्छिन्, सबै अभिभावकले आफ्ना सन्तान गलत बाटोमा नलागोस् भनेर यस्तो प्रयास गर्नैपर्छ । हामीले यस्तो काममा अलिकति मात्र सहयोग गर्न सक्छौं भने त्यो धेरै राम्रो हो । खेलकुदप्रति आकर्षित गर्न सके म धेरै खुसी हुने थिएँ ।"

शीर्षक,विवरण
अध्यादेश प्रकरणका ५ सवाल,"राष्ट्रपतिको विवादास्पद भूमिका अध्यादेश जारी र फिर्ता प्रकरणले संविधानले परिकल्पना गरेको आलंकारिक राष्ट्रपतिको भूमिकामाथि पनि प्रश्न उठाएको छ । राष्ट्रपति स्वयंमा एउटा संस्था हो, संविधानको संरक्षण एवं परिपालक पनि । तर अध्यादेश जारी गर्न सरकारले गरेको सिफारिसलाई राष्ट्रपतिले जारी गर्दा सामान्य विवेकसमेत नपुर्याएको जानकारहरू बताउँछन् । प्रधानमन्त्रीले सिफारिस गरेको अध्यादेश आँखा चिम्लेर पारित गर्दा राष्ट्रपतिले संविधानको शब्द पालना गरेको भए तापनि मर्ममाथि भने प्रहार गरेको पत्रकार राजेन्द्र दाहालले टिप्पणी गरे । राष्ट्रपतिले अलिकति सोचविचार पनि नगरी त्यति हतार नगर्नुपर्थ्यो, उनले भने, राष्ट्रपति संस्थाबाट अध्ययन गर्नुपर्थ्यो, त्यसमा उहाँ चुकेकै देखिन्छ । प्रधानमन्त्रीलाई एकपटक पुनर्विचार गर्ने हो कि मात्रै भनेको भए, प्रधानमन्त्रीकै पनि कल्याण हुन्थ्यो नि π यसअघि तत्कालीन राष्ट्रपति रामवरण यादवको प्रेस सल्लाहकारसमेत रहिसकेका दाहालका अनुसार अध्ययन र सरसल्लाहको पुरानो अभ्यास राष्ट्रपति कार्यालयमा हुँदाहुँदै पनि त्यसो नगरिनु राष्ट्रपतिको अर्को गल्ती हो । हुन त सरकार र पार्टीका आन्तरिक विषयमा समेत राष्ट्रपति विद्यादेवी भण्डारीको भूमिकाबारे यसअघि पनि बारम्बार प्रश्नहरू उठ्ने गर्थे । पार्टीको आन्तरिक छलफल र सहमतिसमेत राष्ट्रपतिलाई साक्षी राखेर गरिएका धेरै घटना यसबीचमा सार्वजनिक भएका छन् । राष्ट्रपतिको यसखालको भूमिकाले शासन सञ्चालनमा समेत अप्ठ्यारो पर्ने नेकपाभित्रै टीकाटिप्पणी हुन थालेको छ । हामी उहाँको भूमिकाबारे पनि प्रश्न गर्छौं, स्थायी कमिटी सदस्य अष्टलक्ष्मी शाक्यले भनिन् । पृष्ठभूमिका अनगिन्ती निर्णयसहित पछिल्लोपटक प्रधानमन्त्री ओलीले गरेको निर्णयले उब्जाएका यी प्रश्नहरू सत्तारूढ दलका नेताहरूले पार्टी बैठकमा उठाउलान् ? प्रश्न त जरुर उठ्छन्, स्थायी कमिटी सदस्य भुसाल र साहले एकै जवाफ दिए । तर यसमा विश्लेषक श्रेष्ठ भने शंका व्यक्त गर्छन् । नेकपाको पुरानो चरित्रका आधारमा भन्ने हो भने अध्यादेश फिर्ता भइहाल्यो भइगो नि त, अहिलेलाई छोडिदिउँ भन्नेमा पनि नेकपा नेताहरू जान सक्छन् ।"
स्वास्थ्य सुरक्षा अपनाएर लकडाउन खुकुलो पार्ने तयारी,"एक संक्रमित थपिएस्वास्थ्य मन्त्रालयका अनुसार शुक्रबार थप एक जनामा कोभिड१९ संक्रमण पुष्टि भएको छ । योसँगै मुलुकमा संक्रमित संख्या ४९ पुगेको छ । तीमध्ये १० जना निको भएर घर फर्किसकेका छन् । बीपी कोइराला स्वास्थ्य विज्ञान प्रतिष्ठान धरानको प्रयोगशालामा भएको परीक्षणबाट शुक्रबार झापाका ६२ वर्षीय पुरुषमा संक्रमण भेटिएको हो । अस्पतालको आइसोलेसन वार्डमा राखिएका ती व्यक्तिको स्वास्थ्य सामान्य रहेको स्वास्थ्य तथा जनसंख्या मन्त्रालयका सहप्रवक्ता समीरकुमार अधिकारीले जानकारी दिए । हाल बागलुङमा एक, धनगढीमा एक, वीरगन्जमा ५, भरतपुरमा २ र विराटनगरमा २९ जना गरी ३८ जनाको अस्पतालमा उपचार भइरहेको छ । उपचाररत सबैको स्वास्थ्यस्थिति सामान्य छ । स्वास्थ्य मन्त्रालयका अनुसार मुलुकमा हाल क्वारेन्टाइनमा रहेका व्यक्तिको संख्यामा वृद्घि भएको छ । मन्त्रालयका प्रवक्ता डाविकास देवकोटाका अनुसार हाल १२ हजार ९ सय ८५ जना क्वारेन्टाइनमा छन् भने उपत्यकामा ३ र बाहिर ८६ जना गरी जम्मा ८९ जना आइसोलेसनमा छन् । शुक्रबार २४ घण्टामा देशभरमा २ सय ८ नमुनाको पीसीआर परीक्षण गरिएको छ भने हालसम्म पीसीआर परीक्षण हुने संख्या ९ हजार ४ सय ७ पुगेको छ । यस्तै २४ घण्टामा ३ हजार ५ सय ७६ वटा नमुनाको आरडीटी परीक्षण गरिएको छ । हालसम्म मुलुकमा ३८ हजार ९९ नमुनाको आरडीटी परीक्षण भएको छ । स्वास्थ्य मन्त्रालयका अनुसार प्रदेश १ मा भुल्केस्थित मस्जिदवरिपरिबाट ७८ जनाको थ्रोट स्वाब संकलन गरी पीसीआर परीक्षणका लागि कोसी अञ्चल अस्पताल पठाइएको छ । यस्तै प्रदेश २ को आठवटै जिल्लाका २७ विभिन्न स्थानबाट १ हजार ५ सयभन्दा बढी थ्रोट स्वाब संकलन गर्न प्राविधिक टोली परिचालन गरिएको छ ।"
"बालुवाटारमा ओली, दाहाल र देउवा","काठमाडौं (कास) पछिल्लो राजनीतिक घटनाक्रमबारे प्रधानमन्त्री केपी शर्मा ओली र प्रमुख प्रतिपक्ष दल कांग्रेसका सभापति शेरबहादुर देउवाबीच शुक्रबार छलफल भएको छ । देउवाले केही समयअघि नै प्रधानमन्त्री ओलीलाई भेट्न चाहेका थिए । पछिल्लो विकसित घटनाक्रमका कारण प्रधानमन्त्री ओलीले समय नदिएपछि भेट हुन सकेको थिएन । देउवाले दुवै अध्यादेश फिर्ता लिएर गल्ती सच्याएकोमा प्रधानमन्त्रीलाई सुरुमै धन्यवाद दिएका थिए । तर एक सांसदलाई अपहरण शैलीमा काठमाडौं ल्याउन जो संलग्न छन्, तिनलाई कारबाही गर्नुपर्ने माग देशभरि उठेको छ । मेरो माग यही छ, भेटपछि कांग्रेस केन्द्रीय कार्यालयका मुख्य सचिव कृष्णप्रसाद पौडेलद्वारा जारी विज्ञप्तिमा उल्लेख छ, देशमा कानुनी राज्य छ भने निष्पक्ष अनुसन्धान र कारबाही हुनुपर्छ । देउवाले कोभिड१९ को संक्रमण रोकथाममा सरकारले अवलम्बन गरेका उपायकाबारे चासो राखेका थिए । उनले समुदायस्तरमा व्यापक परीक्षणका लागि जोड दिए । स्वास्थ्यकर्मीलाई पीपीईलगायतका सामग्री नपुगेको, हतोत्साहित गर्न खोजिएको भन्दै त्यसलाई तुरुन्त रोक्नुपर्ने माग उनले राखेका थिए । श्रमिकलाई कि खाना दिनुहोस्, कि गाउँ जान दिनुहोस् । राहत घोषणा अधुरो भयो, पुग्नुपर्नेमा अझै पुगेन, देउवाको भनाइ उद्धृत गर्दै कांग्रेसले जारी गरेको विज्ञप्तिमा उल्लेख छ, श्रमिक, बेरोजगार, विद्यार्थी र सानाठूला सबै व्यवसायीका लागि तत्काल अर्को प्याकेज ल्याउनुहोस् । यसमा प्रधानमन्त्री ओली सकारात्मक भएको देउवानिकट स्रोतले बतायो । विदेशमा रहेका नेपालीलाई उद्धारको योजना ल्याउन देउवाले प्रधानमन्त्रीको ध्यानआकर्षण गराएका थिए । सभापति देउवाले कोरोनाको जोखिमसँग लडिरहँदा अब विवादका कुनै कुरा नल्याउन प्रधानमन्त्रीलाई सुझावसमेत दिएका थिए । ओली र देउवाबीच भएको छलफलमा नेकपाका अध्यक्ष पुष्पकमल दाहाल पनि सहभागी थिए ।"
सांसद 'अपहरण' : कारबाही होला ?,"(काठमाडौं)  समाजवादी पार्टीका सांसद सुरेन्द्र यादवलाई बुधबार राति महोत्तरीबाट उठाएर ल्याएको घटना मन्त्रिपरिषद्ले अध्यादेश फिर्ता लिने निर्णय गरेपछि सेलाउनेजस्तो देखिएको छ । नेपालको संसदीय इतिहासमा सांसद खरिदबिक्रीको अर्को उदाहरणका रूपमा स्थापित भइसकेको यो घटनाको उपचार के हो भन्नेमा सत्तारूढ र विपक्षी दलहरूको फरक धारणा आइरहेका छन् । समाजवादीलगायत विपक्षी दलका नेताहरूले यो घटनालाई अपहरण भनी दाबी गरिरहेका छन् । घटनामा संलग्नहरूले भने सांसद यादव स्वेच्छाले काठमाडौं आएकाले आफूहरूमाथि झूटो आरोप लगाउन नहुने भन्दै प्रतिवाद गरेका छन् । राज्यशक्ति दुरुपयोग सांसद यादवलाई लिन काठमाडौंबाट नेकपाका भक्तपुरका सांसद महेश बस्नेत, तनहुँका सांसद किसान श्रेष्ठ र पूर्वआईजीपी सर्वेन्द्र खनाल घरमै पुगेका थिए । सार्वजनिक भएको विवरणअनुसार खनालले काठमाडौंबाटै स्थानीय प्रहरी प्रयोग गरेर सांसदका अंगरक्षकमार्फत सांसद यादव बसेको ठाउँ पत्ता लगाएर उनीहरू पुगेका थिए । राज्यका निकायले अनुसन्धानका क्रममा बाहेक कुनै पनि नागरिक नियन्त्रण गर्नु गोपनीयताको हक हनन हो । भर्खरै सेवा निवृत्त भएका पूर्वआईजीपी खनालले सुरक्षाकर्मी दुरुपयोग गरी गोपनीयताको हक अतिक्रमण गरेका छन् । राज्यको स्रोतसाधन दुरुपयोग गरी गोपनीयताको हक अतिक्रमण गर्नु गलत हो । यो संवैधानिक हकमाथि अतिक्रमण हो, वरिष्ठ अधिवक्ता सतिशकृष्ण खरेलले भने, जोसुकै नागरिकको गोपनीयतामाथि प्रहार हुनु गलत हो । मुलुकका सांसदजस्तो व्यक्तिको त यो हालत छ भने झन् सर्वसाधारणको हाल के होला ?लकडाउनका बेला जरुरी कामबाहेक सर्वसाधारणलाई घरबाट निस्कन बन्देज लगाइएको छ । औषधि किनेर फर्केकाले बाटोमा प्रहरीको लाठी खाएका छन् । पूर्वआईजीपी खनाल पूर्वमन्त्री बस्नेत र सांसद श्रेष्ठका साथमा महोत्तरी पुगेका थिए । त्यहाँ पुग्दासमेत स्थानीय प्रहरीको सहयोग लिएका उनीहरूले फर्किने क्रममा प्रधानमन्त्रीसँग सांसद यादवलाई कुरा गराएको विवरण सार्वजनिक भएको छ । उनीहरूले कुराकानीमै पूर्वमन्त्री बस्नेतले सांसद कल्लुदेवी विश्वकर्मा पनि पकडमा आएको भनेर बताएका थिए । कुनै पनि व्यक्तिलाई उसको इच्छाविपरीत लैजानु अपहरण हो ।पूर्वमन्त्री बस्नेतले बारम्बार प्रधानमन्त्री केपी शर्मा ओलीसँग फोनमा कुराकानी गरेर वस्तुस्थिति बताएको खुल्छ । अर्कोतर्फ उनीहरू महोत्तरीबाट हिँडेको केहीबेरमै अपहरणमा परेको हल्ला फैलिएको छ भने प्रदेश आन्तरिक मामिलामन्त्रीसम्म सूचना पुगेको छ । त्यति हुँदासमेत अपहरणमा परेका व्यक्तिहरूको खोजी नहुनुले प्रहरीको संयन्त्रसमेत यो घटनामा मौन रहेको स्पष्ट संकेत देखिन्छ । राजनीतिको अपराधीकरण फौजदारी न्याय प्रणालीबारे परिचित एक सरकारी वकिलका अनुसार त्यही घटना कुनै सर्वसाधारणले गरेको भए निर्विवाद रूपमा अपहरणको आरोप स्थापित हुन्थ्यो र घटनामा संलग्नहरू पक्राउ परेर अदालतबाट म्याद थप भइसकेका हुन्थे । हाल मौन बसेको प्रहरीले यो घटनामा अरू कोही जोडिएको भए आफ्नो सक्रियता देखाउने थियो । बुधबारको घटना अन्य अपहरणका घटनामा हुने अपराधको तौरतरिका (मोडस अपरेन्डी) सँग मिल्दोजुल्दो छ । दुई वर्षअघि सर्वोच्च अदालतले पर्साको एउटा अपहरणसम्बन्धी मुद्दामा गरेको व्याख्या यो घटनासँग मिल्दोजुल्दो छ । मुलुकी अपराध संहिताको दफा २११ मा उल्लिखित अपहरणको परिभाषाअनुसार, कुनै व्यक्तिलाई बल प्रयोग गरेर, धम्क्याएर वा छलकपटबाट वा झुक्याएर नियन्त्रणमा लिई कुनै ठाउँमा लैजानु अपहरण हो । सांसद यादवलाई महोत्तरीबाट काठमाडौं ल्याइदा उनका साथी एवं पूर्वमहानिरीक्षक खनालले जबर्जस्ती जाउँ कि जाउँ भनेको भनी प्रतिक्रिया दिएका छन्, जसमा कुनै न कुनै रूपमा जबर्जस्ती भएको देखिन्छ । पूर्वडीआईजी हेमन्त मल्लको बुझाइमा अपहरण पुष्टि हुन दुई पक्षको उपस्थिति, डर, त्रासको भूमिका, अपहरणको उद्देश्य र मान्छेलाई एउटा स्थानबाट अन्यत्र कतै लिएर जान बाध्य पार्ने तत्त्व हुनुपर्छ । उनले भने, समाचार पढ्दा घटनामा यी चारै तत्त्व देखिन्छन् । उनले प्रहरी संगठन र सरकारकै गरिमा जोगाउन आवश्यक ठाने घटनाको छानबिन गरी यथार्थ सार्वजनिक हुनुपर्ने बताए । अपहरणसम्बन्धी सर्वोच्च अदालतका व्याख्याअनुसार त्यस्ता घटनामा एकभन्दा बढी व्यक्ति संलग्न हुन्छन् । अपहरणमा उनीहरूको भूमिका फरकफरक हुन्छ । त्यस्ता क्रियाकलापमा घटनास्थलमा नदेखिएकाको भूमिका पनि महत्त्वपूर्ण हुन्छ । पन्नासाल सहनीविरुद्ध नेपाल सरकार भएको उक्त मुद्दाको फैसलामा भनिएको छ, घटनास्थलमा नदेखिएकाहरूको भूमिका घटनास्थलमा देखिने व्यक्तिहरूको जत्तिकै वा अझै महत्त्वपूर्ण हुने देखिन्छ । बुधबारको घटनामा संलग्नहरूले बारम्बार प्रधानमन्त्रीसँग फोन र सम्पर्क गरेकाले योजनामा उनको पनि भूमिका रहेको देखिन्छ । राजनीतिक उद्देश्यका लागि कानुनले निषेध गरेका क्रियाकलाप गरिनु राजनीतिको अपराधीकरण हो । सत्ताको आडमा व्यक्तिको बासस्थान पत्ता लगाउनु, सांसदलाई फकाएर काठमाडौं ल्याउनु र बाटोमै प्रधानमन्त्रीसँग फोन गराउनु राजनीतिको विकृत रूप नै हो । यही काम सर्वसाधारणले गरेको भए प्रहरीका लागि अपहरणको कसुर बन्थ्यो, अधिवक्ता भीमार्जुन आचार्यले भने, शक्ति निर्देशित र सत्ता संरक्षित घटना भएकाले प्रहरीले चासो लिने कुरा भएन । शक्ति दुरुपयोगको यो पराकाष्ठा हो ।सांसद यादव नै निर्णायक दुई दिन बित्दासमेत प्रधानमन्त्री तथा मन्त्रीहरूको मौनता र प्रहरीको निष्क्रियताले घटनामा राज्यको संरक्षण छ भन्ने देखिन्छ । अपहरणमा परेका भनिएका सांसद यादव र उनको परिवारले घटनाको ३६ घण्टा बित्दासमेत कहीँ कतै उजुरी वा जाहेरी दिएका छैनन् । यस्ता प्रकृतिका घटनामा पीडितको उजुरीबिना प्रहरीले घटनालाई नोटिसमा लिएर अनुसन्धान अघि बढाउनु असम्भवप्रायः हो । समाजवादी पार्टीका एक नेताले शुक्रबारसम्म पार्टी फुट्नबाट कसरी जोगाउने भन्ने ध्यानमै नेताहरू केन्द्रित भएकाले उजुरी नदिएको दाबी गरे । उनका अनुसार यो विषमा सांसद यादवले समेत सर्वेन्द्र खनालप्रति टिप्पणी गर्दै साथी नै हो, जाउँ भनेको हो, जबर्जस्ती उठाएर ल्याएको हैन भनेर बोली फेर्न थालेका छन् । अवसर मिलेको र भनेजस्तो भएको भए ती सांसदले पार्टी विभाजन गरेर राजनीतिक लाभसमेत लिन सक्ने भन्दै ती नेताले परिस्थिति प्रतिकूल भएकाले मात्रै अपहरणमा परेको भनेर आफूलाई जोगाएको बताए । समाजवादी पार्टीका प्रचार विभाग उपप्रमुख विश्वदीप पाण्डेको दाबीअनुसार, सांसद यादव त्रसित अवस्थामा छन् । उजुरी गरे फेरि शक्तिको दुरुपयोग गरेर भोलि केही गरिहाल्लान् कि भनेर उहाँ त्रसित हुनुहुन्छ, उनले भने, हामी कानुनी उपचारमा जानुपर्छ भनेर सल्लाह दिइरहेका छौं । एक ढंगले प्रलोभनबाट समेत काठमाडौं आइरहेको हुनाले सांसद यादवले मौन बसेर विषयवस्तु यत्तिकै ओझेल पारिदिने सम्भावना पनि छ । कुनै पनि व्यक्ति अपहरण हुन त्यहाँ जबर्जस्तीको विषयवस्तु हुनुपर्छ, राष्ट्रिय सभाका सांसद राधेश्याम अधिकारीले भने, अपहरणमा परेका वा उनका परिवारका सदस्य नै नबोले हामीले यसोउसो हो भनेर अर्थ हुँदैन । विकल्पमा संसदीय छानबिन सांसद यादवलाई जुनसुकै ढंगले भए पनि काठमाडौं ल्याइएको घटना राजनीतिक विकृतिको नमुना हो भन्नेमा अपराधशास्त्रीहरू सहमत छन् । पूर्वडीआईजी हेमन्त मल्लको बुझाइमा अनुसन्धान गर्नका लागि कतिपय अवस्थामा मुद्दा दर्ता हुनैपर्छ भन्ने छैन । उनले प्रहरी संगठनको पूर्वप्रमुख मुछिएको घटना आपराधिक क्रियाकलाप होहोइन भन्नेबारे राज्यले स्पष्ट पार्नुपर्ने बताए । सिंगो प्रहरी संगठनको इज्जत जोडिएको हुनाले जाँचबुझ हुनुपर्ने उनको भनाइ छ । सरकारको नेतृत्व जोडिएका कतिपय घटनामा सुरक्षा निकायले दबाब वा प्रभावका कारण अनुसन्धान गर्न नसकेका उदाहरण छन् । संवैधानिक अधिकार सम्पन्न र स्वायत्त अख्तियार दुरुपयोग अनुसन्धान आयोगले त यस्ता घटना छानबिन गर्न सकेको छैन भने प्रहरीले सक्ने विषय हुँदैन । यस्तोमा संसदीय छानबिन उपयुक्त हुन सक्छ । सांसद अधिकारीले बुधबारको घटनामा राज्य शक्तिको दुरुपयोग भएकाले कानुनी उपचार सम्भव नभए राजनीतिक उपचार खोजिनुपर्ने बताउँछन् । बुधबार राति जे भयो, राज्यले गर्नै नहुने काम गरेको हो, अत्यन्त निन्दनीय छ, उनले भने, तर अपहरणमा परेको व्यक्तिले म पीडित भएँ नभन्दासम्म हामी चिच्याएर मात्रै केही अर्थ हुँदैन ।यस्ता विषयमा सरोकार राख्ने संसद्को राज्य व्यवस्था वा कानुन न्याय तथा मानव अधिकार समितिले छानबिन गर्न सक्छन् । त्यसकै लागि छुट्टै विशेष छानबिन समितिसमेत बन्न सक्छ । पूर्वडीआईजी मल्ल पनि घटनाको एउटा पक्षमा राज्य आफैं जोडिएकाले अनुसन्धानमा शंका हुने बताए । उनले भने, तर यसो भन्दैमा यस्ता घटनामा मौन रहन हुँदैन । अपहरण हो कि होइन, अनुसन्धान गरेर निष्कर्ष निकाल्नुपर्छ ।"
२० वर्षअघिको त्यो घटना,बम विस्फोट गराएको र त्यसका घाइतेलाई इँटाभट्टामा जलाएर हत्या गरेको आरोपमा गत कात्तिकमा पक्राउ परेका कांग्रेसका निलम्बित सांसद मोहम्मद आफ्ताव आलम २० वर्षअघि यस्तै घटनामा मुछिएका थिए । तत्कालीन अवस्थामा वन राज्यमन्त्री रहेका उनलाई फौजदारी अभियोगमा सरकारले कारबाही गर्न चाहेन । बरु संसद्मा चर्को विरोध भएपछि गठन भएको जाँचबुझ आयोगले दोषी ठहर गर्दै कारबाहीको सिफारिस गरेपछि तत्कालीन प्रधानमन्त्री गिरिजाप्रसाद कोइरालाले उनलाई पदबाट हटाएका थिए । २०५६ चैत १७ गते रौतहटको साविक जिविसमा आएका वन राज्यमन्त्री आलमसहितले जयप्रकाश कौशललाई अपहरण गरेर लगे । पछि खोजबिन हुँदा उक्त सरकारी गाडी जिल्ला वन कार्यालयको भएको खुलेको थियो । तत्कालीन एमाले कार्यकर्तासमेत रहेका कौशल अपहरणलगत्तै कुटपिटमा परे । उनलाई आलमका काका शेख जर्नेलको घरमा लगियो । उनलाई उल्टो पारेर सिलिङ फ्यानमा झन्ड्याइयो । प्रहरी खोजतलास र छानबिनपछि त्यही दिन बेलुकी शेख जर्नेलको घरबाट उनलाई प्रहरीले अपहरणमुक्त गरायो । घटनालगत्तै विपक्षी दलका सांसदहरूले प्रतिनिधिसभा र राष्ट्रिय सभाको बैठक अवरुद्ध गरे । त्यसपछि विपक्षी दलको समेत सरसल्लाहमा सरकारले तत्कालीन पुनरावेदन अदालतका न्यायाधीश गोविन्द पराजुलीको संयोजकत्वमा जाँचबुझ आयोग गठन गरेको थियो । राज्यमन्त्री आलमले शेख जर्नेलको घरमा लगेर मर्मत गर्नु भनेर कार्यकर्तालाई निर्देशन दिएका थिए । आलम र उनका काकाले नीलडाम नदेखिने गरी कौशललाई कुटपिट गर्न निर्देशन दिएको कागजातबाट खुलेको थियो । प्रतिवेदनमा नै माननीय राज्यमन्त्रीकै सहमति र उपस्थितिमा घटना भएको निष्कर्षमा यो आयोग पुगेको छ भन्ने राय दिएपछि तत्कालीन प्रधानमन्त्री कोइरालालाई मन्त्रिपरिषद्मा आलमलाई कायम राख्न अप्ठेरो परेको थियो । त्यही प्रतिवेदनलगायत सरोकारवालाको सुझावबाट अपहरण तथा शरीर बन्धकको क्रियाकलाप फौजदारी अपराधको परिभाषामा पर्ने गरी कानुन संशोधन भएको थियो ।
संशयले घेरिएको एकता,"(काठमाडौं)  प्रधानमन्त्री केपी शर्मा ओलीले पार्टी फुटाउनका लागि ल्याएको अध्यादेशकै कारण जुटेका समाजवादी र राजपाले प्राविधिक तहमा भएको तत्कालको एकतालाई कसरी पूर्णता देलान् ? विगतका टुटफुटको पृष्ठभूमि र नेताहरूको महत्त्वाकांक्षाका कारण एकताले सजिलै पूर्णता पाउनेमा संशय जन्माएको छ ।दुवै पार्टीमा नेताहरूका असन्तुष्टि छन् । असन्तुष्टिकै कारण समाजवादी फुटको संघारमा पुगेर बचेको छ । राजपामा एकल नेतृत्वसमेत स्विकार्न नसकेर ६ नेताको आलोपालोमा पार्टी चल्दै आएको छ । यी पार्टीमा अविश्वास र सत्तालिप्सा मात्रै सुनिश्चित छ, अरू केही सुनिश्चित छैन, जनकपुरका राजनीतिक विश्लेषक भोगेन्द्र झा भन्छन्, वैचारिक धरातलका आधारमा यी दुई दलको एकता अस्वाभाविक नदेखिए पनि व्यक्तिगत स्वार्थ र परिवेशले कति दिन टिक्ला भन्ने संशय मधेसमा देखिन्छ ।राजपामा शालीन र पाका नेता महन्थ ठाकुरसमेत सर्वस्विकार्य नेता बन्न सकेका छैनन् । तत्कालीन ६ मधेसकेन्द्रित दल मिलेर बनेको उसले नेतृत्व र तल्ला संगठनको संरचनाको हिसाबले अहिलेसम्म एकताको सन्देश व्यवहारमा दिन सकेको छैन । बुधबार मध्यराति सहमतिमा हस्ताक्षर हुँदा राजपा अध्यक्षमण्डलका सदस्यद्वय राजकिशोर यादव र अनिल झा उपस्थित भएनन् । उनीहरू सुरुदेखि नै एकता प्रक्रियामा असन्तुष्ट थिए । नेताहरूको व्यवस्थापनमा एकताको भविष्य जोडिएको छ, सर्लाहीका अर्का राजनीतिक विश्लेषक रजनीकान्त झा भन्छन्, एउटै कमान्डरले पार्टी हाँक्न पाउने अवस्था हुन्छ कि हुन्न, व्यवस्थापनको नाममा राजपाको जस्तै मोडलमा पार्टीलाई लगियो भने त एकताको कुनै अर्थ पनि हुन्न ।फुटबाट जोगाउन हतारमा पार्टी एकीकरण गरिएको थियो । पार्टीको नाम, झन्डा र चुनाव चिन्हबाहेक अरू विषयमा दुई दलबीच औपचारिक सहमति बनेको छैन । एकताका लागि कानुनी प्रक्रियासमेत पूरा भएको छैन । वैचारिक हिसाबले पनि शासकीय स्वरूप, निर्वाचन प्रणाली र प्रतिनिधित्वको सवालमा दुई दल एक ठाउॅमा छैनन् । नेताहरूको व्यवस्थापनकै कुरा गर्ने हो भने राजपामा पार्टी नेतृत्वमै रहेका ६ नेताको आफ्नै महत्त्वाकांक्षा छ । समाजवादीमा अध्यक्ष उपेन्द्र यादव, संघीय परिषद्का अध्यक्ष बाबुराम भट्टराई, वरिष्ठ नेता अशोक राई, सहअध्यक्ष राजेन्द्र श्रेष्ठलगायत थुप्रै नेता छन् । समाजवादीमा २५ र राजपामा १ सय ३५ पदाधिकारीको संख्या नै छ ।प्रक्रियामा दुई पार्टी मिले तर यथार्थमा एकता भएको हो कि होइन भन्ने हेर्न केही दिन पर्खनै पर्छ, अर्का मधेस विश्लेषक सुरेन्द्र लाभ भन्छन्, यो एकता देशका लागि राम्रो सन्देश हो तर यी दलमा त्यागी नेता छैनन् । दुश्चक्रमा अभिमन्यू फसेझैं अहिले फसेका छन् । त्यहाँबाट कसरी निस्कन्छन् भन्न सकिन्न । अहिलेकै सत्ता समीकरणमा यो एकताले कुनै फेरबदल ल्याउन सक्दैन तर नेताहरूले भविष्यमा एकीकृत जनता समाजवादी पार्टी लाई वैकल्पिक राजनीतिक शक्तिका रूपमा उठाउने दाबी गर्दै आएका छन् । विश्लेषक लाभका अनुसार वैकल्पिक शक्तिका लागि नीति, कार्यक्रम, चिन्तन र नेतृत्वमा नयाँपन हुनुपर्छ । सत्ता स्वार्थको गठजोडले वैकल्पिक शक्ति बनाउन सक्दैन । बनाउने भनेको सरकार फाल्ने र बनाउने निर्णायक शक्ति हो, उनी भन्छन्, एकतालाई राम्रो परिणाममा पुर्याए भने आगामी दिनमा त्यो हैसियत आर्जन गर्न सक्छन् ।एकताले मधेसी जनतामा भने आशा जगाएको छ । पहिचान र राजनीतिक अधिकारका मुद्दालाई अघि बढाउन बल मिलेको छ । ०६२०६३ को जनआन्दोलनपछि क्षेत्रीय आधारमा स्थापित पार्टीहरूको अस्तित्व समाप्त हुँदै छ । सानो मुलुकका लागि यो सकारात्मक सन्देश पनि हो, लाभ थप्छन्, जनता समाजवादी पार्टीले अब मधेसका मुद्दा मात्रै होइन, हिमाल, पहाड र मधेसलाई जोड्ने नीति र कार्यक्रम लिएर अघि जानुपर्छ ।समाजवादी र राजपा मधेस मुद्दाकै उभारमा स्थापित भएका दल हुन् । अहिले पनि यी दुवै दलको मुख्य हेडक्वार्टर प्रदेश २ हो । समाजवादीका अध्यक्ष उपेन्द्र यादवले आफ्नो दलमा तत्कालीन एमाले पृष्ठभूमिका अशोक राई, राजेन्द्र श्रेष्ठलगायतको जनजाति धारलाई प्रवेश गराएपछि यो दल प्रदेश २ का ८ जिल्लाबाट बाहिर निस्कँदै थियो । नयाॅ शक्ति पार्टीको नेतृत्व गरेका पूर्वप्रधानमन्त्री बाबुराम भट्टराईको प्रवेशसँगै समाजवादी राष्ट्रिय छवि बनाउन सफल भयो । राजपालाई समेत मिलाएर मधेस, पहाड र हिमालमा संगठन विस्तार गरी राष्ट्रिय वैकल्पिक शक्ति बनाउने योजना भट्टराईले राख्दै आएका थिए । ठाकुरको शालीन छवि, बाबुरामको विज्ञता, उपेन्द्रको जनाधार तथा राजेन्द्र महतो र अशोक राईहरूको सामाजिक पहिचानको व्यक्तित्वले यो राष्ट्रिय छवि भएको पार्टी बन्न सकेको छ तर यतिले मात्रै पुग्दैन, भोगेन्द्र झा भन्छन्, तराई, मधेस र हिमाललाई जोड्ने भनेको नीति र कार्यक्रमले हो । अब यो दलले मधेसको एजेन्डालाई मात्रै उठाएर पुग्दैन । राष्ट्रकै एजेन्डालाई अघि सार्न सके मात्रै राष्ट्रिय पार्टी बन्न सक्छ ।अर्का विश्लेषक रजनीकान्त जनता समाजवादी पार्टी अब धोतीटोपीको नाराबाट माथि उठ्न सक्नुपर्ने बताए । अनुहारले राष्ट्रिय स्वरूप ग्रहण गरेको छ तर नीति र कार्यक्रमले जोड्न बाँकी छ, उनले थपे, कोभिड१९ को संक्रमणमा पहाड र हिमालमा खाद्यान्नको अभाव छ । यस्तो बेला हिमाल र पहाडलाई जोड्न खाद्यान्नका कार्यक्रम लिएर जानुपर्थ्यो । यसमा चुकेको छ ।"
पृथ्वीको ताप र भाइरसको 'जम्प',"मानव तथा प्रकृतिबीचको अन्तरसम्बन्धलाई ध्वस्त पार्दै गए के हुन सक्छ भन्ने विषयलाई कोरोनाको विश्वव्यापी महामारीले छर्लंग पार्दै ल्याएको छ । यस विश्वमा असंख्य इकोसिस्टम छन् । जंगलमा जनावर, चरा, वनस्पति, कीरा फट्यांग्रा, भाइरस, ब्याक्टेरियालगायतका अन्य जीवको एक किसिमको इकोसिस्टम चलिरहेको हुन्छ । खोला र दहकिनारमा अर्कै किसिमको । यी असंख्य इकोसिस्टमको भूमण्डलीय सञ्जाललाई जंगल फँडानी, जीवाष्म इन्धन (फोसिल) को प्रयोगले तीव्र बनाएको विश्वव्यापी कार्बन इमिसनजस्ता कृत्यले कहाँकहाँ खल्बलाएका छन् भन्ने विषयमा राम्रो अनुसन्धान भएकै छैन । त्यसैले मानवले विश्वको फलानो इकोसिस्टमलाई बिथोलेकाले फलानो महामारी फैलियो भनेर किटान गरेरै भन्न गाह्रो छ । तर, यस्तै भए पनि प्रकृतिको बिनाश तथा महामारी फैलावबीचको अन्तरसम्बन्ध देखाउने केही प्रस्ट आधार छन् । पहिलो आधार पुँजीवादी आधुनिकतातिरको दौडसितै मानव तथा चरा, जनावर र विश्वका अन्य प्रजातिको झन्झन् बढ्दो इन्टरफेस । मानवले व्यापक रूपमा जंगल फँडानी गरेपछि त्यहाँको इकोसिस्टम मात्र बिग्रिएन, मानव तथा अन्य जंगली प्रजातिबीचको जम्काभेट पनि बढ्यो । चीन तथा दक्षिणपूर्व एसियाका केही राष्ट्रमा जंगली जनावर र तिनको मासु बेच्ने बढेबढे वेट मार्केटहरू छन् । यस संसारमा प्यान्गोलिन तथा अन्य दुर्लभ जनावरको मासु खान मन पराउने थुप्रै मानिस छन् । अनि यति मात्रै कहाँ हो र ? कसैकसैले त नामै नसुनेका चरा, जनावरलाई खाएर वा तिनको छालालाई बैठक कोठामा सजाएर आफू सम्पन्न भएको धाक लगाउनेसमेत गर्छन् । यस्तै कारणले नै जंगलमा बसोबास गर्ने असंख्य जनावर सहरी बजारहरूमा ल्याइए । मानव तथा अन्य गैरघरपालुवा जनावरको जम्काभेट बढ्दै गयो । बजार तथा जंगलका इकोसिस्टमहरू एकअर्कासित मिस्सिए । त्यसै जम्काभेट वा इन्टरफेसको फलस्वरूप ब्याक्टेरिया तथा भाइरसहरू अन्य प्रजातिबाट मानिसमा जम्प गरे वा सरे । सन् २००२ मा चीनमा फैलिएको सार्स रोगझैं हालको कोरोना महामारी पनि चमेराबाट मानवमा सरेको हो भन्ने कुरा उठेको छ । तर, यदि यो सत्य हो भने प्रश्न उठ्छ चमेराबाट भाइरस मानवमा सर्यो नै कसरी ? के मानवले जंगल मासेपछि गाउँसहर छिर्न विवश भएको चमेराले गर्दा नै भाइरसले अन्तरप्रजातीय जम्प लिएको त होइन ?दोस्रो आधार प्रकृतिको विनाश तथा महामारीबीचको अन्तरसम्बन्ध जनाउने अर्को आधार छ, पर्यावरणमा आएको परिवर्तन र ग्लोबल वार्मिङको मुद्दा । नासाको को गोडार्ड इन्स्टिच्युटले गरेको अध्ययनअनुसार, सन् १८८० देखि अहिलेसम्म पृथ्वीको तापक्रम झन्डै १ डिग्री सेल्सियस बढिसकेको छ । कार्बन इमिसन र जीवाष्म इन्धनको प्रयोग अहिलेजस्तै रहिरहे एक्काइसौं शताब्दीको अन्त्यसम्म तापक्रम ३ अथवा ४ डिग्रीसम्म नबढ्ला भन्न सकिन्न । त्यसो भएमा केकस्ता नयाँ ब्याक्टेरिया र भाइरसहरू जाग्नेछन् ? अर्को शब्दमा भन्दा पृथ्वीको बढ्दो तापक्रमले ब्याक्टेरिया तथा भाइरसमा कस्तो प्रभाव पार्नेछ ? उक्त प्रभावले झन् नयाँ किसिमका विपत्ति निम्त्याउने त होइन ?यस सम्बन्धमा पर्यावरणविद् डाक्टर डेबिड वालेस वेल्सले केही सम्भावनातिर संकेत गरेका छन् । पहिलो सम्भावना बढ्दो तापक्रमले ध्रुवीय प्रदेशहहरूको हिउँ पग्लिँदै जानेछ । हिउँ पग्लिएपछि हजारौं वर्षदेखि बरफमुनि दबेर बसेका हानिकारक भाइरस बाहिर निस्किन सक्छन् । २ करोडभन्दा बढी मानिसको ज्यान लिएको सन् १९१८ को स्पेनिस फ्लुको भाइरस १०० वर्षपछि क्यानाडामा हिउँमुनि भेटियो । बीबीसी वर्ल्ड सर्भिसको स्रोतअनुसार, साइबेरियाको हिउँमा ३२,००० वर्षदेखि दबेर निष्क्रिय रहेको भाइरस २०१४ मा फ्रान्सको एउटा प्रयोगशालामा पुनः सक्रिय भएको देखियो । बिफरको भाइरससमेत साइबेरियाको हिउँमुनि दबेर रहेको आशंका छँदै छ । पृथ्वीको तापक्रम बढेर हिउँ पग्लिएपछि ति पराकालीन भाइरस आधुनिक संसारमा फेरि जाग्न सक्छन् । न तिनलाई बन्दुक वा बम हानेर मार्न सकिन्छ, न मिसाइल चलाएर हराउन ।दोस्रो सम्भावना भूमध्यरेखाको २३ डिग्री उत्तर तथा २३ डिग्री दक्षिण गोलार्द्धको भूभागलाई ट्रोपिकल जोन भनिन्छ । बढी गर्मी तथा अत्यधिक उष्णता हुने यस प्रदेशमा हरेक वर्ष १० लाख मानिस मलेरियाबाट अझै संक्रमित हुने गर्छन् । तर, पृथ्वीको तापक्रम बढेकाले ट्रोपिकल जोन हरेक १० वर्षमा ३० किलोमिटरको दरले बिस्तारित हुँदै छ । यही क्रम चलिरहे पहिले कम गर्मी हुने थुप्रै ठाउँहरूमा पनि सन् २०५० सम्म पुग्दानपुग्दै ट्रोपिकल जोनकै झैं गर्मी र उष्णता हुनेछ । त्यसो भए मलेरियाले आक्रमण गर्न सक्ने पृथ्वीको कुल छेत्रफल पनि विस्तारित हुँदै जानेछ । विश्व स्वास्थ्य संगठनको अनुमानअनुसार, सन् २०३० सम्म १ करोड थप मानिस मलेरियाबाट संक्रमित हुनेछन् ।तेस्रो तथा सबैभन्दा डरलाग्दो सम्भावना मानव शरीरमा असंख्य ब्याक्टेरिया हुन्छन् । तीमध्ये ९९ प्रतिशत ब्याक्टेरियालाई त मानव विज्ञानले अहिलेसम्म राम्ररी बुझ्नसमेत सकेको छैन । सामान्य अवस्थामा मानव शरीरमा रहेका ती ब्याक्टेरियाले प्रायः शरीरलाई हानि पुर्याउँदैनन् ।तर, पृथ्वीको तापक्रम बढ्दै गएमा अवस्था सामान्य रहनेछैन । सन् २०१५ मा सेन्ट्रल एसियामा मात्र हुने साइगा प्रजातिको हरिणको दुई तिहाइ जनसंख्या एक हप्तामै सखाप भएको, नेपालको भूभागभन्दा ठूलो क्षेत्रमा साइगा हरिणका लास यत्रतत्र भेटिएका घटना त्यति पुराना भएका छैनन् । अनुसन्धानले देखाएअनुसार, हरिणहरूको मृत्युको कारण तिनको टन्सिलमा रहने ब्याक्टेरिया सक्रिय हुनु थियो । हजारौं वर्षसम्म सक्रिय नभएका ब्याक्टेरिया किन अचानक जागेर समस्त प्रजातिको दुई तिहाइ सखाप भयो त ? पछि बुझ्दा थाहा भयो २०१५ मा रुस तथा उज्बेकिस्तानलगायतका सेन्ट्रल एसियामा रहेको त्यस क्षेत्रमा सन् १९४८ पछि अति गर्मी भएको रहेछ । बाहिरको तापक्रम गर्मिएपछि हरिणको शरीरभित्रको इकोसिस्टम खल्बलिँदा ब्याक्टेरियाहरू जागेका रहेछन् ।मानव शरीरको पनि आफ्नै इकोसिस्टम हुन्छ । सामान्यतः शरीरको तापक्रम ९८६ फरेन्हाइट हुनुलाई नर्मल मानिन्छ र १००४ भन्दा माथि हुनुलाई ज्वरो आएको अवस्था । इन्फेक्सन वा अन्य कारणले शरीरको तापक्रम बढेमा मेडिकल विज्ञानले त्यस्तो शरीरलाई अस्वस्थ मान्छ । अहिलेसम्म पृथ्वीको तापक्रम १ डिग्री बढ्दा पनि मानव शरीरभित्रका ब्याक्टेरिया जागेका छैनन् । तर, तापक्रम ३ अथवा ४ डिग्री बढे के होला ? के मानव शरीरका ब्याक्टेरिया पनि साइगा हरिणको शरीरमा रहने ब्याक्टेरियाझैं जाग्ने त होइनन् ?अहिले लगातार उक्लिँदै गएको कोरोना संक्रमण दर र मृत्युको रेखालाई कसरी फल्याट वा समतल गर्दै लैजाने, संक्रमण दर कसरी घटाउने भनेर सबै देशका सरकार लागिपरेका छन् । तर, के पृथ्वीको तापक्रमको उक्लँदो रेखालाई पनि फल्याट गर्दै लैजानु पर्दैन र ? पर्यावरणविद्हरूले जी७ का सदस्यलगायतका अन्य उच्च कार्बन उत्पादन गर्ने देशहरूलाई पृथ्वीको तापक्रम खतरनाक ढंगले बढिरहेको छ भनेर चेतावनी दिन थालेको त ४० वर्षभन्दा पनि बढी भयो । तर, पर्यावरणको संरक्षण गर्न कडा नियम लागू गरे पेट्रोलियमको विश्वव्यापी व्यापार र त्योसित जोडिएका अन्य व्यापारिक क्षेत्रमा मुनाफा कम होला भन्ने डरबाट त्रस्त पुँजीपतिहरूको रकमी लबिइङले विकसित राष्ट्रका राष्ट्राध्यक्षहरू दशकौंदेखि कानमा तेल हालेर बसिरहेका छन् । हालको कोरोना महामारीको सन्दर्भमा पनि इटाली, स्पेन, बेलायत तथा संयुक्त राज्य अमेरिकाजस्ता मुलुकका राष्ट्रिय स्वास्थ्य सल्लाहकारहरूले लकडाउनको सल्लाह फेब्रुअरीको अन्त्यतिरै दिएका थिए भन्ने प्रकाशमा आएको छ । तर, लकडाउनले अर्थतन्त्र तल जाला र स्टक मार्केटको दाम घट्ला भनेर बढीजसो मुलुकमा बन्दाबन्दी निकै ढिलो मात्र सुरु गरियो । जब सुरु गरियो, त्यतिन्जेलमा भाइरसहरू देशदेशका सीमा छिछोल्दै संसारभरि फैलिइसकेका थिए । कोरोना भाइरसको रोकथाम गर्न ढिलाइ गर्ने विकसित कहिलिएका पश्चिमी मुलुकका सरकारहरूले पृथ्वीको बढ्दो तापक्रमको विकट समस्यासित भिड्न पनि धेरै नै ढिलो गरिसकेका त होइनन् ? के सन् २१०० सम्म यस विश्वको तापक्रम ३ अथवा ४ डिग्री नै बढिसक्नेछ ? पर्यावरणविद् डाक्टर एलेक्स पिगोटको भनाइअनुसार, यदि त्यसो भएमा संसारका १५ प्रतिशत इकोसिस्टमहरू ध्वस्त हुनेछन् र ७३ प्रतिशत जीवजन्तुलाई यस ग्रहमा बाँच्न अत्यन्त दुष्कर हुनेछ ।अहिलेको समय विभिन्न राष्ट्रले कोरोना भाइरस कहाँबाट सुरु भयो, कुन देश वा संस्थाको असावधानीले गर्दा फैलियो भनेर एकअर्कालाई दोषारोपण गर्ने समय होइन । कोरोनाको त्रास कम भएपछि यस विषयमा अनेकौं अध्ययन र विश्लेषण हुने नै छन् र हुनु पनि पर्छ । तर, अहिलेको समय भनेको सबै राष्ट्रहरू मिलेर कोरोना मात्र नभई कार्बन इमिसन तथा ग्लोबल वार्मिंङलगायतका मानवप्रकृति अन्तरसम्बन्धका मुद्दामा सहकार्य गर्नु हो । उपचारका उपाय र मेडिकल तथ्यांक साटासाट गर्नु हो । हतियार र राष्ट्रिय सुरक्षा सिस्टममा लगाइने असीमित रकम कटाएर सार्वजनिक स्वास्थ्य तथा पर्यावरणसित जोडिएका प्रविधि, संरचना र जनशक्तिको विकासका निम्ति खर्च गर्नुपर्ने समय हो ।उपलब्ध तथ्यांकअनुसार, २०१९ मा संयुक्त राज्य अमेरिकाको मिलिटरी बजेट ७१५ बिलियन अमेरिकी डलर थियो, यही वर्ष चीनले मिलिटरीमा १७७ बिलियन खर्च गर्यो भने भारतले झन्डै ७० बिलियन । २०१८ मा संसारभरि मिलिटरीमा १८२२ बिलियन डलर खर्च भएको थियो । यो तथ्यांकलाई अर्कोसित जुधाएर हेरौं संसारको साढे सात खर्बभन्दा बढीको कुल जनसंख्या मा १ खर्ब मानिस (हरेक सात मानिसमा एक जना) अहिले पनि झुपडपट्टीहरूमा बस्छन्, बीसौं लाखभन्दा बढी मानिस बस्ने ठाउँ नै नभएर सडकछेउ रात बिताउँछन् । हरेक दिन १५ हजारभन्दा बढी मानिस त खान नपाएरै मर्छन् । के यस्तो अवस्थामा हतियार र सेनामा १८२२ बिलियन डलर खर्च गर्नु जायज हो ? यस्तो तथ्यांकले मानव सभ्यता कति असभ्य बन्दै गएको रहेछ भन्ने देखाउँदैन ? यदि यही काम कुनै देशले नगरेर व्यक्तिले गरेको भए के हुन्थ्यो ? घरमा खानेकुरा र लुगाकपडाको साटो हतियार जम्मा गर्न थाले, रोग फैलने सम्भावना भएको बेला सिटामोलको जुगाड गर्न छाडी लाठी र बन्दुकको प्रबन्ध गर्न थाले, त्यस्तो व्यक्तिलाई संसारले पागल भन्दैनथ्यो र ? यदि हो भने त यो संसार नै पागल देखियो १ सैन्य शक्तिको प्रवर्द्धनका निम्ति खर्च गरिने रकम कृषि, स्वास्थ्य र पर्यावरणसित जोडिएका प्रविधिको विकास गर्नमा लगाएको भए संसारमा कोही पनि भोकै मर्ने थिएनन् । कोरोनाको महामारी आइलाग्दा पनि सम्पूर्ण विश्व त्योसित जुध्न हालको भन्दा धेरै तयार हुने थियो । त्यसैले पनि यो हाम्रा विश्व दृष्टिहरूलाई पुनर्मूल्यांकन गर्ने समय हो । यो समय पुँजीवादको उपभोक्ता संस्कृतिलाई पुनर्मूल्यांकन गर्ने समय पनि हो । भूमण्डलीय भविष्यको क्षितिजमा अहिले हामीले नामै नसुनेका झन् डरलाग्दा भाइरस तथा ब्याक्टेरिया सल्बलाइरहेका हुन सक्छन् । तीमध्ये कुनै पग्लिन थालेको हिउँबाट बाहिर निस्कन सक्छन् त कुनै पृथ्वीको बढ्दो तापक्रमले मानव शरीरभित्रै जाग्न सक्छन् । यो मानवले फाइदानोक्सानको अंकगणितबाट बाहिर निस्केर आउन सक्ने नयाँ विपत्तिविरुद्ध अहिलेदेखि नै तयारी गर्दै अघि बढ्नुपर्ने समय हो । यो संसारमा चलिरहेका विभिन्न किसिमका सामाजिक पागलपन विरुद्ध मोर्चाबन्दी गर्दै प्रकृति र मानवबीचको अन्तरसम्बन्धलाई नयाँ ढंगले बुझ्नुपर्ने समय हो ।"
अबको किताब बजार,"नेपाली लेखकको बजारवाल स्ट्रिट जर्नलका अनुसार, बेस्ट सेलर किताब त्यो हो, जुन कम्तीमा ३ देखि ५ हजार प्रति बिक्री हुन्छ । तर, पब्लिसर्स विक्लीले भने नयाँ किताब प्रकाशन भएको करिब १ महिनासम्म जुन किताब हरेक दिन ११ सय प्रतिका दरले बिक्री हुन्छ, त्यो किताब बेस्टसेलरको उत्कृष्ट ५ पुस्तकभित्र पर्ने भनेको छ । अन्तर्राष्ट्रिय नियम जे भए पनि नेपालमा राम्रा किताब सामान्यतया ३ देखि ५६ हजारसम्म बिक्री हुन्थे । केही गिनेचुनेका लेखकका किताब २० औं हजारप्रति बिक्री पनि भए । यसमा पुरस्कार प्राप्त पुस्तकको व्यापार जोडिएको छैन । तर, अब अवस्था त्यस्तो हुने छैन । बेस्टसेलर लेखकको छाती अलि खुम्चिनेछ । कोरोनाको संक्रमणले थलिएका प्रकाशकले जो पायो, त्यही लेखकका किताब प्रकाशन गर्ने आँट गर्ने छैनन् । आर्थिक अवस्था कमजोर भएपछि कमसल लेख्ने तर आफैं लगानी गरेर किताब छाप्ने रहरे लेखकको कमी आउनेछ । कथा, उपान्यास र कविता अब्बल छापिनेछन् भने गैरआख्यानमा जसरी लकडाउनमा धर्म, इतिहासदेखि भूगोल र राजनीतिका अब्बल किताब पढिए, त्यस्तै अब्बल किताब लेखकले लेख्ने प्रयास गर्नेछन् र प्रकाशकले छाप्नेछन् । त्यसपछिको नेपाली साहित्यिक पुस्तकको बजार झन् अब्बल र फराकिलो भएर आउनेछ भन्ने आशा गर्न सकिन्छ, भलै यस्तो समय आउन एकदुई वर्ष समय लाग्नेछ ।(प्रकाशन क्षेत्रमा आबद्ध खड्का कला, साहित्य, संगीत क्षेत्रको लेखनीमा सक्रिय छन् ।)"
टुक्काको नाति ट्रोल,श्रेयज सुवेदी
'बनाना बैठकी' मा केही थप,सुकन्या वाइबा
भारतमा कसरी भित्रियो नेपालबाट १८ करोड भारु ?,"(नयाँदिल्लीकाठमाडौं)  गत शनिबार भारतको वाणिज्य तथा उद्योग मन्त्रालयअन्तर्गतको उद्योग तथा आन्तरिक व्यापार विभागले प्रत्यक्ष वैदेशिक लगानी (एफडीआई) सम्बन्धी नीतिमा संशोधन गर्यो । भारतसँग सीमा जोडिएका मुलुकबाट आउने एफडीआईका लागि सरकारबाट पूर्वस्वीकृति लिनुपर्ने सूचना थियो ।भारतसँग नेपालको पनि सीमा जोडिएको भए पनि चीन लक्षित उक्त नीति सार्वजनिक भएपछि केही रोचक तथ्य सतहमा आएका छन् । नेपालसम्बन्धी एउटा नयाँ तथ्य पनि सार्वजनिक भएको छ, जुन नेपालको विद्यमान व्यवस्थाअनुसार गैरकानुनी हो । वाणिज्य मन्त्रालयको विवरणअनुसार सन् २००० देखि २०१९ सम्मको अवधिमा नेपालबाट १८१८ करोड भारु (३२ लाख ५० हजार अमेरिकी डलर) बराबरको वैदेशिक लगानी भारत भित्रिएको पाइएको छ । भारतको उद्योग प्रवर्द्धन तथा आन्तरिक व्यापार विभागले तयार पारेको एफडीआई मुलुकहरूको सूची र लगानी रकमसम्बन्धी विवरणमा नेपाल १०३औं स्थानमा छ । दुई दशकमा नेपालबाट १८१८ करोड भारु लगानी आएको उल्लेख छ । तर त्यो लगानी कुन क्षेत्रमा कसले भित्र्यायो भन्ने खुलाइएको छैन ।नेपाल र भारतबीच सम्पन्न सन् १९५० को शान्ति तथा मैत्री सन्धिले सरकारको स्वीकृतिमा दुवै देशका नागरिकलाई समान आधारमा एकअर्का देशमा उद्योग खोल्न तथा व्यापार गर्ने सुविधा दिए पनि नेपालले भने गैरआवासीय नेपाली नागरिक (एनआरएनए) बाहेकका नेपालीलाई विदेशमा लगानी गर्न प्रतिबन्ध लगाएको छ । कसैले कुनै क्षेत्रमा लगानी गर्नुपरे राष्ट्र बैंकको पूर्वस्वीकृतिबिना विदेशमा लगानी गर्न छुट छैन । विदेशमा लगानी गर्न प्रतिबन्ध लगाउने ऐन २०२१ ले सरकारको अनुमतिबेगर कुनै पनि नेपाली नागरिक तथा संस्थाले विदेशमा लगानी गर्न पाउँदैन । उक्त ऐनले सरकारको अनुमति लिएर विदेशमा लगानी गर्न पाउने छुट दिए पनि हालसम्म कसैलाई पनि त्यस्तो अनुमति नदिइएको राष्ट्र बैंक र अर्थ मन्त्रालयले जनाउँदै आएका छन् । भारतमा देखिएको लगानी सम्बन्धमा नेपालका सरकारी निकाय भने बेखबर छन् । राष्ट्र बैंकका एक उच्च अधिकारीलाई यस सम्बन्धमा जिज्ञासा राख्दा आश्चर्य प्रकट गरे । त्यस्तो त नहुनुपर्ने हो, कानुनले नै प्रतिबन्ध लगाएको कुरा हो, यसलाई त गम्भीरतापूर्वक बुझ्नुपर्ने हुन्छ, उनले भने, अर्थात् कानुनले प्रतिबन्ध गरे पनि गैरकानुनी ढंगले नेपालबाट भारत रकम पुर्याई लगानी गरिएको हुन सक्छ । हुन्डी, आयातनिर्यातमा न्यून तथा अधिक बिजकीकरण गरी नेपालबाट भारतमा पुँजी पलायन हुने गरेका छन् । यसबारे राष्ट्र बैंक, सम्पत्ति शुद्धीकरण अनुसन्धान विभागजस्ता निकायबाट भारत सरकारसँग औपचारिक कुराकानी गरी अध्ययन हुनुपर्ने विषय रहेको नेपालस्थित सरकारी अधिकारीहरूको धारणा छ ।सामान्यतया भारतमा भित्रिने वैदेशिक लगानीमा स्रोत मुलुकबाट अनुमति लिएनलिएको हेर्ने नगरिए पनि नेपालले वैदेशिक लगानीलाई निषेध गरेको अवस्थामा पछिल्लो तथ्यांकलाई गम्भीरतापूर्वक लिनुपर्ने आर्थिक मामिलाका जानकारहरू बताउँछन् । भारतको सरकारी निकायले नै नेपालबाट लगानी आएको देखाउनुले गैरकानुनी रूपमा पुँजी पलायनतर्फ संकेत गर्ने उनीहरूको भनाइ छ । नेपालको लगानी भनेर भारतको सरकारी निकायले उल्लेख गरेको अवस्थामा सरकारले त्यसमा चासो राख्नुपर्ने पूर्वअर्थ सचिव रामेश्वर खनालले बताए । कानुनले नै वर्जित गरेको अवस्थामा नेपालबाट कसरी लगानी गयो भन्नेमा छानबिन हुनुपर्ने उनको भनाइ छ । कानुनले निषेध गरेको हुनाले औपचारिक रूपमा नेपालबाट लगानी भएको तथ्यांक बाहिर आएपछि सम्बन्धित निकाय चुप लागेर बस्न मिल्दैन, त्यस सम्बन्धमा तत्काल छानबिन थाल्नुपर्छ, उनले भने ।त्यसैगरी वैदेशिक लगानीसम्बन्धी कानुनी मामिलाका जानकार सेमन्त दाहालले पनि पछिल्लो तथ्यांकले विदेशमा लगानी गर्न प्रतिबन्ध गर्ने नेपालको कानुनी व्यवस्थाको उपेक्षा भएको बताए । भारतमा बस्दै आएका नेपालीले त्यहाँ गरेको आर्जन त्यहीँ लगानी गर्न पाउने भए पनि त्यसलाई एफडीआईमा गणना गर्ने कुरा भारतको कानुनले निर्देश गर्ने विषय हो, उनले भने, यदि नेपालबाट विप्रेषण भएर भारतमा लगानी भएको हो भने त्यो खोजीको विषय हो ।भारतले उल्लेख गरेको पछिल्लो तथ्यांकले नेपालबाट पुँजी पलायन भइरहेको भन्ने लामो समयदेखिको आशंकालाई बल पुर्याउँछ । नेपालमा वैदेशिक व्यापारका क्रममा हुने न्यून बीजकीकरणका माध्यमबाट भइरहेको पुँजी पलायनलाई लिएर विगत लामो समयदेखि चिन्ता र चासो व्यक्त नगरिएको होइन । यसबारे राष्ट्र बैंक र अन्तर्राष्ट्रिय मुद्रा कोष (आईएमएफ) जस्ता निकायले अनौपचारिक माध्यमबाट हुने गैरकानुनी क्रियाकलापका विषयमा विवरण सार्वजनिक गर्ने गरेका छन् । नेपालको आयातलाई भारतको निर्यातको तथ्यांकसँग तुलना गर्दा नेपालको कुल वस्तु आयात भारतको निर्यातभन्दा कम छ, राष्ट्र बैंकले चार वर्षअघि गरेको एक अध्ययन प्रतिवेदनमा भनिएको छ, यसले न्यून बीजकीकरणलाई संकेत गर्दछ । उक्त प्रतिवेदनअनुसार ०६८६९ देखि ०७२७३ सम्म आयात गरिएको रकमभन्दा ३ देखि ९ प्रतिशतसम्म बढी रकम भारततर्फ भुक्तानी भएको देखिन्छ । यसको मतलब नेपाल उद्योगी व्यवसायीले आयात गरेको सामग्रीको तुलनामा अधिक मूल्यांकन गरी यहाँबाट पुँजी भारततर्फ लगेका हुन् । यस्तै वा अन्य गैरकानुनी क्रियाकलापबाट नेपालमा उत्पत्ति भएको स्रोत नखुलेको रकम भारत लगिएको अनुमान नेपालका सरकारी अधिकारीहरूको छ । जसलाई केही उद्योगी व्यवसायीले भारतमा लगानीका रूपमा रूपान्तरण गरेका हुन् । कुल वैदेशिक व्यापारमा भारततर्फ ६५ प्रतिशत हिस्सा हो । यसकारण भारत हुँदै पुँजी पलायन बढी हुने गरेको अनुमान राष्ट्रिय तथा अन्तर्राष्ट्रिय संस्थाको रहने गरेको छ ।अन्तर्राष्ट्रिय मुद्रा कोषका अनुसार कतिपय देशमा नेपालीको लगानी छ । त्यसमाथि केही वर्षअघि अमेरिकी थिंक ट्यांक ग्लोबल फाइनान्सिअल इन्ट्रिगेटीले सार्वजनिक गरेको पुँजी पलायनसम्बन्धी प्रतिवेदनले त झनै डरलाग्दो तस्बिर बाहिर ल्याएको थियो । सन् २०१७ मा सार्वजनिक उक्त प्रतिवेदनले सन् २००४ देखि २०१४ बीचको १० वर्षमा नेपालबाट गैरकानुनी ढंगले करिब ५७ अर्ब डलर बाहिरिएको उल्लेख गरेको थियो । त्यसैगरी खोज पत्रकारहरूको अन्तर्राष्ट्रिय संयन्त्र दि इन्टरनेसनल कन्सोर्टियम अफ इन्भेस्टिगेटिभ जर्नलिस्ट्स (आईसीआईजे) ले आफसोस लिक्स, पानामा लिक्समार्फत कर छल्न नेपालबाट ठूलो मात्रामा पुँजी पलायन भइरहेको खुलासा गरेका थिए । यो पृष्ठभूमिमा भारतमा नेपालबाट वैदेशिक लगानी भएको नयाँ तथ्य बाहिर आउनुले पुँजी पलायनले निरन्तरता पाइरहेको देखाउँछ ।"
किसानले बनाउन थाले च्याउको सुकुटी,"(काठमाडौं)  किसानले उत्पादन खेर नजाओस् भनेर च्याउको सुकुटी बनाए पनि बिक्री गर्न बजार नपाएको गुनासो गरेका छन् । लकडाउनका कारण उत्पादित ताजा च्याउले बजार पाएको छैन । बिक्रीको विकल्पमा उनीहरूले सुकुटी बनाएर राखे । तर सुकुटी पनि खेर जाने हो कि भन्ने चिन्ता रहेको किसान बताउँछन् । अछामको मंगलसेन नगरापालिका५ स्थित दुर्गा कृषि च्याउ उत्पादन केन्द्र र काठमाडौंको गोकर्णेश्वर नगरपालिका४ स्थित तिमिल्सिना च्याउ फार्मले बढी भएको च्याउको सुकुटी बनाएर राखिरहेका छन् । दुर्गा कृषि च्याउ केन्द्रका गुमानसिंह बटालाले अहिलेसम्म ४६ क्विन्टल च्याउको सुकुटी बनाइसकेको जानकारी दिए । १० किलो च्याउ बराबर एक किलो सुकुटी हुने उनको भनाइ छ । त्यस्तै काठमाडौंको गोकर्णेश्वर नगरपालिका४ स्थित तिमिल्सिना च्याउ फार्मका सञ्चालक सीताराम तिमल्सिनाले पनि ७० केजी च्याउको सुकुटी बनाएर राखिरहेको बताए । लकडाउनका कारण सबै च्याउ किसान समस्यामा परेको बटालाको भनाइ छ । मंगलसेनमा ५ रोपनी र पञ्चदेवल विनायक नगरपालिका२ मा ४ रोपनी क्षेत्रफलमा उनले कन्ये च्याउको खेती गरेका छन् । १० लाख रुपैयाँ लगानीबाट खेती सुरु गरेका उनले अहिले व्यवसाय धरापमा रहेको गुनासो गरे । लकडाउनले गरेर १० लाख रुपैयाँ बराबरको नोक्सान भयो । गत असोजमा ५ लाख रुपैयाँ लगानी गरेर पहिलो लटको च्याउ लगाएँ, उनी भन्छन्, फागुनदेखि उत्पादन दिन थाल्यो । तर चैतबाट लकडाउन सुरु भयो । अर्को लटका लागि च्याउ लगाउन समस्या छ । ताजा च्याउ बिक्री हुन नसकेका बेला सुकुटी बिक्री गर्न झनै समस्या रहेको तिमिल्सिना बताउँछन् । उनले पनि यस अवधिमा १० लाख रुपैयाँ नोक्सान भएको जानकारी दिए । फागुनमा १७ लाख रुपैयाँ लगानी गरेर ८ हजार पोका च्याउ लगाएँ । बेच्ने बेला लकडाउन भयो, उनले भने । दोस्रो चरणको बीउ लगाउन समस्या च्याउ किसानलाई लकडाउनका कारण च्याउको बीउ लगाउन समस्या भएको छ । आवश्यक लगानी र कच्चापदार्थ नभएकाले समस्या थपिएको किसानको भनाइ छ । पहिलो चरणमा लगाएको च्याउबाट लगानी उठाउन नसकेपछि अर्को पटकका लागि बीउ लगाउन समस्या भएको अछामका किसान बटाला सुनाउँछन् । फागुनमा दोस्रो चरणका लागि च्याउ लगाउन भनी उनले ५० हजार रुपैयाँ बराबरको बीउ किनेर राख्नुपरेको बताए । असोजमै लगाएको च्याउबाट नै उत्पादन भइरहेको उनको भनाइ छ । अहिलेसम्म प्रतिकिलो २ सय रुपैयाँमा ७ क्विन्टल च्याउ बेचिसकें, उनले भने, बीउ र कच्चापदार्थ सबै किन्नुपर्छ । बटाकाले कालीकोट, दैलेख, सुर्खेत, धनगढी र अछामका केही स्थानमा च्याउ बिक्री गर्दै आएका थिए । तर अहिले अछामकै दुईवटा नगरपालिकाभन्दा बाहिर जान नपाएको उनको भनाइ छ । तिमल्सिनालाई पनि अर्को चरणको च्याउ लगाउनुपर्ने भए पनि अगाडि नै नोक्सान बेहोर्नुपरेकाले के गर्ने भन्ने द्विविधा परेको छ । किसानले पुरानै लटको च्याउ बिक्री गरिरहेको च्याउ उत्पादक किसान संघ नेपालका अध्यक्ष प्रेमनारायण अधिकारी बताए । नयाँ उत्पादनका लागि पराल, बाँसलगायत कच्चापदार्थ ढुवानीमा समस्या छ, उनले भने, त्यसैले गत चैतको तुलनामा उत्पादन ५० प्रतिशत घटेको छ । उपत्यका छाड्ने धेरै भएकाले उपभोक्ता पनि घटिरहेका छन् ।"
संकट समाधान गर्न साझेदारी',"काठमाडौं (कास) अर्थमन्त्री युवराज खतिवडाले कोभिड१९ बाट उत्पन्न संकट समाधान गर्न अन्तर्राष्ट्रिय तथा क्षेत्रीय प्रयास एवं साझेदारी आवश्यक रहेको बताएका छन् । साथै सीमानाकामा हुने मानिसको आवतजावत नियन्त्रण गर्न क्रस बोर्डर एवं अन्तर्राष्ट्रिय समन्वय अपरिहार्य भएको उनको भनाइ छ । विश्व आर्थिक मञ्च (डब्लूईएफ) लगायतका पदाधिकारीबीच बुधबार भिडियो कन्फरेन्स गरेका अर्थमन्त्रीले कोरोनाले नेपालको अर्थतन्त्र, स्वास्थ्य क्षेत्र र जनजीवनमा पारेको प्रभावबारे जानकारी गराएका थिए ।"
पाल्पा सिमेन्टको ६ लाख सहयोग,काठमाडौं (कास) पाल्पा सिमेन्ट इन्डस्ट्रिजले माथागढी गाउँपालिका र सुनवल नगरपालिकालाई ६ लाख १२ हजार १ सय ११ रुपैयाँ सहयोग गरेको छ । पाल्पा सिमेन्टले खानीस्थल प्रभावित क्षेत्रमा सहयोग गर्न माथागढीलाई ४ लाख १ हजार रुपैयाँ र सुनवल नगरपालिकाको दैवी प्रकोप उद्धार विशेष कोषमा जम्मा हुने गरी २ लाख ११ हजार १ सय ११ रुपैयाँ सहयोग गरेको जनाएको छ । सहयोग रकमको चेक गाउँपालिका प्रमुख र नगरपालिकाका प्रमुखलाई हस्तान्तरण गरिसकिएको कम्पनीले बताएको छ ।
गलत उपचार विधि सिकाएपछि ट्रम्प आलोचित,"४ खर्ब ८४ अर्बको राहत प्याकेजकोभिड१९ का कारण प्रभावित क्षेत्रलाई सहयोग पुर्याउन अमेरिकी संसद्ले राहत प्याकेज अनुमोदन गरेको छ । तल्लो सदन हाउस अफ रेप्रिजेन्टेटिभ्सले ४ खर्ब ८४ अर्ब अमेरिकी डलरको राहत प्याकेजसम्बन्धी विधेयक अनुमोदन गरेको हो । राष्ट्रपति डोनाल्ड ट्रम्पले विधेयकमा चाँडै हस्ताक्षर गर्ने बताइसकेका छन् । योसँगै संघीय सरकारले कोभिड१९ को विश्वव्यापी महामारीबाट प्रभावित क्षेत्र, व्यवसाय तथा बिरामीको संख्या बढी रहेका अस्पताललाई राहत स्वरूप थप ऋण उपलब्ध गराउने जनाइएको छ ।सम्भावित संक्रमितको परीक्षणका लागि पनि उक्त कोषबाट सहयोग गरिने बताइएको छ । हाउस अफ रेप्रिजेन्टेटिभ्समा राहत प्याकेजसम्बन्धी विधेयकको पक्षमा ३ सय ८८ सदस्यले मत दिएका थिए । पाँच जना विधेयकको विपक्ष उभिए । कोभिड१९ का कारण अमेरिका विश्वमै सबैभन्दा बढी प्रभावित छ । अर्थतन्त्र निरन्तर ओरालो लागेको जनाइएको छ । गत मार्च मध्ययता मात्र बेरोजगार हुनेको संख्या २ करोड ६४ लाख पुगिसकेको छ । भाइरसका कारण अमेरिकामा हालसम्म ५० हजार जनाले ज्यान गुमाइसकेका छन् । ८ लाख ७० हजारभन्दा बढीमा यसको संक्रमण पुष्टि भइसकेको छ ।"
प्लाज्मा दान गर्न केजरीवालको अनुरोध,"(नयाँदिल्ली)  भारतको दिल्ली राज्यका मुख्यमन्त्री अरविन्द केजरीवालले कोरोना भाइरस (कोभिड१९) को संक्रमणबाट निको भएकाहरूलाई प्लाज्मा दान गर्न अनुरोध गरेका छन् । केजरीवालले शुक्रबारको नियमित डिजिटल पत्रकार सम्मेलनमार्फत त्यस्तो आह्वान गरेका हुन् । दिल्लीकै केही अस्पतालमा भर्ना गरिएका कोभिड१९ संक्रमितमा गरिएको परीक्षणमा प्लाज्मा थेरापी सफल देखिएपछि उत्साहित बनेका केजरीवालले त्यस्तो आग्रह गरेका हुन् । केजरीवालले ४ जना बिरामीमा गरिएको क्लिनिकल परीक्षणको नतिजा सकारात्मक आएको समेत बताए । दुईतीन दिनमा थप बिरामीमा परीक्षण गरिनेसमेत उनले जनाए । पत्रकार सम्मेलनमा मुख्यमन्त्री केजरीवालले गम्भीर बिरामीहरूमाथि प्लाज्मा थेरापी परीक्षण गर्न अनुमति पाइसकिएको छिट्टै अन्य बिरामीको उपचारका लागि अनुमति खोजिने बताएका छन् । यी प्रारम्भिक नतिजा भए पनि निकै उत्साहवर्द्धक देखिएको छ । आशाको किरण देखिएको छ, उनले भने । तर, यसका लागि सबैभन्दा बढी भूमिका दाताको हुने भएकाले बढीभन्दा बढीलाई प्लाज्मा दानका लागि आउन पनि उनले आग्रह गरेका छन् । म कोभिड१९ को संक्रमणबाट निको भइसकेकाहरूलाई हात जोडेर निवेदन गर्न चाहन्छु कि अब तपाईंहरू अरूको ज्यान बचाउन सक्नुहुन्छ, उनले भने । केजरीवालले अर्काका लागि काम आउनु निको भइसकेका एकएक व्यक्तिहरूको जिम्मेवारी पनि भएको बताएका छन् । उपचारपछि घर फर्केकाहरूमध्ये प्लाजा दान गर्न इच्छुक दाताका लागि अस्पताल आउनेजाने प्रबन्ध दिल्ली सरकारले मिलाउने केजरीवालको भनाइ छ । त्यसका साथै सबै खर्च सरकारले बेहोर्ने पनि उनले जनाए । भारतको केन्द्र सरकारले हाललाई दिल्ली, पन्जाब, कर्नाटक, गुजरात, महाराष्ट्र र केरलालाई मात्र प्लाज्मा थेरापीको परीक्षण गर्न अनुमति दिएको छ । राजधानी दिल्लीमा भाइरसको संक्रमण तीव्र रूपमा फैलिँदै गएपछि त्यसको रोकथामका लागि दिल्ली सरकारमाथि दबाब बढ्दै गएको थियो । त्यसमाथि दिल्लीमा संक्रमणबाट निको हुने दर अन्य राज्यको तुलनामा कम पनि छ । भारतमा शुक्रबार साँझसम्म २३ हजारभन्दा बढीमा संक्रमण पुष्टि भइसकेको छ । ७ सयभन्दा बढीको ज्यान गइसकेको छ । राजधानी दिल्लीमा भने २३ सयभन्दा बढी संक्रमित भएका छन् । पचास जनाको कोरोना भाइरसको संक्रमणबाट मृत्यु भएको छ । दिल्लीमा ८०८ जना मात्र उपचारपछि घर फर्केका छन् । दिल्लीमा उपचारपछि निको हुने दर करिब ३५ प्रतिशतको हाराहारीमा छ । केरलामा ६० प्रतिशतभन्दा बढी छ । त्यही भएर केजरीवाल सरकारले वैकल्पिक उपचारका लागि प्लाज्मा थेरापीका लागि विशेष जोड दिन थालेको हो । भाइरसका बिरामीहरूमा संक्रमण कम गर्नका लागि प्लाज्मा थेरापी प्रभावकारी मानिएको छ । यसका लागि सबैभन्दा पहिले निको भइसकेका बिरामीको रगत निकालिन्छ । त्यसपछि त्यो रगतमा रहेको कोभिड१९ एन्टीबडी भएको प्लाज्मा निकालिन्छ । प्लाज्मा निकालेपछि निकालिएको रगतलाई पुनः दातालाई चढाइन्छ । निकालिएको कोभिड१९ एन्टिबडीयुक्त प्लाज्मा संक्रमित व्यक्तिलाई दिइन्छ । जसबाट संक्रमित व्यक्तिमा रहेका भाइरसविरुद्ध उक्त एन्टिबडी लड्छ र बिरामीको रोगविरुद्धको प्रतिरोध क्षमता पनि बढाउँदै जान्छ । जसले गर्दा कोभिड१९ को भाइरसको संक्रमण कम हुँदै जान्छ र बिरामी पनि तंग्रिँदै जान्छ । प्लाज्मा थेरापीले भाइरसको उपचार गर्ने भने होइन । यसले भाइरसविरुद्ध लड्न शरीरको प्रतिरोध क्षमता बढाउने मात्र हो । यसअघि सार्स भाइरसको रोकथामका लागि पनि प्लाज्मा थेरापीको प्रयोग सफल मानिएको थियो ।"
कोरोनाविरुद्धको खोप परीक्षण,"(लन्डन)  बेलायतमा कोरोना भाइरस (कोभिड१९) विरुद्धको खोप मानिसमा परीक्षण सुरु भएको छ । विश्वप्रसिद्ध अक्सफोर्ड विश्वविद्यालयले बिहीबारदेखि कोभिड१९ विरुद्धको नयाँ खोप परीक्षण सुरु गरेको हो । युरोपकै पहिलो परीक्षणअन्तर्गत पहिलो दिन दुई स्वस्थ स्वयंसेवकले खोप लिएका छन् । अक्सफोर्ड विश्वविद्यालयको जेनर इन्स्टिच्युट टिमकी प्राध्यापक सारा गिल्बर्टले आउँदो मे मध्यसम्ममा ५ सय जनासम्म स्वयंसेवीमा खोप परीक्षण गर्ने योजना रहेको बताइन् । उक्त खोपको परीक्षण सफल हुनेमा उनी पूर्ण आशावादी छिन् । मानव परीक्षणको प्रारम्भिक नतिजा सेप्टेम्बर महिनासम्ममा प्राप्त हुने अनुसन्धानकर्ताहरूले आशा गरेका छन् । बीबीसीका अनुसार खोप लिनेमध्ये एकजना स्वयंसेवक इलिसा ग्रानाटोले आफू वैज्ञानिक भएकाले सम्भव भएसम्म खोप विकासको वैज्ञानिक प्रक्रियामा सहयोग गर्न चाहेको बताएकी छन् । वाटर एड यूके मा सिनियर वास मेनेजरका रूपमा कार्यरत जनस्वास्थ्य विज्ञ डा ओमप्रसाद गौतम कोभिड१९ को पहिलो केस देखिएको करिब ४ महिनाभित्र भ्याक्सिन परीक्षणको तहसम्म आइपुग्नुलाई क्विक टर्न अराउन्ड का रूपमा लिन सकिने बताउँछन् । तर उनले यो भ्याक्सिन सफल हुनेनहुने अहिले भन्न नसकिने बताए । भ्याक्सिनको परीक्षणमा ट्रायल एन्ड एरर चलिरहन्छ । कहिले, कुन चरणमा पुगेर सफल हुन्छ थाहा हुँदैन, उनले भने ।गौतमका अनुसार कुनै पनि रोगको खोप तयार हुन १२ देखि १८ महिनासम्म लाग्न सक्छ । तर, अक्सफोर्ड विश्वविद्यालयले आउँदो सेप्टेम्बरसम्म कोभिड१९ विरुद्धको खोप तयार गरिसक्ने बताउनु निकै चुनौतीपूर्ण देख्छन् उनी ।परीक्षणमा भाग लिन १८ देखि ५५ वर्षका इच्छुक स्वयंसेवकका लागि आह्वान गरिएको छ । परीक्षणमा सहभागी हुनेले जनही १९० देखि ६२५ पाउन्डसम्म पाउनेछन् । तर, आवेदक स्वास्थ्य हुनुपर्नेछ । अनुसन्धानकर्ताहरूले १ हजार १ सय १२ जना स्वयंसेवकको आवेदन मागेका छन् जसमा ५ सय ५१ जनालाई भने कन्ट्रोल भ्याक्सिन दिइनेछ । स्काई न्युजका अनुसार खोप परीक्षणमा सहभागी हुन कोरोना भाइरस पोजिटिभ रिपोर्ट आएका, कोभिड१९ को अति जोखिम अवस्थामा रहेका व्यक्तिसँगै बसेका, गर्भवती भएका र हुने चाहना राखेका एवं नवजात शिशुलाई दूध खुवाइरहेकाले पाउने छैनन् । खोप विकासका लागि बेलायत सरकारले अक्सफोर्ड र इम्पेरियल कलेज लन्डनको टिमलाई २०, २० गरी ४० मिलियन पाउन्ड कोष उपलब्ध गराएको छ । इम्पेरियल कलेज लन्डनले जुनदेखि मानव परीक्षण सुरु गर्ने बताइएको छ । स्वास्थ्यमन्त्री म्याट ह्यानककले दुवै टिमले गरेका प्रयासको प्रशंसा गरेका छन् । यूके चिफ मेडिकल एड्भाइजर प्रोफेसर क्रिस ह्वीटीलाई भाइरसविरुद्धको खोप वा औषधि अर्को वर्षसम्म उपलब्ध हुने विश्वास छ । यसैबीच, बेलायतमा कोरोना भाइरस संक्रमणबाट मृत्यु हुनेको संख्या १८ हजार ७ सय ३८ पुगेको छ । डिपार्टमेन्ट अफ हेल्थ एन्ड सोसल केयर ले बेलायतमा अहिलेसम्म १ लाख ३८ हजार ७८ जनामा संक्रमण भेटिएको उल्लेख गरेको छ । भाइरसका कारण बेलायतमा मृत्यु हुने नेपालीको संख्या बिहीबारसम्म २२ पुगेको लन्डनस्थित नेपाली दूतावासले जनाएको छ ।"
तेन्दुलकरको समर्पण,"डनसँग दाँजियोतेन्दुलकरले ब्याकफुटमा गएर पञ्च दिएर रन बटुले र धेरैलाई प्रसन्न पारे अनि दर्शकलाई उनको अपर कटमा पनि उत्तिकै खुसी थियो । उनका सेट खुबै सानदार देखिन्थ्यो । उनका कीर्तिमान प्रदर्शनको भोक थियो, त्यसैले एकपछि अर्को कीर्तिमान उनको नाममा आयो । त्यसैले त अस्ट्रेलियाका सर्वकालीन महान् खेलाडी डन ब्रेडम्यानसँग प्रायः उनलाई तुलना गर्ने गरिन्छ । तर तेन्दुलकर यो तुलना मन पराउँदैन थिए । आफू जस्तो छ त्यसमै खुसी थिए ।आफ्नो खेलाडी जीवनमा क्रिकेटप्रति उनको प्रेम असीमित थियो अनि उत्तिकै सम्मान । भारतका पूर्व मेन्टल कन्डिसनिङ प्रशिक्षक प्याडी उप्टनले आफ्नो पुस्तक द बियरफुट कोच मा तेन्दुलकरबारे एउटा उल्लेखनीय घटना बताएका छन् । यसले प्रस्ट पार्छ, क्रिकेटप्रति उनको मोह कति धेरै थियो । एकपल्ट नेट सेसनका क्रममा इशान्त शर्माले झर्को मान्दै बललाई खुट्टाले प्रहार गरे । उनी आफ्नो लय समात्न संघर्ष गरिरहेका थिए । तेन्दुलकरले त्यो बल उठाए र त्यति बेला भर्खर युवा उमेरमा रहेका बलरतर्फ गए र भने, शान्त रहनु । यो त्यही बल त हो, जसले आफूलाई आफ्नो जीवन रमाउन मद्दत गरेको छ । त्यसैले उप्टन मान्छन्, क्रिकेटलाई सबैभन्दा बढी कसैले माया र सम्मान गरेका छन् भने त्यो तेन्दुलकर नै हुन् । उनी कुनै पनि मोडमा युवा र नयाँ खेलाडीले क्रिकेटलाई बेवास्ता गरेर हेपेको हेर्न सक्दैन थिए । उनी चाहन्थे, जो जति क्रिकेटसँग आबद्ध छन्, तिनमा यो खेलप्रति माया र सम्मान दुवै हुनुपर्छ ।त्यसो त उनको कप्तानी त्यति जम्न सकेनन् । उनको खेलको तुलनामा यो धेरै पछाडि नै रह्यो भन्दा हुन्छ । तर भारतीय टिममा कप्तानीको संकटलाई भने समाधान गरे भन्दा हुन्छ । तेन्दुलकर नै त्यो व्यक्तित्व हो, जसले महेन्द्रसिंह धोनीलाई कप्तान बनाउनुपर्छ भनेर पहिलोपल्ट बोलेका थिए । यिनै धोनीले आखिरमा भारतलाई दुई विश्वकप उपाधि दिलाए, एउटा सन् २००७ को ट्वान्टी२० विश्वकप । अर्को, सन् २०११ को एकदिवसीय विश्वकप । मुम्बईमा प्राप्त त्यो एकदिवसीय विश्वकप सफतालपछि उत्तिकै भविष्य भएको मानिएका विराट कोहली र साथीहरूले तेन्दुलकरलाई काँधमा बोकेर पूरा रंगशाला घुमाएका थिए । यो गज्जबको विजय यात्रा थियो । कोहलीले त्यतिबेला भनेका थिए, तेन्दुलकरले २१ वर्षसम्म पूरा देशको जिम्मेवारी आफ्नो काँधमा बोके । अहिले हामी उनलाई बोकिरहेका छौं । तेन्दुलकरप्रति विराटको यो भनाइ खुबै चर्चित छ । र, यसले नै देखाउँछ, उनी भारतका लागि कति धेरै प्रिय छोरा हुन् भनेर ।"
'क्रिकेट अब सधैंका लागि फेरिनेछ',"मुम्बई क्रिकेटमा बललाई खुबै चम्काउने प्रयास हुन्छ । विकेट खसेपछि खुसियाली पनि हुन्छ । तर यी यस्ता क्रिकेटका परम्परा हुन्, जुन अब फेरिन सक्नेछन् । जतिबेला कोरोना भाइरस (कोभिड१९) संक्रमणको महामारी रोकिएर फेरि क्रिकेट सुरु हुनेछ, त्यतिबेला यो यसअघिको क्रिकेट जस्तो हुने छैन । भारतका महान् खेलाडी सचिन तेन्दुलकर यस्तै मान्छन् ।क्रिकेटमा बलको एक भागलाई चम्काउने गरिन्छ । यसका लागि कि पसिना प्रयोग हुन्छ अथवा थुक । यसले बल हावामा स्वीङ हुन मद्दत गर्छ बलरलाई । अहिले सामाजिक दूरी र व्यक्तिगत सफा हुने प्रवृत्तिमा सबैको ध्यान छ । यो सबै कोरोनाको संक्रमणले मानिसलाई सिकाएको हो । त्यसैले यो खेल पनि फेरिँदै छ ।शुक्रबार ४७ वर्ष पुगेका तेन्दुलकरले रोयटर्ससँगको कुराकानीमा भने, अब सबै सामाजिक दूरी राख्न नै मन पराउने खालमा हुन्छन् । एकअर्कामा दिइने हाई फाइब अब हुने छैन । न त विकेट खसेपछि एकापसमा अँगालो मारेर गरिने खुसियाली देखिनेछ । केही समयपछि यस्तो फेरि दोहोरिन पनि सक्छ, तर यो पक्कै पनि पहिला जस्तो हुने छैन ।"
जर्मन लिग मेमा सुचारु हुने,"म्युनिख (बीबीसी) कोरोना भाइरसको महामारीका कारण विश्वभरि नै सबै फुटबल लिग र प्रतियोगिताहरू रोकिएका छन् । अब बुन्डेसलिगा भने मेबाट दर्शकबिना नै खेलमा फर्किनका लागि तयार भएको छ । कोभिड१९ को महामारीबाट फर्किनका लागि जर्मनीले नेतृत्व गर्न अग्रसर छ । सुरुबाटै निरन्तर परीक्षणको नतिजाले नै जर्मनीमा निकै खराब अवस्थामा पुगेका देशमा भन्दा निकै मृत्युदर कम रहेको छ । जर्मन फुटबल लिग (डीएफएल) बुन्डेसलिगा र दोस्रो डिभिजन लिग सञ्चालनका लागि जिम्मेवार छ । डीएफएल यो सिजन पूर्णता दिनेमा कटिबद्ध छ । अर्को महिना लिग पुनः सुचारु गर्नेबारेको छलफलमा बिहीबार व्यावसायिक ३६ क्लब सहभागी थिए ।तर, जर्मन फुटबलको आधिकारिक संस्थाले बन्द रंगशालामा दर्शकबिना खेलाउने स्विकृति पाउनुपूर्व अझै केही गम्भीर प्रश्नको सामना गर्नुपरेको छ । यदि मे ९ मा सुरु गर्छ भने हामी तयार छौं । यदि पछाडि नै हुन्छ भने पनि हामी तयार हुनेछौं, डीएफएलका प्रमुखका कार्यकारी अधिकृत क्रिस्टियन सेफर्टले बिहीबार भने, हाम्रा लागि के निर्णायक हो भने जसको निर्णय राजनीतिकर्मीले गर्छन् । कहिले भन्ने निर्णय गर्ने हामीले होइन । बिनादर्शक खेलाउने हाम्रो चाहना होइन । अहिलेको अवस्थामा त्यो मात्रै सम्भव देखिन्छ ।"
यसपालि यू१६ क्रिकेट नहुने,काठमाडौं (कास) मनमोहन मेमोरियल क्रिकेट सेन्टरले पूर्वप्रधानमन्त्री मनमोहन अधिकारीको स्मृति दिवसको अवसरमा आयोजना गर्ने मनमोहन मेमोरियल अन्तरप्रदेश यू१६ क्रिकेट प्रतियोगिता यसपालि नहुने जनाएको छ । १६ वर्षमुनिका खेलाडीका लागि हुने यो प्रतियोगिता यसअघि दुई संस्करण सम्पन्न भइसकेको छ । प्रतियोगिता यस वर्ष पूर्वनिर्धारित समय (वैशाख महिना) मा आयोजना गर्न नसक्ने निर्णय गर्नुपर्दा असहज महसुस गरिरहेको सेन्टरले विज्ञप्तिमार्फत जनाएको छ । विश्वव्यापी महामारीको रूपमा फैलिएको कोरोना भाइरस (कोभिड१९) र त्यसले उत्पन्न गरेको परिस्थितिका कारण मुलुक लकडाउनको अवस्थामा छ । सम्पूर्ण गतिविधि लगभग ठप्प भएको अवस्थामा खेलकुद पनि यसबाट अछुतो छैन । जसको असरले यस प्रतियोगितालाई प्रत्यक्ष असर पुगेकाले स्थगित गर्ने निर्णय गरेको सेन्टरका अध्यक्ष ठाकुरे गैरेले विज्ञप्तिमा भनेका छन् । यसपालि नभए पनि अर्को वर्ष प्रतियोगिताले निरन्तरता पाउने उनले जनाए ।
विश्वकप तोकिएको समयमै : आईसीसी,"ट्रिनिडाड (रोयटर्स) कोरोना भाइरस (कोभिड१९) को महामारीका कारण विश्व क्रिकेट नै ठप्प भए पनि यस वर्ष हुने भनिएको पुरुष ट्वान्टी२० विश्वकप र अर्को वर्ष हुने महिला एकदिवसीय विश्वकप निर्धारित तालिकाअनुसार आयोजना हुने अन्तर्राष्ट्रिय क्रिकेट परिषद् (आईसीसी) ले जनाएको छ ।आईसीसीले बिहीबार आफ्ना १२ पूर्ण राष्ट्रका प्रमुख कार्यकारी अधिकृत (सीईओ) र तीन एसोसिएट राष्ट्रका प्रतिनिधिबीच प्रमुख कार्यकारी कमिटी (सीईसी) ले भिडियो कन्फ्रेन्स बैठक राखेको थियो । उनीहरूले सम्बन्धित देशमा क्रिकेट बोर्डले आउँदो महिनाहरूमा भोग्नुपर्ने अवस्थाका बारेमा छलफल गरेको थियो ।पुरुष ट्वान्टी२० विश्वकप अस्ट्रेलियामा अक्टोबर १८ देखि नोभेम्बर १५ सम्म तथा महिला एकदिवसीय विश्वकप २०२१ को फेब्रुअरी ६ देखि मार्च ७ सम्म न्युजिल्यान्डमा हुने तालिका छ । दुवै आयोजक राष्ट्र अहिले कोरोनाको त्रासका कारण लकडाउनमा रहेका छन् ।सीईसीले आयोजनाका क्रममा रहेका पुरुष ट्वान्टी२० विश्वकप र महिला एकदिवसीय विश्वकपबारेमा दैवी घटनाका लागि निरन्तर आकस्मिक अध्ययन गरिरहेको छ, आईसीसीद्वारा जारी विज्ञप्तिमा भनिएको छ । क्रिकेट अस्ट्रेलियाका प्रमुख केभिन रोबर्टसले आफूहरूले आईसीसी, सरकार र स्थानीय आयोजक समितिसँग तोकिएको समयमा प्रतियोगिता आयोजना गर्नका लागि सहकार्य गरिरहेको जनाए । प्रतियोगिता आयोजना गर्न हामीले अरु विकल्प पनि हेरिहेका छौं र त्यसका लागि उपयुक्त समयमा सही निर्णय लिनेछौं, उनले भने ।सीईसीले २०२३ सम्मको फ्युचर टुर प्रोग्राम पनि समिक्षा गर्न सहमति जनाएको छ । कोरोनाका कारण अधिक संख्यामा द्विपक्षीय शृंखलाहरू स्थगित भएका छन् । अस्ट्रेलिया र न्युजिल्यान्डबीच मार्चमा बन्द रंगशालामा खेलिएको एकदिवसीय शृंखलायता कुनै खेल आयोजना भएको छैन । मार्चमै इंग्ल्यान्डले श्रीलंकामा गएर खेल्ने दुई टेस्टको शृंखला पनि स्थगित भएको थियो ।"
लिग सक्ने वैकल्पिक उपाय,"पेरिस (एएफपी) युरोपेली फुटबल महासंघ (यूईएफए) ले कोभिड १९ संक्रमणको महामारीका कारण घरेलु लिगलाई चाँडै सक्ने विकल्प खुला गरेको छ । अर्को सिजनको युरोपेली च्याम्पियन्स लिग खेल्ने टिमको छनोटका लागि भने उपयुक्त आधार हुनुपर्ने पनि यूईएफएले भनेको छ । यूईएफएका कार्यकारी सदस्य र केही प्रमुख देशका फुटबल पदाधिकारीबीच बिहीबार भएको भिडियो कन्फरेन्सपछि यो निर्णय बाहिर आएको हो ।संक्रमण हुन नदिन चलिरहेको लकडाउनका कारण युरोपमा फुटबल सिजन पूरा गर्ने अवसर झन् झन् कमजोर भइरहेको स्थितिमा यो निर्णय आवश्यक भएको हो । यूईएफएले भनेको छ, पूर्वनिर्धारित कार्यक्रमअनुसार नै लिग पूरा हुन सके, सबैभन्दा उत्तम विकल्प त्यही हो । तर यो अवस्था रहेन भने अन्य विकल्प खोज्नुपर्ने हुन्छ र फरक ढाँचाले लिग पूरा गर्नुपर्ने हुन्छ । यसको अर्थ अब कुनै न कुनै मोडमा प्लेअफको नियम लागू हुनसक्छ ।यूईएफएले प्रस्ट पारेको छ, कुनै ठोस कारण देखाएर लिग पूर्वनिर्धारित कार्यक्रमभन्दा फरक ढंगले पूरा गर्नुपर्यो भने अबको सिजनका लागि युरोपमा हुने प्रतियोगिता खेल्ने टिमको छनोट खेलभावना र प्रदर्शनकै आधारमा हुनुपर्छ । यो निर्णयपछि अब युरोपमा लिग बिनानिर्णय सकिने सम्भावना समाप्त भएको छ । त्यसको स्थानमा युरोपका फुटबल संघले आफनो देशको लिग फेरि सुरु गर्नुपर्नेछ । यस्तो गर्न सकिएन भने अहिले तत्काल लिगको जुन स्थिति छ, त्यसैलाई अन्तिम मान्नुपर्नेछ । अघिल्लो सातामात्र डच फुटबल संघले त्यहाँको लिग सकेको घोषणा गर्ने निर्णय गरेको थियो । नेदरल्यान्ड्स सरकारले सेप्टेम्बरसम्म कुनै प्रकारको सार्वजनिक भेला गर्न प्रतिबन्ध लगाएपछि संघले त्यो निर्णय गरेको थियो । अब यही निर्णयअनुसार अयाक्स लिग च्याम्पियन हुनेछ । अहिले तत्काल लिग तालिकाको शीर्षस्थानको अयाक्सलाई दोस्रो स्थानमा रहेको एजे आख्मारमाथि समान अंकमा गोलअन्तरको फाइदा प्राप्त छ ।लिगमा ९ चरणको खेल हुन बाँकी छ । आख्मारले अयाक्समाथि लिगका दुवै चरणका खेल भने जितेको थियो । बेल्जियमको प्रो लिगबाट अन्तिम निर्णय अर्को साता हुनेछ र त्यहाँ क्लब ब्रुगलाई विजेता घोषणा गरिनेछ । जर्मनीमा भने बुन्डेसलिगा अर्को महिना फेरि सुरु गर्ने योजना तयार भएको छ । त्यसका लागि दर्शकविहीन बन्द रंगशालामा खेल हुनेछन् । स्पेनको ला लिगामा भने ११ चरणको खेल बाँकी छ । घरेलु लिग सकिएपछि मात्र च्याम्पियन्स लिग र युरोपा लिगका खेल हुनेछन् ।"
वुमेन्स युरो पनि सर्यो,"पेरिस (रोयटर्स) यूईएफएको इंग्ल्यान्डमा हुने युरो २०२१ वुमेन्स च्याम्पियनसिप युरोपेली फुटबलको सर्वोच्च संस्थाको कार्यसमिति बैठकले बिहीबार एक वर्षपछाडि सार्दै सन् २०२२ मा आयोजना गर्ने निर्णय गरेको छ । यूईएफएले पुरुष फुटबलको प्रतियोगिता युरो २०२० यो कोभिड१९ महामारीका कारण वर्ष स्थगित गर्दै २०२१ मा सञ्चालन गर्ने निर्णय गरेपछि महिलाको युरोपेली च्याम्पियनसिप पनि सारेको हो । यो प्रतियोगिता जुलाई ६ मा सुरु भएर २१ जुलाईमा सकिनेछ ।यूईएफएका अध्यक्ष अलेक्जेन्डर सेफरिनले पुरुषको युरो २०२१ मा हुने तथा अरु प्रतियोगितासँग नजुधाउन महिलाको प्रतियोगिता सारिएको बताए । एक वर्ष सारिएको टोकियो ओलम्पिक पनि २०२१ मै हुँदै छ र यसमा पनि महिला फुटबलको प्रतिस्पर्धा हुनेछ । हामीले विकल्पका लागि सचेत भएर महिला फुटबलको अभिवृद्धिप्रतिको प्रतिबद्धतासँगै प्रतियोगिता सारिएको हो । एक वर्ष सारेपछि यो महिला फुटबलको प्रतियोगिता हाम्रो आयोजना हुने गृष्मको एकमात्र ठूलो च्याम्पियनसिप हुनेछ । यसले ध्यान केन्द्रित गर्नसक्छ, अध्यक्ष सेफरिनले भने । पहिले नै निश्चित गरेकै खेल आयोजनास्थल कायम राख्ने यूईएफएको चाहना छ । उसले यसबारे बर्मिङघम २०२२ कमनवेल्थ गेम्स र इंग्लिस फुटबल संघसँग छलफल गर्ने पनि जनाएको छ ।"

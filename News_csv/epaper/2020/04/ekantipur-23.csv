शीर्षक,विवरण
समाजवादीराजपा रातारात एकता,"एकतालाई दुई दलले वैकल्पिक राजनीतिक शक्ति निर्माणको महान् अभियान भनेका छन् । राजपा नेता शरतसिंह भण्डारीको घरमा राति अबेरसम्म बैठक बसेको थियो । त्यहाँ पार्टीको संरचना, नेताहरूको भूमिका, पोजिसन लगायतबारे औपचारिक टुंगो लागिसकेको छैन । एकताको सैद्धान्तिक सहमति गरेर सहमतिपत्रमा हस्ताक्षर मात्र भएको छ । पार्टीमा विभाजनको सम्भावना बढेपछि प्रदेश २ का मुख्यमन्त्री लालबाबु राउत मंगलबार गोप्य रूपमा काठमाडौं आएका थिए । पार्टी फुट्ने खतरा बढेपछि समाजवादीले आफ्ना सांसद सरकारले अपहरण गरेको आरोप लगाएको थियो । त्यही पृष्ठभूमिमा राति एकताको सहमति भयो ।दुई दलबीच बुधबार राति एकताको सहमति भएपछि पार्टी फुटाउने तयारीमा रहेका भनिएका सांसद मोहम्मद इस्तियाक राईले उल्टै पार्टी एकता हुनु राम्रो भएको प्रतिक्रिया दिए । दुई पार्टी मिलिरहेको थिएन, अहिले मिल्ने घोषणा भयो यो राम्रो भयो, प्रधानमन्त्रीले नै दुई दल मिलाइदिने काम गर्नुभयो, उहाँलाई धन्यवाद दिनुपर्छ, राईले राति करिब १२ बजे कान्तिपुरसँग संक्षिप्त प्रतिक्रिया दिए, फुट्ने भन्ने कुरा हल्ला मात्र हो, यसमा सत्यता छैन । राईकै समूहमा रहेका असन्तुष्टमध्येका अर्का सांसद प्रदीप यादवले पनि पार्टी विभाजनभन्दा एकता ठीक हो भन्ने प्रतिक्रिया दिए । सांसद यादवले दुई दलबीचको एकतालाई ऐतिहासिक उपलब्धि भने । वैकल्पिक शक्ति निर्माणका लागि दुई दल मिल्नुपर्छ भन्ने आमजनताको आवाज थियो, आज जुन निर्णय भयो, यसबाट म एकदमै खुसी छु, उनले भने, अब एकलौटी रूपमा पार्टी चलाउन पनि मिल्दैन । ठूलो पार्टी भएपछि सबैको अस्तित्व रहन्छ । एकीकरणसँगै पार्टी विभाजनको सम्भावना पनि समाप्त भएको हो ? भन्ने प्रश्नमा यादवले भने, खै यसबारे मलाई थाहा भएन । मभन्दा तपाईंहरू नै जानकार हुनुहुन्छ । यसमा केही नभनौं ।अध्यादेश जारी भएसँगै समाजवादीमा असन्तुष्टहरूको गठजोड सुरु भएको थियो । उनीहरूले सरकारमा जानका लागि पार्टी विभाजनसम्मको गृहकार्य अघि बढाएका थिए । यसबीचमा सत्तारूढ दलका नेताहरूसँग उनीहरूको निरन्तर संवादसमेत भएको थियो । स्रोतका अनुसार उपसभामुखसहित दुई मन्त्री दिए पार्टी विभाजन नै गरेर भए पनि सरकारमा सहभागी हुने आश्वासन समाजवादीका असन्तुष्ट नेताहरूले सत्तारूढ दलका नेताहरूलाई गराएका थिए । विभाजनका लागि ४० प्रतिशत सांसद संख्यासमेत पुगेको दाबी उनीहरूको थियो । त्यसैले प्रधानमन्त्री ओलीले सोमबार अप्रत्याशित रूपमा राजनीतिक दलसम्बन्धी ऐनमा भएको प्रावधान संशोधन गर्दै संसदीय दल वा केन्द्रीय कार्यसमितिमा ४० प्रतिशत पुर्याए पार्टी विभाजन गर्न सहज बाटो अध्यादेशमार्फत खोलिदिएका थिए । तत्कालका लागि समाजवादीकै नेताहरूको सहजताका लागि यो प्रावधान ल्याएको भन्दै ओलीले पार्टीभित्र नेताहरूलाई स्पष्टीकरण दिँदै आएका छन् । समाजवादीमा सांसदहरू मोहम्मद इस्तियाक राई, रेणु यादव, प्रदीप यादव, रेनुका गुरुङ, सुरेन्द्र यादव, विमल श्रीवास्तव, कलुदेवी विश्वकर्मा, उमाशंकर अरगरिया नेतृत्वसँग धेरैअघिदेखि असन्तुष्ट थिए । असन्तुष्टहरूलाई एकीकृत गर्ने काममा रेणु यादव र राई थिए । असन्तुष्टि विभाजनको तहसम्म पुग्न सक्ने सुइँको पाएपछि शीर्षनेताहरूले फकाउने प्रयास पनि गरेका थिए । पार्टी महासचिव रामसहायप्रसाद यादवले असन्तुष्टहरूसँग छलफल भइरहेको शुक्रबार दिउँसो जानकारी दिएका थिए । प्रधानमन्त्री ओलीले हाम्रो पार्टी फुटाउन अहिले मात्रै होइन, पहिल्यैदेखि प्रयास गरेका हुन्, अहिले अध्यादेश नै ल्याए, उनले कान्तिपुरसँग भने, बाहिर आएजस्तो पार्टी नै विभाजन गरेर जानेमा कोही साथी पनि हुनुहुन्न, आजै मैले मोहम्मद इस्तियाक राईसँग कुरा गर्दा उहाँ स्वयंले बाहिर आएको हल्ला साँचो होइन भन्नुभएको छ ।पार्टीभित्र असन्तुष्टि बढेको भने महासचिव यादवले स्विकारे । साथीहरूको असन्तुष्टि छ, त्यसबारे कुराकानी भइरहेको छ, उनले थपे, सरकारमा जानेबारे कुनै पनि साथीहरूले कुरा उठाउनुभएको छैन । पार्टी चार महिनाअघि नै सरकारबाट बाहिरिएकाले अहिले सरकारमा जाने कुनै आधार पनि छैन ।असन्तुष्टमध्येका सांसद राईले पनि पार्टीभित्र थुप्रै असन्तुष्टि बढेको स्विकारे तर विभाजनतिर अघि नबढेको दाबी गरे । असन्तुष्टि छ तर पार्टी विभाजन नै गर्नेसम्मको तहमा छैन । बाहिर आएको चर्चा हल्ला मात्रै हो, उनले भने । तर, प्रधानमन्त्रीसँग कुराकानी भइरहेको भने सांसद राईले बुधबार दिउँसो स्विकारेका थिए । प्रधानमन्त्रीसँग राजनीतिक दलको संवाद हुनु स्वाभाविक हो । अहिले कोभिड१९ को संक्रमणको अवस्थामा प्रधानमन्त्रीले विपक्षी दलका नेतासँग संवाद गर्नुलाई अन्यथा लिन हुन्न । कहिले प्रतिपक्ष दलका नेता (शेरबहादुर) देउवासँग होला । कहिले उपेन्द्र (यादव) जीसँग होला । अरू नेतासँग पनि होलान्, राईले भने, सरकारमा जाने कुरा अहिले भएको छैन ।चार महिनाअघिसम्म ओली नेतृत्वको सरकारमा उनी सहरी विकासमन्त्री थिए । त्यतिबेला राई सरकारबाट बाहिरिन नहुने पक्षमा वकालत गर्दै आएका थिए । प्रधानमन्त्री ओली र पार्टी अध्यक्ष उपेन्द्र यादवको द्वन्द्वका कारण सरकारबाट बाहिरिनुपरेको उनले सुनाए । उपेन्द्रजीले पहिला राजीनामा दिनुभयो, पछि पार्टीबाट निर्णय गराउनुभयो, त्यतिबेलाको असन्तुष्टिबारे राईले भने, मेरो प्रधानमन्त्रीसँग राम्रो थियो । उहाँ (उपेन्द्र) को राम्रो भएन । पार्टीले निर्णय गरिसकेपछि भने मैले पनि राजीनामा पठाएको हुँ । त्यतिबेला समाजवादीले दुई मन्त्रालय पाएको थियो ।समाजवादी सरकारबाट हटेपछि सरकारको दुई तिहाइ बहुमत गुमेको थियो । आवश्यक पर्दा संविधान संशोधन गर्न दुई तिहाइ चाहिने भएकाले प्रधानमन्त्री ओलीले केही समय राजपालाई सरकारमा ल्याउने कसरतसमेत थालेका थिए । राजपाको अध्यक्ष मण्डलका ६ नेतालाई मनाएर उनीहरूले राख्दै आएको रेशम चौधरीको रिहाइको सर्त पूरा गर्न ओलीलाई कठिन भयो । त्यसपछि ओलीको निसाना समाजवादीतिर सोझिएको थियो । हामीलाई पहिलादेखि नै षड्यन्त्र हुँदै छ भन्ने आभास थियो, अध्यादेश ल्याएपछि स्वाभाविक शंका उठेको छ, महासचिव यादवले भने ।सांसद प्रदीप यादवले सरकारमा जाने विषयमा नभएर नेतृत्वको कार्यशैली र पद्धतिबारे पार्टीभित्र धेरैअघिदेखि विवाद रहेको बताए । लोकतान्त्रिक पद्धतिबाट पार्टी चलेन, नेताहरूले आफ्नो ढंगले पार्टी सञ्चालन गरे । दोस्रो र तेस्रो पुस्ताका नेताहरूलाई उनीहरूले पुछ्नसमेत छाडेका थिए, उनले भने, कसैलाई काखा र कसैलाई पाखा गर्न थालिएपछि विवाद बढेको हो । अरू कारण केही छैन ।"
लकडाउन र लोकतन्त्र,"यतिबेला जारी स्वास्थ्य संकटले लोकतन्त्रको चीरहरण गर्ने भयो भन्ने बहस पनि अहिले सुरु भएको देखिन्छ । जहाँजहाँ राज्य नै व्यक्ति र व्यक्ति नै राज्य हुने भन्ने परिपाटी छ, ती ठाउँहरूमा लोकतन्त्र भनेको व्यक्तिलाई राज्यसत्तामा पुर्याउने फगत एउटा प्रक्रिया मात्रै भएको छ । उनीहरूले संकटको घडीमा नागरिकको सुरक्षाको दायित्व राज्यको हो र त्यो दायित्व आफूमा निहीत छ भनेर युद्धको जस्तै परिस्थितिको कल्पना गरिरहेका छन् । यस्तो विचार पालेपछि उनीहरूलाई राज्यका सबै प्रक्रिया झन्झटिलो लाग्दै जान्छ । संसद्को प्रक्रिया, शक्ति सन्तुलनको प्रक्रिया सबै झर्कोलाग्दो लाग्छ । उनीहरू चाँडोभन्दा चाँडो मान्छेलाई संकटबाट मुक्ति दिलाउन नियम, कानुन, प्रक्रिया सबै आफ्ना निम्ति बन्धन हुन् भन्ठान्छन् र निरंकुश बन्दै जान्छन् । यसको बाछिटा नेपालमा पनि देखिन थालिसकिएको छ । भर्खरै जारी गरिएको अध्यादेश र अन्य विभिन्न सन्दर्भमा त्यो प्रकट हुँदै जान थालेको छ । शासकहरूमा महामारीबाट पार पाउन आफैंले सबैथोक गर्नुपर्छ भन्ने संकीर्ण सोच आउनु स्वाभाविक नै होला किनभने त्यो उसको संवैधानिक र राजनीतिक दायित्व पनि हुन सक्छ । तर बृहत्तर समाजको दृष्टिकोणबाट हेर्दा सबैको सहयोग नलिई यो महामारीबाट उम्किन सकिन्न । सामान्य अवस्थामा राज्य र नागरिकलाई जोड्ने विभिन्न समन्वयकारी संरचनाहरू हुन्छन् । जस्तो राजनीतिक दल, नागरिक समाज र अन्य सामाजिकआर्थिक संरचनाहरू । यतिबेला राज्य एक्लैले सबैथोक गर्नुपर्छ र समन्वयकारी संरचनाहरू चाहिँदैन भनेजस्तो व्यवहार देखिएको छ । तर बुझ्नुपर्ने कुरा के हो भने, यस्ता समन्वयकारी निकायहरूको अभावमा हामीबीच मालिक र दासको सम्बन्ध निर्माण हुन्छ । हामी रैती बन्ने प्रक्रियामा जान्छौं । व्यक्तिको निरकुंशता र राज्यको निरकुंशताबाट नागरिकलाई जोगाइराख्ने हेतुले नै हामीले २ सय वर्षभन्दा लामो इतिहासमा राजनीतिक र लोकतान्त्रिक संरचनाहरू निर्माण गरेका हौं । नागरिकले आफूबीचको सद्भाव, छलफल, सहिष्णुता, एकअर्काको सहअस्तित्वको आधारमा राज्य निर्माण गर्दै जाने हो । शासकले यो राज्य हाम्रो होइन, मेरो हो भन्ठान्नेबित्तिकै जनता र राज्यलाई जोड्ने समन्वयकारी लोकतान्त्रिक संरचनाहरू क्षय हुँदै जान्छन् । अहिलेको सबैभन्दा ठूलो चुनौती नै यही हो । अहिलेको लकडाउन प्रक्रियाले व्यक्तिव्यक्तिलाई छुट्याउने काम भएको छ । जनता र राज्यबीच खाडल सिर्जना गर्दै लगेको छ । सैद्धान्तिक रूपमा तत्कालीन रोग निरुपणका निम्ति यो अभ्यास ठीकै होला । तर दीर्घ रूपमा हेर्न हो भने, मानिस सामाजिक प्राणी हो र त्यसका आधारमा जस्ता संस्थाहरू बनेका छन्, त्यसलाई त हालको अभ्यासले पूरै नजरअन्दाज गर्छ । त्यसैले लकडाउन अल्पकालीन समाधान मात्रै हो । फेरि नागरिकलाई लकडाउनमा राख्न जति सजिलो छ, यसबाट बाहिर निकाल्न त्यति सजिलो हुँदैन । अहिले त बल प्रयोग गरेर मानिसलाई घरमै बस्न बाध्य पारिएको छ । लकडाउन भनेकै मानिसलाई एकांकी बनाउने प्रक्रिया हो । एक्लो भएपछि व्यक्ति निरीह पनि हुन्छ । अहिले डर देखाएरै रोग नियन्त्रण गर्न खोजिएको छ । त्यसकारण खोल्ने बेलामा पनि मान्छेलाई डर हुन सक्छ । मान्छे ननिस्किन पनि सक्छ अथवा नियन्त्रित रूपमा खोल्छु भन्दाभन्दै व्यापक रूपमा लथालिंग हुने अवस्था पनि उत्पन्न हुन सक्छ । यसलाई सम्बोधन गर्न नेतृत्वको सबभन्दा ठूलो भूमिका हुन्छ । जारी लकडाउनमा राज्य र नागरिकलाई जोड्ने समन्वयकारी सामाजिक संस्थाहरूलाई कमजोर बनाउने हो भने भोलि ठूलो मूल्य चुकाउनुपर्ने हुन सक्छ । संकटको समयमा नागरिकलाई विश्वासमा लिएर सहिष्णु भाषामा संवाद गर्नुपर्छ । त्यसै पनि नागरिक महामारीको भयले आक्रान्त छन् । यस्तो बेलामा दम्भ देखाउने होइन, मिठोमसिनो बोल्ने उत्तरदायी नेतृत्व चाहिन्छ भन्ने कुरा घामजत्तिकै छर्लङ छ । धेरै खालका विविधताहरूका कारण आधुनिक समाज यति जटिल भइसक्यो, एउटै मान्छेले गाउँको मुखियाले जस्तो शासन गर्न सक्दैन । नेतृत्वमा विभिन्न किसिमका विशेषज्ञता चाहिने समय छ । तर सबै कुरा मै जान्दछु र मैले नै गर्छु भन्ने खालको नेतृत्व तानाशाही र सर्वसत्तावादी व्यवस्थामा मात्र सम्भव छ । लोकतन्त्रमा नेतृत्वले मात्रै सबै कुरा जान्ने भन्ने हुँदैन । नेतृत्व त सबैको कुरा सुन्न सक्ने र सबैसँग संवाद गर्न सक्ने हुनबन्न जरुरी छ । अहिलेको समयमा सबै कुरा मैमात्र जान्दछु भन्न त ईश्वरलाई पनि गाह्रो छ, मान्छे जाबो त के हो र महामारीको संक्रमणले सबै कुरालाई एकै ठाउँमा ल्याएर थिग्राउने प्रयास गरे पनि यो जटिलताबाट उम्किनका निम्ति लोकतान्त्रिक प्रक्रिया नै महत्त्वपूर्ण हुन्छ । नेतृत्वले सबैको कुरा सुन्नुपर्ने हुन्छ । यतिबेला अमेरिका होस् कि भारत दुवै देशका शासकले विज्ञका कुरा नसुन्ने प्रवृत्ति देखिएको छ । यस्तो बेला नेतृत्वले एकल निर्णय लिने र अरूको कुरा नसुन्ने हो भने समाज धरापमा पर्न सक्छ । तसर्थ लोकतन्त्रलाई व्यक्तिगत रूपमा कम आँक्ने प्रवृत्ति कुनै अमूक शासकको आकांक्षा हुँदो हो, तर त्यसबाट समाजको संकट पार लाग्दैन । यतिबेला लोकतन्त्र र महामारीको सन्दर्भमा प्रविधि पनि महत्त्वपूर्ण भएर आएको छ । जसले प्रविधिमा वर्चस्व राख्यो, त्यसले मात्र महामारी नियन्त्रणमा राख्न सक्छ भन्ने विचार पनि आइरहेको छ । कतिपय देशले संक्रमणको फैलावट बुझ्न व्यक्तिको गतिविधि ट्रेस गर्न थुप्रै सर्विलेन्स प्रविधिहरू प्रयोगमा ल्याएका छन । व्यक्ति कहाँकहाँ पुग्यो, कोकसलाई भेट्यो भनेर प्रविधिबाट निगरानी गर्ने अभ्यास पनि सुरु भएको छ । प्रविधीको प्रयोग गरेर व्यक्तिका सबै निजी सूचना लिने प्रणालीले कसलाई फाइदा पुर्याउँछ भन्ने अझै प्रस्ट भइसकेको छैन ।समूह नभई, विरोध नभई, अल्पमत र बहुमत नभई लोकतन्त्र हुँदैन । सबैको एकैमत हुने हो भने पनि लोकतन्त्र रहँदैन । तर यो महामारीले व्यक्तिलाई एक्लै राख्न बल गरिरहेको छ । एक्लो मान्छेलाई र एकांकी परिवारलाई नियन्त्रण गर्न सजिलो पनि हुन्छ । रोग नियन्त्रण गर्न सजिलो हुने भनेर चालिएको यस्तो अभ्यासले भोलिका दिन लोकतन्त्रमा केकस्ता प्रतिक्रियाहरू उत्पन्न गराउँछ भनेर हेर्न बाँकी नै छ । यतिबेला महामारीको नाममा समाजचाहिँ बन्द छ, सरकारचाहिँ चलायमान । यस्तो समयमा सरकारले समाजलाई बाँध्ने काम गर्न सक्छ । त्यसका निम्ति नागरिक सर्तकता चाहिन्छ । बन्द गर्ने नाममा जनताको अधिकार कटौती गर्ने कदमहरू चालियो भने भोलि लकडाउन खुला भएपछि पनि लोकतन्त्रले कसरी गति दिन सक्छ केही दिनअघि मात्रै विचारक युवल नोहहरारीले संकटकालीन समय केही समयलाई आउँछ, तर त्यसको असर भोलिका दिनमा पनि कुनै न कुनै रूपमा हामीबीच रहिरहन्छ भनेका छन् । हामीले तत्काललाई उम्किन केही व्यवहारहरू त गर्छौं, तर त्यसले हामीलाई पछिसम्म पछ्याइरहन्छ । रोग निको भए पनि यसको असर शरीरमा कुनै न कुनै रूपमा रहिरहन्छ । त्यस्तै संकटका बेला आपत्कालीन अधिकार प्रयोग गरेर चालिएको राजनीतिक कदमको असर खुला समाज भइसक्दा पनि रहिरहन्छ । जस्तो टाइफाइड भएर सन्चो भए पनि यसले शरीरको कुनै न कुनै अंगमा क्षति पुर्याउँछ नि, हो त्यस्तै हो । संकटमा चालिने गैरलोकतान्त्रिक कदमले भोलि समाज सामान्य परिस्थितिमा फर्केर आफ्ना अधिकारहरूको प्रयोग गर्ने जमर्को गर्छ, त्यो बेला पनि कठिन परिस्थिति निर्माण हुन्छ । त्यसैले संकटकै समयमा हो, लोकतान्त्रिक संस्थाहरू जोगाएर राख्ने । (जनकराज सापकोटाले गरेको कुराकानीमा आधारित)"
स्थायी कमिटीका बहुमत सदस्य अध्यादेशको विपक्षमा,"(काठमाडौं)  नेकपा स्थायी कमिटीका बहुमत सदस्य राजनीतिक दल विभाजनका लागि सहज हुने र संवैधानिक परिषद्को भूमिका कमजोर पार्ने गरी ल्याइएका दुवै अध्यादेश खारेजीको पक्षमा उभिएका छन् । सचिवालयसहित हाल कायम ४४ सदस्यीय स्थायी कमिटीका २० सदस्यले विधेयक खारेजीको माग गर्दै स्थायी कमिटी बैठकसमेत बोलाउन बुधबार हस्ताक्षरसहित लिखित पत्र पार्टीमा बुझाएका छन् । अध्यक्षलाई पत्र पठाउनेमा पूर्वमाओवादी समूहका गणेश साह, चक्रपाणि खनाल, जनार्दन शर्मा, टोपबहादुर रायमाझी, देवेन्द्र पौडेल, देव गुरुङ, पम्फा भुसाल, हरिबोल गजुरेल, मातृका यादव, मणि थापा र लीलामणि पोखरेल गरी ११ जना छन् । त्यस्तै माधव नेपाल पक्षबाट अष्टलक्ष्मी शाक्य, गोकर्ण विष्ट, सुरेन्द्र पाण्डे, वेदुराम भुसाल, मुकुन्द न्यौपाने, भीम रावल, भीम आचार्य, रघुजी पन्त र युवराज ज्ञवाली गरी ९ जना छन् । स्थायी कमिटीमा रहने सचिवालयका चार जना नेताहरू अध्यक्ष पुष्पकमल दाहाल, वरिष्ठ नेता माधव नेपाल, झलनाथ खनाल र नारायणकाजी श्रेष्ठ पनि अध्यादेशको विरोधमा छन् । उनीहरूले यसअघि सचिवालय बैठकमै असहमति राखेका थिए । सचिवालयमै भएकाले स्थायी कमिटी बैठक माग गरिएको पत्रमा उनीहरूको हस्ताक्षर छैन । स्थायी कमिटी सदस्यसमेत रहेका मन्त्रीहरू प्रदीप ज्ञवाली, वर्षमान पुन र घनश्याम भुसाल पनि अध्यादेशको विपक्षमा छन् । उनीहरूले मन्त्रिपरिषद् बैठकमै अध्यादेश ल्याउन नहुने धारणा राखेका थिए । यीमध्ये मन्त्री ज्ञवाली मात्र ओली पक्षका हुन् । अध्यादेश खारेजीको माग गर्दै औपचारिक पत्र पठाउने २०, अध्यक्ष दाहालसहित सचिवालयका ४ र मन्त्रिपरिषद्मा विरोध गर्ने तीन मन्त्रीलाई मात्र जोड्ने हो भने नेकपाको स्थायी कमिटीमा अध्यादेशको विपक्षमा पूर्ण रूपमा खुल्नेको संख्या २७ पुगेको छ । यो स्थायी कमिटीको स्पष्ट बहुमत हो । दुवै अध्यादेश समय सान्दर्भिक भएन र यसले पार्टी एकता भाँड्ने भयो भन्ने लागेर गम्भीर छलफल गर्नुपर्ने महसुस भयो, हस्ताक्षरकर्तामध्येका स्थायी कमिटी सदस्य देवेन्द्र पौडेलले भने । अर्का स्थायी कमिटी सदस्य वेदुराम भुसालले पनि गम्भीर रूपमा विषयहरू आएकाले बैठक माग गरिएको बताए । यसै पनि तीन महिनामा बैठक बस्नुपर्ने हो, चैत १३ गते तीन महिना पुग्यो, उनले भने, फेरि विषय गम्भीर रूपमा अघि बढेकाले गम्भीर छलफलका लागि बैठक माग गरिएको हो । पार्टीभित्र छलफल नै नगरी दल विभाजनलाई मलजल गर्ने विधेयक ल्याएको भन्दै उनीहरूले आपत्ति जनाएका छन् । नेपाली जनता अत्यन्त कठिन स्थितिमा रहेका छन् । पार्टीका गतिविधि लगायत दैनिक जनजीवनका कैयौं महत्त्वपूर्ण काम ठप्प छन् । यस्तो स्थितिमा सरकारको नेतृत्व गरिरहेको हाम्रो पार्टी नेपाल कम्युनिस्ट पार्टी, विपक्षीसमेत अन्य राजनीतिक दलहरू तथा सिंगो राष्ट्रलाई एकताबद्ध गर्दै सरकार र पार्टीमाथि जनताको भरोसा एवं विश्वास बलियो हुने गरी सरकारका सबै कामकुरा हुन आवश्यक छ, २० जना नेताद्वारा हस्ताक्षरित पत्रमा भनिएको छ, तर पार्टीमा कुनै छलफल नगरी हठात् राजनीतिक दलसम्बन्धी ऐन, २०७३ र संवैधानिक परिषद् (काम, कर्तव्य र अधिकार) सम्बन्धी ऐन, २०६६ मा संशोधन गरी अध्यादेश जारी गरिएको छ । यसले राष्ट्रका सामु उपस्थित मूल समस्या समाधान गर्ने जिम्मेवारीबाट ध्यान अनावश्यक विषयमा अन्यत्र मोडिन सक्ने देखिएको छ । उनीहरूले यो अध्यादेशले एकीकरणपछि राम्ररी मजबुत नभइसकेको आफ्नै पार्टीमा समेत विभाजनको मनोविज्ञान सिर्जना हुने खतरा औंल्याएका छन् । राजनीतिक दलसम्बन्धी अध्यादेशले पार्टी विभाजनलाई सहज तुल्याउँदै विभाजित भई गठन हुने दललाई राष्ट्रिय दलको मान्यता दिने प्रावधान ल्याएको छ । यो प्रावधान विगतमा राजनीतिक दलहरूले गम्भीर छलफल र सहमतिपश्चात् देशमा राजनीतिक स्थायित्व कायम गरी बाह्य चलखेल रोक्ने र जतिसुकै सानो दललाई पनि राष्ट्रिय दलको मान्यता दिएर पार्टीमा विभाजनको कार्य प्रोत्साहित भई लोकतन्त्र नै कमजोर हुने स्थिति आउन नदिने गरी बनाएको कानुनको भावना र उद्देश्य विपरीत छ, अध्यक्षलाई सम्बोधन गर्दै पठाइएको पत्रमा उल्लेख छ । पार्टी केन्द्रीय कमिटीका सदस्यको परिभाषासमेत परिवर्तन गर्नुले अध्यादेशको निहित स्वार्थ के हो भन्ने प्रतिबिम्बित भएको उनीहरूको ठहर छ । यस्तो संशोधनले राजनीतिक दललाई पुनः अराजक, अस्थिर र सत्ताको फोहरी खेल तथा राष्ट्रिय हित, स्वाधीनता र स्वाभिमानमा आँच पुग्ने पुरानै स्थितितर्फ धकेल्न सक्नेतर्फ चिन्तित हुनुपर्ने अवस्था आएको छ, पत्रमा भनिएको छ ।संवैधानिक परिषद्सम्बन्धी अध्यादेशले संवैधानिक आयोगहरूलाई सरकार अधीनस्थ कार्यालयमा परिणत गर्ने जोखिम रहेको उनीहरूको ठहर छ । संवैधानिक निकायहरूलाई गरिमायुक्त र राष्ट्रिय हितमा प्रतिबद्ध तुल्याउने उद्देश्यबाट संवैधानिक परिषद्का निर्णयहरूलाई सर्वस्वीकृत बनाउन र सन्तुलन कायम गर्न विपक्षी दलका नेतासमेत अनिवार्य रूपमा रहने प्रावधान अध्यादेशले हटाएको छ, पत्रमा भनिएको छ, यसबाट संवैधानिक परिषद्ले स्वतन्त्र संरचनाका रूपमा रहेर राष्ट्रिय दृष्टिकोणका साथ काम गर्नुपर्ने संविधानको मर्म र उद्देश्यविपरीत त्यसलाई सरकार अधीनस्थ कार्यालयमा परिणत गर्न सक्ने देखिन्छ । यसरी अध्यादेशले राजनीतिक प्रणाली तथा संविधानको मर्ममा आघात पुग्ने देखिन्छ । अध्यादेश जारी गर्ने घटनाले राजनीतिक दलहरूका साथै आम जनतामा आशंका र अन्योल उत्पन्न भएको उनीहरूले उल्लेख गरेका छन् । यस्तो असामयिक, असान्दर्भिक र अनुपयुक्त अध्यादेश तुरुन्त फिर्ता गरी पार्टीहरू र जनतालाई महामारीका विरुद्ध एकताबद्ध भएर अगाडि बढ्ने कुरामा विश्वस्त पारिनुपर्छ, पत्रमा छ । उनीहरूले कोभिड१९ को संक्रमणबाट गम्भीर स्वास्थ्य संकट आएको र राजनीतिक प्रणाली तथा संविधानको मर्ममा असर पर्ने कानुन संशोधन गर्ने अध्यादेश जस्तो संवेदनशील विषयमा पार्टीभित्र छलफल गर्नु आवश्यक रहेको भन्दै बैठक तत्काल बोलाउन माग गरेका छन् । उनीहरूले स्थायी कमिटीपछि केन्द्रीय कमिटीको बैठक पनि माग गरेका छन् ।उनीहरूले विषम र चुनौतीपूर्ण परिस्थितिमा पार्टीका घोषित सिद्धान्त, नीति, उद्देश्य, कार्यक्रम, विधि र पद्धतिलाई दृढताका साथ अनुसरण गर्दै पार्टी एकतालाई बलियो बनाउन तथा कोभिड१९ को संक्रमणबाट आफू बाँच्न र जनतालाई बचाउन यथाशक्य योगदान गर्न पार्टीका सबै नेता, कार्यकर्ता, सदस्य र शुभेच्छुकलाई आह्वान गर्न नेतृत्वको ध्यानाकर्षण गराएका छन् ।"
ओलीद्वारा अध्यादेशको बचाउ,"काठमाडौं (कास) समय र विषयवस्तुको सन्दर्भबिनै अध्यादेश ल्याएको भन्दै आफ्नै पार्टीभित्रसमेत चर्को आलोचना भएपछि प्रधानमन्त्री केपी शर्मा ओलीले नेताहरूलाई थामथुम गर्ने प्रयास थालेका छन् । ओलीले बुधबार बिहानैदेखि केन्द्रीयस्तरका केही नेता र सांसदलाई अध्यादेश ल्याउनुको कारणबारे प्रस्ट पारे । अध्यादेश ल्याउँदा पार्टीको शीर्ष तहमा समेत छलफल गर्न आवश्यक नदेख्नुभएका प्रधानमन्त्रीजीले अध्यादेशबारे प्रस्ट पार्न त खोज्नुभयो, तर हामीलाई सवाल गर्ने मौका दिनुभएन, ओलीको ब्रिफिङ सुनिसकेपछि एक सांसदले भने, समग्रमा उहाँले टालटुले ब्रिफिङ गरेर आफ्नो बचाउ गर्नुभयो । ओलीले लकडाउन र दार्चुलापारि धार्चुलामा ३ सातादेखि क्वारेन्टाइनमा रहेका नेपाली फिर्ता गर्ने विषयमा सुदूरपश्चिमका सांसदले उठाएका प्रश्नको जवाफ दिए पनि अध्यादेशबारे सोध्न खोजिएको प्रश्नमा कुनै रुचि देखाएनन् । भीम रावलजीले अध्यादेशबारे केही प्रश्न सोध्न खोज्नुभएको थियो, सांसद दीपकप्रकाश भट्टले भने, प्रधानमन्त्रीले अहिले समय छैन भन्नुभयो ।एउटा प्रदेशका सांसदका लागि करिब एक घण्टा समय दिइएको थियो । तर एक घण्टाभरि प्रधानमन्त्री ओली मात्रै बोलिरहँदा सांसदहरूकै लहरमा बसेका अर्का अध्यक्ष पुष्पकमल दाहालले भने बेलाबेला मुन्टो हल्लाउनुबाहेक अरू गरेनन् । उनले प्रदेश १ सांसदको भेलामा केवल नेकपा स्थापना दिवसको शुभकामना छ मात्रै भनेका थिए । सुदूरपश्चिमका सांसदसँगको छलफलका बेला अलिक ढिलो पुगेका दाहाल प्रदेश३ का सांसदसँगको छलफलका बेला भने त्यहाँ बसेनन् । मास्क लगाएकाले उहाँको अनुहारको भावभंगी कस्तो थियो देख्न पाइएन, एक सांसदले भने । सुदूरपश्चिम र प्रदेश१ का पूर्वमाओवादीका अधिकांश सांसद काठमाडौं बाहिरै रहेकाले उक्त भेलामा थिएनन् ।ॅकहिल्यै नलाऊँ पछि हल्लैकोओलीले संसद्मा रहेका अरू राजनीतिक दलको उकुसमुकुस सम्बोधन गर्न अध्यादेश ल्याइएको बताएका थिए । अहिले नै यो अध्यादेश ल्याउनुको कारण छ, समय क्रममा प्रस्ट हुँदै जाला, बैठकमा ओलीले भने, अरू पार्टीमा उकुसमुकुस भएकाहरूका लागि अध्यादेश ल्याइएको हो, हाम्रो पार्टीमा कुनै उकुसमुकुस छैन । उनले अध्यादेशका कारण कुनै पनि हालतमा पार्टी विभाजन नहुने जिकिर गर्दै हाम्रो पार्टी फुट्दैन कहिल्यै नलाऊँ पछि हल्लैको भन्दै लय हालेका थिए । प्रधानमन्त्री ओलीले पार्टीमा दुई अध्यक्ष हुनुपर्छ भनेर कुनै पनि कानुन नभएको बताउँदै अध्यादेशकै आधारमा पार्टी फुट्ने र जुट्ने हुन नसक्ने टिप्पणी गरे ।मन मिल्दासम्म कानुन र विधेयकले पार्टी फुट्दैन, मन नमिलेको दिन जति कडा कानुन बनाए पनि एकै ठाउँमा रहन सकिन्न, ओलीको भनाइ उद्धृत गर्दै सांसद भट्टले भने, पार्टी विचार, सिद्धान्त र मानसिकताले फुटाउने हो, कानुनले हैन । कतिले पैसाको बिटो बोकेर अरू पार्टी फुटाउन लागिपरेको हल्ला पनि चलाएको भन्दै ओलीले त्यस्ता हल्लाको पछि नलाग्न सांसदहरूसँग आग्रह गरेका थिए । उनले तीनवटै प्रदेशका सांसदलाई एकै किसिमको ब्रिफिङ गरेका थिए । पार्टी सुदृढ बनाउने ऐतिहासिक जिम्मेवारी छ, अध्यादेशलाई बेमौसमी भनियो तर आवश्यक परेरै अध्यादेश ल्याइएको हो, ओलीको भनाइ उद्धृत गर्दै सांसद विजय सुब्बाले भने, चाहँदा पहिले पनि केन्द्रीय कमिटी र संसदीय दलमा ४० प्रतिशत पुर्याएर पार्टी फुटाउने अवस्था थियो, अहिले मन परे बस्ने हो, नपरे बस्दैनन् । त्यसैले अहिले कोकोहोलो मच्चाउनुपर्ने कारण छैन ।ओलीले कोरोनाको महामारी छ भन्दैमा कानुनै नबनाई बस्न नहुने तर्क गरे । पार्टी फुटाउन यो अध्यादेश ल्याइएकै होइन भन्ने तपाईंहरूले बुझ्नुपर्यो, अब कोरोनाको कारण ६ महिना लम्बियो भने आवश्यक कानुन नबनाउनु त भन्ने उहाँको कुरा थियो, सांसद सुब्बाले भने ।वाग्मती प्रदेशका सांसदहरूसँगको छलफलमा प्रधानमन्त्री ओलीले संविधानसभामा दल फुटेर हैरान गरेको हुनाले त्यो बेला फुट्न हुँदैन भन्ने कुरा गरिएको भन्दै अब दल फुटेर के हुन्छ ? भनेर प्रश्न गरेका थिए । ओलीले संसदीय दलको आकारका आधारमै पार्टी सानो र ठूलो हुने भएकाले फुट्ने निर्णय पनि संसदीय दलबाटै हुने गरी अध्यादेश ल्याइएको बताएका थिए । ओलीको भनाइ उद्धृत गर्दै सांसद रामनारायण बिडारीले भने, अहिले नै अध्यादेश किन ल्याएको भनेर प्रश्न गर्छन् । अहिले आवश्यक परेको छ, संसद् बस्या छैन, कहिले ल्याउनु त ? सरकारले अध्यादेश नल्याए कसले ल्याउछ त ? सरकार हाम्रो पार्टीको हुने अध्यादेश अरूले ल्याउने ? विदेशीले ल्याउने ? अरू कानुनी तर्क छन् भने अदालतले हल गर्ला ।ॅप्रतिपक्षीले बार्गेनिङ गरेप्रधानमन्त्री ओलीले प्रमुख प्रतिपक्षी दल नेपाली कांग्रेसका सभापति शेरबहादुर देउवाको असहयोगबाट मुक्ति पाउन संवैधानिक परिषद्सम्बन्धी अध्यादेश ल्याएको बताए । प्रतिपक्षी दलका नेताले असाध्यै दुःख दिनुभयो, संवैधानिक नियुक्ति पनि गर्न पाइएन, प्रधानमन्त्रीको भनाइ उद्धृत गर्दै सांसद कुमारी मेचेले भनिन्, फटाफट काम अघि बढाउन अध्यादेश ल्याएका हौं । प्रधानमन्त्री ओलीले ती आयोगहरूमा छिट्टै नियुक्ति गरिने जानकारी पनि दिएका छन् । उनले एउटा आयोगमा समेत पदपूर्ति गर्न नसक्ने दुई तिहाइको सरकारले अरू के गर्न सक्ला भनेर प्रश्न उठेकाले अध्यादेश ल्याएको बताए । जहिले पनि दुई तिहाइको सरकारले के गर्यो भनेर प्रश्न उठ्छ, उनले भनेका थिए, दुई तिहाइले गर्न सक्ने यही हो भनेर अध्यादेश ल्याइयो ।ॅलकडाउनको कुनै टुंगो छैनप्रधानमन्त्री ओलीले अरू देशजस्तो नेपाल सुविधामुलुक नभएकाले कोभिड१९ बाट बच्ने एउटै उपाय लकडाउन भएको सांसदहरूलाई बताएका छन् । लकडाउन कति लम्बिन्छ भन्ने सांसदहरूको प्रश्नमा उनले नेपालको संकट र भारतको स्थिति हेरेर त्यसको निधो गरिने बताएका थिए । अध्यादेशबारे सांसदहरूसँंग छलफल नै गर्न नचाहेका उनले कोभिड१९ र त्यसबाट बच्न भन्दै आह्वान गरिएको लकडाउनबारे भने अन्तरक्रिया गरेका थिए । अध्यादेशबारे उहाँले हामीलाई प्रशिक्षण दिनुभयो, सांसद बिडारीले भने, स्वास्थ्य संकटबारे भने अन्तरक्रिया गर्ने मौका पायौं । प्रधानमन्त्री ओलीलाई सुदूरपश्चिमका सांसदहरूले दार्चुलापारि धार्चुलामा रहेका नेपालीलाई नेपाल पस्ने प्रबन्ध मिलाइदिन आग्रह गरेका थिए । तर उनले यसमा विचार गरौंला भन्ने मात्रै जवाफ दिए ।हामीले क्वारेन्टाइनको समय सकिएकालाई ल्याइदिनुपर्यो भनेका थियौं, बरु वारि ल्याएर क्वारेन्टाइनमा राखेर घर पठाउने व्यवस्था मिलाऔं भनेर आग्रह पनि गर्यौं, सांसद निरुदेवी पालले भनिन्, उहाँले हाम्रो प्रस्ताव अस्वीकार गर्नुभएन, सहजै स्वीकार पनि गर्नुभएन ।"
राज्यले अपमान मात्र गर्यो,"(राजविराज)  लकडाउनका बीच मंगलबार सप्तरीको विष्णुपुर गाउँपालिका१ खुरहुरियास्थित जनआन्दोलन२ का प्रथम सहिद दर्शनलाल यादवको घरमा पुग्दा उनकी ६५ वर्षीया अर्धांगिनी बच्चीदेवी यादव खेतमा गएकी थिइन् । उनका जीवितमध्येका जेठा छोरा सरोजकुमार यादव भेटिए । सहिद दर्शनलाल यादवको विषयमा कुरा गर्नेबित्तिकै उनी भावुक बने । राज्यद्वारा कैयौं पटक लज्जित बनेको छु, यो पीडा मलाई र मेरो परिवारलाई मात्र थाहा छ, सरोजले भने, सहिद परिवारको त अहिले कुनै सम्मानै छैन । राज्यका निकायमा हामीलाई माग्न आएको जस्तो व्यवहार भइरहेको छ ।बुवा सहिद हुँदा आश्वासन र प्रतिबद्धताका पोको दिनेहरू थुप्रै रहेको उनी सम्झन्छन् । तर केही कार्यान्वयन भएन, अहिले परिवार पाल्न धौधौ छ, उनले भने । दर्शनलाल सहिद हुनुभन्दा अगावै उनका जेठा छोरा विनोद यादव माओवादी जनयुद्धमा ०५९ सालमा सुरक्षाकर्मीद्वारा मारिसकिएका थिए । पछि दर्शनलाल पनि सहिद भए । ०४६ सालअघि दर्शनलाल तत्कालीन जिल्ला पञ्चायतमा कार्यालय सहयोगीका रूपमा कार्यरत थिए । उनी वामपन्थी विचारधाराका भएको सूचनापछि जागिरबाट निकालियो । ०४६ सालको जनआन्दोलनमा सक्रियतापुर्वक लागेका उनी जनआन्दोलनको सफलतापछि राजनीतिमै लागे । सहिद दर्शनका दाजु सत्यनारायण यादवका अनुसार उनी तत्कालीन नेकपा एमालेबाट त्यस बेलाको मलेकपुर गाउँ विकास समितिको उपाध्यक्ष पदमा समेत निर्वाचित भए । पार्टीप्रति पूर्ण रूपले समर्पित कार्यकर्ता दर्शनलाल यादव गाउँ र जिल्लास्तरमा हुने पार्टीका हरेक कार्यक्रममा सक्रियापूर्वक सहभागी हुन्थे । तत्कालीन राजा ज्ञानेन्द्रले शासन व्यवस्था आफ्नो हातमा लिएपछि सुरु भएको जनआन्दोलन२ मा उनी सदरमुकाम राजविराजमा हुने संयुक्त आन्दोलनका दैनिक सहभागी थिए । दाजु सत्यनारायण भन्छन्, आन्दोलनमा सहभागी हुन जानु छ भन्दै उनी दैनिक राजविराज पुग्थे, नारा जुलुसमा सहभागी भएर साँझ घर फर्किन्थे । माओवादी जनयुद्धमा जेठा छोरा विनोदलाई गुमाइसकेका दर्शनलालको आँखाभित्र ज्ञानेन्द्रको निरंकुश शासन ढाल्ने आत्मविश्वास थियो, दाजु सत्यनारायणले भने, कुनै दिन घरमा रोक्दा पनि उनी अनेक बहाना बनाएर आन्दोलनमा सहभागी हुन राजविराज जान्थे । संयुक्त जनआन्दोलन परिचालन समितिको आह्वानमा ०६२ साल चैत २४ गते राजविराजमा आयोजित मसाल जुलुसमा सहभागी भएका दर्शनलाल राजविराजको राममन्दिर नजिक प्रहरीसँगको झडपमा परे । प्रहरीको गोली लागी उनको ज्यान गएको थियो । घरमा खाना खाएर आन्दोलनका लागि राजविराज गएका भाइ दर्शनलाल साँझ घर फर्किएनन्, उनी सहादत भएको दिन सम्झिँदै दाजु सत्यनारायणले भने, उनलाई गोली लागी मृत्यु भएको खबरसँगै हाम्रो परिवारमा बज्रपात नै पर्यो । सहिद दर्शनलाल यादवकी दुईवटी श्रीमती थिइन् । जेठी इन्दुवतीदेवी यादवको गतवर्ष मंसिरमा निधन भयो भने कान्छी बच्चीदेवी यादव अहिले जीवित छिन् । जेठीतर्फ विनोद, सरोज र योगेन्द्र गरी तीनवटा छोरा र कान्छीतर्फका प्रमोद र दीपेन्द्र दुई छोरा छन् । पाँचभाइ छोरा मध्ये सबैभन्दा जेठो विनोद माओवादी जनयुद्धका क्रममा मारिएका थिए । उनी माओवादीका कार्यकर्ता थिए । दाइ विनोद माओवादी कार्यकर्ता भएकाले मेरो घरमा आएर आश्रय लिएर सुरक्षित हुनेहरू मन्त्री, सांसदसम्म हुन भ्याए तर हाम्रो परिवारलाई हेर्न माओवादीका कोही आएनन्, भाइ सरोजले भने । प्रवीणता प्रमाणपत्र तहसम्म अध्ययन गरेका सरोज बेरोजगार भई गाउँमै बस्छन् भने प्रमोद सरकारीमा काम गर्छन् । दीपेन्द्र पनि बेरोजगार नै छन् भने कान्छा भाइ योगेन्द्र बीएआरआईटीमा अध्ययनरत रहेको सरोजले बताए । बुवा र दाइको नाममा राज्यले १०१० लाख रुपैयाँ दियो, सरोजले भने, त्यसपछि राज्यले सहिद परिवारप्रतिको आफ्नो दायित्व बिर्सियो । खेतीपातीका नाममा यो परिवारसँग अहिले एक बिघा खेत छ । एक बिघाको उब्जाउले कति दिन चल्ने हो, ठूलो परिवार छ, हामी सबै दाजुभाइ बेरोजगार छौं, सरोजले भने । तत्कालीन सरकारले ३ हजार ५ सयका दरले दुवै आमालाई भत्ता दिन सुरु गरेको उनी सुनाउँछन् । गिरिजाप्रसाद कोइरालाको प्रधानमन्त्रीकालमा दिन सुरु गरिएको ३ हजार ५ सय रुपैयाँमा यतिका वर्ष बितिसक्दा पनि वृद्धि गरिएको छैन, अहिले पनि त्यही ३ हजार ५ सयको भर छ, सरोजले भने ।बुवा तत्कालीन एमालेका कार्यकर्ता भएका कारण पार्टीका नेताहरू पटकपटक प्रधानमन्त्री हुँदा सम्पर्कमा गए पनि तिरस्कारबाहेक केही नपाएको सरोजको गुनासो छ । कुनै रोजगार दिलाइदिन कैयौं पटक सिंहदरबार धाइयो, उनले भने, तर सिंहदरबार सहिद परिवारप्रति उदार भएको कहिल्यै आभास भएन । उच्च तहका प्रशासकले लज्जित बनाए, सरोजले थपे, प्रशासकहरूले कति सहिद परिवारलाई पाल्नु, यस्ता सहिद धेरै भए नेपालमा, १० लाख दिएकै हो अब कति पाल्नु भन्दै पटक पटक मगन्तेको व्यवहार र लज्जित बनाउन थालेपछि जान छोडे । सहिदका दाजुभाइ र छोरा सरोजसँग कुरा गरिइरहेका बेला सहिद दर्शनलालकी कान्छी श्रीमती बच्चीदेवी पनि खेतबाट घर पुगिन् । हाम्रो जीवन त जेनतेन चलिइरहेको छ, को छ र हामीलाई हेर्ने ? भावुक मुद्रामा उनले भनिन्, कमसेकम छोरालाई जागिर दिएको भए हाम्रो परिवारको हातमुख जोर्ने आधार हुन्थ्यो । सहिद परिवारको एउटै भनाइ छ, राज्यले केही दिन सक्दैन भन्ने हामीलाई मगन्ते जस्तो व्यवहार गरेर लज्जित बनाउने कार्य नहोस् ।"
"'लोकप्रिय होइन, नायकनेता चाहियो'","एउटा सकारात्मक पक्ष के हो भने हामीकहाँ मानिसमा एउटा खुलापन छ । राज्य शक्तिमा बसेको होस्, पदमा बसेको होस्, उसकाबारे क्रिटिकल विचार राख्न मानिस डराउँदैन । कुनै ठाउँमा कतै विसंगति भएको छ भने लेख्नबोल्न डराउँदैन, यो सकारात्मक पक्ष हो । टमस जेफर्सन भन्छन्, तपार्इंलाई डेमोक्रेसी चाहिन्छ भने त्यसको मूल्य तिर्नुपर्छ । हो, यो भिजिलेन्स चाहिँ मैले देखेको छु । सायद सोसल मिडियाले गर्दा होला, मानिस सचेत छन् । एकैसाथ मानिसमा संवेदनशीलता पनि बढेको छ । अहिले जुन दुःख पाइरहेको स्थिति छ, यसमा सबै मान्छे वाल्ल परेर हेरेर मात्र बसिरहेका छैनन् । के गरौं, के गरौं भन्ने उकुसमुकुस धेरैमा छ । मानिसमा लोकतान्त्रिक संस्कार बढेको छ । यत्ति हो, अब हामीकहाँ लोकतन्त्र सितिमिति कसैले हरण गर्न पाउँदैन र सक्दैन पनि भन्ने लाग्छ ।"
लोकतन्त्रमा लोक नहारोस् !,"आजको ठीक १४ वर्षअघि नेपालको इतिहासमा कवि गोपालप्रसाद रिमालको गीतले भनेजस्तै एक जुगमा एक दिन एकचोटि आएको थियो । र, त्यसले उलटपुलट, उथलपुथल र हेरफेर ल्याएको थियो । मुलुकको मुहार फेर्ने संकल्प बोकेर १९ दिनसम्म लगातार देशभर मानव सागर उर्लिएपछि निरंकुश राजा ज्ञानेन्द्र शाहले घुँडा टेकेका थिए । र, देशमा लोकतन्त्र आएको थियो । शासन व्यवस्था र शासकहरू दुवैको चरित्र फेरेर लोकको जीवन उजिल्याउने अभिलाषाका साथ यो दिन ल्याउन २० जनाले जीवन बलिदान दिएका थिए, कति त अहिले पनि घाइते छन् । यसरी, चप्पल लगाएका भुइँमान्छेहरू, घरघरबाट आमादिदीबहिनीहरू सडकचोकमा ओर्लिएर ल्याएको यस लोकतन्त्रमा के देशको अनुहार साँच्चै बद्लियो त ? नागरिकले विश्वास गरेर सुम्पिएका सपनाहरू राजनीतिक दल र नेताहरूले पूरा गर्दै छन् त ? आजका दिनमा विमर्श गर्नुपर्ने प्रश्न यिनै हुन् । यसबीचमा केही युगीन परिवर्तन नभएका होइनन् । मुलुकमा विस्तृत शान्ति सम्झौता भयो । माओवादीहरू प्रतिस्पर्धात्मक राजनीतिको मूलधारमा आए । राजतन्त्र अन्त्य भई देशमा गणतन्त्र आयो । जननिर्वाचित संविधानसभाले संविधान बनायो । देश संघीयतामा गयो । शासनप्रशासनका अंग तथा निकायहरू समावेशी बनाइए । राज्य धर्मनिरपेक्ष बन्यो । माओवादी लडाकु राष्ट्रिय सेनामा समायोजन भए । स्थानीय तहमा निर्वाचन भएर सरकार बनेको तीन वर्ष हुन लाग्दै छ । संघ, प्रदेशमा पनि निर्वाचनपछि सरकार बनेको दुई वर्ष नाघिसक्यो ।यी सबै परिवर्तन तबसम्म सार्थक हुँदैनन्, जबसम्म यी आम जनताको जीवनसित जोडिँदैनन् । र, सर्वसाधारणले वास्तविक रूपमा आफू रैतीभन्दामाथि उक्लिएर नागरिक भएको अनुभूति गर्दैनन् । लोकतन्त्र आएको यो डेढ दशकमा दलहरूले खोलो तरिसकेपछि लौरो बिर्सिसकेका छन् । व्यवस्था बदलिए पनि शासकहरूको चरित्र फेरिएको छैन । सर्वसाधारणको जीवनमा कुनै फेरबदल आएको छैन । यही लकडाउन का बेला देखिइसक्यो, दीनहीनहरूको हालत अहिले पनि उस्तै छ । समस्या पर्दा उनीहरू कसैलाई सरकार र राजनीतिक दलको आडभरोसा मिल्दैन । सञ्चारमाध्यम र नागरिकस्तरको निकै ठूलो दबाबपछि बल्ल केही स्थानीयप्रदेश सरकारले बाटोमा अलपत्र परेकालाई घर पुर्याउने व्यवस्था मिलाउँदै छन् । शासकहरूको मूल चरित्र उस्तै रहेको प्रमाण त तीन दिनअघि जारी गरिएका अध्यादेशहरू नै हुन् । यसबाहेक पनि दलहरूका कति हर्कत त २०५१ सालपछिका परिदृश्यभन्दा उदेकलाग्दा छन् । लोकमानसिंह कार्कीलाई अख्तियार दुरुपयोग अनुसन्धान आयोगको प्रमुख बनाइएको घटना होस् या तत्कालीन प्रधानन्यायाधीश सुशीला कार्कीमाथि लगाउन खोजिएको महाअभियोग या एकपछि अर्को गरी दोहोरिरहेका ठूल्ठूला भ्रष्टाचार काण्डहरू यी सबै हाम्रा दलहरूको खास चरित्र उस्तै रहेका दृष्टान्त हुन् । निरंकुश राजतन्त्र नासिए पनि दलैपिच्छे अनेकौं नयाँ राजा देखिएको जनगुनासो छ । नेता तथा शासकहरूको जीवनशैली असुहाउँदो विलासी छ । सरकार आलोचनाको स्वर सुन्नै सक्दैन । संवैधानिक मर्मविपरीत हुने गरी मिडिया र सञ्चारसम्बन्धी विधेयकहरू संसद्मा पुर्याइएका छन् । गीत गाएको, व्यंग्य गरेकै भरमा कलाकारहरू थुनिएका छन् । कतिले सत्तारूढ दलका कार्यकर्ताको धम्की खेप्नुपरेको छ । घरीघरी प्रहरीराजको झल्को आउँछ, विधिको शासन कतै गायब छ । र, शासक तथा सार्वजनिक पदधारीहरूका क्रियाकलापहरूको लेखाजोखा गरी आवश्यक कारबाही प्रक्रिया अगाडि बढाउनुपर्ने संवैधानिक अंगहरू लोकतन्त्रको मर्मअनुकूल बलिया छैनन् । जताततै सरकार र दलको छाया छ । त्यसैले धेरैको प्रश्न छ लोकतन्त्र कतै दलतन्त्रमा बदलिएको त होइन ?डरलाग्दो पक्ष, वर्तमान राजनीतिप्रति ५० को दशकमा जस्तै गरी फेरि आम निराशा छाउँदै छ । कारण, सबै दलका नेताहरूमा लोकलाज भन्ने चीज बिस्तारै हराउँदै छ । सत्तारूढ दलप्रति जनगुनासो हुनुसम्म स्वाभाविकै मानिएला, यहाँ त संसद्मा बायाँतर्फ बस्नेहरूप्रति पनि नागरिकको विश्वास देखिँदैन । शासकहरूको दम्भविरुद्ध रचनात्मक राजनीति गर्नुपर्ने प्रतिपक्षी दलको नेतृत्व उल्टै सत्तासँग भाग खोजिरहेको छ । र, लहरो तान्दा पहरो गर्जिएला भनेर सत्तालाई जायज प्रश्न गर्न पनि सधैं डराइरहेको छ । अनि उदेकलाग्दो, संसार बदल्न हिँडेको तत्कालीन माओवादी पनि यसबीचमा आफैं बदलिसकेको छ, नेपाली राजनीतिको परम्परागत चरित्रभित्र आफूलाई विलय गराइसकेको छ । हामीले चाहेको लोकतन्त्र बिलकुलै यस्तो होइन जहाँ दल र नेताहरूले मात्रै जितिरहून् र नागरिकले सधैं हारून् । लोकको जित नभएको शासन व्यवस्था लोकतन्त्र हुँदैन । यस्तो जटिल अवस्थामा आजको दिनमा सबै दल तथा तिनका नेताहरूले आफू सच्चिने प्रण गर्नैपर्छ । उपलब्धिहरूलाई संस्थागत गर्दै नागरिकलाई केन्द्रमा राखेर संस्था तथा प्रणालीहरू बलियो बनाउँदै लानुपर्छ । भोलि आफैंलाई महँगो पर्ने गरी लोकलाई हार्न दिनु हुँदैन ।लोकतन्त्र दिवसको सबैलाई शुभकामना !"
कोरोना कष्टसँगै राजनीतिक त्रास,"अहिले विश्वराजनीति तरल र शिथिल छ । अरू देशका सरकार र जनता कोरोनाविरुद्धको लडाइँमा सक्रिय छन् । तर हाम्रोमा कोरोना कष्टसँगै राजनीतिक त्रास पनि उत्पन्न भएको छ । राजनीतिक दल विभाजन र संवैधानिक परिषद्सम्बन्धी अध्यादेशले जनता अन्योलमा छन् । कुनै व्यक्तिको सत्तामोहले राजनीति धरापमा पर्न लागेको त छैन भन्ने आशंका उब्जेको छ । यस्तो संकटको समयको यो निर्णयले राम्रो सन्देश प्रवाह गर्दैन । संवैधानिक परिषद्सम्बन्धी अध्यादेश अप्रजातान्त्रिक छ । अहिले दलहरू, नागरिक समाज, सञ्चार जगत्लगायत अरू क्षेत्रहरू सबै मिलेर एक हुनुपर्ने बेलामा अचानक कसैको व्यक्तिगत स्वार्थपूर्तिका लागि ल्याइएका अध्यादेशले जनतामा निराशा छाएको छ । हामी लकडाउनमा छौं, राज्य पूरै निष्क्रिय छ । श्रमजीवी वर्ग के खाने भन्ने चिन्तामा छ । स्वास्थ्य क्षेत्र डामाडोल छ । सरकारी राहत सामग्रीलाई समान रूपमा वितरण गर्ने मेसोमेलो मिलाउन सकिएको छैन । संकटमा विभिन्न पक्षसँग समन्वय गरी समाधानको बाटो खोज्नु सट्टा उल्टो गुट र उपगुटको चंगुलमा नेकपा फसेको छ । सिंगो पार्टी नै धरापमा पर्ने स्थिति छ । अहिले नागरिक समाज पनि अल्मलिएजस्तो देखिन्छ । लकडाउनमा हुनेखाने त मजाले बसेर खालान् तर हुँदा खाने वर्गका लागि भेदभावबिना, राजनीतिक लेप नलगाई तत्काल निष्पक्ष राहत वितरण गर्नु जरुरी छ । बिदेसिएका नागरिकहरू विश्वव्यापी आर्थिक मन्दीसँगै स्वदेश फिर्नेछन् । त्यसरी लाखौं मानिस भित्रिने हो भने यहाँको अवस्था कस्तो होला परिकल्पना पनि गर्न सकिन्न ! हाम्रो अर्थतन्त्र रेमिट्यान्समा निर्भर छ । नागरिकका घर पनि रेमिट्यान्सले चल्छन् । खेत र बारी बाँझै छ । श्रीमान् विदेश गएपछि बालबच्चा च्यापेर सहर पस्नेको जमात ठूलो छ । छोराछोरी पढाउन सहरमा कोठा लिएर बस्ने चलन छ । विदेशको रुपैयाँले घर व्यवहार धान्छ । कोरोना भाइरसको कारण अब विदेशी रुपैयाँ ढिलोचाँडो बन्द हुन्छ अनि के गर्ने भन्ने प्रश्न जटिल छ । जल, जमिन, जंगल, जनावर र जडीबुटीको सदुपयोग गर्न सकिने गरी अब योजनाहरू बन्नुपर्छ । खिमराज गिरी, लमजुङ"
लज्जाले शिर झुकेको छ,"आमाको मुखमा अन्तिम थोपा पानी दिने इच्छा कुन छोराको नहोला र ? तर महाकाली नदीपारिसम्म आएर पनि दार्चुलाका वासुदेव भट्टले आमालाई भेट्न पाएनन् । आमाको शवमा दागबत्ती दिन र घरनजिकै किरिया बस्न पनि देशले अनुमति दिएन । उनी नदीपारि नै ठाडो किरिया बसे । उनलाई देश आउन दिने कि नदिने भन्ने निर्णय गर्न हप्ता दिन लाग्यो । तर, ओम्नीलाई एक अर्बभन्दा बढीको ठेक्का दिन जम्मा तीन घण्टा लाग्यो । एक महिनासम्म टेन्डरमा कुनै निर्णय नगरी एकाएक खारेज गरेको भनियो र तीन घण्टाभित्र प्रस्ताव मागेर, भोलिपल्ट त जहाज उडी नै हाल्यो । कहिल्यै मेडिकल सामग्रीको कारोबार नगरेको कम्पनीले एक दिनमै आवश्यक कागजातसहित सबै सामान जम्मा गरेर एअरपोर्ट पुर्यायो ।राजनीतिको फोहोरी खेलका लागि पनि समय लागेन । संविधान नै संशोधन हुने गम्भीर विषयमा कुनै छलफल र औचित्यबिना दिउँसो मन्त्रिपरिषद्ले निर्णय गर्यो, उत्तिखेरै राष्ट्रपति कार्यालयले प्रमाणित गर्यो र त्यही दिन कानुन बन्यो । आफ्नो पार्टी होइन अरू नै पार्टी फुटाउन अध्यादेश ल्याउनुपरेको भन्ने घटिया स्पष्टीकरणमा पक्कै पनि विवेकी कार्यकर्ताहरूको शिर लज्जाले निहुरेको हुनुपर्छ । ओलीले अडियो नै नक्कली भएको भन्ने निम्नस्तरको बचाउ गर्दै गोकुल बाँस्कोटालाई कारबाहीबाट बचाए । जग्गा फिर्ता गर्ने नाममा विष्णु पौडेललाई उन्मुक्ति मिल्यो । जबकि प्रशस्त पैतृक सम्पत्ति भएको पौडेलले बताएका थिए र सुकुम्बासी बनेर जग्गा पनि उनैले लिए । यो चरम अनैतिक काम मात्रै नभएर आफैंमा अपराध थियो ।सिंगो विश्व चरम आर्थिक मन्दी र संकटमा फस्ने अनुमान गरिँदै छ । निम्न वर्गका नागरिकलाई कसरी मद्दत पुर्याउन सकिन्छ भनेर देशहरू रातदिन योजना निर्माणमा लागेका छन् । इतिहासकै ठूलो समस्या भएकाले देश मात्र होइन, सिंगो विश्व नै एक भएर लड्नुपर्ने निष्कर्ष आइरहेका छन् । हाम्रा प्रधानमन्त्रीचाहिँ कसरी लुट र फुटको राजनीति गर्न सकिन्छ भन्नेमा दिनको १८ घण्टा खट्दा रहेछन् । सबैलाई एकढिक्का बनाएर लैजानुपर्ने समयमा कुनै पनि सद्दे दिमागको नेताले फुटाउनका लागि कानुन संशोधन गर्दैन । नारायण गाउँले, बेलायत"
तेस्रो चरणको सुरुआत,"कोभिड१९ संक्रमण मंगलबार थप ११ जनामा पुष्टि भएको छ । योसँगै हाम्रोमा संक्रमित संख्या ४२ पुगेको छ । विज्ञहरूका अनुसार मुलुकमा कोरोना भाइरस तेस्रो चरण प्रवेश गर्यो । अहिले समुदायस्तरमा पनि फैलिरहेको छ । एकैपटक उदयपुरमा धेरै संख्यामा संक्रमित देखिएपछि थप भयको वातावरण सृजना भएको छ । प्रदेश सरकारले उदयपुर सिल गर्न निर्णय गरिसक्यो । अब उदयपुरमा पीसीआर विधिबाट परीक्षण गरिनुपर्छ । अन्य जिल्लामा उदयपुरको संक्रमण नफैलियोस् भन्नेमा सबै सम्बन्धित पक्ष सर्तक रहनुपर्छ । कोरोना भाइरसको उपचार सावधानी मात्र हो । लकडाउनमा पनि नागरिक बाटोमा हिँडेको देखिन्छ । प्रहरीको आँखा छलेर रमाउने भीड पनि बाटोमा छ । लकडाउन नागरिकका लागि हो । सबैले आफ्नो रक्षा आफैं गर्नुपर्छ । अहिले जताततै सामूहिक खाना खुवाउने र राहत बाँड्ने क्रम बढेको छ । यो काम साह्रै प्रशंसायोग्य हो । राज्यले गर्ने काम नागरिकले गरिरहेका छन् । तर सामूहिक रूपमा यसरी भेला हुँदा सर्तक हुनुपर्छ । को मान्छे, कहाँबाट, कस्तो अवस्थामा राहत लिन आइपुगेको हुन्छ थाहा हुँदैन । भीडमा संक्रमित पनि हुन सक्छन् । स्थानीय जनप्रतिनिधि र समुदाय यो विषयमा गम्भीर हुनुपर्छ । सामूहिक खाना खुवाउँदा वा राहत बाँड्दा संक्रमणको जोखिम पनि बढ्न सक्छ । भाइरस नफैलियोस् भन्नेमा नागरिकसँगै प्रहरी प्रशासन सतर्क रहनुपर्छ । पुरुषोत्तम घिमिरे, जोरपाटी, काठमाडौं"
'पोस्टकोरोना' राज्यको भूमिका,"अनुदारवादको संकेत कोभिड१९ का कारण विश्वका ७० प्रतिशतभन्दा बढी देश लकडाउनमा छन्Ù नागरिकहरू आइसोलेसनमा छन् । प्राणघातक भाइरस फैलिन नदिन नागरिक गतिविधिलाई सबै देशले पूर्ण रूपमा निगरानी तथा नियन्त्रण गरिरहेका छन् । अहिले व्यक्तिगत स्वतन्त्रता र अधिकारभन्दा पनि नागरिकको सुरक्षा प्रधान भएको छ । महामारीको यस त्रासद कालखण्डमा निगरानी र नियन्त्रणलाई पनि स्वाभाविक मानिएको छ । तर कोरोना नियन्त्रणपश्चात् पनि सुरक्षाको बहानामा सरकारले निगरानीमुखी प्रवृत्तिलाई निरन्तरता दिँदै संस्थागत गर्न सक्छ । यस्तो प्रवृत्तिबाट लोकतान्त्रिक, पुँजीवादी, उदारवादी, साम्यवादी, अधिनायकवादी, राष्ट्रवादीजस्ता सबै प्रकृतिका सरकार थप शक्तिशाली र अझै अनुदार हुने निश्चित छ । इतिहासकार एवं चिन्तक युवाल नोह हरारीले विश्लेषण गरेजस्तै, स्वतन्त्रता र लोकतान्त्रिक अधिकार नियन्त्रण गर्ने अभीष्ट भएका अधिनायकवादी र अनुदारवादी शासकलाई महामारी उपयुक्त बहाना भएको छ । स्वतन्त्रता, लोकतन्त्र र उदारवादका सूचकांकहरू ऋणात्मक र निराशाजनक छन् । लोकतन्त्रको भविष्य र नागरिकसँगको सम्बन्धका दृष्टिले राज्य थप लोकतान्त्रिक र कल्याणकारी हुनुपर्ने हो, तर उदार राज्य र लोकतान्त्रिक प्रणालीसमेत थप अनुदारवादी र अलोकतान्त्रिक हुँदै छन् । उदार र नागरिकमैत्री राज्य मानिने स्विट्जरल्यान्डले समेत इतिहासमा पहिलोपटक क्यान्टोनको अधिकार कटौती गरेको छ, जुन कसरी उदार राज्य अनुदारवादी हुँदै छ भन्ने विशिष्ट नमुना भएको छ । हंगेरी, ब्राजिल, टर्कीजस्ता अनुदारवादी देशको त कुरै भएन । प्रधानमन्त्री केपी ओलीले पनि नागरिक अधिकार र स्वतन्त्रता नियन्त्रण गर्ने अभीष्टअनुरूप जीवन कि स्वतन्त्रता ? भन्ने प्रश्न गरेका छन्, जुन स्वतन्त्रता र लोकतन्त्रको भविष्यका दृष्टिले चिन्ताजनक सूचक हो । समस्या लोकतन्त्र, उदारवाद, स्वतन्त्रता, भूमण्डलीकरण होइनÙ अनि समाधान पनि संकीर्ण राष्ट्रवाद, संरक्षणवाद, अनुदारवाद, अधिनायकवाद होइन । राज्यको भूमिका कमजोर भएकाले होइन, प्रभावकारी नभएकाले लोकतन्त्रमा संकट सिर्जना भएको हो । त्यसैले अधिकार केन्द्रीकृत गरी राज्यलाई शक्तिशाली होइन, प्रभावकारी बनाउनु अपरिहार्य छ । होइन भने अनुदारवादका प्रेतात्माहरूले सुरक्षाका नाममा स्वतन्त्रताको समेत चीरहरण गरी सर्वसत्तावादी शासनको सूत्रपात गर्नेछन् । ट्वीटर ः २न्भवबध्बनभि"
नयाँ बहसको अवसर,"कोरोना संकटले सबैभन्दा ठूलो प्रभाव हाम्रो रेमिटेन्समा पार्नेछ । युरोप, अमेरिका र खाडी मुलुकका कामदारको रोजगारी गुम्ने संघारमा छ । उदारीकरण, निजीकरण र भूमण्डलीकृत अर्थव्यवस्थाको कारण आर्थिक क्षेत्र खुम्चिने प्रस्ट छ । कोरोना भाइरसले कृषि, पशुपालन, पर्यटन, खुद्रा व्यापार, सार्वजनिक यातायातलगायतका क्षेत्र अवरुद्ध पारेको छ । यी क्षेत्र धराशायी हुनु भनेको अर्थतन्त्र कमजोर हुनु हो । अर्थव्यवस्था आत्मनिर्भर बनाउन सके मुलुकको मुहार फेर्न सक्ने सम्भावना पनि उत्तिकै छ ।चीनको वुहानबाट गत डिसेम्बरमा निस्केको कोरोना भाइरसले संसारभर चक्कर लगाइरहेछ । अहिलेसम्म लगभग २६ लाख मानिसलाई यो भाइरसले भेटिसक्यो । १ लाख ७९ हजार संक्रमितले ज्यान गुमाइसके । संक्रमणको त्रासले संसारभरका मानिस घरभित्रै थुनिएका छन् । विश्व अर्थतन्त्रमा आर्थिक मन्दी सुरु भइसक्यो । एसियाली विकास बैंकका अनुसार कोरोना भाइरसको कारण विश्व अर्थतन्त्रलाई ४०१ खर्ब अमेरिकी डलर घाटा भइसकेको छ । सन् २०२० को आर्थिक वृद्धि ५५ प्रतिशतबाट २२ मा झर्ने अनुमान छ । हामीले कोरोना भाइरस रोकथामका लागि पर्याप्त समय पाएका थियौं, छौं । विज्ञानप्रविधिले पनि छेक्न नसक्नेगरी कोरोना महामारी फैलिरहेको छ । महामारीको बेला पहिलो प्राथमिकता अर्थतन्त्रभन्दा पनि जीवन जोगाउनु हो । भाइरसको दीर्घकालीन रोकथाम र नियन्त्रण अन्तर्राष्ट्रिय समुदायसँगको सहकार्यले सघाउँछ । त्यस्तै सरकारले आमनागरिक, राजनीतिक कार्यकर्तालाई विपत्मा परिचालन गर्नुपर्छ । स्थानीय सरकारहरू भाइरससम्बन्धी सचेतना फैलाउने, क्वारेन्टिन निर्माण र व्यवस्थापन, राहत वितरणलगायतका काममा खटिएका छन् । सरकारले घोषणा गरेको लकडाउन कोरोना रोकथामका लागि महत्त्वपूर्ण प्रयास हो । केही कमीकमजोरीका बाबजुद अस्पताल र स्वास्थ्यचौकीहरूमा स्वास्थ्य सामग्री उपलब्ध गराउने सकारात्मक प्रयासहरू भइरहेका छन् । यदि कोरोना संक्रमण महामारीको रूपमा फैलिए यस्ता प्राथमिक प्रयासहरूले मात्रै हामी सुरक्षित रहन सकौंला ? मुलुकभरका कोरोना परीक्षण केन्द्रहरूमा परीक्षण किट, पीपीईलगायतका स्वास्थ्य सामग्री तुरुन्त उपलब्ध गराउनुपर्छ । स्वास्थ्यकर्मीलाई सुरक्षित स्वास्थ्य सामग्रीको व्यवस्था भए मात्रै कोरोना भाइरसको उपचार गर्न प्रेरित गर्छ । जटिल अवस्थामा पुगेका कोरोना संक्रमितलाई आईसीयू र भेन्टिलेटरको व्यवस्थाले सजिलो बनाउँछ । त्यसैले प्रत्येक कोरोना परीक्षण केन्द्रमा तत्काल १०० आईसीयू ५० भेन्टिलेटर सहितको सुविधासम्पन्न स्थायी संरचना बनाउनुपर्छ । स्रोतसाधनको उपयोग अहिलेको आवश्यकता हो । बेरोजगार स्वास्थ्यकर्मीलाई भर्ती गरेर आवश्यक जनशक्तिको पूर्ति गर्न सम्भव छ । स्वास्थ्य संरचना बनाउन चाहिने आवश्यक सामग्री सिधै मन्त्रिपरिषद्को निर्णयबाट जीटुजी प्रक्रियाअन्तर्गत खरिद गर्न सकिन्छ । स्वास्थ्य संरचना निमार्णमा अन्य निजी क्षेत्रबाट सहयोग लिने वातावरण पनि निर्माण गर्नुपर्छ । यसो गर्दा कोरोनाबाहेकका बिरामीको उपचार सम्भव हुन्छ । भारतमा संक्रमण बढिरहेको छ । यस्तोमा खुला सिमाना बन्द गर्न पनि लकडाउनलाई निरन्तरता दिनुपर्ने देखिन्छ । निजी अस्पताल सञ्चालन नियमावली बनाई सेवाप्रवाहलाई सुचारु पार्नेतर्फ सरकारको ध्यान जानुपर्छ । निजी अस्पतालले नियमसंगत नाफा मात्र कमाएका थिएनन्, वैधानिक ढंगले नै जनतालाई लुटिरहेका थिए । यस्तो असहज परिस्थतिमा पनि सहयोग नगर्ने निजी अस्पतालहरूलाई राष्ट्रियकरण गर्ने आँट सरकारले देखाउनुपर्छ । संसारभर ठूलठूला राजनीतिक क्रान्तिपछि परिस्थिति बदलिएको छ । देशहरू विकसित बनेका छन् । त्यस्तै क्रान्तिबाहेक ठूला प्राकृतिक प्रकोप र महामारीको सामना गरेपछि समाज बदलिएको छ । कोरोना भाइरले सृजना गरेको वातावरणले नयाँ ढंगले सोच्न बाध्य बनाएको छ । हाम्रोजस्तो विकासउन्मुख देशले नियन्त्रण प्रयास गर्दै अगाडि बढ्नुको विकल्प छैन । चुनौतीसँगै नयाँ अवसरको ढोका पनि निकट भविष्यमा खुल्नेछ । स्वास्थ्यलाई संविधानले मौलिक हकको रूपमा स्विकारेको छ । यही बेला सरकारले स्वास्थ्यमा नागरिक हक सुनिश्चित गर्न सक्नुपर्छ । त्यसका लागि सर्वसुलभ र सुरक्षित स्वास्थ्य सेवामा आममानिसको पहुँच बढाउनुपर्छ । गाउँगाउँमा आधारभूत स्वास्थ्य सेवा विस्तार गर्ने उपयुक्त समय हो यो । सातवटै प्रदेशमा सबै रोगको उपचार गर्न सकिने गरी सुविधासम्पन्न सरकारी अस्पताल निर्माण गर्ने आँट सरकारले गर्नुपर्छ । त्यसरी निर्माण गरिने अस्पताल त्रिभुवन विश्वविद्यालय शिक्षण अस्पताल महाराजगन्जको मोडलअनुसारको हुनुपर्छ । राज्यले चाँहदा यो सम्भव छ । कोरोनाले विश्व अर्थव्यवस्थामा पार्ने प्रभावका कारण जीवन गुजारा गर्न खाडी पुगेका वा सुखको आसमा युरोप अमेरिका गएका नागरिकबारे हामी नयाँ तरिकाले सोच्न बाध्य भएका छौं । व्यवसायहरू तहसनहस हुने संघारमा छ । अहिले उत्पन्न भइरहेको आर्थिक संकटका कारण आत्मनिर्भर अर्थतन्त्र निर्माणको नयाँ सम्भावनाहरूबारे बहस गर्ने उपयुत्त समय मिलेको छ । फराकिलो छलफलले नीति र योजना निर्माणका साथै कार्यान्वयनमा मद्दत गर्छ । यस अर्थमा हामीलाई यो परिस्थतिले अघि बढ्ने अवसर दिएको छ । चुनौतीसँगै सृजित यो अवसर मनन गर्दै गम्भीर हुनुपर्छ ।"
'खड्गकाल' मा लोकतन्त्र,"खड्गप्रसाद शर्मा ओली अहिले वास्तवमा सत्तापति नै हुन् । नयाँ संवैधानिक प्रावधानअनुसार भएको प्रथम आम चुनावबाट निर्वाचित भएपछि नेपाली राजनीतिको नवीन अध्याय सुरु भयो, खड्गकाल । यस अवधिमा संविधान अर्थ र अभ्यास पाउँदै फक्रिँदै जाने परिकल्पना गरिएको थियो । तर प्रधानमन्त्रीकै अह्रनखटनमा सम्पूर्ण तन्त्र जेलिएको छ । सिंगो राज्यतन्त्रमा उनको छायाराज चल्दै छ । भुइँतहमा प्रश्न उठ्न थालेको छ यो सरकारले जनादेशको प्रतिनिधित्व गरिरहेको त छ ? जनस्तरमा जुन तरिकाले घुटन को अवस्था छ, त्यसले दर्साउँछ खड्गप्रसाद शर्मा ओलीको कार्यकाल आफैंमा लोकतन्त्रमाथि अनवरत झुन्डिरहेको खड्ग हो ।जनतामा यो तहको निराशा त्यसै उब्जिएको होइन । पछिल्लो चुनावमा नेकपालाई मत खड्गप्रसादजीकै आह्वानमा ओइरिएको थियो । तर, निर्वाचित शासकले आफ्नो कार्यकाल पूरा गर्न नपाउँदै, यति छोटो समयमै भुइँतहमा त्राहि ! त्राहि ! को कोलाहल सुनिन थाल्नुले केवल खड्गप्रसादजीकै अयोग्यता मात्र देखाएको छैन, नेपालीजनले ठूलो संघर्षबाट आर्जन गरेको लोकतन्त्रमाथि नै शंका उब्जाएको छ । एउटा व्यक्तिको असफलताले सिंगो पद्धति नै धरापमा पर्ने अवस्था अचानक प्रकट भएको हो ? खड्गप्रसादजी जुन धातुबाट बनेका हुन्, त्यो तत्त्वले आफ्नो गुण कायमै राखेको छ । देहातमा भनिन्छ नि, धतुरो रोपेर आँप कसरी फल्छ !लोकतन्त्रले नागरिकहरूमा समानता फैलाउँछ, व्यक्तिको गरिमा बढाउँछ, निर्णय प्रक्रियामा सुधार ल्याउँछ, अनेक द्वन्द्व र घर्षणहरूलाई व्यवस्थापन गर्छ । लोकतन्त्रमा शासकका गल्तीलाई बेलाबखत सच्याउने गरिन्छ, जनमतलाई वास्ता गरिन्छ । यिनै कारणले अन्य व्यवस्थाका तुलनामा लोकतन्त्रलाई मन पराइन्छ । लोकतन्त्रको सोझो अर्थ बहुमतको शासन होइन । बहुमतले सदैव अल्पमतलाई हेर्नुपर्ने हुन्छ । त्यसै गरी बहुमतको शासनको मतलब धर्म, जात, समुदाय अथवा भाषाका आधारमा बहुसंख्यक समूहको शासन पनि होइन । लोकतन्त्र त्यतिखेरसम्म लोकतन्त्र रहन्छ, जबसम्म प्रत्येक नागरिकले कुनै न कुनै अवसरमा बहुमतको हिस्सा बन्ने अवसर पाउँछ । प्रत्येक नागरिकको गरिमा र स्वतन्त्रता यसको प्राण हो । तर, संविधान बनाउँदा कोलाहल खडा गरी टोकरीभित्रको गोलभेंडालाई स्याउ भनेर भीडको मनोविज्ञान खडा गरियो । अब त्यही तौरतरिकाले चल्दैन लोकतन्त्र । लोकतन्त्रको एउटा सर्त पारदर्शिता हो । जतिसुकै भक्तले पनि गोलभेंडा र स्याउको स्वादमा भिन्नता त ठम्याउन सक्छ नि ! लोकतन्त्रमा कुनै पनि शासकले, चाहे त्यो निर्वाचित नै किन नहोस्, प्रत्येक पल जनपरीक्षाबाट गुज्रिनुपर्ने हुन्छ । भर्खर त निर्वाचनमार्फत त्यत्रो बहुमत प्राप्त भयो भनेर जनतालाई चुप लगाउन सकिँदैन । वा, शासकले मलाई कुनै लोभ छैन, हाम्रो सम्पत्ति पनि जनताकै हो भन्दैमा उन्मुक्ति पाउँदैन । लोकतन्त्र राजशाहीजस्तो मुखै कानुन भएको व्यवस्था होइन । यसमा प्रक्रिया र परिणाम महत्त्वपूर्ण हुन्छ । प्रधानमन्त्रीले भनिदिँदैमा न उनको मन्त्रिमण्डल मिस्टर क्लिन हरूको हुन जान्छ, न त उनले हुकुम गर्दैमा कसैले क्लिनचिट पाउँछ । लोकतन्त्रले कसैलाई मनोगत आधारमा अघि बढ्ने छुट दिँदैन । गुनासा, असहमति, प्रतिरोध, आलोचनात्मक मूल्यांकनलाई राज्यले कत्तिको सुनुवाइ गर्छ, लोकतन्त्र यसैमा निर्भर गर्छ । राज्यको अंगविशेषले आफू फुक्काफाल भएको सम्झिन मिल्दैन, एउटा अंग अर्काको पूरक हुन्छ । राज्यका तीनै खाँबाको आआफ्नै पहिचान र प्रभुत्व हुन्छ ।खड्गकालमा विकसित राजनीतिले लोकतन्त्रलाई नियन्त्रित गर्दै छ, लोकहितको इच्छा न्यून गर्दै छ । मौजुदा राजनीतिको परम लक्ष्य भोट र सत्ता नै हो भन्नेमा अब रत्तीभर शंका रहेन । कोरोना संकटका माझ पनि अध्यादेश ल्याउने फुर्तीका पछाडि सत्ताकब्जामा अर्जुनदृष्टिले नै काम गरेको छ । संवैधानिक परिषद्मा एकछत्र कायम गरी आफ्ना चारणहरूलाई भित्र्याउने दाउको अन्तर्य डरलाग्दो छ । लोकतन्त्रमा विपक्षी दल, विपक्षी स्वर, विपक्षी चेतनाको अनिवार्यताले सरकारलाई मोतीविन्दु हुनबाट जोगाउँछ, तर यसलाई पर घचेटिएको छ । अहिले अध्यादेशप्रति हायहाय गर्नुमा लोकतन्त्रका खाँबाहरूलाई बालुवाटारमा दण्डवत् राख्ने नियत लुकेको छ । शासकीय कमजोरीहरूमाथि रेशमी पर्दा हाल्दै साना राजनीतिक खेलाडीहरूको कौतुक नृत्य तर्फ जनदृष्टि मोड्ने कपटी चाल हो यो, जुन फगत लहडमा भैराखेको छैन । खड्गप्रसादजीको प्रत्येक कदम अँध्यारो कोठामा बुनिएको जालो हो, जसको पगध्वनिले उनी अधिनायक बन्ने राजमार्गमा आफ्नै गति र लयमा हिँडेको संकेत गर्छ । उनको जिजीविषा आफ्नै ज्यानका लागि मात्र होइन कि, उनले जितेर ल्याएको संविधानमा आफूखुसी मोज गर्नका लागि पनि रहेछ । यस्तो किन भन्न थालिएको हो भने, उनी जंगली हात्तीजस्तै हरेक कुरा मास्दै, कुल्चिँदै, फ्याँक्दै अघि बढेका छन् । जनसामान्यले जतिसुकै रोइकराइ गरे पनि, थाल ठटाए पनि उनलाई मतलब छैन । राजा महेन्द्रले आफ्नो नियतअनुसार संविधान कोरे, त्यसको अभिप्राय दिए, प्रजातन्त्रको कायामा आफ्नो नियत छिराए । त्यसै गरी खड्गकालमा एक थान संविधान आयो, आफ्नै माटोपानीको संकथन रचियो र अहिले आफ्नो सुषुप्त नियतलाई संवैधानिक कलेवरभित्र फक्रिनेफैलिने सुअवसर खडा गरिँदै छ । खड्गकालमा उनका लागि ढोग या त दण्डभोग को शतरन्ज बिछ्याइँदै छ । संवैधानिक परिषद्को परिघटना यही हो ।खड्गकालमा नेपाललाई झन् एउटा बजार बनाइयो । दलाल पुँजीवाद र बिचौलिया सत्ताका प्रिय शब्द भए । शीर्षमा कमिसन बुझाएपछि राष्ट्रिय संसाधनमाथि लुटको छुट दिइयो । अरू देशका कमसल सामग्रीको खुला खपत सरकारी सहजीकरणमा हुनु आश्चर्यको विषय रहेन । सत्ता, कर्पोरेट र बहुराष्ट्रिय कम्पनीहरूबीचको साइनो जनसामान्यले नांगा आँखाले देख्दा पनि सत्तालाई कुनै संकोच रहेन । खड्गकालमा भूमिगत गिरोह भन्ने कुरा रहेन, जे पनि खुला रूपमा हुँदै छ । सत्ताले जसलाई रोज्छ, त्यसमा कुनै किन्तुपरन्तु छैन । खड्गकालमा लोकतन्त्रका नाममा चारैतिर तन्त्र नै तन्त्र छ । जनसामान्य उसको निसानामा छ र ऊ निरन्तर आफ्नो बचाउको मुद्रामा छ । यिनै परिस्थितिलाई दृष्टिगत गर्दै जनआन्दोलन २०६२६३ का नागरिक अगुवा देवेन्द्रराज पाण्डेले ट्वीटमा भनेका छन्, यो कोरोना तह लागेपछि एकचोटि फेरि आन्दोलन उठाएर यी सबैलाई बढारेर फाल्ने हो कि जस्तो लागिरा छ । तर यिनको स्थानमा ल्याउने कसलाई ? गाँठो त्यहींनिर पर्या छ । तैपनि, ओलीजी, धेरै नहेप्नु है जनतालाई । अति हुँदै छ, अविवेकी वाणी, कर्म र संगत ।नेपालीजनले खड्गकालको विकल्पमा कुनै अमुक नामधारी काल चाहेका छैनन् । जनताले लोकतन्त्र चाहेका छन् । जनताले लोकतन्त्रका नाममा चलाइएको खड्गतन्त्रलाई रुचाएका छैनन्, सन्तुष्ट छैनन् । लोकतन्त्रप्रति नेपालीजन केवल नैतिक कारणले मात्र आकर्षित छैनन्, त्यसका युक्तिपूर्ण कारणहरू छन । निर्वाचित सरकारको वैधता हुन्छ । आवधिक निर्वाचनको विश्वसनीयता कायम हुन्छ, गर्नुपर्ने हुन्छ । यद्यपि प्रक्रियाहरूको अनुपालन गर्दागर्दै सरकारको गति सुस्त देखिन सक्छ, तथापि प्रत्येक डेगमा पारदर्शिता र जवाफदेहिताको पालन गरिएको हुन्छ । सरकारको कुनै पनि निर्णयमा आसेपासे वा कार्यकर्ताभन्दा भुइँमान्छेको हित हेर्ने गरिन्छ । भ्रष्टाचार, लापरबाही वा असमानतामा उठेका जनगुनासालाई ढाकछोप गरिँदैन । सरकारले मूल्यमान्यता जोगाउनमा भन्दा अर्थोकमा ध्यान दिँदैन । विविधताको व्यवस्थापन र सामञ्जस्यका लागि लोकतान्त्रिक सरकार कृतसंकल्प हुन्छ । संघीयता र समावेशिता फगत आलंकारिक हुँदैन ।लोकतन्त्रमा सार्वभौम जनतामा शासक रोज्ने अधिकार मात्र हुँदैन, चुनिएका शासकमाथि नियन्त्रण गर्ने अधिकारसमेत हुन्छ । लोकतन्त्र शासनको यस्तो स्वरूप हो, जहाँ जनता नै राजा हुन्छन् । कसैलाई छोटे राजा बनाउन जनआन्दोलनहरू भएका थिएनन् । अधिकारसँग जोडिएको प्रत्येक आन्दोलन नेपालीजनलाई सैद्धान्तिक र व्यावहारिक रूपमा सार्वभौम बनाउन गरिएको थियो । लोकतान्त्रिक सरकार कार्यकुशल नहुन पनि सक्छ, तर निर्भय भई सवाल गर्ने र सुझाव दिने अधिकार प्रत्येक नागरिकमा सन्निहित रहन्छ । लोकतन्त्रले केही चीज हासिल गर्ने अवस्था बनाउन त सक्छ, तर त्यसको लाभ नागरिकले नै पाउनुपर्छ । नेपालको संघीय लोकतान्त्रिक गणतन्त्रलाई यही नागरिक निगरानी र नियन्त्रण चाहिएको छ । जनताले मतदान गर्नुको अर्थ पाँच वर्षलाई विवेक बन्धकी राख्नु होइन । जनताले जतिखेर पनि जागेर पुनरुत्थानवादी शासकलाई निस्तेज पार्न सक्छन् । खड्गकाल लोकतन्त्रको पतनकाल बन्दै गर्दा नेपालीजन निरीह बनी तमासा हेरिरहँदैनन् । यो लोकतन्त्र दिवसको शिक्षा यही हो ।"
भारतमा स्वास्थ्यकर्मीमाथिका आक्रमण रोक्न नयाँ कानुन,"संक्रमित नेपालीको अवस्था सामान्यभारतमा कोभिड१९ बाट संक्रमित १६ नेपालीमध्ये सात जना उपचारपछि निको भएका छन् । बाँकीको अवस्था पनि सामान्य रहेको छ । संक्रमित नेपालीमध्ये सबैभन्दा बढी महाराष्ट्रका छन् । महाराष्ट्र भारतको संक्रमण अत्यधिक फैलिएको राज्यमा पनि पर्छ । सोही राज्यअन्तर्गत मुम्बईको गिरगाउँ चौपाटीमा बस्दै आएको एक नेपाली परिवारको ८ जनामा कोरोना भाइरस पुष्टि भएको थियो । परिवारका बाँकी ३ तीन सदस्यलाई भने संक्रमणले छोएको थिएन । अछाम मूल घर भएको यो नेपाली परिवार कामको सिलासिलामा मुम्बईमा बस्दै आएको थियो । संक्रमित नेपालीहरूमध्ये चार जना उपचारपछि डिस्चार्ज भइसकेका परिवारका एक सदस्यले कान्तिपुरलाई बताए । मलगायत चार जना निको भएर डिस्चार्ज भइसकेका छौं भने बाँकी ४ जनाको अवस्था पनि सामान्य छ परिवारका संक्रमितमध्येका एक सदस्यले भने । परिवारका अधिकांश सदस्यमा संक्रमण देखिँदा सुरुमा त सबै जना निराश भएका थिए तर उपचारपछि निको हुँदै गएपछि उनीहरूले राहत महसुस गरेका छन् । सुरुमा त पूरै निराश भएका थियौं, तर बिस्तारै सबै निको हुँदै गएपछि भने हल्का भएको छ, ती सदस्यले भने । संक्रमितमध्ये एक जनालाई पिब्लुडी अँधेरीको गेस्टहाउसको आइसोलेसनमा र बाँकी सात जनालाई सेभेन हिल र कस्तुरवा अस्पतालमा राखिएको थियो ।त्यसैगरी दक्षिण भारतीय राज्य बैंग्लोर बस्ने एक नेपाली दम्पती पनि उपचारपछि निको भइसकेका छन् । तर केही दिनअघि मात्र संक्रमण देखिएका उनीहरूका दस वर्षीय छोराको भने उपचार चलिरहेको छ । हाल उनलाई बैंग्लोरकै भिक्टोरिया अस्पतालमा राखिएको छ । उनको अवस्था सामान्य छ । सुदूरपश्चिम बझाङको चैनपुर स्थायी घर भएको यो परिवार पनि कामकै सिलसिलामा भारतमा बस्दै आएको थियो । सुरुमा ती बालकका ४५ वर्षीय बुबा र ३५ वर्षीय आमामा कोभिड१९ देखिएको थियो । संक्रमित महिला एक भारतीय परिवारमा घरेलु कामदारका रूपमा कार्यरत थिइन् । र, उक्त परिवारकी एक महिला सदस्य गत १२ मार्चमा लन्डनबाट बैंग्लोर आएकी थिइन् । दुई दिन घरमा बसेकी उनलाई स्वास्थ्यमा समस्या देखिएपछि अस्पताल भर्ना गरिएको थियो । पछि स्वास्थ्य परीक्षणमा कोरोना संक्रमण पुष्टि भएको थियो । त्यसपछि उक्त भारतीय परिवारको घरमा काम गर्नेहरू सबैलाई बैंग्लोरकै भिक्टोरिया अस्पतालमा आइसोलेसनमा राखेर स्वास्थ्य परीक्षण गरियो । दुई दिनपछि आएको स्वास्थ्य परीक्षण रिपोर्टमा ती नेपाली महिलामा पनि कोरोना संक्रमण पुष्टि भएको हो । पछि उनका श्रीमान्मा पनि संक्रमण देखियो । उनीहरू दुवै जना निको भएर अस्पतालबाट डिस्चार्ज भइसकेका छन् । यसका साथै भारतको विभिन्न स्थानमा भएका इस्लामिक भेलामा सहभागी भएका हरियाणाको अम्बालाका संक्रमित ६५ वर्षीय एक नेपाली पनि उपचारपछि ठीक भइसकेका छन् ।"
आईएमएफबाट पाइने सबै ऋण लिइँदै,"(काठमाडौं)  सरकारले अन्तर्राष्ट्रिय मुद्रा कोष (आईएमएफ) बाट करिब सवा २६ अर्ब रुपैयाँ बराबरको शून्य ब्याजदरको विशेष कर्जा र्यापिड क्रेडिट फेसिलिटी ((आरसीएफ) लिन प्रक्रिया थालेको छ । यसअघि सरकारले करिब १३ अर्ब ९ करोड रुपैयाँ कर्जा सुविधा लिने निर्णय गरे पनि अहिले २६ अर्ब रुपैयाँ लिने गरी प्रक्रिया थालिएको छ । सरकारले चैत १८ मा राष्ट्रलाई प्राप्त कोटाको ५० प्रतिशत बराबर मात्र कर्जा सुविधा लिने निर्णय गरेको थियो ।भुक्तानी सन्तुलन तथा विदेशी विनिमय मौज्दात व्यवस्थापन गर्न आईएमएफबाट उपलब्ध हुने आरसीएफअन्तर्गत ७८५ मिलियन एसडीआर (स्पेसल ड्रइङ राइट) करिब १३ अर्ब ९ करोड रुपैयाँ बराबर कोटाको सुविधा परिचालन गर्ने, चैत १८ मन्त्रिपरिषद्ले गरेको निर्णयमा भनिएको छ । कोभिड१९ का कारण प्रभावित क्षेत्रका लागि राहत सुविधा घोषणा गर्दा सरकारले आईएमएफबाट आरसीएफ लिने निर्णय गरेको थियो । सरकारले सन् २०१५ पछि पहिलो पटक उक्त सुविधा लिन थालेको हो । आरसीएफ मुलुकको शोधनान्तर अवस्था सकारात्मक बनाउने क्रियाकलापमा मात्र उपयोग गर्न पाइन्छ । अहिले कोरोना संक्रमणको जोखिमबाट बच्न ठूलो परिमाणमा औषधि, औषधिजन्य औजार आयात गर्नुपर्ने अवस्था छ । उक्त प्रक्रियामा धेरै विदेशी मुद्रा बाहिरिने अनुमानका आधारमा सरकारले आरसीएफ सुविधा लिने निर्णय गरेको हो ।यो वर्ष नेपालका लागि आईएमएफले १ सय ५६ अर्ब मिलियन एसडीआर बराबरको आरसीएफ कोटा पाएको छ । उक्त कोटाको आधा मात्र सुविधा लिने सरकारले निर्णय गरेको थियो । आगामी दिनमा शोधनान्तरमा पर्न सक्ने दबाबलाई दृष्टिगत गरी प्राप्त कोटाको शतप्रतिशत (करिब सवा २६ अर्ब रुपैयाँ) कर्जा सुविधा लिने प्रक्रिया थालिएको अर्थ सचिव शिशिर ढुंगानाले जानकारी दिए । पहिले कोटाको आधा मात्र लिने निर्णय भएको थियो, अहिले पूरैका लागि थालिएको छ, उनले भने, आईएमएफबाट कोटाको शतप्रतिशत नै पाउने अवस्था आए सरकारले फेरि अर्को निर्णय गर्छ । शोधनान्तरमा दबाब नहोस् भनेर यस्तो निर्णय भएको उनको दाबी छ । आईएमएफ प्रतिनिधिमण्डलले नै अनौपचारिक रूपमा शतप्रतिशत लिन सुझाएकाले नयाँ प्रक्रिया थालिएको स्रोतले बतायो । अहिलेको अप्ठ्यारो परिस्थितिमा अल्पविकसित राष्ट्रहरू आईएमएफको प्राथमिकतामा पर्ने भन्दै उक्त सुझाव आएको स्रोतको भनाइ छ । यो शून्य ब्याजदरको कर्जा भएकाले यस्तो अवस्थामा जतिसक्दो धेरै ल्याउने सरकारको योजना हो, स्रोतले भन्यो । आईएमएफले आफ्ना सदस्य राष्ट्रलाई प्रदान गर्ने एक प्रकारको शून्य ब्याजदरको कर्जा (सुविधा) हो, आरसीएफ । विभिन्न सर्तसहित दिइने यो कर्जा सामान्यतया सदस्य राष्ट्रको शोधनान्तर स्थिति ऋणात्मक भएको बेला पाइन्छ । तर परिस्थितिअनुसार पनि आईएमएफले सदस्य राष्ट्रहरूलाई यस्तो कर्जा सुविधा दिँदै आएको छ । अहिले नेपालको शोधनान्तर स्थिति ऋणात्मक भइनसके पनि भविष्यमा हुन सक्ने भन्दै सरकारले उक्त सुविधा लिने निर्णय गरेको हो । आरसीएफ ब्याजरहित र एक्सटेन्डेड क्रेडिट फेसिलिटी (ईसीएफ) ब्याजसहितको कर्जा हो । नेपालले धेरै पहिलेदेखि नै यस्तो कर्जा सुविधा लिँदै आएको छ । सन् २००७ अघि गरिबी निवारण र वृद्धिका लागि सहयोग (पीआरजीएफ) का नाममा यस्तो कर्जा सुविधा ल्याइन्थ्यो । त्यसपछि आरसीएफ र ईसीएफका नाममा लिन थालिएको हो ।"
थप एक दर्जन ठूला आयोजनाले काम थाले,लकडाउन बेला काम भइरहेका आयोजनात्रिभुवन अन्तर्राष्ट्रिय विमानस्थल गौतमबुद्ध क्षेत्रीय अन्तर्राष्ट्रिय विमानस्थल पोखरा क्षेत्रीय अन्तर्राष्ट्रिय विमानस्थल मेलम्ची खानेपानी आयोजना माथिल्लो तामाकोसी जलविद्युत् आयोजना तराईमधेस द्रुतमार्ग हुलाकी राजमार्ग पूर्वपश्चिम रेलमार्ग उत्तरदक्षिण (कोसी) लोकमार्ग पुष्पलाल (मध्यपहाडी) लोकमार्ग गल्छीत्रिशूलीमैलुस्याफ्रुबेसीरसुवागढी सडक कान्ति लोकपथ नाग्मागमगढी सडक वसन्तपुरमुडेचैनपुर सडकलम्कीअत्तरिया सडक
कोरोना रोकथामलाई पौने चार अर्ब निकासा,कसले कति लगे ?सेना २ अर्ब ३४ करोडस्वास्थ्य मन्त्रालय ९५ करोडकोरोना कोष ५० करोड
कोरोनाले थलिएको अर्थतन्त्रमा त्राण,"(काठमाडौं)  भारतका सबैभन्दा धनी मुकेश अम्बानीको स्वामित्वमा रहेको मोबाइल इन्टरनेट कम्पनी रिलायन्स जियोमा फेसबुकले ५ अर्ब ७० करोड अमेरिकी लगानी गर्ने भएको छ । फेसबुक र जियो दुवैले बुधबार यसलाई पुष्टि गरेका छन् । यति रकम भारत भित्र्याएबापत फेसबुकले रिलायन्स जियोको करिब १० प्रतिशत सेयर स्वामित्व पाउनेछ ।जियोमा लगानीसँगै फेसबुकले भारतीय बजारमा आफ्नो पकड बनाउने उद्देश्यलाई एक कदम अघि बढाएको विश्लेषण गरिएको छ । फेसबुक स्वामित्वमा रहेको म्यासेजिङ एप ह्वाट्सएपका भारतमा मात्रै ४० करोड प्रयोगकर्ता छन् । ह्वाट्सएप भारतमा सबैभन्दा लोकप्रिय म्यासेजिङ एप हो । जियोसँगको सहकार्यले फेसबुकलाई ह्वाट्सएपको प्रभाव विस्तार मात्रै नभएर योसँगै जोडिने अन्य सेवा र व्यवसाय विस्तारमा समेत सहयोग पुग्ने अनुमान छ ।ह्वाट्सएपले भारतमा निकट भविष्यमै डिजिटल पेमेन्ट सेवा सुरु गर्ने तयारी गरिसकेको छ । सवा अर्ब जनसंख्या भएको मुलुकमा यस्ता सेवा निकै प्रतिफलजनक हुन सक्छन् । फेसबुकले विज्ञप्ति जारी गर्दै जियोमा लगानीलाई भारतप्रतिको आफ्नो प्रतिबद्धताको संज्ञा दिएको छ । भारतीय टेलिकम बजारमा जियोले ल्याएको तरंगले फेसबुक उत्साहित भएको पनि विज्ञप्तिमा जनाइएको छ ।फेसबुकले जियोमा लगानी गर्ने मात्रै नभई जियोको मातृ कम्पनी रिलायन्सको स्वामित्वमा रहेको ईकमर्स कम्पनी जियो मार्टसँग ह्वाट्सएपको साझेदारी गराउने योजना पनि रहेको जनाएको छ । ह्वाट्सएपमार्फत जियो मार्टका सामान खरिदका लागि प्रयोगकर्तालाई प्रोत्साहित गर्ने दुई कम्पनीको योजना छ । फेसबुक मालिक मार्क जुकरबर्गले दुई कम्पनीबीचको यो साझेदारीले भारतमा सूचना प्रविधिसम्बन्धी व्यवसायका लागि थप सम्भावनाको ढोका खोल्ने दाबी गरेका छन् । दुई महिनाअघि मात्रै फेसबुक स्वामित्वको ह्वाट्सएपले भारत सरकारबाट ह्वाट्सएप पे नामक डिजिटल भुक्तानी सेवा सञ्चालन अनुमति पाएको थियो । ह्वाट्सएप पेले दुई वर्ष परीक्षणपछि मात्रै पूरा सेवा सञ्चालन गर्न पाउनेछ ।जियोले पनि विज्ञप्ति जारी गर्दै यो सम्झौताले दुवै कम्पनीका लागि मात्रै नभई भारतलाई समेत लाभान्वित गर्ने बताएको छ । यो साझेदारीले भारतीय अर्थतन्त्र र यहाँका जनतालाई समेत फाइदा पुर्याउनेछ, जियोले जारी गरेको विज्ञप्तिमा भनिएको छ ।तेलदेखि टेलिकमसम्मका ठूला कम्पनी सञ्चालन गरिरहेको रिलायन्स इन्डस्ट्रिजअन्तर्गतको जियो मूल्यवान् कम्पनी हो । सस्तो डाटा प्याकेज उपलब्ध गराउँदै जियोले भारतमा छोटो समयमै टेलिकम क्षेत्रमा पकड जमाएको छ । जियोले उपलब्ध गराइरहेको मोबाइल सेवा, लाइभ टीभी, म्युजिक स्ट्रिमिङजस्ता सेवालाई फेसबुकले आफ्नो एपमा पनि एकीकृत गर्न सक्ने विश्लेषकहरूको अनुमान छ । जसका कारण भारतीय प्रयोगकर्तामाझ फेसबुक थप उपयोगी एप बन्नेछ ।भारतीय धनाढ्य अम्बानीले टेलिकम क्षेत्रमा लगानीका लागि लिएको ऋण तिर्ने समय नजिकिँदै गर्दा फेसबुकसँगको सम्झौताले मूर्त रूप लिएको भारतीय सञ्चार माध्यमहरूले जनाएका छन् । पछिल्लो समय अम्बानीले आफ्नो ऋण दायित्वहरू कम गर्दै लगिरहेका छन् । उनले पुँजीगत खर्चबापत मात्रै जियोमा पछिल्ला केही वर्षमा २५ अर्ब अमेरिकी डलर लगानी गरेको अनुमान छ । रिलायन्स जियोले सार्वजनिक गरेको वित्तीय विवरणअनुसार २०१९ मा यो कम्पनीको ऋण मात्रै ६५ अर्ब अमेरिकी डलर छ, जुन सन् २०१५ मा १९ अर्ब डलर मात्रै थियो ।रिलायन्स कम्पनीको ऋणलाई सन् २०२१ सम्म तिरिसक्ने अम्बानीको घोषणालाई फेसबुकको लगानीले केही राहत दिनेछ । फेसबुकसँगको सम्झौतापछि सन्देश जारी गर्दै जियोका मालिक अम्बानीले ह्वाट्सएप र जियो मार्टलाई एकीकृत सेवाका रूपमा सञ्चालन गर्ने घोषणा गरेका छन् । विशेषगरी गृहिणीलाई लक्ष्य गरी यो ईकमर्स साइटलाई व्यापकता दिने जियोको तयारी छ ।सन् २०१६ मा सुरु भएको जियो टेलिकमले ३७ करोड भारतीयलाई आफ्नो सेवामा जोडिसकेको छ । सस्तो डाटा दिएर कम्पनीलाई लोकप्रिय बनाउन जियोले बैंकबाट ठूलो परिमाणमा ऋण लिएको थियो । यो सबै ऋण आगामी वर्षको मार्चसम्म चुक्ता गर्ने जियोको योजना छ । फेसबुकले भित्र्याएको लगानीले जियोलाई आफ्नो प्रतिबद्धता पूरा गर्न सघाउनेछ ।जनसंख्याका आधारमा फेसबुकले भारतलाई आफ्नो ठूलो बजार मानिरहेको छ । फेसबुक र यसको स्वामित्वमा रहेको ह्वाट्सएप भारतीयमाझ चर्चित पनि छ । विभिन्न अध्ययनले देखाएअनुसार सवा अर्ब जनसंख्या भएको मुलुक भारतमा सन् २०२२ सम्म इन्टरनेट प्रयोगकर्ता ८५ करोड पुग्ने अनुमान छ ।इन्टरनेट प्रयोगकर्ता बढेसँगै ईकमर्स, सूचना र प्रविधि क्षेत्रसँग सम्बन्धित व्यवसाय विस्तारको ठूलो सम्भावना हुने भन्दै संसारका ठूला कम्पनीले भारतमा गर्ने लगानीलाई महत्त्व दिन थालेका छन् ।गत वर्ष माइक्रोसफ्टले पनि जियोसँग क्लाउड कम्युटिङ व्यवसायका लागि साझेदारी घोषणा गरेको थियो । यी दुई सम्झौताले भारतीय टेलिकम क्षेत्रमा ठूला अमेरिकी लगानी थप भित्रिन सक्ने संकेत गर्छन् ।"
श्रीलाई एसिया क्षेत्रमा कार्गो उडान अनुमति,"(काठमाडौं)  आन्तरिक उडानमा रहेको श्री एयरलाइन्सले पूर्वी एसिया, दक्षिण एसिया र मध्यपूर्वी क्षेत्रमा कार्गो उडानको अनुमति पाएको छ । नागरिक उड्डयन प्राधिकरणले श्री एयरका दुई बम्बार्डियर सीआरजे२०० र दुइटा बम्बार्डियर सीआरजे७०० विमानलाई यी क्षेत्रका कुनै पनि मुलुकबाट कार्गो बोक्न पाउने अनुमति दिएको महानिर्देशक राजन पोखरेलले जानकारी दिए । श्री एयरलाइन्सको एउटा सीआरजे विमान बिहीबार १० हजार पीसीआर किट ल्याउन सिंगापुर जाँदै छ । नेपालबाट सिंगापुरसम्म उड्दा ७ वटा मुलुकको आकाशको रुट अनुमति लिनुपर्छ, श्री एयरका प्रबन्धक अनिल मानन्धरले भने, अनुमति पनि पाइसकेका छौं । सिंगापुरमा रहेको टेमासेक फाउन्डेसनले नेपाल सरकारलाई अनुदानमा दिएका ती किटको तौल ३३ केजी मात्रै रहेको स्रोतले बताएको छ । मानन्धरका अनुसार चार्टर्ड उडानको भाडा श्री एयरलाइन्सका सञ्चालक सुधीर मित्तल, व्यवसायी शेखर गोल्छा र पशुपति मुरारकाले बेहोर्ने स्रोतको दाबी छ । यी सामग्री विमानस्थलबाटै नेपाल सरकारलाई हस्तान्तरण गरिनेछ ।करिब अढाई करोड रुपैयाँ हाराहारी मूल्य पर्ने यी समानको भन्सार छुट अर्थमन्त्रालयले दिएको स्रोतले जनायो । नेपाल वायुसेवा निगमको न्यारोबडी जहाज पठाउने योजना थियो तर उसले प्रतिघण्टा साढे ११ हजार डलर भाडा भन्यो, स्रोतले भन्यो, तर श्रीको सीआरजे विमानबाट ढुवानी गर्दा प्रतिघण्टा ८ हजार डलर हाराहारी दर कोट गरिएको छ । ०७४ जेठदेखि आन्तरिक उडानमा आएको श्रीलाई ०७५ माघमा संस्कृति, पर्यटन तथा नागरिक उड्डयनमन्त्री स्व रवीन्द्र अधिकारीको कार्यकालमा कार्गो उडानको अनुमति मिलेको हो । ०७६ साउनमा उक्त मन्त्रालय सम्हाल्न आइपुगेका योगेश भट्टराईले भारतको दिल्ली, कोलकाता, बैंग्लोर, अमहदाबाद तथा बंगलादेशको ढाकासहित ५ वटा क्षेत्रीय गन्तव्यका लागि नियमित यात्रु उडानको इजाजत दिलाएका थिए । इजाजतलगत्तै श्रीले साउन २७ मा भारतको बनारसमा परीक्षण उडान गरेको थियो । अहिले कोरोना भारइसको महामारी फैलिरहेका बेला सरकारले क्षेत्रीय सहरसम्मको कार्गो उडानका लागि श्रीका चारवटा जहाजलाई अनुमति दिएको हो । यसका हेलिकप्टरलाई भने संसारभर उडानको अनुमति छ । तर यसैसँग रहेका क्यू४०० विमानलाई भने अन्तर्राष्ट्रिय उडानको अनुमति छैन ।"
जसको काम लकडाउनले रोकेन,"(काठमाडौं)  जाजरकोटका चरण ठाकुर मिक्सर मेसिन चालक हुन् । कान्ति लोकपथको चारघरे खण्डमा भइरहेको सडक विस्तारमा गिट्टी, बालुवा र सिमेन्ट घोलेर ढलान बनाउनेमा उनको दैनिकी बितिरहेको छ । झापाका जीवन शर्मा चालकका हेल्पर हुन् । उनी भने मेसिन र ढलान घोल्न, पानी हाल्न व्यस्त छन् ।उदयपुर गाईघाटका मिलन मगर, बादल लिम्बू, हरिबहादुर क्षत्रीलगायत ८ जनाको टोलीको दैनिकी पनि निर्माणाधीन कान्ति लोकपथ सडकमा ढुंगा, बालुवा ओसार्ने र वाल लगाउनमा बितिरहेको छ । उनीहरूजस्तै कान्ति लोकपथअन्तर्गत चारघरेमा मात्रै १३१४ जना छुट्टाछुट्टै काममा छन् । हेटौंडालाई काठमाडौं उपत्यकासँग जोड्ने छोटो, भरपर्दो वैकल्पिक लोकमार्ग कान्ति लोकपथको ललितपुर खण्डअन्तर्गत बगुवा र छपेलीमा पनि छुट्टाछुट्टै टोली काममा छन् । मिलन भन्छन्, ठेकेदारले खानेबस्ने व्यवस्था मिलाएका छन् । लकडाउनका कारण काम र कोठाबाहेक कतै जाने गरेका छैनौं ।बिहान ७ देखि बेलुका ६ बजेसम्म काममा खटिइरहेको उनले बताए । ११ बजेतिर खाना खान निस्कन्छु, उनले भने, उपत्यका नजिकै घर हुने केही साथीहरू हिँडेर गए । हामी लकडाउन खुलेपछि जाने सोचमा छौं । लकडाउनमा लेले टीकाभैरवबगुवा खण्डअन्तर्गत दुई किमि कालोपत्र गरिसकिएको उनले जानकारी दिए । भट्टेडाँडा खण्डमा ढलानको काम भइरहेको कान्ति लोकपथ आयोजना प्रमुख ज्ञानेन्द्रकुमार झाले बताए । लकडाउनको सातआठ दिनसम्म काम ठप्प रह्यो, उनले भने, अहिले स्थानीय लेबर राखेर पनि काम भइरहेको छ । भट्टेडाँडा खण्डमा मात्रै चालक, लेबर गरेर ४२ जना कामदार दिनहुँ खटिरहेको लोकपथअन्तर्गत ललितपुर खण्डका ठेकेदार केदार तिमिल्सेनाले बताए । माल्टा दोबाटोमा वालको काम भइरहेको छ, उनले भने, बालुवा र गिट्टीका लागि बगुवा क्षेत्रमा क्रसर सञ्चालन गरिरहेका छौं ।लोकपथको ललितपुर खण्डअन्तर्गत साढे दुई किमि सडक चौडा गर्न बाँकी छ । १५ किमि कालोपत्र गर्न बाँकी छ । ललितपुर खण्डतर्फ सूर्य वाइबा जेभी र मकवानपुरतर्फ मोतीदान, श्रेष्ठबानियाँ जेभी र अमर कन्स्ट्रक्सनले ठेक्का पाएका हुन् । सरकारले यो आयोजनाका लागि चालु आवमा सुरुमा ६० करोड रुपैयाँ बजेट छुट्याएको थियो । लोकपथ विस्तार भई सञ्चालनमा आउन योजनाले ३ अर्ब ३५ करोड बजेट अनुमान गरेको छ । सन् २०१३२०१६ मा नेपाली सेनाले गरेको कान्ति लोकपथको ट्र्याक निर्माण हो ।"
"पोखरीभरि माछा, बजारमा अभाव","(तिलोत्तमा)  रूपन्देहीका ग्रामीण क्षेत्रका पोखरीमा माछा टनाटन छन् । पोखरीका माछा सहरसम्म पुर्याएर बेच्ने व्यवस्था नहुँदा किसान मर्कामा परेका छन् । उत्पादकले बजारमा लगेर बिक्री गर्ने अवस्था छैन । स्थानीय सरकारले माछा बेच्ने व्यवस्था मिलाउन नसक्दा समस्या बढ्दै गएको छ । अहिले जिल्लामा सानाठूला बजार बन्द छन् । एक महिना लामो लकडाउनका कारण स्थानीय र बाह्य बजार बन्द भएपछि माछा पोखरीमै रहेपछि चिन्ता बढेको हो ।रूपन्देहीका चार गाउँपालिकालाई माछा उत्पादन सुपर जोनका रूपमा छुट्याइएको छ । ती गाउँपालिकामा दुई हजारभन्दा बढी माछापालक किसान छन् । दैनिक ती क्षेत्रबाट ४० क्विन्टलसम्म माछा बिक्री हुँदै आएको थियो । अहिले मुस्किलले तीन क्विन्टलसम्म माछा बिक्री हुने गरेको माछा सुपरजोन कार्यक्रम संयोजक गणेशबहादुर शाहीले बताए । माछा उत्पादकलाई अनुदान दिने, पोखरी अवलोकन गर्ने समय पनि यही हो, उनले भने, अहिले त घरबाट बाहिर ननिस्कन भनेपछि सबै काम ठप्प भए । सिँचाइ र पोखरी मर्मतका लागि आएको बजेट उपयोग नहुने अवस्था आएको शाहीले सुनाए ।माछा बिक्री गर्ने समयभन्दा बढी ठूला भएर पोखरीमै रहँदा अक्सिजन कमी हुन थालेको र केही माछा मर्ने क्रम बढेको माछा उत्पादक सुवास कुर्मीले बताए । उनले सियारी गाउँपालिका३ स्थित १० बिघामा माछा पालेका छन् । अहिले उपभोक्ता नहुँदा व्यापार नभएको उनको गुनासो छ । जिउँदो माछा पसल र अन्य व्यापारीले खरिद गर्थे, उनले भने, अहिले बजार ठप्प छ भनेर लिनै आउँदैनन् । पोखरी मर्मत गरी नयाँ भुरा हाल्ने समय भए पनि न पर्याप्त दाना पाइएको छ, न त भुरा माछा । दाना उत्पादकले कच्चा पदार्थ ल्याउन नपाउँदा दाना नबनाएको जवाफ दिने गरेका छन् । कुर्मीले मासिक ४५ क्विन्टल उत्पादन गर्थे । प्रतिकिलो तीन सय रुपैयाँमा बिक्री गर्थे । त्यसले आम्दानी राम्रो भइरहेको थियो । माछा बेचेरै घरखर्च र अन्य व्यवहार चलाउँदै आएका उनले लकडाउनले परिवार धान्न अप्ठ्यारो भएको बताए । कुर्मीको पोखरीमा सिल्भर, रहु, नैनी, ब्रिगेट, कमन आदि माछा छन् । किसानको पोखरीबाट माछा खरिद गरेर बिक्री गर्दै आएकी सियारी५ की तारा पाण्डेले लकडाउनले व्यापारी र किसान दुवै धराशायी हुने अवस्था आएको बताइन् । हामीले माछा खरिद गरेर स्याङ्जासम्म बिक्री गर्ने गरेका थियौं, उनले भनिन्, अहिले त मोटरसाइकलमा अलिअलि ओसारेका छौं । कसैले माग गरेमा बजारसम्म पुर्याइदिने गरेको उनको भनाइ छ । किसानले माछा बिक्री गरिदिन आग्रह गरे पनि आफूहरूले बेच्ने ठाउँ नपाएको पाण्डेले बताइन् । अहिले दैनिक ६० किलोसम्म माछा बिक्री भइरहेको उनले सुनाइन् ।अहिले माछाको प्रजनन र भुरा उत्पादन गर्ने सिजन हो । लकडाउनले भुरा र दाना दुवैको अभाव छ । शुद्धोधन गाउँपालिका७ स्थित शान्ति मत्स्य ह्याचरी रिसर्च प्रालिका सञ्चालक पुण्य चौधरीले अहिले आफ्नो ह्याचरीबाट एकलटको भुरा बिक्री गरेर अर्को लट राखिसक्नुपर्ने समय भए पनि लकडाउनले हुन नसकेको गुनासो गरे । फागुनबाट भुरा धेरै बिक्री हुने र अहिले दोस्रो लट राख्ने समय हुन्थ्यो, उनले भने, एक करोड भुरा माछा ह्याचरीमा छन्, जसमा सात लाखजति मात्रै बिक्री भए । अहिलेको वर्ष २८ लाख रुपैयाँ बराबरको नोक्सानी भइसकेको चौधरीले बताए । यस्तो अवस्थामा ज्यान जोखिममा पार्न पनि नभएको तर व्यवसायका हिसाबले सरकारले ब्याज मिनाहा र किस्ता अलि समयपछि तिर्न पाउने गरी निर्देशन दिनुपर्ने उनको भनाइ छ । सरकारले सिफारिस गरेका सात जात (रहु, सिल्भर, नैनी, कमन, ग्राँस, तिलापिया, ब्रिगेट) माछा उनको ह्याचरीमा छन् । लकडाउन अवधिभरि समस्या भए पनि पर्खेर बस्नुको विकल्प नरहेको बताए । माछापालक किसानलाई बिक्री गर्नका लागि रोकतोक छैन, उनले भने, माछा कसलाई बेच्ने भन्ने अन्योल भयो । कतिपय मानिसले माछा, मासु खान नहुने भन्ने हल्लाले खाएका छैनन् भने केहीले खान चाहेर पनि खरिद गर्ने स्थान नपाएकाले माछा बिक्री नभएको उनले सुनाए । पोखरीमा अहिले माछाको मात्रा अलि कम हुने र नयाँ राख्न नपाउँदा पछि समस्या आउने भुसालले सुनाए ।"
४२ सयलाई जग्गा,काठमाडौं (कास) भूकम्पपछि असुरक्षित रहेका ४ हजार २ सय ४ लाभग्राहीलाई सुरक्षित आवासका लागि जग्गा व्यवस्था गरिएको छ । ८ हजार ७ सय ४४ भूमिहीन तथा सुकुम्बासी लाभग्राहीलाई वैकल्पिक व्यवस्थाद्वारा जग्गा उपलब्ध गराई निजी आवास पुनर्निर्माण गर्ने वातावरण मिलाइएको राष्ट्रिय पुनर्निर्माण प्राधिकरणले जानकारी दिएको छ । भूकम्प गएको पाँच वर्ष पुग्नै लाग्दा प्राधिकरणले बुधबार जारी गरेको विज्ञप्तिमा ४३ वटा एकीकृत बस्तीको योजना स्वीकृत भएको बताएको छ । ९ वटा एकीकृत बस्तीको पुनर्निर्माण सकिइसकेको छ । २७ वटाको डीपीआर स्वीकृत भई निर्माणाधीन छ । सबै गरेर ७९ वटा एकीकृत बस्ती पुनर्निर्माणको प्रक्रियामा छन् । कोरोना भाइरसको महामारीले विश्वव्यापी रूपमा प्रभाव पारेको र नेपालमा पनि एक महिनादेखि लकडाउन जारी रहेको उल्लेख गर्दै प्राधिकरणका प्रमुख कार्यकारी अधिकृत सुशील ज्ञवालीले पुनर्निर्माणमा पनि असर परेको बताएका छन् । कोरोनाले पारेको प्रभावले पुनर्निर्माण र पुनःस्थापनाका बाँकी काम सक्न चुनौती थपिएको प्राधिकरणले जारी गरेको विज्ञप्तिमा उल्लेख छ ।
मजदुरलाई तलबको आधा रकम,"विराटनगर (कास) सुनसरीमोरङ औद्योगिक करिडोरका उद्योगीले लकडाउनको समयमा उद्योग व्यवसाय बन्द भएको र त्यस अवधिमा काम नगरेका मजदुरको पारिश्रमिक आधा मात्र दिने भएका छन् । उद्योग संगठन र मोरङ व्यापार संघको संयुक्त बैठकले उद्योग बन्द भएका बेला मजदुरलाई नो वर्क, नो पे गर्ने निर्णय गरिए पनि परिस्थितिलाई दृष्टिगत गरी मजदुर एवं कर्मचारीले पाउँदै आएको मासिक तलबको ५० प्रतिशतसम्म जीविकोपार्जनका लागि पेस्कीस्वरूप दिने सहमति भएको उद्योग संगठनका अध्यक्ष भीम घिमिरेले जानकारी दिए । करिडोरमा सानाठूलासहित ५ सय उद्योग सञ्चालनमा छन् । तिनमा झन्डै ५० हजार मजदुर आश्रित रहेको व्यापार संघका अध्यक्ष प्रकाश मुन्दडाले बताए । बैठकले स्वास्थ्य सुरक्षासम्बन्धी सावधानी अपनाएर लकडाउन अवधिमा अत्यावश्यक वस्तु र सेवा उत्पादन गर्ने उद्योग सञ्चालन गर्ने निर्णय गरेको छ । उद्योगी व्यवसायीले अहिलेको कठिन अवस्थामा उद्योग व्यवसाय क्षेत्रले बुझाउनुपर्ने मूल्य अभिवृद्धिलगायत कर र शुल्क बुझाउने समय लकडाउन सकिएको एक वर्षभित्र भुक्तानी गर्ने व्यवस्था गर्न पनि माग गरेका छन् ।"
एक महिनामा ५० हजार पीसीआर परीक्षण गरिने,"(काठमाडौं)  सरकारले एक महिनाभित्र देशभर ५० हजार पोलिमरेज चेन रियाक्सन (पीसीआर) परीक्षण गर्ने भएको छ । उदयपुरमा कोभिड१९ को संक्रमण समुदायमा सरेपछि त्यहाँसहित देशभरको वास्तविक स्थिति पत्ता लगाउन परीक्षणलाई व्यापकता दिन लागिएको हो । उक्त क्षेत्रमा संक्रमण कुन हदसम्म फैलिएको भन्नेबारे हाल एक संयन्त्र प्रयोग गरिएको इपिडिमियोलोजी तथा रोग नियन्त्रण महाशाखाका निर्देशक डा वासुदेव पाण्डेले बताए ।उदयपुरमा देखिएको संक्रमण कहाँसम्म फैलिएको छ भन्नेबारे विस्तृत रूपमा खोज्न एउटा विशेष टोली खटिएको छ, उनले भने । उनले अहिले देखिएको संक्रमणको अवधि पत्ता लगाउनु आवश्यक रहेकोमा जोड दिए । विज्ञहरूले जति धेरै पीसीआर परीक्षण भयो, उति संक्रमणको अवस्थाबारे थाहा हुने बताउँदै आएका छन् । ॅसंक्रमण दोस्रो चरणमै१९ दिनअघि मुलुक संक्रमणको दोस्रो चरणमा गएको थियो । दुबईबाट फर्किएका कैलालीका एक युवकमा कोरोना संक्रमण देखिएको थियो । भ्रमण इतिहास नरहेको निजकी ३४ वर्षीय भाउजूमा समेत पीसीआर पोजिटिभ देखिएपछि नेपालमा कोरोना संक्रमण दोस्रो चरणमा गएको सरकारले जनाएको थियो । मंगलबार उदयपुरमा थप ११ जनामा संक्रमण देखियो । सोपश्चात् केही विज्ञले संक्रमण समुदायस्तरमा पुगेको भन्दै यसलाई तेस्रो चरणसमेत भनेका छन् । यद्यपि संक्रमण दोस्रो वा तेस्रो चरणमा हो भन्नेबारे विज्ञहरूमा एकमत देखिएको छैन ।स्वास्थ्य मन्त्रालयका अनुसार उदयपुरका संक्रमित २४ जनाको कन्ट्याक्ट ट्रेसिङको प्रतिवेदन आएपछि सरकारले संक्रमणको विस्तारबारे थप स्पष्ट पार्नेछ । सरकारले कन्ट्याक्ट ट्रेसिङ बढाएर मुलुकमा संक्रमणको चरण पहिचान गर्नुपर्छ, वरिष्ठ जनस्वास्थ्यविद् डा शरद वन्त भन्छन्, हामी अहिले दोस्रो चरणमा छौं वा तेस्रो चरणतिर जान लागेका छौं, यसको स्पष्ट पहिचान आवश्यक छ । हाल मुलुकमा देखिएको कोभिड१९ संक्रमणको गति सबैभन्दा महत्त्वपूर्ण हुने औंल्याउँदै डा वन्त भन्छन्, अहिले संक्रमण कुन गतिले बढिरहेको यो जान्नु अत्यन्त आवश्यक छ, किनभने कोभिड१९ ले पार्ने प्रभाव संक्रमणको दरमा भर पर्छ ।विशेषज्ञहरूले संक्रमण देखिएकाहरूको सावधानीपूर्वक कन्ट्याक्ट ट्रेसिङ गर्नुको साथै क्वारेन्टाइन, होम क्वारेन्टाइन, आइसोलेसन (लक्षण देखिएकाहरूलाई) मा राख्दै परीक्षण र उपचारसमेत बढाउनुपर्नेमा जोड दिइरहेका छन् । उदयपुरमा अझै कोभिड१९ संक्रमित पाउने सम्भावना रहेकोले परीक्षण बढाएर त्यहाँ एकडेढ महिनाका लागि पूर्ण लकडाउन गर्नुपर्ने देखिएको स्वास्थ्य सेवा विभागका महानिर्देशक महेन्द्रप्रसाद श्रेष्ठ बताउँछन् । उनका अनुसार इन्डोनेसिया तेस्रो चरणमा गएको छ भने साढे ६ सय जनाको मृत्यु र साढे १५ हजारभन्दा बढीमा संक्रमण देखिएको भारत अझै दोस्रो चरणमा रहेको मानिएको छ ।विश्व स्वास्थ्य संगठन (डब्लूएचओ) का अनुसार स्पोरडिक (फाट्टफुट्ट) रूपमा कोभिड१९ को एकभन्दा बढी केस देखिनु पहिलो चरणनै हो, उनले भने, हाल उदयपुर, धनगढी वीरगन्जमा समूहमा संक्रमण (क्लस्टर अफ केस) देखिएको छ, यो संक्रमणको दोस्रो चरण नै हो । अझैसम्म मुलुक संक्रमणको तेस्रो चरणमा गएको छैन । महानिर्देशक श्रेष्ठले समेत बढीभन्दा बढी परीक्षण आवश्यक रहेकोमा जोड दिए । हामीले हालसम्म एउटा बिरामी पहिचान गर्न ३ सय मात्र परीक्षण गरेका छौं, उनले भने, यसकारण पनि वास्तविक अवस्था थाहा पाउन मुलुकभर ठूलो परिमाणमा परीक्षणमा जाने भनिएको हो ।राष्ट्रिय जनस्वास्थ्य प्रयोगशालाका भाइरोलजिस्ट डा श्रवणकुमार मिश्रसमेत उदयपुरमा थपिएका संक्रमितपछि पनि मुलुक संक्रमणको दोस्रो चरणमै रहेको दाबी गर्छन् । हालसम्म हामीकहाँ संक्रमण स्पोरोडिक (फाट्टफुट्ट) नै छ, यसैले संक्रमणको दोस्रो चरणमै छ, उनले भने ।लकडाउन जरुरी छ ?मुलुकका विभिन्न ठाउँमा परीक्षण गरी त्यहाँ कोभिड१९ संक्रमणको वास्तविक स्थिति पत्ता लगाएर स्थान विशेषमा मात्रै लकडाउन आवश्यक रहेनरहेको निर्क्योल गर्न विज्ञहरूले सुझाएका छन् । लकडाउन खोल्नेनखोल्ने सरकारले निर्णय गर्ने हो तर प्राविधिक रूपमा आवश्यकता नभएको ठाउँमा किन लकडाउन गर्ने ?, श्रेष्ठले भने, भविष्यमा गरिने परीक्षणले बताउँछ कि कहाँ लकडाउन आवश्यक छ, कहाँ छैन । उनका अनुसार काठमाडौंमा एकदुई साता सघन परीक्षण गरी नयाँ संक्रमित नभेटिँदासम्म स्थानीय स्तरमा लकडाउन खोल्न सकिन्छ । यसका लागि आवश्यक सबै सावधानी भने अपनाउनुपर्छ । लकडाउन हटाइएको स्थानमा अन्यत्रैबाट आउने जोकोहीले कम्तीमा तीन साता क्वारेन्टाइनमा बस्नुपर्ने नियमलाई समेत कडाइका साथ लागू गराउनुपर्छ । हालसम्म मुलुकमा ९ हजार ११ नमुनाको पीसीआर परीक्षण गरिएको छ । गत २४ घण्टामा (बुधबार) २ सय ४८ वटा नमुनाको पीसीआर परीक्षण गरिएको छ । आरडीटीबाट भने हालसम्म ३१ हजार ४ सय २० नमुनाको परीक्षण गरिएको छ । २४ घण्टामा मात्रै ३ हजार ४ सय ६४ वटा नमुना जाँच भएको छ । हाल देशभरि ८ हजार ५ सय ९५ जना क्वारेन्टाइनमा छन् भने उपत्यकामा ३ र उपत्यकाबाहिर ९२ गरी ९५ जना आइसोलेसनमा छन् । विभिन्न अस्पतालमा कोभिड१९ संक्रमित ३८ जना उपचाररत छन् ।"
संक्रमित ४५ पुगे,"मोरङ (कास) कोरोना भाइरस (कोभिड१९) को संक्रमण थप तीन जनामा पुष्टि भएको छ । बुधबार धरानस्थित बीपी कोइराला स्वास्थ्य विज्ञान प्रतिष्ठानमा गरिएको पीसीआर परीक्षणमा थप तीन जनाको रिपोर्ट पोजिटिभ आएको स्वास्थ्य तथा जनसंख्या मन्त्रालयका प्रवक्ता डा विकास देवकोटाले बताए । योसँगै नेपालमा कुल संक्रमितको संख्या ४५ पुगेको छ ।संक्रमण पुष्टि भएकाहरू २४, ६० र ७२ वर्षका पुरुष हुन् । नयाँ संक्रमितबाहेक पाटन अस्पतालमा दुई जना, धौलागिरि अञ्चल अस्पतालमा एक, धनगढीस्थित सेती प्रादेशिक अस्पतालमा दुई, वीरगन्जस्थित नारायणी अस्पतालमा चार, भरतपुरमा दुई र विराटनगरमा २४ जनाको उपचार भइरहेको छ । सबैको स्वास्थ्य अवस्था सामान्य रहेको सम्बन्धित अस्पतालका चिकित्सकहरूले जनाएका छन् । बुधबार नै दुई संक्रमित निको भएर घर फर्किएका छन् । सेती अस्पतालमा उपचाररत ४० वर्षीय पुरुष १९ दिनपछि र टेकुस्थित शुक्रराज ट्रपिकल तथा सरुवा रोग अस्पतालबाट ३२ वर्षीय पुरुष २९औं दिनमा डिस्चार्ज भएका हुन् । योसँगै निको भएर जानेको संख्या सात पुगेको छ ।नयाँ संक्रमित सबै उदयपुरको त्रियुगा नगरपालिका३, भुल्केका रहेको प्रदेश १ का सामाजिक विकासमन्त्री जीवन घिमिरेले जानकारी दिए । उनका अनुसार प्रदेश १ मा कोरोना भाइरस संक्रमितको संख्या २७ पुगेको छ । संक्रमितमध्ये भारतको नयाँदिल्लीका १२ जना, विराटनगर१७ का ४ जना र भुल्केका ११ जना छन् । १२ भारतीय र विराटनगर१७ का चार जना भुल्केस्थित नूरी मस्जिदमा सँगै बसेका थिए ।"
चीनबाट २२६ अर्बको औषधि र सामग्री ल्याइँदै,"(काठमाडौं)  नेपाली सेनाले चीनबाट २ अर्ब २६ करोड ७ लाख ८१ हजार ४७ रुपैयाँ बराबरका ७६ थरी स्वास्थ्य सामग्री र औषधि तथा भारतबाट २ करोड ४० लाख मूल्यका ५३ थरी औषधि ल्याउने भएको छ । सेनाले चीनको सरकारी कम्पनी चाइना साइनो फर्म इन्टरनेसनल कर्पोरेसन सँग आइतबार सम्झौता गरेको थियो । नेपालका तर्फबाट सेनाका सम्भाररथी प्रभुराम शर्मा र चीनका तर्फबाट त्यहाँका वाणिज्य मन्त्रालयका प्रतिनिधिबीच सम्झौता भएको सैनिक प्रवक्ता विज्ञानदेव पाण्डेले जानकारी दिए ।सम्झौताअनुसार सेनाले उक्त फर्मलाई राष्ट्र बैंकमार्फत १ करोड ८४ लाख ४१ हजार ७ सय ६ अमेरिकी डलर (करिब २ अर्ब २६ करोड ७ लाख ८१ हजार ४७ रुपैयाँ) भुक्तानी गरिसकेको छ । दुई दिनभित्र रकम भुक्तानी गर्नुपर्ने सम्झौताको प्रावधानअनुसार सेनाले भुक्तानी गरेको हो । मन्त्रिपरिषद्ले चैत १६ को निर्णयअनुसार स्वास्थ्य मन्त्रालयसँग समन्वय गरेर कोभिड१९ रोकथाम र नियन्त्रणका लागि सरकारसरकार (जीटूजी) प्रक्रियाअनुसार सामग्री ल्याउन सेनालाई निर्देशन दिएको थियो । प्रवक्ता पाण्डेले उक्त कम्पनीले सम्पूर्ण सामग्री गोन्जाउमा जम्मा गरिदिने र त्यहाँबाट नेपाल ल्याइने बताए । उनले व्यक्तिगत सुरक्षाका साधन (पीपीई), एन९५ मास्क र पीसीआर टेस्टका सामग्रीजस्ता अतिआवश्यकलाई पहिलो चरणमा वाइडबडी वा अन्य विमानबाट छिट्टै ल्याउने बताए । नेपालले चीनबाट करिब ३ सय ४० टन बराबरको स्वास्थ्य सामग्री ल्याउन लागेको हो । अत्यावश्यकबाहेकका सामग्री सडक यातायातमार्फत पनि ढुवानी गर्ने तयारी छ । प्रवक्ता पाण्डेका अनुसार सडक ढुवानीका लागि चीनको बेइजिङस्थित नेपाली राजदूतावासमा रहेका सैनिक सहचारीबाट र नेपालस्थित चिनियाँ राजदूतावासबाट पहल भइरहेको छ । सबैभन्दा पहिला अति आवश्यक सामग्री ल्याउँछौं । त्यसपछि अवस्था हेरेर हवाईजहाज वा सडक यातायातबाट ढुवानी गर्छौं, प्रवक्ता पाण्डेले भने । सम्झौताअनुसार फर्मले पैसा प्राप्त भएको सात दिनभित्र अति आवश्यक सामग्री जम्मा गरिदिने भनेको छ । ती सामग्री जम्मा भएको गोन्जाउस्थित नेपालको महावाणिज्य दूतावासबाट खबर आउनेछ । त्यसपछि सेनाले विमान लगेर सामग्री ल्याउनेछ । अति आवश्यकबाहेकका सामग्री कम्पनीले दुई साताभित्रमा गोन्जाउमै जम्मा गरिदिने बताएको छ । ढुवानी खर्चबारे अहिले भन्न नसकिने प्रवक्ता पाण्डेले बताए । उनले ढुवानी प्रक्रिया सार्वजनिक खरिद ऐन र नियमावलीअनुसारै अघि बढाइएको बताए । कुन सामग्रीलाई कति मूल्य पर्यो भन्नेबारे खुलाउन नमिल्ने प्रवक्ता पाण्डेले बताए । चीनको सरकारी कम्पनीसँगको सम्झौतामै हामीले कुन सामानको मूल्य कति पर्छ भन्ने खुलाउन नपाउने सर्त छ, उनले भने, नेपाललाई चीनले अन्य मुलुकको तुलनामा कम मूल्यमा बिक्री गरेको हुन सक्छ । अहिले देशअनुसार फरकफरक मूल्य गरेको पनि हुन सक्छ । नेपाल चीनबाट स्वास्थ्य सामग्री ल्याउने मुलुकमा ८१ औं नम्बरमा रहेको छ । नेपालपछि पनि अन्य करिब २० मुलुकले कोभिड१९ रोकथाम र नियन्त्रणका लागि चीनबाट सामग्री खरिद गर्न तयारी गरेका छन् । सेनाले ल्याउनका लागि कोभिड१९ विपद् व्यवस्थापन केन्द्रले ३ सय ९६ स्वास्थ्य सामग्री र औषधिको सूची तयार पारेको थियो । त्यसमध्ये १ सय २० स्वास्थ्य सामग्री र औषधि पहिलो चरणमा ल्याउन लागिएको हो । केन्द्रको सूचीमा एम्बुलेन्सदेखि भेन्टिलेटरसम्म छन् । सेनाले पहिलो चरणमा ती सामग्री ल्याउने छैन । नेपालले ल्याउन लागेका सामग्री गुणस्तरीय हुने सैनिक प्रवक्ता पाण्डेले बताए । ती सामग्रीलाई नेपाल सरकारले गुणस्तरीय मान्यता दिएको पत्र प्राप्त भएपछि मात्र सेनाले ल्याउने पहल गरेको हो । भारतबाट ५३ थरी औषधि सेनाले जीटूजी प्रक्रियाअनुसार भारतबाट १ करोड ५० लाख भारतीय रुपैयाँ अर्थात् दुई करोड ४० लाख नेपाली रुपैयाँको औषधि खरिद गर्न लागेको छ । सेनाले भारतको सरकारी कम्पनी ब्युरो अफ फर्मा पीएसयूएस अफ इन्डिया (बीपीपीआई) मार्फत कोभिड१९ रोकथाम र नियन्त्रणका बेला आवश्यक पर्ने ५३ थरीका औषधि ल्याउन लागेको हो । यी औषधि भारत सरकारले उपलब्ध गराएकैबाट ल्याउन लागिएको हो । सैनिक प्रवक्ता पाण्डेका अनुसार ती औषधि खरिदका लागि सेनाले रक्षा मन्त्रालयमार्फत परराष्ट्र मन्त्रालयलाई पत्राचार गर्न लागेको छ । सेनाका अनुसार दिल्लीस्थित नेपाली दूतावासमा ती औषधि हस्तान्तरण गरिनेछ र त्यहाँबाट सेनाले विमान वा सडक यातायातमार्फत काठमाडौं ल्याइनेछ ।"
भारतले दियो २३ टन औषधि,"काठमाडौं (कास) कोभिड१९ विरुद्ध लड्न भारत र नेपालबीच जारी सहकार्यको क्रममा भारतले २३ टन औषधि प्रदान गरेको छ । नेपालका लागि भारतीय राजदूत विनयमोहन क्वात्राले बुधबार स्वास्थ्य तथा जनसंख्यामन्त्री भानुभक्त ढकाललाई उक्त औषधि हस्तान्तरण गरेका हुन् । भारतका जनताका तर्फबाट नेपालका जनताका लागि उपहारस्वरूप पारासिटामोल ३२ लाख डोज, हाईड्रोक्सिक्लोरोक्विन २५ लाख डोज गरीे कुल ८२५ लाख डोज अत्यावश्यक औषधि हस्तान्तरण गरिएको काठमाडौंस्थित भारतीय दूतावासले जनाएको छ । कोभिड१९ को विश्वव्यापी महामारीविरुद्ध लड्न र जनतालाई सुरक्षित राख्न हाम्रा नेताहरूले प्रतिबद्धता जनाएका छन्, भारतीय तथा नेपाली स्वास्थ्यकर्मीहरूले यस महामारीको रोकथाम तथा नियन्त्रणका लागि आपसी सहकार्यमा प्रयत्न गरिरहेका छन्, दूतावासद्वारा जारी विज्ञप्तिमा छ, संकटको यस घडीमा नेपाल तथा अन्य दक्षिण एसियाली साझेदार मुलुकसाग एकसाथ तयारी गर्न, कदम चाल्न र सफलता प्राप्त गर्न भारत प्रतिबद्घ छ ।"
खेतीपाती र घरायसी काममै व्यस्त,"(कञ्चनपुर)  १३ औं दक्षिण एसियाली खेलकुद (साग) मा कुस्तीका लागि एकमात्र स्वर्ण पदक जितेकी संगीता धामी दैनिक ४ घण्टा ट्रेनिङमा बिताउँछिन् । सांँझ र बिहान ट्रेनिङ, दिनमा पढाइ अनि घरको काम । तर अहिले उनको दैनिकी फेरिएको छ । एक महिनायता उनी न अभ्यासका लागि घरबाहिर निस्कन सकेकी छन् न त पढाइका लागि कलेज नै । संगीताको दैनिक घरायसी काम र यूट्युबमा खेलसम्बन्धी भिडियोहरू हेरेरै बित्छ । कहिलेकाहीं साथीभाइ र प्रशिक्षकसँंग फोनमै कुराकानी हुन्छ । केही दिन अघिसम्म त गहुंँ कटाइको धुमधाम थियो । अहिले घरकै सानोतिनो घरायसी काम छ, संगीताले सुनाइन्, आमा घरमा नहुनु भएको बेला गाईभैंसीको रेखदेख पनि गर्ने गरेको छु ।भीमदत्त नगरपालिका३ तिलकपुरमा बसोबास गर्ने उनी धनादेवीका चार छोरीमध्ये तेस्री (साइँली) हुन् । दुई दिदीको विवाह भएपछि घरको रेखदेखको जिम्मा उनकै काँंधमा छ । छोरा नजन्मेको भन्दै बुवाले अर्कै विवाह गरेर गएपछि धनादेवीले अँंधिया खेती गरेर र भैंसी पालेर छोरीहरूलाई हुर्काएकी हुन् । कुस्तीमा नेपाललाई सागको पहिलो स्वर्ण दिलाएकी संगीता आमाको पीडा भुलाउन चाहन्छिन् । आफूले पाएको सफलता आमाकै संघर्ष र प्रेरणाको फल भएको उनी बताउँछिन् । संगीतालाई लामो समयसम्म ट्रेनिङ गर्न नपाउँदा निकै खल्लो महसुस भइरहेको छ । थोरै भए पनि उनी बिहान दौड्ने र घरमै अभ्यास त गर्छिन् । तर त्यो पर्याप्त हुँदैन । युट्युबमा कुस्तीका भिडियोहरू हेरेर दिन बित्छ, संगीता भन्छिन्, सांँझबिहान खाना बनाउने, भाँडाकुँडा धुने यस्तै काम चलिरहेको छ । स्नातक तहमा अध्ययनरत उनी कलेज बन्द भएपछि घरमै बसेर अध्ययन गरिरहेकी छन् । संगीताजस्तै १३ औं सागमा रजत पदक जितेकी अम्बिका भण्डारीको दैनिकी पनि खेतीपाती र घरायसी काममै बितिरहेको छ । उनी पनि गहुँ कटाइचुटाइमै व्यस्त छिन् । लकडाउनले एकातिर खेतीपातीको काममा लाग्न सजिलो भएको छ भने अर्कोतिर ट्रेनिङ गर्न पाइएको छैन । हिजो अस्तीसम्म गहुँ काट्न, चुट्नमै व्यस्त थिएँ, अम्बिकाले भनिन्, अहिले खेतीपातीको काम सकिएको छ, अब पढाइसँँगै घरायसी काममा सघाउँँछु । अम्बिकाका आमाबुवा दुवै भारतको बेंग्लोरमा बस्छन् । उनी हजुरआमा र दिदीहरूसँगै बस्छिन् । घरायसी कामकाजमा हजुरआमालाई दिदीबिहिनी मिलेर सघाउने गरेको अम्बिका बताउँछिन् । गुरु (प्रशिक्षक) सँग फोनमै कुरा गरेर साँझबिहान कहिलेकाहीं अभ्यास पनि गर्छु, अम्बिकाले भनिन्, गुरुले पनि ट्रेनिङ निरन्तर राख्न भन्नुभएको छ, नियमित कुराकानी भइराख्छ । उनले कुस्तीका अन्य खेलाडीसँग पनि फोनमार्फत नै कुराकानी भइरहने बताइन् । १३ औं सागअन्तर्गत जनकपुरमा भएको कुस्ती प्रतियोगितामा कञ्चनपुरबाट सहभागी संगीता र अम्बिकासहित ७ खेलाडीले नै पदक जितेका थिए । संगीताले स्वर्ण जितेकी थिइन् भने अम्बिकासहित ३ खेलाडीले रजत र ३ खेलाडीले कांस्य जितेका थिए । महेन्द्रनगरमा २० खेलाडी कुस्तीको प्रशिक्षणमा सहभागी हुने गरेका छन् । लकडाउन सुरु भएपछि सबै प्रशिक्षण बन्द भएको छ । खेलाडीलाई घरमै नियमित अभ्यास गर्न भनिरहेको कुस्तीका प्रशिक्षक राजेन्द्र चन्द बताउँछन् । उनी पनि यतिबेला खेतीपातीको काममै व्यस्त छन् । खेलाडीहरूसँग फोनमा कुराकानी गरेर निरन्तर अभ्यास गर्न सल्लाह दिइरहेको उनले बताए । खेलाडीले घरमै बसेर भए पनि आफ्नो फिटनेस कायम राख्नुपर्ने उनको सुझाव छ ।"
सुरक्षित स्वास्थ्य नै सफल खेलजीवन,सुशीलनरसिंह राणा(लेखक अन्तर्राष्ट्रिय एसोसिएसन अफ एथलेटिक्स महासंघका प्रशिक्षक एवं लेक्चरर हुन्)
पीपीई र खाद्यान्न बाँड्दै क्लब,"(काठमाडौं)  गजराज जोशी ट्रस्टले सहिद स्मारक बी डिभिजन क्लब श्री भगवती टोखा क्लबसँग सहकार्य गर्दै उपत्यकाका विभिन्न स्थानमा पीपीई (पर्सनल प्रोटेक्टिभ इक्विपमेन्ट) र खाद्यान्न वितरण गरेको छ ।क्लबका पूर्व अध्यक्षसमेत रहेका ट्रस्टका अध्यक्ष मनीष जोशीका अनुसार कोभिड१९ विरुद्धको लडाइँमा अग्रपंक्तिमा रहेर कार्यरत स्वास्थ्यकर्मी, सुरक्षाकर्मीलगायतलाई ४५ थान पीपीई उपलब्ध गराइएको छ । ती पीपीई कान्ति बाल अस्पताल, टोखा स्वास्थ्यचौकी, काभ्रेस्थली स्वास्थ्यचौकी, टोखा नगरपालिका वडा १, २, ३ का स्वस्थ्याचौकी, टोखा प्रहरी कार्यालय, गोंगबु बसपार्कका सुरक्षाकर्मी र टोखा भगवती क्लबका सुरक्षाकर्मीलाई दिइएको उनले बताए । एन ९५ मास्क, सेनिटाइजर र सर्जिकल मास्कमा पनि दिइएको छ ।ट्रस्ट र क्लबले टोखा नगर वडा १, २, ३, ४ र ५ मा बसोबास गरिरहेका विपन्न मजदुरका २ सय परिवारलाई खाद्यान्न पनि वितरण गर्यो । त्यस्तै, सुन्दरीजलको बाल सुधार गृह (३५ बालबालिका रहेको), बूढानीलकण्ठ वडा ४ को बाल सुधार समाज (१५ बालबालिका), बूढानीलकण्ठकै वडा ६ को न्यु चिल्ड्रेन होम (२७ बालबालिका) लाई पनि तीन सातादेखि एक महिनासम्म पुग्ने खाद्यान्न वितरण गरिएको क्लबले जनाएको छ । सरकारले लागू गरेको लकडाउनलाई कडाइसाथ पालना गर्न गराउन क्लबका स्वयंसेवकहरू पनि पनि निरन्तर सक्रिय छन् ।अन्तर्राष्ट्रिय प्रतियोगितामा प्रतिस्पर्धा गर्ने नेपालका पहिलो खेलाडी हुन् गजराज जोशी । उनले सन् १९५१ मा दिल्लीमा भएको एसियाली खेलकुदमा प्रतिस्पर्धा गरेका थिए । २०६६ साल फागुन १६ गते निधन भएका उनकै स्मृतिमा परिवारले गजराज जोशी ट्रस्ट स्थापना गरेको हो । ट्रस्टले राष्ट्रिय तथा अन्तर्राष्ट्रिय खेलाडी संघमार्फत् खेलकुदमा महत्त्वपूर्ण योगदान गरेका व्यक्तिलाई लाइफटाइम एचिभमेन्ट अवार्ड पनि प्रदान गर्दै आएको छ ।"
कोभिड१९ विरूद्धको लडाइँ,"म्याड्रिड बार्सिलोनाले कोभिड१९ विरुद्ध लड्न रकम संकलनका लागि इतिहासमै पहिलोपल्ट आफ्नो क्याम्प नोउ रंगशालाको नाम अर्को सिजनलाई बेच्ने भएको छ ।बार्सिलोनाको ९९ हजार दर्शक क्षमताको घरेलु रंगशालाको नाम आम्दानीको स्रोत जुटाउन एक वर्षका लागि बेच्न लागिएको हो । यसबाट अनुसन्धान परियोजना र कोभिड१९ विरुद्धको लडाइँका अन्य योजनालाई स्थानीय र अन्तर्राष्ट्रिय स्तरमै प्रभावशाली बनाउन लगानी गर्ने जनाएको छ । नयाँ प्रायोजक समेट्दै रंगशालाको नाम क्याम्प नोउलाई पनि निरन्तरता दिइनेछ ।यसअघि क्लबले बालबालिकाको च्यारिटीका लागि जर्सीमा युनिसेफको लोगो अंकित गर्दै प्रचार गरिरहेको थियो । क्लबले विज्ञप्ति जारी गर्दै केही साताभित्रै नाम खरिद गर्न प्रक्रिया सुरु हुने बताएको छ । आम्दानी गरेपछि कोष खडा गर्नेछौं र त्यसलाई दुई भागमा बाँड्ने छौं । कोभिड१९ बारे प्रायोजकले अघि बढाएको योजना र बाँकी त्यस्तै किसिमले भइरहेका योजनालाई दिनेछौं, विज्ञप्तिमा लेखिएको छ । कोरोना भाइरस महामारीले अत्यधिक प्रभावित देशमध्ये एक स्पेन हो । मंगलबारसम्म यो महामारीमा ज्यान गुमाउने स्पेनीको संख्या २१ हजार पुगिसकेको छ ।बार्सिलोनाका उपाध्यक्ष जोर्डी कार्डोनरले भने, विश्व खेलकुदकै उत्कृष्ट भएकाले हामीले गर्न सक्ने कुरालाई लिएर यो चुनौती पूर्णरूपमै स्विकार्नुपर्छ । यो लडाइँमा हामी अरूका लागि प्रेरणा बन्न सक्यौं भने हामीले यो महामारीका पीडित विश्वका दसौं लाख मानिसप्रति आशाको तरंग सिर्जना गर्न सक्छौं ।"
महिला फुटबलको १ अर्ब डलरमा कटौती नहुने,"लन्डन अन्तर्राष्ट्रिय फुटबल महासंघ (फिफा) ले महिला फुटबलमा लगानी गर्ने भनेको १ अर्ब अमेरिकी डलरलाई कोभिड१९ को महामारीको आर्थिक असरले पनि प्रभाव नपार्ने जनाएको छ । कोभिड१९ को कारण विश्वका लगभग सबै देशमा फुटबल गतिविधि ठप्प भएको छ । तर, फिफाले सन् १९१९ देखि २०२२ का लागि विनियोजन गरिएको महिला फुटबलको बजेटमा कटौती नगर्ने भएको हो ।विश्व फुटबलको सर्वोच्च संस्थाका प्रवक्ताले भनेका छन्, यो कोषमा फिफाले यसअघि नै प्रतिबद्धता जनाइसकेको हो र यसलाई अहिलेको सकटले असर गर्ने छैन । विज्ञप्तिमा भनिएको छ, यो कोष महिला फुटबलको प्रतियोगिता, क्षमता अभिवृद्धि, विकासका कार्यक्रम, सुशासन, नेतृत्व, व्यावसायीकरण र प्राविधिक कार्यक्रमलगायत विभिन्न क्षेत्रमा प्रयोग गरिनेछ ।फिफाले आफ्ना संघहरूलाई दिने नगदमा दोब्बर बनाउँदै यो प्याकेज गत वर्ष घोषणा गरेको थियो । महिला फुटबलको लोकप्रियता निकै बढेको छ । गत वर्ष भएको महिला विश्वकप फुटबलमा कीर्तिमान ११ अर्ब २० लाख जनाले हेरेका थिए । फिफाले कोरोना भाइरसका कारण क्षति पुगेको खेललाई सहयोग गर्नेमध्येमा महिला फुटबल पनि हुने निश्चित गरेको छ ।यो प्रक्रियालाई पूर्णरूपमा बुझ्नका लागि महिला फुटबललाई सरोकारवालाको एउटा पक्षको रुपमा लिइनेछ, फिफा प्रवक्ताले भनेका छन्, फिफाले अहिले महिला फुटबलसहित विश्वमा फुटबल समुदायलाई सहायता गर्ने सम्भावनाबारे काम गरिरहेको छ । यो सहायताको सही संरचना र विस्तृत विवरणबारे फिफाका सदस्य संघहरू, महादेशहरू र अन्य सरोकारवाला पक्षसँग अहिले भइरहेको छलफलबाट निष्कर्षमा पुग्नेछौं । कोभिड१९ को प्रभावबारे यस छलफलको क्रममा फिफाले महिला फुटबलको मुख्य सरोकारवालासँग प्रोफेसनल वुमेन्स फुटबल टास्क फोर्स र फिफा महादेशीय उपसमितिमार्फत् नजिकको सम्पर्क राखेको छ ।"

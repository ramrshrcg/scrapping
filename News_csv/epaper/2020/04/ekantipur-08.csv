शीर्षक,विवरण
ओम्नीलाई नै सघाउँदै सरकार,"अनियमिततामा अख्तियारको मौन व्रतस्वास्थ्य सामग्री खरिदका क्रममा ओम्नी समूहसँग भएको मिलेमतो र अनियमितताबारे अख्तियार दुरुपयोग अनुसन्धान आयोगले छानबिन थालेको बताइए पनि त्यो औपचारिकतामा सीमित भएको छ । स्वास्थ्य मन्त्रालय हेर्ने महाशाखाबाट सुरु भएको छानबिनमा अख्तियारले स्वास्थ्य सेवा विभागका महानिर्देशक महेन्द्र श्रेष्ठलाई बोलाएर सोधपुछ गर्ने र खरिदसँग सम्बन्धित कागजात मगाउनेबाहेक थप काम गरेको छैन ।अख्तियारले अनुसन्धानका दौरान अघिल्लोपटक बोलपत्र सार्वजनिक गर्दा परेका १९ प्रस्तावहरूको मूल्यसूची र सोझै खरिद गर्दाको दर हेर्न खोजेको छ । तर सोझै खरिदका क्रममा अपनाइएका तौरतरिका, त्यसमा कोरोना नियन्त्रण समन्वय समितिको निर्देशन र त्यसपछि स्वास्थ्यमन्त्री भानुभक्त ढकालको भूमिकालगायतका विषयमा अनुसन्धान थालेको छैन । प्रधानमन्त्रीकै संरक्षणमा भएको खरिद प्रक्रियामा अख्तियार सोझै आक्रामक रूपमा प्रवेश गर्न नखोजेजस्तो देखिन्छ, अख्तियार स्रोतले भन्यो, यस्तो बेलामा तत्काल कारबाही गर्दा भएको जनशक्तिको पनि अभाव हुने अनि कोरोना संक्रमणको जोखिम न्यूनीकरणमा असर पर्ने भन्ने देखाएर अख्तियार पर्ख र हेरको रणनीति हुन सक्ने देखिन्छ ।कानुनी छिद्रहरूको सुविधा दिई खरिद सम्झौता रद्द गरेको स्वास्थ्य सेवा विभागले ओम्नी समूहसँग असुल्नुपर्ने झन्डै ९५ करोड रुपैयाँका बारेमा पनि कुनै निर्णय गरेको छैन भने अख्तियारले पनि त्यो पाटोमा छानबिन थालिसकेको छैन ।"
परीक्षणै नगरी कोरोना भनिदिएपछि,"पछि उहाँको रिपोर्ट आयो । रिपोर्टमा कोरोना देखिएन भनेका छन् । त्यसो हो भने के कारणले मृत्यु भयो, मैले कारण खोजेकी छु । उहाँलाई अरू कुनै रोग थिएन । कुनै औषधि खाइरहनुभएको थिएन । मलाई अहिलेसम्म कारण दिएका छैनन् ।हामी सामान्य मान्छे हौं । डेरामा बसेका छौं । दुई छोरा छन्, सात र आठ वर्षका । उनीहरूलाई पढाउन म तीन वर्षदेखि रूपन्देहीको सैनामैनामा बस्दै आएकी छु । मेरो उमेर २७ वर्ष भयो । कमाउने उहाँ मात्र हो । छोराको बोर्डिङको फी पनि तिरेको छैन । थोरै जग्गा किनेको ऋण छ । मैले अब उनीहरूलाई कसरी पाल्नु, ऋण कसरी तिर्नॅ ? सोच्न सकिरहेकी छैन । उहाँ बितेको दिनदेखि कोरोनाले मर्यो भन्ने हल्ला फैलियो । म अस्पतालबाहिर चौरमा राति १० बजेसम्म एक्लै रोएँ । एक्लै पल्टिएँ । कोही भेट्न र सान्त्वना दिन आएनन् । राति बल्ल अस्पतालले नै एम्बुलेन्स खोजेर डेरामा ल्याइदियो । त्यसपछि पनि भेट्न आउने कोही छैनन् । आज १० दिन भयो । लासको सद्गत गर्न पाइएको छैन । सरकारका मान्छेले पनि अहिलेसम्म लास लिन आइज भन्नेबाहेक केही भनेका छैनन् । उहाँलाई कोरोना लागेको भनेर हल्ला भएपछि डराएर कोही पनि आएनन् । लास उठाउने मान्छे पनि पाइएन ।घरमा ससुरा हुनुहुन्न । जेठाजु पनि बित्नुभयो । मद्रासबाट आउनुभएका अर्का जेठाजुलाई पनि १४ दिन क्वारेन्टाइनमा राखेर तीन दिनअघि छाडिएको छ । त्यसपछि उहाँले आएर कुरा गर्नॅभयो । मेरो दाइ पनि हुनुहुन्छ ।मेरो आग्रह छ अरू जे भए पनि लास उठाएर अन्त्येष्टि गर्न पाइयोस् । र, यी छोराका लागि भोलि भोक लाग्यो भन्दा के खान दिने हो, त्यति व्यवस्था गरिदिए हुन्थ्यो । अहिलेसम्म अन्य कुनै औषधि नखाएको र रोग पनि नभएको मान्छेको मृत्यु के कारणले भयो । पत्ता लगाइदिनुहोस् ।रिपोर्टमा कोरोना नदेखिएपछि उहाँको मृत्यु अस्पतालको लापरबाहीले नै भएको भन्ने प्रमाणित भयो । त्यसैले अब क्षतिपूर्तिको कुरा नगरी लास नउठाउने भन्ने कुरा भएको छ । म दाइ र जेठाजुले जे भन्नुहुन्छ, त्यही मान्छु । (कान्तिपुरका घनश्याम गौतमले गरेको कुराकानीमा आधारित)"
एकै दिन दुई सयको स्वाब संकलन,"संक्रमितको कन्ट्र्याक्ट ट्रेसिङ सकियोसंक्रमितको कन्ट्र्याक्ट ट्रेसिङको काम सकिएको सशस्त्र प्रहरीको ३५ नं गणका एसपी वीरसिंह साहुले बताए । उनका अनुसार संक्रमितसँगै आएका सबैलाई क्वारेन्टाइनमा राखिएको छ । ट्युबबाट र पौडी खेलेर महाकाली नदी तर्ने क्रम बढेपछि सशस्त्र प्रहरीले सीमा क्षेत्रमा हरेक ४५ किलोमिटरको दूरीमा अस्थायी पोस्ट स्थापना गरेको छ । उनका अनुसार पुनर्वास नगरपालिकाको डोके बजारदेखि भीमदत्त नगरपालिकाको खल्लामसेट्टीसम्मै अस्थायी पोस्टहरू स्थापना गरिएको छ ।खल्लामसेट्टीमा ट्युबबाट महाकाली तार्ने ठाउँमै पोस्ट राखेका छौं, उनले भने । जिल्लाका विभिन्न ठाउँमा यसअघि पनि आधा दर्जन बढी बीओपीहरू स्थापना भइसकेका छन् । हरेक अस्थायी पोस्टमा १५ देखि २० जनासम्म सुरक्षाकर्मी खटाइएको छ ।"
सुनसान अस्पताल,"कोभिड१९ संक्रमणको हल्ला चल्नुअघिसम्म बिरामीको घुइँचो लाग्ने महाराजगन्जस्थित त्रिवि शिक्षण अस्पताल मंगलबार दिउँसो सुनसान देखिन्थ्यो । अस्पताल आउनेको ज्वरो नाप्न भन्दै थर्मल गन बोकेर मूलगेटमा तीन जना खटिएका थिए । गेटमा पुग्ने जोसुकैको ज्वरो नाप्ने र सबैलाई फेरि ज्वरो क्लिनिकमा पठाउने गरिरहेका थिए । दुई जनाले कपडाको गाउन, पन्जा र मास्क लगाएका थिए भने एक जना महिला सुरक्षा गार्ड पोसाक मात्रै लगाएर उभिएकी थिइन् ।यो थर्मल गनमा कसैको धेरै ज्वरो देखायो भने मेरो सात्तो जान्छ, महिला सुरक्षा गार्डले भनिन्, भित्र डाक्टर पूरै ढाकिएर बसेका छन् । आफूलाई दिनभरिका लागि भनेर एउटा मास्क दिएका छन्, त्यो पनि छिनमै भिज्छ, अनि मुख नछोपी काम गर्नुपर्छ । यसरी जोखिम मोलेर काम गर्ने उनलाई घर जान मन लाग्दैन । आफूलाई संक्रमण सरिहाल्यो भने पनि परिवारका सदस्यलाई बचाउन सकियोस् भनेर अस्पतालमै बस्न चाहेको उनले बताइन् । घरमा सानो बच्चा छ, घर जानेबित्तिकै काखमा आइहाल्छ, उनले भनिन्, त्यो सानो चिचिलोलाई केही भयो भने म के गर्नु ? त्यही भएर यतै बस्छु । अस्पतालले सुरक्षा सामग्री नदिएकामा उनले दुखेसो पोखिन् । यसैबीचमा गाउन लगाएर बसेका अर्का व्यक्तिले भने, १२ घन्टै मास्क लगाएर मेरो त अनुहारमा घाउ भइसक्यो, कहिले यो कोरोना सकिएला र मास्क फालेर आनन्दको सास फेर्न पाउँलाजस्तो भएको छ । गेटमा उच्च ज्वरोका बिरामी भेटिए अस्पताल प्रशासन बोलाउनु भन्ने उनलाई निर्देशन छ । साँच्चै १०२ तापक्रम नाघेका व्यक्ति भेटिएको दिन उनको ढुकढुकी बढ्छ । केही दिनअघि हामीले ज्वरो नापेका मान्छेलाई अस्पतालको आइसोलेसनमा लगेर राखे, मेरो त सात्तो गयो, उनले भने, त्यस्ता बिरामी हेरेपछि हामीलाई के भयो, कस्तो भयो, कसैले सोधेन, त्यसै घर पठाए । घरका मान्छेलाई रोग सारिएला भन्ने डरैडरमा दिनरात बित्ने गरेको उनले सुनाए । अस्पतालमै बस्ने सुविधा दिनुपर्यो भन्दा प्रशासनले नसुनेको उनले बताए ।घरबेटी र समुदायले हेलाँ गर्लान् भन्ने डरले अस्पतालमा काम गर्ने कुरा लुकाएर हिँडेको ज्वरो नाप्ने अर्का व्यक्तिले सुनाए । यो संक्रमणको हल्ला चलेदेखि घरबेटीले कहाँ के काम गर्ने भनेर सोधीखोजी गरे, मैले त बैंकमा जागिर हो भनिदिएँ, उनले भने, साँचो कुरा भनुँ भने निकाल्लान्, यस्तो बेला कता जानु ? घरमा यस्तो जोखिममा काम नगर्न दबाब दिए पनि आफ्नो कर्तव्य भुल्न नसकेको उनले बताए । अस्पतालका कर्मचारीसमेत आफूसँग परपर हुने गरेको उनको गुनासो छ । थर्मल गनबाटै भाइरस सर्छ रे भन्छन्, उनले भने, हाम्रो नजिक कोही पर्दैनन्, कामबिना कोही बोल्दैनन् । टाउको दुख्दा पनि कोभिड संक्रमण भइसकेको जस्तो हुन्छ, उनलाई । शरीर तातेको र धेरै टाउको दुखेको दिन चिकित्सकको सल्लाहबिनै फ्लेक्जन या सिटामोल खाइहाल्छन् । कोभिडको लक्षण पनि नदेखियोस् भनेर यसो गर्ने गरेको उनले सुनाए । उनले भने, भाइरस टाँसियो कि भन्ने डरले फुर्सद पाउनासाथ नुहाउँछु, खल्तीमा एन्टिबायोटिक बोकेर हिँड्छु । अस्पताल छिर्दा कोही मान्छे अटेरी गरेर ज्वरो नाप्नै नमानी भागिदिन्छन् । त्यो दिन अझ बढी डर लाग्ने उनले बताए । अस्पतालमा काम गर्ने भन्ने थाहा पाएका छरछिमेकले पनि उस्तै विभेद गर्छन् । पढेलेखेकाले झन् बढी छोइछिटो गर्ने उनको अनुभव छ । कोही उनको नजिक पर्दैनन् । अरूले हाम्रो नजिक नआऊ है, हामीलाई पनि भाइरस सर्छ भन्दा उनलाई अस्पतालमै बस्न पाए हुन्थ्यो जस्तो लाग्छ । अस्पतालको आकस्मिक कक्षमा एक जना सफाइकर्मी खटिएकी थिइन् । एप्रोन र कपडाको मास्क लगाएकी थिइन् । कक्षमा छिर्ने कसैलाई बाटो नछोडी छिटो काम सक्ने मुडमा थिइन् । हिँड्दै घर जानुपर्छ, कहिले सक्नु यत्रो काम, उनले हामीसँग भनिन्, गाडी पाइँदैन, यस्तो बेला कसैले लिफ्ट पनि दिँदैन । उनको ड्युटी दिउँसो तीन बजे सकिन्छ, अस्पतालको कर्मचारी ओसार्ने बस साँझ ६ बजे जान्छ । तीन घण्टा कुर्नुभन्दा दुई घण्टा हिँडेर बूढानीलकण्ठस्थित घर पुग्ने गरेको उनले सुनाइन् । बाटोमा पुलिसले उस्तै किचिकिच गर्छन्, उनले भनिन्, अस्पतालको कार्ड देखाउँदा पनि मान्दैनन् ।अस्पतालको मूलगेटनजिकै पाल टाँगेर ज्वरो क्लिनिक राखिएको छ । मंगलबार क्लिनिकमा ७ जना स्वास्थ्यकर्मी खटिएका थिए, एक जना चिकित्सक । चिकित्सकले स्थानीय रूपमै बनेजस्तो पीपीई लगाएका थिए भने नर्सिङ कर्मचारीको शरीरमा कपडाको गाउन मात्रै थियो । गाउन मात्रै लगाउँदा सुरक्षित महसुस नहुने ती स्वास्थ्यकर्मीले बताए । जति माग्दा पनि छैन भन्छन्, एक नर्सले भनिन्, अति जोखिम मोल्नेलाई मात्रै हो रे पीपीई, सबैभन्दा पहिले बिरामी छुने हामीभन्दा अति जोखिममा को छ र ? क्लिनिकमा दैनिक १५ देखि २० जना बिरामी आइपुग्छन्, तिनलाई आइसोलेसनमा भर्ना गर्ने गरिएको छ । अस्पतालको अर्थोपेडिक भवनलाई कोभिडका बिरामी राख्न आईसीयूसहित तयार पारिएको छ । दैनिक ४५ जना कोभिड शंकास्पद आउँछन् । सुरक्षा सामग्रीबिना काम गर्न डर लाग्ने उनीहरूले बताए । आइसोलेसनमा बिरामी भर्ना भएको दिन घरमा आफू पनि आइसोलेट भएर बस्छु, एक चिकित्सकले भने, बिरामीको रिपोर्ट नेगेटिभ आएपछि मात्रै परिवारसँग बस्छु । घरमा वृद्धवृद्धा र बालबालिका हुने स्वास्थ्यकर्मी बढी त्रासमा देखिन्थे ।अस्पतालको आकस्मिक कक्ष छिर्दा सबै बेडमा बिरामी थिए । बिरामी जाँच्न बसेका कुनै चिकित्सक र स्वास्थ्यकर्मीले पीपीई लगाएका थिएनन् । केही चिकित्सकले दुई हजार रुपैयाँ तिरेर स्थानीय तहमा बनेको सामान्य पातलो रेनकोटजस्तो पीपीई लगाएका थिए । आकस्मिक कक्षमा खटिने कसैलाई पीपीई नदिइएको एक चिकित्सकले बताइन् । शंकास्पद बिरामी बाहिरबाटै आइसोलेसनमा पठाउने भएकाले यता पीपीई चाहिँदैन भनेका छन्, ती चिकित्सकले भनिन्, एम्बुलेन्समा आउने बिरामी त इमर्जेन्सीमै आइरहेका हुन्छन्, बिरामी कुरुवा पनि त्यत्तिकै छिरिरहेका हुन्छन्, हामी कति जोखिममा छौं । सुरक्षाको नाममा अस्पतालले दिनको एउटा मात्रै मास्क दिने गरेको उनले सुनाइन् । एन९५ मास्क मात्रै पाए पनि कम त्रासमा काम गर्नुपर्थ्यो भन्ने उनलाई लाग्छ । आफैं किनेको पीपीई पनि धुन, संक्रमणमुक्त बनाउन नसकेपछि उनी एप्रोन मात्रै लगाएर बिरामी जाँचिरहेकी छन् ।"
कूटनीतिज्ञ का नाममा कालोबजारी प्रहरीले ग्राहक बनेर समात्यो अग्रवाललाई,"तपाईंसँग ज्वरो नाप्ने थर्मल गन छ भन्ने सुन्यौं, हामी मेडिकलसम्बन्धी सामान सप्लायर्स हौं, स्थानीय तहमा पठाउन एक सय थानजति मिलाइदिनुपर्यो, आइतबार सुलभ अग्रवालसँग एक अपरिचित व्यक्तिले फोनमा कुरा गरे । ग्राहक र अग्रवालबीच लामै कुराकानी भयो । कोरोना भाइरसको संक्रमण रोकथामका लागि ज्वरो नाप्न थर्मल गन नपाएको बताएपछि सुलभले तपाईंहरू मेडिकल सप्लायर्स भएको प्रमाण भाइबर वा ह्वाट्सएपमा पठाइदिनुस् भनेर म्यासेज पठाए । त्यसपछि उनलाई फोन गर्ने ग्राहकले आफ्नो मेडिकल सप्लायर्स कम्पनीको नाम र परिचयपत्र पठाइदिए । त्यसपछि सुलभले ग्राहकलाई हुन्छ, प्रतिपिस १६ हजार पर्छ भने । ग्राहकले त्यत्रो त महँगो भयो, अलि मिलाइदिनुस् भन्ने आग्रह गरे । त्यसपछि सुलभले ल १५ हजारमा मिलाइदिन्छु, त्योभन्दा घटीमा हुँदैन भने । तर ग्राहकले एकमुस्ट पैसा छैन, ५ लाख जति अलि पछि दिन्छौं भने । सुलभले मानेनन् । उनले जति पैसा छ, त्यतिको मात्रै लैजानुस् भनेपछि ग्राहकले सोमबार १० लाख रुपैयाँ जोहो गरे ।चेकमा भुक्तानी दिन खोज्दा सुलभले हुन्न भनेपछि ग्राहकले नगदै खोजेका थिए । उनले प्रतिगोटा १० हजार नाफा खाएर थर्मल गन बेच्ने योजना बनाएका थिए । सुलभले सामान लिन मंगलबार बिहान नक्सालस्थित कार्यालयबाहिर आउन भने । प्रहरी प्रधान कार्यालयभन्दा अगाडिपट्टि बालमन्दिर चोकमै सुलभको कार्यालय छ । सुलभ औद्योगिक घराना शंकर ग्रुपका निर्देशक तथा नेपाल उद्योग परिसंघका केन्द्रीय सदस्य हुन् । पहिले भएको कुराकानीबमोजिम ग्राहक सुलभलाई भेट्न नक्साल गए । सुलभ कूटनीतिक नियोग तथा दूतावासले प्रयोग गर्ने २०९ एचसीसी१ नम्बरको नीलो प्लेटको गाडीमा थिए । ग्राहक मेडिकल सप्लायर्स लेखेको प्रिन्ट र अस्पतालको संकेत गरिएको गाडी लिएर सुलभ भएतिर गए । नीलो नम्बर प्लेटमा सुलभ एक्लै आएका थिए । उक्त गाडी अनररी कन्सुलर कप्स (अर्थात् कुनै देशले आफ्ना दूतावास वा नियोग नभएका देशमा त्यही देशका नागरिकलाई खटाएका अवैतनिक दूत) ले चढ्ने गाडी हो । सामान निकालेर १० लाख रुपैयाँ बुझाउन नपाउँदै सुलभलाई ती ग्राहकले नियन्त्रणमा लिए । त्यस क्रममा सुलभ र ग्राहकबीच भनाभन भयो । ग्राहकले म थर्मल गन किन्ने ग्राहक होइन, तपाईंलाई परिचय लुकाएर ग्राहकको भेषमा आएको प्रहरी हुँ भनेर सुलभलाई आफ्नो सक्कली परिचयपत्र देखाए । सुलभले आफू प्रतिष्ठित उद्योगपति र नेपालका लागि किर्गिस्तानको राजदूत (अवैतनिक दूत) रहेको भन्दै पक्राउ गर्न प्रहरीको जुरिडिक्सनले नमिल्ने जिकिर गरे । उनी नेपालका लागि किर्गिस्तानका अवैतनिक दूत र शंकर ग्रुपका सञ्चालक हुन् । पक्राउ गर्ने क्रममा तानातान हुँदा रातो नम्बर प्लेटको गाडीको लुकिङ ग्लास फुटेको छ ।थर्मल गन खरिदका लागि ग्राहक बनेर आएका ती व्यक्ति महानगरीय अपराध महाशाखाका प्रहरी अधिकृत थिए । त्यसपछि हतास देखिएका सुलभले आफूलाई छाड्न बारम्बार आग्रह गरे । ती अधिकृतसँगै छेउछाउमा निगरानी गरेर अन्य प्रहरी पनि खटिएका थिए । उनीहरूले सुलभलाई गाडीमै हालेर टेकुस्थित कार्यालय पुर्याए । उनले दूतका रूपमा पाएको गाडी दुरुपयोग गरेर थर्मल गनको कालोबजारी गरेका थिए । सुलभ पक्राउलगत्तै महाशाखाले अवैतनिक दूतले कूटनीतिक नियोगको गाडी प्रयोग गर्न पाउनेनपाउनेबारे बुझेको थियो । परराष्ट्रले त्यस्तो सुविधा अवैतनिक दूतलाई नरहेको जानकारी गराएको छ । बरामद गाडीबारे पनि अनुसन्धान भइरहेको प्रहरीले जनाएको छ ।महाशाखाका एसएसपी सहकुल थापाका अनुसार गत साता मात्रै सुलभले चीनबाट थर्मल गन ल्याएका थिए । नेपाल एयरलाइन्सको जहाजमार्फत उनले २० हजार थान थर्मल गन ल्याएको सूचना पाएपछि अनुसन्धान अघि बढाइएको थापाले बताए । आइतबार र सोमबार दिनभरि सुलभमाथि अनुसन्धान गर्न नक्कली ग्राहक बनेका थियौं, थापाले कान्तिपुरसँग भने, मेडिकल सप्लायर्स बनेर उनीसँग डिल गर्दागर्दै प्रमाणसहित पक्राउ गर्न सक्यौं । प्रहरीले मंगलबार सुलभको कार्यालय र घरमा समेत खानतलासी गरेको थियो । चीनबाट ल्याएको भनिएका अन्य उपकरण भने फेला नपरेको थापाले बताए ।बजार मूल्य ५ हजारसम्म भए पनि उनले कालोबजारी गरेर प्रतिगोटा १५ देखि २० हजार रुपैयाँ लिएर बेच्ने गरेको खुलेको थापाले बताए । थर्मल गन महँगोमा बिक्री हुँदै छ भन्ने सूचना पाएपछि हामी आफैं ग्राहक बनेर अनुसन्धानमा जुट्यौं, थापाले भने, डिल गर्नदेखि सामान लिन जाँदासम्म तीन दिन लाग्यो । एकैपटक एक सय थान किन्ने सोचले डिल गरेको तर धेरै डिल गर्दा अनुसन्धानको सुइँको पाउने देखेर ६६ थान मात्रै किन्ने गरी अघि बढ्यौं । थापाका अनुसार सुलभमाथि कालोबजारीविरुद्धको ऐन २०३२ अनुसार अनुसन्धान भइरहेको छ । परराष्ट्र मन्त्रालयका सहप्रवक्ता सुरेश अधिकारीले सुलभ नेपालको कानुनअनुसार नेपाली नागरिक मात्रै भएको र कुनै कूटनीतिक हैसियतको सेवासुविधा नपाउने बताए । सुलभले चढ्ने गाडी अवैतनिक दूतका लागि भए पनि यसमा कुनै कूटनीतिक सुविधा छुट हुँदैन, कानुनअनुसार कारबाही गर्न समस्या छैन, उनले भने । कसुर पुष्टि भए उनलाई पाँच वर्षसम्म कैद हुन सक्छ । सुलभ पक्राउ परेपछि उनलाई रिहा गराउन विभिन्न शक्ति केन्द्रबाट दबाब आइरहेको उच्च स्रोतले जनाएको छ ।"
अनियमिततामा संलग्नलाई पदमुक्त गर,"प्रमुख प्रतिपक्ष कांग्रेसले स्वास्थ्य सामग्री खरिद प्रक्रियामा अनियमितता देखिएको उल्लेख गर्दै संलग्नहरूलाई तत्काल पदमुक्त गर्न अपिल गरेको छ । लकडाउनपछि मंगलबार बसेको पहिलो पदाधिकारी बैठकले सरकारका कामकारबाहीको समीक्षा गर्दै अनियमितताको छानबिन तत्काल अघि बढाउन अख्तियार दुरुपयोग अनुसन्धान आयोगको पनि ध्यानाकर्षण गराएको छ । स्वास्थ्य सामग्री खरिदको जिम्मा नेपाली सेनालाई दिने सरकारको निर्णयप्रति भने कांग्रेसले कोही बोलेको छैन । नेताहरूले यस विषयमा सार्वजनिक रूपमै चर्को आलोचना गर्दै आएका छन् । सैद्धान्तिक र व्यावहारिक रूपमै यस्तो निर्णय गलत भए पनि तत्काल स्वास्थ्य सामग्री आपूर्ति गर्नुपर्ने बाध्यताका कारण यो विषयलाई धेरै तन्काउन नचाहेको एक पदाधिकारीेले बताए । कांग्रेस सहमहामन्त्री प्रकाशशरण महतले नेपाली सेनालाई खरिद जिम्मा दिइएको विषयमा बैठकमा छलफल भएको जानकारी दिए । सेनालाई आपूर्तिको जिम्मा दिँदा नागरिक प्रशासन असफल भएको सन्देश जाने र गलत नजिर स्थापित हुने धारणा बैठकमा आएका थिए, उनले भने । महतका अनुसार पहिलो चरणको आपूर्तिमा गम्भीर अनियमितता भएपछि त्यसबाट बच्न हतारमा नेपाली सेनालाई खरिद प्रक्रियामा तानिएको निष्कर्ष नेताहरूले निकालेका छन् । स्वास्थ्य सामग्री आपूर्तिमा पारदर्शिता हुनुपर्छ भन्ने बैठकको निष्कर्ष छ, महतले भने ।कोभिड१९ ले सिर्जना गरेको संकटसँग जुध्न राष्ट्र नै एक हुनुपर्ने बेला अन्य राजनीतिक दललाई समेत विश्वासमा लिन नसकेको भन्दै सरकारलाई कांग्रेसले गम्भीर बन्न आग्रह गरेको छ । सरकार एक्लैले अहिलेको चुनौती सामना गर्न नसक्ने कांग्रेसको ठम्याइ छ । उसले केन्द्र र प्रदेश सरकारलाई पनि अन्य राजनीतिक दलसँगको समन्वयमा काम गर्न आग्रह गरेको छ । सभापति शेरबहादुर देउवाले आफ्नै निवास बूढानीलकण्ठमा बैठक राखेका थिए । पदाधिकारी बैठकमा वरिष्ठ नेता रामचन्द्र पौडेल स्वास्थ्यका कारण उपस्थित भएका थिएनन् । बैठकमा देउवाले राष्ट्रिय सहमतिका लागि पहल गरे पनि प्रधानमन्त्रीले सहमतिका साथ अघि बढ्ने गम्भीरता नदेखाएको बताएका थिए । देउवाले कोभिड१९ को महामारीविरुद्ध जुध्न राष्ट्र एक हुनुपर्ने भन्दै आइतबार सरकारका ६ पूर्वप्रमुखसँग टेलिफोन संवाद गरेका थिए । संसद् अधिवेशनसमेत प्रमुख प्रतिपक्ष दलको परामर्श नलिई सरकारले एकलौटी रूपमा अन्त्य गर्न सिफारिस गरेकामा कांग्रेसले असन्तुष्टि प्रकट गरेको थियो । कांग्रेस संसदीय दलका प्रमुख सचेतकसमेत रहेका नेता बालकृष्ण खाँणले सामान्य अवस्थामा समेत समन्वय गरेर अघि बढ्ने प्रचलन रहेको बताउँदै सोमबार संसद्को हिउँदे अधिवेशन अन्त्य गर्दा प्रतिपक्ष दलसँग कुनै परामर्श नभएको बताए । सबै राजनीतिक दललाई विश्वासमा लिएर अघि बढ्नुपर्थ्यो, उनले भने, तर सरकारले अन्य राजनीतिक दललाई साथमा लिन सकेको छैन ।समय पर्याप्त भएर पनि सरकारले यथोचित तयारी नगरेको भन्दै कांग्रेसले दुःख प्रकट गरेको छ । उसले संक्रमण दोस्रो चरणमा प्रवेश गरेको स्थितिलाई गम्भीरतापूर्वक लिएर परीक्षणको दायरा बढाउन सरकारलाई अपिल गरेको छ । कोभिड१९ को संकटबाट नेपाल र नेपालीलाई जोगाउन कांग्रेसले सरकारलाई हरसम्भव सघाउने निर्णयसमेत गरेको छ । कांग्रेसले भारतीय सीमा क्षेत्रमा अलपत्र रहेका नेपालीलाई व्यवस्थित क्वारेन्टाइनमा राख्ने गरी भित्रन दिन माग गरेको छ । ज्यालादारी श्रमिक, डेरा गरी बसेका विद्यार्थीलाई तत्काल राहत प्याकेज घोषणा गनुपर्ने माग दोहोर्याएको छ । साना, ठूला सबै व्यवसायमा लकडाउनले पुर्याएको असर ख्याल गरेर थप राहतको प्याकेज व्यावहारिक ढंगले ल्याउनुपर्नेमा कांग्रेसको जोड छ । स्वास्थ्यकर्मीहरूको उच्च मानवीय भावना र समर्पणले कोभिड१९ विरुद्धको संघर्षमा सफलता मिल्ने जनाउँदै बैठकले देशभरिका स्वास्थ्यकर्मीर्हरूप्रति उच्च सम्मान प्रकट गरेको छ ।"
२७ सय विदेशी फर्किए,"अस्ट्रेलियाका नेपालीप्रति सरकारको चासोसरकारले अस्ट्रेलियामा रहेका नेपाली विद्यार्थी र नागरिकमाथि कूटनीतिक माध्यममार्फत चासो र चिन्ता व्यक्त गरेको छ । परराष्ट्रमन्त्री प्रदीपकुमार ज्ञवालीले कोरोना भाइरसको संकटको घडीमा अस्ट्रेलियामा रहेका नेपाली नागरिकको संरक्षण र सुरक्षा गर्न अस्ट्रेलियन सरकारलाई आग्रह गरेको छ । आफ्ना अस्ट्रेलियन समकक्षी परराष्ट्रमन्त्री मरिस पेनसँग टेलिफोनमा वार्ता गर्दै मन्त्री ज्ञवालीले त्यहाँ रहेका नेपाली विद्यार्थीसहित नागरिकलाई संरक्षण र सुरक्षा दिन आग्रह गरेका हुन् ।चार दिनअघि अस्ट्रेलियाका प्रधानमन्त्री स्कट मरिसनले आफ्नो नियमित पत्रकार सम्मेलनमा यदि अस्थायी भिसाबाहेकले आफूलाई यो अवस्थामा धान्न सक्ने अवस्था नभए घर फर्कन सुझाव दिएका थिए । उनले भनेका थिए, हामी अहिलेको अवस्थामा विद्यार्थीलाई उल्लेख्य सहयोग गर्न असमर्थ छौं । त्यसैले आफ्नो देशमा सहज महसुस हुने विद्यार्थी र अस्थायी भिसामा रहेकाहरू फर्किन चाहन्छन् भने फर्किन सक्छन्, प्रधानमन्त्री मरिसनले भनेका थिए ।मरिसनको उक्त भनाइ बाहिर आएसँगै भइरहेको अन्योललाई चिर्न नेपाल सरकारले परराष्ट्रमन्त्री ज्ञवालीमार्फत अस्ट्रेलियाली सरकारसँग त्यहाँ अध्ययनरत हजारौं नेपाली विद्यार्थी र नागरिकबारे चासो व्यक्त गरेको हो । परराष्ट्रमन्त्रीहरूबीच सोमबार बिहान वार्ता भएको थियो ।उक्त अवसरमा अस्ट्रेलियाकी परराष्ट्रमन्त्री पेनले आफ्ना नागरिकलाई स्वदेश फर्काउन नेपालको भूमिकालाई धन्यवाद दिइन् । केही दिनअघि नेपाल वायुसेवा निगमको विमान अस्ट्रेलियन नागरिक बोकेर गएको थियो । सोही अवसरमा भविष्यमा दुई मुलुकबीच हुन सक्ने सिधा हवाईसेवाका विषयमा पनि छलफल भएको परराष्ट्र मन्त्रालयद्वारा जारी विज्ञप्तिमा उल्लेख छ । त्यसै अवसरमा नेपाल र अस्ट्रेलियाबीच कूटनीतिक सम्बन्ध गाँसेको ६० वर्ष पुगेको र भविष्यमा परराष्ट्रमन्त्रीद्वयबीच छिट्टै वार्ता गर्ने विषयमा पनि छलफल भएको थियो ।"
संकटका बेला कुप्रचार,"कोभिड१९ रोकथाम र नियन्त्रणका लागि लकडाउन सुरु भएसँगै स्वास्थ्य सामग्री खरिदमा बदनियतपूर्ण काम भएको घटना सार्वजनिक भयो । खरिद प्रक्रिया रोकियो र नयाँ खरिदका लागि नेपाली सेनालाई अघि सारियो । यसबारे नागरिक स्तरबाटै प्रश्न उठ्यो । सत्तारूढ नेकपाकै नेताहरू असन्तुष्ट देखिए । यत्रो घटना भइसकेकाले प्रधानमन्त्रीको सम्बोधन धेरैका लागि प्रतीक्षा बनेको थियो । जब मंगलबार प्रधानमन्त्री केपी शर्मा ओलीले देशवासीका नाममा सम्बोधन गरे, खरिदको कुरा किटेर उठाएनन् बरु यसलाई संकटका बेला भएको कुप्रचार का रूपमा टिप्पणी गरे ।प्रधानमन्त्री ओलीले विश्वव्यापी संकटमा एकजुट भएर लड्नुपर्ने बेला सरकारलाई असफल बनाउन खोजिएको भन्दै यो बीचमा उठेका सवालको अप्रत्यक्ष रूपमा बचाउ गरेका छन् । यसबीचमा सरकारमा उनका विश्वासपात्र मानिएका मन्त्री र व्यक्तिहरूकै कामकारबाहीमा प्रश्न उठ्ने खालका समाचार र टिप्पणी सञ्चार माध्यम र सामाजिक सञ्जालमा आएका थिए ।लकडाउनको अवधिमा दोस्रोपटक टेलिभिजन स्क्रिनमा सम्बोधन गर्न बसेका प्रधानमन्त्री ओलीले भने, मानव जातिविरुद्ध आइलागेको राष्ट्रिय र विश्वव्यापी संकटको यस्तो परिस्थितिमा एकजुट भई लड्नुपर्ने समयमा सरकारलाई असफल देखाउन र विभिन्न प्रकारका निहित स्वार्थ पूरा गर्न चलाइएका प्रचारबाजी बेमौसमी बाजाजस्तै हो र यस्तो प्रवृत्ति किमार्थ प्रशंसनीय हुन सक्दैन ।ओलीले प्रधानमन्त्री भएदेखि नै आफू पनि भ्रष्टाचार नगर्ने र अरूलाई पनि भ्रष्टाचार गर्न नदिने भन्दै आएका छन् । उनले त्यही अभिव्यक्ति मंगलबार पनि दोहोर्याए । तर सरकारभित्रका अनियमितताका बग्रेल्ती घटना बाहिर आइरहेकामा त्यसलाई उनले कुप्रचार भनी टिप्पणी गर्ने गरेका छन् ।प्रधानमन्त्री ओलीले मंगलबार कहीँ कतै अनियमितता र भ्रष्टाचारजन्य कुरा देखिए निर्ममतापूर्वक कारबाही गर्न सरकार किञ्चित पछि पर्ने छैन भने । तर देखिइसकेका प्रकरणमा छानबिन प्रक्रिया कहाँ पुगेको छ भन्ने उल्लेख गरेका छैनन् ।प्रधानमन्त्री ओलीले सरकारका काम कुनै पनि संवैधानिक अंगहरूको सम्परीक्षणभन्दा माथि नहुने उल्लेख गर्दै यसमा संवैधानिक निकायहरूको भूमिका देखाउन खोजेका छन् । उनीहरूले गर्ने अध्ययन र निर्णयमा सरकार हमेसा तयार रहने पनि उनले बताएका छन् । तर उनले प्रतिबन्धात्मक वाक्यांश जोडे । कामै गर्न नसक्ने र प्रक्रिया नै सुरु हुन नसक्ने गरी गरिने निराधार आरोप र मिथ्या प्रचारले अप्ठ्यारो अवस्थामा काम गरिरहेका व्यक्तिहरूलाई निरुत्साहित मात्रै गर्छ भन्ने कुरामा सबैले ध्यान दिनुपर्छ भन्ने मात्र मेरो आग्रह छ, प्रधानमन्त्री ओलीले भने, समाजमा उठ्ने गरेका, खासगरी मिडिया र सामाजिक सञ्जालमा आउने गरेका आलोचना, टिप्पणी र सुझावप्रति मेरो पर्याप्त ध्यान गएको छ ।स्वास्थ्य सामग्री खरिद प्रक्रिया कानुन र विधिसम्मत नभएको कुरा पनि उठेको छ । तर प्रधानमन्त्री ओलीले यसलाई असामान्य अवस्थामा भएको विशेष व्यवस्था का रूपमा चित्रण गरेका छन् । सामान्य अवस्थाका लागि बनेका नियमित प्रक्रियाहरू यस्तो असामान्य अवस्थाका लागि पर्याप्त हुँदैनन् । त्यसैले स्वास्थ्य उपकरण आपूर्तिका लागि विशेष व्यवस्था गरिएको हो । अवस्था सामान्य होस् या असामान्य, सरकारका कामकारबाही विधिसम्मत हुनुपर्छ र सुशासनका मानकमा ती खरो उत्रिनै पर्छ, उनले भनेका छन् ।प्रधानमन्त्री ओलीले अहिले गरिएका कामप्रति आलोचना गर्नेहरूलाई आलंकारिक जवाफ दिएका छन् । संकटको यस घडीमा हामी कहाँ उभिएका थियौं, हाम्रो ध्यान केमा थियो, हामीले के भूमिका खेलेका थियौं भन्ने मूल्यांकन इतिहासले अवश्य गर्ने नै छ । व्यक्तिको स्मृति छोटो र कमजोर हुन सक्छ तर इतिहास यस मामिलामा निर्मम हुन्छ, प्र्रधानमन्त्री ओलीले भने, मेरो आग्रह छ, मानव जातिलाई नै चुनौती दिइरहेको यस संकटसँग जुझिरहेका बेला हाम्रो ध्यान यसै लडाइँमा एकाग्र गरौं । अरू छलफल र काम त स्थिति सामान्य बनेपछि गर्न सकिन्छ नै ।लकडाउनका बेला नेपाली नागरिक सीमामा अलपत्र परेको लगायतका विषय पनि उठेका छन् । मानव अधिकारकै उल्लंघन भएका कुरा पनि नागरिक स्तरबाट उठे । प्रधानमन्त्री ओलीले आफ्नो सम्बोधनमा यी कुरालाई जीवन र स्वतन्त्रतासँग जोडेर व्याख्या गरेका छन् । यतिखेर जीवन कि वैयक्तिक स्वतन्त्रताजस्ता प्रश्नमा अलमलिनु हुँदै हुन्न भन्नेमा जोड दिन चाहन्छु । जीवनको रक्षा नै सबैभन्दा महत्त्वपूर्ण मानव अधिकार हो र विश्व मानव जाति र मानवीय सभ्यताको रक्षा आजको विश्वको प्राथमिक महत्त्वको काम हो भन्ने कुरा स्पष्ट पार्न चाहन्छु, उनले भने, समाजको हरेक सदस्य यस लडाइँमा आफैं एउटा सिपाही हो भन्ने कुरा हामीले मनन गर्न सक्नुपर्छ ।प्रधानमन्त्री ओलीले सामग्रीको अभावलाई अन्य देशको समेत उदाहरण दिँदै स्वाभाविक भएको टिप्पणी गरे । विकसित, सम्पन्न र सुदृढ स्वास्थ्य प्रणाली भएका देशहरूलाई समेत आच्छु आच्छु पारिरहेको यस महामारीविरुद्ध जुझ्न हाम्रोजस्तो सीमित साधन स्रोत भएको मुलुकलाई हम्मेहम्मे पर्नु स्वाभाविकै हो, ओलीले भने ।स्वास्थ्य सामग्री अभाव भएको, पर्याप्त मात्रामा परीक्षण बढाउन नसकेका बेला प्रधानमन्त्री ओलीले भने अहिलेकै अवस्थामा कसैले गरिदिएको प्रशंसालाई हौसलाको विषय भन्दै सम्बोधनमा छिराएका छन् । मित्रराष्ट्रहरूबाट प्राप्त सद्भाव एवं कतिपय अन्तर्राष्ट्रिय अनुसन्धान संस्थाहरूले नेपालले चालेका कदम कतिपय विकसित मुलुकको तुलनामा समेत प्रभावकारी रहेको भनेर गरेको विश्लेषणले तपाईंहामीलाई यस महामारीविरुद्ध लड्न थप हौसला मिलेको छ, उनले भने, सीमित पूर्वाधार, स्वास्थ्य सामग्री तथा उपकरण कमीको बाबजुद चिकित्सक, स्वास्थ्यकर्मी तथा अग्रिम मोर्चामा संलग्न सबै राष्ट्रसेवकले देखाएको कर्तव्यपरायणता अत्यन्तै सराहनीय छ । हाम्रै स्वास्थ्य रक्षाका लागि सुरक्षाकर्मीहरू दिउँसोको चर्को घाम होस् या रातिको अँध्यारो, निरन्तर सेवामा खटिइरहनुभएको छ ।प्रधानमन्त्री ओलीले विदेशबाट नेपाल आएर क्वारेन्टाइनमा नबस्नेहरूको आलोचना गरेका छन् । अझै पनि जोखिम नटरेकाले क्वारेन्टाइनमा बस्न र स्वास्थ्य परीक्षणको दायरामा आउन उनीहरूलाई ओलीले अपिल गरेका छन् ।प्रधानमन्त्री ओलीले जोखिम समाप्त नभएकाले अझै केही साता लकडाउनमा बस्ने गरी तयार रहन आग्रह गरेका छन् । आउने २ साता सायद हाम्रा लागि थप चुनौतीपूर्ण हुन सक्छन्, उनले भने ।ओलीले विश्वव्यापी महामारीविरुद्ध अन्तर्राष्ट्रिय सहकार्य र समन्वयको खाँचो पनि औंल्याएका छन् । संकटको घडीमा आफ्नो सरहदभित्र रहेका स्वदेशी र विदेशी नागरिक सबैलाई सुरक्षा र संरक्षण गर्ने दायित्व सबै सरकारहरूको हो, उनले भने, नेपालले सीमित साधन स्रोतका बाबजुद यहाँ रहेका विदेशी नागरिकहरूको सक्दो हेरचाह गरिरहेको छ । हाम्रो विश्वास छ, असहज घडीमा विदेशमा रहेका नेपाली समुदायले पनि सम्बन्धित सरकारहरूबाट माया र संरक्षण पाउने छन् ।लकडाउनमा घरभित्र बस्नुपरेको बाध्यतालाई प्रधानमन्त्री ओलीले आफ्नो जेल जीवनको एकान्तबाससँग तुलना गरे ।"
ओम्नीसँगको सम्झौता थाहा थिएन,"काठमाडौं (कास) प्रधानमन्त्री केपी शर्मा ओलीले औषधि उपकरण खरिदका लागि ओम्नी समूहसँग सरकारले गरेको सम्झौताबारे अनभिज्ञता प्रकट गरेका छन् । मंगलबार झन्डै पाँच घण्टा बसेको नेकपा सचिवालय बैठकमा सदस्यहरूले औषधि खरिद प्रकरणबारे कुरा उठाएपछि ओलीले उपकरण आउँदै छ भन्ने थाहा भएको भए पनि कसले ल्याउँदै छ भन्नेबारे जानकारी नभएको बताए ।प्रधानमन्त्रीजीले पछिल्ला घटनाक्रम र औषधि खरिद प्रक्रियाबारे भएको अस्पष्टताबारे जवाफ दिनुभएको छ, बैठकपछि एक सचिवालय सदस्यले कान्तिपुरसँग भने, गल्ती भएकै हो भने कारबाही हुनुपर्छ भन्नेमा उहाँ हुनुहुन्छ । ती सदस्यका अनुसार प्रधानमन्त्री ओलीले औषधि खरिदको सबै जिम्मा स्वास्थ्य सेवा विभागका महानिर्देशकलाई दिइएकाले सम्झौताअघि त्यसबारे आफूले धेरै चासो नराखेको बताएका थिए । बैठकमा सरकारका कामकारबाहीबारे दुई घण्टाभन्दा बढी समय ब्रिफिङ गरेका प्रधानमन्त्रीले कोभिड१९ विरुद्ध अहिले सबै एकजुट हुनुपर्ने बताए । कोभिड१९ विरुद्धको लडाइँमा सरकारलाई सबैले साथ दिनुपर्छ भन्ने प्रधानमन्त्रीजीको प्रस्तावमा हामी सहमत नहुनुपर्ने कारण नै रहेन, ती सदस्यले भने । बैठकमा सचिवालय सदस्यहरूले सरकारले लिएका नीतिहरूको प्रभावकारी कार्यान्वयनमा जोड दिन सुझाएका थिए । बैठक सुरु हुनेबित्तिकै सरकारले चालेका कदमबारे जानकारी गराएका प्रधानमन्त्री ओलीले पछि सचिवालय सदस्यहरूको प्रश्नको जवाफ दिने क्रममा सम्झौताअघि ओम्नीसँग केकस्तो कुरा भयो भन्नेमा आफू जानकार नरहेको बताएका हुन् । सचिवालय सदस्यहरूले उठाएको विषयलाई आफूले गम्भीरतापूर्वक लिएको र भ्रष्टाचारविरुद्धको अभियानमा सरकार सधैं सजग रहने उनले बताएका थिए । बैठकमा कोभिड१९ रोकथाम तथा नियन्त्रण उच्चस्तरीय समन्वय समिति संयोजक ईश्वर पोखरेलले अहिलेसम्म समितिहरूले गरेका निर्णय र कामबारे जानकारी गराएका थिए । कोभिड१९ विरुद्ध लड्न सरकारले अहिलेसम्म लिएका नीति र निर्णयहरू सही छन् तर अझै तिनको प्रभावकारी कार्यान्वयनमा ध्यान दिनुपर्ने सुझाव सचिवालयका अधिकांश सदस्यहरूले दिनुभएको छ, बैठकपछि पार्टी प्रवक्ता नारायणकाजी श्रेष्ठद्वारा जारी विज्ञप्तिमा छ । पार्टीलाई एकताबद्ध बनाउने, कोभिड१९ विरुद्ध सरकारले ल्याएका कार्यक्रमलाई प्रभावकारी बनाउने र सिंगो देशलाई एकताबद्ध गराएर अगाडि बढाउने निष्कर्ष बैठकले निकालेको प्रवक्ता श्रेष्ठले बताए ।"
सर्वोच्चले भन्यो स्वदेश फर्कन चाहनेलाई नरोक्नू,"सर्वोच्च अदालतले नेपाल फर्कन चाहने प्रवासी नेपालीलाई सकेसम्म फर्काउन र क्वारेन्टाइनमा राख्न सरकारका नाममा अन्तरिम आदेश जारी गरेको छ । विदेशमा रहेका नागरिकलाई नेपाल फर्कन रोक लगाउने सरकारको निर्णय अनि महाकालीपारिबाट नेपाल फर्कन चाहेकालाई सुरक्षाकर्मीले गरेको अवरोधविरुद्ध परेको रिट निवेदनमा सर्वोच्चले उनीहरूलाई नरोक्न आदेश दिएको हो । विदेशमा खान, बस्न र उपचारको अभाव झेलिरहेका वा विपत्मा परेका नेपाली नागरिकको पहिचान गरी नेपाल फर्कन चाहेको हकमा सम्बन्धित मुलुकसँग कूटनीतिक माध्यमबाट समन्वय गरी नेपाल ल्याउन व्यवस्था गर्नूगराउनू अन्तरिम आदेशमा भनिएको छ, त्यस्तो कार्य तत्काल सम्भव नभएमा निजहरूलाई त्यही स्थानमा खान, बस्न र स्वास्थ्य उपचारमा उचित प्रबन्ध गरी नागरिकको हकहितको रक्षा गर्ने व्यवस्था मिलाउन आवश्यक पहल गर्नू । न्यायाधीशद्वय दीपककुमार कार्की र मनोजकुमार शर्माको इजलासले महाकालीपारि अलपत्र परेका नागरिकहरूको हकमा पनि त्यस्तै आदेश जारी गरेको हो । भारतको सीमामा रहेका नेपाल आउन इच्छुक नेपालीलाई नेपालमा ल्याएर क्वारेन्टाइनमा राख्नू आदेशमा भनिएको छ, तत्काल सम्भव नभए भारतसँग समन्वय गरी लकडाउनको अवधिसम्मका लागि उनीहरूलाई खाने, बस्ने अनि उपचारको उचित व्यवस्था मिलाउन पहल गर्नू । सर्वोच्च अदालतले नेपालीहरू विदेशबाट नेपाल आएको अवस्थामा सम्पूर्ण व्यक्तिको नाम, थर, ठेगानालगायतको लगत राख्न पनि आदेश दिएको छ । सर्वोच्च अदालतले विश्व स्वास्थ्य संगठनको मापदण्डअनुसार क्वारेन्टाइनमा बसेकाहरूलाई उपचारलगायतका सेवा प्रदान गर्न आदेश दिनुका साथै क्वारेन्टाइनलाई व्यवस्थित गर्न भनेको छ । अनि विदेशमा रहेर भिसा समाप्त भएमा वा पासपोर्टको म्याद सकिएर कुनै नेपालीलाई समस्या भएमा सम्बन्धित मुलुकसँग समन्वय गरेर नेपाली नागरिकको विदेश बसाइ नियमित गर्ने व्यवस्था मिलाउन पनि सरकारका नाममा आदेश दिएको छ । विदेशमा रहेका नेपाली नागरिकलाई नेपाल आउन रोक लगाउने सरकारी निर्णय गैरकानुनी भएको भन्दै अधिवक्ता मीना खड्काले सर्वोच्च अदालतमा रिट निवेदन दिएकी थिइन् । मनीषकुमार श्रेष्ठलगायतका अधिवक्ताहरूले दिएको अर्को निवेदनमा महाकालीपारि अलपत्र परेका नेपालीलाई स्वदेश फिर्ता गराउन आदेश माग थियो ।"
"३४ ठाउँमा डढेलो, निभाउने मान्छे छैनन्",वर्षाको सम्भावनाजल तथा मौसम पूर्वानुमान महाशाखाले पहाडी भूभागका एकदुई स्थानमा मेघ गर्जन र चट्याङसहित क्षणिक वर्षा हुने अनुमान गरेको छ ।
२३ सामुदायिक वनमा डढेलो,"२५ सय हेक्टर वन जल्योधनकुटा साँगुरीगढी गाउँपालिका ६ स्थित पाथिभरा सामुदायिक वनमा दुई दिनदेखि भीषण डढेलो लागेको छ । डढेलोले उक्त सामुदायिक वनको करिब दुई हजार पाँच सय हेक्टर क्षेत्रफलका वनस्पति जलेर नष्ट भएको प्रहरीले जनाएको छ । प्रहरी, सशस्त्र प्रहरी बल, सेनासहित स्थानीयवासीको पहलमा आगो नियन्त्रण गरिएको इलाका प्रहरी कार्यालय भेडेटारका इन्चार्ज यदु खड्काले जानकारी दिए ।"
मेसिनले नधान्दा काठमाडौं पठाइयो स्वाब,"स्वाब संकलनमा सास्तीग्रामीण क्षेत्रमा सम्भावित संक्रमितको स्वाबको नमुना लिने कार्य निर्क सुस्त रहेको छ । मंगलबारसम्म ७५ जनाको स्वाब संकलन भएको छ । तीमध्ये ६० स्वाब सुर्खेतका हुन् ।मेसिनको न्यून क्षमता, जनशक्ति अभाव र भौगोलिक विकटताको कारण अपेक्षित मात्रामा स्वाब संकलन गर्न नसकिएको स्वास्थ्य निर्देशनालयको भनाइ छ । कर्णाली प्रदेशको सामाजिक विकास मन्त्रालयले चैत १६ गते सार्वजनिक गरेको तथ्यांकअनुसार भारतलगायत संक्रमित मुलुकबाट करिब ८ हजार ७ सय व्यक्ति गाउँमा पुगेका छन् । सम्बन्धित जिल्ला प्रशासन कार्यालयहरूले स्थानीय तहसँग समन्वय गरी तथ्यांक संकलन गरिरहेकाले यो संख्या अझ बढ्न सक्ने स्वास्थ्य निर्देशनालयकी निर्देशक रीता भण्डारी बताउँछिन् । उनका अनुसार प्रदेश सरकार र स्थानीय तहले बनाएका क्वारेन्टाइनमा ७ सय ४३ जना बसिरहेका छन् ।क्वारेन्टाइनमा बसेका र संक्रमित मुलुकबाट सिधै गाउँमा पुगेकाको स्वाब संकलन भने निकै सुस्त छ । निर्देशक भण्डारीका अनुसार विभिन्न हेल्थ डेस्क र जिल्लाहरूले पठाएको रिपोर्टका आधारमा हाल २ हजार ५३ जनाको स्वाब परीक्षण गर्नुपर्ने अवस्था छ । हामीले मेसिनको क्षमता र बिरामीको अवस्था हेरेर स्वाब परीक्षण गरिरहेका छौं, उनले भनिन्, भोलि संक्रमितको संख्या देखियो भने इमर्जेन्सी बिरामीको स्वाब सुर्खेतमा र अन्य बिरामीको स्वाब काठमाडौं पठाउने गरी व्यवस्था मिलाउँछौं ।स्वाब संकलनमा देखिएको सबैभन्दा ठूलो चुनौती जिल्लाहरूमा जनशक्ति अभाव हुनु हो । अहिले सुर्खेतस्थित प्रदेश अस्पतालमा १० जनाको ल्याब प्राविधिक टोली रहेको छ भने जुम्लामा यससम्बन्धी ज्ञान भएका चिकित्सकद्वय निमेश थापा र विवेक पुन मगर रहेका छन् । फोकल पर्सन आचार्यका अनुसार गाउँगाउँमा गएर नमुना संकलन गर्न एक जिल्लामा कम्तीमा ५६ जनाको टोली आवश्यक पर्छ । अहिले हरेक जिल्लामा दुईदेखि तीन जना ल्याब प्राविधिक भए पनि तिनीहरूलाई कोरोना परीक्षणका लागि लिइने आरटीपीसीआर स्वाब संकलन कसरी गर्ने भन्नेबारे ज्ञान छैन । उनीहरूलाई एक दिन अभिमुखीकरण दिएर सिकाउने हो भने त संकलन गर्न सकिहाल्छन्, उनले भने, तर रुकुम पश्चिम, दैलेख र सल्यानका तीन जनालाई बाहेक अरूलाई यस्तो अभिमुखीकरण दिन सकिएको छैन ।"
सीमामा ४१५ चेकप्वाइन्ट थप,"काठमाडौं (कास) अनुमतिबाहेकका मानिसलाई भारतबाट प्रवेश निषेध गर्न सरकारले दक्षिणतर्फ ४ सय १५ वटा चेकप्वाइन्ट थप गरेको छ । वैशाख ३ सम्मका लागि देशव्यापी लकडाउन गरेसँगै भारतबाट गैरकानुनी रूपमा मानिस छिर्न सक्ने आशंकामा सशस्त्र प्रहरी बल (एपीएफ) ले झापादेखि कञ्चनपुरसम्म ९ सय १ स्थानका चेकप्वाइन्टबाट निगरानी गर्नेछ । नेपालभारत सीमाको लम्बाइ करिब १ हजार ८ सय ८० किलोमिटर छ । यसअघि दक्षिण सीमातर्फ १ सय २० बोर्डर अब्जर्भेसन पोस्ट (बीओपी) मार्फत सानाठूला नाका हुँदै हुने गैरकानुनी गतिविधि रोक्न सशस्त्र प्रहरी तैनाथ थियो । सशस्त्र प्रहरी प्रवक्ता डीआईजी प्रवीणकुमार श्रेष्ठले यसअघि बीओपीमार्फत बोर्डर प्वाइन्ट नजिकै ४ सय ८६ वटा चेकपोस्ट खडा गरिएकामा कोरोना भाइरस रोकथामका लागि नाका सिल भएपछि ४ सय १५ ठाउँमा अस्थायी युनिट थपिएको बताए । डीआईजी श्रेष्ठले कान्तिपुरसँग भने, नेपालभारत आवतजावत नियन्त्रण र निषेध गर्न चेकप्वाइन्ट विस्तार गरिएको हो, यससँगै एउटा चेकप्वाइन्टबाट अर्कोसम्म पुग्न करिब २ किलोमिटर मात्रै दूरी पर्छ । यसअघि एउटा चेकप्वाइन्टबाट अर्को प्वाइन्टसम्मको दूरी १५ देखि २० किलोमिटरसम्म थियो । चैत ११ बाटै भारतबाट नेपाल छिर्न रोक लगाइएको छ । तर सुरक्षाकर्मीको उपस्थिति नभएका नाकाबाट जबर्जस्ती प्रवेश गर्न सक्ने भन्दै चेकप्वाइन्ट विस्तार गरेर सुरक्षा जाँचलाई मजबुत पारिएको सशस्त्र प्रहरी मुख्यालयले जनाएको छ । सशस्त्र प्रहरी प्रवक्ता श्रेष्ठका अनुसार प्रदेश १ अन्तर्गतका सीमा नाकामा ४९, प्रदेश २ मा २ सय ८, गण्डकी प्रदेशमा २, प्रदेश ५ मा १ सय २८ र सुदूरपश्चिम प्रदेशमा २८ स्थानमा चेकप्वाइन्ट थप गरिएको छ ।"
११ र १२ कक्षाको परीक्षा स्थगित,"काठमाडौं (कास) वैशाख पहिलो र तेस्रो साता हुने टुंगो गरिएको १२ र ११ कक्षाको परीक्षा स्थगित भएको छ । राष्ट्रिय परीक्षा बोर्डको मंगलबार दिउँसो भएको बोर्डको बैठकले पूर्वनिर्धारित परीक्षा स्थगित गर्ने निर्णय गरेको हो । बोर्डका अध्यक्ष चन्द्रमणि पौडेलले भने, अर्को सूचना जारी नभएसम्म स्थगित गरिएको हो । सरकारले बन्दाबन्दी खोलेपछि मात्र अर्को सूचना जारी हुनेछ । बोर्डले आगामी वैशाख ८ गतेबाट कक्षा १२ र वैशाख २१ गतेबाट कक्षा ११ कक्षाको परीक्षा मिति तय गरेको थियो । यसअघि कोभिड१९ को संक्रमणको डरले सरकारले चैत ६ बाट हुन लागेको यो वर्षको एसईई पनि अन्तिम समयमा स्थगित गरेको थियो ।"
पुरानै पासबाट आवागमन गर्न पाइने,काठमाडौं (कास) सरकारले लकडाउन अवधिभर यसअघि जारी गरिएका सवारी पासलाई नै निरन्तरता दिएको छ । गृह मन्त्रालयले ७७ वटै जिल्ला प्रशासन कार्यालयलाई परिपत्र गर्दै सवारी पास लिन आउँदा उत्पन्न भिडभाड नियन्त्रण गर्न यसअघि जारी भएका पासबाटै आवागमनको व्यवस्था मिलाउन निर्देशन दिएको हो । सोमबार सरकारले वैशाख ३ गतेसम्मका लागि दोस्रो पटक लकडाउनको समय थपेको छ ।
अन्तर्राष्ट्रिय उडान वैशाख १८ सम्म बन्द,काठमाडौं (कास) सरकारले चैत ९ गते मध्यरातिदेखि लागू गरिएको अन्तर्राष्ट्रिय उडान सेवा बन्दलाई वैशाख १८ गतेसम्म निरन्तरता दिने निर्णय गरेको छ । कोभिड१९ को सम्भावित संक्रमणबाट जोगिन सरकारले अन्तर्राष्ट्रिय उडान बन्द गरेको हो ।
लकडाउन अवज्ञा गर्दै बझाङमा भव्य मेला,"पूजाका नाममा लकडाउन उल्लंघनसुदूरपश्चिमकै बैतडीमा पूजा गर्ने नाममा लकडाउन उल्लंघन गरिएको छ । सदरमुकाम खलंगाको गढीमा रहेको जगन्नाथ मन्दिरको पूजाआजा गर्ने भन्दै मंगलबार शाहीलेक बजार हुँदै ३५ जना बढीको समूह मन्दिर गएको हो । चैत शुक्ल चतुर्दशीका दिन हुने मन्दिरको पूजामा सहभागी हुन स्थानीय बासिन्दा यसरी भेला भएका हुन् । लकडाउनको समयमा पनि यसरी पूजाआजा किन गरिएको भन्ने प्रश्नमा प्रमुख जिल्ला अधिकारी आनन्द पौडेलले अनभिज्ञता प्रकट गरे । उनले भने, यो विषयमा त हिजै कुरा भइसकेको हो । हिजो बैठक बसेर बारम्बार भनिराखेको कुरा हो । पहिलेको जस्तो लामो होइन, थोरै मान्छे सहभागी भएर छोटो पूजा गर्ने भन्ने थियो । मंगलबार जगन्नाथ मन्दिरको मुख्य पूजा भएकाले मुख्य १८२० जना हुन्छौं भनेपछि रोक्न नसकिएको जिल्ला प्रहरी कार्यालयमा प्रहरी प्रमुख प्रहरी नायब उपरीक्षक डिल्लीनारायण पाण्डेयले बताए । यस्ता भेलाले ठूलो संकट निम्तिन सक्ने जिल्ला अस्पताल बैतडीका प्रमुख डा वसन्तराज जोशीले बताए । यस्ता भेलामा एक जनालाई मात्रै संक्रमण भए महामारीको रूप लिन सक्ने उनको भनाइ छ ।"
पाहुना राखे ५० हजार जरिवाना,"चन्द्रागिरिको बाटो बन्द हेटौंडा (कास) मकवानपुर हुँदै उपत्यका आउजाउ गर्ने चित्लाङ चन्दागिरिको सडक स्थानीयले बन्द गरेका छन् । यहाँबाट राति सवारी साधनमा आउजाउ बढेकाले चन्द्रगिरिमा रुख ढालेर सडक अवरुद्ध गरिएको हो । यो सडक हुँदै थाहानगर, तराई र हेटौंडा हिँडेरै पनि दिनहुँ सयौं सर्वसाधारण काठमाडौंबाट आउने गरेका छन् ।दिउँसो आउजाउ गर्नेका लागि थाहा नगरपालिका९ चित्लाङ प्रहरी चौकीले परिचयसहित तथ्यांक राख्थ्यो । नगरले हेल्थडेस्क पनि राखेको छ । लकडाउन उल्लंघन गर्दै राति सवारी साधन चल्न थालेपछि जोखिम कम गर्न सडक बन्द गरिएको वडाध्यक्ष परशुराम श्रेष्ठले बताए ।"
न कमजोरी औंल्याउन पायौं न सुझाव दिन,"अग्निप्रसाद सापकोटा, सभामुख"
सरकारलाई सहयोग गर्न तयार छौं,"जोखिमपूर्ण कार्यमा खट्ने कुरा भएको छ । सरकारले अरू के गर्नुपर्छ जस्तो लाग्छ ?सरकारले स्वयंसेविकाको पारिश्रमिक र बिमाको व्यवस्था गरिदिने जानकारी पाएका छौं । भत्ताभन्दा पनि हामीले गर्नुपर्ने काम कत्तिको जोखिमपूर्ण छ, त्यसमा भर पर्छ । भत्तामा गुनासो छैन किनकि राज्य नै संकटमा छ, हामीले यति चाहिन्छ भन्न पनि मिल्दैन । हामीले गरेको काममा सरकार खुसी र सन्तुष्ट हुन्छ भने जति दिए पनि ठिकै छ । पारिश्रमिकको घोषणा हिजो गर्यो । हामीले उठाउँदै आएको कुरा बिमा हो । हामी धेरै ठाउँमा हिँड्नुपर्यो भने यसको व्यवस्था हुनुपर्छ । किनकि घरनजिक त खट्दैनौं, टाढाटाढा जानुपर्छ, जोखिम हुन सक्छ । बिमाको व्यवस्था गर्नुपर्ने काम दीर्घकालीन भयो भने राम्रो हुन्छ भन्ने हो ।"
प्रधानमन्त्रीको प्रतिक्रियात्मक सन्देश,"लामो समयसम्म आश्चर्यजनक मौनता साँधिरहेका प्रधानमन्त्री केपी शर्मा ओलीले अढाई साताको अन्तरालपछि मंगलबार सार्वजनिक सन्देश दिएका छन् । राष्ट्रका नाममा सम्बोधन भनिएको उक्त टेलिभिजन सन्देशमा उनले नागरिकप्रति सहानुभूति व्यक्त गरे, स्वास्थ्यकर्मी तथा सुरक्षाकर्मीहरूलाई ढाडस दिए र सबैको साथसहयोग खोजे । तर उनको सन्देशमा जनतालाई नवीन आशासञ्चार गर्ने खास खुराक केही भेटिएन । उनको अभिव्यक्तिको अधिकांश हिस्सा कोरोना भाइरस (कोभिड१९) रोकथाम र नियन्त्रणका लागि सरकारले यसबीचमा चालेका कदमहरूको विवरण प्रस्तुत गर्नमै केन्द्रित रह्यो । यथार्थमा त्यो विभिन्न सरकारी निकायमार्फत यसअगावै जानकारीमा आइसकेका विषय र निर्णयहरूकै पुनरुक्ति थियो । प्रधानमन्त्रीले आफ्नो सन्देशमार्फत हाल सार्वजनिक वृत्तमा बहस भइरहेका केही महत्त्वपूर्ण राष्ट्रिय सवालहरूलाई सम्बोधन गर्नुपर्ने कुरालाई आफ्नो दायित्व नै ठानेनन् । खासगरी, स्वास्थ्य सामग्री खरिदमा भएको अनियमिततालाई प्रधानमन्त्रीले कुप्रचार र संकटको समय भन्दै विषयान्तर गर्न मात्र खोजेनन्, यसबेला सञ्चारमाध्यम र जनसाधारणलाई सरकारका कुनै पनि कदममाथि प्रश्न उठाउने अधिकार नै नभएको आशयको अधिनायकवादी छनक आउने सन्देशसमेत दिए । प्रधानमन्त्री ओलीको मंगलबारे सन्देशलाई मोटामोटी चार कोणबाट हेर्न सकिन्छ । पहिलो सकारात्मक पक्ष, सम्बोधनका क्रममा उनले आफ्नो अभिभावकीय दायित्व र भूमिकाको स्मरण गरे । मुलुकमा जारी लकडाउन ले नागरिकमा पर्न गएको असुविधाप्रति आफू संवेदनशील भएको उल्लेख गरे । दैनन्दिन ज्यालादारी गरेर गुजारा गर्नुपर्ने श्रमिकहरू सर्वाधिक मर्कामा परेको बोध आफूलाई भएको जानकारी दिए । आगामी दुई साता मुलुकका निम्ति बढी चुनौतीपूर्ण हुने भएकाले यस अवधि पनि यस्तै धैर्य र सहयोगका निम्ति अनुरोध गरे । चिकित्सक, स्वास्थ्यकर्मी तथा अग्रिम मोर्चामा खटिएका सबैको सराहना गरे र केही आर्थिक प्रोत्साहनसहित ढाडस दिए । तर, अहिलेको समस्या समाधानका लागि सरकारले चाल्नुपर्ने थप कदमबारे व्याख्या गर्न चाहेनन् । यस क्रममा प्रधानमन्त्रीले सक्रियतापूर्वक केही निर्णय लिएर नागरिकलाई सुनाउन सक्थे । भारतमा जसैगरी सांसदहरूको तलबको निश्चित हिस्सा काट्ने र सांसद विकाष कोष लाई सम्पूर्ण रूपमा रकमान्तर गरेर प्रभावितहरूको हितमा लगाउनेजस्ता पहल प्रधानमन्त्रीले लिन सक्थे । यस्ता विषय पनि सम्बोधनमा आएको भए नागरिकमा उत्साहको सञ्चार हुन्थ्यो । अपेक्षा गरौं, आगामी दिनमा सरकारले यस्तो कदम चाल्नेछ । दोस्रो, प्रधानमन्त्रीले राष्ट्रपतिको भूमिकालाई असान्दर्भिक ढंगले जस दिन चाहे । राष्ट्रपति स्वयंले विभिन्न देशमा रहेका दूतावासमार्फत नेपाली नागरिकबारे जानकारी लिइरहेको भन्दै प्रधानमन्त्रीले प्रशंसा गरे । हाम्रो शासन प्रणालीले राष्ट्रपतिले दूतावासहरूमार्फत जानकारी लिनुपर्ने परिस्थितिको कल्पना गरेको छैन । राष्ट्राध्यक्षले अभिभावकीय दायित्व निर्वाह गर्दा पनि त्यो स्वाभाविक देखिनुपर्छ भन्नेमा सबैले हेक्का पुर्याउनुपर्छ । राष्ट्रपतिलाई नेपाली नागरिकप्रति चासो हुनु जति स्वाभाविक हो, त्यति नै अस्वाभाविक हो उनी आफैं सक्रिय भएर देशैपिच्छे फोन गर्दै बुझ्नु । यसरी सोधपुछ गर्ने दायित्व सरकारको हो । र, राष्ट्रपतिले सरकारको नियमित प्रणालीबाटै यस्ता कुरा बुझ्नु उपयुक्त हुन्छ । त्यसैले यस्ता कार्यमा प्रधानमन्त्रीले राष्ट्रपतिको भूमिकाको प्रशंसा गर्नु असंगत देखिन्छ । तेस्रो, यसबीचमा सार्वजनिक चासोको मुद्दा बनेको स्वास्थ्य सामग्री खरिद काण्डबारे मुलुकको कार्यकारी नेतृत्वले छानबिन गर्ने पहल लिएको ठोस जानकारी वा प्रस्टीकरण दिनु स्वाभाविक हुन्थ्यो, तर प्रधानमन्त्री ओली त्यस प्रकरणप्रति उल्टो र प्रतिक्रियात्मक रूपमा प्रस्तुत हुनु आश्चर्यजनक छ । उनले यसबारे तथ्यहरू बाहिर ल्याउने सञ्चारमाध्यम, सामाजिक सञ्जाललगायत आलोचकहरूलाई उल्टो आक्षेप लगाए । आलोचनाका आवाजप्रति सरकार प्रमुख जवाफदेही बन्नुपर्छ, उत्तेजित हुने होइन । प्रधानमन्त्रीले सम्बोधनका क्रममा स्विकारेका छन्, अवस्था सामान्य होस् या असामान्य, सरकारका कामकारबाहीहरू विधिसम्मत हुनुपर्छ र सुशासनका मानकमा ती खरो उत्रिनैपर्छ । सरकारका काम कुनै पनि संवैधानिक अंगहरूको सम्परीक्षणभन्दा माथि हुँदैनन् । तिनले गर्ने अध्ययन र गर्ने फैसलाका लागि सरकार हमेसा तयार रहन्छ । तर यतिभन्दा भन्दै उनले आलोचकहरूलाई लाञ्छित गर्न छाडेका छैनन्, कामै गर्न नसक्ने र प्रक्रिया नै सुरु हुन नसक्ने गरी गरिने निराधार आरोप र मिथ्या प्रचारले अप्ठ्यारो अवस्थामा काम गरिरहेका व्यक्तिहरूलाई निरुत्साहित मात्रै गर्छ । अहिलेको संकटको घडीमा सबै नेपालीले सरकारका प्रयासलाई साथ दिएर आफ्नो नागरिक दायित्व निर्वाह गरिरहेका छन् । तर आफूलाई चित्त नबुझेका अनियमित कामकारबाहीबारे प्रश्न सोध्नु पनि नागरिकको उत्तिकै दायित्व हो । समाचारमाध्यमहरूको त यो धर्म नै हो । तर प्रधानमन्त्रीले संकटको समयमा प्रश्नसमेत उठाइन नपाइने आशय व्यक्त गरेका छन् । उनले भनेका छन्, एकजुट भई लड्नुपर्ने समयमा सरकारलाई असफल देखाउन र आफ्ना विभिन्न प्रकारका निहित स्वार्थ पूरा गर्न चलाइएका प्रचारबाजी बेमौसमी बाजाजस्तै हो र यस्तो प्रवृत्ति किमार्थ प्रशंसनीय हुन सक्दैन । आफ्नो सम्बोधनमा कहीँकतै अनियमितता र भ्रष्टाचारजन्य कुरा देखिएमा निर्ममतापूर्वक कारबाही गर्न वर्तमान सरकार किञ्चित पछि पर्ने छैन उल्लेख गरेका प्रधानमन्त्रीले सरकारी कामकारबाहीप्रति भएका टीकाटिप्पणीलाई लगातारको निराधार कुप्रचार भनेर लाञ्छित गर्नुले सही सन्देश दिँदैन । यसले सत्ता अहंकारलाई मात्र झल्काउँछ । चौथो, प्रधानमन्त्री ओलीले आफ्नो सन्देशमा जीवन रोज्ने कि वैयक्तिक स्वतन्त्रता भन्ने प्रसंग उप्काउनुको संकेत पनि सही छैन । किनभने, वैयक्तिक स्वतन्त्रता र जीवन दुई छुट्टाछुट्टै भंगालोमा हिँड्ने विषय होइनन् । नेपाली जनताले दुईतीन पुस्तादेखि जुन मूल्यमान्यताका निम्ति संघर्ष गर्दै आएका छन्, त्यसले यी दुवै विषयलाई अन्योन्याश्रित मान्दै आएको छ । वैयक्तिक स्वतन्त्रता लाई जीवन बाट छुट्याएर हेर्न पटक्कै मिल्दैन । प्रधानमन्त्रीले यस्तो बेप्रसंगको तर्क गर्नुले कतै उनी आलोचना सुन्नै नचाहने अधिनायकवादी मनोवृत्तितर्फ जान खोजिरहेका त छैनन् भन्ने गम्भीर सवाल उठेको छ । हो, वैयक्तिक स्वतन्त्रता असीमित हुँदैन, त्यस्तो स्वच्छन्दता कसैले चाहेको पनि छैन । राष्ट्रमा विधिपूर्वक संकटकाल घोषणा भएका बखत लोकतान्त्रिक मूल्यअन्तर्गत पनि नागरिकहरू आफ्ना केही अधिकारमाथि सम्झौता गर्न तयार हुन्छन् । तर यसको अर्थ, सरकारलाई मनपरी गर्न छुट तर नागरिकलाई आलोचना गर्ने हक नै नहुने भन्ने होइन । लोकतान्त्रिक व्यवस्थामा नागरिकहरूले आफ्नो वैयक्तिक स्वतन्त्रताको उपभोग गरेर नै सरकार तथा राज्यलाई आफूहरूप्रति थप जिम्मेवार र जवाफदेही बनाउने हो । जहाँसम्म अहिलेको लकडाउनमा कतिपय वैयक्तिक अधिकार खुम्चिएका पक्ष छन्, यसलाई त नागरिकले सहर्ष स्विकार्दै सरकारलाई साथ दिइरहेकै अवस्था छ ।आफ्नो सार्वजनिक सन्देशको सारमा प्रधानमन्त्री ओलीले आउँदो दुई साता हाम्रा लागि थप चुनौतीपूर्ण हुने बताएका छन् । नागरिकहरू यो चुनौतीमा सरकारलाई साथ दिन तयार छन् । तर सरकार पनि आफ्नो अभिभावकीय दायित्व निर्वाह गर्न र आलोचनाका स्वरहरू सुन्न, सच्चिन र जवाफदेही बन्न तयार हुनुपर्छ ।"
बथानउन्मुक्तिको प्रतीक्षा,"जनरञ्जक वर्तमानभनिन्छ, जनोत्तेजक प्रियतावादीहरू (डेमगाजिक पाप्युलिस्ट्स) वक्तृत्वकलामा निपुण हुन्छन् । स्वपरिभाषित आफ्ना एवं बहिष्कृत अरू बीच ध्रुवीकरण गर्न सिद्धहस्त हुन्छन् । सामान्यजनलाई इतिहास, परम्परा एवं राष्ट्रिय गौरवको दुहाई दिएर सजिलै फुर्क्याउन सक्छन् । प्रतिद्वन्द्वीलाई होच्याउन कुनै कसर बाँकी राख्दैनन् । गम्भीर मुद्दाहरूबारे ढुलमुले र अस्पष्ट हुनु तिनको चारित्रिक विशेषता हुन्छ । आश्वासन बाँड्न तम्तयार रहन्छन् तर वचनका कच्चा हुन्छन् । सामान्यजनलाई सम्झाउनुको साटो उत्तेजित तुल्याउने प्रवृत्तिले गर्दा जनरञ्जक राजनीतिकर्मीहरू नश्लीय, नृजातीय, धार्मिक, जातीय वा वर्गीय पूर्वाग्रह भड्काउन पछि पर्दैनन् । सत्ताका लागि सिद्धान्त परित्याग गर्न ती कति पनि धक मान्दैनन् । स्थायित्व, निश्चितता एवं समृद्धिको शब्दाडम्बर पस्किएर आफ्नो नेतृत्वको औचित्य साबित गर्न खप्पिस हुन्छन् । तिनमा आत्ममुग्धताको हदसम्म आत्मश्लाघा हुन्छ । ती सामान्यजनलाई सतर्क गर्नुको साटो चिन्तित तुल्याउन मन पराउँछन् । सर्वेसर्वा शर्मा ओलीमा त्यस्ता सबै गुण विद्यमान छन् । त्यसैले नेपाली काङ्ग्रेसका शेरबहादुर देउवाको राष्ट्रिय सहमति, रामचन्द्र पौडेलको सहमति सरकार वा प्रकाशशरण महतको मध्यावधि निर्वाचनजस्ता सबै सल्लाह हरूवाहरूको हंसगीत (स्वान सङ) जस्तो सुनिन्छ । सर्वेसर्वा शर्मा ओली नेतृत्वको विकल्प तत्कालका लागि उनी स्वयं हुन् भन्ने कुरा अरू त के, उनको दलका पत्रपर्ण अध्यक्ष दाहाललाई समेत राम्ररी थाहा छ ।नेपालमा न्यायसंगत शासन व्यवस्थाको सम्भावना एवं कोभिड१९ सन्त्रासबाट मुक्तिको प्रक्रिया मिल्दोजुल्दो छ । महामारीविद्हरू (एपिडेमोलोजिस्ट्स) का अनुसार महाव्याधिलाई बढीमा अन्तर्विष्ट मात्र गर्न सकिन्छ, रोकिने भनेको व्यापक संक्रमणपछि स्वतः उत्पन्न हुने बथानउन्मुक्ति (हर्ड इम्युनिटी) बाट मात्रै हो । वर्चस्वशाली समुदायमा अन्धराष्ट्रवाद, अन्यघृणा तथा देशाहंकार व्याप्त रहेसम्म जनरञ्जक राज्यव्यवस्थाबाट मुक्त हुन सकिँदैन । चाकर पुँजीवाद, मनपरीतन्त्र तथा स्वचालित शासन जनोत्तेजक नेतृत्वका उपोत्पादन (बाइप्रोडक्ट्स) हुन् । हाललाई प्रतिरोध स्थगनमा छ । संसार नै स्वैच्छिक तालाबन्दीमा रहेका बेला सबै थोक सहनुको विकल्प छैन । आफ्ना शुभेच्छुहरूलाई सुनाउन सर्वेसर्वा शर्मा ओलीसँग शायर अयाज झांसवीकै अर्को प्रसिद्ध पंक्ति हुन सक्छ दुआएँ दीजिए बीमार के तबस्सुम (मधुर मुस्कान) को, मिजाज पूछने वालों की आबरू रख ली ।"
तीनै तहका सरकारमा तालमेल आवश्यक,"सरकारले लकडाउन एक हप्तालाई फेरि थपेको छ । कोरोनाको रोकथाम विधि लकडाउन होला तर कहिलेसम्म घरमा थुनुएर बस्ने भन्ने कुराले निराश बनाउँछ । लकडाउनले हुने खानेलाई केही असर नगर्दा तर हुँदा खानेले के गर्न ? लकडाउनका कारण काम नपाएका विपन्न परिवारलाई राहत वितरण गर्न स्थानीय तह र विभिन्न संस्थालाई भ्याइनभ्याइ छ । २५ जनाभन्दा बेसी मानिस एक ठाउँमा जम्मा नहुनू भन्ने सरकारको निर्णय छ । तर, जनप्र्रतिनिधिहरू सयौंको भीड जम्मा गरेर राहत बाँडिरहेका छन् । भीड व्यवस्थापन गर्न प्रहरी नै चाहिने स्थिति धेरै ठाउँमा देखा परेको छ । यस्तो विषयमा स्थानीय तहले विचार गर्नुपर्छ । मुख्य सडकमा प्रहरीको उपस्थिति छ । प्रहरी बसेको स्थानमा मान्छेको भीडभाड छैन । प्रहरी नबसेको भित्री गल्ली र चोकमा भने मानिसहरू निर्बाध रूपमा हिँडडुल गरिरहका छन् । के लकडाउन प्रहरीका लागि हो । सर्वसाधारणलाई जनचेतना प्रवाह गर्दा पनि किन अटेरी भएका हुन् बुझ्न सकिएन । कोरोना अब बिस्तारै समुदायमा फैलिरहेको छ । यस्तै लापरबाहीले कोरोना अब देशभर फैलिन्छ । अनि महामारीको स्थिति आइपर्छ । सरकारले केही गरेन भन्नुको सट्टा नागरिकले आफूले गर्न सक्ने काम गर्नुपर्छ । लकडाउनमा निर्बाध रूपमा मोटर साइकल र पैदल यात्रु हिँडिरहेका छन् । सरकारलाई नियम मिच्यो भन्ने अनि आफूले नियम पालना गर्नुपर्छ भन्ने नबुझ्ने ? लकडाउनको मौका पारेर व्यापारीले पनि मनपरी व्यापार गरिरहेका छन् । तरकारी र अन्य सामग्रीको भाउ बढिरहेको छ । सम्बन्धित निकायको ध्यान यसमा जाओस् । पुरुषोत्तम घिमिरे, जोरपाटी, काठमाडौं"
कोरोना संकटमा अवसर,"(ङ) डिजिटल कार्यशैलीले ल्याउने चुस्तता र पारदर्शितालामो लकडाउनले सबै सरकारी र निजी सेवा केन्द्र, बैंक, पसल र व्यापारिक केन्द्र बन्द हुँदा मौलाएको अर्को एउटा क्षेत्र हो इन्टरनेट, मोबाइल बैंकिङ र अनलाइन सपिङ । इन्टरनेटका माध्यमले बिजुली, खानेपानी, बिमा आदिको शुल्क तिर्ने र खाद्यान्नलगायतका सामान घरमै मगाउने कार्य पनि यो समयमा व्यापक रूपमा बढेको छ । डिजिटल प्रविधिका विज्ञ र सञ्चालकका अनुसार लकडाउन अवधिमा इसेवाजस्ता फोनपे र मोबाइल बैंकका एपहरू डाउनलोड हुने र यिनको प्रयोग गर्ने रफ्तार बढेको छ । उपभोक्ताले घण्टौं लामो लाइनमा बसेर लिनुपर्ने सेवा र दसवटा सामान किन्न दस ठाउँमा पुग्नुपर्ने अवस्थालाई डिजिटल कार्यशैलीले सहज र छरितो बनाएको छ । एउटा बैंकबाट अर्को बैंकको खातामा पैसा पठाउने, दाल, चामल र नुनतेल किन्ने, बत्ती पानीको बिल तिर्ने, नानीहरूको स्कुल फी र कर्मचारीको तलब जम्मा गर्नेदेखि सेवाका लागि आवश्यक फारम भर्नेजस्ता घरबाहिर जानुपर्ने र अति नै समय खपत हुने कामहरू अब अनलाइनबाटै घरबाट ननिस्की केही मिनटमै हुन थालेका छन् । कोरोनाबाट संक्रमितलाई ट्र्याकिङ गर्ने काममा पनि डिजिटल प्रविधि योग भइरहेको छ ।सरकारले डिजिटल नेपाल बनाउने उद्घोष गरेको दुई वर्ष भइसके पनि यसलाई व्यापकचाहिँ महामारीले नै बनाइदिएको देखिन्छ, जुन राम्रो कुरा हो । तर डिजिटल कार्यशैलीको प्रयोग सर्वसाधारण र सेवाग्राहीमा जसरी बढेको छ, त्योअनुरूप सेवाप्रदायकहरू भने तयार भइसकेका देखिँदैनन् । डिजिटल प्रविधिको प्रयोगका लागि आवश्यक डिजिटल संरचना र सिस्टम अनि जनशक्ति चाहिन्छ, जसमा निजीका तुलनामा सरकारी सेवाप्रदायकहरू धेरै पछाडि छन् । डिजिटल प्रविधिबाट हुने आर्थिक कारोबार पैसारहित र पारदर्शी हुने हुँदा भ्रष्टाचार र कमिसनखोरीमा कमी आउँछ, अनि समय लगाएर कर्मचारी र सेवाप्रदायकलाई खुसी पारी सेवा लिनुपर्ने बाध्यता नहुने हुँदा सेवा छिटो र सरल हुन्छ । समग्रमा सुशासनको अभिवृद्धि हुन्छ । डिजिटल प्रविधिको प्रयोग गरेर सेवा लिनेको माग बढ्दै जाँदा सेवाप्रदायकको क्षमता बढाउनुको विकल्प हुँदैन र लकडाउनले यो क्षेत्रमा आवश्यक सुधार गर्ने अवसर हामी सबैलाई दिएको छ । कुनै पनि विपत् आउनु राम्रो हुँदै हैन । विपत्ले ठूलो धनजनको क्षति गर्छ, सबैलाई दुःख दिन्छ । अझ विपन्न र महिला, बालबालिका, अपांगता भएका, वृद्धवृद्धाहरूजस्ता जोखिममा रहेको वर्गमा विपत्को नकारात्मक असर बढी हुन्छ । तर हामी सबै प्रकारको विपत्लाई सधैं रोक्न सक्दैनौं । कोरोना भाइरसको संक्रमण यस्तै विपत् हो, जसलाई रोकथाम गर्नु र सामना गर्नुको विकल्प छैन । यति बेला हिम्मतले अन्य देशको सिकाइबाट अझै सावधान हुँदै, स्थानीय परिवेशअनुसारको उपाय अपनाउनुपर्छ, जुन हामीले गरिरहेका छौं । योसँगै जोखिममा परेका वर्गसमुदाय र माथि उल्लेख गरेजस्तो भोलिको हाम्रो अर्थतन्त्रलाई उकास्न महत्त्वपूर्ण योगदान दिने क्षेत्रलाई बेलैमा संरक्षण गर्नुपर्छ ।राम्रो राजनीतिक नेतृत्वले कुनै पनि आपत्कालीन अवस्थालाई खेर जान दिँदैन । विपत्ले नै पहिला नसोचेका, गर्न नभ्याएका वा चाहेर पनि गर्न नपाएका कामहरू भिन्न शैलीमा गर्ने मौका दिन्छ । पाँच वर्षअगाडिको महाभूकम्प र संविधान निर्माणपछिको नाकाबन्दीकै उदाहरण हेरौं न । भूकम्पबाट ठूलो जनधनको क्षति भयो, तर यो विपत्का कारण भत्किएका संरचनाका ठाउँमा पहिलाभन्दा राम्रा, बलिया र भूकम्प प्रतिरोधि संरचना बन्दै छन् । अझ साच्चै भन्ने हो भने, देशको संविधान बनाउने विषयमा कुरो नमिलेर ६ वर्षदेखि चारतिर टाउको फर्काएर संवादविहीन अवस्थामा बसेका हाम्रा राजनीतिक दलहरूलाई भूकम्पले ल्याएको संकटले नै एक ठाउँमा आउन बाध्य पारेको र त्यसपछि नै संविधान बन्ने र जारी हुने बाटो सहज बनेको तथ्य हामीबाट लुकेको छैन । त्यस्तै, संविधान निर्माणपछि भारतले लगाएको नाकाबन्दीले बजारमा ग्यास र पेट्रोलको अभाव हुँदा हामीले ग्यासको विकल्पमा बिजुलीचुलो र पेट्रोलको विकल्पमा बिजुलीगाडी प्रयोग गर्न सिक्यौं । यसले थोरै मात्रामा भए पनि हाम्रो व्यापार घाटा घटाउन मदत गरेकै हुनुपर्छ ।कोरोना संक्रमणले विश्वमा पारेको असर, यसबाट हामीले सिक्नुपर्ने कुरा र हाम्रै देशमा आउँदै गरेको यो संक्रमणबाट बच्न भौतिक र मानसिक रूपमा सबै पक्ष तयार रहने कुरा त छँदै छ, त्योसँगै यो महामारीले हामीलाई के अवसर दिँदै छ, त्यसको पहिचान गर्न र उपयोग गर्न अब ढिलो गर्नु हुँदैन ।पौड्याल राष्ट्रिय सभा सदस्य हुन् ।"
चुनौती र सन्देश,"कोरोना भाइरसले निम्त्याएको महामारीलाई अहिल विश्वले एकैपटक सामना गरिरहेको छ । यसले ७५ हजारभन्दा बढी मानिसको ज्यान लिएर संसारलाई त्रस्त बनाएको छ । नेपालमा हालसम्म ९ जनामा संक्रमण देखिएको छ । अमेरिकाको न्युयोर्क पछिल्लो समय कोरोना महामारीको इपिसेन्टर बन्ने समाचारले यसको गम्भीरताको छनक दिएको छ । कृत्रिम बौद्धिकताको विकास गर्दै सम्पन्न बन्ने होडबाजी चलिरहेको विश्वको ध्यानलाई कोरोना संक्रमणले विषयान्तर गरिदिएको छ । मानव जातिले भोगिरहेको कोरोना पीडाले विश्वव्यापीकरणमाथि नै थुप्रै प्रश्न सिर्जना गरिदिएको छ । त्यति मात्र होइन, अब विश्वका शक्तिशाली मानिने राष्ट्रहरू र तीद्वारा निर्माण गरिएको आधुनिकता र यसले विकासशील राष्ट्रहरूमा पारेको प्रभाव कस्तो रहला भन्नेबारे अड्कलबाजी सुरु भएका छन् ।कोरोना महामारी चीनमा सुरु हुँदा विश्व स्वास्थ्य संगठनले स्वास्थ्य संकटका रूपमा परिभाषित गर्यो । कोरोनाको लक्षण र यसको सामाजिक जीवनसँग जोडिएका विषयहरू बिस्तारै बाहिर आउन थाले । जब संक्रमण इरान र दक्षिण कोरियासम्म पुग्यो, त्यतिन्जेल शक्तिशाली मानिएका देशहरूले यसलाई सामान्य फ्लुका रूपमा मात्र लिए । विश्व स्वास्थ्य संगठनले यो भाइरसबाट विश्व नै संक्रमित हुने सम्भावनाबारे जानकारी गराउँदा पनि शक्तिशाली राष्ट्रहरू भने यसको प्रभावित क्षेत्र दक्षिणपूर्वी एसिया मात्र हुन सक्ने आकलन र विश्लेषण गर्दै ढुक्कले बसिरहे । युरोप र अमेरिकाले यो विश्व महामारी हुन सक्ने यथार्थलाई ढिलो गरी बुझे । जति बेला चीनमा संक्रमण सुरु भएर मृत्युका समाचारहरू सञ्चारमाध्यममा सम्प्रेषण हुन सुरु भयो, यसले एसिया र दक्षिण एसियाली राष्ट्रहरूलाई बढी सशंकित बनायो । संक्रमणको जोखिमबाट बच्नका लागि कम्तीमा पनि हात धुने, मास्क लगाउने र सामाजिक दूरी कायम गर्ने नियमलाई समयमै पालना गरियो । यसै कारण संक्रमणको जोखिमलाई न्यूनीकरण गर्न सम्भव भइरहेको छ । नेपालले पनि जोखिम न्यूनीकरणका लागि बनाएको सामाजिक नियमको पालना गर्दै भीडभाड कम गर्नका लागि अत्यावश्यक सेवाबाहेक अन्य कार्य रोकेर सिंगो देशलाई लकडाउन गरेको छ । विदेशबाट आएका एक व्यक्तिबाट अर्कामा कोरोना संक्रमण भएको सूचनापछि नेपाल सरकार अझै चनाखो भएको छ र लकडाउनलाई अझ कडा बनाएको छ । एक प्रदेशबाट अर्को प्रदेशमा आवागमन बन्द, एक स्थानीय तहबाट अर्को स्थानीय तहसँगको सामाजिक सम्पर्क र सम्बन्धमा रोकावटलाई अनिवार्य पालना गर्नका लागि आम नागरिकलाई अपिल गरेको छ । सामाजिक दूरी निर्वाह नगरी संक्रमणको सम्भावित विस्तार रोक्न नसकिने भएकाले सरकारको यो पहलमा नागरिकको सहयोगको उत्तिकै खाँचो छ । कोरोना भाइरसको सम्बन्ध एक प्रकारले भन्ने हो भने मानिसको गतिशीलतासँग छ । मानिसको आवतजावत, भीडभाड जति कम भयो उति राम्रो । यसो गरे मात्र यो संक्रमणबाट बच्न सकिने तथ्यहरू सार्वजनिक भइरहेका छन् । जब घटनाहरूलाई आधार बनाएर निश्चित विचार, मान्यता, दृष्टिकोण र सिद्धान्तहरू निर्माण गरिन्छन् अनि त्यसका आधारमा सामाजिक मूल्य, राजनीतिक सम्बन्ध, आर्थिक प्रणाली र सामाजिक जीवन व्यवहारलाई आकर्षित गर्दै परिवर्तनतर्फ उन्मुख हुने परिस्थितिको निर्माण हुन्छ, त्यो बेला घटनाहरू प्रक्रियाका रूपमा प्रस्तुत हुने गर्छन् । लकडाउन भएपछि लेखिएका अन्तर्राष्ट्रिय तथा राष्ट्रिय लेखहरू, भएका बहस, छलफल र अन्तरक्रियाहरूलाई हेर्यौं भने कोरोना संक्रमण सन् २०१९२० को एउटा महत्त्वपूर्ण घटना त बन्यो नै, योसँगसँगै पुँजीवादी विश्व व्यवस्था र यसले परिभाषित गरेको अन्तर्राष्ट्रिय श्रम, उदारीकरण, निजीकरण, अन्तर्राष्ट्रिय बसाइँसराइ, राष्ट्र, राज्य, अन्तर्राष्ट्रिय विनिमय, नाफा र शक्ति सम्बन्धमा आधारित विकासको मोडलका सम्बन्धमा परिमार्जित सोच र छलफल सुरु गर्नुपर्ने अवस्थामा विश्वलाई पुर्याउने हो कि भन्ने सवालमा विभिन्न मतका आधारमा छलफलहरू सुरु भएका छन् । चीनमा कोरोना संक्रमण विस्तारित हुन थालेपछि यसलाई संक्रमित भाइरस प्रमाणित गर्दै फैलिन नदिनका लागि विश्व स्वास्थ्य संगठनले सामाजिक र मानवीय सम्बन्धको दूरी कायम गर्न भन्यो । उसले संक्रमण रोकथामका लागि निर्माण गरेका सामाजिक उपायहरूको अवलम्बन गर्नुपर्ने अनिवार्यतालाई घोषणा गरेपछि सतर्कताका साथ संक्रमणको जोखिमलाई कम गर्न निश्चित सामाजिक अनुशासन अहिले विश्वभरि नै अवलम्बन गर्ने प्रयत्न भइरहेको छ । सामाजिक अनुशासन संक्रमणको अवस्था अवस्था हेरी खुकुलो वा कसिलो छ, तर यसका लागि विश्वव्यापी रूपमा एकै प्रकारको मान्यता बनाइएको छ । यो प्रावधानको पालनाका लागि हरेक देशको सरकारद्वारा लागू गरिने अभ्यासलाई मजबुत बनाइएको छ । यसलाई लागू गर्नका लागि राजनीतिक परिवेश, राज्य र सरकारसँगको नागरिक सम्बन्ध, राज्यका महत्त्वपूर्ण अंग संघ, प्रदेश र स्थानीय सरकारहरूबीचको समन्वय र पारस्परिक सहयोग र तीनै सरकारअन्तर्गत क्रियाशील निकायहरूबीचको साझा विचार र पारस्परिक सहकार्यको अनिवार्यता रहेको छ । यस प्रकारको विश्वव्यापी महामारीविरुद्ध सक्षमताका साथ जुझ्नका लागि पर्याप्त स्वास्थ्यकर्मी र आवश्यकताअनुरूपका स्वास्थ्य उपकरणहरू एवं अनुगमन र अनुशासन पालनाका लागि सुरक्षाकर्मीहरूको व्यवस्था गर्दै जनउत्तरदायित्व र सामाजिक न्यायसहित सेवा वितरण गर्न सरकारी निकायहरूलाई जवाफदेही बनाउनुपर्छ । यसमा समन्वयकारी भूमिकाका रूपमा जनप्रतिनिधिहरू, नागरिक समाज र अन्य सरोकारवालासमेतको संयन्त्र आवश्यक हुन्छ ।कोरोना महामारी विश्वमै विज्ञान र चिकित्सा क्षेत्रका लागि चुनौती बनेको छ । यसको सामना थोरै संसाधन भएको हाम्रोजस्तो देशलाई झन् कति कठिन होला, सहजै अनुमान लगाउन सकिन्छ । महामारीसँग जुझ्न सबल र सक्षम स्वास्थ्य क्षेत्रको विकासले सहज हुने रहेछ । स्वास्थ्य क्षेत्रलाई सरकारको दायित्वभित्र पारी आम नागरिकको पहुँचमा पुर्याउन र यसलाई सामाजिक, राजनीतिक र सांस्कृतिक आयामहरूसँग जोडेर लैजान सक्नुपर्छ भन्ने मान्यतालाई वर्तमान अवस्थाले बल प्रदान गरेको छ । यो संकटको सामनामा सञ्चार क्षेत्रको भूमिका पनि महत्त्वपूर्ण छ । जवाफदेही, उत्तरदायी र मानवीय संवेदनालाई सुझबुझपूर्ण तरिकाले सम्प्रेषित गर्ने सञ्चार क्षेत्रको विकास अबको आवश्यकता हो ।लकडाउनले सबैभन्दा बढी समस्यामा पर्ने मानव समूह दैनिक ज्यालामा जीवनयापन गर्ने श्रमिकहरू हुन् र यति बेला उनीहरूको रोजगारीमाथि प्रश्नचिह्न खडा भएको छ । यो विषयलाई सम्बोधन गर्नका लागि लकडाउन लागू गरेका अन्य देशले झैं नेपाल सरकारले पनि पहल गरेको छ । विद्युत् महसुलमा २५ प्रतिशत छुट, विद्युत्, खानेपानी र टेलिफोन शुल्क भुक्तानीमा विलम्ब शुल्क मिनाहा, इन्टरनेट र डाटा प्रयोगकर्ता अनि सेवाप्रदायकलाई २५ प्रतिशत छुट, खाद्य वस्तुमा खाद्य व्यवस्था तथा व्यापार कम्पनी र साल्ट ट्रेडिङद्वारा १० प्रतिशत छुट, असंगठित श्रमिकहरूको घरभाडा छुट र घरबेटीहरूलाई एक महिनाको घरबहाल कर छुट, स्वास्थ्य उपकरण आयातमा भन्सार छुट र संक्रमण तथा रोकथाममा खटिने स्वास्थ्यकर्मी र सुरक्षाकर्मीलाई असार मसान्तसम्मका लागि २५ लाखको बिमाजस्ता राहत प्याकेजको घोषणा भएको छ ।आज हामी कोरोना संक्रमणसँग त जुधिरहेका छौं नै, यसले पार्ने प्रभाव र परिणामको आकलन गरी हाम्रो सामाजिकराजनीतिक परिवेशलाई कसरी व्यवस्थित गर्दै अगाडि बढ्ने भन्नेबारे पनि आकस्मिक नीतिहरू तर्जुमा गरी कार्यान्वयनमा लाग्नुपर्ने आवश्यकता देखिएको छ । यो संकटपछि विश्वमा तीन प्रकारका विशेषताका आधारमा राज्यनागरिक सम्बन्ध मूर्त रूपमा विकसित भएको छ । पहिलो, पुँजी र बजारसँग प्रत्यक्ष सम्बन्ध रहेका राज्य र नागरिक, जहाँ पूर्ण रूपमा बजार बन्द भएका छैनन् र नागरिकले आफूलाई बन्द कोठामा सुरक्षित गर्नुपर्ने बाध्यता छ । दोस्रो, अर्थतन्त्र बजारबाट सञ्चालित भए पनि नागरिक र स्वास्थ्य संस्थाहरूलाई पूर्ण रूपमा राज्यप्रति विश्वस्त बनाउँदै संक्रमणविरुद्ध जुधिरहेका नागरिकहरू । तेस्रो, राज्य र समाजबीचको व्यावहारिक अन्तरसम्बन्ध किटान भई नसके पनि संविधानको मर्मअनुरूप राज्यप्रति भरोसा गर्ने तर समुदाय र समाजसँग पूर्ण रूपमा अन्तरसम्बन्धित रहेका नागरिकहरू ।वर्तमानमा विश्व संकट बनिरहेको कोरोना भाइरस संक्रमणले भविष्यमा यी आयामलाई प्रस्तुत गर्नेछ पहिलो, विश्व पुँजीवादमाथिको संकट र विश्व शक्तिराष्ट्रहरूको प्रभाव र नेतृत्वमाथि असन्तुलनको अवस्था । दोस्रो, विकासलाई हेर्ने सोच र बुझ्ने दृष्टिकोणमा सभ्यताका आधारमा ऐतिहासिक अध्ययनको बहस र विश्लेषण जोडिनुपर्छ भन्ने मान्यताको विकास । तेस्रो, सम्पूर्ण वनस्पति, प्रकृति र मानवबीचको पारस्परिक सम्बन्धका आधारमा मानव जातिको विकास र समृद्धि सम्भव छ भन्ने सोचको विकास । चौथो, समाजलाई समग्रताका आधारमा बुझ्नुपर्छ भन्ने मान्यताको विकास । यी आयामहरूका आधारमा कोरोनाको संक्रमण र संकटलाई बुझ्न सकिने भएकाले यसलाई सिंगो विश्व व्यवस्थाका लागि एउटा महत्त्वपूर्ण परिवर्तनको प्रक्रियाका रूपमा लिन सकिन्छ ।भट्टराई प्रतिनिधिसझा सदस्य हुन् ।"
अस्पतालबाट भागेका संक्रमित पक्राउ,"भारतको उत्तरप्रदेश राज्यको बागवत जिल्लाको खेखडास्थित अस्पतालबाट सोमबार राति भागेका कोरोना संक्रमित एक नेपालीलाई स्थानीय प्रहरीले करिब १२ घण्टापछि नियन्त्रणमा लिएको छ । बागवतका प्रहरी उपरीक्षक प्रताप गोपेन्द्र यादवले मंगलबार अपराह्न एक बजे उनलाई नियन्त्रणमा लिएको कान्तिपुरलाई बताए । ती वृद्ध सोमबार राति करिब नौ बजे कोरोना संक्रमितहरूका लागि छुट्याइएको खेखडास्थित अस्पतालबाट भागेका थिए । त्यसपछि स्थानीय प्रहरीले सार्वजनिक सूचना नै जारी गरेर उनको खोजी सुरु गरेको थियो । उनलाई करिब अठार घण्टापछि प्रहरीले नियन्त्रण लिएको हो ।नियन्त्रण लिएपछि ती वृद्धले आफू एक्लो महसुस गरेकाले भागेको बताएको प्रहरी उपरीक्षक यादवले कान्तिपुरलाई जानकारी दिए । कुनै खास कारण थिएन, एक्लो भएको बहाना दिएका छन्, यादवले भने । पछिल्लो समय दिल्ली, आन्ध्रप्रदेश, तमिलनाडु, तेलांगना, कश्मीर, राजस्थानलगायत राज्यहरूमा पहिचान भएका कोरोनाका बिरामीहरू सबैजसो तबलिगी भेलाका सहभागी भएको खुलेपछि भारतको गृहमन्त्रालय र मातहतका निकायले उक्त भेलाका सबै सहभागीहरूको खोजीलाई तीव्रता दिएको थियो । भारतको स्वास्थ्य मन्त्रालयले त मंगलबारसम्म पुष्टि भएका चार हजार आठ सयभन्दा बढी संक्रमितमध्ये चौध सयभन्दा बढी उक्त भेलासँग सम्बन्धित रहेको दाबी गरेको छ । त्यही क्रममा प्रहरीले खेखडामा गत १ अप्रिलमा २८ जना नेपालीहरूलाई नियन्त्रणमा लिएको हो । प्रहरीले नियन्त्रणमा लिएपछि सुनसरी निवासी ६५ वर्षीय यी वृद्ध दिल्लीको तब्लिगी समुदायको भेलामा सहभागी भएर अन्य १७ जना नेपालीसँगै गत १९ तारिखमा खेखडा पुगेका खुलेको थियो । अन्य बाह्र जना नेपाली भने ११ मार्चमै त्यहाँ पुगेका थिए । तीमध्ये अधिकांश सुनसरी जिल्लाको केही सप्तरी निवासी भएको प्रहरीको भनाइ छ । प्रहरीले नियन्त्रण लिएपछि सबैलाई क्वारेन्टाइनमा पठाएको थियो । भोलिपल्ट उनीहरू सबैको स्वाब संकलन गरेर स्वास्थ्य परीक्षणका लागि पठाइएको थियो । जसमध्ये १५ जनाको रिपोर्ट आएकोमा त्यसमध्ये सुनसरी निवासी ६५ वर्षीय वृद्धमा कोरोना लक्षण देखिएको बागपतका प्रहरी उपरीक्षक यादवले बताए । अहिलेसम्म आएको रिपोर्टमध्ये ती एक जनामात्र पोजिटिभ देखिएको छ, यादवले भने । बाँकी १३ जनाको रिपोर्ट आउन बाँकी रहेको यादवले जानकारी दिए । संक्रमण पुष्टि भएपछि उनलाई कोरोना संक्रमितलाई राख्न तोकिएको खेखडाकै स्थानीय अस्पतालमा राखिएको थियो । सोही अस्पतालबाट उनी सोमबार राति भागेका थिए । हाल उनको अवस्था सामान्य रहेको समेत उपरीक्षक यादवले कान्तिपुरलाई बताएका छन् । यसअघि तबलिगी भेलामै सहभागी अर्का एक नेपाली पनि कोरोना संक्रमण देखिएको थियो । दिल्लीको भेलामा सहभागी भएर अन्य सात जना नेपालीसहित हरियाणाको अम्बाला पुगेका पर्सा निवासी ६६ वर्षीय ती नेपालीमा पनि कोरोना पुष्टि भएको थियो । नीहरू सबै दुई साताअघि मात्र भारतको हरियाणा राज्यको अम्बाला पुगेका थिए । भेलाका अन्य दसजना सहभागीसहित उनी हरियाणाको अम्बालाको महेशनगरस्थित मस्जिदमा बस्दै आएका थिए । प्रहरीले महेशनगरको मस्जिदमा छापा मारेपछि त्यहाँ नेपाली आठ, श्रीलंकाका एक र बाँकी दुई जना भारतकै राजस्थान र आसामका नागरिक बस्दै आएको खुलेको थियो । त्यसपछि उनीहरू सबैलाई प्रहरीले नियन्त्रणमा लिएर क्वारेन्टाइनमा पठाएको थियो । उनीहरू सबैको स्वाब परीक्षण गरिएकोमा ६६ वर्षीय नेपाली पुरुषमा मात्र कोभिड१९ भाइरस देखिएको हो । हाल उनलाई अम्बाला केन्ट अस्पतालमा आइसोलेसनमा राखिएको छ । उनको स्वास्थ्य अवस्था सामान्य रहेको छ । दुई साताअघि दिल्लीको निजामुद्दिनको बेंगलवाली मस्जिदमा रहेको मरकज (केन्द) मा मुस्लिम धर्मावलम्बीको तबलिगी समुदायको अन्तर्राष्ट्रिय भेला (जमात) आयोजना गरिएको थियो । ५ मार्चदेखि १३ मार्चसम्म चलेको भेलामा भारतीय र विदेशी गरी ४ हजारभन्दा बढीको सहभागिता रहेको बताइएको छ ।तिनीहरूमध्ये पन्ध्र सयभन्दा बढी २४ मार्चअघि नै हिँडिसके पनि देशव्यापी लकडाउनका कारण हजारभन्दा बढी त्यही रोकिएका थिए । तर, भेलामा सहभागी भएकाहरूमध्ये दिल्लीका २४ जनामा कोरोना देखिएपछि स्थानीय प्रशासनले त्यहाँ रहेका सबैलाई बाहिर निकालेको थियो । जसमध्ये अठार सय जनालाई क्वारेन्टाइनमा पठाइएको थियो । साथै भारत सरकारले भेलाका स्वदेशी र विदेशी सबै सहभागीको खोजी सुरु गरेको थियो । भेलामा ठ्याक्कै कति नेपाली सहभागी थिए भन्ने अझै यकिन हुन सकेको छैन । सुरुमा २० जना मात्र सहभागी भनिए पनि यो संख्या क्रमशः बढ्दै गएको छ । त्यसबाहेक निजामुद्दिनकै मदरसामा अध्ययनरत १३ जना विद्यार्थी भेलामा सहभागी थिए । उनीहरू सबैलाई हाल हरियाणाको नरेलामा क्वारान्टाइनमा राखिएको छ । र, दिल्लीस्थित दूतावासका अनुसार उनीहरूमा कोरोनाको संक्रमण देखिएको छैन । बागवत र अम्बालाका पछिल्ला घटनाले पनि नेपालीहरूको संख्या अनुमान गरेभन्दा धेरै हुनसक्ने देखिएको छ । त्यसो त भारतीय सुरक्षा स्रोतले नेपालीहरूको संख्या प्रस्ट हुन अझै केही दिन लाग्ने बताउँदै आएको छ । भेलाका नेपालीहरू अन्य सहभागीसँगै भारतका विभिन्न राज्यमा पुगेको हुनसक्ने भारतीय सुरक्षा स्रोतले दाबीको छ । र, बागवत र अम्बालाको पछिल्लो घटनाले पनि त्यसलाई केही हदसम्म पुष्टि गर्छ ।"
जोन्सन सघन उपचार कक्षमा,"लन्डन (एजेन्सी) कोरोना भाइरस (कोभिड१९) का खराब लक्षणहरू देखिएपछि बेलायती प्रधानमन्त्री बोरिस जोन्सनलाई सघन उपचार कक्षमा सारिएको छ । प्रधानमन्त्री कार्यालय डाउनिङ स्ट्रिटका अनुसार चिकित्सक टोलीको सल्लाहमा उनलाई सघन उपचार कक्षमा सारिएको हो । विदेशमन्त्री डोमिनिक राबका अनुसार जोन्सनलाई हाल निकै राम्रा डाक्टरहरूले उपचार गरिरहेका छन् । प्रधानमन्त्री बिरामी परेयता उनले सरकारको नेतृत्व गरिरहेका छन् । ५५ वर्षीय जोन्सनलाई आइतबार लन्डनस्थित सेन्ट थोमस अस्पतालमा भर्ना गरिएको थियो । मार्च २७ मा भाइरसको संक्रमण देखिएयता उनी एक साता आइसोलेसनमा बसेका थिए । तर स्वास्थ्यमा सुधार नआएपछि उनलाई चिकित्सकले अस्पताल भर्ना हुन सल्लाह दिएका थिए । अस्पताल स्रोतका अनुसार उनलाई अक्सिजन दिइएको र सजगताका लागि भेन्टिलेटरनजिक पुर्याइएको हो । जोन्सनको स्वास्थ्य अवस्थाबारे महारानी एलिजाबेथ द्वितीयलाई पनि जानकारी गराइएको बकिङ्घम राजदरबारले जनाएको छ । विश्वका नेताहरूले जोन्सनको स्वास्थ्य लाभको कामना गर्दै सन्देशहरू पठाएका बीबीसीले जनाएको छ । यसैबीच, बेलायतका मन्त्रिपरिषद् कार्यालय मन्त्री माइकल गोभ आइसोलेसनमा बसेका छन् । उनको परिवारका एक सदस्यलाई कोभिड१९ को संक्रमण पुष्टि भएपछि उनी घरैमा आइसोलेसनमा बसेका हुन् । उनमा भाइरसका लक्षणहरू नदेखिएका र घरबाटै काम गरिरहेका बीबीसीले जनाएको छ ।"
अस्ट्रेलियामा संक्रमण दर घट्दो,"अस्ट्रेलिया (कास) अस्ट्रेलियामा कारोना भाइरस (कोभिड१९) को संक्रमण दर क्रमशः घट्न थालेको छ । करिब दुई साता पहिले दैनिक ४ सयभन्दा बढी नयाँ संक्रमित थपिने गरेकामा हाल यो संख्या १ सयमा सीमित छ । संक्रमणका कारण मृत्यु हुनेको संख्या भने केही बढेको छ । अस्ट्रेलियाको स्वास्थ्य विभागका अनुसार मंगलबारसम्म अस्ट्रेलियामा ५ हजार ८ सयमा संक्रमण देखिएको छ भने ४६ जनाले ज्यान गुमाएका छन् । विभागका अनुसार मंगलबार सय जना मात्र नयाँ बिरामी थपिएका छन् । एक साताअघि ४ सय ५० भन्दा बढी नयाँ संक्रमित थपिने गरेकामा यो संख्या दैनिक रूपमा कम हुँदै गएको र सरकारले यसको संक्रमण रोक्नका लागि अपनाएका उपाय प्रभावकारी देखिएको सरकारका स्वास्थ्य अधिकारीले जनाएका छन् । संक्रमण दर घट्दै गए पनि हामीले जे गरिरहेका छौं, त्यसलाई निरन्तरता दिन जरुरी छ, अस्ट्रेलियाका मुख्य स्वास्थ्य अधिकारी डा ब्रान्डन मर्फीले भनेका छन् । उनले संक्रमण दर पातलिएको भए पनि अब आउने समय अझ महत्त्वपूर्ण भएको जनाएका छन् । दक्षिण अस्ट्रेलियास्थित एक सरकारी अस्पतालमा कोभिड१९ का बिरामीको उपचारमा संलग्न नेपाली नर्स आशिका चापागाईंले सुरुवाती परीक्षणका लागि आउनेको संख्या पहिलेको तुलनामा घटेको जनाइन् । अहिले त आधाभन्दा धेरै बिरामीको चाप कम भएको छ, उनले भनिन्, तर पनि सामाजिक रूपमा आफूलाई अलग राख्ने र घरमै बस्नु अहिलेका लागि उपयुक्त उपाय हो ।प्रधानमन्त्री स्कट मरिसनले मुख्यमध्येको पर्व इस्टरमा सबैलाई आफ्नै घरमा बस्न आग्रह गरेका छन् । उनले अस्ट्रेलियाले अहिलेसम्म संक्रमण नियन्त्रणका लागि गरेको सबै प्रयास खेर जान सक्नेतर्फ सचेत गराएका छन् । अस्ट्रेलियामा कोभिड१९ का कारण सबैभन्दा बढी न्यु साउथ वेल्स राज्य प्रभावित छ । अहिलेसम्म यो राज्यमा २ हजार ६ सयभन्दा बढीमा संक्रमण पुष्टि भइसकेको छ ।"
फ्रान्समा मृत्युदर बढ्यो,"चीनमा संक्रमित भेटिएनन्बेइजिङ कोभिड१९ का कारण चीनमा मंगलबार एक जनाको पनि मृत्यु नभएको चिनियाँ राष्ट्रिय स्वास्थ्य आयोगले जनाएको छ । जनवरीयता पहिलो पटक कुनै पनि स्थानीयमा संक्रमण देखिएन । आयोगका अनुसार चीनमा मंगलबार ३२ जनामा भाइरसको संक्रमण देखिए पनि सबै व्यक्ति अन्यत्रबाट आएका हुन् । सोमबार ३९ जनामा संक्रमण पुष्टि भएको थियो । भाइरसको संक्रमण नियन्त्रणमा आएसँगै चीनको जनजीवन सामान्य हुँदै गएको जनाइएको छ । भाइरसको इपिसेन्टर मानिएको वुहानमा लकडाउन हटाइनुका साथै विभिन्न प्रान्तका पर्यटकीय तथा सांस्कृतिक केन्द्रहरू खुला गरिएको जनाइएको छ । जापानका ७ क्षेत्रमा आपत्कालटोकियो जापानका प्रधानमन्त्री सिन्जो अबेले कोरोना भाइरस (कोभिड१९) को संक्रमण थप फैलने खतरा देखिएको भन्दै राजधानी टोकियोलगायत क्षेत्रमा मंगलबार आपत्काल घोषणा गरेका छन् । जनताको जीवन र अर्थव्यवस्थालाई गम्भीर असर पार्ने अवस्था आएको मैले अनुभव गरेको छु । म आजै बेलुकादेखि आपत्कालीन अवस्था घोषणा गरेको छु, अबेले भने ।उनका अनुसार खासगरी टोकियो र ओसाकालगायत सहरी क्षेत्रहरूमा संक्रमण थप फैलने जोखिम छ । उनले आपत्काल घोषणा गर्नुको विकल्प नभएको भन्दै सोमबार नै योजना सार्वजनिक गरेका थिए ।टोकियो, चिबा, कानागावा, साइतामा, ओसाकाको पश्चिमी क्षेत्र, ह्योगो र फुकुओकाको पश्चिमी क्षेत्रमा आपत्काल घोषणा गरिएको हो । मंगलबार मध्यरातदेखि लागू हुने आपत्काल करिब एक महिना रहने जनाइएको छ । अब सातै क्षेत्रका गभर्नरहरूले आवश्यकताअनुसार मानिसहरूलाई आफ्नो घरभित्रै बस्न र व्यापार व्यवसाय बन्द गर्न लगाउन सक्नेछन् । यसै साता टीबीएस प्रसारण संस्थाले गरेको सर्वेक्षणमा सहभागी ८० प्रतिशत जनता आपत्काल घोषणा गर्नुपर्ने पक्षमा उभिएका थिए ।टोकियोका गभर्नर युरिको कोइकेले नागरिकलार्ई हिँडडुललाई सीमित गर्न आग्रह गरेका छन् । यसले दैनिक जीवनमा असुविधा हुन सक्छ तर म सबैको सहयोगको लागि आह्वान गर्दछु किनकि जीवन खतरामा छ, उनले भने । सरकारका प्रवक्ता योसिहिडे सुगाले सार्वजनिक यातायात आवश्यकताअनुसार चलाइने तर व्यक्तिव्यक्तिबीचको सम्पर्क र दूरी घटाउन उचित उपायहरू अपनाइने बताएका छन् ।"
कहाँ रोकियो कृषकलाई राहत ?,"कुखुरा पाल्ने र दुग्ध किसानलाई राहत दिनेसम्बन्धी प्याकेजमा छलफल भइरहेको छ । घनश्याम भुसाल , कृषिमन्त्री"
गाउँगाउँमा बाली भित्र्याउने चटारो,"बालीकै चिन्ता गुल्मीको मदाने गाउँपालिका१ का धनबहादुर विक यतिबेला गहुँ स्याहार्न, बारीमा मल फाल्न र मकै छर्ने काममा व्यस्त छन् । अरू बेला छिमेकीसँग बाक्लो भेटघाट गर्ने विक लकडाउनपछि घरपरिवारसँग सीमित छन् । बाली स्याहार्ने र मकै रोप्ने चटारोले उनलाई भ्याइनभ्याई छ । कोदो खेती गरेको बारीमा मकै रोपे । गाउँमा घरभित्र बसेर पुग्दैन, यो बाली स्याहार्ने र लगाउने बेला हो, उनले भने, बेलैमा खेती नगर्ने हो भने भोकै बस्नुपर्छ । हाम्रो प्रमुख आम्दानी नै खेती हो । गाउँमा यतिबेला दाउरा काटेर चाङ लगाउने पनि काम हुन्छ । अहिले जुटाएका दाउराले वर्षाभर खाना पकाउन पुर्याउनुपर्छ । पुर्कोटदहका पुनाराम कुँवरले खेलाता लगाएरै गहुँ काट्दै छन् । गहुँ काटेपछि झाँट्ने, स्याहार्ने र बारीमा मल फाल्ने, जोत्ने र मकै छर्ने काम सुरु हुन्छ । घरमा चामल, दाल, नुन तेल मात्रै रहेको र गहुँ स्याहारेपछि रोटी खान थाल्ने उनले बताए । पहिला जस्तो बाक्लो भेटघाट नगरेपनि अन्नबाली स्याहार्न खेताला नखोजी काम गर्न नसकिने उनको भनाइ छ ।"
कोभिड रोकथामलाई विश्व बैंकको साढे तीन अर्ब,"काठमाडौं (कास) विश्व बैंकले कोभिड१९ को संक्रमण नियन्त्रणका लागि सरकारलाई २९ मिलियन अमेरिकी डलर (३ अर्ब ५२ करोड रुपैयाँ) सहुलितपूर्ण ऋण दिएको छ । अर्थ मन्त्रालय र विश्व बैंकका प्रतिनिधिले मंगलबार ऋण सम्झौतामा हस्ताक्षर गरे । कोभिड१९ आपत्कालीन प्रतिकार्य र स्वास्थ्य प्रणाली तयारी परियोजनामार्फत फास्ट ट्र्याक ऋण उपलब्ध गराइएको विश्व बैंकले जानकारी दिएको छ । यो ऋण रकम स्वास्थ्य तथा जनसंख्या मन्त्रालयमार्फत कोभिड नियन्त्रण तथा रोकथामका लागि स्वास्थ्य सामग्री खरिद तथा स्वास्थ्य सेवाको स्तरोन्नतिका लागि प्रयोग हुनेछ । यो रकम द्रुत गतिमा कन्ट्याक्ट ट्रेसिङ, आईसीयूको विस्तार, बेड र आइसोलेसन सुविधा विस्तारका लागि प्रयोग हुने विश्व बैंकले जारी गरेको विज्ञप्तिमा उल्लेख छ । ऋण सम्झौतापछि भर्चुअल पत्रकार सम्मेलन गर्दै विश्व बैंकका नेपाल निर्देशक फरिक हदाद जार्भोसले आपत्कालीन अवस्थालाई दृष्टिगत गरी विश्व बैंकले द्रुत गतिमा सरकारलाई सहुलियत ऋण उपलब्ध गराएको र अवस्था हेरी भविष्यमा पनि यस्तो खालको सहयोगका लागि बैंक प्रतिबद्ध रहेको बताए । स्वास्थ्य सामग्री खरिदसम्बन्धी सार्वजनिक भएका अनियमितताको विषयमा आफू जानकार भएको भन्दै उनले यो ऋणबाट खरिद हुने सामग्री विश्व बैंक र नेपाल सरकारको नियमअनुसार हुने जानकारी दिए । खरिदको गुणस्तर कायम राख्न सरकारसँग निकट रहेर काम गरिरहेको उनको भनाइ छ । सहयोग रकमको प्रयोगबाट हुने खरिद र खर्चको काम अघि बढे पनि यसअघिको खरिदमा यो परियोजनाको सम्बन्ध नरहेको उनले बताए । द्रुत गतिमा काम अघि बढाउनु अहिलेको आवश्यकता हो, उनले भने, छिटोको नाममा हामीले गुणस्तर र पारदर्शितामा सम्झौता गर्दैनौं । कोभिड१९ ले नेपाली अर्थतन्त्रमा पर्ने प्रभावका सन्दर्भमा अर्थमन्त्रीसहित दातृ निकायका प्रतिनिधिसँग निरन्तर छलफल भइरहेको र विश्व बैंकको आगामी साता सार्वजनिक हुने प्रतिवेदनमा यसको सम्भावित असरबारे उल्लेख हुने उनले जानकारी दिए । हालसम्म कोभिड१९ ले अर्थतन्त्रमा पार्ने प्रभावको अनुमान गाह्रो हुने भए पनि यसले शिथिल बनाएको अर्थतन्त्र उकास्न नेपालका निजी क्षेत्रको भूमिका प्रमुख हुने उनको धारणा छ । निजी क्षेत्र, साना तथा मझौला उद्यमका लागि विश्व बैंकले ८ अर्ब अमेरिकी डलर छुट्याएको उनले जानकारी दिए । आईएफसीले बैंकमार्फत निजी क्षेत्रको स्रोत परिपूर्तिका लागि यो रकम परिचालन गर्ने उनको भनाइ छ । विश्व बैंकले कोभिड१९ प्रतिकार्यका लागि तीन साताअघि छुट्याएको १४ अर्ब अमेरिकी डलरबाट ८ अर्ब रकम निजी क्षेत्रका लागि परिचालन हुनेछ ।कोभिड१९ का कारण अर्थतन्त्रमा पर्ने प्रभावलाई पुनःस्थापित गर्न एडीबीले आगामी १५ महिनामा १ सय ५० अमेरिकी डलर परिचालन गर्ने उनले जानकारी दिए । ऋण सम्झौतापछि अर्थसचिव शिशिरकुमार ढुंगानाले छोटो अवधिमा विश्व बैंकबाट प्राप्त ऋणका लागि धन्यवाद दिँदै यसले कोभिड१९ प्रतिकार्यका लागि क्षमता अभिवृद्धि गर्न सघाउ पुग्ने टिप्पणी गरे ।"
११ स्थानबाट तरकारीको थोक बिक्री,"काठमाडौं (कास) सरकारले कालीमाटी र बल्खुको तरकारी तथा फलफूल बिक्रीमा हुने भिड कम गर्न अन्य ११ स्थानमा बिक्री केन्द्र स्थापना गर्ने निर्णय गरेको छ । काठमाडौंका प्रमुख जिल्ला अधिकारी जनकराज दाहालको अध्यक्षतामा सोमबार बसेको सुरक्षा, स्वास्थ्य, कृषि र काठमाडौं महानगरपालिकाका अधिकारी तथा तरकारी र फलफूल बिक्रेता संघका पदाधिकारी सम्मिलित बैठकले तरकारी र फलफूलको थोक बिक्री केन्द्र विस्तारको निर्णय गरेको हो । बल्खु र कालीमाटीबाहेक कलंकी, बाफल, स्वयम्भू, वनस्थली, गोंगबु, वसुन्धरा, गोपीकृष्ण, तीनकुने, लैनचौर, रत्नपार्क र कोटेश्वर चोकमा फलफूल र तरकारीको थोक बिक्री केन्द्र खोल्ने निर्णय भएको काठमाडौंका सहायक प्रमुख जिल्ला अधिकारी जीवन आचार्यले जानकारी दिए । यी स्थानमा बिक्री केन्द्र सञ्चालन र समन्वयका लागि प्रशासनले काठमाडौं महानगरपालिका, कालीमाटी फलफूल तथा तरकारी व्यवस्थापन विकास समितिलाई निर्देशन दिएको छ । बैठकले भारतबाट भित्रिने तरकारी तथा फलफूल आयातमा पूर्ण रूपमा रोक लगाउन पनि गृह मन्त्रालयलाई प्रस्तावसमेत गरेको छ ।"
टिप्नुपर्ने मुना बोटमै हुर्कन थाले,"फागुनचैत चिया उद्योगको पहिलो सिजन । सिजनको सुरुवातमा चियाको फस्ट फ्लस गर्ने गरिन्छ । गुणस्तरका हिसाबले फस्ट फ्लस अब्बल मानिन्छ । तर यो वर्ष पनि झापाको चिया क्षेत्रले सिजनको सुरुवातमै ठूलो नोक्सानी बेहोर्नुपरेको छ । कोभिड१९ का कारण फस्ट फ्लस बगानमै खेर गइरहेको छ । मुलुक लकडाउनमा छ । मुलुक नै ठप्प रहेको अवस्थामा उच्च मूल्यमा बिक्री हुने चियाको फस्ट फ्लस खेर गइरहेको नेपाल चिया उत्पादक संघका अध्यक्ष सुरेश मित्तलले जानकारी दिए । जिल्लामा वार्षिक करिब दुई करोड किलो तयारी सीटीसी चिया उत्पादन हुन्छ । राष्ट्रिय चिया तथा कफी विकास बोर्ड क्षेत्रीय कार्यालय बिर्तामोडका अनुसार जिल्लामा फस्ट फ्लस पत्ती ३५ लाख केजी उत्पादन हुन्छ । लकडाउनका कारण बगानमा १० प्रतिशत फस्ट फ्लस पत्ती नष्ट भएको मित्तलको दाबी छ । गत वर्ष पनि झापाको चिया क्षेत्रले फस्ट फ्लस गुमाउनुपरेको थियो । ज्याला वृद्धिको माग गर्दै श्रमिकहरू चैत १७ देखि अनिश्चितकालीन हडतालमा उत्रिएपछि बगान मालिक र किसानले फस्ट फ्लस चिया टिप्न पाएका थिएनन् । आन्दोलन ४४ दिनसम्म चलेको थियो । लकडाउनको असर चिया क्षेत्रमा वैशाखजेठको हरियो पत्तीसम्म पर्ने संघका पूर्वअध्यक्ष रमेश पौडेलको भनाइ छ । फस्ट फ्लस समयमै टिप्न पाएको भए वैशाखजेठमा पनि गुणस्तरीय पत्ती आउथ्योँ, उनी भन्छन्, सिजनको पहिलो पत्ती नै टिप्न पाएनौं । बिग्रिएको पत्ती काटेर फाल्नुपर्छ । यसले गर्दा पछि पनि गुणस्तरीय पत्ती आउँदैन । ६० बिघामा रहेको उनको उद्योग पौडेल बन्धु टी स्टेटबाट ५० हजार केजी फस्ट फ्लस पत्ती उत्पादन हुन्छ । तर लकडाउनका कारण उक्त पत्ती टिप्न नपाएको उनले गुनासो गरे । फस्ट फ्लस पत्तीबाट बनाइएको तयारी चिया प्रतिकिलो २ सय ५० रुपैयाँभन्दा बढीमा बिक्री हुने गरेको मित्तलले बताए । गत वर्षको आन्दोलनले जिल्लाको चियाको गुणस्तर खस्किएको थियो । साथै भारतमा उत्पादन वृद्धि हुँदा नेपाली चियाको मूल्यमा भारी गिरावट आएको थियो । नेपाली चियाको मुख्य बजार भारत नै हो । मूल्य गिरावटका कारण जिल्लाका उद्योगीले भारु ६५ देखि ८५ रुपैयाँ प्रतिकिलोमा भारतीय व्यापारीलाई चिया बेच्न बाध्य भए ।"
वैशाख ३ सम्म सेयर बजार बन्द,"काठमाडौं (कास) २०७७ वैशाख ३ गतेसम्म सेयर बजार पनि बन्द हुने भएको छ । सरकारले लकडाउन अवधि बढाएपछि नेप्सेले पनि थप एक साता सेयर बजार बन्द गर्ने भएको हो । मंगलबार बसेको नेपाल स्टक एक्सचेञ्ज (नेप्से) सञ्चालक समिति बैठकले थप एक साताका लागि सेयर कारोबार बन्द गर्ने निर्णय गरेको अध्यक्ष लक्ष्मण न्यौपानेले जानकारी दिए । गएको दुई साता पनि सेयर बजार बन्द थियो । बुधबारदेखि थप ६ कारोबार दिनका लागि सेयर कारोबार बन्द गर्ने निर्णय गरेका छौं, उनले भने, अर्थ मन्त्रालय र धितोपत्र बोर्डको आग्रहमा बजार बन्द गर्ने निर्णय गरिएको हो । लकडाउनको अवधिमा घरबाट निस्किन नमिल्ने भएकाले सरकारको आग्रहलाई समर्थन गर्न कारोबार बन्द गरिएको उनको भनाइ छ । लकडाउन नहटेसम्म सेयर कारोबार सम्भव देखिएन, उनले भने । कोरोना संक्रमणको असर भन्दै सेयर कारोबार बन्द छ । सुरुमा धितोपत्र बोर्डले कारोबार बन्द गरेको हो । धितोपत्र ऐनमा बोर्डले बढीमा ६ कारोबार दिनका लागि मात्र कारोबार रोक्न पाउने व्यवस्था छ । त्यसकै आधारमा पहिलो पटक चैत ११ देखि बोर्डले कारोबार रोक्ने निर्णय गरेको थियो । दोस्रो पटक सूचीकरण तथा कारोबार नियमावली०७५ को नियम २१ बमोजिम नेप्सेले थप एक साता कारोबार बन्द गर्यो । त्यसको समयावधि चैत २५ मा सकिएको थियो । नियमावलीको नियम २१ मा मुलुकमा राष्ट्रिय संकट वा काबुबाहिरको परिस्थिति आए नेप्सेले कारोबार रोक्न सक्ने व्यवस्था छ । नेप्सेले सोही व्यवस्थाका आधारमा पुनः थप एक साता बजार बन्द गर्ने निर्णय गरेको हो । गत माघसम्म नेप्सेमा सूचीकृत कम्पनीको संख्या २ सय ११ छ । त्यसमध्ये १ सय ४८ बैंक तथा वित्तीय संस्था र बिमा कम्पनी छन् । ३२ जलविद्युत् कम्पनी, १९ उत्पादन र प्रशोधन उद्योग, ४४ होटल तथा व्यापारिक संस्था र ४ अन्य समूहका छन् । ०७६ असारमा सूचीकृत कम्पनी २ सय १५ थिए । सूचीकृत कम्पनीमध्ये बैंक तथा वित्तीय संस्था र बिमा कम्पनीको धितोपत्र बजार पुँजीकरणको हिस्सा ८०३ प्रतिशत छ । जलविद्युत् कम्पनीको हिस्सा ५८, उत्पादन र प्रशोधन उद्योगको हिस्सा ३७, होटलको हिस्सा १५, व्यापारिक संस्थाको हिस्सा ०३ तथा अन्य समूहका कम्पनीको हिस्सा ८५ प्रतिशत छ ।"
जहाँ खाद्यान्न अभाव हुँदैन,"बर्दिया (कास) लकडाउनले सहरमा खाद्यान्न अभाव सुरु हुन थालेको छ । कोभिड१९ को महामारीबाट बच्न सरकारले जारी गरेको लकडाउनले खाद्यान्न अभाव भएको हो । सहरमा खाद्यान्न र दैनिक उपभोग्य वस्तुको संकट हुन थाले पनि पश्चिम तराईको बर्दियामा भने खाद्यान्न अभाव छैन ।लकडाउनको १२ दिन बितिसक्दा पनि सर्वसाधारण घरमै छन् । खाद्यान्न अभाव भएको छैन । यहाँका सर्वसाधारण अधिकांश कृषि कर्ममा छन् । व्यापारी र जागिर गर्नेहरूसँग पनि पुग्दो खेत छ, बर्दियाका मूल बडघर गोविन्दप्रसाद चौधरीले भने, अझ खेती गर्नेहरू एक वर्षका लागि पुग्ने खाद्यान्न भण्डारण गरेर मात्रै बिक्री गर्छन् । त्यसैले यहाँ खाद्यान्न अभाव हुँदैन । बारीमा बडमुरवा, बेथे, मोर्सा र पोंइका साग उम्रिएका छन् । घरघरमा सिन्की मौज्दात छ । चार महिनाअघि मात्रै धान भित्र्याएकाले अधिकांश सर्वसाधारणको घरमा धेरथोर चामल अझै छ । ज्यालादारी गर्नेहरूसँग पनि दुईचार कट्ठा खेती गर्ने जमिन छ । ६ महिनासम्म खान पुग्ने अधिकांश छन् । जसका कारण लकडाउनका बेला कमैलाई मात्रै खाद्यान्न अभाव हुने गर्छ । झरीले आलु सडे पनि तरकारीलाई उतिसाह्रो समस्या छैन । तरकारीका लागि आवश्यक आलुको केही अभाव छ । त्यसले खासै फरक परेको छैन । विकल्पका रूपमा अरू तरकारी छन्, मधुवन नगरपालिका ढोढरीका पुनम शर्माले भनिन्, गाउँमा कर्कलो छँदै छ । अरू साग पनि खोजेर छाक चलेकै छ । त्यो पनि नभए चटनी हुन्छ ।"
आर्थिक चुनौती सम्बोधन गर्न तयार हुनुपर्छ,"काठमाडौं (कास) कोरोनाको संक्रमणका कारण व्यावसायिक वातावरण प्रभावित भएकाले त्यसले ल्याउने आर्थिक चुनौती सम्बोधन गर्न राष्ट्र बैंक सक्षम हुनुपर्ने नवनियुक्त गभर्नर महाप्रसाद अधिकारीले बताएका छन् । गभर्नरमा नियुक्त भएपछि कार्यभार सम्हाल्ने क्रममा मंगलबार अधिकारीले कोभिड१९ को विश्वव्यापी संक्रमणका कारण नेपालको अर्थतन्त्रसमेत प्रभावित भएको उल्लेख गर्दै उनले मुलुकको वित्तीय प्रणालीलाई सकारात्मक दिशातर्फ लैजान आफू प्रयत्नशील रहने प्रतिबद्धता जनाए । कोभिड१९ को संक्रमणले परिस्थितिलाई कहाँसम्म पुर्याउँछ भन्ने कुराको कुनै निश्चितता छैन । आउने चुनौती सम्बोधन गर्न राष्ट्र बैंकले आवश्यक पहल गर्नुपर्छ, उनले भने । केन्द्रीय बैंकका रूपमा नेपाल राष्ट्र बैंकले विशिष्ट पहिचान बनाएको र यसको छवि, स्वायत्तता एवं निष्ठा कायम राख्न आफूले हर प्रयत्न गर्ने उनको भनाइ छ । अनुभवी र सक्षम जनशक्ति रहेकाले राष्ट्र बैंकका लक्ष्य एवं उद्देश्य प्राप्तिमा एकजुट भएर अघि बढ्न उनले कर्मचारीलाई आग्रह गरे । कोरोना भाइरसको संक्रमणका कारण व्यावसायिक वातावरण प्रभावित भएको अवस्थामा त्यसलाई समुचित सम्बोधन गर्न राष्ट्र बैंक तयार रहेको उनको भनाइ छ । कार्यक्रममा वरिष्ठ डेपुटी गभर्नर चिन्तामणि शिवाकोटीले बैंकिङ प्रणालीलाई नेतृत्वदायी भूमिका निर्वाह गर्न सक्ने सक्षम व्यक्तिलाई बैंकले गभर्नरका रूपमा पाएको बताए । यसैगरी डेपुटी गभर्नर शिवराज श्रेष्ठले सक्षम, इमानदार र वित्तीय प्रणाली बुझेको व्यक्तिलाई सरकारले गभर्नर नियुक्त गरेकाले आगामी दिनमा राष्ट्र बैंकले अझै राम्रो काम गर्दै जाने धारणा राखे । मन्त्रिपरिषद्ले सोमबार अधिकारीलाई गभर्नरमा नियुक्त गरेको हो । पदबहालीअघि अधिकारीले सर्वोच्च अदालतका प्रधानन्यायाधीश चोलेन्द्रशमशेर जबरासमक्ष पद तथा गोपनीयताको शपथ लिएका थिए ।"
बुहान जहाज चार्टर्ड भाडा अर्थले तिर्यो,"काठमाडौं (कास) चीनको वुहानबाट एयर लिफ्ट गरेर ल्याइएका १ सय ७५ नेपालीलाई चार्टर्ड उडान गर्ने नेपाल वायुसेवा निगमलाई सरकारले सोमबार भाडा भुक्तानी गरेको छ । उक्त उडानको भाडाबापत अर्थ मन्त्रालयले संस्कृति, पर्यटन तथा नागरिक उड्डयन मन्त्रालयलाई रकमान्तर गरेको ४ करोड ३५ लाख ९७ हजार ६ सय ११ रुपैयाँ निगमको खातामा पठाइएको छ ।अर्थ मन्त्रालयले पर्यटन मन्त्रालयलाई रकमान्तर गरेको रकम निगमको खातामा हालिदियौं, संस्कृति, पर्यटन तथा नागरिक उड्डयन मन्त्रालयका एक अधिकारीले भने, हामीले निगमको हिमालयन बैंकको खातामा चार्टर्ड उडानबापत उसले बिल गरेको सबै रकम भुक्तानी गरिदियौं ।चीनको वुहानमा रहेका नेपालीलाई उद्धार गरेर काठमाडौं ल्याउन सरकारको अनुरोधमा निगमको वाइडबडी विमान फागुन ३ गते त्यसतर्फ गएको थियो । त्यहाँ १ सय ८६ नेपाली थिए । तीमध्ये १ सय ७५ जनालाई बोकेर वाइडबडी त्यसै रात काठमाडौं फर्केको थियो । सरकारले उनीहरूबाट भाडा भने उठाएको थिएन । उक्त उडानको भाडादर सरकारले प्रतिघण्टा १८ हजार १ सयका दरले निगमलाई ४ करोड ३५ लाख तिरेको हो । निगमको नियमअनुसार चार्टर्ड उडानमा अग्रिम भुक्तानी गरेपछि मात्रै जहाज उडाउनुपर्छ । तर सरकारले नै चार्टर्ड रकम दिने ग्यारेन्टी गरेको अवस्थामा निगमले भुक्तानी ढिलाइ हुने भए पनि उडान गर्छ । सरकारलाई कमिसनबापत ५ प्रतिशत रकम भने छुट नहुने निगमका निमित्त महाप्रबन्धक गणेशबहादुर चन्दले जानकारी दिए । यसैबीच चैत १५ गते स्वास्थ्य सेवा विभागले चार्टर्ड गरेको उडानको भाडा भने निगमले पाएको छैन । यो क्रेडिट उडानमा पनि सरकारी निकायलाई ५ प्रतिशत कमिसन नहुने चन्दले बताए । तर निजी क्षेत्रका व्यापारीहरूका लागि औषधिलगायत स्वास्थ्य सामग्री ल्याउन जहाज चार्टर्ड गर्ने फ्ल्यास फ्रेइट लजिस्टिक लिमिटेडलाई भने निगमले आर्थिक विनियमअनुसार ५ प्रतिशत कमिसन दिनुपर्ने उनको भनाइ छ ।"
कोरोना कोषमा एलआईसीको ५१ लाख,काठमाडौं (कास) लाइफ इन्स्योरेन्स कर्पोरेसन नेपाल (एलआईसी) ले मंगलबार कोरोना संक्रमण रोकथाम तथा नियन्त्रण कोष मा ५१ लाख रुपैयाँ सहयोग गरेको छ । उक्त रकमको चेक प्रधानमन्त्री तथा मन्त्रिपरिषद्को कार्यालयका सचिव नारायणप्रसाद बिडारीलाई एलआईसी नेपालका प्रमुख कार्यकारी अधिकृत एलपी दासले हस्तान्तरण गरे ।
वेदासएमपर्सेप्ट सहकार्य,"काठमाडौं (कास) ललितपुरको जावलाखेलस्थित वेदास कलेज र एमपर्सेप्ट टेक्नोलोजीबीच अनलाइन क्लास सञ्चालनका लागि सम्झौता भएको छ । सम्झौताअनुसार अनलाइन एमपर्सेप्ट क्लासरूमबाट विद्यार्थीले अध्ययन गर्न सक्छन् । कक्षामा सिमलेस अडियो र भिडियो कन्फेरेन्स, पठनपाठनका समयमा स्क्रिन सेयरिङ, छुट्टै छलफलका लागि ब्रेकआउट कोठा, प्रत्यक्ष सत्रको रेकर्डिङ, विद्यार्थीको नतिजा ट्र्याकरलगायत सुविधा छन् ।"
"भित्रिए धेरै, क्वारेन्टाइनमा थोरै","४ जना घर फर्किएबैतडीमा क्वारेन्टाइनमा बसेका चार जना घर फर्किएका छन् । आइतबार पञ्चेश्वर गाउँपालिकास्थित क्वारेन्टाइनबाट दुई जना र सोमबार पाटनबाट दुई जना घर फर्किएका सम्बन्धित पालिकाले जनाएका छन् । १४ दिन पुगेपछि उनीहरूलाई घर पठाइएको हो ।भारतबाट फर्केका उनीहरूमा १४ दिन क्वारेन्टाइन बस्दा संक्रमणको लक्षण नदेखिएको र पालिकाका स्वास्थ्यकर्मीको निगरानीमै बसेकाले घर पठाइएको स्वास्थ्य कार्यालयमा सूचना अधिकारी भुवन जोशीले बताए । उनका अनुसार जिल्लामा अहिले ४ सय ९७ पुरुष र एक महिला गरी ४ सय ९८ जना क्वारेन्टाइनमा छन् । लकडाउनपछि जिल्लामा बाहिरबाट फर्केकाहरूको संख्या ५ सय ७१ रहेको जिल्ला प्रहरी कार्यालयको तथ्यांक छ । उनीहरू भने क्वारेन्टाइनमा बसेका छैनन् । गौरीफन्टा नाकाबाट आएका एक युवामा कोरोना देखिएपछि उक्त दिन त्यहाँबाट आएकाहरूको भने खोजी जारी छ । पछिल्लो चरणमा ७२ जना आएको प्रहरीसँग रेकर्ड भए पनि सबै क्वारेन्टाइनका बसेका छन्छैनन् भन्ने खोजी भइरहेको बैतडी प्रहरीका प्रवक्ता प्रहरी निरीक्षक किसन चन्दले बताए ।भवानी भट्ट (कञ्चनपुर), मनोज पौडेल (कपिलवस्तु), हरिराम उप्रेती (गोरखा), मोहन शाही (डोटी) र तृप्ति शाही (बैतडी) को रिपोर्ट"
रोगीलाई झैं व्यवहारले तनाव,"कपिलवस्तु अस्पतालको आइसोलेसनमा उपचाररत एक बिरामीको सोमबार साँझ मृत्यु भएको छ । विजयनगर गाउँपालिका२, जलैयाका ३० वर्षे गोवर्द्धन भरको मृत्यु भएको अस्पतालका मेडिकल सुपरिन्टेन्डेन्ट डा किशोर बन्जाडेले बताए । उनको स्वाब परीक्षणका लागि दुई दिनअघि बुटवल पठाइए पनि रिपोर्ट आइसकेको छैन । बिरामी भएपछि घरबाट चन्द्रौटास्थित मेडिकलमा दुई दिन उपचार गरेका थिए । त्यहाँबाट उनलाई जिल्ला अस्पताल रिफर गरिएको थियो । उनी यहाँ शुक्रबार साँझ आएका हुन् । उनलाई छाती दुख्ने र सास फेर्न गाह्रौ भएपछि तौलिहवास्थित जिल्ला अस्पतालमा उपचार थालिएको थियो । उनको क्षयरोगका कारण मृत्यु भएको प्रजिअ दीर्घनारायण पौडेलले बताए । मृतकको शव भने स्वाब परीक्षणको रिपोर्ट आएपछि मात्रै परिवारलाई दिइने भएको छ ।"
"६५ ठाउँमा डढेलो, निभाउने मान्छे छैनन्","बढ्यो प्रदूषणकेही दिनअघिसम्म आँखाले देख्न नसकिने धूलोको कण (पीएम २५) को मात्रा उल्लेख्य गिरावट आएकामा काठमाडौंसहित देशभर ह्वात्तै बढेको छ । प्रदूषण बढेका कारण आकाश धुम्मिएको छ । सवारी साधन र कलकारखाना बन्द भएका बेला प्रदूषण बढ्नुमा डढेलो एक कारण हुन सक्ने जानकारहरूले उल्लेख गरेका छन् । काठमाडौंसहित देशका विभिन्न स्थानमा यतिबेला पीएम २५ को मात्रा विश्व स्वास्थ्य संगठन (डब्लूएचओ) र सकारले तोकेको मापदण्डभन्दा बढी रेकर्ड भएको छ । सोमबार सिमरामा पीएम २५ को मात्रा सबभन्दा बढी अर्थात् ११६ माइक्रोग्राम रेकर्ड भएको छ । यस्तै दमकमा १०७, धनकुटामा ७४, काठमाडौंको शंखपार्कमा ६९, लुम्बिनीमा ६६५, पोखरा विश्वविद्यालय लेखनाथ क्षेत्रमा ५९, रत्नपार्कमा ५६, धुलिखेलमा ५४, पोखरामा ४१, दाङमा ३३५ र नेपालगन्जमा १६ माइक्रोग्राम रेकर्ड भएको छ । वर्षाको सम्भावना जल तथा मौसम पूर्वानुमान महाशाखाले पहाडी भूभागका एकदुई स्थानमा मेघ गर्जन र चट्याङसहित क्षणिक वर्षा हुने अनुमान गरेको छ । महाशाखाले बुलेटिन प्रकाशन गर्दै यस्तो अवस्थामा सबैलाई सतर्कता अपनाउन अनुरोध गरेको छ ।"
२३ सामुदायिक वनमा डढेलो,"२५ सय हेक्टर वन जल्योधनकुटा साँगुरीगढी गाउँपालिका ६ स्थित पाथिभरा सामुदायिक वनमा दुई दिनदेखि भीषण डढेलो लागेको छ । सोमबार साँझदेखि सुरु भएको डढेलो मंगलबार नियन्त्रणमा आएको हो । डढेलोले उक्त सामुदायिक वनको करिब दुई हजार पाँच सय हेक्टर क्षेत्रफलका वनस्पति जलेर नष्ट भएको प्रहरीले जनाएको छ । प्रहरी, सशस्त्र प्रहरी बल, सेनासहित स्थानीयवासीको पहलमा आगो नियन्त्रण गरिएको इलाका प्रहरी कार्यालय भेडेटारका इन्चार्ज यदु खड्काले जानकारी दिए । आगोसँगै हावा चलेकाले नियन्त्रण गर्न कठिनाइ भएको थियो । उनले भने, भिरालो भाग भएकाले तलबाट हावा चल्दा चाँडै फैलियो ।"
फुटबलले रोकिएको गृहयुद्ध,"सुडानको दोस्रो ठूलो सहर ओमडुरमनको अल मेरिख स्टेडियम । यसलाई विश्वको सबैभन्दा राम्रो रंगशालामध्ये एक पक्कै भन्न सकिन्न । तर रेड क्यास्टल नामले चिनिने यो रंगशालासँग विश्व फुटबलको एक गज्जबको असाधारण कथा भने जोडिएको छ । सन् २००५ को अक्टोबर ८ । सन् २००६ को विश्वकपमा अफ्रिकी छनोटको समीकरण सामान्य थियो । इजिप्टलाई हरायो भने क्यामरुन छैटौंपल्ट विश्वकपको अन्तिम चरण पुग्थ्यो । जितबाहेकको विकल्पमा आइभरिकोस्टको भाग्य चम्किन्थ्यो । उसले क्यामरुनलाई उछिन्ने हुन्थ्यो । र, पहिलोपल्ट विश्वकप खेल्ने हुन्थ्यो । त्यो छनोट खेलिरहेको टिमलाई आइभरिकोस्टको फुटबलमा स्वर्णिम पुस्ता मानिन्छ । त्यसको नेतृत्व गरिरहेका खेलाडी थिए, डिडियर ड्रोग्बा । उनी मात्र होइनन्, टिममा लन्डनको इंग्लिस फुटबलमा उत्तिकै चम्किरहेका अन्य खेलाडी पनि थिए । जस्तै, कोलोउ टाउरे, इमानुल इबोउ र डिडियर जोकोरा ।याया टाउरे भने त्यति बेला ग्रिसतिर खेल्थे, ओलम्पियाकोजका लागि । उनी भर्खरै लय समात्ने क्रममा थिए । यो यस्तो टिम थियो, जसले अफ्रिकी फुटबलमा आफूले चिताएको नतिजा निकाल्न सक्थ्यो । छनोटमा भलै आइभरिकोस्ट क्यामरुनको हातबाट दुईपल्ट पराजित रह्यो, तर उसले पक्कै पनि बेजोड चुनौती पेस गरिरहेको थियो । सुडानको त्यो दिनको फुटबलमा सबै खाले सम्भावना खुला थियो । आइभरिकोस्टको फुटबल अद्वितीय इतिहास चुम्ने संघारमा थियो ।तर आइभरिकोस्ट आफैं भने अन्धकार युगबाट गुज्रिइरहेको थियो । सन् २००२ बाट सुरु भएको गृहयुद्धले पूरा देशलाई विभाजनको संघारमा पुर्याएको थियो । राष्ट्रपति लुरेन्ट जिबागबोको पकडमा देशको दक्षिणी भाग थियो अनि विद्रोहीको नियन्त्रणमा उत्तरी भाग । विद्रोहीलाई भनिन्थ्यो, आइभरिकोस्टको नयाँ शक्ति र त्यसको नेतृत्व गरिरहेका थिए, गुलुमे सोरोले । त्यो वर्षको सेप्टेम्बर १९ बाट गृहयुद्ध सुरु भएको थियो । विद्रोहीले चौतर्फी आक्रमण प्रयास गरेको थियो ।सेवास्टिन जिनाहोरे । उनी पूर्व फुटबल खेलाडी हुन् । गृहयुद्ध सुरु भएपछि उनी देश छाड्न बाध्य भए । उनी ती दिन सम्झेर भन्छन्, स्थिति निकै नाजुक थियो । जति बेला मैले आफ्नी दिदीलाई फोन गरेको थिएँ, मैले उनको स्वरमात्र होइन, गोलीको आवाज पनि सुनिरहेको थिएँ । पूरा परिवार चार दिन एउटै खाटमुनि लुकेर बसेका थियौं । खाली खाना खोज्न मात्र बाहिर निस्कनुपर्थ्यो । त्यो बेला मेरो चिन्ता भनेकै परिवारका सबै सदस्यलाई केही नहोस् भन्ने मात्र थियो ।त्यो सुरुआती भिडन्त लामो समय टिकेन । दुवै पक्षले आफ्नो नियन्त्रणमा रहेको क्षेत्रमा पकड बलियो बनाउने प्रयास गरेका थिए । सन् २००४ सम्म आउँदा गृहयुद्ध लगभग समाप्त हुने स्थितिमा थियो, तर सन् २००५ आइपुग्दा नपुग्दै तनाव फेरि बढ्न थाल्यो । फेरि एकपल्ट यो दक्षिण अफ्रिकी देशको भविष्य अन्धकारजस्तै देखिन थालेको थियो । आफ्नो देशमा के भइरहेको थियो, ती आधुनिक फुटबल खेलाडीले त्यसलाई निरन्तर पछ्याइरहेका थिए नै ।ती खेलाडी धनी पनि थिए । देश जुन स्थितिबाट गुज्रिइरहेको थियो, त्यसमा उनीहरूले केही गर्न सकिरहेका थिएनन् । तर एउटा तथ्य उनीहरूलाई के राम्रोसँग थाहा थियो भने फुटबल मैदानबाट निस्कने एउटा उपलब्धिले यो सबै स्थिति परिवर्तन गर्न सक्छ । सन् २००४ मा ड्रोग्बा इंग्लिस क्लब चेल्सी आएका थिए, २ करोड ४० लाख पाउन्डको छेउछाउमा । उनले त्यहाँ ९ वर्ष बिताए । इंग्लिस प्रिमियर लिगमा बिताएको त्यो समयका धेरै विशेषता रहे ।जस्तो, उनी प्रभावशाली रहे । सेन्ट्रल फरवार्डका रूपमा उनको खेल बेजोड थियो । उनका केही व्यवहार खेलाडीको जस्तो पनि रहेन, त्यसैले विवादमा पनि फसे । तर एउटा तथ्य के निश्चित थियो भने ड्रोग्बालाई मन पराउन सकिन्छ वा मन नपराउन पनि । तर उनको योगदान नकार्न भने सकिन्न । उनले हात पारेका उपलब्धि आफैंमा ठूलो थियो । चार लिग उपाधि, चार एफए कप, तीन लिगकप अनि एक युरोपेली च्याम्पियन्स लिग उपाधि थिए ।ड्रोग्बा खेलेका दिन, अधिकांस समय आर्सनलका लागि खराब दिन साबित भयो । त्यसैले त्यो बेलाका आर्सनल व्यवस्थापक आर्सन वेंगर भन्थे, यी खेलाडी विजेता हुन् । उनी वास्तवमै विजेता खेलाडी थिए, तर अक्टोबरताकाको एउटा खेलमा उनीमाथि असाध्यै धेरै दबाब थियो । र, यो सर्वथा फरक पनि थियो । याउन्डेमा क्यामरुन र इजिप्टको खेल अनि यता आइभरिकोस्ट र सुडानबीचको खेल एकै समय सुरु भएको थियो । आइभरिकोस्टलाई राम्रोसँग थाहा थियो, सबैभन्दा पहिले यो खेल नै जित्नुपर्छ ।सुडानी टिम कमजोर नै थियो । आइभरिकोस्ट विजयी रह्यो । अरुना डिडानेले तीन गोल गरेका थिए । सुडानले खेलको अन्त्यतिर फर्काएको एक गोलको केही अर्थ रहेन । अब त्यस सहरको १ हजार ६ सय माइल पर याउन्डेमा सबैको नजर थियो । त्यहाँ २० औं मिनेटमा क्यामरुनले अग्रता लिए पनि इजिप्ट कमजोर टिम थिएन । टोलीले ७९ औं मिनेटमा बराबरी गोल फर्कायो । खेल ११ को स्थितिमा आयो र परिस्थिति आइभरिकोस्टको पक्षमा मोडियो ।आइभरिकोस्टको ड्रेसिङ रूममा ड्रोग्बा बीचमा थिए । उनलाई चारैतर्फबाट अरू खेलाडीले घेरिरहेका थिए । उनीहरू सबै रेडियोमा कमेन्ट्री सुनिरहेका थिए । खेल सकिन केही सेकेन्डमात्र बाँकी रहेका बेला क्यामरुनले अप्रत्याशित ढंगले पेनाल्टी पायो, यो वास्तवमै रेफ्रीको निकै नरम खाले निर्णय थियो । इन्ज्युरी समयको चौथो मिनेटमा क्यामरुनले पेनाल्टी पाएको थियो । प्रत्येक नाटकीय कथामा एउटा पक्षको मन छियाछिया हुन्छ नै । यो कथामा पनि केही फरक थिएन ।पिएरे वोमेको पेनाल्टी प्रहार पोस्टमा ठोक्किएर बाहिरियो । क्यामरुनी खेलाडीले विश्वास नै गर्न सकेनन् । अधिकांशले अविश्वसनीय भावले आफ्नो मुख छोपिरहेका थिए । तर यता आइभरिकोस्ट भने पहिलोपल्ट विश्वकपमा छनोट भएको क्षण थियो, त्यो । त्यतिबेला पूरा आइभरिकोस्ट खुसी भएको थियो । सबैले बिर्से, राजनीतिक रूपमा यो देश विभाजित छ । अन्त्यमा आइभरिकोस्टका खेलाडीले सामूहिक प्रार्थना गरे, ड्रेसिङ रूममा । लगत्तै प्रत्यक्ष प्रसारण गरिरहेको टीभी पनि त्यहीं पुग्यो ।खेलाडीहरू एकअर्कालाई काँधमा हात राखेर बेरिएका थिए । बीचमा थिए तिनै ड्रोग्बा । उनको नजिक क्यामरा पुग्यो अनि माइक्रोफोन । उनले बोल्न सुरु गरे, आइभरिकोस्टका सबै महिला तथा सज्जनवृन्द । उत्तर, दक्षिण, मध्य र पश्चिम, आइभरिकोस्टमा सबैको समान अस्तित्व छ । सबै सँगै मिलेर खेल्न सक्छन् । विश्वकपमा छनोट पनि हुन सक्छन् । मलाई पूरा विश्वास छ, फुटबलको यो सफलताले हामीलाई एकताको सूत्रमा बाँध्नेछ ।उनले थपे, हामी धेरैथोकमा धनी छौं, त्यसैले युद्ध हाम्रो विकल्प होइन । कृपया सबैले हतियार त्यागौं र चुनावमा भाग लिऔं । त्यतिबेलासम्म आइभरिकोस्टमा पूरा खुसीयाली छाइसकेको थियो । इजिप्टको राजदूतावास बाहिर हजारौं जनता जम्मा भए र क्यामरुनलाई बराबरीमा रोकेकामा धन्यवाद दिए । त्यसको बिहान राजनीतिक स्थिति उस्तै थियो । देश अझै विभाजित थियो । तर केही दिनमै नाटकीय परिवर्तन सुरु भयो, ड्रोग्बाको भाषण बजेको बज्यै थियो टीभीहरूमा । चर्को दबाबपछि सरकार र विद्रोही एउटै टेबलमा आए र युद्धविराममा हस्ताक्षर भयो । बीबीसी"
एक्लै कौशल निखार्दै सुवास,"सरकारको निर्देशन र कोरोना संक्रमणबाट बच्ने उपायबारे सचेत रहेका उनी यसबेला शर्ट गेम मा केन्द्रित छन् । त्रिभुवन विमानस्थलको स्तरोन्नतिसँगै आर्मी अफिसर्स गल्फ क्लबको संरचना पनि फेरिएको छ । पुरानो कोर्सको पटिङ ग्रिन क्लबहाउस नजिकै रहेको छ । सुभाषको गल्फ कौशल बढाउने प्रयासमा दिन यहीं बितिरहेको छ लकडाउनमा । गल्फमा उनको उत्कृष्ट खेल विशेषगरी चिपिङ र पटिङ नै हो, जसलाई शर्ट गेम भनिन्छ । कोर्स बन्द भएकाले उनलाई टी बाट ड्राइभ गर्ने अवसर भने छैन अहिले ।चिपिङ र पटिङ नै गरिरहेको छु, सुभाषले भने, दैनिक ७ सयजति बल हानिरहेको छु । शर्ट गेमलाई अझै राम्रो गर्ने प्रयास गरिरहेको छु । ड्राइभिङ रेन्जबाट बल प्रहार गर्ने र शर्ट गेमको अभ्यास गर्नेबाहेक उनी लकडाउनपूर्व उनी हरेक दिन एक राउन्ड (१८ होल) पनि खेल्थे, जसलाई अहिले लकडाउनले चिपिङ र पटिङमै सीमित गरिदिएको छ । लजालु स्वभावका उनी गल्फबाहेक बाहिरी कुरालाई खासै वास्ता पनि गर्दैनन् । देशकै उत्कृष्ट व्यावसायिक गल्फर बन्ने उनले लक्ष्य बनाएका छन् ।सूर्य नेपाल गल्फ टुर २०१९२० को पाँचौं प्रतियोगिता काठमाडौं ओपन १८ चैतमा रोयल नेपाल गल्फ क्लब (आरएनजीसी) मा सुरु हुने तय भएको थियो, जुन कोरोना त्रासको लकडाउनले स्थगित भएको छ । व्यावसायिक गल्फको यो प्रतियोगिताको लागि पनि सुभाष तयार थिए । उनले गत वर्ष सूर्य नेपाल गल्फ टुरको प्रतियोगिता सूर्य नेपाल प्रिमियर गल्फ च्याम्पियनसिपमा व्यावसायिक खेलाडीहरूलाई पन्छाउँदै मुख्य उपाधि नै जितेका थिए ।आरएनजीसीमा झन्डै सात वर्षअघि बलब्वाईको रूपमा प्रवेश गरेका सुभाषले फाल्डो सिरिज नेपाल च्याम्पियनसिपको विजेताको रूपमा दुईपल्ट फाल्डो सिरिज ग्रान्ड एसिया फाइनल खेलिसकेका छन् । ललितपुर, लेलेका उनले १४ अन्डर २७४ स्कोर गर्दै गोकर्ण गल्फ क्लबमा भएको १३ औं सागमा गल्फको व्यक्तिगत स्पर्धामा स्वर्ण जितेका थिए । उनकै उत्कृष्ट प्रदर्शनको सहयोगमा शुक्रबहादुर राई, टंकबहादुर कार्की र नीरज तामाङसहितको नेपाली टिमले सागको टिम स्पर्धा (पुरुष) मा पनि स्वर्ण हात पारेको थियो ।"

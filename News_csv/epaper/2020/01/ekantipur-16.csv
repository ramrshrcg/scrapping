शीर्षक,विवरण
८६ करोडको मुद्दामा अड्कियो प्रदेशसभा,"भदौ अन्तिम साता बसेको प्रदेशसभा बैठकले सभामुख यादवको संयोजकत्वमा छानबिन समिति बनायो । समितिमा हरेक दलका दुईदुई जना सांसद थिए । समिति स्थलगत अध्ययनमा खट्दा करिब दुई महिना प्रदेशसभा बैठक बस्न सकेन । समितिले प्रदेशसभाको कात्तिक २९ गतेको बैठकमा प्रतिवेदन प्रस्तुत गर्दै भुक्तानी गर्न सरकारलाई सुझावसहित निर्देशन दियो ।प्रदेश मन्त्रिपरिषद् बैठकले प्रदेशसभाको निर्देशनलाई टेकेर भुक्तानी गर्ने निर्णय गर्यो । कात्तिकमै प्रदेश सरकारले गरेको निर्णय मंसिर महिना सकेर पुस लाग्दा पनि कार्यान्वयन नभएपछि सांसदहरू रुष्ट भए । गत पुस १४ मा बसेको प्रदेशसभा बैठकमा विपक्षी नेकपा र कांग्रेस तथा सत्ता पक्ष राजपाका सांसदहरूले भुक्तानी ढिलाइको जवाफ माग्दै फेरि बैठक अवरुद्ध गरे । पुस १५ मा बसेको बैठकमा सरकारका तर्फबाट जवाफ दिन आन्तरिक मामिला तथा कानुनमन्त्री ज्ञानेन्द्र यादव उपस्थित भए पनि सांसदहरूले धेरैपटक झूटो आश्वासन पाएकाले मुख्यमन्त्री राउतले नै जवाफ दिनुपर्ने भन्दै बैठक चल्नै दिएनन् । त्यही दिन प्रदेशसभा बाहिर उपभोक्ता समिति बटुलेर सांसदहरूले प्रदर्शन गरे ।प्रदेशसभाभित्र र बाहिर तनाव बढेपछि बैठक आठ दिनपछि पुस २२ गतेसम्म सारियो । त्यो अवधिमा पनि भुक्तानी हुने छाँट नदेखिएपछि पुस २२ को बैठक सूचना टाँसेर पुस २८ का लागि सारियो । उक्त दिन पनि बैठक नचल्ने देखेपछि अहिले अनिश्चितकालसम्म स्थगित गरिएको प्रदेशसभा सचिवालयले जनाएको छ । राष्ट्रिय सभाको चुनावमा दलहरू व्यस्त रहेकाले बैठक बस्न सकेको छैन, प्रदेशसभाका सचिव रञ्जित यादवले कान्तिपुरसँग भने, चुनावपछि नै बैठकको मिति तोकिएला । कार्य परामर्श समितिको बैठकले संसद् चल्ने निर्णय गर्ने हो ।कांग्रेसका सचेतक उपेन्द्र कुशवाहले विपक्षीको मुद्दामा सरकार गम्भीर नरहेकाले प्रदेशसभाको गतिरोध लम्बिएको बताए । भुक्तानी दिन मिल्छमिल्दैन सरकारले प्रस्ट भन्नुपर्यो । दुईजिब्रे कुरा गरेर हुन्न, उनले भने, हाम्रा मुद्दामा मुख्यमन्त्रीको प्रस्ट धारणा नआएसम्म संसद् चल्न मुस्किल छ । सरकारका प्रवक्ता एवं आन्तरिक मामिलामन्त्री ज्ञानेन्द्र यादवले विपक्षी दलले उठाएका सबै मुद्दामा सरकार लचिलो रहेको बताए । भुक्तानीका लागि प्रक्रिया अघि बढेको छ, उनले भने, अन्य सवालमा पनि मिलेसम्म सहमति गर्न सरकार तयार छ ।विपक्षी सांसदले गत वर्षको ८६ करोड रुपैयाँ भुक्तानी, जनता आवास कार्यक्रमको कार्यविधि, संसदीय विकास कोषको कार्यविधि र ससर्त अनुदानको बजेटमा प्रदेश सांसदको भूमिका तय हुनुपर्ने अडान राखेका छन् । प्रदेश सरकारले तयार पारेका संसदीय विकास कोष कार्यविधिमा ३ करोड रुपैयाँमध्ये ५० लाख माथिका दुईवटा योजना ठेक्कामार्फत र अरू ५ लाखसम्मको योजना उपभोक्ता समितिमार्फत काम गर्नुपर्ने तय गरेको प्रावधानप्रति सांसदहरूले विरोध जनाएका छन् ।झमेलाको बीउप्रदेश २ सरकारको मुख्यमन्त्री कार्यालय, भौतिक पूर्वाधार तथा विकास मन्त्रालय, सामाजिक विकास मन्त्रालय र उद्योग, पर्यटन, वन तथा वातावरण मन्त्रालयले आर्थिक वर्ष २०७५७६ मा उपभोक्ता समितिमार्फत गरेका विकास निर्माणका ८ सय ४२ योजनाको भुक्तानी रोकेका छन् । जसमा संसदीय विकास कोषमार्फत गरिएका विकास योजना पनि छन् ।प्रदेश सरकारले भुक्तानीका लागि मन्त्रिपरिषद्बाट पाँचपटक निर्णय गरेर प्रक्रिया अघि बढाउन मन्त्रालयहरूलाई निर्देशन दिएको थियो । गत आर्थिक वर्षको बक्यौता चालु वर्षमा भुक्तानी गर्ने कानुनी आधार नरहेको मन्त्रालयहरूको भनाइ छ । यस्तो समस्यामा कस्तो छ कानुनी उपाय ? भुक्तानी गर्न मिल्छ कि मिल्दैन ? प्रदेश सरकारले पुस पहिलो साता संघीय सरकारका कानुन मन्त्रालय र प्रधानमन्त्री कार्यालयमातहत रहेको सार्वजनिक खरिद विभागलाई पत्र लेखेर राय माग्यो । संघीय सरकारले जवाफ दिएको छैन । ८ सय ४२ योजनाको ८६ करोड रुपैयाँ भुक्तानीका लागि प्रदेश सरकारले कानुनी अड्चन चिर्न धेरै उपाय खोजी गर्यो । तर, ती सबै उपाय नियमकानुनले नमिल्ने र गरे अख्तियार दुरुपयोग अनुसन्धान आयोगको फन्दामा पर्ने डरले मन्त्रीसचिवले आँट गरेका छैनन् । भुक्तानीका लागि संसदीय समितिले निर्देशन दिएपछि अख्तियारले प्रदेशसभाको छानबिन प्रतिवेदन अध्ययन गर्न थालेको छ जसका कारणसमेत भुक्तानी प्रक्रिया अनिश्चित बनेको छ ।"
दूतावासको खर्च मनलाग्दी,"मन्त्रालयले प्रत्येक वर्ष भवन खरिदका लागि बजेट व्यवस्था गरे पनि कुनकुन नियोगका लागि भवन खरिद गर्ने भन्ने कार्यक्रम तय हुने गरेको छैन । नियोगहरूको भवन खरिदमा विनियोजन भएको रकम अर्कै शीर्षकमा लगेर खर्च गर्ने गरेको पाइएको महालेखापरीक्षकको ५५ औं वार्षिक प्रतिवेदनमा पनि उल्लेख छ । आर्थिक कार्यविधि नियमावली, २०६४ को नियम २२ (१) मा स्वीकृत आयोजना कार्यान्वयन गर्न विस्तृत अध्ययन, लागत अनुमान र सोही आधारमा वार्षिक कार्यक्रम निश्चित गरी वार्षिक बजेट तर्जुमा गर्नुपर्ने व्यवस्था छ । तर मन्त्रालयले अध्ययन र कार्यक्रम तर्जुमा नगरी घर खरिदका लागि बजेट व्यवस्था गरेको पाइयो, प्रतिवेदनमा भनिएको छ, विनियोजित रकम तोकिएको कार्यमा प्रयोग नगर्दा स्रोतको मितव्ययी प्रयोग नहुने, पटक पटक बजेट व्यवस्था गर्नुपर्ने, समयक्रमअनुसार घरजग्गाको मूल्य बढ्दै जाने हुनाले लागत बढ्ने अवस्था छ । नियोगहरूको भाडामा २०७०७१ मा ४४ करोड, २०७१७२ मा ५७ करोड, २०७२७३ मा ६५ करोड, २०७३७४ मा ६८ करोड ५६ लाख र २०७४७५ मा ७४ करोड ७७ लाख खर्च भएको तथ्यांक छ । यो वर्ष नियोग तथा दूतावासले घरघाडा (कार्यालयसमेतको) मा ७४ करोड ७७ लाख खर्च गरेका छन् । यो खर्च ती नियोगले गरेको चालु खर्च १ अर्ब ३६ करोड १२ लाख ४७ हजारको २९४९ प्रतिशत हो । परराष्ट्र मन्त्रालयका प्रवक्ता भरतराज पौड्याल विदेशस्थित नेपाली दूतावासहरूका लागि घर वा जग्गा खरिद गर्ने नेपाल सरकारको नीति नै भएको बताउँछन् । त्यहीअनुसार हामीले अमेरिकाको वासिङ्टनमा एक वर्षअघि घर खरिद गर्यौं । दुई वर्षअघि अस्ट्रेलियामा पनि घर किनिएको हो, उनले भने । ओमानमा जग्गा खरिद प्रक्रिया अन्तिम चरणमा पुगेको छ । दिल्ली, बेइजिङ, ढाका र बेलायतमा नेपालको आफ्नै सम्पत्तिमा दूतावास छ । फ्रान्समा राजदूतको निवास मात्र हाम्रो हो । बर्लिनमा राजदूत निवास हाम्रै हो । बोनमा रहेको पुरानो दूतावास र निवास भएको घरजग्गा भने बिक्री गर्ने भन्ने थियो, बिक्री भएको छैन, प्रवक्ता पौड्यालले भने । उनका अनुसार नेपाली नियोगको दक्षिण अफ्रिका, ब्राजिलमा कुनै सम्पत्ति छैन । जेनेभामा किन्ने भनिए पनि किनिएको छैन । कोलम्बो, इस्लामावाद र क्वालालम्पुरमा जग्गा मात्रै छ । खाडी मुलुकहरू साउदी अरेबिया, कतार, बहराइन, यूएई र कुवेतसहित इजरायल, स्पेन र रूसमा पनि नेपाली नियोगहरू भाडाको भवनमा छन् । परराष्ट्र मामिला अध्ययन प्रतिष्ठानकी पूर्वउपकार्यकारी निर्देशक इन्द्र अधिकारीका अनुसार नेपाल सरकारले दीर्घकालीन योजनाअनुसार विदेशी नियोगहरूमा आफ्नै जग्गा खरिद गर्ने निर्णय गरेको हो । हरेक वर्ष घरभाडा बढ्दै जाने र नेपालले डलरमा तिर्नुपर्ने हुँदा मुद्रा सटहीमा पनि बढी पैसा गुमाउनुपर्ने हुन्छ, उनले भनिन्, कूटनीतिक क्षेत्रमा जाने ठूलो पैसालाई उपयोग गर्नुपर्छ । त्यसका लागि विदेशमा रहेका नियोगहरूको आफ्नै सम्पत्ति हुनु आवश्यक छ । यसबाट दीर्घकालीन रूपमा मुलुकको ठूलो रकम बच्ने र यसलाई उत्पादनमूलक क्षेत्रमा लगाउन सकिने उनले बताइन् । उनले विदेशमा आफ्नै सम्पत्ति हुँदा त्यसले एक स्वाभिमानी मुलुकका रूपमा पनि चित्रण हुने बताइन् । अधिकारीले विदेशमा नेपाली नियोगका पदाधिकारीहरूले घर वा जग्गा खरिद नगर्नुका पछाडि नेपाली मनोविज्ञान पनि रहेको बताइन् । राम्रै काम गरे पनि गलत गर्यो, त्यहाँ केही गडबढ गर्यो कि भन्ने मनोविज्ञान छ । त्यसले गर्दा ४ वर्षको जिम्मेवारी सम्हालेर नियोगहरूमा पुगेका पदाधिकारीहरू जोखिम लिन चाहँदैनन्, उनले थपिन् । संसद्को अन्तर्राष्ट्रिय सम्बन्ध समितिका सदस्य तथा सांसद दीपकप्रकाश भट्ट देशले विदेशी मुलुकमा पनि सम्पत्ति जोड्दै जानु ठीक रहेको मान्छन् । भाडामा पनि हाम्रो पैसा खर्च हुँदै आएको छ । विदेशमा जग्गा नै जोड्दा भविष्यमा हामीलाई सहज हुन्छ, उनले भने, बेलायत, दिल्ली, बेइजिङमा नेपाली दूतावासको आफ्नै भवन र जग्गा हुँदा अहिले समस्या परेको छैन ।विदेशस्थित नियोगहरूमा काम गर्ने कर्मचारीहरूको आवासका लागि ओहदा र ठाउँ सुहाउँदो साधारण रूपमा सुसज्जित निवासको घरभाडा र अन्य आवश्यक खर्च दिने निर्णय मन्त्रिपरिषद्ले २०५१ जेठ २३ गते गरेको थियो । निर्णयमा नियोग प्रमुखका लागि साधारण रूपमा सुसज्जितको परिभाषा गरिए पनि अन्य कर्मचारीको आवास सम्बन्धमा परिभाषा गरिएको छैन । महालेखापरीक्षकको ५० औं वार्षिक प्रतिवेदन, २०६९ मा एउटै श्रेणीका कर्मचारी आवासका लागि भाडामा लिएको घरमा उपलब्ध सुविधा र भाडा रकममा विविधता देखिएकाले दूतावास रहेको मुलुक, पदाधिकारी र कर्मचारी (श्रेणी र तहअनुसार) लाई उपलब्ध गराउने आवासको समेत रकमसहितको मापदण्ड र नीति तर्जुमा गर्नुपर्ने बताइएको छ । नियोगले घरभाडा सम्झौता गर्दा १ महिनादेखि ३ महिनासम्मको रकम सेक्युरिटीबापत डिपोजिट गर्ने र घर खाली गर्दा मर्मत गरी बाँकी रकम फिर्ता दिनुपर्ने प्रावधान छ तर नियोगहरूले घरको सेक्युरिटीबापत डिपोजिट राखेको रकमको अभिलेख व्यवस्थित रूपमा राख्ने गरेका छैनन् ।"
ढकालको निवासमा विस्फोट,"काठमाडौं (कास) बालुवाटार जग्गा प्रकरणका मुख्य आरोपी शोभाकान्त ढकालको घरमा बुधबार साँझ प्रेसर कुकर बम विस्फोट भएको छ । राजधानीको सानो भर्याङनजिकै सेनाको मेडिकल कलेजपछाडि ढकाल निवासमा भएको विस्फोटबाट गेट पूरै क्षति भएको छ । घरका तीन वटा झ्याल र पार्किङमा राखिएको बा५च ९५५९ नम्बरको टोयटा गाडीमा पनि क्षति पुगेको छ । बढी क्षति पुर्याउन कुकरभित्र फलामका किला राखिएको देखिएको काठमाडौं प्रहरी प्रवक्ता होवीन्द्र बोगटीले बताए । उनका अनुसार छिमेकका ३ वटा घरका सिसा पनि फुटेका छन् । घटना प्रतिबन्धित नेत्रविक्रम चन्द समूहले गराएको हुन सक्ने प्रहरीको आशंका छ । महानगरीय प्रहरी आयुक्त डीआईजी विश्वराज पोखरेलले घटनालगत्तै उपत्यकाका चारै नाकामा सतर्कता बढाएर विस्फोट गराउने समूहको खोजी गर्न निर्देशन दिएका थिए । गत वर्ष वैदेशिक रोगजार व्यवसायी महासंघका अध्यक्ष रोहण गुरुङको घरमा पनि सिलिन्डर विस्फोट गराइएको थियो । ललितपुरको नख्खुस्थित एनसेल कार्यालय, काठमाडौंको घट्टेकुलो र सुकेधारामा चन्द समूहले गराएको विस्फोटमा मानवीय क्षतिसमेत भएको थियो ।"
राष्ट्रिय संवाद माघ २६ मा,"काठमाडौं (कास) सरकारले सगरमाथा संवाद को पूर्वतयारीका रूपमा माघ २६ मा राष्ट्रिय संवाद गर्ने भएको छ । सरकारले चैत २०२२ मा सगरमाथा संवाद गर्दै छ । पहिलो पटक आयोजना गर्न लागिएको संवादको मुख्य एजेन्डा जलवायु परिवर्तन, पर्वतीय वातावरण र मानव जातिको भविष्य रहेको छ । मुख्य संवादअघिको कार्यक्रमका रूपमा राष्ट्रिय संवाद गर्न लागिएको सगरमाथा संवाद सचिवालयका प्रवक्ता किरण चापागाईंले बताए । उनका अनुसार राष्ट्रिय संवाद पनि मुख्य एजेन्डामै केन्द्रित हुनेछ । राष्ट्रिय संवादबाट निस्केको निष्कर्षलाई मुख्य संवादमा एजेन्डाका रूपमा लगिनेछ, उनले भने ।सगरमाथा संवादमा विदेशबाट करिब १ सय ५० सहित २ सय ५० जनाको सहभागिता हुनेछ । त्यसअघि गर्न लागिएको राष्ट्रिय संवादमा भने करिब ३०० जना सहभागी रहनेछन् । चापागाईंका अनुसार राष्ट्रिय संवादमा सरकारी, राजनीतिक, संसद्, नगरपालिकागाउँपालिका, परराष्ट्रविज्ञ, निजी क्षेत्र, पर्यटन क्षेत्र, नागरिक समाज, विदेशी दाताहरूको सहझागिता हुनेछ । राष्ट्रिय संवादमा एकै दिन चार सत्र र एक अन्तर्त्रिया कार्यक्रम हुनेछन् । संवाद सचिवालयको नेतृत्व परराष्ट्र मन्त्रालयका नीति तथा अनुसन्धान महाशाखाका प्रमुख कुमार खरेलले गरेका छन् । सरकारले वैशाख २ मा गरेको मन्त्रिपरिषद्को निर्णयअनुसार राष्ट्रिय, क्षेत्रीय, अन्तर्राष्ट्रिय तथा विश्वस्तरका समसामयिक तथा साझा चासोका विषय एवं मुद्दामा हरेक दुई वर्षमा नेपालमा विश्वस्तरको संवाद सञ्चालन गर्ने उद्देश्यले सगरमाथा संवाद सुरु गर्ने निर्णय गरेको थियो । सगरमाथा संवाद कार्यक्रमको आयोजना तथा सञ्चालनका लागि नीतिगत एवं विषयगत पक्षमा मार्गदर्शन गर्न तथा संवाद आयोजनाका लागि आवश्यक पर्ने साधनस्रोत तथा वित्तीय पक्षमा निर्णय गर्न परराष्ट्रमन्त्रीको संयोजकत्वमा स्थायी प्रकृतिको १० सदस्यीय सगरमाथा संवाद निर्देशक समिति बनाइएको छ ।"
ओलीदाहाल भेटघाट ठप्प,"काठमाडौं (कास) सभामुखको उम्मेदवार चयन गर्न नसकेर प्रतिनिधिसभा नै बन्धक बनिरहेका बेला सत्तारूढ नेकपाका दुई अध्यक्षबीच भने गत आइतबारदेखि औपचारिक भेट र संवाद भएको छैन । प्रधानमन्त्री एवं अध्यक्ष केपी शर्मा ओली र अर्का अध्यक्ष दाहालले आआफ्नो पक्षधर नेताहरूसँग अनौपचारिक संवाद भने गरिरहेका छन् । प्रधानमन्त्री निवास बालुवाटारमा बुधबार पनि ओलीले उपप्रधानमन्त्री ईश्वर पोखरेल, महासचिव विष्णु पौडेल, परराष्ट्रमन्त्री प्रदीप ज्ञवालीसहितका नेताहरूसँग सभामुख चयनका विषयमा कुराकानी गरे । दाहाल निवासमा पनि पूर्वमाओवादी समूहका नेताहरूबीच छलफल भएको छ । महासचिव पौडेलले दुवै अध्यक्षलाई दिनहुँ भेट्ने गरेका छन्, अनौपचारिक सन्देश पुर्याइरहेका छन् । यो विषय दुई अध्यक्षले नै टुंग्याउने खालको छ । उहाँहरूले टुंग्याउनुहुन्छ भन्नेमा म विश्वस्त छु, महासचिव पौडेलले भने । उनले दुई अध्यक्षबीचको अहिलेको मनस्थिति कुन तहको हो भन्ने कुरा भने खुलाउन चाहेनन् । सभामुखको उम्मेदवार चयनसम्बन्धी विवादले चर्को रूप लिएपछि नेकपाका नेताहरूले दुवै अध्यक्षलाई मिलेर साझा प्रस्ताव ल्याउन दबाब दिइरहेका छन् । प्रतिनिधिसभाको माघ ६ का लागि निर्धारित बैठकमा पनि सभामुखको उम्मेदवार चयन हुन नसके त्यसले पार्टीलाई अप्ठेरो पार्ने उनीहरूले चेतावनी पनि दिएका छन् । नेताहरूले अहिलेसम्म मिलेर नै पार्टीको यति ठूलो हैसियत बनेकाले एउटा पदमा धेरै ठूलो विवाद देखाउन नहुने सुझाव दिइरहेको स्रोतले जनाएको छ ।विशेषगरी पूर्वमाओवादी धारका नेताहरूले ओलीलाई विश्वासमा लिँदै आफ्नो पक्षमै सभामुख पार्ने गरी संवाद अघि बढाउन दाहाललाई सुझाव दिइरहेका छन् । उता बालुवाटारमा प्रधानमन्त्री ओलीचाहिँ गत साता वामदेव गौतमको निवासमा भएको सचिवालयका पाँच जना नेताको बैठकपछि बढ्ता सशंकित छन् । टाउको गनेर आफूलाई दबाब दिन खोजिएको भन्दै उनले असन्तुष्टि व्यक्त गरिरहेका छन् । बिहीबार बिहान पनि बालुवाटारमा प्रधानमन्त्रीनिकट नेताहरूबीच यो विषयमा थप छलफल हुने स्रोतले जनाएको छ । उपसभामुख शिवमाया तुम्बाहाङ्फेले सभामुखको उम्मेदवार तय भए आफूले राजीनामा गर्ने बुधबार नुवाकोटमा औपचारिक रूपमा बताएकी छन् । त्यसैले उनको राजीनामाको विषय गौण छ । प्रधानमन्त्री ओली भैंसेपाटी भेलाको बलमा आफूमाथि दबाब दिने रणनीति नै गलत भएको भन्दै त्यस भेलामा सहभागी नेताहरूले गल्ती महसुस गर्नुपर्ने अडानमा छन् । तर दाहाललगायत भेला गर्ने नेताहरू भैंसेपाटी जमघटलाई सहज ठानिरहेका छन् । ओलीको पार्टीभित्र एकलौटी र अरूलाई लपेटेर लैजाने खालको प्रवृत्तिमाथि चुनौती दिन आफूहरूको जमघट सही भएको उनीहरूले अनौपचारिक रूपमा बताउने गरेका छन् । अब केपी ओलीले जे भन्यो त्यो मात्र हुनुपर्छ भन्ने छैन, यो सन्देश उहाँले राम्ररी बुझ्नुपर्छ, सचिवालयका एक सदस्यले भने । पूर्वमाओवादी धारले पहिले सभामुख पद पाएको हुनाले अहिले पनि त्यही धारले दाबी गर्नुलाई वरिष्ठ नेताहरू झलनाथ खनाल, माधव नेपाल र गौतमले पनि स्वाभाविक ठानेका छन् । त्यसैले अध्यक्ष दाहालको पूर्वमाओवादी धारको सभामुख हुनुपर्छ भन्ने अडानमा थप बल मिलेको छ । त्यही कारण अध्यक्ष दाहाल सकेसम्म पछि नहट्ने मुडमा छन् । तर यो घटनाक्रमले पार्टीकै बदनाम र संसद् नै बन्धक बन्ने अवस्था आएकाले पार्टीभित्रका अन्य पद र भूमिका पनि पुनर्परिभाषित गरी नयाँ खालको भागबन्डा गरेर भए पनि सभामुखको लफडा तत्काल मिलाउनुपर्ने अन्य नेताहरूले अध्यक्षद्वयलाई बताउँदै आएका छन् ।"
'उम्मेदवार तय भएको केही मिनेटमै राजीनामा दिन्छु',"रसुवा सभामुख उम्मेदवार तय भएको केही मिनेटमै उपसभामुख पदबाट राजीनामा दिने शिवमाया तुम्बाहाङ्फेले बताएकी छन् । बेत्रावतीमा गोसाइँकुण्ड युवा क्लबले आयोजना गरेको गोरु जुधाई प्रदर्शनीमा आएकी उनले पत्रकारहरूको प्रश्नमा सभामुख निर्वाचनको सबै प्रक्रिया पूरा गरी प्रतिनिधिसभाको ज्येष्ठ सदस्यले अध्यक्षता गर्ने व्यवस्था मिलाएपछि राजीनामा दिने बताएकी हुन् । सभामुख पद रिक्त छ, प्रतिनिधिसभाको नेतृत्व अहिले उपसभामुखले गरिरहेको छ, उनले भनिन्, त्यस्तो अवस्थामा कुनै दलले राजीनामा देऊ भनेर निर्देशन दिन मिल्दैन । सभामुख लिने दलले उम्मेदवार तय गरेर ल्याएपछि म निर्वाचन प्रक्रिया पूरा गरेर राजीनामा दिन्छु । संविधानअनुसार काम गरिरहेकाले आफू सभामुख चयनमा बाधक नभएको तर सभामुखमा आफ्नो पहिलो दाबेदारी रहेको उनले बताइन् । आफू दलको सदस्य नरहेकाले दलले के गर्छ, थाहा नभएको उनले दोहोर्याइन् ।"
'सभामुख नछाने संसद् चल्न दिन्नौं',मोरङ कांग्रेस सभापति शेरबहादुर देउवाले तत्काल सभामुख चयन नगरे संसद् चल्न नदिने चेतावनी दिएका छन् । सत्तारूढ दलले सभामुख छान्न अनावश्यक ढिलो गरिरहेको उनले बताए । विराटनगरमा पत्रकारसँग सभापति देउवाले रामचन्द्र पौडेल पक्षसँग कुरो मिलिसकेको दाबी गर्दै तोकिएकै समयमा पार्टीको महाधिवेशन हुने बताए । केन्द्रीय कार्य समितिले पौडेल र कृष्णप्रसाद सिटौला समूहको बहिष्कारका बीच गत पुस ११ मा महाधिवेशनको कार्यतालिका ल्याएको छ ।
हात्तीले बाटो बिराउँदा आतंक,"मकवानपुर (कास) पर्सा वन्यजन्तु राष्ट्रिय निकुञ्जको हात्ती बाटो बिराएर बस्तीमा छिर्दा आतंक मच्चिएको छ । शनिबार राति मकवानपुरको मनहरी गाउँपालिका३ हाँडीखोलास्थित मेलडाँडा क्षेत्रमा देखापरेको हात्तीले घर भत्काउने र मान्छे लखेट्ने गरिरहेको छ । हाँडीखोला पर्सा राष्ट्रिय निकुञ्जको मध्यवर्ती क्षेत्रअन्तर्गत पर्छ । उक्त हात्तीले गत सोमबार ८० वर्षीया मैया थापाको ज्यान लिइसकेको छ । मनहरी३ मेलडाँडा बस्ने थापा छोरीसँगै जंगलमा घाँस काट्न जाने क्रममा हात्तीले आक्रमण गरेको थियो । हाँडीखोलाको डिल्लीपुर र वसन्तपुर क्षेत्रमा यसअघि पनि हात्ती देखा पर्ने गरेको थियो । यो हात्ती त्यही क्षेत्र हुँदै राप्ती खोला तरेर रजैया प्रवेश गरेको देखिन्छ, पर्सा राष्ट्रिय निकुञ्ज लामिटार सेक्टरका रेञ्जर विनयकुमार झाले भने, स्थानीयले रजैयाबाट पुनः हाँडीखोलातिर लखटेपछि हात्तीले आतंक मच्चाउन थालेको हो । नियन्त्रणमा लिने प्रयास गरिरहे पनि हात्ती कहाँ छ भनेर पत्ता लगाउन नसकेको उनको भनाइ छ । हात्तीले गर्दा स्थानीय बासिन्दा राम्ररी सुत्न पाएका छैनन् । अहिलेसम्म हात्तीले मनहरीमा तीनवटा घर भत्काइसकेको छ । एकछिनमै आउँछ, घर भत्काउँछ, अन्नपानी खान्छ अनि जान्छ, मनहरी गाउँपालिका२ का अध्यक्ष बीरबहादुर घलानले भने, आरक्षका कर्मचारी पनि आउँछन्, हेर्छन् जान्छन् । उनका अनुसार हात्तीले अर्जुन रुम्बा, नारायण रुम्बा र जयबहादुर बलको घरमा क्षति पुर्याएको छ । हात्ती आतंकले कार्यालय जाने र विद्यालय आउने विद्यार्थीसमेत त्रसित छन् । साँझबिहान हिँड्नसमेत समस्या भइरहेको नवज्योति प्राविका शिक्षक नवीनकुमार रेग्मीले बताए । मेरै घरमा छिरेर चारबोरा धान छरिदियो । धन्न मानवीय क्षति हुन पाएन, उनले भने ।पर्सा वन्यजन्तु राष्ट्रिय निकुञ्जका प्रमुख अमिर महर्जनका अनुसार आतंक मच्चाउने हात्ती भाले हो । हामीले स्थानीयलाई सचेत गराइरहेका छौं, उनले भने, सेना, प्रहरी, राष्ट्रिय निकुञ्जको टोली र स्थानीयको सहयोगमा हात्तीको निगरानी भइरहेको छ । राष्ट्रिय आरक्ष विभागसँग हात्तीलाई डाट गर्न र रेडियो कलर जडानका लागि स्वीकृति मागिसकेको उनले बताए । निकुञ्जमा करिब ६५ वटा हात्ती रहेका छन् ।"
मकर नुहाउन भारतबाट हेलिकप्टरमा,"चितवन (कास) मकर स्नानका लागि देवघाटधाममा लाखौं भक्तजन जुट्ने गर्छन् । देशका विभिन्न भागबाट मात्रै होइन भारतका हिन्दु पनि यहाँ नुहाउन आउँछन् । यसपटक मकर स्नानका लागि तीनवटा हेलिकप्टरमा विशिष्ट धार्मिक व्यक्ति देवघाट भित्रिए । जसमा कालीबाबासहित भारत केदारनाथ मठका जगदगुरुसमेत थिए । देवघाट क्षेत्र विकास समितिका पदाधिकारीका अनुसार यसरी विशिष्ट धार्मिक व्यक्ति आएको यो पहिलोपटक हो । कालीबाबासँगै केदारनाथ मठका जगदगुरु श्रीश्रीश्री १००८ अनन्त विभूषित रावलपदवी जगदगुरु श्री भीमाशंकरलिंग शिवाचार्य महाराज पनि आउनुभयो, देवघाट क्षेत्र विकास समितिका अध्यक्ष शिवराज पौडेलले भने । अघिल्लो वर्ष पाँच लाखको हाराहारीमा देशविदेशका हिन्दु, बौद्धहरू स्नानका लागि आएको देवघाट क्षेत्र विकास समितिले जनाएको छ । समितिका अध्यक्ष पौडेलले यसपटक पनि सोही संख्यामा भक्तहरू आएको बताए । देवघाट त्रिशूली र कालीगण्डकीको संगमस्थल हो । यी दुई नदी मिलेकै समयदेखि देवघाटमा मकर स्नान मेला सुरु भएको धार्मिक कथन रहेको अध्यक्ष पौडेलले बताए । देवघाटधाममा गरिने मकर स्नानसँग हिन्दुहरूको गहिरो धार्मिक विश्वास र आस्था जोडिएको छ । वशिष्ठ, विश्वामित्र, याज्ञवलक्यजस्ता ऋषि, जनक, सीताजस्ता धार्मिक व्यक्तित्व देवघाटमा आएर तपस्या गरेको, रामले अश्वमेध यज्ञ लगाएको, सीता विलय भएको, पाल्पाली राजा मणिमुकुन्द सेन आएर तपस्या गरेको धार्मिक विश्वास र ऐतिहासिक तथ्य देवघाटसँग जोडिएको छ, अध्यक्ष पौडेलले भने ।नुहाएपछि देवघाटमै पितृ श्राद्ध गर्ने, ब्रतवन्ध गर्ने र ब्राह्मण र साधुलाई दान दक्षिणा गर्ने चलन छ । धार्मिक तथा सामजिक संघसंस्थाले चिया, खिचडी बाँड्ने गर्छन् । धुनी जगाएर बस्ने साधु र कपडा भुइँमा फैलाएर चामल माग्नेको पनि निकै भीडभाड देखिन्छ । मकर स्नानका साथै देवघाटमा बोलबम, बालचर्तुदशी र अन्य तिथि र पर्वमा पनि भक्तजन आउने गरेका छन् ।"
३ किलो चरेससहित पक्राउ,"काठमाडौं (कास) त्रिभुवन अन्तर्राष्ट्रिय विमानस्थल सुरक्षा कार्यालयले ३ किलो चरेस सहित एक जनालाई पक्राउ गरेको छ । प्रहरीले बुधवार थाई एयरलाइन्सको उडानद्वारा नेपालबाट बैंकक जान लागेका इलाम घर भएका दिलेन्द्र योङहाङलाई पक्राउ गरेको हो । यस्तै, चन्द्रागिरी नगरपालिका२ नागढुंगाबाट प्रहरीले अवैध लागुऔषध गाँजा २ सय ५३ ग्राम र चरेसजस्तो देखिने वस्तु ९ सय ५० ग्रामसहित एक जना पक्राउ परेका छन् । पक्राउ पर्नेमा धादिङ सेराङ गाउँपालिका१ बस्ने २१ वर्षीय देवराज लामा छन् । उनलाई धादिङबाट काठमाडौंतर्फ आउँदै गरेको बा ३ ख ३००७ नम्बरको बसबाट महानगरीय प्रहरी प्रभाग नागढुंगाबाट खटिएको प्रहरीले पक्राउ गरेको हो ।"
१०८ धारामा १० हजारको स्नान,"हेटौंडा (कास) हेटौंडाको ऐतिहासिक धार्मिकस्थल कुष्माण्ड सरोवर त्रिवेणीधामस्थित एक सय ८ धारामा करिब १० हजार भक्तजनले मकरसंक्रान्ति नुहाएका छन् । मुस्ताङको मुक्तिनाथ र तनहुँको देवघाट जान नसकेकाहरूले यहीँ नै मकर स्नान गर्ने गरेका छन् । हेटौंडा नगरपालिका९, कुष्माण्ड सरोवर त्रिवेणीधाममा एक दशकदेखि मेला लाग्न सुरु भएको हो । बुधबार यहाँको गौमुखे धारामा स्नान गर्न मकवानपुरलगायत पर्सा, बारा, चितवन, रौतहट र परासीबाट भक्तजनहरू आएको कुष्माण्ड सरोवर त्रिवेणीधाम समितिका अध्यक्ष इशर््वरी न्यौपानेले बताए । कुष्माण्ड भगवतीको पूजा गर्न कुष्माण्ड पोखरीमा दुई वटा डुंगाको व्यवस्था पनि गरिएको छ । त्रिवेणीधाममा एकमहिने मकर मेला मंगलबारदेखि सुरु भएको छ । पौराणिक मान्यताअनुसार रत्नावती (राप्ती), कर्णावती (कर्रा) र कौशबाही (कुखरेनी) नदीको संगमस्थललाई स्कन्दपुराणमा नवुदुर्गामध्ये कुष्माण्ड भगवतीको सिद्धिक्षेत्र तथा क्रीडास्थलको रूपमा वर्णन गरिएकाले यो क्षेत्रको ऐतिहासिक धार्मिक महत्त्व रहेको प्रपन्न देवप्रसाद कोइरालाले बताए ।"
भन्सार छलीका मोबाइल बरामद,"काभ्रे (कास) इलाका प्रहरी कार्यालय बनेपाले भन्सार छली गरी बिक्रीका लागि राखिएका ३० थान मोबाइल बरामद गरेको छ । बनेपा९ का २२ वर्षीय सुनिल खनालले सञ्चालन गरेको ब्रदर्स मोवाइल पसलबाट प्रहरीले आइफोन २ थान, स्यामसुङका विभिन्न मोबाइल १० थान, एससका २, भिभोका ५, एमआईका २, ओप्पोका ५, वान प्लसको १ र रियल मी कम्पनीको ३ थान गरी १० लाख १७ हजार ५ सय मूल्य बराबरको मोबाइल बरामद गरेको प्रहरी निरीक्षक योगेन्द्र तिमल्सिनाले जानकारी दिए । सञ्चालक खनाललाई राजस्व अनुसन्धान विभागको जिम्मा लगाएको पनि उनले जानकारी दिए ।"
अपरिचितसँग नजिकिँदा,"(काठमाडौं)  नागार्जुन४ की एक युवतीको फेसबुकमा अपरिचितले म्यासेज पठाए । फेसबुक ह्याक गर्न म्यासेन्जरमा फिसिङ लिंक पठाइएको थियो । सोही लिंकका आधारमा युवतीको फेसबुक ह्याक भयो । त्यसपछि अपरिचितले च्याटबाटै युवतीका अन्य साथीसँग रकम मागे । त्यही सूचनाका आधारमा प्रहरी प्रधान कार्यालय केन्द्रीय अनुसन्धान ब्युरोले अघिल्लो साता पोखरा लेखनाथ महानगरपालिका३ नदीपुरका २० वर्षीय रोशन हमाल ठकुरीलाई पक्राउ गर्यो । ब्युरोका अनुसार ठकुरीलाई विद्युतीय कारोबार ऐन, २०६३ अन्तर्गत जिल्ला अदालत काठमाडौंमा ७ दिन म्याद थपेर साइबर अपराध कसुरमा अनुसन्धान अघि बढाइएको छ । नक्कली एकाउन्ट बनाई म्यासेन्जरमा ब्ल्याक मेल गरेर रकम माग्ने झापाका खडानन्द काफ्लेलाई जिल्ला अदालत काठमाडौंले मंसिर १० मा १ लाख ५० हजार रुपैयाँ धरौटीमा रिहा गर्यो । काफ्लेले सुनसरी इटहरीका युवराज बस्नेतलाई फेसबुकमार्फत साथी बनाएका थिए । उनीहरूबीच बेलाबेलामा कुराकानी हुन्थ्यो । कुराकानीका क्रममा आफ्नो गोप्य अंग देखाएको, अश्लील भिडियो बनाइदिन्छु भन्दै ब्ल्याक मेल गरेको भेटिएपछि उनी गत असोज ८ मा समातिए । त्यस्तै, बाजुरा गौमुन६ का १८ वर्षीय विशालजंग रोकायाले सूर्यविनायक नगरपालिका२ बालकोटकी १३ वर्षीया किशोरीलाई फेसबुकमार्फत साथी बनाए । ललाइफकाई प्रलोभनमा पारेर फोटो खिचाए । किशोरीको फोटो प्रयोग गरेर फेक फेसबुक आईडी बनाई रोकायाले सामाजिक सञ्जालमा अश्लील शब्द पोस्ट गरेको, अश्लील म्यासेज पठाई चरित्र हत्या गरेको आरोपमा प्रहरीले शुक्रबार नियन्त्रणमा लिएको छ । पक्राउ परेका रोकायालाई शुक्रबार जिल्ला प्रशासन कार्यालय बाजुराबाट जबरजस्ती करणी मुद्दामा कारबाही थालेको छ । सप्तरीका शिवनारायण महत्तो प्रधानमन्त्री केपी ओली र डा सिके राउतको फोटो जोडी परिवर्तन गरी फेसबुकमार्फत सेयर गरेको आरोपमा कात्तिक २५ मा पक्राउ परे । महतोलाई जिल्ला अदालत काठमाडौंले मंसिर १० मा पुर्पक्षका लागि थुनामा पठाएको छ । यी घटना त उदाहरण मात्र हुन् । इन्टरनेट तथा प्रविधिको बढ्दो लोकप्रियतासँगै चुनौती पनि थपिँदै गएका छन् । यसको दुरुपयोग मात्र नभई यससम्बन्धी गम्भीर किसिमका अपराध पनि बढ्दै गएको प्रहरीको भनाइ छ । सामाजिक सञ्जालबाट हुने अपराध बढेपछि प्रहरीले साइबर ब्युरो नै खडा गरेको छ । नेपालमा निकै लोकप्रिय बनेको सामाजिक सञ्जाल फेसबुकसम्बन्धी अपराध बढेको प्रहरी प्रधान कार्यालय केन्द्रीय साइबर ब्युरो प्रमुख प्रहरी नायव महानिरीक्षक (डीआईजी) विकास श्रेष्ठले बताए । चालु आर्थिक वर्ष ०७६७७ को ६ महिनामा साइबर अपराधका ९ सय ३७ वटा उजुरी ब्युरोमा पेस भएको उनले बताए । जसमध्ये ९ सय ६ वटा उजुरी फेसबुकसम्बन्धी अपराधका छन् । ५ इन्स्ट्राग्राम, ४ वटा भाइबर र अन्य २२ छन् । केन्द्रीय साइबर ब्युरो स्थापनाको ८ महिनामा १ हजार ८ वटा उजुरी परेका छन् । ब्युरोका अनुसार साइबर अपराधमा फेसबुकसम्बन्धी उजुरी बढ्दै गएका छन् । गत आवमा साइबर अपराधसम्बन्धी ३ सय ५७ वटा उजुरी परेकामा त्यसमध्ये १ सय ७१ वटा फेसबुकसम्बन्धी मात्र छन् । फेसबुकबाट विभिन्न व्यक्तिको चरित्रहत्या हुने किसिमका सामग्री पोस्ट गर्ने, अश्लील फोटो ट्याग गर्ने, नक्कली फेसबुक अकाउन्ट बनाउने जस्ता उजुरी परेको डीआईजी श्रेष्ठले बताए । हेलो सरकारमार्फत मात्र चालु आर्थिक वर्षमा १४ वटा फेसबुक अपराधको उजुरी परेको तथ्यांक ब्युरोसँग छ । काठमाडौंमा मात्र मुद्दा दर्ता हुने हुँदा साइबर अपराधको न्यायिक पहुँच उपत्यकाबाहिर न्यून छ । उजुरी र न्यायका लागि काठमाडौं आइपुग्नुपर्ने झन्झटले पीडितहरू न्यायबाट टाढै छन् । उपत्यकाबाहिर सेवा प्रवाहका लागि जनशक्ति तथा साधनस्रोतको कमी भएको ब्युरोको भनाइ छ । साइबर अपराधसम्बन्धी प्रस्ट कानुनी प्रावधान छैन । यसबाहेक संस्थागत क्षमता बलियो भइसकेको अवस्था छैन । मुलुकभरका विद्युतीय अपराधसम्बन्धी मुद्दा हेर्ने एकल निकायका रूपमा काठमाडौं जिल्ला अदालत मात्र छ । ०६४ देखि काठमाडौं जिल्ला अदालतलाई साइबर अपराधको क्षेत्राधिकार तोकिएकोमा एउटै मात्र अदालत भएका कारण यसबाट पाइने न्याय ढिलो, खर्चिलो, झन्झटिलो हुनुका साथै सहर पहुँचमा नभएको सरोकारवाला व्यक्तिको गुनासो छ । इन्टरनेट तथा प्रविधिको बढ्दो लोकप्रियतासँगै बढेको साइबर अपराध न्यूनीकरणका लागि प्रयोगकर्ता आफैं सचेत हुनुपर्ने डीआईजी श्रेष्ठको सुझाव छ । आफ्नो पासवर्ड कसैलाई दिनु हुँदैन, समयसमयमा परिवर्तन गरिरहनुपर्छ, उनले भने, इमेलमा काम गरिसकेपछि साइन आउट गर्नुपर्छ । सामाजिक सञ्जालमा अनावश्यक तस्बिर राख्ने, व्यक्तिगत विवरण राख्ने, अपरिचित व्यक्ति वा संस्थाबाट आएको इमेल नखोल्ने, इमेल तथा मोबाइलमा आउन सक्ने आकर्षक उपहार चिट्ठाको भर नपर्ने, मेल वा मेसेन्जरमा आएको अनावश्यक लिंक नखोल्नेलगायत कार्य गरे मात्र पनि अपराध न्यूनीकरणमा सहयोग पुग्ने उनको भनाइ छ । प्रत्येक कम्प्युटर प्रयोगकर्ताले सेक्युरिटी सफ्टवेयरहरूको प्रयोग गर्नुपर्ने, विद्युतीय उपकरणमार्फत कुनै पनि अश्लील सामग्री आदानप्रदान गर्न नहुने प्रहरीको सुझाव छ । सामाजिक सञ्जाल फेसबुकमा युजरहरूको इन्फरमेसनबाट समेत अपराधीको मनोवृत्ति भएका व्यक्तिहरूले जानकारी लिई अपराध गरेको पाइएकाले प्राइभेसी सेटिङमा पब्लिक नगरी व्यक्तिगत जानकारी सुरक्षित हुने डीआईजी श्रेष्ठले बताए ।"
गोदावरी सडकमा खाल्डैखाल्डा,"(ललितपुर)  ठैवका राजेन महर्जन केही दिनअघि सात जना चिनियाँ पर्यटकको टोलीलाई लिएर गोदावरी क्षेत्र पुगे । पर्यटकहरू फूल्चोकी आसपास क्षेत्रको भौगोलिक बनावट, हावापानी, वनस्पति, जंगल, नदी देखेर दंग परे । तर, फर्कने बेला उनीहरू गोदावरीसातदोबाटो सडक भएर होटल पुग्न मानेनन् । कारण थियो सडकमा खाल्डैखाल्डा । महर्जनले सडककै कारणले पर्यटक मात्र नभई पाहुनालाई घरमा बोलाउन असहज भएको बताए । अति नै भएपछि उनले हिलाम्मे सडकको तस्बिर राखेर गोदावरी भिजिट ट्वान्टी ट्वान्टी लेखेर सामाजिक सञ्जालमा पोस्ट नै गरे ।गोदावरीमा पर्यटकलाई लक्षित गरेर सामान्यदेखि थ्री स्टरसम्मका होटल, रेस्टुरेन्ट तथा लजहरू सञ्चालनमा छन् । तर, सडककै कारण एकपटक पुगेका विदेशीमात्र नभई स्वदेशी पर्यटकले समेत दोहोर्याएर आउन नरुचाउने गरेको होटल व्यवसायी नै बताउँछन् । सडक अस्तव्यस्त हुँदा सातदोबाटोबाट ८ किमि दूरीमा पर्ने गोदावरी क्षेत्र पुग्न घण्टौं लाग्छ, स्थानीय होटल व्यवसायी राज दाहालले भने, पर्यटकको गोदावरी घुम्ने समय यात्रामै सकिने गरेको छ । गोदावरी सडक बनाउन विभिन्न मितिमा दुइटा ठेक्का भएको थियो । कर्मनाशादेखि हरिसिद्धिसम्म ४१५ किमि सडक विस्तार गर्न आशिषसीएम जेभीले ०७५ कात्तिकमा सम्पन्न गर्ने गरी ०७३ मा २९ करोड ९ लाख ७१ हजारमा ठेक्का पाएका थिए । हरिसिद्धिबाट गोदावरीसम्म ३४५ किलोमिटर सडक लामासमानान्तर जेभीले ०७६ कात्तिकमा सम्पन्न गर्ने गरी ०७४ मा ३८ करोड ६ लाख ७८ हजार रुपैयाँमा ठेक्का पाएका थिए । सुरुमा स्थानीय मायादेवी महर्जन, जोगबहादुर महर्जन, कृष्णबहादुर साहीलगायत १० भन्दा बढी व्यक्तिले सर्वोच्च अदालतमा मुद्दा दायर गरेका कारणले सडक विस्तार हुन सकेन । सर्वोच्चले दुई वर्षअघि विस्थापित नहुनेहरूलाई क्षतिपूर्ति र मुआब्जा दिएर मात्र सडक विस्तार गर्न सरकारको नाममा आदेश जारी गर्यो । काठमाडौं उपत्यका नगर विकास प्राधिकरण जिल्ला आयुक्तको कार्यालयले मुअब्जा तिर्ने बजेट अभावको कारणले सडकको मापदण्ड कायम गर्न सकेन । काठमाडौं उपत्यका सडक विस्तार आयोजनाले गत वर्ष २२ मिटर रहेको गाइडेड ल्यान्ड डेभलपमेन्ट (जीएलडी) मापदण्डलाई घटाएर फुटपाथसहित १६ मिटरमा कालोपत्रे गर्ने निर्णय गर्यो । र कालोपत्रे नभएसम्म बिग्रिएको सडक मर्मत गर्ने निर्णय भएको थियो । १६ मिटर कायम गर्दा हरिसिद्धि मोड र ठैब प्रहरी प्रभागनजिकै मात्रै विवाद छ । सडक विस्तारको क्रममा पर्ने रूख कटान गर्न डिभिजन सडक कार्यालय ललितपुरले स्वीकृति पनि दिइसकेको छ । कार्यालयका अनुसार गोदावरी सडकमा १ सय २३ वटा रूख कटान गर्नुपर्नेछ । तर, सडक कालोपत्रे गर्न कतैबाट अवरोध सिर्जना नभए पनि कार्यान्वय गर्न कसैले चासो दिएको छैन । काठमाडौं उपत्यका सडक विस्तार आयोजना प्रमुख गुरु अधिकारीले अर्को सातादेखि काम सुरु गर्ने बताए । बाडेगाउँको खाल्डाखुल्डीमा ग्राबेल हालिसकेका छौं, उनले भने, हरिसिद्धिमा ग्राभेल गर्न प्रक्रिया अगाडि बढाएका छौं । उनले काम सुरु गर्न सम्बन्धित वडाध्यक्ष र सांसदसँग छलफल भइरहेको बताए । १६ मिटरमा कायम नहुने स्थानमा उपलब्ध सडकमा समेत कालोपत्रे गर्नुपर्ने अवस्था आउन सक्छ, उनले भने ।अहिले सडकमा कतै ढलका पाइप त कतै खाल्डो खनेर छोडिएको छ । टौखेल, बाडेगाउँमा हिलाम्मेका कारण पैदलयात्रु सडक वारपार गर्न मुस्किल छ । हरिसिद्धिमा धुलाम्मे छ । सर्वसाधारण जोखिम मोलेर यात्रा गर्न बाध्य छन् । सांसद नवराज सिलवालले हरिसिद्धिमा कालोपत्रे गर्न छलफल भइरहेको बताए । समानान्तर निर्माण कम्पनीका प्रोजेक्ट म्यानेजर रोजन हिमिकाले सरकारले मापदण्डअनुसार साइट क्लियर गर्न नसकेका कारणले ढिलाइ भएको प्रतिक्रिया दिए । गोदावरी नगरपालिकाले सडकमा पर्ने टहरा भत्काएपछि काम थालेका छौं, उनले भने ।"
बाँसबाट हाब्रे साइकल,"(काठमाडौं)  घरायसी सामग्री बनाउन प्रयोग हुने बाँसबाट साइकल बनाइएको छ । हाब्रे नाम दिइएको साइकल विद्युत्बाट चल्ने गरी बनाइएको हो । साइकलमा टायर, बस्ने सिटमा फलाम र स्टिल प्रयोग गरिएबाहेक अरू सबै बाँसकै छन् । एकचोटिमा ३० देखि ४० किलोमिटरसम्म गुड्ने साइकलमा २५० वाटको मोटर जडान गरिएको मेकानिकल इन्जिनियर अभिषेक कार्कीले बताए । अमेरिकी संस्था फुलब्राइटसँगको सहकार्यमा काठमाडौं विश्वविद्यालयका विद्यार्थी र आबारी संस्थाले तीन महिनामा विद्युतीय साइकल तयार गरेको हो । तर साइकलको डिजाइन अमेरिकाको कान्सास विश्वविद्यालयका प्राध्यापक तथा औद्योगिक डिजाइनर लान्स गोर्डन रेकले गरेका हुन् । यो साइकललाई तीन तरिकाले चलाउन मिल्ने कार्कीेले बताए । पहिलो सामान्य साइकल जसरी नै पेडलको प्रयोग गरेर, दोस्रो विद्युतीय साइकल अर्थात् चार्जिङबाट र तेस्रो हाइब्रिड अर्थात् पेडल प्रयोग गर्दा मोटर पनि आफै चल्छ, उनले भने । साइकलमा प्रयोग गरिएको ब्याट्रीसहितको इन्जिनको मूल्य ८० हजार रुपैयाँ पर्छ । साइकल मूल्य १ लाख ६० हजार पर्ने उनले बताए । सामान्य साइकल पनि बनाइएको छ । यसको प्रचार गरिएको छैन, उनले भने, हाब्रेको प्रचारप्रसार गरेको छ । अहिले एक पिस मात्र बनाइए पनि मागअनुसार बनाउने योजना छ ।नर्वे र डेनमार्कमा चलाइने क्रिस्टियना बाइकको डिजाइनबाट यो साइकलको डिजाइन प्रभावित छ । हाब्रे रिक्साभन्दा ठिक उल्टो छ । रिक्सामा यात्रुका लागि पछाडि बस्ने ठाउँ राखिएको हुन्छ तर, हाब्रेमा यात्रु बस्ने सिट अगाडि छ । काठमाडौंका पर्यटकीय क्षेत्रहरू सवारीमुक्त गरेर यात्रु आवतजावत गर्न यो साइकल प्रयोग गर्न सकिने आवारीले जनाएको छ । बाँस र हाब्रे अर्थात् रेड पाण्डाको सम्बन्ध सुमधुर छ । हाब्रेले बाँसको कलिलो भाग खाने र बाँसमा नै बस्छ, आबारीका निर्देशक नृपाल अधिकारीले भने, त्यसैले साइकलको नाम हाब्रे राखिएको हो । नृपालका अनुसार बाँसको आयु जम्मा तीन वर्षको हुन्छ । साइकल बनाउन बाँसलाई सिलिन्डरमा राखेर एयरपम्प प्रेसर दिएर डिजाइन गरिएकाले बाँस ५० वर्षभन्दा बढी टिक्ने उनले दाबी गरे । बाँस हलुका हुने र जहाँ पनि पाइन्छ । यसबाट बनेको सामग्री टिकाउ हुन्छ । सडकको कम्पनलाई आल्मोनियमले भन्दा पनि राम्रोसँग अवशोषित गर्छ । स्टिलको तुलनामा शक्ति बढी हुन्छ । तौल अनुपातमा पनि उच्च शक्ति हुन्छ, उनले भने । आबारीका निर्देशक अधिकारीका अनुसार नेपालमा ५४ प्रजातिका बाँस छन् । नेपालमा ३२ लाख मानिस बाँसको खेती र उत्पादनमा संलग्न छन् । तर यसको प्रयोग घरायसी सामग्रीका लागि मात्र सीमित रहेको उनले बताए ।"
क्षयरोगका बिरामीले पाएनन् पोषणभत्ता,"(काठमाडौं)  काभ्रेकी २६ वर्षीया एक महिला ६ महिनादेखि बहुऔषधि प्रतिरोध (एमडीआर) को उपचारमा छिन् । विशेष उपचारका लागि काठमाडौंमा बसेकी उनी कोटेश्वरको जन्त्र केन्द्रबाट दैनिक क्षयरोगको औषधि सेवन गर्छिन्, सुई लगाउँछिन् । तर उपचार गरेको ६ महिना हुँदा पनि उनले पोषणभत्ता पाएकी छैनन् । औषधि खान थालेपछि झन् ज्यान दुखिरहन्छ, उनले भनिन्, मार्केटिङको काम गरेर गुजारा गर्थें, अहिले त्यो पनि गर्न सकेको छैन । औषधि प्रयोग गरेयता कहिले कपाल झर्ने त कहिले बान्ता हुने समस्याले उनी पीडित छिन् । औषधिसँगै खानुपर्ने पोषणयुक्त खानेकुरा किनेर खान सक्ने खर्च पनि उनीसँग छैन । अझै ६ महिना नियमित उपचारमा बस्नुपर्ने र त्यस अवधिभर काम गरेर आम्दानी गर्न नसक्ने चिन्ताले उनलाई सताएको छ । काठमाडौंका ३० वर्षीय एक पुरुष पनि उनीजस्तै जटिल क्षयरोगका बिरामी हुन् । उनी १० महिनादेखि विशेष उपचारमा छन् । पहिले त पोषणभत्ता लिन्थेँ, साउनदेखि पाएको छैन, उनले भने, पोषिलो खानेकुरा नखाई औषधि मात्रै खाँदा कमजोरीले ओछ्यान नै पर्छु । वैदेशिक रोजगारीका लागि मलेसिया जाँदा उनलाई त्यहीँ क्षयरोगले छोएको थियो । उपचारमा औषधि निःशुल्क भए पनि औषधिसँगै खानुपर्ने पोषिलो खानेकुरा खान नसकेको उनको दुखेसो छ । १८ महिनासम्म नियमित उपचार गर्नुपर्ने खालको समस्या छ, उनले भने । सरकारले जटिल क्षयरोगको उपचारमा रहेका बिरामीलाई मासिक ३ हजारका दरले पोषणभत्ता दिने गरेको छ । घरमै बसेर उपचार गर्नेले मासिक ३ हजार र सरकारी होस्टलमा बसेर उपचार गर्नेले मासिक १ हजार पाउँछन् । बिरामीलाई भत्ता वितरण अब प्रदेश र पालिकाबाटै हुने भएकाले ढिलासुस्ती भएको भक्तपुरस्थित राष्ट्रिय क्षयरोग केन्द्रका निर्देशक डा सागरकुमार राजभण्डारीले बताए । हामीले केन्द्रबाट गर्ने काम गरिसक्यौं, सेवा विकेन्द्रित भएकाले केही ढिलाइ भएको होला, उनले भने । केन्द्रको तथ्यांकअनुसार देशभर एमडीआरका सात सय २० बिरामी छन् । देशभरका २१ वटा क्षयरोग उपचार केन्द्रबाट बिरामीले उपचार पाइरहेका छन् । केन्द्रका एक स्वास्थ्यकर्मीले भने, बिरामी टाढाबाट औषधि खान यहाँसम्म आइरहेका हुन्छन् । कतिसँग घर जाने भाडा हुँदैन, कर्मचारीले उठाएर दिन्छौं ।स्वास्थ्यकर्मीले पाएनन् जोखिमभत्ताजटिल क्षयरोगको उपचारमा संलग्न चिकित्सक र स्वास्थ्यकर्मीले समेत जोखिमभत्ता पाएका छैनन् । सरकारले चार वर्षअघि सेभ द चिल्ड्रेन संस्थाको सहकार्यमा यस्ता स्वास्थ्यकर्मीलाई मासिक १ हजारका दरले भत्ता दिँदै आएको थियो । तीन वर्षयता भत्ता नपाएको स्वास्थ्यकर्मीको गुनासो छ । उपचारको क्रममा स्वास्थ्यकर्मी एउटै बिरामीसँग एक घण्टाभन्दा बढी समय बिताउँछन् । कति स्वास्थ्यकर्मीलाई बिरामीबाटै संक्रमण सरेका धेरै उदाहरण छन्, केन्द्रका निर्देशक राजभण्डारीले भने, स्वास्थ्यकर्मी र चिकित्सकको जोखिमभत्ता नियमित गर्न स्वास्थ्य मन्त्रालयसँग अब पहल गर्छु । केन्द्रका अनुसार जटिल क्षयरोगको उपचारमा देशभर ९० स्वास्थ्यकर्मी संलग्न छन् ।"
नम्बर प्लेटमा फेरि वागमती,"काठमाडौं (कास) सडकमा अञ्चलअनुसारको पुरानो, इम्बोस्ड र प्रदेशवाला गरी तीन खाले नम्बर भएका सवारी गुडिरहेका छन् । प्रदेशको नामकरणपछि सवारीसाधनको नम्बर प्लेट फेरि परिवर्तन गर्नुपर्ने भएको छ । प्रदेश ३ को नाम वागमती राखिएपछि नम्बर प्लेटमा वागमती नै राख्ने तयारी थालिएको छ । प्रदेशको नाम वागमती हुने राजपत्रमा प्रकाशित भइसकेपछि लेटरप्याड र कार्यालयको साइन बोर्ड पनि परिवर्तन गरिसक्यौं, सानाठूला सडक कार्यालयका प्रमुख वसन्तप्रसाद पन्थीले भने, अब चाँडै प्रदेशको नामबाट नम्बर प्लेट पनि जारी गर्छौं । मन्त्रिपरिषद्को ०७५ कात्तिक पहिलो साताको निर्णयअनुसार प्रदेशको नाममा नम्बर प्लेट जारी भएको हो । ०७५ कात्तिक ८ मा प्रकाशित राजपत्रमा प्रदेशको नाममा नम्बर प्लेट जारी गर्ने उल्लेख छ । यातायात व्यवस्था विभागले प्रदेशको नाम टुंगो नलाग्दै अञ्चलका आधारमा राखेका नम्बर प्लेट नफेरे सवारीधनीलाई कारबाही गर्ने चेतावनीसमेत दिएको थियो । मुलुक संघीय संरचनामा गएको तीन वर्षमा गण्डकी, कर्णाली, सुदूरपश्चिम र वागमतीको मात्रै नाम टुंगो लागेको छ । तर यातायात व्यवस्था विभागले सवारीसाधनको नम्बर प्लेट प्रदेशअनुसार राख्न सबै सवारीधनीलाई ताकेता गरिरहेको छ । नयाँ सवारीको हकमा त दर्तामै प्रदेश उल्लेख गर्ने गरिएको छ । बारम्बार नम्बर प्लेट फेर्नुपर्दा नागरिकलाई सरकारी सास्ती मात्रै छैन, व्यर्थको आार्थिक भार थपिएको छ । वागमतीको नाममा पनि नम्बर प्लेट जारी हुने भएपछि अब सडकमा चार प्रकारको नम्बर प्लेटका सवारी गुड्नेछन् । नियमावली संशोधन भएपछि प्रदेशको नाममा नम्बर प्लेट जारी हुनेछ, भौतिक पूर्वाधार विकास मन्त्रालय वागमतीका सचिव तेजराज भट्टले भने, यो प्रक्रिया पूरा गर्न कम्तीमा एक महिना लाग्नेछ ।"
सडक नियम सिकाउन उज्यालो अभियान,"काठमाडौं (कास) महानगरीय ट्राफिक प्रहरी महाशाखाले ट्राफिक उज्यालो कार्यक्रमबाट पुसमा ४१ हजारलाई ट्राफिक नियमको जानकारी गराएको छ । समुदायप्रहरी साझेदारीअन्तर्गत सडक प्रयोगकर्ता, पैदलयात्री, सार्वजनिक सवारीसाधनका स्टाफ, स्कुल र कलेजका विद्यार्थर्लीाई ट्राफिक नियम, सडक अनुशासन र सडक सचेतना अभिवृद्धि गर्न महाशाखाले तीनमहिने विशेष अभियान चलाएको प्रहरी उपरीक्षक जीवन श्रेष्ठले बताए । पुसमा सार्वजनिक यातायातका सवारी चालक र सहचालक ५ हजार ६ सय ४६ जना, ट्याक्सी चालक १ हजार ६ सय ४४, मोटरसाइकल चालक ९ हजार ७५, सरकारी चालक ५७ जनालाई सचेतना प्रदान गरिएको छ । त्यस्तै, पैदलयात्री २१ हजार ३ सय ७६, संघसंस्थाका चालक ७ सय १७ र ३ हजार २ सय २० जनालाई सचेतना प्रदान गरिएको महाशाखा प्रमुख प्रहरी वरिष्ठ उपरीक्षक भीमप्रसाद ढकालले जानकारी दिए । महाशाखा र मातहतका ४० कार्यालयबाट ट्राफिक नियम र सडक अनुशासनबारे पर्चा पम्प्लेट, स्टिकर वितरण र श्रव्यदृश्य प्रदर्शनी गरी सचेतना दिएको उनले बताए ।"
मनाइयो सम्यक् दान पर्व,"भक्तपुर (कास) बौद्व धर्मावलम्बीले माघेसंक्रान्तिका दिन सम्यक् महादान पर्व मनाएका छन् । नेपाल संवत् ७८७ मा भक्तपुर चतुब्रह्म महाविहारका बज्राचार्य जयरत्नले स्थापना गरेको थथुवही (जयकीर्ति महाविहार) मा पर्व मनाइएको हो ।सम्यक्को अर्थ ठिक तरिकाले ग्रहण गर्नु, अतिवादी र भौतिकवादी नभई मध्यस्थ मार्ग अपनाउनु नै सम्यक् वा मध्यम मार्ग भएको बौद्व धर्मावलम्बीहरू बताउँछन् । आचार्य सुरतबज्रको वंशज भक्तपुर चतुब्रह्म विहार निवासी बज्राचार्य जयरत्नले ७८७ मा आफ्ना दिवंगत पिताको नाममा रम्यकूटागार सुवर्ण चैत्य स्थापना गरी दीपंकर बुद्धलगायत सम्यक् संघ भोजनदान र संघलाई भोजनदान गरी सम्यक् महादानको शुभारम्भ गरेको उल्लेख छ । सम्यक् गरेको वर्षमा जयकीर्ति महाविहार ७९४ मा राजा जयजितामित्र मल्लको पालामा जीर्णोद्धार गरेर सुवर्ण ध्वजा फहराई यज्ञ गरी सम्यक् संघभोजनदान गरेको दिनदेखि नियमित माघे संक्रान्तिको दिन सम्यक् दान पर्व मनाउने प्रचलन छ । यस वर्ष जुलुमकाजी बज्राचार्य परिवारले सम्यक् दान वर्ष मनाएको सम्यक् महादान व्यवस्थापन सहयोग समितिले जनाएको छ ।"
आधिकारिक नक्सा जारी गर,"भारतले अढाई महिनाअघि जारी गरेको नयाँ राजनीतिक नक्सामा नेपाली भूभाग पनि आफ्नो सिमानाभित्र पारेपछि नेपालमा त्यसको तीव्र विरोध भयो । सडक, सदन, राजनीतिक दल र बौद्धिक क्षेत्र सबैतिर नेपाली भूमि फिर्ता ल्याउनुपर्ने आवाज उठ्यो । भारतीय कदमविरुद्ध आन्दोलन र विरोध प्रदर्शन भए । सरकारले पनि कूटनीतिक नोटमार्फत नक्सामा असहमति जनायो । परराष्ट्र मन्त्रालयले विज्ञप्ति जारी गर्दै कालापानी क्षेत्र नेपालको भूभाग हो भन्ने विषयमा नेपाल सरकार स्पष्ट छ भन्यो । तर, अतिक्रमित भूभाग फिर्ता ल्याउने दिशामा अहिलेसम्म ठोस प्रगति त भएको छैन नै, हाम्रो आधिकारिक नक्सामै अझै पनि सम्पूर्ण नेपाली भूभाग समावेश गरिएको छैन । हाम्रा नेताहरू राष्ट्रियता र सार्वभौमिकताका सवालमा जति भावुक देखिन्छन्, यसलाई बलियो बनाउन गर्नुपर्ने कार्यप्रति भने त्यति जागरुक र संवदेनशील बन्दैनन् । सार्वजनिक खपतका लागि देशभित्र आम उत्तेजना बढाउने गरी यस्ता मुद्दा उठाउने गर्छन्, तर आन्तरिक र बाह्य रूपमा अपनाउनुपर्ने सावधानीप्रति सचेत रहँदैनन् । यसको एउटा प्रमाण हो २०७२ मा जारी नेपालको संविधानमा भएको एउटा त्रुटि, जसको अनुसूची३ मा निसाना छापभित्र राखिएको नेपालको नक्सामा कालापानी क्षेत्र समेटिइएकै छैन । योभन्दा लापरबाही वा हेलचेक्र्याइँ अरू के हुन सक्छ ? यसअघि नापी विभागले प्रकाशन गरेका नक्साहरूमा पनि लिपुलेककालापानी त नेपालकै सिमानाभित्र समेटिएको छ तर लिम्पियाधुरा छैन । त्यसैले अब संविधान संशोधन गरेर लिम्पियाधुरासमेत समेटिएको नेपालको आधिकारिक नक्सा समावेश गर्न आवश्यक छ । राष्ट्रको आधिकारिक नक्सा जारी गर्न सरकारलाई संसद् र नागरिक दुवैस्तरबाट निर्देशन र दबाब नदिइएको होइन । संसदको राज्य व्यवस्था समितिले पटकपटक गृहमन्त्री रामबहादुर थापा र भूमि व्यवस्था, सहकारी तथा गरिबी निवारणमन्त्री पद्माकुमारी अर्याललाई बोलाएर छलफल गर्दै लिम्पियाधुरासहितको नेपालको नयाँ नक्सा जारी गर्न भनेको थियो । यसै विषयलाई लिएर भूगोल, कानुन र जलस्रोतका जानकारहरू लगायतको एक समूहले डेढ महिनाअघि प्रधानमन्त्री केपी शर्मा ओलीसँग भेट्न खोजे पनि समय पाएन । समूहले भारतले आफ्नोपट्टि पारेको लिम्पियाधुरासहितको भूमि समावेश गरी बनाइएको नेपालको नक्सा सरकारलाई दिन चाहेको थियो । पछि समूहले मन्त्रीहरू पद्मा अर्याल, ईश्वर पोखरेल, रामबहादुर थापा, गिरिराजमणि पोखरेल र प्रदीप ज्ञवालीलाई आधिकारिक रूपमा प्रकाशन होस् भनेर नक्सा बुझायो । ती मन्त्रीहरूले हुन्छ भने पनि सरकारले यसबारे केही सार्वजनिक गरेको छैन । यसरी चौतर्फी सरोकार व्यक्त भइसकेपछि सरकारले एउटा निष्कर्षमा पुगेर आफ्नो सम्पूर्ण भूभाग समेटिएको आधिकारिक नक्सा जारी गर्नुपर्छ । ताकि, आम रूपमा शुद्ध नक्सा प्रयोगमा आओस् र पाठ्यपुस्तकहरूमा पनि समावेश गर्न सकियोस् । सबै प्रमाणअनुसार लिम्पियाधुरासम्मको भूभाग नेपालकै भएकाले उक्त क्षेत्रसमेत समेटेर राज्यले नक्सा जारी गर्न हिच्किचाउनुपर्ने कारण छैन । भारतीय अतिक्रमणमा परेको भूभाग फिर्ता ल्याउन गर्नुपर्ने कूटनीतिक कसरत एकातर्फ छ तर ती भूभागलाई समेटेर नक्सा जारी गर्न कुनै विलम्ब गरिरहनु हुँदैन । नापी विभागले समेत यससम्बन्धी नक्सा तयार पारेर बुझाइसके पनि सरकारले त्यसलाई सार्वजनिक गर्न नचाहनुको औचित्य देखिँदैन । भारतले अतिक्रमण गरेको नेपाली भूमि फिर्ता ल्याउन दुई देशबीच कूटनीतिक सक्रियता आवश्यक पर्छ । हामीले चाहना गर्दैमा मात्रै यो विषय सजिलै टुंगिँदैन, त्यसका लागि उचित प्रयत्न चाहिन्छ । आफ्नो कूटनीतिक कौशलका बलमा भारतलाई तथ्य र प्रमाण स्वीकार गर्न मनाउनुपर्छ । तर यस विषयमा सचिवस्तरको संयन्त्रमार्फत सल्टाउन भारत सहमत भए पनि उक्त बैठकको टुंगो लाग्न सकेको छैन । सीमा समस्या समाधानका लागि वार्ता गर्न पहिलो पटक ठाउँ र मिति तोकेर परराष्ट्र मन्त्रालयले भारतमा पत्र पठाए पनि नयाँदिल्ली त्यसमा सहमत भएन । नेपालले प्रस्ताव गरेको दोस्रो मितिमा उसले जवाफ दिएको छैन । साथै, नेपालले दुई छिमेकी भारत र चीनसँग सीमा जोडिएका स्थानहरूमा देखिएका समस्या अवलोकन गरी सूचना संकलन गर्न एक महिनाअघि परराष्ट्र मन्त्रालयका सहसचिवको संयोजकत्वमा छुट्टाछुट्टै रूपमा गठित सीमा निरीक्षण समितिले पनि अविलम्ब काम थाल्नुपर्छ । अतिक्रमित भूमि फिर्ता ल्याउन पनि नेपालले आफ्ना सबै भूभाग समेटेर नक्सा जारी गर्न ढिलाइ गर्न हुँदैन । आफ्ना नागरिकलाई मुलुकको सही नक्साबारे सुसूचित गर्ने दायित्व सरकारको हो । तर, हेलचेक्र्याइँ हो या अनावश्यक डर कति कारणले सरकारले राष्ट्रको सही नक्सा जारी गर्न सकेको छैन । सरकारले जानीनजानी गर्ने ढिलासुस्तीले यसबारे नेपालीको आम मनोविज्ञानमै असर पुर्याउन सक्छ । हामीले प्रयोग गरिरहेका नक्सामा सम्पूर्ण नेपाली भूभाग समेटिएका छैनन् भन्ने जानकारी सबैलाई भइसकेको छ । अब पनि नयाँ सही नक्सा सार्वजनिक नगर्ने हो भने आम रूपमै हीनताबोध बढ्नेछ । र, सरकारमा आत्मविश्वासको कमी भएको अर्थ लाग्नेछ, जुन भोलि भारतसित वार्ताको टेबलमा बस्दा पनि देखिन सक्छ । त्यसैले सरकारले लिम्पियाधुरासम्मै समेटिएको आधिकारिक नक्सा अविलम्ब जारी गर्नुपर्छ ।"
नेपाली भूमि अतिक्रमणको पीडा,"भारतले नेपालको भूमि मिचेर नक्सा जारी गरेपछि विवाद बढ्दै गएको छ । भारतले खुसुखुसु आफ्नै मर्जीले नेपालको भूमि उसको नक्सामा पारेपछि नेपालमा पनि सरकारलाई आफ्नो भूमि समेटेर नक्सा जारी गर्न दबाब बढिरहेको छ । भारतले नेपालको भूमि मिचेर नयाँ नक्सा जारी गरेपछि नेपालमा उक्त नक्सा अमान्य भएको भनेर जनस्तरबाट विरोध भइरहेको छ । सरकारले विवाद समाधानको लागि पूर्वप्रधानमन्त्री तथा नेकपाका वरिष्ठ नेता माधवकुमार नेपाललाई प्रतिनिधि तोकेको तर भारतीय प्रधानमन्त्री नरेन्द्र मोदीले संवाद गर्न नचाहेको समाचार पनि आएका थिए । पराष्ट्र मन्त्रालयले भारतले नेपालको भूमि मिचेर नक्सा जारी गर्न नहुने केही सतही विज्ञप्ति जारी गरे पनि भारतसित ठोस वार्ता हुनसकेको देखिंँदैन । मोदीले कश्मीरलाई भारतमा गाभेपछि भारतमा विभिन्न कानुन पारित गर्दै अगाडि बढिरहेका छन् । भारतभित्रै मोदीको नीतिप्रति तीव्र विरोध भइरहेको छ । भारतले हेपेरै नेपालको भूमि समेटेर नक्सा जारी गर्नुचाहिंँ उसको छिमेकीहरूप्रतिको हेपाह प्रवृत्ति हो । नेपालले पनि आफ्नो सबै भूमि समेटेर नक्सा जारी गर्नु आवश्यक छ । सीमाविदहरूको परामर्श र सल्लाहसहित नेपालले आफ्नो आधिकारिक नक्सा जारी गर्नुपर्छ । रेशमकुमार सुनुवार, ल कलेज, काठमाडौंकात्तिक १७ मा नेपाली भूमि समेटेर सार्वजनिक गरिएको नक्साको सबै नेपालीले आफ्नो ठाउँबाट विरोध गरिसक्दा पनि भारतले कालापानी आफ्नै भूभाग हो भनी लगत्तै दिएको विज्ञप्तिले छिमेकीको नियत ठिक नरहेको प्रस्ट छ । नेपाली विज्ञहरूले सप्रमाण नेपाली नक्सा सरकारलाई दिन र धारणा बुझ्न चाहँदा प्रधानमन्त्रीबाट समय नमिलेको र नेपालको नक्साबारे सरकारले हालसम्म धारणा स्पष्ट गर्न नसक्नुले हाम्रो परराष्ट्र रणनीतिको कमजोरीलाई प्रस्ट्याएको छ । सरकारद्वारा विभिन्न मितिमा पत्राचार, वार्ता समिति गठनजस्ता कुराको समाचार यदाकदा सुनिन्छ । तर त्यस सम्बन्धमा जनस्तरमा हालसम्म केही खुलाइएको छैन । परराष्ट्रमन्त्रीले पटकपटक भारतसँग वार्ता गरेर समाधान खोजिने भन्दै आए पनि त्यसले मूर्तरूप लिनसकेको छैन । हाम्रा यिनै कमीकमजोरीको फाइदा भारतले लिने गरेको छ । नेतृत्वले सचेत हुन जरुरी छ । विज्ञहरूले पेस गरेका नक्सामा तुरुन्त राय निर्माण गरी प्रकाशनतर्फ सरकारको ध्यान जानु जरुरी छ । महेन्द्रसिंह बम, टीकापुर१, कैलाली"
प्रधानमन्त्रीको प्रशंसा किन गर्ने ?,"प्रधानमन्त्री केपी शर्मा ओलीले मंगलबार चेम्बर अफ कमर्शका सदस्यहरूलाई सम्बोधन गर्दै आफ्नो सरकारले राम्रो काम गरेको भए पनि पत्रकार र सम्पादकहरूले त्यो कुरा नलेखेको आरोप लगाएका छन् । उनले प्रशंसा गर्ने मन, मुटु भएका सम्पादकहरू नहुँदा सरकारले जति गर्दा पनि नदेखिएको गुनासो गरेका छन् । जुन पूरै आधारहीन छ । यसअघि पनि प्रधानमन्त्री ओलीले विपक्षीको मन पोल्नेगरी विकास गरेको, सरकारको विरोध गर्नेहरूलाई पार्टी कार्यकर्तार्हरूले अरिंगालझैं प्रतिवाद गर्नुपर्ने जस्ता हास्यास्पद र राजनेताहरूले भन्न नमिल्ने शब्दवाण प्रहार गरेका थिए । प्रधानमन्त्रीले विकास गरेंँ भन्दैमा र पत्रकार, सम्पादकहरूले हो रहेछ भनेर लेख्दैमा जनताले पत्याउने कुरा छैन । विकास जनताले अनुभूत गर्ने विषय हो, नकि प्रधानमन्त्रीको भाषणले बताउने विषय । ओलीले सञ्चार माध्यमलाई गाली गर्नुको सट्टा वास्तवमै विकास र समृद्धिको काम गरेको भए आज यसरी ब्लड प्रेसर बढ्नेगरी गर्जनु पर्दैन थियो । तर कामकुरा एकातिर कुम्लो बोकी ठिमीतिर भएपछि कसरी पत्रकार सम्पादकले ओली सरकारले विकास गरेछ भनेर लेख्ने ? जनताले पत्याउनु पनि पर्यो नि । गोपाल देवकोटा, जोरपाटी, काठमाडौंप्रधानमन्त्रीले आफूले गरेका अद्भुत कार्यको प्रशंसा गर्ने कुनै माध्यम पाइन, कुनै मिडिया मेरो पक्षमा लेख्न हिम्मत गर्दैनन् । आम बुद्धिजीवी पनि मैले गरेका त्यस्ता अविस्मरणीय कार्यको वाहवाहीमा मुख खोल्दैनन्भन्नु भएछ । प्रधानमन्त्रीज्यू, सूर्यलाई हत्केलाले छेक्न सकिँंदैन । यदि तपाईंले आम जनमानसको आँखामा खुसी छाउने त्यस्तो गम्भीर कार्य गरिदिनुभएको भए त्यो कदापि छोपिने थिएन । तपाईं तथा तपाईंका आसेपासे बाहेक तपाईंको आफ्नै यो दुई वर्षमा कति काण्ड भए, त्यसको एउटा पनि छानबिन गर्न किन सक्नु भएन प्रधानमन्त्रीज्यू ? निर्मला हत्याकाण्ड, वाइडबडी घोटाला, एनसेल कर ठगी काण्ड, आयल निगम जग्गा घोटाला, यति प्रकरण, बालुवाटार जग्गा काण्ड यस्ता कैयौं घोटाला जगजाहेर छ । के यसलाई वाहवाह गर्नुपर्यो, जनता र मिडियाले ? यो कदापि हुन सक्दैन प्रधानमन्त्रीज्यू । केदारनाथ त्रिपाठी, बूढानीलकण्ठ, काठमाडौंगोरखापत्र, नेपाल टेलिभिजन, रेडियो नेपाल, प्रेस काउन्सिल जस्ता सरकारका मुखपत्रले समेत सरकारी कामको चर्को स्वरमा प्रशंसा गर्ने ठाउँ नपाइरहेका बेला स्वतन्त्र मिडियाले प्रधानमन्त्रीको कामको कसरी प्रशंसा गर्ने हो ? प्रधानमन्त्रीले सञ्चार माध्यमका सम्पादकहरूमा सरकारको प्रशंसा गर्ने मुटु भएका छैनन् भनी उफ्रेको खबरले फेरि कमला घिमिरेको मोडिफाइड गीत चिया झानेको, ओलीले हँसाउन कति जानेको ? लाई स्मरण गराएको छ । उनी प्रधानमन्त्री भएपछि शिक्षा, स्वास्थ्य, सञ्चार, यातायात, सुरक्षाजस्ता विषयमा वास्तै नगरी उल्टै जनअधिकार कुण्ठित हुनेगरी कहिले सञ्चार विधेयक, कहिले गुठी विधेयक, कहिले आणविक विकिरण सम्बन्धी विधेयक तेर्स्याएर देशलाई अधिनायकवादी शैलीमा हुकुमी शासन चलाउन थाले । यस्तो कामको प्रशंसा सञ्चार माध्यमले खुलेर गर्नुपर्ने ? निर्मला हत्या र बलात्कार काण्ड, ३३ किलो सुन काण्ड, हुन्डी काण्ड, बालुवाटार जग्गा काण्ड, एनसेल काण्ड, वाइडबडी काण्ड, होलिवाइन काण्ड, मेडिकल माफिया काण्ड, फोरजी काण्डजस्ता काण्डहरू पनि खुलेर सरकारले गरेको राम्रो काम भनेर प्रचार गर्नुपर्ने ? अझै सूचनाको हक कुण्ठित हुनेगरी ल्याइएको विधेयक तथा सबै संवैधानिक आयोगहरू र राष्ट्रिय अनुसन्धान आयोग समेतलाई प्रधानमन्त्री कार्यालय मातहत ल्याउने हर्कतलाई पनि चर्को स्वरले सरकारको राम्रो काम भनेर चिच्याउनुपर्ने ? सरकारको आलोचना गरेकै भरमा नागरिकलाई जेल हाल्ने अनि सरकारको प्रशंसा गर्नुपर्ने ? राम्रो काम गरेको भए त अरिंगाल कार्यकर्ताहरूले सडकमा सरकारको समर्थनमा नाराजुलुस गर्ने थिए होलान् नि । किन चुपचाप छन्, तिनीहरू ? प्रधानमन्त्रीज्यू, जनता र सञ्चारकर्मी तपाईंका हलिया होइनन् । जनताको जनजीविकाको काम गर्नुहोस्, सबैले वाहवाह गर्नेछन् । हेमन्त न्यौपाने, मध्यबिन्दु११, नवलपरासी (पूर्व)प्रधानमन्त्री केपी शर्मा ओलीले हामीकहाँ प्रशंसा गर्ने मुटु भएका सम्पादक छैनन् भन्दै प्रचारमुखी भोकलाई उजागर गर्नुभएको छ । प्रचार गर्नलायक के भएको छ, बितेका झन्डै अढाई वर्षमा ? वाइडबडी प्रकरणमा भएका अनियमितता, कर छली प्रकरण, मेलम्चीमाथिको प्रहार, निर्मला पन्त हत्याकाण्ड, सभामुख महराको हर्कत, आन्तरिक कलहका कारण संसदलाई बन्धक बनाउने खेल, गुठी खाने प्रपञ्च, प्रेस स्वतन्त्रता विरोधी विधेयक, आफ्नै देशको सीमानामाथिको अतिक्रमणमा मौनता, स्थानीय तहमा चरम भ्रष्टाचार, अपराधीहरूलाई आममाफी, प्रधानमन्त्री पदका लागि एमाले पार्टी पुष्पकमललाई हस्तान्तरण जस्ता नकारात्मक कर्मका माझमा सरकारले जनतालाई राहत हुने र नेपालीको स्वाभिमान र आत्मसम्मान जोगाउने कुन काम गरेको छ ?जहाँसम्म पानीजहाज र रेलका सन्दर्भ छन्, यी नियमित प्रक्रिया हुन् । जसरी एउटा बालक समयको क्रमसँगै वयस्क हुन्छ, अनि वयस्क बूढो हुन्छ । परिवर्तन त्यसलाई भनिन्छ, जहाँ व्यक्तिको सोच र शैलीका कारण नाटकीय परिवर्तन होस्, जनताका जीवनस्तरमा अनायास सकारात्मक परिवर्तन आओस् । राष्ट्रियता खातिर आफ्नो आधिकारिक नक्सा सार्वजनिक गर्नसकेको छैन, स्थिरताका लागि सदनमा बहुमत हुँदाहुँदै पनि सभामुखको निर्णय गर्न सकिरहेको छैन । शान्तिका नाममा एकजना बालिकाको हत्यारा पत्ता लगाउनसकेको छैन । समृद्धिका लागि करछली प्रकरणमा आफूलाई मुक्त राख्नसकेको छैन । लोकतन्त्रका नाममा जनताको मौलिक हकमाथि बन्देज लगाउने प्रपञ्चमा छ । सुशासनका नाममा सिंगो जहाज निल्नेको संरक्षक स्वयं सरकार बन्दैछ । बालुवाटार बेचिएको छ । राजनीतिक आग्रहपूर्वाग्रहलाई थाती राखेर भन्ने हो भने यो सरकार इतिहासकै निराशावादी सरकारको रूपमा स्थापित भएको छ । उत्तम पुडासैनी, जोरपाटी, काठमाडौं"
दिलीपको आवाज,"धनुषा, मिथिला५ का दिलीप महतोलाई अवैध उत्खनन भइरहेको औरही खोलामा टिपरले किचेर हत्या गरियो । उनको अपराध थियो साँचो कुरालाई दुनियाँसामु उजागर गर्दै जानु, गलत कामको ठाउँको ठाउँ प्रतिरोध गर्नु । सत्य बोल्दा, इमानदार प्रतिरोध गर्दा आफ्नो बलि दिनुपर्ने अवस्था आयो । उनको हत्यासँगै एक उदाउँदो संरक्षणकर्मी, जागरूक नागरिक, प्रतिबद्ध प्राविधिकको अवसान भएको छ । एउटा पुरानो आहान छ, सत्यको मुख स्वर्ण आवरणले छोपिएको हुन्छ । हो पनि, अहिले बेथिति गर्ने, सत्ता र शक्तिको दुरुपयोग गर्ने, सार्वजनिक सम्पत्ति हाकाहाकी मास्नेहरू सत्यलाई किन्न खोज्दै छन् । प्रलोभन र प्रभावमा पारेर सत्यलाई छल्न खोज्दै छन् । त्यतिले नपुगे त्रसित पार्नसम्म पछि पर्दैनन् । धम्कीको बावजुद दिलीपले आफ्नो गाउँवरिपरि उत्खननको विरोध गर्न छोडेनन् । आफ्नो खेतछेउ बालुवा निकालिरहेको थाहा पाएपछि उनी विरोध गर्न क्रसर उद्योग भए ठाउँ पुगेका थिए, जहाँ टिपरले किचेर उनको हत्या गरियो । मिथिला नगरपालिकाभित्रका अधिकांश खोलानदीमा अवैध उत्खनन व्याप्त छ । दिलीपको अन्तिम पलसम्म एउटै आवाज रह्यो सत्यलाई भन्दै गर, लगातार प्रतिरोध गर्दै गर ।भुइँतहमा बेथिति, अराजकता र अन्यायको विरोधले मात्र लोकतन्त्रलाई ज्युँदो राख्न सक्छ । दिलीपले नदीमाथिको अन्यायलाई विराम दिन जुन आँट गरे, त्यसले लामो समयसम्म युवाहरूलाई स्पन्दित गरिरहनेछ । नदी दोहन, जंगल फँडानी, स्रोतको हिनामिना, निर्वाचित प्रतिनिधिको गैरजवाफदेहिता, सार्वजनिक सम्पत्तिको गैरकानुनी प्रयोगजस्ता सवाल नेपाली लोकतन्त्रमा जनताका लागि अभिशाप बन्दै गइरहेछन् । यसबाट मुक्ति दिलाउने क्षमता कसैमा छ भने त्यो युवा वर्गमै छ । दिलीपले युवक हुनुको दायित्व पालना बिनाकुनै प्रचार गरे । संज्ञा विशेषणात्मक शब्द युवक को पहिलो अक्षर यु ले युयुत्सा तर्फ संकेत गर्छ, जसको अर्थ हुन्छ संघर्षशील क्षमता तथा त्यसका लागि सदैव तत्परता । मध्य अक्षर व ले विवेकको साइनो राख्छ । अन्तिम अक्षर क कर्मठताको द्योतक हो । ग्रामीण क्षेत्रका यी अभियन्ताले समग्रमा युवक हुनुको मूल्य स्थापित गरे ।उर्वर भूमि छ, सहज पानी उपलब्ध छ, अनि पो मधेस छ । फैलिंँदो बालुवाकरण र पानीको संकट गहिरिँंदै गयो भने मधेसको अस्तित्व रहँदैन । नदीमाथि खेलबाड गरेर तबाहीको इतिहास लेख्ने तयारी हुँदै छ । स्थानीय सरकारहरू राजस्व र विकासको दुहाइ दिएर पर्यावरणीय सरोकारको उपेक्षा गर्दै छन्, बलमिच्याइँले सीमा नाघ्दै छ । अहिले समाज र नदीबीच सरकार प्रवेश गरेपछि यसलाई केवल आन्तरिक आम्दानीको दरिलो स्रोत मान्न थालिएको छ । परम्परा शब्दलाई अहिलेको शासकीय वृत्तले मानौं पछौटेपन, पुरानो तौरतरिका वा पुरानो सोच को पर्याय ठानेको छ । अहिलेको विकास र राजस्वले हाम्रो जल संरचनामाथि अतिक्रमण गर्दै छ । पानीको स्वभावलाई आगोसित तुलना गर्ने गरिन्छ । तर खोलानदीहरूको दोहनको स्थिति यस्तै रहिरहे पानीले समेत आगो सल्काउन सक्छ । पूर्वाधारको बरबादी, बाढी, डुबान, कटान र पानी संकटको एउटा कारण नदीमाथिको ज्यादती पनि हो । नदीजन्य पदार्थको मनपरी दोहन गरिंँदा हालका लागि गाउँ र सहरको एउटा वृत्त राम्रै गुलजार भए पनि अन्ततोगत्वा त्यसले उजाडलाई निम्त्याउनेछ । बीसौं र एक्काइसौं शताब्दीका नदीहरूको चरित्रमा ज्यादै अन्तर आएको छ, जुन समय परिवर्तनले गर्दा होइन कि यस शताब्दीमा भएका घटनाहरूका कारण भएको हो । लामो कालखण्डसम्म नदीको स्वभाव फेरिएन, तर पछिल्ला केही दशकभित्र ठूलो हेरफेर भयो । निर्वाचित सरकार आएपछि सोच्नै नसकिने गरी यिनको विनाश भइरहेको छ । पर्यावरणको आँखाले हामीले पछिल्ला गतिविधिलाई नियाल्यौं भने धेरै चीजलाई अस्वीकार गरिएको पाउँछौं ।मधेसी समाजमा दुइटा शब्द निकै मिल्दाजुल्दा छन् आँख (आँखा) र पंख (पखेटा) । भन्न खोजिएको के हो भने, पहिला समाजमा यस्तो परम्परा थियो जहाँ व्यक्तिले आफ्ना आँखाले आफूलाई हेर्थ्यो र पखेटाभन्दा माथिबाट पनि एउटा विहंगम दृश्य अवलोकन गर्थ्यो, आफ्नो समाजको । अर्थात्, व्यक्तिका साथसाथै समाजको हितलाई समेत हेक्का राखिन्थ्यो । जहाँ जीविका वा खेतीकिसानी राम्रो छ, त्यहाँ पानीको प्रचुरता रहेछ भन्ने बुझिन्थ्यो । यसरी सामाजिक विकासक्रमले आकार प्राप्त गर्थ्यो । अहिलेको विकासको गतिविधि नितान्त एकाकी हुँदै छ, जहाँ एउटा सीमित वर्गले लाभ बटुल्छ, बाँकी सबै केवल कोलाहल गरेर बाँच्छन् । यस्तो कठिन परिवेशमा दिलीपहरू आफ्नो बस्ती र खेतखलिहान जोगाउन जुरमुराउँछन् ।दिलीपको गाउँमा निर्वाचित जनप्रतिनिधिहरू छन् । विभिन्न दलका कार्यकर्ता छन् । छेउमै प्रहरी चौकी छ । तर कसैले पनि अवैध क्रसर सञ्चालनको विरोधमा चुँ गरेनन् । सबै मिलीभगतमा थिए वा नदीजन्य वस्तुहरूको अवैध उत्खननलाई सामान्य ठान्थे । बुझ्नुपर्ने के हो भने, टिपरले किचेर हत्या गर्ने आँट उनीहरूले विकसित सामाजिक तन्त्रबाटै पाएका हुन् । यही हो माफियाराज । यो राज बहुतहको सरकारबाट संरक्षित छ । धन्न, कुनै राजनीतिक दलको प्रतिनिधि दिलीपको लासमा च्यादर ओढाउन पुगेन ! यसको दुइटा प्रस्ट संकेत छ । एक, टिपर अर्थतन्त्रका अंशियार दलहरू छन् । दोस्रो, टिपर आतंकविरुद्ध जनताका साझा मुद्दा बोकेर दिलीप स्वतन्त्र लडाइँ लड्दै थिए ।खास गरी अहिले तराईमा टिपर र डोजर अर्थतन्त्र मौलाएको छ । नदीजन्य वस्तुहरूको अवैध उत्खननले एक खालको आर्थिकसामाजिक आकार ग्रहण गरेको छ । त्यसै गरी विकासको डोजर मोडल को चारैतिर अनुकरणका पछाडि छोटो बाटोबाट विकासको भ्रम छर्न र तत्काल कमाउन सक्नु नै हो । यसो गर्दा त्यस गतिविधिमा संलग्न सबै पक्षको भागमा घ्युको लड्डु पर्छ । तर दुइटैको समानता हो शक्तिको आडमा राज्यको दोहन गर्नु । फुनगीदेखि भुइँयासम्मका सरकारले प्राकृतिक स्रोतको लुटमा आफ्नो शासकीय सफलता देखिरहेका छन् । बाढी, डुबान र कटानको समस्या कम गर्न थुप्रिएको नदीजन्य पदार्थको ओभर डिपोजिट लाई एउटा निश्चित तह निर्धारण गरेर वर्षेनि हटाउनुपर्ने तर्क गर्दै स्थानीय सरकारहरूले उत्खननका लागि छुट दिँदा देखिएका समस्या धेरै छन् । ठेक्का नै नलगाइएको ठाउँबाट समेत नदीजन्य पदार्थ निकाली राजस्व छली गर्नु, सरकारले क्रसर उद्योग सञ्चालन गर्न तोकेको मापदण्ड पूरा नगरिनु, उद्योगहरूमा उपयुक्तभन्दा बढी मौज्दात रहनु, पोखरी खन्ने बहानामा खोला दोहन गर्नु, समयबद्ध नवीकरण नगराई क्रसर र बालुवा प्रशोधन उद्योग सञ्चालन भइरहनु, खोस्रिने ठाउँमा मनपरी गरिनु, राजस्वको दाखिला सही तरिकाले नगरिनु, अनुगमन निष्क्रिय हुनु, प्रतिनिधिहरूकै संलग्नतामा क्रसर उद्योग सञ्चालनमा रहनु त्यस्ता समस्या हुन् । नदीजन्य पदार्थबाट लाभ लिन स्थानीय सरकारहरूबीच अस्वस्थ होड चलिरहेको छ । खोलाबाट बालुवा, गिट्टी उत्खनन लुकीछिपी गरिने काम होइन, दिन होस् कि रात, निरन्तर भइरहेको छ । अनुगमन गर्ने निकाय सक्रिय रहेको भए दिलीप अगाडि सर्नुपर्दैनथ्यो । यस अर्थमा त्यहाँको स्थानीय सरकार त्यतिकै दोषी देखिन्छ । तर प्रकृति दोहनको यस्तो अपराध अहिले तराई र चुरे क्षेत्रमा जताततै हुँदै छ । सत्ता र संगठित शक्तिले जब जनअपेक्षा वा जनआवाज सुन्दैन, त्यतिखेर कोही न कोही दिलीपले प्रतिरोध गर्छ नै । खास गरी जनप्रतिनिधिहरूले उपेक्षा, अलमल वा बलमिच्याइँ गर्न थाल्दा भुइँतहमा सानाठूला संघर्ष हुन थाल्छन् । यहींनिर नोटिस मा लिने कुरा हो, दिलीपको संघर्ष अहिंसात्मक थियो । कतिपय ठाउँमा बेथिति र ज्यादतीविरुद्धको संघर्ष फुटकर हिंसामा बदलिन पुग्छ । यस्तोमा आन्दोलनको लोकतान्त्रिक आधार कमजोर हुन पुग्छ । शान्तिपूर्ण आन्दोलनलाई कुनै तहको सरकारले बल प्रयोग गरेर दबाउन खोजे त्यो सत्ता प्रतिष्ठानको कमजोरी ठहरिन्छ । सडकमा हुने सार्वजनिक आचरणले सरकार र संघर्षशील पक्षको चरित्रलाई उजागर गर्छ । केही समययता नागरिक तहमा हुने प्रतिरोध शान्तिपूर्ण र संयमित हुने गरेको छ । काठमाडौं उपत्यकामा नेवार समुदायको प्रतिरोध होस् वा उखु किसानहरूको प्रदर्शन, त्यसले नेपाली समाजलाई सगोलमै तरंगित बनायो । हाम्रो शासन व्यवस्थाको स्वराजीकरणका लागि दिलीपको सत्याग्रहले प्रतिरोधको तरिकालाई आयामित गरेको छ । अचेल हाम्रो जीवनमा हिंसा बाक्लिँदै गएको छ । यस्तोमा दिलीपको आहुतिमार्फत भुइँतहमा प्रतिरोधको बदलिँंदो शैली र पात्रहरूको पहिचान भएको छ । सत्ता र शक्तिले आफ्नो जिम्मेवारीका तमाम मर्यादा भङ्ग गर्न लाग्दा आम नागरिकहरू नै प्रतिरोधमा अघि सर्छन् । दिलीपको आवाज त्यसैको एउटा रूप हो । निर्वाचित सत्ताको जडतालाई धक्का दिन अब यस्तै दिलीपहरूले लोकतान्त्रिक हस्तक्षेप गर्दै रहे नेपाली जनतन्त्रले उत्तरायणको बाटो समाउने आश गर्न सकिन्छ । दिलीपले न्याय पाउन हत्याराहरूलाई कारबाहीका लागि दबाब दिएर मात्र हुँदैन । बहुतहका सरकारका लापरबाही, अनियमितता र अतिक्रमण जसले जहाँ देख्यो, त्यहीं हल्ला गरे सत्ता हच्किन्छ । एक्लो दिलीपलाई मार्न, दबाउन र तर्साउन सकिन्छ, तर सामूहिक प्रतिरोधलाई थिच्न जुनसुकै सत्तालाई पनि गाह्रै हुन्छ ।"
भूकम्प जहिल्यै आउन सक्छ,शिव सुवेदीसुवेदी स्विटजरल्यान्डको युनिभर्सिटी अफ लुजानमा भूकम्पशास्त्रमा विद्यावारिधि गर्दै छन् ।
रेल स्वस्थानी,"आधा पृष्ठ ओगटेको उक्त महत्त्वपूर्ण समाचारसँगै नेपालका लागि सर्वाधिक चासोको विषय बनेको रक्सौलकाठमाडौं रेलको खबरसमेत छापिएको थियो । भारतको कोंकण रेलवे कर्पोरेसन लिमिटेडले पूर्वसम्भाव्यता अध्ययन गरेको हवाला दिइएको उक्त प्रस्तावमा यो रेलमार्ग १३६ किमिको हुने र त्यसमा ४२ किमि सुरुङ हुने अनुमान गरिएको छ । यो रेलमार्गको लागत २२ अर्ब प्रतिकिमि हुने अनुमान छ । स्मरण रहोस्, लगभग ४० हजार किमिको विराट् सञ्जाल विस्तार गरेर चीनले विश्वकै द्रुत रेल निर्माण र सञ्चालनमा आधाभन्दा बढी हिस्सा ओगटेको छ । चीनमा अहिले बुलेट ट्रेनको निर्माण लागत २ अर्ब प्रतिकिमि छ भने भारतमा मुम्बईअहमाबाद द्रुत रेलको लागत ३ अर्ब प्रतिकिमि । छिमेकी मित्रराष्ट्रहरू यात्रा समयमा कटौती गर्न बुलेट ट्रेन निर्माण गर्ने होडमा रहेका बेला हामी भने उत्तिकै मूल्य चुकाएर, तिनै देशलाई दाता बनाएर इतिहास भैसकेको छुकछुके रेल को स्वस्थानी सपना किन देख्छौं ? प्रश्न पहाड बनेर उभिन्छ ।प्राविधिक हिसाबले लेखाजोखा गर्दा, रेलमार्गको निर्माणका लागि सबैभन्दा महत्त्वपूर्ण विषय भनेको रेलमार्गको झुकाव वा ग्रेडिएन्ट हो । सर्वविदितै छ, समथर भूभागमा रेलमार्ग बनाउँदा शून्य प्रतिशतको झुकाव हुन्छ । बुलेट ट्रेनका लागि १ प्रतिशत हाराहारी झुकाव हुनु असामान्य मानिँदैन । यसको मतलब १ किमि लम्बाइको रेलमार्गमा १० मिटर अथवा १०० किमिको लम्बाइमा १ किमि चढाइ वा उतार हुनु प्राविधिक रूपले सहज नै मानिन्छ । अपवादका रूपमा, कठिन भूधरातल भएका स्थानमा १५ प्रतिशतदेखि २ प्रतिशतसम्मको झुकाव पनि स्वीकार्य हुन्छ । तर झुकाव बढी भए या त रेल सवारीका लागि बढी ऊर्जा खपत हुने या उत्तिकै ऊर्जाले सवारी साधनको कम गति मात्र प्राप्त हुने हुन्छ । यो यथार्थलाई तलको तालिकामा प्रस्तुत गरिएको छ । नेपाल विकास अनुसन्धान प्रतिष्ठानले काठमाडौंबाट जनकपुर जोड्ने द्रुत रेल जानकी पशुपति एक्सप्रेस को अवधारणा अघि सारेको छ । यो रेलमार्ग काठमाडौं उपत्यकाको दक्षिणपश्चिम कुनो हुँदै ललितपुरको माल्टा निस्कन्छ । त्यहाँबाट वाग्मती नदीको किनारा छुँदै मरिन दोभान पुगेर पूर्वपश्चिम राजमार्गको कर्मैयामा निस्कन्छ । कर्मैयाबाट प्रस्तावित पूर्वपश्चिम रेलमार्गमा जोडिएर ढल्केबर हुँदै यो जनकपुर पुग्छ । प्रारम्भिक अध्ययन अनुसार, यो रेलमार्ग १५८ किमिको हुनेछ । यसले भारतका प्रधानमन्त्रीले अघि सारेको रामायण सर्किटसँग नेपाललाई जोड्नेछ । समथर भूभागमा प्रतिघण्टा ३०० किमि र पहाडी भूभागमा प्रतिघण्टा ११३ किमिको हिसाबले हेर्दा जनकपुरबाट काठमाडौं १ घण्टामा पुगिनेछ । धर्मावलम्बीहरूले एउटै स्नान गरेर एकै बिहान दुई आस्थाका केन्द्र जानकी मन्दिर र पशुपतिनाथको दर्शन गर्न पाउनेछन् । यो रेलमार्गको अर्को महत्त्वपूर्ण पाटो कर्मैयाबाट निजगढपथलैया हुँदै वीरगन्जको रेल लाइन निर्माण गर्न सकिनु हो । यसो हुँदा काठमाडौंबाट रक्सौलसम्मको दूरी १६३ किमिको हुनेछ । यो रेलमार्गको पहाडी खण्डमा करिब १५ प्रतिशतको झुकाव हुने र कुनै पनि सुरुङको आवश्यकता नपर्ने प्रारम्भिक अध्ययनले देखाएको छ ।सामान्यतया सुरुङ मार्गको लागत सतह मार्गको भन्दा आठ गुणा बढी हुन्छ । यस कारण कर्मैया भएर जाने सस्तो विकल्पको अध्ययन कोंकणले नगरेको हो त भन्ने सवाल पैदा हुन्छ । अर्को पक्ष भनेको झुकावको हो । काठमाडौं जोड्नका लागि तीन वटा वैकल्पिक मार्ग छन् । पहिलो हो हेटौंडाबाट कुलेखानीसिस्नेरी हुँदै दक्षिणकाली निस्कने विकल्प । यो मार्गमा पूर्वपश्चिम फैलिएको महाभारत पर्वत शृंखला पर्ने हुनाले अधिकांश ठाउँमा सुरुङ बनाउनुपर्ने हुन्छ । प्रतिष्ठानको प्रारम्भिक अनुमान अनुसार, यो मार्गमा औसत झुकाव १९३ प्रतिशत हुन्छ । दोस्रो विकल्प निजगढश्रीपुरमाल्टा हुँदै टीकाभैरव निस्कने हो । यो काठमाडौंतराई द्रुतमार्गको समानान्तर भएर फैलिनेछ । यो मार्गको झुकाव १७५ प्रतिशत हुनेछ । यसर्थ यसमा पहिलोमा भन्दा सुरुङ मार्गको लम्बाइ कम हुने भए पनि सतहबाट मात्रै जाने अवसर प्राप्त हुँदैन । तेस्रो विकल्प, प्रतिष्ठानले प्रस्ताव गरेको कर्मैया हुँदै जाने जानकी पशुपति एक्सप्रेस को मार्ग हो । यसमा सुरुङ नपर्ने र झुकाव सबैभन्दा कम अर्थात् १४५ प्रतिशत हुने देखिन्छ । तालिका १ मा देखाए अनुरूप सुरुङ नपर्ने र झुकाव कम भएको मार्ग चयन गर्दा रेल निर्माणको लागत सबैभन्दा कम पर्नेछ । राजमार्गले छोए पनि समथर भूधरातलको अभावमा सहरीकरण हुन नसकेको प्रतिनिधि उदाहरण मुग्लिनको हो । ४० वर्षअघि मुग्लिनमा केही पसल भएको सम्झने यात्रुहरू यसका समकक्षी हेटौंडा, इटहरी, कोहलपुर आदिको विकास देखेर चकित पर्छन् । यो तेस्रो विकल्पको सबल पक्ष भनेको यस्ता सहरीकरण हुने स्थानहरूको बाहुल्य हुनु हो । त्रिभुवन राजपथमा अहिलेसम्म कुनै ठूलो नगरपालिका सिर्जना नहुनु यो विषयसँग सम्बन्धित एउटा ठोस दृष्टान्त हो ।रेलमार्गको रेखांकनको अर्को प्राविधिक खड्गो घुम्तीको तीव्रता हो । बुलेट ट्रेनको गति लगभग ३०० किमि प्रतिघण्टा हुने हुनाले तीव्र घुम्ती यसका लागि अनुपयुक्त हुन्छ । बुलेट ट्रेनको मार्गमा सामान्यतया घुम्तीहरूको अर्धव्यास घटीमा पनि २ किमि हुनुपर्छ । कर्मैया भएर आउने विकल्पमा घुम्तीको अर्धव्यास तोकिएको दायराभन्दा माथि नै हुन्छ । अन्य दुई विकल्पका मार्गहरू लगभग सरल रेखामा पर्ने हुनाले यो समस्या हुँदैन । सम्भवतः कोंकण कम्पनीले यही विषयलाई केन्द्रभागमा राखेर एकतिहाइ मार्ग सुरुङ हुने पूर्वानुमान गरेको हो ।हिन्दु धर्मावलम्बीहरूको लोकप्रिय पर्व स्वस्थानीको व्रत लिने र कथा सुन्ने महिना सुरु भैसकेको छ । काठमाडौंमा धेरै जाडो हुने हुनाले एकै दिनमा जनकपुर द्रुत रेलबाट आवतजावत गरी दुवै तीर्थस्थलको दर्शन गर्न सकिने सम्भावनाबारे एक व्रतालु आमाको प्रतिक्रिया यहाँ सान्दर्भिक ठहर्छ । उहाँले विदेशमा पनि द्रुत रेलमार्गबाट छिटोछरितो र आरामदायी यात्राको अनुभव बटुलिसक्नुभएको रहेछ । त्रिभुवन राजपथ र बनेपासिन्धुली राजमार्ग आदिबाट तीर्थस्थल भ्रमण गर्दा यात्रा आरामदायी हुन नसकेको पीडा उहाँले सुनाउनुभयो, हाम्रो लागि हामी आफैले सोचेर पूर्वाधार बनाउँदा यस्तो दशा हुँदैन । आफ्नो चुलोचौको अरूलाई सुम्पेपछि नेपाली जिब्रोलाई स्वादिष्ठ हुने परिकार कहाँ बन्छ र ? पराईले त आफ्नै स्वादको परिकार मात्र बनाउन जानेको हुन्छ ।नेपालको इतिहासमा पस्केको खाना खाने शैलीबारे एउटा महत्त्वपूर्ण प्रतीक जोडिएको छ । त्यो नेपाल निर्माण गर्ने नायक पृथ्वीनारायण शाहलाई बूढी आमाले दिएको अर्ती हो । स्वस्थानीको व्रत बसेकी आमाले दिएको सन्देश पनि रेलमार्ग निर्माणमा कोसेढुंगा साबित भए आमाको अर्तीको महत्त्व अझ ओजस्वी हुनेछ ।खतिवडा वातावरण इन्जिनियर, पराजुली रेल इन्जिनियर र खतिवडा भूगर्भविद् हुन् ।"
"पुरानो यति, नयाँ राजा","यही पुस ६ गतेको कान्तिपुर दैनिकमा शक्तिशाली कार्टुनमार्फत गणतन्त्र नेपालको दुरुस्त चित्र उतारे, वात्स्यायनले । विशाल यतिको अँगालोभित्र बायाँतिर प्रचण्ड रूपको व्यक्ति उभिएका छन् भने दायाँतिर रातो कुर्सीमा ओली रूपका व्यक्ति बसेर टेबलमा राखिएको, गोकर्ण रिसोर्ट नेपाल ट्रस्ट लेखिएको कागजमा हस्ताक्षर गर्दै छन् । त्यो हस्ताक्षर उनको स्वेच्छाले भन्दा पनि दायाँ पाखुरा समातिराखेको यतिको इच्छानुसार भइरहेको देखिन्छ । कार्टुनको बायाँ माथिल्लो छेउमा नेपाली र अंग्रेजीमा यति होल्डिङ्स लेखिएको छ । सन्देश प्रस्ट छ गणतन्त्रका शासकहरू जनमतका आधारमा हैन, एउटा व्यापारिक घरानाको अँगालोमा फसेर तिनकै इच्छानुसार राज्यका निर्णयहरू गराइरहेका छन् । देशको सार्वभौमसत्ता एउटा कम्पनीको आर्थिक स्वार्थको बन्धक छ । यो कार्टुन हेरेपछि मलाई तत्कालीन अख्तियार प्रमुख लोकमानसिंह कार्की र यतिको सम्बन्ध दिलाउने एउटा प्रसंग याद आयो । २०७० माघ २३ गते नेपाल ट्रस्टका पदाधिकारीहरूसित कार्कीले बैठक गरे । २४ गते सेयर नामसारी सम्बन्धमा विषयको पत्र अख्तियारले नेपाल ट्रस्टलाई लेख्यो । परिणामतः २६ गते नेपाल ट्रस्टले राजधानीस्थित गोकर्ण रिसोर्टको विदेशी कम्पनीको सम्पूर्ण सेयर यति होलिडेज प्रालिलाई बिक्री हस्तान्तरणको स्वीकृति दियो । दुई निजी कम्पनीको सेयर किनबेचमा भ्रष्टाचारविरोधी निकायका प्रमुख कसरी मुछिए त ? सन् १९९५ मा दरबारसँग र २०१० मा नेपाल ट्रस्टसँग विदेशी कम्पनीले गरेको लिज सम्झौतानुसार सन् २०२५ सम्म उक्त कम्पनीले कम्तीमा ५१ प्रतिशत सेयर राख्नैपर्ने बाध्यकारी प्रावधान थियो । त्यसैले नियमानुसार यतिले रिसोर्ट किन्न पाउने अवस्था थिएन । दुवै कम्पनीको बारम्बारको निवेदनपछि पनि ट्रस्टका पदाधिकारीले त्यसको अनुमति दिएका थिएनन् । तर लोकमान राजको भेउ पाएका उनीहरूले आखिरमा ती निवेदनको बोधार्थ अख्तियारलाई पठाए । अनियमितता रोकेकामा ढाप मार्नुपर्ने अख्तियारले उल्टै गैरकानुनी काम गर्न दबाब दिएपछि दुई दिनमै ट्रस्टले त्यस्तो स्वीकृति दियो । लोकमानले यतिको मायावी अँगालोमा परेर राज्यका तर्फबाट उसको स्वार्थमा निर्णय त गराए, तर चर्को नागरिक दबाबका कारण पद पनि गुमाए । २०७३ माघ २८ मा संसदको महाभियोग सिफारिस समितिले संसदमा पेस गरेको प्रतिवेदनमा निजले कार्यसम्पादन गर्दा अनावश्यक तवरले अन्य निकायसँग सम्बद्ध र सरोकार राख्ने कार्यमा समेत बारम्बार क्षेत्राधिकारबाहिर गएको देखियो भनिएको छ । अर्थात्, लोकमानले सर्वोच्च अदालतको आदेशका कारण पद गुमाएका मात्र हैनन्, सार्वभौम संसदले उनीमाथि लागेका त्यस खाले आरोपहरूमाथि छानबिन गरेर पुष्टि नै गरेको हो ।२०६२६३ को परिवर्तनपछि पुरानो थिति भत्किसकेको र नयाँ बसिनसकेकाले दण्डहीनता उत्कर्षमा थियो । त्यही बेला लोकमान अख्तियारमा आएका थिए । उनले दण्डहीनतालाई नयाँ उचाइमा मात्र पुर्याएनन्, अख्तियारकै तेजोवध गरे । २०७३ मा उनको बहिर्गमन र खास गरी तीनै तहका चुनाव भएर स्थिर सरकार बनेपछि चाहिंँ दण्डहीनता कम हुने ठूलो भरोसा आम मानिसमा थियो । हालै मात्र यति होलिडेजलाई पहिलेको सम्झौता अवधि सकिनु ६ वर्षअगावै गोकर्ण रिसोर्टको २८ सय रोपनी जग्गा थप २५ वर्षका लागि कौडीको मोलमा प्रयोग गर्न दिने निर्णय मन्त्रिपरिषदले गरेको छ । यसको अर्थ के भने, देशको शासन पद्धतिमा परिवर्तन नै नभएको चाहिंँ हैन ! पहिले कम्तीमा २०६७ सालदेखिको निरन्तर प्रयासका बावजुद २०७० मा आएर अख्तियार प्रमुखको दण्डनीय हस्तक्षेपपछि मात्र यतिले गैरकानुनी रूपमा उक्त सार्वजनिक सम्पत्ति हात पारेको थियो । यस पटक चाहिँं ६ वर्षपछि गरिनुपर्ने निर्णय मन्त्रिपरिषदमा प्रस्ताव पेस भएकै दिन भएको छ । पहिले लोकमानको ठाडो हस्तक्षेपका बावजुद ट्रस्टका सचिव श्रीधर खत्रीले लिज सम्झौताविपरीत निर्णय नलिने अडान राखेर अख्तियारबाट विभागीय कारबाहीको निर्देशनसम्म खपेका थिए । समाचारहरूका अनुसार, अहिले मन्त्रिपरिषदको बैठकमा पनि मन्त्रीहरूले ६ वर्ष बाँकी छँदै किन लिज अवधि थप्ने निर्णय गर्नुपर्यो भन्ने प्रश्न उठाए । जवाफमा प्रधानमन्त्रीले मुस्कुराउँदै यसमा कुनै आर्थिक लेनदेन छैन भने । यतिलाई लिज अवधि थप्न सरकारले कतिसम्म गृहकार्य गरेको थियो भने, केही समयअगाडि मात्रै मन्त्रिपरिषदबाट त्यस्तो निर्णय गर्न मिल्ने गरी नेपाल ट्रस्टको ऐन नै संशोधन गरिएको थियो । करार अवधि ट्रस्ट आफैले थप गर्ने पुरानो व्यवस्थाको सट्टा त्यस्तो अधिकार मन्त्रिपरिषदमा तानिएको थियो । आखिर यही मंसिर २३ गतेको मन्त्रिपरिषद बैठकमा प्रधानमन्त्रीको जोडबलमा त्यस्तो निर्णय भएरै छाड्यो ।सरकारले मिडियामा आएजस्तो यति समूहलाई गोकर्ण रिसोर्टको जमिन कौडीको मोलमा नदिएको दाबी गरेको छ । ट्रस्ट सञ्चालक समितिका अध्यक्ष तथा उपप्रधान र गृहमन्त्री ईश्वर पोखरेल एवं प्रधानमन्त्री दुवैले थप लगानीमा भौतिक संरचना निर्माण गर्ने प्रस्ताव यतिबाट आएकाले स्वतन्त्र मूल्यांकन गराई सम्झौता अवधि नसकिँंदै अवधि बढाएको बताएका छन् । आर्थिक रूपमा राज्यलाई फाइदै भएको भन्ने उनको दलिल अलग्गै विश्लेषणको विषय हो । तर यसले एउटा गम्भीर नैतिक र संवैधानिक प्रश्नचाहिँं उठाएको छ राज्यका नीतिनियम र कानुन निर्माण तथा कार्यान्वयनको आधार कुनै व्यापारिक घरानाको निर्माण योजना वा आर्थिक रणनीति हुन सक्छ ? आज एउटा व्यवसायीको लगानी र निर्माण योजनालाई दशकौंसम्म सुचारु गर्न नेपाल ट्रस्टको कानुनै परिवर्तन गरेपछि भोलि अर्को व्यापारीले लगानीको अधिकतम प्रतिफलका लागि अर्को कानुनमा संशोधन माग्यो भने त्यो कुन आधारमा नगर्ने ?पोखरेलले संसदमा उभिएर गोकर्ण रिसोर्ट सम्बन्धी सरकारको निर्णयको बचाउ त गरे, तर यति समूहसित जोडिएका अरू धेरै सरकारी निर्णयबारे सरकार केही बोलेको छैन । तीमध्ये यति समूहले नै ७ अर्ब दिने प्रस्ताव गरेको दरबारमार्गको जग्गाका लागि डेढ अर्ब मात्रै लिनुपर्ने गरी सरकारले सम्झौता गरेको भन्ने समाचार सप्रमाण मिडियामा आइसकेको छ । यी प्रकरणले हाम्रो संवैधानिक व्यवस्था कता जाँदै छ भन्ने प्रश्नसमेत उठाएका छन् । राजाको निरंकुश शासनमा उनको बोली कानुनसरह हुन्थ्यो । कानुन आमजनलाई मात्रै लाग्थ्यो । गणतन्त्रको विशेषता भनेकै राष्ट्रपतिदेखि भिखारीसम्म सबैलाई समान रूपमा कानुन लाग्नु हो । गणतान्त्रिक व्यवस्था ल्याउनका लागि राजनीतिक दलका नेताहरूको पनि भूमिका होला, तर सडकमा छाती थापेर शहीद हुनेमा कुनै पनि दलका नेता थिएनन्, आम नागरिक नै थिए । जो घाइते र अपांग भए, ती पनि सर्वसाधारण नै थिए । दुःखीका दिन ल्याउने सपना बाँडेर चलाइएको सशस्त्र युद्धताका मारिने १७ हजारमध्ये सबैजसो आम नागरिक थिए । त्यो सारा रक्तपात र आन्दोलनको जगमा देशमा कायम भएको संवैधानिक व्यवस्था हामी नागरिकका लागि कुनै मजाकको विषय हैन ।तेस्रो वर्ष प्रवेश गर्दै गरेको वाम सरकारलाई आफूमाथि विधि नलाग्ने लोकमानअहंकारले निर्देशित गरिरहेको प्रतीत हुन्छ । फरक यत्ति हो लोकमानले कानुन मिचेर ठाडो भाषामा पत्र लेख्दै निर्देशन दिन्थे, नटेर्नेहरूलाई अख्तियार दुरुपयोग गरेर दण्डित गर्थे । बलियो बहुमत भएको अहिलेको सरकारले चाहिँं सबै खाले अनियमितताअगाडि ऐनकानुन संशोधन गरेर ती कामलाई भ्रष्ट नमानिने बनाउने गरेको छ । यस्तो नीतिगत भ्रष्टाचार ओली सरकारको विरासतकै रूपमा विकसित भइरहेको छ । संविधानमा अंकित अभिव्यक्ति स्वतन्त्रतालाई निमोठ्नुअगाडि अभिव्यक्तिका अनेक आयामलाई कुण्ठित गर्ने अनेक कानुन अहिले धमाधम पारित भइरहेका छन् । नवराजतन्त्र अर्थात् नियन्त्रित लोकतन्त्रतिरको यो तीव्र यात्रा रोक्नु सजिलो छैन, तर सम्भव छ । पदबाट गलहत्याइनु अगाडिसम्म ज्ञानेन्द्र र लोकमान दुवैलाई लाग्थ्यो उनीहरू अपराजेय छन् । बस, अब आवश्यक छ, लोकमानका नयाँ अवतारहरूलाई चिनेर तिनबाट विधिको शासनलाई बचाउने नागरिक अठोट ।"
अस्ट्रेलियाली डढेलोको धुवाँ पृथ्वी घुम्दै,"वासिङ्टनसिड्नी अमेरिकी अन्तरिक्ष नियोग नासाले अस्ट्रेलियामा ४ महिनायता फैलिइरहेको डढेलोको धुवाँले पृथ्वीको एक फन्को लगाउने बताएको छ । अस्ट्रेलियाको पूर्वी तटीय क्षेत्रमा गत सेप्टेम्बरबाट फैलिएको डढेलो विकराल बन्दै गएको छ । डढेलो अनियन्त्रित भएसँगै त्यसबाट उत्पन्न धुवाँ हाल प्रशान्त महासागरतर्फ बढेको नासाले जनाएको छ । दुई साताअघिको डढेलोका कारण फैलिएको धुवाँले उत्तर अमेरिका पार गरिसकेको र अघिल्लो साता नै करिब आधा पृथ्वी घुमिसकेका उसको भनाइ छ ।डढेलोको धुवाँले पृथ्वीको कम्तीमा एक फन्को लगाउने छ, नासाको विज्ञप्तिमा छ । हाल अस्ट्रेलियाका सयभन्दा बढी स्थानमा डढेलो सक्रिय छ । अस्ट्रेलियाली सञ्चारमाध्यमका अनुसार डढेलोका कारण कम्तीमा २८ जनाको मृत्यु भइसकेको छ । २ हजारभन्दा बढी भौतिक संरचनामा क्षति पुगेको छ । करिब एक अर्ब जीवजन्तु मरेका जनाइएको छ । अनियन्त्रित डढेलोले जलवायु परिवर्तन तीव्र बनाएको विज्ञहरूको दाबी छ । नासाका अनुसार हालैका दिनमा निकै ठूलो क्षेत्रमा फैलिएको विशाल डढेलोले वायुमण्डलका तल्ला दुई तह (ट्रोपोस्फेयर र स्ट्राटोस्फेयर) मा अस्वाभाविक आगोका कारण फैलिने आँधीबेहरी नै ल्याएका छन् । त्यसको कारण धुवाँ वायुमण्डलको स्ट्राटोस्फेरसम्म पुगेको छ । यो पृथ्वीभन्दा माथि १६ देखि ५० किलोमिटरको दूरीको वायुमण्डल हो ।नासाका अनुसार अस्ट्रेलियाली डढेलोका कारण फैलिएको धुवाँ १७७ किलोमिटर माथिसम्म पुगिसकेको छ । ट्रोपोस्फेयर पृथ्वीको सतहबाट १६ किमि माथिसम्मको दूरी हो । स्ट्राटोस्फेरसम्म पुगेको धुवाँ आफ्नो स्रोतबाट हजारौं माइल परसम्म पुग्न सक्छ, नासाले भनेको छ, संसारभरको वायुमण्डलको अवस्थालाई प्रभावित पार्दै उक्त धुवाँले पृथ्वी घुम्न सक्छ । त्यो उचाइसम्म पुगेको धुवाँले वायुमण्डलमा के कस्तो प्रभाव पार्छ भन्नेबारे अध्ययन गरिरहेको नासाले जनाएको छ ।वायुमण्डलको तल्लो तहमा असर डढेलोको धुवाँका कारण उत्तर अमेरिकाको आकाशको रंग परिवर्तन भएको र न्युजिल्यान्डमा नाटकीय प्रभाव परेको नासाले जनाएको छ । न्युजिल्यान्डमा वायु प्रदूषण निकै बढेको र हिमालका टुप्पामा रहेको हिउँ कालो भएको जनाइएको छ । डढेलो अनियन्त्रित बन्दै गएपछि अस्ट्रेलियाका प्रमुख सहरहरू सिड्नी, मेलबर्न, क्यानबेरा र एडिलेडको वायु प्रदूषणको स्तर निकै जोखिमपूर्ण अवस्थामा पुगेको छ । मेलबर्नमा मंगलबार लगातार दोस्रो दिन वायु प्रदूषणको स्तर खतरायुक्त रहेपछि मानिस स्वास्थ्यबारे निकै चिन्तित रहेका जनाइएको छ ।"
रूसी प्रधानमन्त्रीद्वारा राजीनामा,"मस्को राष्ट्रपति भ्लादिमिर पुटिनले संवैधानिक परिवर्तन गर्ने प्रस्ताव गरेपछि रूसी प्रधानमन्त्री दिमित्री मेदभेदेभले पदबाट राजीनामा दिएका छन् । देशको शक्तिमा रहिरहन पुटिनले संविधानमा परिवर्तन गर्न खोजिरहेको भन्ने आशंकाकै बीच उनले राजीनामा दिएका छन् । राष्ट्रपति पुटिनको प्रस्तावले रूसको शक्ति सन्तुलनमा महत्त्वपूर्ण परिवर्तन ल्याउने प्रधानमन्त्री मेदभेदेभले बताएका छन् । उनलाई राजीनामा दिएर देशको राष्ट्रिय सुरक्षा परिषद्को उपप्रमुख बन्न राष्ट्रपति पुटिनले आग्रह गरेका थिए । पुटिनको चौथो कार्यकाल सकिनुभन्दा चार वर्षअघि रुसको संविधानमा परिवर्तन गर्ने घोषणा भएको छ । हालको संवैधानिक व्यवस्थाअनुसार उनी अर्को कार्यकालका लागि योग्य हुने छैनन् । रुसको संविधानमा लगातार दुई पटकमात्रै राष्ट्रपति हुन पाइने प्रावधान छ । पुटिनले संसद्को दुवै सदनमा गरेको सम्बोधनलाई उद्धृत गर्दै एक नेताले बताएअनुसार राष्ट्रपतिमा निहित अधिकार संसद्मा हस्तान्तरण गर्नेबारे देशव्यापी मतदान हुनेछ । मेदभेदेभको राजीनामा अप्रत्याशित रूपमा आएको हो । उनी रुसमा कैयौं वर्षदेखि प्रधानमन्त्रीको जिम्मेवारीमा थिए । उनले सन् २००८ देखि २०१२ सम्म राष्ट्रपति थिए । दुई कार्यकाल राष्ट्रपति भइसकेका पुटिनसँग उनले पद साटासाट गरेका थिए । राष्ट्रपतिले भनेजस्तो परिवर्तन भएर कार्यान्वयनमा आएपछि यसले संविधानका धारामात्रै परिवर्तन गर्नेछैन, व्यवस्थापिका, कार्यपालिका र न्यायपालिकाका समग्र शक्ति सन्तुलनमै फेरबदल गर्नेछ, पुटिनको प्रस्तावमाथि बोल्दै मेदभेदेभले भने, यही कारणले सरकाले अहिलेको अवस्थाबाट राजीनामा दिएको हो ।राष्ट्रपति पुटिनले मेदभेदेभलाई किन प्रधानमन्त्री पदबाट राजीनामा दिन लगाए भन्नेबारे अझै प्रस्ट भइसकेको छैन । नयाँ सरकार नबनेसम्म मेदभेदेभकै सरकारले कामचलाउका रूपमा काम गर्नेछ ।"
नयाँ प्रमाण भेटिएको डेमोक्र्याटको दाबी,वासिङ्टन (एजेन्सी) अमेरिकी राष्ट्रपति डोनाल्ड ट्रम्पमाथिको महाभियोग अनुसन्धानलाई लिएर नयाँ प्रमाण भेटिएको डेमोक्र्याटले दाबी गरेका छन् । तल्लो सदन हाउस अफ रिप्रिजेन्टेटिभ्स मा रहेका डेमोक्र्याट सदस्यहरूले मंगलबार ट्रम्पले आफ्ना राजनीतिक प्रतिद्वन्द्वीमाथि अनुसन्धान गर्न युक्रेनलाई दबाब दिएको भन्ने आरोपसम्बन्धी कागजात सार्वजनिक गरेका छन् । राष्ट्रपति ट्रम्पले भने आफूमाथिको आरोप अस्वीकार गर्दै आएका छन् । सार्वजनिक गरिएका नयाँ कागजातमध्ये युक्रेनका लागि पूर्वअमेरिकी राजदूतमाथि निगरानी गरिएको भन्नेबारेको म्यासेजसमेत रहेको छ । ती कागजात युक्रेनीअमेरिकन व्यापारी लेभ पार्नासबाट प्राप्त गरेको डेमोक्र्याटको दाबी छ । पार्नास ट्रम्पका व्यक्तिगत कानुन व्यवसायी रुडी गिउलियानीको सहयोगीसमेत हुन् । ट्रम्पविरुद्ध उपलब्ध कागजात अमेरिकी माथिल्लो सदन सिनेटमा पठाइने वरिष्ठ डेमोक्र्याटहरूले बताएका छन् । राष्ट्रपति ट्रम्पविरुद्धको महाभियोग प्रस्ताव तल्लो सदनबाट पारित भएर हाल माथिल्लो सदन सिनेटमा विचाराधीन छ । महाभियोग प्रस्ताव पारित हुनका लागि सिनेटले पास गर्नुपर्ने हुन्छ । सिनेटमा यससम्बन्धी विषयमा बहस हुने मिति नजिकिँदै गर्दा डेमोक्र्याट सांसदले यी नयाँ प्रमाणबारे बोलेका हुन् । यद्यपि सिनेटमा ट्रम्पको रिपब्लिकन दलको बहुमत रहेकाले उनीविरुद्धको महाअभियोग प्रस्ताव पारित हुने सम्भावना भने निकै कम रहेको छ ।
कश्मीरमा सामाजिक सञ्जाल अझै बन्द,"नयाँदिल्ली भारत प्रशासित कश्मीरमा इन्टरनेट सुविधा आंशिक रूपमा खुला गरिएको भनिए पनि मोबाइल इन्टरनेट र समाजिक सञ्जाल अझै प्रतिबन्धित छन् । हिन्दू बहुल जम्मुका केही जिल्लामा टूजी मोबाइल नेटवर्क र सीमित ब्रोडब्यान्ड इन्टरनेट पुनर्स्थापित गरिए पनि मुसलमान बाहुल्य रहेको कश्मीर उपत्यकामा भने यी सुविधा अझै सुचारु गरिएको छैन । गत अगस्ट ४ देखि जम्मुकश्मीर क्षेत्रमा इन्टरनेट सेवा बन्द छ । कानुन र सुव्यवस्था कायम गर्न यो कदम आवश्यक रहेको भारतको भनाइ छ । संविधानले सुनिश्चित गरेको विशेषाधिकार खारेज गरेर सो क्षेत्रलाई दुई संघीयप्रशासित भूभाग बनाएसँगै मोबाइल र इन्टरनेट सेवा बन्द गरिएको थियो । इन्टरनेटको माध्यमबाट गलत सूचना प्रवाह हुन सक्ने र त्यसले लडाकु समूहलाई आक्रमणको योजना बनाउन सजिलो हुने भन्दै भारत सरकारले बन्द गराएको थियो । तर लोकतान्त्रिक राष्ट्रमा यति लामो समयसम्म मोबाइल र इन्टरनेट सेवा बन्द हुनु अलोकतान्त्रिक कदम भएको भन्दै आलोचना भएको छ । कश्मीर उपत्यकामा मोबाइल र इन्टरनेट सेवा बन्द गरिएको विषयमा सरोकार राख्नेमध्ये एक दक्षिण एसिया मामिला हेर्ने उच्च अमेरिकी कूटनीतिज्ञ एलिस वेल्स पनि हुन् । राजनीतिक नेतृत्व र स्थानीयवासीको पक्राउ र इन्टरनेटमा लगाइएको प्रतिबन्धप्रति हाम्रो ध्यानाकर्षण भएको छ । हामी चाँडै नै कश्मीर उपत्यकामा स्थिति सामान्य भएको हेर्न चाहन्छौं, कश्मीर उपत्यकामा केही कूटनीतिज्ञलाई भारतले भ्रमण गराएको केही दिनपछि एलिसले ट्विट गरेकी छन् । यसैबीच, सञ्चारका माध्यममा गरिएको प्रतिबन्धका कारण कश्मीर क्षेत्रको अर्थतन्त्रमा अत्यन्तै प्रभाव परेको बताइएको छ । व्यापारीहरूलाई आफ्नो व्यापार सञ्चालनका लागि पनि संघर्ष गरिरहनुपरेको जानकारहरू बताउँछन् । भारत सरकारको पछिल्लो निर्णयअनुसार अति आवश्यक संस्थामा बाहेक कश्मीरका चार जिल्लामा मात्र ब्रोडब्यान्ड इन्टरनेट उपलब्ध गराइनेछ र त्यसलाई पनि उच्च निगरानीमा राखिनेछ । सरकारी सूचनामा सामाजिक सञ्जाल र म्यासेजिङ एप्सहरूको प्रतिबन्ध भने अझै कायम रहने उल्लेख छ । भारतको सर्वोच्च अदालतले गत साता कश्मीरमा हाल कायम रहेका सबै प्रतिबन्धित आदेशको समीक्षा गर्न सरकारलाई आदेश दिएको थियो । स्वतन्त्र आवतजावत, इन्टरनेट र आधारभूत स्वतन्त्रतामाथिको प्रतिबन्ध शक्तिको अनियन्त्रित अभ्यास हुन सक्दैन, एक साताभित्र सबै प्रतिबन्ध हटाउन भन्दै सर्वोच्च अदालतले भनेको थियो ।"
नेपालमा चोटपटकबाट दैनिक ४६ को मृत्यु,"(लन्डन)  नेपालमा चोटपटकबाट दैनिक ४६ जनाको मृत्यु हुने गरेको एक अध्ययनले देखाएको छ । बेलायतको ब्रिस्टलस्थित युनिभर्सिटी अफ द वेस्ट अफ इंग्ल्यान्ड र अमेरिकाको वासिङ्टन युनिभर्सिटीका शोधकर्ताहरूले संयुक्त रूपमा प्रकाशित गरेको प्रतिवेदनमा सन् २०१७ मा सबै खालका चोटपटकका कारण नेपालमा १६ हजार ८ सय ३१ जनाको मृत्यु भएको जनाइएको छ । उक्त अध्ययनअनुसार नेपालमा एचआईभी एड्स, क्षयरोग र औलोबाट मृत्यु हुने १५ देखि ४९ वर्षका मानिस (३१ सय) भन्दा सडक दुर्घटनाबाट मृत्यु हुने (३४ सय) को संख्या ९ प्रतिशतले बढी छ । अध्ययनको सारांशबारे युनिभर्सिटी अफ द वेस्ट अफ इंग्ल्यान्डका शोधकर्ता डा पुष्पराज पन्तले भने, यस अध्ययनमार्फत नेपालमा कसैलाई क्षति पुर्याउने कुनै मनसाय नभए पनि मनसायपूर्ण घटनाबाट हुने सबै खालका चोटपटकहरूको लेखाजोखा गरेका छौं । यसबाट सबै वर्गका पाठकले चोटपटक वा इन्जुरी विषयले केके बुझाउँछ र देशमा यसको रोगभार कस्तो रहेछ भन्ने कुरा थाहा पाउने अपेक्षा गरेको छु ।विश्व स्वास्थ्य संगठनका अनुसार शरीरको सहन क्षमताभन्दा अधिक बाह्य ऊर्जाको सम्पर्कले गर्दा मानिसको शरीरमा हुने भौतिक क्षति वा ताप र अक्सिजनजस्ता अत्यावश्यक तत्त्वको अकस्मात् हुने कमीबाट शरीरका अंगहरूमा हुने समस्यालाई बुझाउँछ ।नेपालमा चोटपटकको रोगभार अध्ययन २०१७ ले चोटपटकको कारणले घाइते वा मृत्यु हुने समस्या एक महत्त्वपूर्ण समस्या भएको उजागर गरेको छ । चोटपटकबाट नेपालमा हुने कूल मृत्युको ४५ प्रतिशत यातायातसम्बन्धी दुर्घटनाबाट, १८ प्रतिशत लडेर र १४ प्रतिशत आत्महत्याका कारण हुने गरेको पाइएको छ । तथ्यांकअनुसार एक वर्षमा सबै खालका यातायातसम्बन्धी दुर्घटनाबाट ७,५२४, मनसायबिना हुने चोटपटकका कारण ६,४६५ र आत्महत्या तथा परस्पर हिंसाका घटनाबाट २,८४२ जनाको मृत्यु हुने गरेको छ । नेपालको एक लाख जनसंख्यामा चोटपटकबाट मृत्यु हुने दर ५६३१ रहेको छ र पुरुषहरूमा त यो दर ७६ छ ।अध्ययनमा यातायातसम्बन्धी दुर्घटनाको वर्गलाई ६ उपशीर्षकमा वर्गीकरण गरिएको छ, जसअनुसार सबैभन्दा बढी पैदलयात्री ४८ प्रतिशत, चारपांग्रे साधन प्रयोगकर्ता १८ प्रतिशत, मोटरसाइकल प्रयोगकर्ता १७ प्रतिशत, साइकल प्रयोगकर्ता १० प्रतिशत र अन्य सबै खालका यातायात प्रयोगकर्ताहरू ११ प्रतिशत छन् । तर प्रहरीको तथ्यांकमा नेपालमा २०१७ मा अभिलेख भएका १०,९६५ सडक दुर्घटनामा २,५४१ जनाको मृत्यु र १२,३९१ जना घाइते भएको उल्लेख छ । तुलनात्मक रूपमा यस अध्ययनले नेपालमा उपलब्ध तथ्यांकभन्दा निकै बढी अथवा एक वर्षमा ६,७८७ वा दैनिक १८ जनाको कुनै न कुनै किसिमका यातायात दुर्घटनाबाट मृत्यु हुने देखाएको छ ।बढ्दो सवारीसाधन, सडकको दयनीय अवस्था, ट्राफिक नियमको फितलो कार्यान्वयन र सडक सुरक्षासम्बन्धी सचेतना अभाव सडक दुर्घटना कारकको रूपमा लिइएको छ ।"
जब छपाक मा संगीताकै कथा सुरु भयो,"(काठमाडौं)  पर्दामा मालती अग्रवाल (दीपिका पादुकोण) लाई एसिड छ्यापिएको दृश्य सुरु हुन्छ । मालतीको चिच्याहटले हलको माहोल सुनसान छ । मालती छटपटाइरहेकी छन् । फिल्म छपाक को यो दृश्य हेर्दै गर्दा एसिड पीडित संगीता मगरको आँखामा आँसु टिलपिलाए । आफूलाई एसिड हानिएको २०७१ फागुन १० उनले सम्झिइन् । त्यस दिन उनीमाथि मालतीलाईझैं एसिड प्रहार गरिएको थियो । सायद यसैगरी छटपटिएकी थिइन् संगीता । त्यो पीडा फेरि कल्पना गरेर होला, उनको मन पनि छटपटाएको थियो । दृश्य हेरिरहँदा उनले मुठ्ठी कसेर बसेकी थिइन् । लामो सास फेर्दै एकटक पर्दातिर आँखा पुर्याइन् । हल अँध्यारो थियो । तर, अँध्यारोमा पनि उनको आँखामा लामो समय लुक्न सकेन । ब्यागबाट टिस्यु झिक्दै आँसु पुछिन् । कसैले देख्ला भनेर होला बेलाबेला नजिकै रहेकापट्टि आँखा डुलाउँथिन् । फेरि भिजेका आँखा पर्दातिरै पुर्याउँथिइन् ।हलको अँध्यारोमा प्रवेश गर्नुअघि उनको मुड यति खराब थिएन । छपाक बारे सुने पनि यसले आफ्नै घाउलाई आलो बनाइदेला भन्ने सायद उनले सोचेकी थिइनन् ।म आइपुगेँ दिदी, त्यो बोली मोबाइलमा सुनिनासाथ म कुमारी हलको गेटमा पुगें । कालो टोपी अनि कालै मास्क लगाएकी एक युवती ट्याक्सीबाट बाहिर निस्किइन् । कालो जिन्स, त्यसमाथि ज्याकेट । कानमा इएर फोन ।छपाक हेरेर निस्किएपछि नै मैले संगीता र सीमालाई सम्झिएकी थिएँ । उनीहरूमाथि एसिड छ्यापिएका समाचार र फोटो हेर्दा नै मलाई सिरिङ भएको थियो । पछि लाग्यो पक्कै उनीहरूले पनि फिल्म हेरे होलान् । फोन गर्दा थाहा भयो, सीमा भारतमा रहिछन् । संगीताले फिल्म हेर्ने समय नमिलेको बताइन् । त्यो समय मिल्यो मंगलबार ।फिल्म सुरु भएको ५ मिनेट भइसकेको थियो । त्यसैले हतार गर्दै हलभित्र छिर्यौं । संगीता देब्रेतिरको सिटमा बिसिन् । पर्दामा पहिल्यै फिल्मका दृश्य चलिरहेको थियो । ध्यान पर्दाको दृश्यले तानियो ।फिल्ममा रुवाउने दृश्य मात्र थिएन । कति हँसाउने दृश्यमा मन खोलेर हाँसिन् संगीता । संगीता हलमा गएर खासै फिल्म हेर्दिनन् । घरमै ल्यापटपमा बलिउड हलिउड फिल्म हेर्न रमाइलो मान्छिन् । तर, छपाक रमाइलोसँगै पीडा सम्झाउने फिल्म थियो उनका लागि । त्यसैले जब एसिड छ्यापिएको कुनै दृश्य पर्दामा आउँथ्यो उनी गम्भीर हुन्थिन् । फागुन १० गतेको त्यो बिहान संगीता वसन्तपुरको ट्युसन सेन्टरमा थिइन् । १० कक्षामा पढ्थिन् । यसरी नै जीवन विकले उनीमाथि एसिड छ्यापेका थिए । एसिड छ्यापिएपछि खासै छटपटाएको त्यो क्षण उनलाई याद छैन । धमिलो याद छ, आफूले लगाउँदै गरेको ज्याकेट बाटैमा खोलेको । रुँदै घर पुगेको ।उनलाई एसिडले अनुहार पोल्दाको पीडा अनुभव छ । अनुहार मात्र होइन, सपना जल्दाको पीडा उनलाई थाह छ । त्यसपछिको संघर्षका कथा त उनीसँग अथाह छ । आमाले दीपिकालाई स्याहारसुसार गरेको दृश्यले उनलाई निकै भावुक बनायो । दृश्यमा उनले आमा चमेलीको मायाममता अनि त्यो दिक्दारै नमानी स्याहार गरेको क्षण सम्झिन् । त्यही बेला उनको फोन बज्यो । गजबको संयोग के थियो भने, फोन उनकी आमाकै थियो । उनले आमालाई आफू फिल्म हेरेर चाँडै घर फर्कने बताइन् । फिल्ममा ब्रेक भएर हलमा बत्ती बलेपछि हलको ढोकामा उभिएकाहरूले अनौठो तरिकाले उनलाई हेरिरहेका थिए ।फिल्ममा एक दृश्य छ, दीपिकाको जलेको अनुहार देखेर एक बच्चा डराएको । मैले उनलाई सोधें, यस्तो घट्ना त भयो होला है ?त्यस्तो त कति हो कति । मान्छे तर्सिने, बच्चाहरू डरले चिच्याउने धेरै भए, गम्भीर भावमा सुनाइन्, नरमाइलो फिल हुन्छ किन यस्तो भयो भनेर । मैले अनुहार देखाएर हिँड्न थालेको धेरै समय भएको थिएन । एकचोटि इन्डिया काम गर्न जाँदा एकजनाले भन्यो, यस्तो अनुहार किन देखाएर हिँडेको, छोपेर हिँड ।यस्ता घटनाहरूले सुरुसुरुमा उनलाई निराश बनाउँथे । लामो समय अनुहार छोपेर हिँडिन् । जलेको भाग नदेखियोस् भनेर लामो कपडाले शरीर ढाक्थिन् । आफ्नो अनुहार हेरेर मुख बिगार्नेहरूबाट तर्किन्थिन् । तर, पछिबाट त्यस्ता प्रतिक्रियालाई वास्ता गर्न छोडिन् । बाटोमा हिँड्दा हेरिरहेका हुन्छन् । कानेखुसी गरिदिन्छन् । उनीहरू कुरा काट्दै गर्छन् म एयरफोन कानमा हालेर गीत सुन्दै आफ्नो बाटो लाग्छु, उनी निर्धक्क सुनिइन् । फिल्ममा एउटा दृश्य छ, जहाँ प्रहरीले दीपिकाको मोबाइल पुरुष नामहरूले भरिएको छ भन्छन् । समाजले सुरुमै महिलालाई दोषी देख्ने दृश्य संगीताको जीवनसँग मेल खान्छ । मलाई पनि प्रेमका कारण एसिड हानिएको भनेर प्रहरीले पत्रकारहरूलाई भनिदियो । अनि सबैले त्यही लेखेँ, उनले भनिन् ।प्रेम र जातीय भेदभावलाई उक्त घटनासँग जोडिए पनि वास्तविकता त्यस्तो नरहेको संगीताले बताउँदै आएकी छन् । फिल्ममा वास्तविक एसिड पीडितलाई पनि दीपिकासँग खेलाइएकोमा संगीतालाई निकै चित्त बुझ्यो । फिल्ममा एसिड अट्याक सर्भाइभरलाई पनि एक्टिङ गर्न दिएको छ । त्यो राम्रो लाग्यो । त्यत्रो ठूलो सेलिब्रेटीसाग अभिनय गर्न दिएको छ । हामीलाई त अनुहार बिग्रेको छ भन्दै कति ठाउँमा राख्दा पनि राख्दैनन्, उनले भनिन् ।फिल्मबाट जीवनमा कहिल्यै हार मान्नु नहुने सिकेको संगीता बताउँछिन् । लडिरहनुपर्छ, हार मान्नु हुन्न भन्ने सिकें । लडाइँचाहिँ लामो समय लक्ष्मी दिदी (लक्ष्मी अग्रवाल, जसको जीवन कथामा यो फिल्म बनेको हो) ले लड्नुभएको रहेछ । तर हाम्रोमा त सुरुमा बोल्नेहरू पनि लडाइँमा साथ दिन आउँदैनन्, उनले भनिन् । ॅएसिड प्रतिबन्ध लगाउनैपर्छछपाक ले एसिड प्रतिबन्धको अभियान अगाडि बढाएको छ । फिल्म हेरिसकेपछि संगीतालाई पनि यो अभियान महत्त्वपूर्ण भएको बोध भएको छ । एसिड प्रतिबन्ध नगरेकाले युवतीहरूमाथि एसिड छ्यापिएको र अझै छ्यापिइन सक्ने उनको तर्क छ । एसिड ब्यान गर्नैपर्छ । ब्यान नभए आज अथवा भोलि अरु कोहीलाई छयापिन्छ, उनले भनिन् ।एसिड पीडितलाई सहयोग गर्नेहरूलाई फिल्मले हिरो बनाएर उभ्याएको छ । वास्तविक जीवनमा त्यस्ता सहयोगी कमै भेटिने गरेको संगीताको अनुभवले बताउँछ । सहयोगको नाममा स्वार्थ पूरा गर्नेहरूको भीड छ । ॅअपराधीले अझै धम्क्याउँछ अदालतले अपराधी जीवनलाई १० वर्षको सजाय सुनायो । उसले जेलमा पाँच वर्ष बिताइसक्यो । तर, आफ्नो गल्ती भने उसलाई महसुस भएको छैन । प्रहरीले हातमा हत्कडी लगाउँदै गर्दा पनि उसमा कुनै अपराधबोध थिएन । बाहिर आएर परिवारलाई नै सखाप पारिदिने संकेत देखाएको कुरा संगीताको परिवारले अझै बिर्सेका छैनन् । २० वर्षीया संगीताले १२ कक्षाको अध्ययन सकाइन् । अब स्नातक गर्ने सोचमा छिन् । कतै केही जागिर गर्ने सोच पनि छ । तर, पाएकी छैनन् । छपाक मा पनि दीपिकाले काम खोजिरहेको दृश्य छ ।"
ओस्कारको सरगर्मी,"(काठमाडौं)  विश्व प्रतिष्ठित ओस्कार अवार्डले विधागत मनोनयन सार्वजनिक गरेको छ । द एकेडेमी अवार्ड अर्थात् ओस्कारको मनोनयनमा यस वर्ष सर्वाधिक ११ विधामा जोकर परेको छ । उत्कृष्ट फिल्मसहित निर्देशक र अभिनेताबाहेक अन्य आठ विधामा जोकर आफ्नो दाबेदारी प्रस्तुत गरेको छ । अति हिंसात्मक दृश्यका कारण आलोचित उक्त फिल्म धेरै विधामा समेटिएको भन्दै कतिपयले असन्तुष्टिसमेत जनाएका छन् । जोकर लाई पछ्याउँदै द आइरिस म्यान, १९१७ र वन्स अपअन अ टाइम इन हलिउड ले समान १०१० विधाको मनोनयनमा परेका छन् । उत्कृष्ट फिल्म विधामा यी तीनसहित फोर्ड एन्ड फरारी, जोजो र्याबिट, लिटिल वुमन, म्यारिज स्टोरी र दक्षिण एसियाली फिल्म प्यारासाइट परेका छन् । ओस्कार इतिहासमा पहिलोपटक दक्षिण एसियाको प्रतिनिधित्व गर्दै मनोनयनमा पर्न सफल प्यारासाइट विदेशी फिल्मतर्फको विधामा पनि मनोनयनमा परेको छ । प्यारासाइट छ विधामा अटाएको छ ।पछिल्ला वर्ष काला जातिका कलाकार र सर्जकप्रति अनुदार बनेको आरोप खेपिरहेको ओस्कार यसपटक उत्कृष्ट निर्देशकको विधामा महिला नसमेटेको भन्दै आलोचित भएको छ । यद्यपि, जोकर को सर्वाधिक विधामा मनोनयन र प्यारासाइट को आक्रामक हस्तक्षेपले रंगभेदी र लैंगिक विभेदका नारालाई छायामा पारिदिएको छ । ९२ औं संस्करणको ओस्कार यस वर्ष फेब्रुअरी ९ मा लस एन्जल्सको डल्बी थिएटरमा प्रदान गरिनेछ ।"
"थारूको माघी, मगरको सकराती","(काठमाडौं)  सबैजना मौलिक पहिरनमा चिटिक्क । कोही नाच्दै, कोही गाउँदै । लस्करै स्टल । मगर समुदायको मौलिक खान चाख्न मन छ कि ? थारू समुदायको घुँगी ? शनिबार राजधानीको टुँडिखेल यसरी उत्सवमय बन्यो । मगर र थारू समुदायले माघेसंक्रान्तिका अवसरमा आआफ्नो मौलिक पर्वलाई महोत्सवको रूपमा टुँडिखेलमा मनाएका हुन् । मगर संस्कृतिकर्मी सन्जोग लाफाका अनुसार मगर समुदायले हरेक माघेसंक्रान्तिको दिन मौलिक पर्व सकराती मनाउँदै आएको छ । यो अवसरमा आफन्त भेटघाट, खानपान र रमाइलो गर्ने परम्परा छ । उपराष्ट्रपति नन्दबहादुर पुनले उद्घाटन गरेको टुँडिखेलको महोत्सवमा मगर समुदायले मौलिक नृत्य हुर्रा, कौरा, मारुनी, झ्याउरे, टप्पा, सालैजोजस्ता नाच प्रस्तुत गरेका थिए । थारू समुदायको माघी महोत्सव को उद्घाटन भने पूर्वप्रधानमन्त्री पुष्पकमल दाहालले गरेका थिए । थारू समुदायले पनि विभिन्न मौलिक नृत्य र झाँकी प्रस्तुत गरेको थियो । महोत्सवमा विभिन्न परिकार बनाएर खाने प्रचलनअनुसार तरुल, सख्खरखण्ड, गिठ्ठा, भ्याकुर, खिचडी, घुँगीलागयत परिकार राखिएका थिए ।त्यसैगरी हेटौंडामा पनि थारू समुदायको नयाँवर्ष माघी मनाइएको छ । हेटौडामा सांस्कृतिक झाँकी निकालेर थारू समुदायले नयाँवर्ष तथा दिदीभाइको सम्बन्ध प्रगाढ बनाउने माघी पर्व मनाएका हुन् । झाँकीसँगै उनीहरूले लाचारी गीतसँगै थारू पहिरनमा झमुको डण्डी नाच प्रस्तुत गरे । फेरिँदै माघी गीतबर्दिया पुर्खाले माघीमा परम्परागत मघौटा गीत गाउँथे । डफ बजाउँथे । घरघरमा गाएर धमार गाउँदै रमाइलो गर्थे । माघी स्नान गरेर आफूभन्दा ठूलालाई ढोग्दै आशीर्वाद लिन्थे । अचेल नयाँ पुस्ताले भने माघीको गीत फेरि दिएका छन् । हिन्दी, भोजपुरी र साउथ फिल्मका गीतहरूको कपी गर्दै माघी गीत गाउन थालेका छन् । कतिपयले यसरी नै म्युजिक भिडियो निकालेका छन् । माघीलाई लक्षित गरी केहीले यूट्युबमार्फत गीत सार्वजनिक गरेका छन् । यस्ता गीतमा पुरानो लोक पम्परा झल्किनुको सट्टा हिन्दी र भोजपुरीकै प्रभाव बढि देखिन्छ । नयाँ पुस्ताले डिजेमा गीत गाउन थालिसके । धमार गीत गाउँमा सुन्नै छाडियो, थारु समुदायमा प्रचलित संगीतका ज्ञाता गोविन्द चौधरीले भने, केही पाकाले भने अझै धमार गाउने गरेका छन् । उनका अनुसार माघीको गीतमा रमाइलोमात्रै होइन, दुःख र पीडा पोखिन्थे । खासगरी महिलाले भोग्नुपरेको पीडा गीतमार्फत पोखिन्थे मनमा सोंचु करम लागे आग, किहीन रे लगाउ बदनामी हो दुखकके दाहल गैनु मै नाइहर, नइहरमा भौजी रिसानी हो भौजी बिचारी मोर कौने करैदैया धमार गीतले भन्छ मनमा सोंचे भाग्यमा लाग्यो आगो, कसलाई लगाउ बदनामी । दुःखको पीडाले म माइती गए, माइतीमा भाउजू रिसाउने, भाउजू बिचारीको पनि के गल्ती, मेरै भाग्यमा लाग्यो आगो । यो गीतले महिलाले भोग्नुपरेको दुःख दर्साउँछ । तर, अचेल गुरीगुरी जाँर, सुँगुर सिकार खैली भन्दै डिजेमा चर्को गीत सुनिन्छ, चौधरीले भने । थारू समुदायमा महिना र मौसमअनुसारका गीत गाइन्छ । वर्षा, गर्मी, जाडो, बिहान, साँझ, दिउँसो, राति फरकफरक गीत हुन्छन् ।"
सेनाको विस्फोटक पदार्थ नलिइने,"(काठमाडौं)  नेपाली सेनाले यही वर्ष उत्पादन थाले पनि नागढुंगासिस्नेखोला सुरुङमार्ग निर्माणमा प्रयोग हुने विस्फोटक पदार्थ भने भारतबाट ल्याइने भएको छ । विस्फोटक पदार्थ ल्याउन पाँच महिनाभन्दा बढी लाग्नेछ ।सुरुङमार्ग निर्माण आयोजना कार्यालयले विस्फोटक पदार्थ खरिदको प्रक्रिया अगाडि बढाइएको जानकारी दिएको छ । जेठदेखि सुरुङको काम हुने भएकाले पहिलो चरणमा खरिद इजाजत लिने प्रक्रिया अघि बढेको छ । भौतिक पूर्वाधार तथा यातायात मन्त्रालयले गृह र रक्षा मन्त्रालय हुँदै सैनिक मुख्यालयमा इजाजतका लागि पत्र पठाएको आयोजना कार्यालयले जानकारी दिएको छ । इजाजत पाएको पाँच महिनाभित्र विस्फोटक पदार्थ आउनेछ । आयोजना निर्माण कम्पनीले सेनाको विस्फोटक पदार्थ नलिने भएको छ, आयोजना प्रमुख श्यामप्रसाद खरेलले भने, नयाँ उत्पादन र राम्रोसँग परीक्षण भइनसकेकाले भर पर्दा प्रतिकूल हुन सक्छ भनेर भारतबाट ल्याउन लागिएका हो ।सेनाले वार्षिक २ हजार ४ सय टन विस्फोटक पदार्थ उत्पादन गर्ने गरी गत भदौबाट काम गरिरहेको छ । सेनाले भने आफूहरूले उत्पादन गरेको विस्फोटक पदार्थ गुणस्तरीय भएको दाबी गर्दै आएको छ । उक्त विस्फोटक पदार्थले काम नगरे पुनः बाहिरबाट ल्याउनुपर्ने हुन सक्ने खरेलले बताए । सेनाका प्रवक्ता विज्ञानदेव पाण्डेले भने सुरुङ निर्माणको जिम्मा लिएको जापानी निर्माण कम्पनी हाज्मा एन्डोका प्रतिनिधिसँगको भेटमा समस्या नहुने जानकारी गराउँदा उनीहरू सकारात्मक देखिएको बताए ।सेनाले उत्पादन गरेको विस्फोटक पदार्थ प्रयोग नगर्नुका दुईतीन कारण देखाएर विदेशबाटै ल्याउनुपर्ने भन्ने रहेछ, पाण्डेले भने, निर्माण कम्पनीसँग भेट्दा गुणस्तरमा कुनै पनि समस्या हुने छैन, जति चाहिने हो, दुई सिफट्मा उत्पादन गरेर भए पनि दिन सक्छौं भनेका थियौं, टोली खुसी भएर फर्किएको थियो । अहिले भौतिक पूर्वाधार तथा यातायात मन्त्रालयले सेनाले उत्पादन गरेको विस्फोटक पदार्थ प्रयोग नगर्ने र बाहिरबाट ल्याउन इजाजत माग गर्दै पत्र पठाएको उनले बताए । सुरुङमार्गमा ९१५ टन विस्फोटक पदार्थ प्रयोग हुनेछ । भारतको वेस्ट बंगालस्थित ओरिका कम्पनीबाट विस्फोटक पदार्थ ल्याइने आयोजना प्रमुख खरेलले जानकारी दिए । सेनाले भारतबाटै विस्फोटक पदार्थ ल्याउन स्वीकृति दिए परराष्ट्र हुँदै भारतीय राजदूतावासमार्फत प्रक्रिया सुरु हुनेछ । इजाजत दिन माग गर्दै पत्र आएको छ तर हाम्रा कारणले प्रोजेक्ट नै बन्द हुने र ढिलाइ हुने भन्ने होइन, पाण्डेले भने, प्रधानसेनापति पूर्णचन्द्र थापा आएपछि यसबारे छलफल गरेर के गर्ने भन्ने निर्णय हुनेछ । सेनाले अहिले मकवानपुरको सुनाचुरीमा छुट्टै प्लान्ट स्थापना गरेर विस्फोटक पदार्थ उत्पादन गरिरहेको छ । उत्पादन हुन थालेको पाँच महिना भइसक्यो । ०५८ सालमा प्लान्ट स्थापना भएको हो । थप क्षमतासहितको नयाँ प्लान्ट ०७२ मा स्थापना गरिएको हो । नयाँ प्लान्टबाट ०७६ भदौ ३० बाट उत्पादन सुरु भएको हो । स्वयम्भूको बारुदखाना भने ०३६ सालमा सञ्चालनमा आएको हो । उत्पादन कम भएकाले नयाँ प्लान्टको आवश्यकता महसुस गरेर मकवानपुरमा स्थापना गरिएको हो । नयाँ मेसिनको उत्पादन क्षमता वार्षिक २ हजार ४ सय टन छ । अहिले दैनिक ५ देखि १० टन उत्पादन भइरहेको छ, प्रवक्ता पाण्डेले भने । काठमाडौंतराई द्रुतमार्ग निर्माणमा पहाड फोर्न सेनाले उत्पादन गरेको विस्फोटक पदार्थ प्रयोग गरिएको छ । नेपालमा उत्पादन हुनुपूर्व माग्नासाथ विस्फोटक पदार्थ पाउन समय लाग्थ्यो । जजसलाई आवश्यक पर्थ्यो, उनीहरूले जिल्ला सुरक्षा समितिमा निर्णय गर्दै समितिले गृह, गृहले रक्षा भएर हामीसँग आउँथ्यो, उनले भने, दिन सक्ने, नसक्ने भनेर पनि सोध्ने गरिन्थ्यो, पछि दिन सके त्यही च्यानलबाट फर्किएर जिल्लामा जान्थ्यो । अहिले यस्तो झन्झट छैन । पहिला नपाउने डरले जम्मा गरेर राखिन्थ्यो । प्रयोग गर्ने अवधि ६ महिनासम्म हुने र अन्तिमतिर प्रयोग गर्दा विस्फोटक पदार्थले काम नगर्न पनि सक्थ्यो । अहिले उत्पादित विस्फोटक पदार्थ भने एक वर्षसम्म प्रयोग गर्न सकिन्छ, पाण्डेले भने । सोमबारसम्म १६० टन विस्फोटक पदार्थ वितरण भइसकेको छ । माग १ लाख १३ हजार ३ सय ५० केजी छ । सबै माग पूरा गर्न करिब तीन हप्ता लाग्न सक्छ, उनले भने, जतिले लगेका छन्, उनीहरूले कुनै गुनासो गरेका छैनन् । सरकारले निर्णय गरेर नै सबै विस्फोटक पदार्थ सेनाले उत्पादन गरेको मात्र लिने भनेको प्रवक्ता पाण्डेले जानकारी दिए । स्वदेशी उद्योगको उत्पादन स्वदेशी प्रोजेक्टमै जाओस् भन्ने हो, उनले भने । अहिले सडक र जलविद्युत् आयोजनाहरूमा विस्फोटक पदार्थको माग धेरै रहेको सैनिक सामग्री उत्पादन निर्देशनालयका निर्देशक प्राविधिक सहायक रथी हेगेन्द्रलाल प्रधानले जानकारी दिए ।"
जलविद्युत्मा ब्याज पुँजीकरण गर्न गृहकार्य,"(काठमाडौं)  बैंकबाट ऋण लिएर निर्माण भइरहेका जलविद्युत् आयोजनाको निर्माण अवधिको ब्याज पुँजीकरण गर्न विद्युत् नियमन आयोगले नेपाल राष्ट्र बैंकमा पत्र पठाएको छ । आयोगको पुस २४ गते बसेको बैठकले यस्तो निर्णय गरेको आयोग अध्यक्ष दिल्ली सिंहले जानकारी दिए ।हाल बैंकबाट ऋण लिएर आयोजना निर्माण गरिरहेका प्रवर्द्धकहरूले ग्रस अवधि वा परीक्षण उत्पादनलगत्तै बैंकहरूलाई ऋणको ब्याज तिर्नुपर्छ । आयोजना सकिएर व्यावसायिक उत्पादन नभएसम्म आम्दानी गर्न नसक्ने र त्यस्तो अवस्थामा आयोजनालाई ब्याज तिर्न अप्ठ्यारो हुने भएकाले आयोगले सहजीकरण गर्न यस्तो निर्णय गरेको हो, अध्यक्ष सिंहले भने, राष्ट्र बैंकले यस्तो नीतिगत निर्णय गरिदिए आयोजना प्रवर्द्धकहरूलाई पनि सहज हुन्छ । आयोगको निर्णय निजी क्षेत्रको पक्षमा भएको स्वतन्त्र ऊर्जा उत्पादकहरूको संस्था नेपाल (इपान) का अध्यक्ष शैलेन्द्र गुरागाईंले बताए । यस्तो नीतिगत निर्णयका लागि इपानले आयोगमा निवेदन दिएको उनले जानकारी दिए । ऊर्जा मन्त्रालयले पनि यसका लागि सिफारिस गरेको थियो, उनले भने । असोजसम्मको तथ्यांकअनुसार करिब एक दर्जन आयोजनाको ५० करोड रुपैयाँ किस्ता बक्यौता रहेको गुरागाईंले जानकारी दिए । बैंकको ब्याज ८ देखि ९ प्रतिशतभन्दा माथि जाँदैन भनेर किस्ता अनुमान गरिएको हुन्छ, उनले भने, ब्याज नै १२१३ प्रतिशतसम्म पुगेपछि किस्ता तिर्न सक्ने अवस्था रहेन । सञ्चालनमा रहेका रुग्ण आयोजनाको कर्जाको पुनःसंरचना गरी सहजीकरण गरिदिन निजी क्षेत्रको मागअनुसार आयोगले पत्र पठाएको उनले बताए । आयोजना निर्माण गर्दा स्वपुँजी र ऋण दुवै खर्च भइसकेको हुन्छ, उनले भने, आयोजनाबाट आम्दानी नभई तिर्न सक्ने अवस्था हुन्न । यस्तो अवस्थामा एक मात्र उपाय भनेको पुँजीकरण हो । राष्ट्र बैंकका बैंक तथा वित्तीय संस्था नियमन विभागका कार्यकारी निर्देशक देवकुमार ढकालले कुनै आयोजनाले ब्याज तिर्न नसक्ने अवस्था आएमा निर्माण अवधिका लागि पुँजीकरण गर्ने पुरानै प्रचलन रहेको बताए । कुनै जलविद्युत् आयोजनाले ब्याज तिर्न नसकेको अवस्थामा स्पष्ट कारणसहित आए त्यसलाई व्यावसायिक उत्पादन सुरु नहुन्जेल पुँजीकरण गर्न हामीले सम्बन्धित बैंकलाई निर्देशन दिँदै आएका छौं, उनले भने ।इपान अध्यक्ष गुरागाईंका अनुसार आयोजनालाई दिएको ऋणको किस्ता व्यावसायिक रूपमा उत्पादन नहुन्जेल पुँजीकरण गर्दा नाफा कम देखिने भएकाले बैंकले गाह्रो मान्दै आएका छन् । ब्याज पुँजीकरण गर्दा बैंकले आफ्नो नाफाबाट घटाएर प्रोभिजनलमा राख्नुपर्ने हुन्छ, उनले भने, नीतिगत निर्णय गरी पुँजीकरण गरे बैंकले प्रोभिजनिङ गर्नु पर्दैन । हाल निजी क्षेत्रबाट निर्माण भएका करिब सय मेगावाट आयोजना राष्ट्रिय ग्रिडमा जोडिएका छन् । यी आयोजना निर्माणका लागि मात्रै बैंकबाट ७० अर्ब हाराहारीमा ऋण लिइएको गुरागाईंको अनुमान छ । यीमध्ये केही आयोजना रुग्ण भएर ब्याज तिर्न नसक्ने अवस्थामा रहेको उनले बताए । वर्षायाममा आयोजनाले उत्पादन बढाएपछि ब्याज तिर्ने पैसा हुन्छ, उनले भने, निर्माणाधीन आयोजनाले पनि उत्पादन थालेपछि मात्रै ब्याज तिर्न सक्छन् । विद्युत् विकास विभागले कुल ७ हजार ५ सय मेगावाटभन्दा बढी क्षमताका दुई सयभन्दा बढी विद्युत् आयोजनालाई उत्पादन अनुमति प्रदान गरेको छ ।"
सवारी करको दरमा पुनर्विचार,"काठमाडौं (कास) अर्थमन्त्री युवराज खतिवडाले नेपाल विश्व व्यापार संगठनको सदस्य भएको हैसियतले सवारी साधनमा लाग्ने करको दरमा पुनर्विचार गरिने बताएका छन् । बुधबार काठमाडौंमा नाडा अटोमोबाइल्स एसोसिएसन अफ नेपालले आयोजना गरेको छलफल कार्यक्रममा उनले भने, सुस्ताएको अटोमोबाइल व्यवसायलाई उठाउन व्यवसायीले महसुस गर्ने कार्यक्रम ल्याउँछौं । बैंकले अटोमोबाइल क्षेत्रमा लिने ब्याजलाई प्रणालीगत रूपमा स्थापित गरिने र उच्च प्रविधिका विद्युतीय सवारी साधनलाई सरकारले प्राथमिकता दिने मन्त्रीले बताएका थिए । छलफलमा नाडाका अध्यक्ष कृष्णप्रसाद दुलालले अटोमोबाइल व्यवसाय सुस्ताउँदै गएको र अटोलोनमा धेरै समस्या देखापरेको बताएका थिए । काठमाडौंका सडक तथा पुल निर्माणमा भइरहेको ढिलाइबारे जिज्ञासा राख्दै उनले कर कार्यालयका अधिकारीले व्यवसायीलाई सम्मानजनक व्यवहार नगर्ने गरेको गुनासोसमेत गरेका थिए ।"
छैनन् कोसेली माछा,"(जाजरकोट)  कुशे गाउँपालिकास्थित सरुगारका असला माछा कुनै बेला नारायणहिटी राजदरबारसम्म पुग्थे । कोसेली का रूपमा पठाइने असला माछा सरुखोलामा मात्र पाइन्थ्यो । एउटा असला माछाको तौल ३४ सय ग्रामभन्दा बढी हुन्थ्यो । तत्कालीन नायक, घाटबुढा र मुखियाले खोलाका माछा संकलन गरेर दरबार पुर्याउँथे । सरुगारका माछा निकै स्वादिला हुने भएकाले कोसेलीका रूपमा दरबारमा पठाइने गरिएको कुशे९ पैंकका ९१ वर्षीय वीरबहादुर रोकायले बताए । भुरेटाकुरे राजादेखि नारायणहिटीका राजाले सरुगारका माछा भन्नेबित्तिकै मन पराउँथे, रोकायले भने, सरुगारका माछा ल्याउन जाजरकोट दरबारबाट उर्दी नै जारी हुन्थ्यो । उनका अनुसार त्यतिबेला सरुगारका माछा र बारेकोटको गाभा राजाका लागि महत्त्वपूर्ण कोसेली मानिन्थ्यो ।स्थानीय भोजभतेर र चाडपर्वमा पनि सरुगारका माछा महत्त्वपूर्ण मानिन्छन् । मीठो स्वादको हुने र ६७ महिनासम्म भण्डारण गर्न सकिने भएकाले सरुगारका माछा सबैले मन पराएको रोकायाले जनाए । उनका अनुसार पञ्चायती व्यवस्थामा उक्त खोलाका माछा जथाभावी मार्न नपाउने व्यवस्था थियो । तत्कालीन जिल्ला पञ्चायतले सरुखोलामा ठेक्का लगाएर मात्र माछा मार्न दिन्थ्यो । ठेकेदारलाई वार्षिक रूपमा ३५ रुपैयाँ कर तिरेर मात्र खोलामा हामीले माछा मार्न पाउँथ्यौं, उनले भने ।सरुखोलाका असला माछाको माग बढी भए पनि उत्पादन घट्दै गएको कुशे५ साँधी बिसाउनाका व्यापारी हरि शाहीले बताए । माछा मार्नेको संख्या बढ्नु, खोलामा विष हाल्नु, करेन्ट लगाउनुलगायत कारणले माछाको संख्या न्यून भएको उनको बुझाइ छ । विगतमा प्रशस्त हुने माछा अहिले फाट्टफुट्ट मात्र पाइने गरेको उनले जनाए । स्थानीय कालीबहादुर शाहीका अनुसार विगतका तुलनामा असला माछाको भाउ महँगिएको छ । १० वर्ष अघिसम्म ५ सय रुपैयाँ प्रतिकिलो पर्ने सुकुटी माछा अहिले ३ हजार ५ सयमा बिक्री हुन्छ, उनले भने, ताजा माछा ६ सय रुपैयाँमा पाउन पनि मुस्किल छ । उक्त खोलाको माछा अहिले छेडा, मोर्क, थलह, बाटुले र साँधी बिसाउनालगायत बजारमा मात्र पाइन्छ । नेपालगन्ज, काठमाडौं र सुर्खेतलगायत ठाउँमा असला माछाको माग बढी भए पनि स्थानीय बजारकै माग धान्न नसकेको व्यापारी शाहीले सुनाए । उनले गत असोजदेखि पुस मसान्तसम्म तीन क्विन्टल माछा बिक्री गरेका छन् । सरुगारमा बादी समुदायले माछा मार्दै आएका छन् । पछिल्लो समय खोलामा माछा फेला नपर्दा गुजारा चलाउनै कठिन भएको छ, कुशे५ खुर्पाखोलाका जितबहादुरले भने । कुनै बेला दैनिक २० किलोसम्म माछा मार्ने बादीले अहिले २३ किलो माछा मार्न मुस्किल हुन थालेको गुनासो गरे । बादी समुदायले पासो र जालको माध्यमबाट माछा मार्दै आएका छन् । स्थानीयले ब्याट्री, तार, जेनेरेटरलगायत साधनको प्रयोग गरी अवैध रूपमा माछा मार्दै आए पनि स्थानीय प्रशासन मौन छ । खोलामा करेन्ट लगाउँदा माछाको प्रजनन क्षमता हराउनुका साथै वृद्धि विकासमा अवरोध आएको स्थानीय अगुवा जगत मल्लले बताए । कुशे गाउँपालिकाका निमित्त प्रमुख प्रशासकीय अधिकृत लालभक्त शाहीले करेन्ट लगाएर माछा मार्ने कार्यमा प्रतिबन्ध लगाइएको जानकारी दिए । तर अवैध तरिकाबाट माछा मार्ने प्रवृत्ति बढ्दो छ, उनले भने, जसका कारण जलचरको संख्या घटिरहेको छ । कतिपय खोलामा विषादीको प्रयोग गरेर पनि माछा मारेको खुल्न आएको उनले जनाए । यस्ता कार्यलाई निरुत्साहन गर्न अनुगमन गर्न तयारी भइरहेको उनको भनाइ छ ।"
आईसीपीबाट ७० प्रतिशत कारोबार,"(पर्सा)  सञ्चालनमा आएको करिब साढे दुई वर्षपछि वीरगन्जस्थित एकीकृत सुरक्षा जाँच चौकी (आईसीपी) बाट करिब ७० प्रतिशत भन्सार कारोबार हुन थालेको छ । साविकको वीरगन्ज भन्सारबाट आईसीपीतर्फ कारोबार सर्ने क्रम जारी रहेको वीरगन्ज आईसीपी भन्सार कार्यालयका सूचना अधिकृत विमल साहले बताए । प्रायः वस्तुको आयात आईसीपीबाटै हुन थालेको छ, उनले भने, इन्धनको राजस्व मात्र बढीजसो पुरानो वीरगन्ज भन्सारतर्फ आउँछ । फागुनदेखि भारतीय पक्षले भन्सारको कारोबार भारतीय आईसीपीबाटै गर्ने सञ्चारमाध्यमबाट थाहा पाएको तर त्यसको आधिकारिक जानकारी भने आइनसकेको उनले बताए । भारतीय पक्षले रक्सौल नभई पनटोक्कास्थित आईसीपीबाटै कारोबार गर्न चाहन्छ भने हामीले पनि त्यसैअनुसार गर्नुपर्छ, उनले भने । हाल रक्सौल र पनटोक्काको बीचमा भारतीय पक्षले लिंक रोड बनाइरहेको छ । सम्भवतः उक्त सडक बनाइसकेपछि भारतीय पक्षले आफ्नो तर्फको आईसीपीबाटै पूर्ण कारोबार पनि गर्न सक्छ, उनले भने, यस्तो अवस्थामा नेपालतर्फ पनि आईसीपीबाटै कारोबार गर्नुपर्छ ।तेस्रो मुलुकबाट हुने आयातको करिब शतप्रतिशत कारोबार आईसीपी भन्सारबाटै हुन थालेको छ । नेपालको आधाभन्दा बढी अन्तर्राष्ट्रिय आयात निर्यात कारोबार आईसीपीबाटै हुने भएकाले यहाँ हुने पूर्वाधार तथा सुविधाले मुलुककै आयात निर्यात व्यापारमा ठूलो महत्त्व राख्छ । आईसीपी सञ्चालन गर्दै आएको इन्टर मोडल यातायात विकास समितिका प्रमुख हेमेन्द्रमोहन शाहीले भन्सारको कारोबार पूर्ण रूपमा आईसीपीमा स्थानान्तरण भए पनि सहज रूपमा सञ्चालन गर्न सकिने बताए । आईसीपीमा एकै छानामुनि भन्सार, आप्रवासन, क्वारेन्टाइन र सीमा सुरक्षाजस्ता संस्थाहरू हुन्छन्, जसले मालसामानको अन्तरदेशीय आयात निर्यातलाई झन्झटरहित बनाउने गर्छ । भारतीय सहयोगमा दुवै देशको सीमा वारपार आईसीपी निर्माण गरिएको हो । यो परियोजना भारतीय ठेकेदार कम्पनीहरू केएस सफ्टनेट सोलुसन्स र नागार्जुना कन्सट्रक्सन कम्पनीले संयुक्त रूपमा निर्माण गरेका हुन् । त्यतिबेलै यहाँका उद्योगीले आईसीपीमा पूर्वाधारको अभाव हुन सक्ने औंल्याएका थिए । नेपाली पक्ष मौन भएपछि भारतीय निर्माण कम्पनीले नक्साअनुसार पूर्वाधार निर्माण गरेका थिए । अहिले अभाव भएपछि नेपाल सरकारले आईसीपीमा थप पूर्वाधार निर्माण थालेको छ ।"
२० अर्बको सेयर निष्कासन अनुमति,चालु आवको ६ महिनामा १६ वटा कम्पनीले सेयर निष्कासन अनुमति पाएका छन् । धितोपत्र बोर्डले ती कम्पनीलाई करिब २० अर्ब रुपैयाँ बराबरको सेयर निष्कासन अनुमति दिएको हो । तीमध्ये अधिकांशले सेयर निष्कासन गरिसकेका छन् भने केही निष्कासन प्रक्रियामा छन् । गत वर्षको सोही अवधिको तुलनामा सेयर निष्कासन करिब २१ प्रतिशतले बढी हो । बोर्डका नयाँ अध्यक्ष भीष्मराज ढुंगानाले बुधबार आयोजित पत्रकार सम्मेलनमा यस्तो जानकारी दिएका हुन् ।गत वर्षको ६ महिनामा निष्कासन अनुमति पाएकामध्ये करिब साढे १६ अर्ब रुपैयाँ (कुल रकमको करिब ८३ प्रतिशत) ऋणपत्र निष्कासन भएको थियो । राष्ट्र बैंकले वाणिज्य बैंकलाई चुक्ता पुँजीको २५ प्रतिशत ऋणपत्र निष्कासन गर्नुपर्ने व्यवस्था गरेसँगै गत वर्ष ऋणपत्र निष्कासन बढेको हो ।यो वर्ष प्रारम्भिक सार्वजनिक निष्कासन (आईपीओ) तर्फ भने गिरावट आएको छ । यो वर्ष एक जलविद्युत् कम्पनीले करिब ३३ करोड ५१ लाख रुपैयाँ बराबरको आईपीओ निष्कासन अनुमति पाएकामा करिब ७ करोड रुपैयाँ (२१ प्रतिशत) मात्र बिक्री भएको छ । गत वर्षको पहिलो ६ महिनामा आईपीओ निष्कासनतर्फ ९ जलविद्युत् कम्पनी र दुई लघुवित्त गरी कुल ११ संगठित संस्थाले ३ अर्ब ६० करोड रुपैयाँ बराबरको निष्कासन गरेको बोर्डको तथ्यांक छ ।बिमा तथा लघुवित्त कम्पनीले हकप्रद सेयर निष्कासनमार्फत पुँजी वृद्धि गरेपछि यो वर्ष हकप्रद निष्कासनमा बढेको छ । सो अवधिमा सूचीकृत सात कम्पनीले २ अर्ब रुपैयाँ बराबरको हकप्रद निष्कासनका लागि अनुमति पाएका छन् । गत वर्षको सोही अवधिको तुलनामा करिब ७० प्रतिशतको वृद्धि हो । ६ महिनाको अवधिमा ३७ संस्थाले ११ अर्ब ६० करोड रुपैयाँ बराबरको बोनस सेयर दर्ता गरेका छन् । गत वर्षको तुलनामा यो ३४९ प्रतिशतको वृद्धि हो ।
लिखुमा सात जलविद्युत्,"(रामेछाप)  रामेछाप र ओखलढुंगाको सीमा भएर बग्ने लिखु नदीको पानी प्रयोग गरी एकैसाथ सात वटा जलविद्युत् आयोजना निर्माण हुँदै छन् । सबै आयोजनाबाट ३२९ दशमलव ६ मेगावाट विद्युत् उत्पादन हुनेछ । गुम्देलको लाहाछेवरदेखि बिजुलीकोटको रातामाटासम्म विद्युत् आयोजनाका विभिन्न संरचना निर्माण धमाधम भइरहेको छ । उत्तरी रामेछापको नुम्चे खोला र लिखुको पानी मिसाएर भिजन जलविद्युत् आयोजनाले ५८ मेगावाट क्षमताको विद्युत् उत्पादन गर्दै छ । आयोजनाले प्रवेशमार्ग र अन्य संरचना निर्माण थालेको छ । रामेछापको उत्तरी बस्ती लाहाछेवरमा आयोजनाको सिभिल संरचनाको काम धमाधम भइरहेको उक्त आयोजनाले उमातीर्थ नजिकै विद्युत्गृह निर्माण गर्नेछ । उमातीर्थ नजिकैको पानीबाट लिखु१ आयोजनाले ७७ मेगावाट क्षमताको विद्युत् उत्पादन गर्न तीव्र गतिमा काम गरिरहेको छ । उक्त आयोजना हिमालय प्रालिले प्रवर्द्धन गरेको हो । आयोजनामा मुख्य लगानी प्राइम बैंक र अन्य छ वटा बैंकको छ । आयोजनामा ३० प्रतिशत लगानी मोतीलाल दुगड समूहको छ । प्रतिमेगावाट १८ करोड खर्च अनुमान गरिएको आयोजना ०७७ साउनमा सम्पन्न गर्ने लक्ष्य रहेको सञ्चालक सदस्य राजन खत्रीले जानकारी दिए । दुगड समूहकै लगानीमा लिखु१ को ७७ मेगावाट विद्युत् उत्पादन भई बाहिरिएको पानी प्रयोग गरी लिखु२ आयोजनामा लैजाने कामसमेत भइरहेको खत्रीले बताए । आयोजनाको विद्युत् क्षमता ५५ मेगावाट हुनेछ । आयोजनामा माछापुच्छ्रे बैंकको मुख्य लगानी छ । उमाकुण्ड१ को वाल्दिङ दोभानमा बाँध निर्माण गरी उमाकुण्डकै ठाडोखोलामा विद्युत्गृहमा पानी खसालिनेछ । आयोजनाको कामसमेत ०७७ साउनमै सक्ने लक्ष्य छ । यसैगरी सोही समूहले तेस्रो आयोजनाको काम पनि सँगसँगै अघि बढाएको छ । लिखुको राङदहमा बाँध निर्माण गरी बुकुदोभानमा विद्युत्गृह निर्माण हुने आयोजनाको संरचना निर्माणमा तीव्रता दिइएको छ । २९ दशमलव ४ मेगावाट क्षमताको आयोजना निर्माण पूरा गरी ०७७ असारमा विद्युत् उप्पादन हुने लक्ष्य छ । आयोजनाको निर्माणमा समेत प्रतिमेगावाट १८ करोड खर्च हुने अनुमान छ । दुगड समूहले निर्माण गरेका तीन वटै आयोजनामा हाल सुरुङ निर्माण, पावर हाउसको सिभिलतर्फको काम, प्रसारण लाइनको सर्भे, जग्गा अधिग्रहणलगायत काम भइरहेका छन् । उत्पादित विद्युत् १३२ केभी प्रसारण लाइनमार्फत रामेछापको चुचुरेस्थित गर्जाङ सबस्टेसनमा लगेर केन्द्रीय प्रसारण लाइनमा जोड्ने लक्ष्य रहेको खत्रीले बताए । उक्त तीन वटा आयोजनाबाट उत्पादन हुने १६१ दशमलव ४० मेगावाट बिजुलीमध्ये विद्युत् प्राधिकरणले ११४ मेगावाट खरिद गर्ने सम्झौता भएको छ । बाँकी विद्युत् अन्य खरिदकर्तालाई बेचिने उनको भनाइ छ । आयोजनाका लागि सानाठूला गरी पाँच वटा पक्की पुल र करिब १२५ किमि सडक निर्माण सकिएको छ । लिखु खोलाको पानी प्रयोग गरी ५२ दशमलव २ मेगावाट क्षमताको लिखु४ जलविद्युत् आयोजना निर्माणसमेत तीव्र पारिएको छ । रामेछापको उमाकुण्ड र ओखलढुंगाको खिजी देम्बा गाउँपालिकाको बीचमा पर्ने बिमिरेमा बाँध बाँधी ओखलढुंगाको लिम्तीमा निर्माण हुने विद्युत्गृहमा पानी खसालिने आयोजनाको काम करिब ३० प्रतिशत पूरा भएको छ ।"
पत्रिकाबाट सिसाकलम,"(पोखरा)  बच्चाबच्ची हेर्नुपरेपछि पोखरा विन्ध्यवासिनीकी शान्ति अधिकारीले भाँडा पसल बेचिन् । छोराछोरी हुर्किए । श्रीमान् जागिरे भए पनि उनी फुर्सदिलो भइन् । विन्ध्यवासिनीकै सुशीला पराजुलीले गृहिणीलाई आयआर्जनमा जोड्ने उपाय सोचिन् । छिमेकमै महेश्वरी पराजुलीको घरमा पत्रिकाबाट सिसाकलम बनाउने उद्योग एक वर्षदेखि चलिरहेको थियो । महेश्वरीका श्रीमान् सचित पराजुलीले समय दिन पाएका थिएनन् । सुशीलाकै अगुवाइमा ४० महिला जम्मा भए । पत्रिकाबाट सिसाकलम बनाउने तालिम लिए । गण्डकी प्रदेशको सामाजिक विकास मन्त्रालयले १५ दिने तालिम दियो । युट्युबमा देखेर उद्योग खोलेका सचितले नै महिलालाई तालिम दिए । तालिम लिएपछि तिनै महिलाले उद्योग सञ्चालन गर्ने सोच बनाए । १३ लाख रुपैयाँमा मेसिन र अन्य कच्चापदार्थ खरिद गरी १५ लाख रुपैयाँ लाग्ने भयो । रकम संकलन गर्ने क्रममा १५ महिला मात्रै सम्पर्कमा आए । तिनै १५ महिलाले ११ लाख रुपैयाँ संकलन गरे । विन्ध्यवासिनी दिदीबहिनी समूह बनाएर संस्था दर्ता गरे । समूहमा पूर्वशिक्षक, गैरसरकारी संस्थाका पूर्वकर्मचारी र गृहिणीलगायत महिला छन् । विभिन्न वित्तीय संस्था र बचत समूहबाट ऋण गरेर उनीहरूले रकम जोहो गरेका हुन् ।यही समूहले तीन महिनादेखि विन्ध्यवासिनी शिवमार्गमा नेपाली सिसाकलम उद्योग सञ्चालन गरिरहेको छ । समूहका सात महिला दैनिक उद्योगमा खटिन्छन् । निश्चित समय भने छैन । आफ्नो फुर्सदको समय उद्योगमा दिन्छन् । उनीहरू विद्यालय र विभिन्न संघसंस्थाबाट पुरानो पत्रिका संकलन गर्छन् । केही सित्तैमा पाउँछन् । केही खरिद गर्छन् । पत्रिकालाई सिसाकलमको आकारमा टुक्र्याउँछन् । त्यसमा गम लगाएर लिडमा एक फन्को बेर्छन् । एक फन्को बेरेर मेसिनमा राखिन्छ । मेसिनले सिसाकलम तयार पार्छ । उक्त सिसाकलम दुई दिनसम्म घाममा सुकाउनुपर्छ । सुकेपछि तिखार्नुपर्छ । सिसाकलममा राख्ने लिड भने चीनबाट ल्याउनुपर्छ ।फुर्सदको समयमा काम गर्दा एक जनाले दैनिक सात सय सिसाकलम तयार पार्छन् । पूरै समय दिन सके १ हजार २ सय वटासम्म तयार हुन्छ । तयार भएको सिसाकलम गोटाको १० रुपैयाँ र एक दर्जनको १ सय रुपैयाँमा बिक्री हुन्छ । सिसाकलम बिक्री गर्न समूहकै महिला विभिन्न विद्यालय, मन्टेश्वरी र संघसंस्थामा पुगिरहन्छन् । स्वदेशी उत्पादनको फाइदाबारे बताउँछन् । उद्योगबाट उत्पादित सिसाकलम पोखरा प्रदर्शनी केन्द्रमा गत पुसमा आयोजित राष्ट्रिय औद्योगिक व्यापार मेलामा राखिएको थियो । मेलामा उद्योगका सिसाकलमले ग्राहकको ध्यान खिचेको थियो भने दैनिक ६०७० दर्जन महोत्सवस्थलबाटै बिक्री भएको थियो । पोखरा उद्योग वाणिज्य संघले आयोजना गरेको मेलामा समूहले सित्तैमा स्टल राख्न पाएको थियो । सामाजिक विकास मन्त्रालयको सहयोगमा संघले स्थानीय उत्पादनलाई प्रोत्साहन गर्न निःशुल्क स्टलको व्यवस्था गरेको हो । समूहकी सचिव शान्ति अधिकारीले ग्राहकले सिसाकलममा चासो राखेको बताइन् । उत्पादनको छोटो समयमै ग्राहकले मन पराएको देखेर आफूहरू उत्साहित भएको उनी जनाइन् । आयातित सिसाकलमको तुलनामा स्वदेशी उत्पादन उपयोगी हुने उनको भनाइ छ । काठको सिसाकलमभन्दा यो प्रयोग गर्दा वन फँडानी पनि रोकिन्छ, महिलाको सीप पनि देखिन्छ, उनले भनिन्, विदेशी सिसाकलमलाई स्वदेशी उत्पादनले प्रतिस्थापन गर्न सक्छ । छोराछोरीलाई स्कुल पठाएपछि र स्कुलबाट फर्किनुअघिको समय उद्योगमा दिने गरेको समूहकी कोषाध्यक्ष सीता पराजुलीले बताइन् । हामीलाई आत्मनिर्भर हुन यही उद्योगले सहयोग पुर्याएको छ, उनले भनिन् । पोखरामा रहेका शैक्षिक संस्था, स्टेसनरी, औद्योगिक प्रतिष्ठान र संघसंस्थाले स्थानीय उत्पादन प्रयोग गरे समूहलाई थप हौसला मिल्ने उनको भनाइ छ । उद्योगबाट हाल तीन थरीका सिसाकलम उत्पादन हुन्छ । पत्रिकाले बेरेपछि बाहिरी खोल आफूले चाहेअनुसारको चित्र प्रिन्ट गरिएको प्लास्टिकले पनि बेर्न मिल्छ । उद्योगकी व्यवस्थापक विन्दु आचार्यले सिसाकलमको माग बढे थप महिलालाई समूहमा आबद्ध गर्ने योजना रहेको बताइन् ।"
जनकपुरमा टाटाको कार मेला,काठमाडौं (कास) टाटा मोटर्सको आधिकारिक वितरक सिप्रदी ट्रेडिङको आयोजनामा दुईदिने टाटा कार मेला सुरु भएको छ । जनकपुर होटल राजदरबारमा बिहीबार र शुक्रबारसम्म मेला चल्नेछ । मेलामा ग्राहकले एकै स्थानबाट टाटाका गाडी खरिद बिक्रीका साथै गाडी एक्सचेन्जको अवसर पाउने कम्पनीले जानकारी दिएको छ ।
फोन पेको उपहार योजना,"काठमाडौं (कास) फोन पेले क्यूआरमार्फत कारोबार गर्ने ग्राहक र व्यापारीका लागि उपहार योजना ल्याएको छ । योजनाअन्तर्गत क्यास ब्याक, मोबाइल फोन तथा विदेश यात्राको अवसर रहेको छ । यसका सदस्य, बैंक तथा इसेवा र देशभर रहेका क्यूआरमार्फत भुक्तानी गर्ने ग्राहक तथा क्यूआर भुक्तानी लिने व्यापारी योजनाका विजेता बन्न सक्छन् । उपहार योजना ६ महिनासम्म लागू हुने कम्पनीले बताएको छ ।"
मञ्जुश्रीको ९८० प्रतिशत नगद लाभांश,काठमाडौं (कास) मञ्जुश्री फाइनान्सले आफ्ना सेयरधनीलाई ९८० प्रतिशत नगद लाभांश प्रदान गर्ने निर्णय गरेको छ । फाइनान्सको मंगलबार सम्पन्न १२औं वार्षिक साधारणसभाले उक्त निर्णय पारित गरेको हो ।
ज्योतिजीएमई सहकार्य,काठमाडौं (कास) ज्योति विकास बैंक र जीएमई रेमिटबीच बुधबार सम्झौता भएको छ । सम्झौताअनुसार बैंकअन्तर्गतको ज्योति रेमिटको प्रमुख भुक्तानी साझेदारका रूपमा रहनेछ । बैंकका नायब महाप्रबन्धक सुशीलकुमार शर्मा र रेमिटका सीओओ प्रमोद सिंह बस्नेतले सम्झौतापत्रमा हस्ताक्षर गरेका थिए ।
ग्यालेक्सी हस्पिटलको सेवा सुरु,काठमाडौं (कास) पोखराको बुद्धचोकस्थित ग्यालेक्सी हस्पिटलले बुधबारदेखि औपचारिक स्वास्थ्य सेवा सुरु गरेको छ । हस्पिटलले आधुनिक स्वास्थ्य प्रविधिको प्रयोग गर्दै विशेषज्ञ चिकित्सकद्वारा सबै प्रकारका स्वास्थ्य सेवा उपलब्ध गराएको अस्पतालका अध्यक्ष डा हेमन्त मानन्धरले बताए । सेवा सुरु गरेको अवसरमा उपचार खर्चमा ३० प्रतिशत छुट सुविधा प्रदान गरेको उनले जानकारी दिए ।
प्रशासनिक संरचना चुस्त बनाउन सिफारिस,"(काठमाडौं)  उच्चस्तरीय प्रशासन सुधार कार्यान्वयन तथा अनुगमन समितिले संघ र प्रदेशमातहतका कतिपय निकायका काममा रहेको दोहोरोपना हटाएर कर्मचारी प्रशासनलाई चुस्त बनाउन सिफारिस गरेको छ । समितिले संघ सरकारमा रहेका विषयगत मन्त्रालयहरूबाट साबिकमा गरी आएका कामलाई निरन्तरता दिइएको र प्रदेशमा पनि संघकै जस्तो निकाय खडा गर्ने प्रवृत्ति देखिएकाले जिम्मेवारी नदोहोरिने गरी त्यसको व्यवस्थापन गर्न सुझाएको छ । प्रशासनविद काशीराज दाहाल नेतृत्वको समितिले प्रशासन क्षेत्रमा आवश्यक पर्ने विभिन्न सुधारको पहिचान गरी प्रधानमन्त्री केपी शर्मा ओलीलाई प्रतिवेदन बुझाएको हो । समानान्तर कार्यालयले प्रशासनिक बोझ बढाएकाले त्यसमा तत्काल सुधार आवश्यक रहेको दाहालले बताए । संघमातहतकै फरकफरक निकायले समेत एउटै प्रकृतिका काम गर्दै आएका छन् । प्रतिवेदनमा संघीय इकाइहरूबीच कर्मचारी व्यवस्थापन, साधनस्रोतको प्रभावकारी परिचालन भएनभएको हेर्ने तथा सेवा प्रवाहको निश्चित मापदण्ड निर्धारण, सेवा प्रवाहको अनुगमनलगायत काम गर्न संघीय मामिला तथा सामान्य प्रशासनमन्त्रीको अध्यक्षतामा संयन्त्र निर्माणको प्रस्ताव गरिएको छ । स्थानीय तहमा जनप्रतिनिधि र प्रमुख प्रशासकीय अधिकृतबीचको जिम्मेवारीलाई लिएर असमझदारी देखिने गरेकाले प्रमुख, उपप्रमुख र प्रशासकीय अधिकृतको भूमिकालाई थप स्पष्ट र सीमांकन गरिनुपर्ने सुझाव समितिको छ । सबै तहका कर्मचारीलाई जिम्मेवार र जवाफदेही बनाउन वस्तुनिष्ठ सूचकहरूसहित कार्यसम्पादन सम्झौता गरी कार्य प्रगतिका आधारमा त्यसलाई दण्ड र पुरस्कारसँग जोडिनुपर्ने समितिको सिफारिस छ । कर्मचारीको कार्यसम्पादनलाई उसको वृत्ति विकाससँग प्रत्यक्ष जोड्नुपर्छ, जसले निर्धारित समयमा काम पूरा गर्छ, उसको बढुवा गर्ने, काम नगर्नेको बढुवा रोक्नुपर्छ, प्रशासनविद् दाहालले भने, काम गर्ने र नगर्नेलाई एकै खालको व्यवहार गरिनु हुन्न । कर्मचारी अभावले विकास खर्च हुन नसकेको भन्दै समितिले कर्मचारी समायोजनमा देखिएका समस्यालाई समाधान गरी आवश्यक कर्मचारीको भर्ना र प्राविधिक कर्मचारी व्यवस्थापन गर्न, तीनवटै तहमा कर्मचारीसम्बन्धी कानुन निर्माण गर्न सुझाएको छ । प्रशासनिक खर्च घटाउन चुस्त, प्रभावकारी र स्मार्ट संरचना निर्माण गरिनुपर्ने समितिको सिफारिस छ । कर्मचारीलाई अन्तर्राष्ट्रिय स्तरमा प्रतिस्पर्धी बनाउन आवश्यक तालिमको व्यवस्था, कर्मचारीको आधारभूत आवश्यकता पूरा हुने गरी उपयुक्त तलबमान र वृत्ति विकासका अवसरको सुनिश्चितता गर्नुपर्ने समितिको सुझाव छ । इमानदार र कर्तव्यनिष्ठ कर्मचारी लामो समयसम्म बढुवाको पर्खाइमा रहनुपर्ने भएकाले बढुवा प्रणालीलाई थप पारदर्शी र अनुमानयोग्य बनाउन कार्यकुशलताका आधारमा ज्येष्ठता प्रणाली अवलम्बनको सिफारिस समितिले गरेको छ । प्रतिनिधिसभाको राज्यव्यवस्था तथा सुशासन समितिमा रहेको संघीय निजामती सेवा विधेयकमा सांसदहरू बढुवाका लागि प्रतिस्पर्धालाई प्राथमिकता दिनुपर्ने सहमतिको नजिक छन् । प्रशासन सुधार समितिले भने प्रतिस्पर्धात्मक लिखित परीक्षाबाट बढुवा हुने कर्मचारीहरू कामप्रतिभन्दा स्रोत सामग्री संकलन र अध्ययनमा मात्र केन्द्रित हुने प्रवृत्ति देखिएकाले ज्येष्ठता प्रणालीमा जोड दिएको छ । स्थानीय तहले सरकारी अनुदान खर्च गर्न नसेकमा वा त्यसको दुरुपयोग भएका अवस्थामा संघ र प्रदेशले अनुदान रोक्का गर्ने वा अनुदान घटाउने व्यवस्था गर्न समितिले सिफारिस गरेको छ । अनुदानको दुरुपयोग भइरहेको देख्दादेख्दै त्यहाँ थप रकम पठाउनु भएन, त्यसलाई रोक्का गरिनुपर्छ, दाहालले भने । भ्रष्टाचार नियन्त्रण र सुशासन कायम गर्न राजनीतिक दलहरूमा दृढ इच्छाशक्तिको अभाव देखिनु र कर्मचारीहरू निजी फाइदामा केन्द्रित हुने प्रवृत्तिले नतिजामुखी परिणाम प्राप्त नभइरहेको उनले उल्लेख गरे । राजनीतिक स्थायित्व र जनमुखी प्रशासनको व्यवस्थापन भयो भने सफलता प्राप्त हुने हो, उनले भने, प्रशासनमा आवश्यक सुधारका लागि तत्काल गर्नैपर्ने केही कामको सिफारिस गरेका छौं । प्रधानमन्त्रीले कार्यान्वयनमा लैजाने भन्नुभएको छ ।"
अब विद्यालय तहमै योग शिक्षा,"काठमाडौं (कास) विद्यालय तहमा योग शिक्षाको पठनपाठन हुने भएको छ । शिक्षा, विज्ञान तथा प्रविधि मन्त्रालयले कक्षा ९ देखि १२ सम्म ऐच्छिक विषयका रूपमा योग शिक्षाको पाठ्यक्रम तयार पारेको छ । तल्ला कक्षाको पाठ्यक्रममा पनि विशेष क्षेत्रका रूपमा योगका विषयवस्तु समेटेर लैजाने पाठ्यक्रम विकास केन्द्रले जनाएको छ । प्राविधिक धारतर्फ कक्षा ९ देखि १२ सम्म योग, प्राकृतिक चिकित्सा र आयुर्वेदका छुट्टाछुट्टै ३ विषय पढ्न सकिने व्यवस्था गर्न लागिएको हो । योग प्रशिक्षक हरिप्रसाद पोखरेलको संयोजकत्वमा गठित कार्यदलले माध्यमिक तहमा योग विषयको अध्ययनअध्यापन गराउन सुझाव दिएको थियो । शिक्षा नीतिमा पनि सरकारले योग शिक्षालाई प्राथमिकता दिएको छ । शिक्षामन्त्री गिरिराजमणि पोखरेलले माध्यमिक तहदेखि उच्च शिक्षासम्म योग, प्राकृतिक चिकित्सा र आयुर्वेदको पठनपाठन गराइने बताए । मन्त्रालयले बुधबार राष्ट्रिय योग दिवस पनि मनाएको छ । राष्ट्रिय सभागृहमा आयोजित योग दिवस कार्यक्रममा मन्त्री पोखरेलले उच्च शिक्षामा पनि योग, आयुर्वेद र प्राकृतिक चिकित्सा विषयलाई प्राथमिकतामा राखेर योगमाया आयुर्वेद विश्वविद्यालय स्थापना गर्न लागिएको जनाए । संसद्को हिउँदे अधिवेशनमै उक्त विश्वविद्यालयको विधेयक लैजाने उनले जानकारी दिए । नेपालमा जुन २१ मा अन्तर्राष्ट्रिय र माघ १ गते राष्ट्रिय गरी दुई पटक योग दिवस मनाउने गरिएको छ । २०३६ सालदेखि जनस्तरमा दिवस मनाउन थालिएको हो । कार्यक्रममा परराष्ट्रमन्त्री प्रदीप ज्ञवाली र स्वास्थ्य मन्त्री भानुभक्त ढकालसमेत सहभागी थिए ।"
नोबेल कोरोना को शंकामा निगरानी,"(काठमाडौं)  चीनमा निमोनियाको नयाँ भाइरस देखिएपछि त्यहाँबाट आएका एक नेपाली विद्यार्थीलाई सरुवा रोगसम्बन्धी सरकारी अस्पतालमा अन्य बिरामीभन्दा अलग (आइसोलेसन) राखी उपचार गरिएको छ । ज्वरो र श्वासप्रश्वासलगायत समस्या देखिएका ती बिरामीलाई टेकुस्थित शुक्रराज ट्रोपिकल तथा सरुवा रोग अस्पतालमा तीन दिनदेखि राखिएको हो । १० दिनअघि चीनबाट आएपछि केही समस्या देखिएकाले थप सतर्कता अपनाउन आइसोलेसन वार्डमा राखिएको हो, अस्पतालका निर्देशक डा वासुदेव पाण्डेले बुधबार कान्तिपुरसँग भने, बिरामीको इन्फ्लुएन्जा परीक्षण गर्न पठाएका छौं । चीनबाट यस्ता बिरामी आउने सम्भावनालाई उच्च प्राथमिकतासाथ हेरिरहेको उनले बताए । चीनमा निमोनियाको नयाँ भाइरस नोबेल कोरोनो भाइरसले उत्पन्न भएर संक्रमण देखिएपछि विशेष सतर्कताअन्तर्गत शंकास्पद बिरामीलाई विशेष निगरानी गर्न थालेका हौं । कोरोना भाइरसको समूहको एउटा हिस्सा हो, जसबाट सामान्य रुघाखोकीदेखि लिएर घातक रोगसम्म हुन सक्छ । कोरोना भाइरसको संक्रमण सामान्यतया पशु र मानिसमा हुन्छ र हाल यस्ता कतिपय भाइरस छन्, जो पशुमा भए पनि मानिस त्यसबाट संक्रमित भएका छैनन् । सन् २००३ मा चीनलगायत एसियामा यस्तै सार्स भाइरस (सिभियर एक्युट रेस्पिरेटरी सिन्ड्रोम) फैलिएको थियो । यसको विस्तार उत्तरी अमेरिका, दक्षिण अमेरिका र युरोपसम्म देखिएको थियो । त्यसयता यो संक्रमणबाट चीनमा ६ सय ४६ जनाको मृत्यु भएको थियो भने विश्वभरमा मर्नेको संख्या ८ सय १३ पुगेको थियो । चीनबाट आएका बिरामीबारे टेकु अस्पतालले विश्व स्वास्थ्य संगठन, स्वास्थ्य मन्त्रालय र राष्ट्रिय जनस्वास्थ्य प्रयोगशालालगायत निकायलाई समेत जानकारी दिएको छ । टेकुस्थित राष्ट्रिय जनस्वास्थ्य प्रयोगशालाका एक अधिकारीका अनुसार चीनमा हालै देखिएको नोबेल कोरोना भाइरस को परीक्षण प्रविधि नेपालमा उपलब्ध छैन । विश्व स्वास्थ्य संगठनले चीनभन्दा बाहिर पहिलोपटक थाइल्यान्डमा नोबेल कोरोनो भाइरस को केस देखिएको गत मंगलबार जनाएको थियो । थाइल्यान्डमा घुम्न गएकी अमेरिकाकी ६१ वर्षीया महिलालाई चिसो लाग्ने, घाँटीमा खसखस, टाउको दुखाइ र ज्वरोलगायत लक्षण देखिएपछि अस्पतालमा भर्ना गरिएको थियो । थाइल्यान्डको सुवर्णभूमि विमानस्थलमा थर्मल सर्भिलेन्सका माध्यमले त्यही दिन ज्वरोले पीडित ती महिलालाई पहिचान गरेर अस्पतालमा भर्ना गरिएको थियो । चिनियाँ अधिकारीहरूले विश्व स्वास्थ्य संगठनलाई गत शनिबार र आइतबार उपलब्ध गराएको जानकारीअनुसार त्यहाँको हुवई प्रान्तस्थित वुहानमा ४१ जना नोबेल कोरोनोभाइरस संक्रमणले बिरामी भएको पहिचान गरिएको छ । तिनमा एक जनाको मृत्यु भएको छ भने ७ जनाको अवस्था गम्भीर छ । डब्लूएचओका अनुसार चिनियाँ अधिकारीहरूले नयाँ प्रकारको कोरोना भाइरसलाई गत पुस २२ गते मात्रै पहिचान गरेका हुन् । यो क्लस्टर (समूह) को सुरुवात ३१ डिसेम्बर सन् २०१९ मा भएको थियो, जतिखेर संगठनको चाइना कन्ट्री अफिसलाई सूचित गरिएको थियो । चीनले सबै सम्भावित केसको प्रयोगशाला परीक्षण गरेपछि इन्फ्लुएन्जा, एभियन इन्फ्लुएन्जा, एडेनो भाइरस, सिभियर एक्युट रेस्पिरेटरी सिन्ड्रोम कोरोना भाइरस (एसएआरएससीओभी) र मिडल इस्ट रेस्पिरेटरी सिन्ड्रोम कोरोनो भाइरस (एमईआरएससीओभी) जस्ता अन्य श्वासप्रश्वाससम्बन्धी रोग उत्पन्न गर्ने कारकको पहिचान गरेको थियो । यसअघि चिनियाँ सञ्चार माध्यममा जारी रिपोर्टअनुसार यो रोगका लागि कोरोनो भाइरसलाई जिम्मेवार ठानिएको थियो । प्रारम्भिक महामारीसम्बन्धी खोजबिनअनुसार वुहानको समुद्री खाद्य बजारमा यो भाइरस देखिएको हो । हालसम्म जो बिरामी देखिएका छन्, तीमध्ये अधिकांश समुद्री खाद्य बजारमा काम गर्नेहरू हुन् । सरकारी अधिकारीहरूका अनुसार यो भाइरस एक व्यक्तिबाट अर्को व्यक्तिमा सर्ने स्पष्ट प्रमाण छैन । सतर्कताका लागि हाल अस्थायी रूपमा वुहान सीफुड होलसेल मार्केट अस्थायी रूपमा बन्द गरिएको छ । विश्व स्वास्थ्य संगठनले नोबेल कोरोनो भाइरस फैलिने स्रोत पत्ता लगाउनु चीनका लागि आवश्यक रहेको जनाएको छ ।"
अर्गानिक मुलुक बनाउनुस्,"काठमाडौं (कास) सिक्किमका पूर्वमुख्यमन्त्री तथा विधानसभा सदस्य पवन चाम्लिङले नेपाललाई अर्गानिक (जैविक) मुलुकका रूपमा विकास गर्न सुझाएका छन् । किरात येले संवत् ५०८० का अवसरमा किरात राई यायोक्खाले काठमाडौंमा बुधबार आयोजना गरेको कार्यक्रममा यलम्बर स्मृति सम्मान ग्रहणपछि उनले यस्तो भनाइ राखेका हुन् । नेपाललाई अर्गानिक मुलुक बनाउन विषादी प्रयोगमा प्रतिबन्ध लगाएर काम सुरु गर्न उनले आग्रह गरे ।कार्यक्रममा प्रदेश १ का मुख्यमन्त्री शेरधन राईले २ लाख २२ हजार २ सय २२ रुपैयाँ राशिको यलम्बर स्मृति सम्मान चाम्लिङलाई हस्तान्तरण गरे । मैले २५ वर्षमा सिक्किम बनाएँ । म अहिले सत्ता बाहिर छु, तर राजनीतिमै छु, उनले भने, यदि नेपाललाई अर्गानिक बनाउने उपायबारे बोलाएमा म आउन तयार छु । जनताले लामो समयपछि सिक्किम डेमोक्रेटिक फ्रन्ट (एसडीएफ) पार्टीलाई अल्पमतमा पारेको उल्लेख गर्दै चाम्लिङले ४७ मिनेट लामो आफ्नो भाषणमा भारतका प्रधानमन्त्री मोदीको प्रशंसामा धेरै शब्द खर्चिएका थिए । भारतको राजनीतिक वृत्तमा एसडीएफका विधानसभा सदस्यले पार्टी छाडेपछि चाम्लिङ प्रधानमन्त्री मोदी सम्बद्ध भारतीय जनता पार्टी (बीजेपी) मा विलय हुने मनस्थितिमा छन् ।"
किमाथांकामा सशस्त्रको सीमा चौकी,संखुवासभा (कास) भोटखोला१ स्थित किमाथांका नाकामा सशस्त्र प्रहरीको सीमा चौकी (बोर्डर आउट पोस्ट) स्थापना भएको छ । उत्तरी सिमानामा सशस्त्र प्रहरीको यो पहिलो चौकी हो । चौकी स्थापनाका लागि पूर्व क्षेत्रबाट सशस्त्र प्रहरीका निरीक्षकको कमान्डमा मंगलबार एउटा टोलीलाई किमाथांका लगिएको थियो । सदरमुकाम खाँदबारीको तुम्लिङटारबाट सेनाको हेलिकप्टरमार्फत टोली लगिएको हो । पूर्व क्षेत्र सशस्त्र प्रहरी बल मुख्यालयका बाहिनीपति डीआईजी नगेन्द्रबहादुर थापा र प्रमुख जिल्ला अधिकारी जीवन दुलालले चौकी उद्घाटन गरे ।
पूर्वसांसदसहित ६ जनाविरुद्ध मुद्दा,"काठमाडौं (कास) नक्कली उपभोक्ता समिति गठन गरी निर्वाचन क्षेत्र विकास कार्यक्रमको रकम हिनामिना गरेको अभियोगमा पूर्वसांसद बीपी यादवसहित ६ जनाविरुद्ध अख्तियार दुरुपयोग अनुसन्धान आयोगले बुधबार विशेष अदालतमा भ्रष्टाचार मुद्दा दायर गरेको छ । सिरहाको अग्निसाइर कृष्णसवरण गाउँपालिकाको २ र ३ वडामा पर्ने सडक ग्राभेल गर्न किर्ते व्यक्ति खडा गरी उपभोक्ता समिति गठन गरेर जिल्लाको पूर्वाधार विकास कार्यालयसँग सम्झौता गरी २५ लाख रुपैयाँ हिनामिना गरेको पुष्टि भएकाले मुद्दा दायर गरिएको आयोगले जनाएको छ । यादवसँग पूर्वाधार विकास कार्यालय, सिरहाका तत्कालीन कार्यालय प्रमुख सिनियर डिभिजनल इन्जिनियर राजकुमार गोइत, राजपाका तत्कालीन केन्द्रीय सदस्य हरिनारायण मण्डल, वीरेन्द्रकुमार मण्डल, कृष्णकुमार यादव र नायब सुब्बा भागवत यादव छन् ।उनीहरूले एउटा कामका लागि गठन भएको उपभोक्ता समितिका पदाधिकारीको नागरिकताको फोटोकपीमा विवरण सच्याएर अर्को उपभोक्ता समितिका लागि सिफारिस गर्न लगाएको अनुसन्धानबाट खुलेको आयोगको अभियोग पत्रमा छ । गलत कागजातका आधारमा योजना सम्झौता गर्दा उनीहरूले नक्कली उपभोक्ता समितिका अध्यक्ष, कोषाध्यक्ष र सचिवजस्ता पदाधिकारीहरूको उपस्थितिबिना नै सम्झौता गराएको तथा कृष्णकुमार यादवका नाममा सिद्धार्थ बैंक राजविराज शाखामा खाता खोल्न सिफारिससमेत गरेको खुलेको समेत आयोगले उल्लेख गरेको छ ।"
कर्नेल पक्राउ,काठमाडौं (कास) सैनिक आवासीय महाविद्यालय भक्तपुरमा रासनमा अनियमितता गरेको आरोपमा नेपाली सेनाका एक महासेनानी पक्राउ परेका छन् । उनीमाथि छानबिन भइरहेको सैनिक प्रवक्ता विज्ञानदेव पाण्डेले बताए ।
रूपन्देही टेनिसमा विवाद,"(रुपन्देही)  रूपन्देही लनटेनिस संघ गठन भएको ५ वर्ष भइसक्यो । अहिलेसम्म तदर्थ समितिमै कायम छ । संघका अधिकांश पदाधिकारी र सदस्यले अधिवेशनका लागि दबाब दिए पनि हुन सकेको छैन । अधिवेशनको विषयमा अहिले कार्यसमितिबीच विवाद देखिएको छ । १५ सदस्यीय संघका बहुमत पदाधिकारी र सदस्यले अधिवेशन माग गर्दै आएका छन् । उनीहरूले केन्द्रीय समितिसमक्ष पटकपटक अधिवेशन गर्नका लागि दबाब दिइरहेका छन् । तर अहिलेसम्म सुनुवाइ नभएको उनीहरू बताउँछन् । संघका अध्यक्ष अशोक गुरुङको पक्षमा तीन सदस्यमात्र छन् । उनले अधिवेशन गर्न नमानेको अरु पदाधिकारीको दाबी छ । गत चैतमा अध्यक्षको सहमतिमा ०७६ वैशाख १६ गते अधिवेशनका लागि विभिन्न पत्रपत्रिकामा सूचना आह्वान गरिएको थियो । अन्तिममा अध्यक्षले आफ्नो पक्षका सदस्य थप्नुपर्ने अडान लिएपछि रोकिएको अन्य पदाधिकारी र सदस्यले आरोप लगाए । संघका उपाध्यक्ष मनोजकुमार बस्नेतले केन्द्रीय समितिको निर्देशनमा अधिवेशनको मिति तोकिए पनि हुन नसकेको बताए । अध्यक्षले अधिवेशनअगावै सदस्य थप गर्ने अडान लिएपछि हुन नसकेको हो, उनले भने, अतिथि बोलाएर पनि फर्काउनुपर्यो । संघका पदाधिकारी, सदस्यबाहेक जबरजस्त सदस्य थपेका कारण अधिवेशन नहुने उनको अडान छ । अहिले राष्ट्रिय खेलकुद परिषद्बाट अधिवेशनको ताकेता भइरहेको छ, उनले भने, केन्द्रीय समिति र जिल्ला खेलकुद विकास समितिको सहयोगमा छिट्टै अधिवेशन गर्नेछौं । केन्द्रीय पदाधिकारीको अध्यक्ष गुरुङलाई साथ रहेकाले पनि अधिवेशन माग गर्दै आएका पदाधिकारी र सदस्यले आरोप लगाए । उनीहरूले लन टेनिस खेल नहुने गुल्मी जिल्लामा संघ गठन गरिएको तर धेरै प्रतियोगिता हुने बुटवललाई बेवास्ता गरिएको गुनासो पोखे ।नेपाल टेनिस संघका महासचिव मनोहर दास मुलले रूपन्देहीलाई गत वर्ष नै अधिवेशन गर्न पत्राचार गरिएको बताए । उनले संघमा केही कुरा नमिलेपछि रोकिएको अधिवेशन फेरि आयोजना गर्न बारम्बार आग्रह गरिएको बताए । जिल्ला अधिवेशन सम्पन्न नभएसम्म केन्द्रकै रोकिने भएकाले बारम्बार आग्रह गरिएको हो, उनले भने, धेरै समय रोकिएको अधिवेशन छिटै सम्पन्न हुनेछ । आन्तरिक विवादलाई लिएर अब अधिवेशन नरोकिने उनको दाबी थियो ।कार्यसमिति सदस्य सञ्जय श्रेष्ठले भने अध्यक्ष गुरुङले एकलौटी गर्न खोज्दा विवाद बढेको बताए । कार्यसमिति र साधारण सदस्य अधिवेशनका लागि तयार भए पनि अध्यक्षको भूमिका कमजोर भयो, उनले भने, संस्थापक भएको नाममा सधैं एकल अडान लिँदा समस्या बल्झियो । संघमा अहिले अध्यक्ष एकातिर र कार्यसमिति अर्कोतिर भएको उनले बताए । अध्यक्ष गुरुङले भने आफू पनि अधिवेशन गर्न तयार रहेको बताए । मैले अवरोध गरेको होइन, उनले भने, तर लन टेनिस कोर्ट निर्माण गर्दा भएको मेरो खर्च भुक्तानी नभएकाले ढिलाइ भएको हो । जिल्ला खेलकुद विकास समितिले गत राष्ट्रिय प्रतियोगिताका लागि ८० लाख रुपैयाँ लगानीमा बुटवलको देवीनगरमा प्यारापिटसहितको दुईवटा लन टेनिस कोर्ट निर्माण गरेको थियो । उक्त कोर्ट निर्माण उपभोक्ता समितिमा आफूलगायत कोषाध्यक्ष र अर्का एक सदस्य पनि रहेकाले त्यस बेलाको रकम भुक्तानी नहुँदा संघमा हिसाब मिलान नमिलेको गुरुङले बताए । केन्द्रबाट जति खर्च लागे पनि काम गर्नुस्, पैसा पाउनुहुन्छ भनेकाले खर्च गरियो, उनले भने, ७३ लाख रुपैयाँबाहेक भुक्तानी पाएका छैनौं । संघको अध्यक्ष भएको नाताले हिसाब बुझाउनुपर्ने दायित्व छ । सम्पूर्ण खर्चको बिल पेस गर्दासमेत भुक्तानी नपाएको उनको भनाइ छ । आफू संस्थापक भएकाले जिम्मेवारी निभाउनुपर्ने काम भए पनि संस्थाका पदाधिकारीले नचाहिँदो आरोप लगाएको दाबी गरे । जिल्ला खेलकुद विकास समितिका कार्यालय प्रमुख संगम थापाले भने कोर्ट निर्माणको सबै रकम भुक्तानी भइसकेको दाबी गरे । समितिले ८० लाख रुपैयाँ संघको खातामार्फत भुक्तानी गरिसकेको उनले जानकारी गराए । रकम उहाँहरूको भए पनि मनिटरिङको जिम्मा हामीलाई थियो, उनले भने, इन्जिनियरले गरेको मूल्यांकनअनुरुप सबै रकम भुक्तानी भइसक्यो । लागत अनुमानबाहेक अन्य रकम खर्च गर्दा निर्माण समितिको श्रमदान भनेरै तोकिने उनले बताए । खर्च भएको अन्य रकम पाइएन भनेर गुनासो गर्नुभन्दा बिलसहित निवेदन पेस गरेमा केन्द्रमा सिफारिस गरिदिने उनले बताए । अध्यक्ष गुरुङले भने मैदान र कोर्ट निर्माण गर्दा १ करोड १० लाख रुपैयाँ खर्च भएको देखाएका छन् । कोर्टको लागत अनुमानमा संघका पदाधिकारीबाट १० लाख सहयोग जुटाउने उल्लेख छ । संघका पदाधिकारी र सदस्यले ६ लाख ६५ हजार रुपैयाँ संकलन गरेर उपभोक्ता समितिलाई बुझाए पनि हिसाब देखिँदैन । त्यति नै बराबर श्रमदान गर्नुपर्ने उल्लेख छ । चन्दा, श्रमदानसमेत गरेर ९० लाख रुपैयाँको भुक्तानी भइसकेको कार्यालय प्रमुख थापाको भनाइ छ ।"
स्टोक्स बने वर्ष खेलाडी,"दुबई अन्तर्राष्ट्रिय क्रिकेट काउन्सिल (आईसीसी) ले बुधबार बेन स्टोक्सलाई वर्ष खेलाडी घोषणा गरेको छ । सन् २०१९ स्टोक्सको अविस्मरणीय रह्यो । यसक्रममा यी इंग्लिस अलराउन्डरले एकदिवसीय विश्वकप उपाधिका लागि निर्णायक प्रदर्शन गरेका थिए । सर ग्यारी सोबर्स ट्रफीका लागि स्टोक्स निर्विवाद रोजाइ रहे ।उनले न्युजिल्यान्डविरुद्ध जुलाईमा भएको नाटकीय फाइनलमा नटआउट ८४ रन बनाएका थिए । यसको ६ सातापछि अस्ट्रेलियाविरुद्धको तेस्रो एसेज टेस्टमा उनले इंग्ल्यान्डलाई जित दिलाउन लिड्समा उत्कृष्ट १ सय ३५ रनको नटआउट इनिङ्स पनि खेले । अवार्ड पाउने भएपछि २८ वर्षीय स्टोक्सले यसलाई ठूलो उपलब्धि माने ।उनले भने, आफ्नो कामको सम्मान हुनु र यो अवार्ड पाउनु वास्तवमै खुसीको उपलब्धि हो । एक वर्षे अवधिमा स्टोक्सले २० एकदिवसीयमा ७ सय १९ रन बनाएका छन् भने १२ विकेट हात पारे । ११ टेस्टमा उनले ८ सय २१ रन बटुले र २२ विकेट आफ्नो नाममा लेखाए । भारतका प्रारम्भिक ब्याट्सम्यान रोहित शर्मा एकदिवसीय वर्षका खेलाडी चुनिए ।भारतीय कप्तान विराट कोहलीले स्प्रिट अफ क्रिकेट अवार्ड पाए । विश्वकपमा क्रममा अस्ट्रेलियाका स्टिभ स्मिथविरुद्ध आक्रोश पोखिरहेका आफ्ना समर्थकलाई कोहलीले रोक्न भनेका थिए । बल टेम्परिङ काण्डमा फसेका स्मिथ एक वर्षको प्रतिबन्धपछि अन्तर्राष्ट्रिय क्रिकेटमा फर्किरहेका थिए । यो अवार्ड पाएर म आश्चर्यमा छु, कोहलीले भनेका छन् ।उनको आरोप थियो, आफ्नो छवि गलत काम गर्ने खेलाडीका रूपमा बढी प्रस्तुत गरिएको थियो । उनी आईसीसीको टेस्ट र एकदिवसीय टिमको कप्तान पनि चुनिए । यस्तै अरू प्रमुख अवार्डमध्ये अस्ट्रेलियाका तीव्र गतिका बलर प्याट कमिन्स वर्षका टेस्ट खेलाडी र उनकै युवा साथी मार्नस लबसचेन उदीयमान खेलाडी घोषित भए ।डी भिलियर्सको इच्छाब्रिसवेन दक्षिण अफ्रिकी स्टार एबी डी भिलियर्सले ट्वान्टी२० विश्वकपका लागि आफू अन्तर्राष्ट्रिय क्रिकेटमा फर्कन इच्छुक रहेको बुधबार बताएका छन् । तर उनले यसक्रममा आफू दक्षिण अफ्रिकी टिममा पर्ने भने निश्चित हुन नसक्ने पनि स्विकारे । उत्कृष्ट ब्याटिङका पर्याय डी भिलियर्सले सन् २०१८ मा संन्यास लिएका थिए ।उनले आफ्नो १४ वर्ष लामो करियरलाई पूर्णविराम लगाउने क्रममा थाकेको दाबी गरेका थिए । आफ्नो खेलजीवनमा उनलाई विश्व क्रिकेटकै सबैभन्दा उत्कृष्ट खेलाडीमध्ये एक मानिएको थियो । गत वर्ष एकदिवसीय विश्वकपका लागि पनि डी भिलियर्सले आफ्नो उपलब्धताबारे जानकारी दिएका थिए । तर दक्षिण अफ्रिकी पदाधिकारीले उनको यो उपलब्धताको सूचना निकै ढिला मात्र आएको र उनलाई रोज्दा यसअघिदेखि खेलिरहेका खेलाडीलाई अन्याय हुने बताउँदै डीे भिलियर्सलाई रोज्न अस्वीकार गरेको थियो । ३५ वर्षे खेलाडीले ट्वान्टी२० विश्वकप सुरु हुन पर्याप्त समयअगाडि नै आफ्नो मनसाय खुलाएका छन् । टिममा मेरो छनोट अगाडि धेरे प्रक्रिया पूरा हुन बाँकी छ, उनले ब्रिसवेन हिटका लागि बिग बासमा खेल्दै भनेका छन्, तर म पक्कै पनि दक्षिण अफ्रिका लागि फेरि एकपल्ट खेल्न चाहन्छु ।"
हिमालय र वेस्टर्न विजयी,"काठमाडौं (कास) मुलपानी क्रिकेट मैदानमा भइरहेको तेस्रो नेक्सस कप क्रिकेट प्रतियोगितामा बुधबार हिमालय क्रिकेट एकेडेमी काठमाडौं र वेस्टर्न क्रिकेट एकेडेमी बुटवल विजयी भएका छन् । वेस्टर्नले बालुवाटार क्रिकेट क्लबलाई १४ रन र हिमालयले तिलोत्तमा क्रिकेट क्लब बुटवललाई ४ विकेटले हराए । टस हारेको वेस्टर्नले २० ओभरमा ३ विकेट गुमाई १ सय ३९ रन बनायो । रन्जित खड्काले ६७ बलमा १ छक्का ९ चौका मदतले ६२, प्रकाश गिरीले ३१ र दिप्सन थापाले १९ रन बनाए । बालुवाटारका नवीन तामाङले २ विकेट लिए । जवाफी ब्याटिङमा बालुवाटारले २० ओभरमा ८ विकेट गुमाएर १ सय २४ रनमात्र बनायो । निकेश गुप्ताले ३९ र प्रशान्त पाण्डेले ३१ रन बनाए । वेस्टर्नका प्रकाशले ३ विकेट, सुशान्त खरेलले २, सन्देश पण्डित र किरण खरेलले ११ विकेट लिए । म्यान अफ द म्याच वेर्स्टनका प्रकाश गिरी घोषित भए ।अर्को खेलमा टस जितेको तिलोत्तमाले १४४ ओभरमा ८७ रनमात्र बनायो । निश्चल पराजुलीले ३० रन बनाए । हिमालयका विक्रम जीसी र जीवन खत्रीले ३३ विकेट लिए । हिमालयले १७ ओभरमा ६ विकेट गुमाई ८८ रन बनायो । ऋतिकजंग शाहले १८ र सिद्घार्थ शाहले १० रन जोडे । तिलोत्तमाका प्रकाश कुँवरले ३ विकेट लिए ।"
महिला फुटबल हुने,"धनकुटा (कास) सहिद रामकृष्ण श्रेष्ठ स्मृति प्रतिष्ठानको आयोजनामा प्रदेशस्तरीय महिला गोल्डकप फुटबल प्रतियोगिता हुने भएको छ । माघ ३ देखि ७ सम्म हुने प्रतियोगितामा प्रदेश १ का धनकुटा, ताप्लेजुङ, पाँचथर, इलाम, झापा, मोरङ, सुनसरी र उदयपुर जिल्लाका ८ टिमको सहभागिता रहने प्रतिष्ठानका अध्यक्ष ईश्वरबहादुर श्रेष्ठले बताए । विजेताले १ लाख र उपविजेताले ५० हजार ट्रफी प्राप्त गर्नेछन् । वुमन अफ द म्याच र विधागत पुरस्कारमा नगद पुरस्कार दिइने धनकुटा जिल्ला फुटबल संघका अध्यक्ष गोविन्द राईले बताए । प्रतियोगिता गर्न करिब १३ लाख रुपैयाँ लाग्ने आयोजक समितिका सचिव कृष्ण भागत श्रेष्ठले बताए ।"
कुम्मायक विजयी,तेह्रथुम (कास) पाँचथरको कुम्मायक गाउँपालिकामा बुधबार सुरु कुम्मायक आमन्त्रण रनिङ गोल्डकप फुटबलमा कुम्मायक गाउँपालिका विजयी भएको छ । आयोजक कुम्मायकले तुम्बेवा गाउँपालिकालाई ३२ ले हराएको हो । १९ औं मिनेटमा तुम्बेवाका राजेश थापाले पहिलो गोल गरे । दबाबमा परेको कुम्मायकको तर्फबाट २८ औं मिनेटमा दिप्सन लावतीले हेडबाट गोल फर्काउँदै खेल बराबरीमा ल्याए । दोस्रो हाफमा उत्कृष्ट खेल प्रर्दशन गरेको कुम्मायकका लागि सातौं मिनेटमा हेमन्त दर्नालको पासमा दिप्सनले प्रहार गरेको बल गोलमा परिणत भयो । ३० औं मिनेटमा कुम्मायकका लोकेन्द्र थापाले गोल गर्दै टोलीलाई बलियो स्थितिमा राखे । तुम्बेवाले ३४ औं मिनेटमा एक फर्कायो । म्यान अफ द म्याच कुम्मायकका दिप्सन लावती घोषित भए । उनले ३ हजार पाए । माघ ५ सम्म चल्ने प्रतियोगिता विजेताले १ लाख ११ हजार १ सय रुपैयाँसहित २ केजी चाँदीको ट्रफी जित्नेछ ।
चिन्ता धोनीको भविष्यबारे,"(नयाँ दिल्ली)  भारतका पूर्व कप्तान महेन्द्रसिंह धोनी करिअरको अन्त्यतिर छन् । तर पिचको एकछेउबाट उनको चोटिलो टिप्पणीलाई लामो समयदेखि गुमाइरहेका समर्थकले अनुमान लगाउन थालेका छन् कि उनी कसरी बाहिरिन चाहन्छन् । ३८ वर्षे धोनीले भारतीय सेनाको जगेडा रेजिमेन्टको मानार्थ कर्णेलको रूपमा गत वर्ष द्वन्द्वग्रस्त कश्मिर इलाकामा समय बिताए । जसकारण उनले वेस्ट इन्डिजविरुद्धको शृंखला गुमाएका थिए । इंग्ल्यान्डमा भएको एकदिवसीय विश्वकप सेमिफाइनलमा न्युजिल्यान्डसँग पराजित भएयता धोनी ६ महिनादेखि भारतीय टोलीमा छैनन् । मंगलबार सुरु अस्ट्रेलियाविरुद्धको तीन एकदिवसीय खेलको शृंखलामा पनि उनी टिमबाहिर छन् । गत महिना उनले महिना दिनसम्म आफ्नो भावी योजनाबारे जानकारी नदिने बताएका थिए । तर भारतीय टिमको हरेक पत्रकार सम्मेलनमा उनीबारे प्रश्न सोधिने क्रम रोकिएको छैन । यस वर्षको अन्त्यमा अस्ट्रेलियामा हुने ट्वान्टी२० विश्वकपमा भारतीय समर्थकको माग दृष्टिगत गरी विश्वकपमा धोनीको सहभागिताबारे अड्कलबाजी भएको छ । भारतका महान ब्याट्सम्यान सुनील गावस्कर टिममा लामो गैरहाजिरीले नै विकेटकिपरब्याट्सम्यान धोनीको धेरै विषय प्रस्ट भइरहेको बताउँछन् । जुन प्रश्न अहिले उब्जिरहेको छ । वास्तवमा यसबारे धोनी आफूले आफैंलाई सोध्नुपर्ने कुरा हो, उनले भनेका छन्, यति लामो समयसम्म कसैले आफैं भारतीय टिमबाट बाहिर बस्न चाहन्छ त ? यो एउटा प्रश्नमात्र होइन, उत्तर पनि हो । धोनीले सन् २०१४ मा टेस्ट क्रिकेटबाट संन्यास घोषणा गरेका थिए । राष्ट्रिय टिमका मुख्य प्रशिक्षक रवि शास्त्रीका अनुसार धोनीले छिटै एकदिवसीय अन्तर्राष्ट्रिय क्रिकेट छाड्नेछन् । तर चेन्नई सुपर किंग्सबाट इन्डियन प्रिमियर लिगमा आसन्न पुनरागमनको अर्थ यो हुनसक्छ कि उनको अन्तर्राष्ट्रिय क्रिकेटमा अन्तिम कीर्ति आउन बाँकी छ । मैले धोनीसँग कुरा गरिसकेको छु र यो हामीबीचको मात्र थियो । सम्भवतः उनी आफ्नो एकदिवसीय क्रिकेट करिअर अन्त्य गर्दैछन्, शास्त्रीले भारतीय टेलिभिजनसँग भने, यो उमेरमा सम्भवतः उनी एकमात्र फर्म्याटमा केन्द्रित हुन चाहन्छन् । त्यो हो ट्वान्टी२० । यसको मतलब उनी अझै खेलिरहन चाहन्छन् । त्यसका लागि उनले ठूलो परीक्षाबाट गुज्रनुपर्नेछ । किनभने उनी आईपीएल खेल्दैछन् र उनको शरीरले कस्तो प्रतिक्रिया दिन्छ त्यो पनि हेर्नुपर्नेछ ।क्रिकेटको वर्चस्व रहेको भारतमा धोनी अर्का महान् सचिन तेन्दुलकरकै जस्तो विदाइको प्रतीक्षामा हुनसक्छन् । सन् २०१३ मा आफ्नो बिदाइका लागि आयोजित टेस्टअघि तेन्दुलकर पनि भविष्यलाई लिएर यस्तै चिन्तामा थिए । शास्त्रीले हालै धोनीको संन्यासबारे विभिन्न अड्कलबाजी गरिरहेका भारतीय सामाजिक सन्जाल प्रयोगकर्तालाई जवाफ दिँदै भनेका थिए, अहिले विछोड जस्तो महसुस भइरहेको छ । तपाईहरूलाई थाहा छ, यो दिन आउनेछ र निकै नजिक छ । तर यसको सामना गर्न कोही चाहँदैनन् ।धोनीको अनुपस्थितिमा भारतीय छनोटकर्ताले ट्वान्टी२० मा विकेटकिपरब्याट्सम्यानको भूमिकामा ऋषभ पन्त र सन्जु सामसनजस्ता नयाँ प्रतिभालाई प्रस्तुत गरिरहेको छ । अहिलेसम्म यी दुईबीच को भन्ने निश्चित भएको छैन । धोनीले सन् २००७ मा पहिलो संस्करणको ट्वान्टी२० विश्कप भारतले जित्दा टिमको नेतृत्व गरेका थिए । उनले सन् २०११ को एकदिवसीय विश्वकपमा छक्का प्रहार गरी उपाधि घरेलु टोलीलाई दिलाएर राष्ट्रिय नायकको छवि कायम गरेका थिए । धोनीले ३ सय ५० एकदिवसीय अन्तर्राष्ट्रियमा १० हजार ७ सय ७३ रन बटुलेका छन् । पछिल्लो विश्वकपमा उनको लयबारे सर्वत्र आलोचना भएको थियो । पछिल्लो समय विराट कोहलीले उनको योगदानलाई छायाँमा पार्न थालेका छन् । शनिबार श्रीलंकाविरुद्धको खेलमा ११ हजार रन पूरा गरेपछि धोनीको महानतामा ग्रहण लाग्न सुरु भएको छ । कोहली १ सय ९६ इनिङ्समै यो सफलताको हकदार बनेका थिए । जबकि धोनीले ३ सय २४ इनिङ्स खेल्नुपरेको थियो । तर धोनीको संन्यासबारे भारतीय क्रिकेट अधिकारी भने गम्भीर रहेको भान हुन्छ । भारतका नयाँ क्रिकेट प्रमुख सौरभ गांगुलीको प्रतिबद्धता छ कि धोनीजस्ता वरिष्ठ क्रिकेटरलाई सम्मान गरिनेछ र विश्व च्याम्पियनको कहिल्यै पतन हुँदैन ।"
वागमतीमा ७० खेल संरचना बन्दै,"(मकवानपुर)  वागमती प्रदेश सरकारले प्रदेशलाई खेलकुद हबको रूपमा विकास गर्ने योजनासाथ चालु आर्थिक वर्ष २०७६७७ मा करिब ६१ करोड रुपैयाँ भौतिक संरचना निर्माणमा खर्च गर्ने भएको छ । प्रदेशका १३ जिल्लामा ७० खेलकुदका संरचना यसै आर्थिक वर्षबाट निर्माण गर्ने तयारीमा वागमती प्रदेशको सामाजिक विकास मन्त्रालय रहेको छ । चालु आवको नीति तथा कार्यक्रममा नै बहुवर्षीय योजनाअन्तर्गत प्रदेशमा ७० खेल संरचना बनाउने उल्लेख गरेको प्रदेश सरकारले कतिपय स्थानमा पूर्वाधार निर्माणको सम्झौता गरी निर्माण कार्यसमेत सुरु गरिसकेको प्रदेश खेलकुद विकास परिषद्का सदस्य सचिव सूर्यलाल भण्डारीले बताए । प्रदेश सरकारले खेलकुद संरचना निर्माण गर्न यस आवमा ६० करोड ९१ लाख ६९ हजार ३ सय ६९ रुपैयाँ बजेट विनियोजन गरेको छ । प्रदेश सरकारले निर्माण गर्न लागेकामा ३० खेल मैदान, २० कभर्डहल, आठ रंगशाला, २ स्मृति कभर्डहलसहितको भवन र बाँकी १० अन्य खेल संरचना रहेका छन् । परिषद्का सदस्यसचिव सूर्यलाल भण्डारीका अनुसार मकवानपुरमा दुईटा खेल मैदान, दुईटा कभर्डहल, एउटा रंगशाला र एउटा अन्तर्राष्ट्रिय खेलकुद प्रतिष्ठान निर्माण हुने भएको छ । धादिङमा दुईटा कभर्डहल, तीन खेल मैदान र एउटा रंगशाला, नुवाकोटमा खेल मैदान दुईटा, कभर्डहल र रंगशाला एकएक, ललितपुरमा दुईटा रंगशाला र दुईटा कभर्डहल, चितवनमा दुईटा कभर्डहल र तीन खेलमैदान, काठमाडौंमा तीन कभर्डहल, दुई खेलमैदान र एउटा क्रिकेट मैदान, रसुवामा दुईटा खेलमैदान र एउटा कभर्डहल गरी ३५ वटा खेल संरचना निर्माणको चरणमा छ । काभ्रेमा ६ खेलमैदान र एउटा कभर्डहल, दोलखामा एकएक कभर्डहल, रंगशाला र खेलमैदान, रामेछापमा दुईटा खेलमैदान, ११ कभर्डहल र रंगशाला, सिन्धुपाल्चोकमा ९ खेलमैदान, तीन कभर्डहल र एक रंगशाला, सिन्धुलीमा एक कभर्डहल र दुईटा रंगशाला निर्माण हुनेछन् । अघिल्लो आर्थिक वर्षको बजेटले कतिपय स्थानमा निर्माण भएका भौतिक संरचनाको काम ४५ प्रतिशतसम्म सम्पन्न भइसकेका छन् । कतिपय स्थानमा सम्झौता भई काम सुरु हुने चरणमा छ, परिषद्का सदस्यसचिव भण्डारीले बहुवर्षीय योजनाअन्तर्गत संरचना निर्माणमा प्रदेशको विशेष जोड दिँदै भने, हामी कभर्ड्हल, मैदानको स्तरोन्नतिको काम यसै आर्थिक वर्षमा सम्पन्न गर्नेछौं । आगामी वर्षबाट प्रदेशका विभिन्न स्थानमा निर्माण हुने मिनी रंगशालाको काममा केन्द्रित हुने योजना छ । उनले पूर्वाधार निर्माणपछि प्रदेशस्तरको खेलकुद महोत्सव गर्ने तयारीमा परिषद् रहेको सुनाए ।"
आर्मी उपाधि नजिक,"(इटहरी)  इनरुवामा जारी मनमोहन मेमोरियल लिग (एमएमएल) एकदिवसीय राष्ट्रिय क्रिकेटमा साबिक विजेता त्रिभुवन आर्मी क्लब फाइनलमा पुगेको छ । बुधबार सेमिफाइनलमा आर्मीले प्रदेश ३ लाई ६४ रनले पराजित गरेको थियो । २ सय १७ रनको लक्ष्य पाएको प्रदेश ३ टिम ३८१ ओभरमा सबै विकेट गुमाएर १ सय ५२ रनमात्र बनाउन सक्यो । प्रदेश ३ का सोनु तामाङले ७४, इशान पाण्डेले १७ र सुवास खकुरेलले १५ रन बनाए । अन्य ब्याट्सम्यानले दोहोरो अंकमा रन बनाउन सकेनन् । ढिलो सुरु भएकाले खेल ४७ ओभरमा छोट्याइएको थियो । आर्मीका देब्रेहाते स्पिनर सुसन भारीले ३ विकेट लिए । उनले ८१ ओभरमा ३ मेडन राख्दै २३ रन खर्चिए । अर्का शाहब आलमले २ विकेट हात पारे । विक्रम सोब, हरिबहादुर चौहान, हरिकृष्ण झा र कुशल मल्लले ११ विकेट लिए । टस जितेर ब्याटिङ रोजेको आर्मीले ४७ ओभरमा सबै विकेट गुमाई २ सय १६ रन बनाएको हो । अनिल मण्डलले ४३, कुशल मल्लले ४ चौका र २ छक्का मदतमा ३७, रोहित पौडेलले २९, विक्रम सोबले २४, राजेश पुलामीले १७ र भीम सार्कीले १५ रन बटुले । प्रदेश ३ का तीव्र गतिका बलर गौतम केसीले ४ विकेट लिए । तिलकराज भण्डारी, नन्दन यादव र इशान पाण्डेले समान २ विकेट लिए । म्यान अफ म्याच आर्मीका कुशल मल्ल घोषित भए । बिहीबार दोस्रो सेमिफाइनलमा नेपाल पुलिस क्लब र सुदूरपश्चिमबीच प्रतिस्पर्धा हुनेछ । फाइनल शनिबार हुनेछ ।"
सेरेनाको लक्ष्य कीर्तिमानतिर,"मेलबर्न सेरेना विलियम्स फेरि एकपल्ट जितको बाटोमा फर्केकी छन् । अस्ट्रेलियन ओपन सुरु हुँदा उनको एकमात्र लक्ष्य हुनेछ, कीर्तिमानी २४ औं ग्रान्ड स्लाम जित्ने । सन् २०१७ देखि उनी यही अभियानमा छन् । त्यस वर्ष उनले मेलबर्नमा आफ्नो २३ औं ग्रान्ड स्लाम उपाधि पनि जितेकी थिइन् । तर त्यसयता उनले चार ग्रान्ड स्लाम फाइनलमा हार बेहोरिइसकेकी छन् ।अमेरिकाकी ३८ वर्षीया खेलाडीका लागि संकेत भने राम्रो रहेको छ । किनभने भर्खरै उनले तीन वर्षको प्रतीक्षामा पूर्णविराम लगाउँदै गत साता अकल्यान्ड क्लासिक जितिन् । उनको यो सफलता अरू युवा प्रतिद्वन्द्वी खेलाडीका लागि ठूलो चुनौती बनेको छ । उपाधिको होडमा सेरेनाका प्रमुख प्रतिद्वन्द्वी हुन सक्नेछन्, अस्ट्रेलियाकी विश्व नम्बर एक खेलाडी अस्लेग बार्टी र डिफेन्डिङ च्याम्पियन जापानकी नाओमी ओसाका । सबैभन्दा बढी दबाब भने सेरेनामै रहनेछ, किनकि उनी २४ औं ग्रान्ड स्लाम जित्न संघर्षरत छिन् । यसपल्ट जित्न सके उनले सन् १९६० देखि १९७३ बीच मार्टरेट कोर्टले जितेको २४ ग्रान्ड स्लाम उपाधिको बराबरी हुनेछ । कीर्तिमान नै मेरो लक्ष्य होइन, सेरेनाले भनेकी छन्, खासमा मेरो लक्ष्य ग्रान्ड स्लाम उपाधि जित्नु हो । उनको वरीयता नवौं स्थानमा छ । उनी आफ्नो खास खास रोजाइका प्रतियोगिता मात्र खेल्ने गर्छिन् । पूर्व नम्बर एक सेरेनाले अहिलेसम्म ७३ डब्लूटीए उपाधि जितेकी छन् । यसक्रममा चार दशक छुने गरेर कोर्टमा सक्रिय रहेकी छन् । उनले अहिले तत्काल संन्यासको कुनै छनक पनि देखाएकी छैनन् ।"
सन्दीप काठमाडौं किंग्समा,"(काठमाडौं)  युवा क्रिकेटर सन्दीप लामिछानेले एभरेस्ट प्रिमियर लिग (ईपीएल) को तेस्रो संस्करण काठमाडौं किंग्सबाट खेल्ने भएका छन् । अहिले अस्ट्रेलियामा बिगबास लिग खेलिरहेका सन्दीप ईपीएलको दुई सिजन ललितपुर प्याट्रियट्समा आबद्ध थिए । आयोजक एभरेस्ट प्रिमियर लिग प्रालिले ट्वीटरमार्फत सन्दीपले नयाँ सिजनका लागि काठमाडौंबाट खेल्ने घोषणा गरेको हो । काठमाडौंका टिम डाइरेक्टर विनोद दासले ए क्याटगोरीका सन्दीपलाई अनुबन्ध गरिएको जानकारी दिए । दासले सन्दीपको अनुबन्ध रकम भने खुलाउन चाहेनन् । यो क्याटगोरीका लागि न्युनतम मूल्य २ लाख हो र हामीले दुवै पक्षको छलफलमा निश्चित रकममा सहमति गरेका छौं । यसबारे ईपीएललाई जानकारी गराइसकेका छौं, उनले भने । विश्वका प्रायः फ्रेन्चाइज लिगको अनुभव बटुलिसकेका सन्दीपले नेपालमा हुने तीन फ्रेन्चाइजमध्ये ईपीएलमा मात्र नियमित खेलेका छन् । सन् २०१७१८ को पहिलो सिजनमा उनले ललितपुरका लागि ७ खेलमा ९ विकेट लिएका थिए । अघिल्लो सिजन ललितपुरबाटै सुरुआती २ खेलमा ५ विकेट लिएका सन्दीप त्यसपछि बिगबासका लागि अस्ट्रेलिया गएका थिए । यस सिजनमा पनि सन्दीपले बिगबासमा मेलवर्न स्टार्सबाट खेलिरहेका छन् । अहिलेसम्म आफूले खेलेका ९ खेलमा ११ विकेट लिइसकेका छन् । बुधबार पर्थ कर्चर्सविरुद्धको खेलमा पनि सन्दीपले ३ ओभरमा १ मेडन राख्दै २ विकेट लिएका थिए । १० खेलबाट १८ अंकसहित शीर्षस्थानमा ६ अंकको अग्रता लिएको मेलबर्नले पर्थमाथि ८ विकेटको सानदार जित पाएको थियो । सन्दीप र ज्याक्सन कोलम्यानले उत्कृष्ट बलिङ गरेपछि टस जितेर पहिले ब्याटिङ गरेको पर्थ १३५ ओभरमा ८६ रनमै अलआउट भयो । जवाफमा मेलबर्नले १२ ओभरमै जित पाएको थियो ।"

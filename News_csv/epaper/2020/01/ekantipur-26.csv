शीर्षक,विवरण
शीर्षक बदलेर झन् बढी सुविधा,"सुदूरपश्चिममा ऐन संशोधन गरिँदैसुदूरपश्चिम प्रदेश सरकारले स्थानीय तहका जनप्रतिनिधिलाई सुविधा दिनका लागि ऐन संशोधनको तयारी गरेको छ । प्रदेश सरकारले स्थानीय तहका जनप्रतिनिधिलाई पहिलेको भन्दा कम नहुने गरी सेवा सुविधा व्यवस्था गर्न केही प्रदेश ऐन संशोधन विधेयक प्रदेशसभामा पेस गर्न लागेको छ । सरकारले ऐन संशोधन गर्न विधेयक ल्याउने तयारी गरिरहेको छ, प्रदेश सरकारका प्रवक्ता आन्तरिक मामिला तथा कानुनमन्त्री प्रकाशबहादुर शाहले भने, त्यही विधेयकमा स्थानीय तहका जनप्रतिनिधिको सेवा सुविधाका सर्त समावेश गरिनेछ । विधेयक सकभर माघभित्रै प्रदेशसभामा दर्ता गर्ने तयारी भइरहेको उनले बताए । विगतमा प्रदेश सरकारले बनाएको कानुनअनुसार उपमहानर प्रमुखले ४० हजार, उपप्रमुखले ३५ हजार, वडाध्यक्षले २५ हजार, कार्यपालिका सदस्यले ११ हजार र वडा सदस्यले ७ हजार पारिश्रमिक लिँदै आएका थिए । त्यसैगरी नगरपालिका प्रमुखले ३५ हजार, उपप्रमुखले ३० हजार, वडाध्यक्षले २२ हजार, कार्यपालिका सदस्यले ९ हजार र वडा सदस्यले ६ हजार रुपैयाँ पाउँथे भने गाउँपालिका अध्यक्षले ३० हजार, उपाध्यक्षले २५ हजार, वडाध्यक्षले २० हजार र कार्यपालिका सदस्यले ८ हजार र वडा सदस्यले ५ हजार रुपैयाँ बुझ्ने गरेका थिए । अब पहिलाको भन्दा कम हुँदैन, मन्त्री शाहले भने, जनप्रतिनिधिको कामको सम्मान हुने गरी कानुनसम्मत ढंगले सेवा सुविधाका सर्त उल्लेख गरी विधेयक ल्याइनेछ । सर्वोच्च अदालतको आदेशले पारिश्रमिक कटौती भएपछि जनप्रतिनिधिले खर्च धान्नै मुस्किल भएको गुनासो गर्दै आएका छन् । टेलिफोन, यातायात, खानाका लागि समेत आफैंले व्यहोर्नुपरेपछि सर्वसाधारणका कामकाज प्रभावित भएको डडेलधुराको अजयमेरु गाउँपालिकाका अध्यक्ष उमेश भट्ट बताउँछन् । विगतमा गाविसका जनप्रतिनिधिलाई जस्तै गरे स्थानीय तह चल्नै सक्दैनन्, उनले भने, तलब नतोके पनि जनप्रतिनिधिले काम गर्न सक्ने गरी सेवा सुविधा दिइनुपर्छ । कञ्चनपुरको बेतकोट नगरपालिकाका प्रमुख अशोक चन्दले अहिले आफ्नो पालिकाका जनप्रतिनिधिहरूले बैठक भत्ता, तलब वा अन्य कुनै सुविधा नलिएको बताए । मासिक १०१२ लिटर पेट्रोलबाहेक केही पाइँदैन, उनले भने । स्थानीय तहका प्रमुख, उपप्रमुखले विभिन्न कार्यक्रम, अनुगमन र गोष्ठी सेमिनारबाट खर्च चलाइरहेका भए पनि वडाध्यक्ष र सदस्यले गत भदौदेखि कुनै सुविधा लिएका छैनन् । स्थानीय सरकार भन्ने तर सरकारका सदस्यले आफ्नो गोजीबाट खर्च गरेर सेवा गर्नुपर्ने भएको छ, भागेश्वर गाउँ कार्यपालिका सदस्य कामदेव नाथले भने, संघीय सरकार र प्रदेश सरकारका सदस्यले सुविधा लिइरहेका छन् तर स्थानीय सरकारको मात्र रोक्नुको अर्थ के हो ? उनले भने, तलब भन्ने शब्द हटाएर जति लिए पनि हुने तर वैधानिक रूपमा पारिश्रमिक लिँदा गलत हुने कस्तो कानुन हो ? धनगढी उपमहानगरपालिका मेयर नृपबहादुर वडले स्थानीय तहका जनप्रतिनिधिको तलब सुविधालाई रोक्का गर्ने निर्णय गलत भएको बताए । स्थानीय तहका जनप्रतिनिधि २४ सै घण्टा आफ्नो क्षेत्रमा दौडिरहेका हुन्छन्, उनले भने, प्रदेश र संघका सांसद र मन्त्रीले आवश्यकताभन्दा बढी सुविधा पाइरहेका बेला प्रत्यक्ष जनताको काममा संलग्न भएका स्थानीय तहका जनप्रतिनिधिले तलब सुविधा किन नपाउने ? सर्वसाधारणले भने पछिल्लो समय जनप्रतिनिधिलाई कार्यालयमा भेट्नै मुस्किल हुन थालेको गुनासो गरिरहेका छन् । कर्मचारीभन्दा पहिला वडाध्यक्ष, पालिका प्रमुख र उपप्रमुख कार्यालय आइपुग्थे, वडाको समस्या लिएर नगरपालिका पुगेका डडेलधुराको अमरगढी ५ का उपभोक्ता कैलाश जोशीले भने, पछिल्लो समय जनप्रतिनिधि कार्यालयमा कहिलेकाहीँ मात्रै भेटिने गरेका छन् । एउटै काम लिएर तेस्रोपटक नगरपालिका पुगेका उनले भने, मुस्किलले तेस्रोपटक जनप्रतिनिधिसँग भेट भयो । डडेलधुराका सबैजसो स्थानीय तहको अवस्था पछिल्लो समय उस्तै छ ।प्रदेश २ मा पनि गृहकार्य स्थानीय तहका जनप्रतिनिधिहरूलाई सुविधा उपलब्ध गराउन प्रदेश २ सरकार गृहकार्यमा जुटेको छ । सांसद र मन्त्रीले मासिक तलबसँगै गाडी, इन्धन र भ्रमणलगायतका सुविधा पाउने भएकाले आफूहरूले पनि तलबभत्ता पाउनुपर्ने माग स्थानीय तहका जनप्रतिनिधिले गर्दै आएका थिए । उक्त मागप्रति सकारात्मक बनेको प्रदेश सरकारले घुमाउरो बाटो अख्तियार गर्ने रणनीति लिएको छ । यसका लागि संविधान र संघीय कानुनसँग बाझिएको नदेखिने गरी सेवा सुविधा वृद्धि गरी वितरणको व्यवस्था मिलाउन मुख्यमन्त्री तथा मन्त्रिपरिषद्को कार्यालय मातहतको प्रदेश समन्वय समितिले प्रक्रिया अघि बढाएको हो । प्रस्तावित मस्यौदाबारे गत पुस २६ र २७ मा बर्दिबासमा प्रदेश समन्वय परिषद्को बैठकमा मुख्य न्यायाधिवक्ताको कार्यालयले छलफल गराइसकेको मुख्यमन्त्री कार्यालयका सूचना अधिकारी रूपेशकुमार साहले बताए । कानुन नबनाई सेवा सुविधा अथवा पारिश्रमिक दिन मिल्दैन, उनले भने, संविधान र संघीय कानुनसँग नबाझिने बाटो निकालेर काम गर्न प्रदेश सरकार गृहकार्यमा जुटेको छ ।प्रदेश २ मा यसअघि उपमहानगर प्रमुखले ४१ हजार, उपप्रमुखले ३५ हजार, वडाध्यक्षले २५ हजार, वडा सदस्यले ७ हजार पारिश्रमिक लिँदै आएका थिए । गत कात्तिकअघिसम्म नगरपालिकाका प्रमुखलाई ३५ हजार, उपप्रमुखलाई ३१ हजार, वडाध्यक्षलाई २० हजार तथा वडा सदस्यलाई जनही ७ हजार मासिक पारिश्रमिक तोकिएको थियो भने गाउँपालिका अध्यक्ष ३१ हजार ५ सय, उपाध्यक्ष २७ हजार ५ सय, वडाध्यक्षले २० हजार र सदस्यले ७ हजार पारिश्रमिक बुझ्दै आएका थिए । अन्य प्रदेश पर्खंदै गण्डकी गण्डकी प्रदेशमा स्थानीय तहका जनप्रतिनिधिलाई सुविधा दिनबारे परामर्श भइरहेको छ । गण्डकीले अन्य प्रदेशमा हेरेर मात्रै गर्ने तयारी गरेको छ । आन्तरिक छलफल र परामर्शमै छौं, सुविधा कसरी र कति दिनेबारे अहिले टुंगो लागेको छैन, गण्डकी सरकारका प्रवक्ता एवं भौतिक पूर्वाधार विकासमन्त्री रामशरण बस्नेतले भने । केही समयअघि आन्तरिक मामिला तथा कानुनमन्त्रीको विराटनगर भेला भएको थियो । उक्त भेलामा एकै किसिमको कानुन ल्याउनेबारे छलफल भएको मुख्य न्यायाधिवक्ता राजेन्द्र घिमिरेले बताए । यसअघि गण्डकीमा महानगर प्रमुखको मासिक सुविधा ४३ हजार, उपप्रमुखको ३८, वडाध्यक्षको २५, कार्यपालिका सदस्यको २५ हजार र सभाका सदस्यको १२ हजार ५ सय रुपैयाँ तोकिएको थियो । नगरपालिका प्रमुखको ३५ हजार, उपप्रमुखको ३० हजार, वडाध्यक्षको २० हजार, कार्यपालिका सदस्यको २० हजार र सभाका सदस्यको १० हजार रुपैयाँ मासिक सुविधा थियो । गाउँपालिका अध्यक्षको ३१ हजार, उपाध्यक्षको २६ हजार, वडाध्यक्षको १८ हजार, कार्यपालिका सदस्यको १८ हजार र सभाका सदस्यको ९ हजार रुपैयाँ मासिक सुविधा तोकिएको थियो । त्यसबाहेक बैठक भत्ता, सञ्चार सुविधा, दैनिक भ्रमण भत्ता, विदेश भ्रमण गर्दाको दैनिक भत्ता र यात्रा बिमाको पनि व्यवस्था थियो । घनश्याम गौतम (रूपन्देही), चित्रांग थापा र मोहन बुढाऐर (धनगढी), डीआर पन्त (डडेलधुरा), भवानी भट्ट (कञ्चनपुर) र श्यामसुन्दर शशि (जनकपुर)"
संक्रमण पुष्टि नहुँदै डिस्चार्ज,"४५ घण्टाको फ्लाइटमा संक्रमण भएको हुन सक्छ । नेपालकै भीडभाड एयरपोर्टमा पनि त्यतिबेला भाइरस फैलिएको हुन सक्छ । उनीहरूको अहिलेसम्म स्क्रिनिङ भइसक्नुपर्ने हो र आइसोलेसनमा राखिसक्नुपर्ने हो । चीनले सावधानी अपनाइरहेको छ । नेपालमा पनि यसमा गम्भीर हुनुपर्छ, उनले भने । झाले नेपालमा हरेक रेस्टुरेन्टदेखि होटलमा सेनिटाइजर राख्नुपर्ने बताए । सफाइमा एकदम ध्यान दिनुपर्छ । मानिसमा प्रतिरोधात्मक शक्ति बढाउनुपर्यो । खानामा ध्यान दिनुपर्यो । व्यायाम पनि आवश्यक छ । रोग प्रतिरोधात्मक क्षमता बढाउनुपर्छ, उनले भने । नेपालमा फ्लु तथा इन्फ्लुएन्जा धेरै हुने गरेको छ । यसको लक्षण नोवल कोरोना भाइरससँगै मिल्दोजुल्दो हुनाले छुट्याउन गाह्रो हुने चिकित्सकहरू बताउँछन् । स्वास्थ्य तथा जनसंख्या मन्त्रालयले यो भाइरस भित्रिन नदिन तयारी गरिरहेको जानकारी गराएको छ ।मन्त्रालयले विमानस्थलमा २४ घण्टे हेल्थ डेस्कमार्फत विशेष सजगता अपनाइरहेको जनाएको छ । हाल चीनबाट नेपाल आउने हरेक विमानमा यात्रुलाई स्वास्थ्यसम्बन्धी फारम भरेर विमानस्थलमा प्रस्तुत गर्नॅपर्ने व्यवस्था गरिएको छ । कोरोना भाइरसको संक्रमणका लक्षण देखियो भने एयरपोर्टबाट सिधै अस्पताल ल्याउने व्यवस्था गरिरहेका छौं, स्वास्थ्य मन्त्रालयका प्रवक्ता महेन्द्र श्रेष्ठले भने ।"
यसपल्टको लक्ष्य २५ करोड,"आफूकेन्द्रित समाचारहरूलाई संकेत गर्दै उनले धर्ममाथिको प्रहारका रूपमा लिएर खबरदारी गर्ने बताए । उनले चितवनमा अर्को काण्ड नदोहरियोस् भनेर भगवान्सँग प्रार्थना गरेको बताए । यसअघि चितवनमा धेरै काण्ड भए, तिनले कस्ता परिणाम ल्याए ? फेरि अर्को काण्ड भए हामी भ्रममा पर्ने छौं । धर्मका लागि ठूलो हानि हुनेछ, उनको भनाइ थियो । कान्तिपुरसँग कुरा गर्दै यज्ञ आयोजक समितिका प्रवक्ता दिलीप न्यौपानेले महाराज विरुद्ध कसले र किन समाचार लेखाएको हो भन्नेबारे आफूलाई राम्रोसँग थाहा भएको बताए । उनले पुरानो घटनाको विषयमा किन समाचार लेखिएको भन्ने प्रश्न गर्दै यज्ञ असफल पार्ने षड्यन्त्र भएको दाबी गरे । यस्तो षड्यन्त्र कसरी र कसले गरायो भन्नेबारे उनले बताउन मानेनन् । भरतपुर महानगरपालिका२३ मा रहेको पशुपतिनाथ मन्दिर व्यवस्थापन समितिले शनिबारदेखि नारायणगढस्थित नारायणी नदी किनारमा एक महिने महायज्ञ आयोजना गरेको हो । ऐतिहासिक १०८ कुण्डीय कोटीहोम शैक्षिक, धार्मिक तथा सांस्कृतिक तुलादान माघीमेला महामहोत्सव एवं संगीतमय लीलामय अष्टोत्तरसत (१०८) श्रीमद्भागवत धनधान्याचल पितृमोक्ष विराट मासिक ज्ञान महायज्ञ नाम दिइएको महायज्ञका प्रवक्ता दिलीप न्यौपानेका अनुसार महायज्ञबाट २५ करोड रुपैयाँ उठाउने योजना छ । उनले भने, भरतपुर२३ को पशुपतिनाथ मन्दिरलाई बृहत् धामका रूपमा विकास गर्ने, चितवनमै पहिलो आयुर्वेदिक शिक्षालय खोल्ने र क्यान्सर रोगबाट पीडित विपन्न परिवारलाई सहयोग गर्न यज्ञ आयोजना भएको हो । नुवाकोट र रसुवाबाट लाखौं ठगीरसुवा र नुवाकोटको सिमानामा पर्ने बेत्रावतीस्थित उत्तरगयाधाममा २०७० चैत २१२९ मा श्रीमद्भागवत स्थल नवाह ज्ञान महायज्ञ लगाइएको थियो । सोही यज्ञको मुख्य वक्ता बनेर नुवाकोट पुगेका बेला विजयले आफूलाई विष्णु प्रपन्नाचार्य महाराजको नामले चिनाउँथे । त्यतिबेला महाराज ले अमेरिकामा हुने गीता प्रवचनका लागि मान्छे चाहिएको भन्दै नुवाकोटको बेत्रावती र रसुवाको कालिकास्थानका आधा दर्जनभन्दा धेरैसँग एक लाखदेखि दस लाखसम्म रकम उठाएका थिए ।महाराज गोसाइँकुण्ड पुगेका बेला बेत्रावतीका गणेश श्रेष्ठको महाराज सँग चिनाजानी भयो । कान्तिपुरको सम्पर्कमा आएका गणेशले त्यही बेला महाराज ले अमेरिका लैजाने प्रलोभन सुनाएपछि आफूले तीन लाख रुपैयाँ दिएको सुनाए । उनले त्यतिबेलै पासपोर्ट बनाए, महाराज ले भनेअनुसार मेडिकल रिपोर्ट पनि तयार पारे तर भनिएअनुसार काम भएन । त्यसपछि उनी आफू ठगिएको निष्कर्षमा पुगे र महाराज को खोजी सुरु गरे । पछि पो थाहा पाएँ बेत्रावतीकै शशि डंगोल र सोमलाल लवट पनि उनीबाट ठगिएका रहेछन्, उनले भने । आफ्नो रकम फिर्ता लिनका निम्ति गणेशले काठमाडौं प्रहरीमा उजुरीसमेत दिएका थिए । उजुरी गर्दा पनि पैसा फिर्ता नपाएपछि उनले महाराज को पिछा गरिरहेका थिए । उनले भने, ६ महिनाअघि पनि चितवन पुगेर पैसा फिर्ता माग्याथें । उनका अनुसार लामो समय पछ्याएपछि महाराज ले राजेन्द्र चालिसेमार्फत ५० हजार रुपैयाँ फिर्ता गरे । उनले भने, अझै २ लाख ५० हजार उठाउन बाँकी छ । कान्तिपुरसँग सम्पर्कमा आएका केही पीडितले घर सल्लाह नगरी महाराज लाई रकम दिएका कारण आफ्नो नाम खुलाउन चाहेनन् । सम्पर्कमा आएका पीडितहरूले रसुवा र नुवाकोटबाट मात्रै महाराज ले अमेरिकाको लोभ देखाएर ५० लाखभन्दा धेरै उठाएको बताए । रसुवा बेत्रावतीका शशि डंगोलले पनि महाराजले दिएको आश्वासनमा परेर सात लाख गुमाएको बताए । उनले कलंकीस्थित आश्रममै पुगेर आफूले सुरुमा दुई र पछि पाँच लाख नगद दिए पनि काम नभएपछि फिर्ता लिन पहल थालेको सुनाए ।२०७१ भदौ १६ मा शशिसहित पाँच पीडितले सामूहिक रूपमा महाराज विरुद्ध प्रहरी परिसर काठमाडौंमा जाहेरी दर्ता गरेका थिए, जसमा उनीहरूले २५ लाख रुपैयाँ ठगिएको उल्लेख गरेका थिए । डंगोलका अनुसार त्यतिबेला महाराज विरुद्ध ३४ जना पीडितले मुद्दा दर्ता गरेका थिए । उनले काभ्रे, रामेछाप र पोखराका पीडितले लाखौं रुपैयाँ फसाएको बताए । धर्मको आवरणमा हामी ठगियौं, उनले भने, अरू कोही यसरी ठगीएर आपत्मा नपरून् । कान्तिपुरसँग सम्पर्कमा आएका रेडियो त्रिशूलीका अध्यक्ष कपिलदेव खनालका अनुसार महायज्ञका बेला महाराज को ठगी धन्दाबारे समाचार बजाइएपछि उनी विरोधमा उत्रिएका थिए । उनले सुनाए, त्यतिबेला महाराजले समाचार रोक्न डेढदुई लाखसम्म दिने प्रलोभन देखाएका थिए । उनका अनुसार महाराज बाट रसुवा र नुवाकोटका दर्जन बढी ठगिएका छन् ।महाराजको आवरणमा भइरहेको ठगी धन्दाको विषय चितवन पार्वतीपुरस्थित भानु माविमा आयोजित धान्याचलमा पनि नउठेको होइन । धान्याचल अवधिभर महाराज भरतपुर२१ का वडाध्यक्ष एवं कांग्रेसका जिल्ला कार्यसमिति सदस्य चित्रसेन अधिकारीको घरमै बसेका थिए । गत वर्ष पुसको कुरा सम्झिँदै अधिकारीले त्यतिबेला महाराज लाई खोज्दै धादिङका दुईतीन जना मान्छे घरमै आएको बताए । ती मान्छेले महाराज सँग आफ्नो लेनदेनको विवाद रहेको बताएको उनलाई सम्झना छ । कान्तिपुरसँगको कुराकानीमा अधिकारीले त्यतिबेलाको समय सम्झँदै सुनाए, विदेश लैजाने मामिलाको कुरा थियो । महाराजले मेरो बेइज्जत नगरिदिनुस्, म हिसाब मिलाउँछु भनेपछि उनीहरू फर्केका थिए । अरू कुरा मलाई थाहा भएन । रमेशकुमार पौडेल (चितवन), सन्जु पौडेल (रूपन्देही) र कृष्ण थापा (नुवाकोट)"
यी हुन् कारबाही सिफारिसमा परेकाहरू,"दीपबहादुर बस्न्यात (पूर्वप्रमुख आयुक्तअख्तियार) छविराज पन्त (पूर्वसचिव) दिनेशहरि अधिकारी (पूर्वसचिव) लीलामणि पौडेल (पूर्वमुख्य सचिव) सुधीरकुमार शाह (पूर्वसहसचिव) गेहनाथ भण्डारी (पूर्वसहसचिव) कलाधर देउजा (पूर्वसहसचिव) टीकाराम घिमिरे (प्रमुख मालपोत अधिकृत) हरिकृष्ण तिमल्सिना (प्रमुख मालपोत अधिकृत) हुपेन्द्रमणि केसी (मालपोत अधिकृत) साविर हुसेन (नापी अधिकृत) अर्जुनप्रसाद भण्डारी, चिरञ्जीवी अधिकारी, लोकहरि घिमिरे, रमेशकुमार पोखरेल (समरजंग कम्पनीका तत्कालीन प्रमुखहरु) श्रीहरि पुडासैनी (नासु) श्यामकुमार खत्री (खरिदार) फाइल उठाउने खरिदार र नासु रुक्मशमशेर राणा (ललिता निवासका तत्कालीन भोगाधिकारी) हाटकशमशेर राणा (ललिता निवासका तत्कालीन भोगाधिकारी) हेमाद्रीशमशेर राणा (ललिता निवासका तत्कालीन भोगाधिकारी) शोभाकान्त ढकाल परिवार (ललिता निवासको जग्गा हडप्ने भूमाफिया) रामकुमार सुवेदी परिवार (ललिता निवासको जग्गा हडप्ने भूमाफिया) मीनबहादुर गुरूङ परिवार (भाटभटेनी सुपरमार्केटका सञ्चालक) भुवनकुमारी चापागार्इं (गेहनाथ भण्डारीकी पत्नी) उर्मिला शाह (सुधीर शाहकी पत्नी) नक्कली मोहीलगायत"
संक्रमणकालीन न्यायमा धक्का,"(काठमाडौं)  मानव अधिकारका क्षेत्रमा काम गर्दै आएका चार अन्तर्राष्ट्रिय संस्था इन्टरनेसनल कमिसन अफ जुरिस्ट (आईसीजे), एम्नेस्टी इन्टरनेसनल, ह्युमन राइट्स वाच र ट्रायल इन्टरनेसनलले पीडितका सरोकार नेपाल सरकारले बेवास्ता गरेको भन्दै संक्रमणकालीन न्यायमा गम्भीर धक्का पुगेको निचोड निकालेका छन् । यही अवस्था रहिरहे संक्रमणकालीन न्यायले अन्तर्राष्ट्रिय कानुनको क्षेत्राधिकार निम्त्याउने चेतावनीसमेत ती संस्थाले दिएका छन् । लामो समयदेखि रिक्त सत्य निरूपण तथा मेलमिलाप र बेपत्ता छानबिन आयोगमा पदाधिकारीहरू राजनीतिक भागबन्डामा नियुक्त गरेको र सर्वोच्च अदालतको आदेशबमोजिम सत्य निरूपण ऐन संशोधन नगरेको भन्दै ती चार संस्थाले शुक्रबार साँझ जेनेभाबाट विज्ञप्ति जारी गरेका हुन् । द्वन्द्वकालमा भएका गम्भीर मानव अधिकार उल्लंघनहरूमा न्याय र जवाफदेहिता सुनिश्चित गर्न पारदर्शी प्रक्रिया आवश्यक पर्छ भन्ने नेपालका नेताहरूलाई थाहा छ तर उहाँहरूले यस्ता ज्यादतीका जिम्मेवारहरूलाई संरक्षण गर्ने प्रयत्न गरिराख्नुभएको छ, विज्ञप्तिमा भनिएको छ, जवाफदेहिताबाट यसरी नै पन्छिराख्ने हो भने यसले पीडितका सामु देशबाहिरका अदालत जानुको विकल्प रहने छैन । दुवै आयोगमा पदाधिकारी नियुक्त गर्नुअघि सरकारले सातै प्रदेशमा द्वन्द्वपीडितसँग ऐन संशोधन गर्नेबारे परामर्श गरेको थियो । थोरै समयमा केही सीमित मानिससँग मात्रै सोधपुछ गरेजस्तो गरी परामर्शको नाटक गरिएको पीडितहरूले बताउँदै आएका छन् । यी चारै संस्थाले परामर्श र त्यसप्रति पीडितहरूको विरोधबारे पनि बालेका छन् । यसरी हतारमा र गोप्य ढंगबाट गरिएको परामर्शले पीडित र नागरिक समाजको लामो समयदेखिको मागलाई उचित सम्मान गर्न सकेको छैन, आईसीजेका एसिया प्यासिफिक निर्देशक फ्रेडरिक रवास्कीले भनेका छन्, सरकारको यो कदमले पीडितमैत्री र मानव अधिकार संगत प्रक्रियालाई समर्थन गर्ने भनी राजनीतिक नेतृत्वहरूले भन्ने गरेको भनाइलाई गम्भीरताका रूपमा लिन एकदमै कठिन भएको छ ।उनीहरूले हत्याको अभियोग लागेका नेता अग्नि सापकोटालाई सभामुखको उम्मेदवार बनाउने नेकपाको निर्णय र उनी निर्विरोध निर्वाचित हुने अवस्थाप्रति पनि टिप्पणी गरेका छन् । पूर्ण र स्वतन्त्र अनुसन्धान नभइन्जेलसम्मका लागि नेकपाले संसद्को सभामुखका रूपमा गरिएको सापकोटाको मनोनयनलाई पुनर्विचार गर्नुपर्छ, विज्ञप्तिमा छ, मानव अधिकार ज्यादतीका घटनामा अनुसन्धानका क्रममा रहेका व्यक्तिहरूलाई अनुसन्धानमाथि नै हस्तक्षेप गर्ने गरी नेपालका अधिकारीहरूले उच्च ओहदामा मनोनयन गर्नु हुँदैन । द्वन्द्वकालीन अपराधहरूका आरोपितहरूलाई विश्वसनीय र निष्पक्ष अनुसन्धानका माध्यमबाट दोषमुक्त प्रमाणित नगरुन्जेल सार्वजनिक पदहरूमा नियुक्त नगर्न नेपाल सरकारलाई उनीहरूले आग्रह पनि गरेका छन् । नेपाल सरकार र राजनीतिक दलहरूले के देखाइरहेका छन् भने उनीहरू द्वन्द्वपीडितलाई घरभित्रै सत्य, न्याय र परिपूरण प्रदान गर्न अनिच्छुक र अक्षम छन्, एम्नेस्टी इन्टरनेसनलका दक्षिण एसिया निर्देशक विराज पटनायक भन्छन्, उनीहरूले देखाएको दण्डहीनताको संकेतले पीडित र अधिकारकर्मीहरूलाई विश्वव्यापी क्षेत्राधिकारअन्तर्गत अन्तर्राष्ट्रिय तवरबाट न्याय खोज्ने बाटोतर्फ धकेल्ने छन् ।"
रहिनन् कुसुन्डा भाषाकी ज्ञाता,"दाङ (कास) दुई सातादेखि थलिएकी कुसुन्डा भाषाकी एक मात्र ज्ञाता ज्ञानीमैयाँ कुसुन्डा अब रहिनन् । ८२ वर्षीया उनको शनिबार दिउँसो लमही नगरपालिका६, कुलमोहरस्थित घरमा निधन भएको हो । बुहारी आशा पुनका अनुसार पुस २८ मा एक्कासि चक्कर लागेर लडेपछि ज्ञानीमैयाँ थला परेकी थिइन् । उनलाई लमही हुँदै मेडिकल कलेज अस्पताल कोहलपुर लगिए पनि स्वास्थ्यमा सुधार आएन । ज्ञानीमैयाँलाई डिजेनेरेटिभ चेन्जेज अर्थात् बढ्दो उमेरसँगै मस्तिष्कका कोष नष्ट हुँदै जाने र दमको समस्या देखिएको फ्लोरेन्स अस्पताल लमहीका डा पुष्प भुसालले बताए । कोहलपुरबाट फर्काएर घरमै राखिएकी उनलाई स्वास्थ्य समस्या बढेपछि केही दिन लमहीमै उपचार गरिएको थियो । उनको अन्त्येष्टि आइतबार गरिने कुसुन्डा विकास समाजका अध्यक्ष धनबहादुर कुसुन्डाले जानकारी दिए । कुसुन्डा जातिकी एक मात्र अग्रज र भाषाविद्को निधनले पूरै समुदायलाई अपूरणीय क्षति भएको उनले बताए । हाम्रो इतिहास ढल्यो, हाम्रो भाषाको अन्त्य भयो, उनले भने, यसले हामीलाई विक्षिप्त बनाएको छ । उनका अनुसार दाङमा ९८ र देशभर २ सय ३२ कुसुन्डा छन् । तीमध्ये कोही पनि आफ्नो भाषामा पूर्ण जानकार छैनन् ।"
विधानविपरीतकै कदमलाई समर्थन,"काठमाडौं (कास) कांग्रेसमा भागबन्डा मिलेपछि विधानविपरीतका निर्णयमा समेत संस्थापनइतर पक्षले सभापति शेरबहादुर देउवालाई सघाउने भएको छ । विधानसम्मत निर्णयको माग गर्दै आएको इतरपक्षले विधानविपरीत नेपाल विद्यार्थी संघको केन्द्रीय कार्यसमिति गठन गर्ने बाटो खुला गरिदिएको हो । देउवाको बूढानीलकण्ठस्थित निवासमा शुक्रबार भएको छलफलमा संघको पदाधिकारीसहित सदस्यहरूको भागबन्डा भएको थियो । ३२ वर्ष उमेरभन्दा मुनिकाले मात्रै नेतृत्व गर्न पाउने गरी एक वर्षअघि नै संघको विधानलाई पार्टीको केन्द्रीय कार्यसमितिले अनुमोदन गरी कार्यान्वयनमा ल्याइसकेको छ । त्यही विधानअनुसार डेढ दर्जनभन्दा बढी जिल्लामा अधिवेशन भइसकेको छ । तर, संघको केन्द्रीय कार्यसमिति सभापतिमा ५० वर्ष उमेर हाराहारीका राजीव ढुंगानालाई ल्याउने समझदारी नेताहरूले गरेका छन् । ढुंगाना संघका पूर्वउपाध्यक्ष हुन् । संस्थापन निकट रहेका ढुंगानालाई संघको नेतृत्वमा ल्याउन धेरै समय अघिदेखि देउवा लागिपरेका थिए । भागबन्डा नमिलेर इतरपक्ष विरोधमा उत्रिएपछि देउवाले संघ गठन गर्न सकेका थिएनन् । शुक्रबार समझदारी भएपछि देउवा केही दिनमै ढुंगाना नेतृत्वमा संघ गठन गर्ने तयारीमा छन् । देउवाले संस्थापन इतरपक्षलाई पदाधिकारीसहित केन्द्रीय सदस्यमा ६० प्रतिशत हिस्सा रामचन्द्र पौडेल र कृष्णप्रसाद सिटौला पक्षलाई दिएर सहमति गरेका हुन् । पार्टीभित्र समझदारी नगरी विधानविपरीतका निर्णय लिन अप्ठ्यारो परेपछि देउवा भागबन्डामा लचिलो बनेका हुन् । सभापति देउवानिकट एक नेताका अनुसार ढुंगानाको नेतृत्वमा १ सय २७ सदस्यीय संघको तदर्थ समिति गठनको तयारी भएको छ । जसमा ९ महामन्त्री, ६ उपाध्यक्ष र ६ सहमहामन्त्री हुनेछन् । महामन्त्रीमा देउवाले ३, पौडेल पक्षले ३, सिटौला पक्षले २ र उपसभापति विजयकुमार गच्छदार समूहले १ जना राख्ने समझदारी भएको छ । उपाध्यक्ष र सहमहामन्त्रीमा देउवा, पौडेल र सिटौलााले २२ संख्या लिने भएका छन् । ढुंगानाको नेतृत्वमा संघ गठन गर्ने तयारी भएदेखि नै पार्टी केन्द्रीय कार्यालयमा पूर्वमहामन्त्री कृष्णप्रसाद सिटौला पक्षीय विद्यार्थी नेताहरूले रिले अनशन गरेका थिए । संघका पूर्वमहामन्त्री कुन्दन काफ्ले नेतृत्वमा अनशन बसेको हो । यो समूहले संघमा ३२ वर्षको उमेर हद लगाउनुपर्ने माग गर्दै आएको छ । निवर्तमान अध्यक्ष नैनसिंह महरसमेत विधानविपरीत संघ गठन गर्न नहुने पक्षमा छन् । अधिवेशन गराउन नसकेको आरोपमा पार्टी निर्देशनअनुसार महरले एक वर्षअघि राजीनामा दिएका थिए । त्यसपछि संघ नेतृत्वविहीन छ । नेताहरूको भागबन्डा र गुटबन्दीका कारण संघ गठन हुन सकेको थिएन । नेताहरूबीच नै ३२ वर्ष उमेर हद लगाउने कि नलगाउने भन्नेमा विवाद तीव्र थियो । सभापति देउवा आफैंले संघमा ३२ वर्ष उमेर हद लगाउनुपर्ने अडान राख्दै एक वर्षअघि बहुमतबाट विधान पारित गराएका थिए ।"
३५ सय मिटरमा ध्वाँसे चितुवा,"(काठमाडौं)  लाङटाङ राष्ट्रिय निकुञ्जको करिब ३५ सय मिटर उचाइमा ध्वाँसे चितुवा रहेको पत्ता लागेको छ । बेलायतको अक्सफोर्ड विश्वविद्यालयका अनुसन्धानकर्ता ओगन इम्रे क्यान नेतृत्वको टोलीले समुद्री सतहबाट ३४९८ मिटर उचाइको लाङटाङको हिमाली क्षेत्रमा ध्वाँसे चितुवा रहेको पत्ता लगाएका हुन् । अंग्रेजीमा क्लाउडेड लियोपार्ड भनिने रातको समयमा बढी सक्रिय हुने यो वन्यजन्तु यसअघि २३ सय मिटर उचाइसम्म मात्र भेटिएको थियो । करिब ३५ सय मिटर उचाइको हिमाली क्षेत्र लाङटाङमा ध्वाँसे चितुवा रहेको पत्ता लगाउन सफल भयौं, अनुसन्धानकर्ता क्यानले ट्वीटरमा लेखेका छन्, यो विश्वकै लागि नयाँ हो । नेपालमा गरिएको अनुसन्धानबारे क्यानसहित लाङटाङ निकुञ्जका सहायक वार्डेन भूपेन्द्र यादव र अक्सफोर्ड विश्वविद्यालयका पल जोन्सन, जोन्ना रोस, नेल डि क्रज र ड्याभिड म्याकडोनाल्डले बायोडाईभर्सिटी एन्ड कन्जरभेसन जर्नलमा आलेखसमेत प्रकाशन गरेका छन् । अक्सफोर्ड विश्वविद्यालयसहितका विशेषज्ञको टोलीले अनुसन्धानबारे विश्लेषण गर्न बढी समय लगाएकाले ५ वर्ष ढिलो गरी अनुसन्धानको परिणाम सार्वजनिक भएको हो । क्यानको टोलीले उक्त वन्यजन्तु पत्ता लगाउन सन् २०१४ को डिसेम्बरदेखि २०१५ को फेब्रुअरीसम्म निकुञ्जको राम्चेदेखि ठाडेपाटीसम्म ८१ वटा स्वचालित क्यामेरा जडान गरेको थियो । अनुसन्धानका लागि हामीले १८२३ मिटरदेखि ३८२४ मिटरसम्मको उचाइमा स्वचालित क्यामेरा राखेका थियौं, उनले उल्लेख गरेका छन्, त्यसमध्ये सबभन्दा माथि ३४९८ मिटरमा ध्वाँसे चितुवा रेकर्ड भएको पायौं । अनुसन्धानका लागि १०७ दिनसम्म क्यामेरा राखिएको थियो । क्यामेराले फरकफरक उचाइमा २१ वटा ध्वाँसे चितुवाको तस्बिर कैद गरेका थिए । त्यस क्रममा क्यामेरामा ध्वाँसे चितुवासहित चितुवा, वन बिरालो, दुम्सी, चरी बाघ र नीर बिरालोलगायत पनि कैद भए । अनुसन्धान अवधिमा निकुञ्जमा प्रमुख संरक्षण अधिकृत (चिफ वार्डेन) रहेका राष्ट्रिय निकुञ्ज विभागका इकोलोजिस्ट हरिभद्र आचार्यले यो अध्ययनअघि लाङटाङ निकुञ्ज क्षेत्रमा ध्वाँसे चितुवा रेकर्ड नभएको बताए । हिमाली क्षेत्रमा पाइँदैन भन्ने थियो, उनले भने, अनुसन्धानले उच्च भागमा पनि यसको उपस्थिति पुष्टि गरेको छ । १२ देखि २३ किलोग्रामसम्म तौल हुने यसको लम्बाइ ८४ सेन्टिमिटरसम्म हुन्छ । यसले एक पटकमा ५ वटासम्म बच्चा जन्माउँछ । विश्वमा करिब १० हजार ध्वाँसे चितुवा छन् । ध्वाँसे चितुवाबारे अनुसन्धान गरेका यादव घिमिरेका अनुसार नेपालमा एक सयको हाराहारीमा ध्वाँसे चितुवा छन् । खरायो, फ्याउरा, मुसा, रतुवालगायत साना स्तनधारी यसका मुख्य आहार हुन् ।"
जथाभावी डोजरले देश खत्तम,"भक्तपुर (कास) पूर्वराष्ट्रपति डा रामवरण यादवले देश विकासको नाममा सरकारले प्राकृतिक विनाश गरेको बताएका छन् । रवीन्द्र पुरी फाउन्डेसन फर कन्जरभेसनको दसौं वार्षिकोत्वसको अवसरमा शनिबार भक्तपुरमा आयोजित कार्यक्रममा यादवले पर्यावरणमैत्री विकासमा जोड दिए । सरकार र स्थानीय तहका वडाध्यक्षलगायतले विकासका नाममा जथाभावी डोजर लगाएर देशलाई खत्तम बनाए, उनले भने, यही अवस्था रहने हो भने प्राकृतिक स्रोतसाधन समाप्त हुनेछन् ।कार्यक्रममा शताब्दी पुरुष सत्यमोहन जोशी, जर्मन राजदूत रोल्यान्ड शेफर, शिक्षाविद् केदारभक्त माथेमा लगायतले सम्पदाकर्मी पुरीले देशलाई ठूलो योगदान पुर्याएको भन्दै प्रशंसा गरे । यसैबीच, संस्थालाई सहयोग गर्ने नौ जना सम्मानित भएका छन् । सम्मानित हुनेहरूमा कान्तिपुरकर्मी देवेन्द्र भट्टराई, रेनर व्यरुस्त, रोशन श्रेष्ठ, राजकुमार श्रेष्ठ, विनोदप्रसाद सत्याल, रमेश शिल्पकार, सुरेन्द्र कोण्डा, घनश्याम खड्का र कर्ण अवाल छन् । कार्यक्रममा पूर्वराष्ट्रपति यादवले फाउन्डेसनद्वारा प्रकाशित नमुना घर म्यागजिनको दोस्रो अंक र प्रशस्ती अर्यालद्वारा लिखित रेड मुन कविता संग्रहको विमोचन पनि गरे ।संरक्षणकर्मी पुरीले आफ्नो कमाइको ५० प्रतिशत फाउन्डेसनलाई प्रदान गर्दै आएको जानकारी गराए । फाउन्डेसनले १० वर्षमा एक अर्ब रुपैयाँभन्दा बढीको काम गरिसकेको छ, उनले भने, आगामी १० वर्षमा दुई गुणाले बढाएर सम्पदा संरक्षणको क्षेत्रमा काम गर्नेछौं । पुरीले सामुदायिक विद्यालयहरूको स्तरोन्नतिका साथै सन् २०३० सम्म पनौतीलाई परम्परागत कलाकौशलले भरिएको सहरको रूपमा विकास गर्ने लक्ष्य राखेका छन् । नेपालबाट चोरिएर विश्वका विभिन्न स्थानमा पुर्याएका मूर्ति नेपालमै फिर्ता ल्याउने अभियानस्वरूप हराएका मूर्तिको प्रतिलिपि बनाई म्युजियम अफ स्टोलन आर्टमा राख्ने लक्ष्य रहेको उनले बताए । हालसम्म उनले ३८ वटा मूर्तिको प्रतिलिपि तयार पारिसकेका छन् ।"
राजमार्गमा हरियाली प्रवर्द्धन अभियान,"भक्तपुर (कास) हनुमन्ते सफाइ अभियानले सय हप्ता पूरा गरेको अवसरमा अरनिको राजमार्गमा सोलार बत्ती जडान र हरियाली प्रवर्द्धन अभियानको थालनी भएको छ । मध्यपुर थिमि राधेराधेमा वन तथा वातावरणमन्त्री शक्तिबहादुर बस्नेत, हनुमन्ते सफाइ अभियानका मुख्य अभियन्ता प्रतिनिधिसभा सदस्य एवं पूर्वमन्त्री महेश बस्नेत, वागमती प्रदेशसभा सदस्यहरू, पालिकाका जनप्रतिनिधि, सुरक्षा निकाय, शिक्षक, विद्यार्थीलगायतको उपस्थितिमा शनिबार अभियान सुरु भएको हो ।हनुमन्ते सरसफाइले समग्र भक्तपुरको सरसफाइ अभियानलाई नेतृत्व गरेको भन्दै मन्त्री बस्नेतले भक्तपुर समृद्धिको अभियानमा अघि बढेको बताए । सांसद महेश बस्नेतले सफाइ अभियानलाई अब नयाँ मोडलमा अगाडि बढाउन जिल्लाको चारवटै स्थानीय तहलाई सञ्चालनको जिम्मेवारी दिइने बताए । कोटेश्वरदेखि साँगासम्म हरियाली तथा नमुनायोग्य सडक बनाइने उनको भनाइ छ । सफाइ अभियानका संयोजक सूर्यविनायक नगरप्रमुख बासुदेव थापाले हरियाली सडक निर्माणका लागि वातावरण विभागले १ करोड ४५ लाख रुपैयाँ सहयोग गरेको जानकारी गराए । उक्त बजेटबाट मनोहरा पुल जगातीदेखि सूर्यविनायकसम्म ६ लेन सडक किनारामा दुबो लगाउने, बिरुवा रोप्ने र व्यवस्थापन गर्ने योजना छ ।हनुमन्तेसँगै मनोहरा खोलादेखि साँगासम्म अरनिको राजमार्ग सफाइ अभियानले निरन्तरता पाउँदै आएको थियो । मनोहरादेखि सूर्यविनायकसम्मको सडकमा सडक बत्ती जडान, डस्टबिन राख्ने योजना भएको नगरप्रमुख थापाले बताए ।"
"रसुवागढीको चर्चा धेरै, पूर्वाधार न्यून","(रसुवा)  भूकम्पअघिसम्म रसुवागढी नाकाको खासै चर्चा थिएन । नाकाबन्दी र भूकम्पले जब तातोपानी नाका बन्द भयो, चीननेपालको सबैभन्दा पुरानो नाका रसुवागढी एकाएक चर्चामा आयो । त्यसबेला देशभरका नाका ठप्प हुँदा रसुवागढी नाकामात्र सञ्चालनमा रहेको थियो । चीन सरकारले अनुदानमा दिएको तेल रसुवागढी हुँदै नेपाल भित्रिएपछि यो नाकाले थप चर्चा पाएको हो । पछिल्लो समय चीनको रेल केरुङ, रसुवागढी हुँदै काठमाडौं पुग्ने कुराले पनि नाकाको चर्चा चुलिएको छ । संकटको समयमा नेपाललाई राहत दिएको रसुवागढी नाकाले जति धेरै चर्चा पाए पनि सीमाको भौतिक अवस्था ज्यादै नाजुक छ । चीनसँग व्यापार हुने पुरानो नाका भएकाले गढीमा ०१३ सालमै भन्सार कार्यालय स्थापना भएको थियो । त्यसबेला नाकासम्म यातायात पुगेको थिएन । नाकाबाट नुन, भेडाच्यांग्रा, जिम्बु, ऊन, जिन्स र मखमलको रोल कपडालगायतका सामान आयात हुन्थे । व्यापारीले केरुङदेखि नै भरियालाई सामान बोकाएर ल्याउँथे । सडकले नजोडिँदासम्म नाकामा खासै चहलपहल थिएन । चीनले स्याफ्रुबेंसीरसुवागढी सडक निर्माण गरेपछि यो नाका यातायात सञ्जालले जोडिएको हो । यातायात पुगेपछि चहलपहल बढ्दै गयो । ०७१ मंसिर १५ देखि उक्त नाका विधिवत् रूपमा सञ्चालनमा आएको हो । भूकम्पपछि रसुवागढी र तातोपानी नाका बन्द भए । ०७२ मंसिरदेखि रसुवागढी पुनः सञ्चालनमा आयो । चीनबाट हुने धेरैजसो आयात ०७२ मंसिरदेखि यही नाकाबाट हुँदै आएको छ । नाकालाई ०७४ भदौ १४ गते चीन सरकारले अन्तर्राष्ट्रिय नाका घोषणा गरेपछि सीमामा व्यापारी र सवारीसाधनकोको चाप बढ्दै गएको छ । टिमुरे गाउँ सहर बन्ने क्रममा छ । अहिले रसुवागढी नाकाबाट अर्बौं मूल्य बराबरका सामान आयात भइरहेको रसुवा भन्सार कार्यालयका प्रमुख भन्सार अधिकृत पुण्यविक्रम खड्काले बताए । भूकम्पका कारण पाँच वर्षअघि तातोपानी नाका बन्द भएपछि यो नाका व्यस्त बनेको हो । भूकम्पले चीनतर्फको भूभागमा पनि ठूलो क्षति पुर्याएको थियो । चीनले नाकामा भौतिक पूर्वाधारको विकास गरिसकेको छ । नेपालतर्फको सीमामा भने भौतिक पूर्वाधारले पूर्णता पाउन सकेको छैन । भूकम्पपछि चीनतर्फका संरचना निर्माण भइसके तर हाम्रोतर्फ सरकारबाट कुनै पहल नभएको व्यापारी धर्म पौडेलले बताए । चीन सरकारले तिब्बतको सिगात्से हुँदै केरुङसम्म रेल ल्याउने योजना अघि बढाइरहेको छ । सन् २०२२२३ सम्म चीनको हिमाली उपत्यका केरुङमा रेल आइपुग्ने उसको दाबी छ । केरुङसम्म रेल आउने भएपछि अहिले त्यहाँ तीव्र रूपमा भौतिक पूर्वाधार निर्माण गरिरहेको छ । पछिल्लो समय रसुवागढी नाकालाई चीनको संघीय सरकारले दक्षिण एशिया प्रवेश गर्ने मूलद्वार मानेको छ । अहिले केरुङमा सरकारी कार्यालय थपिँदै छन् । सामान गोदाम गर्नका लागि ठूलाठूला बन्दरगाह निर्माण भइरहेका छन् । केरुङमा निकै अग्ला आधुनिक घर निर्माण भएका छन् । सुविधा सम्पन्न होटल थपिएका स्थानीय मञ्जु थापामगरले बताइन् । व्यापार व्यवसायको कारण केरुङमा दिनदिनै चहलपहल बढ्दै गएको छ । नेपाली सीमाको भौतिक अवस्था भने नाजुक बन्दै गएको छ । नाका पुगेपछि दुई फरक दृश्य देखिन्छन् । चिनियाँ भूभागमा आधुनिक भवन, दुई लेनको चिल्लो कालोपत्रे सडक, अध्यागमन र भन्सारका आधुनिक उपकरण जडित भवन छन् भने नेपाली भूभागको संरचना भने ठिक विपरीत छ । नेपालपट्टि सडकमा पानी पर्दा पहिरो र घाम लाग्दा धुलोले सताउने अवस्था छ । ठूलो हावा चल्दा माथिबाट ढुंगा खस्छन् । सवारी जाँच्ने एक्सरे, मेटल डिटेक्टरलगायत आधुनिक मेसिन नहुँदा जाँचमा समस्या भएको सीमा प्रहरी चौकी टिमुरेका प्रहरी निरीक्षक खेमप्रसाद नेपालले बताए । अस्थायी टहरामा बसेर सुरक्षा जाँच गर्नुपर्ने अवस्था छ, नेपालले भने, अन्य उपकरण पनि छैनन् । भन्सारका कर्मचारी सीमाभन्दा डेढ किमि टाढा टिमुरेको सडकमा उभिएर काम गर्न बाध्य छन् । राजधानीबाट रसुवागढी पुग्ने सडक जीर्ण रहेको व्यापारी धर्म पौडेलले बताए । नेपालतर्फको सडक जीर्ण भएका कारण नाकाबाट फुट्ने सामान आयात हुन सकेको छैन, उनले भने । नाका पुग्ने सडकमा खाल्टाखुल्टी र पहिरोको जोखिम छ । सडक राम्रो हुने हो भने रसुवागढी नाकाबाट अहिलेको भन्दा दुई गुना बढी सामान ल्याउन सकिने व्यापारीहरू बताउँछन् । जिल्लाबाहिरका व्यापारीलाई वान डे पास नहुँदा झनै समस्या रहेको छ । अन्तर्राष्ट्रिय मान्यताअनुसार सीमामा अध्यागमन, भन्सार, क्वारेन्टाइन, बैंकलगायतका कार्यालय एकै थलोमा हुनु अनिवार्य छ । तर, सीमामा ती कार्यालय छरिएर रहेकाले व्यापारीलाई जाँचपासमा कठिनाइ छ । अध्यागमन र भन्सार कार्यालय डेढ किमि टाढा (राजधानीतर्फ) टिमुरेमा छन् । नेपालतर्फ सीमामा एकीकृत भवन निर्माणाधीन अवस्थामा छ । भूकम्पले क्षति गरेको नेपालचीन जोड्ने मितेरी पुल चीन सरकारले बनाइसकेर सञ्चालनमा आएको छ । स्याफ्रुबेसीरसुवागढी सडकखण्ड पनि चीन सरकारले नै स्तरोन्नति गर्न सुरु गरेको छ । टिमुरेमा बन्ने सुक्खा बन्दरगाह चीनकै सहयोगमा निर्माणकार्य भइरहेको छ । रसुवागढी नाकाबाट केरुङसम्मको दुरी २४ किमि छ ।बढ्यो आयातभूकम्पपछि रसुवागढी नाका हुँदै बर्सेनि सामान आयात हुने क्रम बढ्दै गएको छ । आर्थिक वर्ष ०७५७६ मा चीनबाट करिब २ खर्ब मूल्य बराबरको सामान आयात भएको छ । त्यसमध्ये २० प्रतिशत रसुवागढीबाट भित्रिएको भन्सार विभागको तथ्यांक छ । यो नाकाबाट मुख्य गरी ५ वटा मालवस्तु पैठारी भइरहेको रसुवा भन्सार कार्यालयका प्रमुख भन्सार अधिकृत पुण्यविक्रम खड्काले बताए । पैठारी हुने मुख्य मालवस्तुमा तयारी कपडा, स्याउ, जुत्ता र चप्पल, झोला र चस्मा र फ्रेम रहेका छन्, उनले भने । चालु आर्थिक वर्षको पुससम्म २५ अर्ब ५६ करोड ३ लाख ३७ हजार मूल्य बराबरको सामान आयात भएको छ । निर्याततर्फ भने ७३ करोड ३४ लाख ४८ हजार मूल्य बराबरका सामान छन् । रसुवागढी नाकाबाट आयातभन्दा निर्यात निकै कम रहेको छ । कार्यालयले ६ महिनामा ७ अर्ब ३३ करोड ८८ लाख राजस्व संकलन गरिसकेको छ । भन्सार विभागले चालु वर्षका लागि रसुवा भन्सार कार्यालयलाई ९ अर्ब ३५ करोड ७८ लाख ३३ हजार रुपैयाँ राजस्व संकलन गर्ने वार्षिक लक्ष्य दिएको छ ।"
कुष्ठरोगी बर्सेनि ३ हजार थपिँदै,"(काठमाडौंहेटौंडा)  नेपालमा कुष्ठरोग जनस्वास्थ्यको समस्याका रूपमा छैन भनेर एक दशकअघि नै घोषणा गरिए पनि १७ जिल्लाबाट अझै यो रोग हट्न सकेको छैन । उदयपुर, रुपन्देही, महोत्तरी, बर्दिया, रौतहट, मोरङ, नवलपरासी पश्चिम, सिरहा, कपिलवस्तु, अछाम, कैलाली, झापा, सर्लाही, पर्सा, बाँके, बारा र धनुषामा कुष्ठरोग जनस्वास्थ्यको समस्याका रूपमा छ । रोग निवारणमा सरकारले प्राथमिकता नदिँदा संसारकै सबैभन्दा पुरानो मानिएको यो रोगका बिरामी घट्नुको साटो बढिरहेका छन् । विश्व स्वास्थ्य संगठनका अनुसार प्रति १० हजार जनसंख्यामा एक जना पनि बिरामी नहुनुलाई जनस्वास्थ्य समस्या नभएको मानिन्छ । प्राथमिकतामा नपर्दा सन् २०२० सम्म देशबाट कुष्ठरोग उन्मूलन गर्ने सरकारको रणनीति असफल भएको छ । बालबालिकामा अझै यो रोग देखिनुको अर्थ रोगको प्रकोप बढ्दै गएको विशेषज्ञ बताउँछन् । लगानी नै न्यून भएकाले रोग नियन्त्रणका गर्न चुनौती खडा भएको महाशाखाको कुष्ठरोग नियन्त्रण तथा अपागंता व्यवस्थापन शाखाका निमित्त प्रमुख डा उत्तम घिमिरेले बताए । घरदैलोमा पुगेर बिरामी खोज्ने र उपचारमा ल्याउने कार्यक्रम थियो । अत्यन्तै खर्चिलो भएपछि हामीले निरन्तरता दिन सकेनौं, उनले भने ।कुष्ठरोग नियन्त्रणका लागि सरकारले करिब १७ करोड बजेट छुट्याएको छ । नयाँ रणनीति अपनाएर कुष्ठरोग नियन्त्रण गर्नतर्फ लाग्नुपर्ने डा घिमिरे बताउँछन् । आर्थिक वर्ष ०७५७६ मा मात्रै तीन हजार दुई सय ८२ बिरामी पत्ता लागेका छन् । दुई हजार नौ सय २१ बिरामीले कुष्ठरोगको औषधि खाइरहेका छन् । रोग उन्मूलन अभियानअन्तर्गत बिरामीको घर समुदायमा पुगेर उनीहरूलाई पनि उपचार, परामर्श गर्ने सरकारको योजना भए पनि अहिले रोकिएको छ । बिरामीमाथि हुने सामाजिक भेदभावका कारण पनि रोग नियन्त्रण चुनौतीपूर्ण हुँदै गएको छ । बिरामीले छोएको नखाने, छिछिः दुरदुर गर्ने र बिरामी घरबाटै निकाल्ने प्रवृत्ति हट्न सकेको छैन । समाजले अपहेलना गर्ने डरका कारण बिरामी रोग लुकाएर बस्ने गरेको आनन्दवन अस्पताल (कुष्ठरोग केन्द्रीय रेफरल अस्पताल) का मेडिकल डाइरेक्टर डा महेश शाहले बताए । शरीरमा फुस्रो र नदुख्ने दाग देखिनु यो रोगको प्रमुख लक्षण हो । नदुख्ने दागलाई बिरामीले समस्या मान्दैनन्, उपचार खोज्दैनन्, उनले भने, कुष्ठरोगले अपांग नै बनाइदिएपछि मात्रै उपचार खोज्ने गरेका छन् ।३० हजारमा अपांगता रोग देखिनासाथ औषधि सेवन नगरेका कारण नेपालमा ३० हजार व्यक्ति अंगभंग भइसकेका छन् । पछिल्लो जनगणना अनुसार नेपालमा पाँच लाख व्यक्तिमा अपांगता छ । अपांगताको दुई प्रतिशत कुष्ठरोगका कारण हुने गरेको इपिडिमियोलोजीको तथ्यांक छ । सामान्य लक्षण देखिनेबित्तिकै उपचार गरे अपांगता हुनबाट बच्न सकिने डा उत्तम घिमिरेले बताए । लक्षण देखिनासाथ उपचार नगर्ने हो भने स्पर्श शक्ति हराउँदै जान्छ, उनले भने, बिस्तारै हातखुट्टामा लाटोपना आउँछ र औंलाहरू बांगो हुँदै हड्डी मक्किएर झर्नेसम्म हुन्छ । सरकारले कुष्ठरोगको औषधोपचार र रोगका कारण हुने जटिलताको शल्यक्रिया निःशुल्क गर्ने व्यवस्था गरेको छ । बिरामी भने उपचारभन्दा झारफुकतिर लाग्ने र घरभित्रै लुक्ने गरेकाले देशलाई रोगीमुक्त बनाउन चुनौती थपिएको उनले बताए । कुष्ठरोग लेप्रे नामक सूक्ष्म किटाणुबाट लाग्ने सरुवा रोग हो तर यो रोग सर्ने सम्भावना निकै कम हुने विशेषज्ञ बताउँछन् । औषधि सेवन गरिरहेका बिरामीबाट यो रोग सर्दैन ।ॅऔषधिले निको भएँ मकवानपुर राक्सिराङ गाउँपालिका९ खैराङ डनटारकी ३६ वर्षीया कान्छीमाया चेपाङको देब्रे हातका दुई र दाहिने खुट्टाका दुई औंला ०७३ चैतसम्ममा झरिसकेका थिए । ६ महिनासम्म नियमित औषधि लिएपछि तपतप रगत चुहिएका औंलाका घाउमा खाटा बसे । बिस्तारै उनी रोगमुक्त भइन् । पति पोते चेपाङले भने, झन्डै कुँजो बनेको, औषधिले ठिक गर्यो । हेटौंडा उपमहानगरपालिका१६ का विष्णु शर्माको शरीरमा देखिएको कुष्ठरोग नियमित औषधि सेवनले निको भएको छ । उनको देब्रे खुट्टाको कान्छी औंला झरेको थियो । बेलैमा चिकित्सकलाई देखाएर औषधि गरेपछि निको भयो, शर्माले भने, धामीझाँक्रीको भर परेको भए कुँजो भएर बस्नुपर्थ्यो ।मकवानपुरमा अहिले पाँच जना कुष्ठरोगीले औषधि सेवन गरिरहेका छन । स्वास्थ्यकर्मी भोला चौलागाईंका अनुसार उनीहरू भर्खरै खुलेका रोगी हुन् । इपिडिमियोलोजी तथा रोग नियन्त्रण महाशाखाको तथ्यांकअनुसार सात जिल्लाबाहेक सबै जिल्लामा कुष्ठरोगका बिरामी छन् । ललितपुर, रामेछाप, रसुवा, सिन्धुपाल्चोक, मनाङ, मुस्ताङ र धनकुटामा यो रोगका बिरामीको संख्या शून्य भएको तथ्यांकले देखाए पनि ललितपुर आनन्दवन अस्पतालमा एक बिरामी उपचार गराइरहेका छन् । बर्सेनि करिब तीन हजारका दरले कुष्ठरोगका बिरामी थपिइरहेका छन्, जसमध्ये १० प्रतिशत बालबालिका छन् । वागमती प्रदेशमा सबैभन्दा धेरै चितवनमा ५२ जना कुष्ठरोगी छन् । काठमाडौंमा २९, सिन्धुलीमा ५, रामेछाप र भक्तपुरमा ४४ जना छन् । धादिङ, नुवाकोट र दोलखामा ३३ जना कुष्ठरोगीले उपचार गराइरहेका छन् । काभ्रेमा एक जना मात्र कुष्ठरोगी फेला परेको स्वास्थ्य निर्देशनालय हेटौंडामा क्षयकुष्ठ अधिकृत जयराम दुवाडीले बताए ।"
प्रदेशसभा बैठक आज,"मकवानपुर (कास) वागमती प्रदेशको प्रदेशसभा बैठक आइतबार बस्दै छ । राजधानी र नामकरण टुंगिएपछि पुस २७ गतेबाट प्रदेशसभाको बैठक स्थगित थियो । सभामुख सानुकुमार श्रेष्ठका अनुसार बैठक दिउँसो ३ बजे बस्नेछ । प्रदेशसभा केही विधेयक दर्ता हुने क्रममा छन् । बैठकको बाँकीे कार्यसूची भने कार्यव्यवस्था परामर्श समितिको बैठक बसेपछि तय हुनेछ, उनले भने । प्रदेशसभाको बैठकमा प्रदेश दुग्ध विकास बोर्डसम्बन्धी ऐन २०७५ लाई संशोधन गर्न बनेको विधेयक र प्रदेश सुशासनसम्बन्धी विधेयक छलफलका लागि प्रदेशसभा सचिवालयमा दर्ता भइसकेका छन् । बोर्डसम्बन्धी ऐन संशोधन गर्न बनेको विधेयक प्रदेशको भूमि व्यवस्था कृषि तथा सहकारी मन्त्रालय र सुशासनसम्बन्धी ऐन मुख्यमन्त्री तथा मन्त्रिपरिषद्को कार्यालयबाट प्रदेशसभामा दर्ता भएका हुन् । प्रदेशसभाले हालसम्म ४५ वटा कानुन निर्माण गरिसकेको छ । यस पटकको प्रदेशसभा बैठकमा निजामति र प्रहरी ऐन नआउने निश्चित भएको आन्तरिक मामिला तथा कानुनमन्त्री शालिकराम जम्मकट्टेलले जानकारी दिए । हाल प्रदेशसभाअन्तर्गत समितिमा समेत आवश्यक छलफलका लागि विधेयक उपलब्ध छैनन् ।"
सुविधा लिनु संविधानविपरीत,"स्थानीय तहका जनप्रतिनिधिले पारिश्रमिक लिनु संविधानविपरीत भएको दाबी गर्दै रिट दायर गरेका अधिवक्ता लोकेन्द्र वलीले शीर्षक परिवर्तन गरेर सुविधा दिन खोज्नु पनि संविधानविपरीत भएको बताए । त्यसमा अझ थप गर्नु वा अन्य शीर्षकमा लिनु बदमासी हो, सुविधाका नाममा एकमुष्ट लिए पनि वा विभिन्न शीर्षकमा लिए पनि त्यो संविधानविपरीत हुन्छ, उनले भने, जनप्रतिनिधि भनेको आमसर्वसाधारणको जीवनस्तर जसरी चलेको छ, त्यसरी नै चल्ने गरी सामान्य सुविधा लिनु हो । अहिलेका जनप्रतिनिधिले एकमुष्ट पनि लिने र विभिन्न शीर्षकमा पनि लिने गरेकाले त्यो संविधानप्रतिकै जालझेल भएको उनले बताए । सर्वोच्च अदालतको आदेशको २९ नं बुँदामा भनिएको छ, स्थानीय तहका पदाधिकारी तथा सदस्यले पारिश्रमिक लिन पाउने संवैधानिक व्यवस्था नरहेबाट जुन कुरा प्रत्यक्ष तवरले लिन सकिँदैन उक्त कुरा अप्रत्यक्ष वा भाषागत रूपमा घुमाउरो तबरले समेत गर्न वा लिन हुँदैन । त्यसैले प्रदेशहरूले जारी गरेको उल्लेखित ऐनमा गरिएको दफा ३ को मासिक सुविधा र अनुसूची १ मा तोकिएको मासिक सुविधाको रकमसम्बन्धी व्यवस्था पारिश्रमिक स्वरूपको तलब प्रकृतिको देखिन आएकाले अप्रत्यक्ष तवरले पारिश्रमिक लिने कार्य संविधानप्रतिको जालसाजी हुने ठहर छ । त्यो संविधानको भाषा र भावनाविपरीत हुने देखिन्छ ।"
महायज्ञ लगाउँदै पैसा असुल्दै,"काठमाडौं (कास) आफूलाई बालयोगेश्वर महाराज बताउने गुल्मीका विजय भण्डारीले मोटो रकम बुझ्ने सर्तमा विभिन्न सरकारी विद्यालयमा यज्ञ र धनधान्याचल लगाउने गरेको पाइएको छ । गुल्मीको मुसिकोट नगरपालिका१ स्थित जनज्योति माविमा गत फागुन १ देखि सञ्चालन भएको महायज्ञमा उनले १२ लाख रुपैयाँ बुझेका थिए । विद्यालयका प्रधानाध्यापक ईश्वरी आचार्यले पूर्वसर्तअनुसार १२ लाख महाराज लाई दिएको बताए । महायज्ञमा विभिन्न दाताले एक करोड २० लाख रुपैयाँ दिने कबुल गरेका थिए तर विद्यालयको खातामा जम्मा ९० लाख रुपैयाँ मात्रै जम्मा भएको आचार्यले बताए । यसअघि उनले यज्ञलगायतका धार्मिक कार्य गरेका आयोजकहरूसँग कान्तिपुरले गरेको कुराकानीका आधारमा विजयले आफैं यज्ञ, धनधान्याचल तथा श्रीमद्भागवतजस्ता कार्यक्रम गर्ने प्रस्ताव लाने र आम्दानीको ठूलो हिस्सा आफैंले बुझ्ने गरेको भेटिएको छ । प्रधानाध्यापक आचार्यले विद्यालयको आर्थिक अवस्था कमजोर छ भनेर पत्ता लगाउने अनि महायज्ञको प्रस्ताव राखेर कमाउने काम भइरहेको बताए । गत वैशाख २१ देखि २९ गतेसम्म बुटवलस्थित प्रगति निमाविले पनि यिनै बालयोगेश्वर महाराज बताउनेलाई मुख्य वक्ता राखेर महायज्ञ आयोजना गर्यो । विद्यालयले धार्मिक अनुष्ठान गर्ने थाहा पाएपछि गुल्मी नयाँगाउँका जयप्रताप मल्लले बालयोगेश्वरलाई बोलाउने प्रस्ताव ल्याए । विद्यालयका प्रमुख सल्लाहकार तथा महायज्ञ मूल आयोजक समितिका संयोजक जितबहादुर मल्लका अनुसार व्यवस्थापन समितिले यज्ञ सम्पन्न गरेबापत महाराजको समूहलाई ११ लाख रुपैयाँ दिएको थियो । गत भदौमा गुल्मीको पालुका माविमा बालयोगेश्वरको समूहले आफैं सम्पर्क गरी महायज्ञ सञ्चालन गर्ने प्रस्ताव राख्यो । विद्यालयको आर्थिक अवस्था सुधार हुने भएपछि विद्यालय महायज्ञ गर्न राजी भयो । प्रधानाध्यापक बाबुराम खत्रीका अनुसार महायज्ञमा ९६ लाख रुपैयाँ कबुल भए पनि ५२ लाख मात्रै उठ्यो । जसमध्ये ११ लाख २७ हजार रुपैयाँ महाराजको समूहले लियो । गुल्मीको सत्यवती गाउँपालिकास्थित सरस्वती माविमा गत मंसिर २२ देखि पुस १ गतेसम्म महायज्ञ सञ्चालन गरियो । बालयोगेश्वर महाराजले विद्यालयमा पटकपटक फोन सम्पर्क गरी महायज्ञ आयोजना गर्न करबल गरेपछि विद्यालय तयार भएको थियो । महाराजको समूहले ग्रह कटाइदिने, पितृपाठदेखि सबै लीला देखाउने गरी रकम मागेका थिए । कलाकारिता गर्नेलाई दैनिक ३ हजारदेखि ३५ सय रुपैयाँका दरले र बालयोगेश्वरलाई दैनिक ५० हजार रुपैयाँका दरले रकम दिइएको प्रधानाध्यापक भूपाल ज्ञवालीले बताए । प्रधानाध्यापकका अनुसार विद्यालयले रकम उठेमा बोलेअनुसार दिने र नउठेमा टिको लाएर पठाउने निर्णय गरेको थियो । महायज्ञमा १ करोड ११ लाख रुपैयाँको कबुल भए पनि ६५ लाख रुपैयाँ मात्रै उठेको उनले बताए । जसमा महाराज को समूहले ३८ लाख रुपैयाँ हाराहारी लगेको थियो । गुल्मीकै रिडीमा पनि ०७६ भदौमा महायज्ञ गर्ने प्रस्तावसहित महाराजको समूहले प्रस्ताव लगेको महायज्ञ समितिका प्रतिनिधि गुरुप्रसाद ज्ञवालीले बताए । बालयोगेश्वरको समूहले प्रस्ताव गरेपछि त्यहाँका नेकपा कार्यकर्ता हिमाल श्रेष्ठमार्फत स्थानीय अगुवासँग सम्पर्क भएको थियो । अगुवाले खर्चअनुसार रकम नउठ्ला कि भनेर शंका गरेपछि महाराज आफैंले महायज्ञ गर्दा घाटा परेमा सबै आफूले बेहोर्ने बताएपछि यज्ञ सुरु भएको थियो । महायज्ञ समितिका प्रतिनिधि गुरुप्रसादका अनुसार महायज्ञमा करिब ६० लाख रुपैयाँ उठेकोमा सबै महाराज आफैंले लगेका थिए । महायज्ञ आयोजना गर्दाको करिब १७ लाख रुपैयाँ अझै तिर्न बाँकी रहेको उनले बताए । नेकपाको जिल्ला कमिटी सचिवालय सदस्य एवं राष्ट्रिय युवा संघका जिल्ला इन्चार्जसमेत रहेका हिमालले कान्तिपुरसँगको कुराकानीमा आफ्नो सम्पर्कमा आएका बालयोगेश्वरलाई महायज्ञसम्बन्धी ज्ञान भएका स्थानीयसँग आफूले चिनाजानी मात्रै गराइदिएको र अरू कुरा थाहा नभएको बताए । उनले भने, महायज्ञको तिरनतारनमा केही समस्या छ भन्ने हल्लाचाहिँ सुनेको छु । अरू कुरा थाहा भएन ।"
मौसमी रुघाखोकीले ५ को मृत्यु,"हुम्ला (कास) हुम्लामा हिमपातका कारण चिसो बढ्दा ग्रामीण क्षेत्रमा फैलिएको मौसमी रुघाखोकीले बिरामी हुने क्रम बढेको छ । मौसमी रुघाखोकीले गत पुस २७ देखि शुक्रबारसम्म चंखेली र सर्केगाड गाउँपालिकामा ५ जनाको मृत्यु भएको छ । सर्केगाड३ उनापानीमा ५५ वर्षीय रंगमल फडेराको मौसमी रुघाखोकीले मृत्यु भएको वडा अध्यक्ष गजबहादुर रावतले जानकारी दिए । चंखेली६ मेल्छामको मासिधारामा ३९ वर्षीया जुनकला शाही, ६० वर्षीया प्याउली शाही, ६५ वर्षीया गौरीकला सार्की र ७० वर्षीय जसुराम सार्कीको मृत्यु भएको गाउँपालिकाकी उपाध्यक्ष विमला शाहीले बताइन् । शाहीका अनुसार चिसोका कारण मौसमी रुघाखोकीले दम तथा अन्य दीर्घ रोग भएकाहरू बढी संक्रमित भएका छन् । मासिधारामा मृत्यु भएका सबैमा दम र अन्य दीर्घ रोग रहेको शाहीले बताइन् । रुघाखोकी र ज्वरो आएपछि बेहोस भएर उनीहरूको मृत्यु भएको उपाध्यक्ष शाहीले बताइन् ।उनापानी गाउँमा वृद्धवृद्धा र बालबालिका गरी ६० जना बिरामी परेका छन् । बिरामी बढ्दै छन् उपचारका लागि स्वास्थ्य संस्थामा न औषधि छ न स्वास्थ्यकर्मी, सर्केगाड२ का गुरु कार्कीले भने । निमित्त प्रमुख जिल्ला अधिकारी दत्तराज हमालले सबै गाउँपालिकाले पालिकामा औषधि व्यवस्थापन गरी सतर्क रहन स्वास्थ्यकर्मीलाई निर्देशन दिइसकेको बताए । जिल्ला अस्पतालका अनुसार अहिले दैनिक ४० देखि ५० जना बिरामी उपचारका लागि आउने गरेका छन् ।"
नयाँ कोरोना भाइरसको जोखिम,"चीनबाट फैलिएको नयाँ कोरोना भाइरसको संक्रमण नेपालमा पनि पाइएकाले यसबारे थप सतर्कता अपनाउनुपर्ने देखिन्छ । चीनका आधा दर्जनभन्दा बढी सहर र काठमाडौंबीच सिधा हवाई सम्पर्क भएकाले नेपालमा यो संक्रमणको जोखिम बढी छ । चीनको वुहानबाट बिदामा नेपाल आएका विद्यार्थीको रगत र र्यालको नमुना परीक्षण गर्दा यो भाइरस भेटिएको पुष्टि भइसकेको छ । हङकङबाट आएका अर्का व्यक्तिसमेत संक्रमित भएको आशंका छ । त्यसैले संक्रमण फैलिन नदिन त्रिभुवन अन्तर्राष्ट्रिय विमानस्थलमा राखिएको २४ घण्टे हेल्थ डेस्क सेन्टरलाई प्रभावकारी बनाइनुपर्छ ।मुलुकमा भारतपछि सबैभन्दा धेरै पर्यटक चिनियाँ नै आउँछन् भने पछिल्लो समय अध्ययनका लागि चीन जाने नेपालीको संख्या पनि बढिरहेको छ । साताको दर्जनौं उडानमार्फत दुई देशबीच बाक्लै आउजाउ हुने गर्छ । सम्पर्क उडानमार्फत चीन भएर आउने पनि उत्तिकै हुन्छन् । चिनियाँ राष्ट्रिय स्वास्थ्य आयोगका अनुसार अहिलेसम्म यस्तो संक्रमणबाट त्यहाँ कम्तीमा ४० जनाको मृत्यु भइसकेको छ भने ८ सयभन्दा बढी संक्रमित छन् । उपचारमा संलग्न एक चिकित्सककै ज्यान गएको छ । हालसम्म दक्षिण कोरिया, जापान, थाइल्यान्ड, भियतनाम, सिंगापुर र अमेरिकामा पनि यसको संक्रमण देखिइसकेको छ । यस्तो अवस्थामा चीनलगायत ती मुलुकबाट आउने जोकोहीलाई संक्रमण भएको हुन सक्ने भएकाले नेपालले विमानस्थलमै विशेष निगरानी बढाउन आवश्यक छ । यो भाइरसको संक्रमण मानिसबाट मानिसमा सर्ने पुष्टि भइसकेको छ । संक्रमित बिरामीको परिवार र संसर्गमा रहेका व्यक्तिमा मात्र होइन, जहाजमा सँगै रहेका अरू यात्रुमा पनि यस्तो संक्रमण सर्ने सम्भावना हुन्छ । यो भाइरसको संक्रमण एकबाट अर्कोमा सर्न रोक्नु नै अहिलेको ठूलो प्राथमिकता हुनुपर्छ । त्यसका लागि विमानस्थलस्थित हेल्थ डेस्कलाई स्रोतसाधन, प्रविधि र जनशक्तिले बलियो बनाउनुपर्छ । उक्त डेस्कले विमानस्थलमा शंकास्पद बिरामी देखिएमा तुरुन्त अलग्गै राखेर उपचार गर्नुपर्छ । र, उक्त व्यक्तिसँगै यात्रा गरेकाहरूलाई निश्चित लक्षण देखिएमा चिकित्सकसँग परामर्श गर्न सचेत गराउनुपर्छ । यो भाइरसको संक्रमण हुनेलाई रुघाखोकी लाग्ने, श्वासप्रश्वासमा अत्यधिक समस्या देखिने र १००४ डिग्री फरेनहाइटभन्दा बढी ज्वरो आउने गर्छ । यसबाहेक जीउ र टाउको दुख्ने पनि हुन्छ । संक्रमण सुरुमा सामान्य देखिए पनि पछि निमोनियासम्म भई ज्यानै जान सक्छ । स्वास्थ्य तथा जनसंख्या मन्त्रालयले कोरोना भाइरल प्रभावित देशहरूबाट आउने मानिसलाई दुई साताभित्र रुघाखोकी लागेमा, ज्वरो आएमा, घाँटीटाउको दुखेमा, श्वासप्रश्वासमा समस्या भएमा तुरुन्त नजिकको स्वास्थ्य संस्थामा सम्पर्क राख्न सार्वजनिक सूचना जारी गरेको छ । सरकारले यस्तो सूचना लक्षित सबैमा पुर्याउन आवश्यक छ ।यो भाइरसविरुद्ध न कुनै खोप छ, न यसका कारण लाग्ने रोगबारे खास उपचार । यो भाइरसले संक्रमित भई जटिल अवस्थामा पुगेकालाई लक्षण अनुसार उपचार गरिन्छ । उचित उपचार पाएमा बिरामीलाई निको हुन्छ । नेपालमा संक्रमित पुष्टि भएका व्यक्ति पनि अस्पतालबाट स्वास्थ्य लाभ गरेर घर फर्किसकेका छन्, हाल उनको स्वास्थ्यस्थिति सामान्य छ । यसको संक्रमण उच्च रक्तचाप, मधुमेह, मुटु र रक्तनलीसम्बन्धी रोगलगायत शरीरको प्रतिरक्षा प्रणाली कमजोर भएकाहरूमा कडा रूपमा देखिएको छ । ज्यान गुमाउनेमा पनि यस्तै समस्या भएकाहरू छन् । विश्व स्वास्थ्य संगठनका अनुसार कुल संक्रमितमध्ये ७२ प्रतिशत ४० वर्षमाथिका छन् । त्यसैले रोगविरुद्धको प्रतिरोधी क्षमता कमजोर भएका व्यक्तिहरू बढी सतर्क रहनुपर्छ । जोखिम न्यूनीकरणका लागि साबुनपानीले हात धुनुपर्छ । खोक्दा, हाछ्युँ गर्दा नाक र मुख छोप्नुपर्छ । फ्लुजस्ता लक्षण देखिएका जोकोहीबाट टाढै रहनुपर्छ र यस्तो लक्षण देखिएमा चिकित्सकको परामर्श लिनुपर्छ । यो जनावरबाट मानिसमा सरेको संक्रमण भएकाले मासु र अण्डा राम्ररी पकाएर मात्र खानुपर्छ, जंगली र घरेलु पशुपन्छीसित असुरक्षित सम्पर्कबाट टाढै रहनुपर्छ । चीनजस्तो स्रोतसाधन सम्पन्न मुलुकलाई त यसलाई नियन्त्रणमा लिन सकस परिरहेको छ, हामीकहाँ फैलिइहाल्यो भने जोखिमको स्तर ठूलो हुन सक्छ । अहिलेसम्म यहाँ यो भाइरसको परीक्षण सेवासमेत छैन । तसर्थ, सुरुमा यसलाई फैलनबाटै रोक्नुपर्छ, कसैलाई संक्रमण देखिइहालेमा अस्पतालमा उचित उपचार गराउनुपर्छ । त्यसका लागि सरकारले नागरिकमा आवश्यक सूचना सञ्चार गर्नेदेखि अस्पतालहरूलाई स्रोतसाधनले बलियो बनाउनुपर्छ । विज्ञहरूका अनुसार यो संक्रमण यसअघि सन् २००३ मा चीनमै अर्को किसिमको कोरोन भाइरसकै कारण फैलिएको सार्सजत्तिको डरलाग्दो होइन । तैपनि तीव रूपमा फैलिएको नयाँ रोग भएकाले विश्वभरका मुलुक यसप्रति सतर्क छन्, चीनबाट नजिकैको देश नेपालले झनै सावधानी अपनाउनुपर्छ ।"
लोकतन्त्र होइन करतन्त्र,"स्थानीय तहमा अचाक्ली कर समाचारले प्रस्ट पार्छ, संघीयताका उपलब्धि नयाँ सरकारहरूको नागरिकप्रतिको व्यवहार कति खतम छ । मुलुकभर नगरपालिका र गाउँपालिका विस्तार गरेर नागरिकलाई दुहुनो गाई बनाइएको छ । तर, कर धुतेअनुरूप नागरिकलाई तिनले सेवासुविधा दिइएको छैन । राज्यको यो कस्तो कर प्रणाली ? जनतासँग लिने मात्र, जनतालाई केही दिनु चाहिँ नपर्ने ? यही हो लोकतन्त्र ? लोकतन्त्र होइन यो, करतन्त्र हो । स्थानीय तहमा बेकारका करहरूबाट नागरिक यति भयभीत छन्, जुन विद्रोहमा बदलिन बेर छैन । नागरिकले आफूहरूलाई केही होला भनेर लोकतान्त्रिक आन्दोलनमा रगतपसिना बगाए, तर यही तन्त्र नागरिककै लागि अहिले गलपासो बनेको छ । राजनीतिमा पुरानै सामन्त र जमिनदारहरूको हालीमुहाली छ । कर तिर्न नसके सामन्तहरूले विगतमा जसरी तीनखुटियामा राखेर नागरिकका जमिन हड्पिन्थेेे,त्यसरी नै आज कानुनको जालोमा पारी करको डर देखाएर स्थानीय सरकारले ब्रह्मलुट मच्चाएको छ । स्थानीय तहमा सरकारैपिच्छे फरकफरक कर प्रणाली छ, जुन अहिले कुख्यात मिटर ब्याजभन्दा कम छैन । एउटै कामका लागि चक्रीय प्रणालीमा दर्जनभन्दा बढी ठाउँमा कर तिर्नुपर्ने बाध्यताले जनता आजित छन् । राजेश विद्रोही, लहान, सिरहा"
अब पालो सापकोटाको ?,"राजनीतिक खेल कसरी खेलिन्छ, बेलाबखतका घटनाक्रमले देखाइरहेका छन् । त्यसको पछिल्लो उदाहरण हो महरा काण्ड । कृष्णबहादुर महरालाई किन र कसरी फसाइयो भन्ने कुराको अन्तर्य बिस्तारै खुल्दै छ । भोलिका दिनमा यसबारे अझै स्पष्टता आउँदै जाला, तर महरालाई जुन आरोपमा कारागार चलान गरियो त्यसको मुख्य कारण एमसीसी (मिलेनियम च्यालेन्ज कर्पोरेसन) नै रहेको बुझ्न अब कुनै प्रमाण खोजिरहनु नपर्ला । किनकि सभामुखमा अग्नि सापकोटाको नाममा सहमति जनाउन प्रधानमन्त्री ओलीले एमसीसीलाई संसदबाट जसरी पनि पास गराउने प्रतिबद्धता खोजेका थिए । सापकोटाका नाममा सहमति जुट्न त्यही एउटा बुँदा काफी भइदियो र उनी सभामुखका एक्लो उम्मेदवार बन्न सफल भए । ओलीले सुवासचन्द्र नेम्वाङलाई र दाहालले सापकोटालाई नछोड्ने अडानका बीच एमसीसीले महत्त्वपूर्ण भूमिका खेलेको छ । एमसीसीलाई संसदमा लैजान नचाहेकै कारण महरालाई फसाइयो । महरालाई अहिलेको अवस्थामा पुर्याउन ओली पक्ष र दाहाल पक्ष मात्र नभई सिङ्गो नेकपा नै लागिपरेको देखिन्छ । राजनीतिमा भोलि के हुन्छ भनेर राजनीतिक गर्नेहरूलाई नै थाहा नहुने रहेछ । अहिले ओलीले सापकोटाका नाममा समर्थन जनाउनुको अर्को कारण पनि हुन सक्छ । त्यो के भने, जसरी महरालाई यौन काण्डको आरोपमा पन्छाइयो, त्यसैगरी नागरिक हत्याको आरोप खेपिरहेका सापकोटालाई भोलि त्यही मुद्दा उचालेर महराकै अवस्थामा पुर्याएर ओलीले नेम्वाङलाई नै सभामुखको कुर्सीमा बसाल्न सक्छन् । सुजन देवकोटा, पालुङटार४, गोरखा शीर्ष नेताहरूले गलत नजिर बसाउने काम बाक्लिँदै गएको छ । कुनै सरकारी वा संवैधानिक निकाय, राजदूत नियुक्तिमा आफ्ना पोल्टाका व्यक्तिहरूलाई ल्याउन लामो छलफलको जुवारी चल्ने गरेको छ । उच्च नेतृत्वले आफ्नो निर्देशनमा चल्ने व्यक्तिलाई अघि सार्ने प्रवृत्तिको विकास हुँदै गएको छ । आफ्नालाई च्याप्ने लोभमा तिनको नराम्रो विगतलाई बेवास्ता गर्ने गरिएको छ । यसको ज्वलन्त उदाहरण हो, सभामुखमा सापकोटाको उम्मेदवारी । सापकोटाका सम्बन्धमा विवाद चर्किने सम्भावना देखिँदै छ । काभ्रेका अर्जुनबहादुर लामालाई २०६२ वैशाख १६ गते अपहरण गरी हत्या गरेको आरोपमा सापकोटाको नाम मुछिएको छ । भलै छानबिनमा सापकोटा निर्दोष देखिएलान्, तर हत्या आरोपको मुद्दा विचाराधीन रहेकै अवस्थामा देशको गरिमामय पदमा आसीन हुँदा जनमानसमा गलत नजिर स्थापित हुने पक्का छ । यस्तो अभ्यासले जनविश्वासमा आघात पुर्याउनबाहेक केही गर्दैन । कुनै पनि नेताहरूको नाम गलत काण्डमा मुछिनु आफैंमा लज्जाको विषय हो । आरोपमुक्त नहुन्जेल आरोपितको बचाउमा कोही पनि लाग्नु हुन्न । चरित्रहीन मान्छेहरूलाई राज्यको उच्च तहमा लाने कसरत दलहरूले बन्द गर्न आवश्यक छ । गोविन्द विक, बूढानीलकण्ठ१२, काठमाडौं"
राजनीति बन्यो लाजनीति,"प्रतिनिधिसभा निर्वाचनमा गोरखाबाट भारी मतले पराजित नेकपाका प्रवक्ता नारायणकाजी श्रेष्ठ हारगुहार गरी राष्ट्रिय सभामा पुग्नुले हाम्रा नेताहरूमा पदप्रति आशक्ति कति रहेछ भन्ने देखाउँछ । नागरिकले पराजित गरेकै मान्छे नागरिकलाई शासन गर्न सक्ने ठाउँमा पुग्नु कुनै हालतमा राम्रो होइन । कोही सांसद नबन्दैमा देशको अधोगति भएको हो र ? अनि किन पराजित नेताहरू एक कार्यकाल पनि बाहिर बस्न सक्दैनन् ? मतदाताहरूको अपमान होइन यो ? व्यक्तिगत हितबाहेक अर्को के रहस्य हुन सक्छ यस्तो अभ्यासको ? राजनीति र व्यक्तिगत स्वार्थ एकअर्काको पर्याय रहेको यसले छर्लङ्ग पार्छ ।नारायणकाजी केही समयपछि मन्त्री भए भने पनि आश्चर्य मान्नुपर्दैन । नागरिकले प्रत्यक्षमा विश्वास नगरेका पात्रलाई घुमाईफिराई राष्ट्रिय सभामा पुर्याएर नेकपाले मतदाताहरूको विवेकको खिल्ली उडाएको छ । कम्तीमा पाँच वर्ष जनप्रतिनिधि हुनबाट रोकिएका नारायणकाजी सत्ताबाहिर बस्नुपर्दा पानीबिनाको माछा जस्तो भएका रहेछन् । अलिकति पनि नैतिकता भएको भए उनले अर्को चुनावसम्म पार्टी संगठनमा लागिरहनुपर्थ्यो र नागरिकका घरदैलामा पुगिरहनुपर्थ्यो । सांसद बनेपछि आफू बढी बिकाउ हुने रहस्य बुझेका उनले त्यति धैर्य गर्न सकेनन् । राजनीति लाजनीति भएपछि हुने यस्तै हो । हेमन्त न्यौपाने, मध्यबिन्दु११, नवलपरासी (पूर्व)"
महानगरको महान् कदम,"केही दृष्टिविहीनले केही वर्षयता आफ्नो जीवनयापनको माध्यम संगीतलाई बनाएका थिए । उनीहरूले दैनिक सामूहिक रूपमा जम्मा हुने र आफ्नो कलालाई संगीतमार्फत प्रस्तुत गर्ने गर्दै आएका थिए । त्यसबाट आएको सहयोगले गुजारा चलाउने उनीहरूलाई काठमाडौं उपत्यकाका आम मानिसले अत्यन्तै रुचाएका थिए । विडम्बना, आफैं भ्रष्टाचारमा डुबेको र एकपछि अर्को विवादास्पद निर्णय गर्न पल्केको महानगरपालिकाको आँखामा यी दृष्टिविहीन बिझाउन पुगे । उनीहरूका कारण सडक साँघुरियो रे ? साँच्चै, दृष्टिविहीनहरूको प्रतिभा प्रस्तुतिले सडक अवरुद्ध भएको थियो ? सवारी साधनहरूको अनुशासनहीन पार्किङ र फुटपाथ पसलको भीडभाड यसमा जिम्मेवार छैन ? उपत्यकावासीहरू महानगरको झ्याउरे तर्कमा सहमत छैनन् । विकसित राष्ट्रहरूमा पनि सार्वजनिक स्थानमा बसेर आफ्नो कला प्रदर्शन गर्ने चलन छ र हाम्रा मेयरहरूलाई यो कुरा पक्कै थाहा छ । किनकि संसारभरिका मेयरहरूभन्दा हाम्रा मेयरहरूको विदेश यात्रा बढी नै हुने गरेको छ । त्यसैले महानगरले अविलम्ब भूल सुधार गरोस्, दृष्टिविहीनहरूको जीवन गुजाराको माध्यम खोस्ने धृष्टता नगरोस् । अँ, त्यसका लागि महानगरले उनीहरूका लागि ठाउँ तोक्न सक्छ । त्यसो गर्न सक्दैन भने उनीहरूलाई सडक र चोकबाट हटाउन पनि पाउँदैन महानगरले ? रामकृष्ण बराल, जोरपाटी२, काठमाडौं"
एमसीसीले जन्माएको कोलाहल,"अमेरिकी सरकारको संस्था मिलेनियम च्यालेन्ज कर्पोरेसन (एमसीसी) सँग विद्युत् प्रसारण लाइन निर्माण र सडकको स्तरोन्नति गर्न नेपालले पचास करोड डलर अनुदान लिने गरी सन् २०१७ मा गरेको सम्झौतामाथि अहिले तीव्र बहस चलिरहेको छ । यस विषयमाथि तब नै नेपालमा आलोचकहरूको ध्यान गयो जब इन्डोप्यासिफिक सुरक्षा मामला हेर्ने अमेरिकी अधिकारी यान्डल स्क्राइभर र दक्षिण एसिया हेर्ने अर्का अधिकारी डेबिड प्यान्जले नेपालमै आएर तथा अर्की अमेरिकी अधिकारी एलिसा वेल्सले भियतनाम भ्रमणका क्रममा नेपाललाई दिन लागिएको एमसीसीको अनुदान इन्डोप्यासिफिक स्ट्राटेजी (आईपीएस) कै अङ्ग भएको स्पष्ट पारे । बहस चर्किन थालेपछि सरकार र प्रतिपक्षीलगायत संसदमा रहेका अधिकांश पार्टीहरू सम्झौताको पक्षमा दृढतापूर्वक उभिएका छन् । संसदबाहिरका कम्युनिस्ट पार्टीहरू र नागरिक समाजको एउटा हिस्सा यसको घोर विरोधमा अगाडि आएको छ । सत्ताधारी पार्टीभित्र नै पक्ष र विपक्षमा दुई खेमा छन् र त्यस सम्झौताको विपक्षमा रहेका केही नेताले सार्वजनिक बहसमै धेरै पैसा आउँछ भन्दैमा देश बेच्न पाइन्छ ? भन्ने स्तरको प्रतिवाद गरेपछि यस विषयको बहस उत्कर्षमै घनिभूत हुन पुगेको सजिलै बुझ्न सकिन्छ ।बहस सम्झौताका केही बुँदा असमान र राष्ट्रघाती भएको वा नभएको, एमसीसी आईपीएसअन्तर्गत हो कि होइन र यस अनुदानको अन्तर्यमा हुन सक्ने अदृश्य खतराको आकलन वरपर केन्द्रित छ । बहसमा एउटा अनिवार्य प्रश्न भने गायब छ, त्यो हो नेपाल के आफ्नो प्रगतिका निम्ति हिजोदेखि हिँडेकै बाटोमा हिँड्छ कि पुरानो बाटो र ढाँचामाथि परिमार्जनसहित अगाडि जान्छ ? किनकि विसं २०४७ पछि नेपालले लिएको बाटो भनेको अमेरिकाको नेतृत्वमा अघि बढाइएको नवउदारवादी आर्थिक नीतिको बाटो हो । त्यही बाटोमा हिँड्दै जाँदा, त्यही मोडलका निम्ति अनुदान वा ऋण लिएर खर्च गर्दै जाँदा नेपाल उद्योगधन्दा र उत्पादनमा टाट बन्दै गएको हो र करिब एक तिहाइ जनशक्ति रोजगारीका निम्ति देश छाड्नपर्ने टीठलाग्दो अवस्थामा पुगेको हो । यो नवउदारवादी आर्थिक रणनीतिले कमजोर मुलुकहरूलाई पुर्याउने यस्तै ठाउँमा हो । त्यसकारण बहस अबको नेपालको बाटो कुन भन्नेमा हुनु जरुरी छ र त्यसअन्तर्गत अनुदान वा ऋण कुन, कसरी र किन लिने भन्ने उत्तर तयार हुन्छ । साम्राज्यवादी राष्ट्रहरूले बढाएको नवउदारवादी आर्थिक रणनीतिको हुबहु बाटोमा हिँड्ने हो भने सार्वभौमसत्तासमेत अन्ततः गुम्ने राष्ट्रघातकै बाटो हो र त्यही बाटोमा बिस्तुर नबिराई हिँडेर समाजवादमा पुगिन्छ भनिन्छ भने त्यो लज्जास्पद कुरा हो । त्यसैले एमसीसी होस् या अन्यबाट अनुदान वा ऋणका सम्बन्धमा पाइला बढाउँदा ती संस्थाहरूको रणनीतिक उद्देश्य र इतिहासलाई नेपालको नवीन आकांक्षाको कसीमा घोट्ने साहस गर्नुचाहिँ आजको आवश्यक हो ।सन् २००१ मा ट्वीन टावरमा हमलापछि अमेरिकी राष्ट्रिय सुरक्षा नीतिमाथि पुनर्विचारका क्रममा आतंकवादलाई कमजोर पार्न विकासमा सघाउने अवधारणाअन्तर्गत सन् २००४ मा बनाइएको एमसीसीले अमेरिकालाई स्वीकार्य मोडेलको लोकतन्त्र र आर्थिक नवउदारवादी आर्थिक नीतिलाई प्रवर्द्धन गर्न तयार मुलुकलाई अनुदान दिन्छ । यो एमसीसीको मुख्य घोषित नीति हो । त्यसैले अनुदान लिने देश वा क्षेत्रमा नवउदारवादी आर्थिक रणनीतिलाई प्रवर्द्धन गरी त्यसमार्फत अमेरिकी पुँजीको आर्थिक चक्रमा तिनलाई कस्दै जानु एमसीसीको वैचारिक लक्ष्य हुन आउँछ । आतंकवादको विरोध, मानवअधिकार, समृद्धिको नारा दिए पनि आजको विश्व पुँजीवादको मुख्य उद्देश्य भनेको आफ्नो लुटमय आर्थिक चक्रमा कसरी कमजोरलाई कस्दै लाने नै हो भन्ने यथार्थलाई बिर्सनु भूल मात्र हुन जान्छ । एमसीसीको जन्म नै अमेरिकी सुरक्षाको चासोबाट भएकाले नयाँ प्रतिस्पर्धी विश्वशक्तिका रूपमा उदाएको चीनलाई घेर्न एमसीसीले आफ्नो अनुदानलाई पनि प्रयोग नगर्ने प्रश्न नै आउँदैन । आफ्नो भूमि र नीतिमार्फत छिमेकी चीनप्रति गलत हुन नपाओस् भनी नेपालले सतर्कता अपनाउने विषय भने बेग्लै हो तर एमसीसी अनुदानलाई विशुद्ध कल्याणकारी विषयका रूपमा मात्र प्रस्तुत गर्नु कदापि यथार्थवादी कथन हुन सक्दैन । हिन्दप्रशान्त क्षेत्र जनसंख्या र बजारका दृष्टिले निकै ठूलो छ । यस क्षेत्रले विश्व बजारको ६० प्रतिशत ऊर्जा खपत गर्ने गरेको तथ्यांकले देखाउँछ । यस क्षेत्रमा ऊर्जाको विषय अरबको तेल जस्तै हो । त्यसैले नवउदारवादी आर्थिक रणनीतिलाई यस क्षेत्रमा प्रवर्द्धन गरेर अमेरिकी पुँजीलाई यहाँको ऊर्जामा लगानी गर्नकै नीम्ति ऊर्जा क्षेत्रलाई निजीकरणमा लैजाने नीति बनाउन एमसीसीले देशहरूलाई उत्प्रेरित र लगानी गरिरहेको छ । नेपालमा पनि ऊर्जा क्षेत्रको निजीकरणको प्रक्रिया सुरु भइसकेको गम्भीर तथ्यतिर धेरैको ध्यान पुगेको छैन । एमसीसीका सर्त र मोडल लागू गर्ने क्रममा नै नेपाल विद्युत् प्राधिकरणलाई विभाजन गर्ने सिलसिला नीतिगत रूपमा सुरु भइसकेको छ । विद्युत् उत्पादन, नियमन र बिक्रीलाई छुट्टाछुट्टै बनाउनकै लागि भर्खरै विद्युत् नियमन आयोग ऐन २०७४ पारित गरिएको छ । जसरी नेपाल दूरसञ्चार प्राधिकरण र नेपाल टेलिकमलाई अलगअलग बनाएपछि निजी क्षेत्रका सञ्चार बेचुवा बहुराष्ट्रिय कम्पनीहरूलाई भित्र्याइयो, त्यसरी नै विद्युत् वितरण र बिक्री गर्न निजी वा बहुराष्ट्रिय कम्पनीलाई दिने दिशामा लगिँदैछ । नेपालको विद्युत् जो भविष्यको समृद्धिको आशा मानिन्छ, त्यसको व्यापार निजी र बहुराष्ट्रिय कम्पनीको हातमा पुग्दा नेपालको सुरक्षाको स्थिति के होला अनि धनी र गरिबबीचको खाडल कति भयावह होला कल्पना गर्दा पनि निकै असहज हुन्छ । हो, एमसीसीको नवउदारवादी रणनीतिले कानुन नै पारित गराउन लगाएर त्यो दिशामा बत्ताइसकेको छ । तर्कहरू गरिएका छन् कि परियोजना छनोटदेखि सम्पूर्ण कुरा नेपालीले नै गरेका हुन् । एक त, परियोजना छनोटको सम्पूर्ण प्रक्रियामै एमसीसीको सर्त र लगानी लागू भएको छ भने नेपालीले मात्र छनोट गरिएको भन्ने तर्क केबल तर्कना मात्र ठहरिन्छ । अर्को कुरा, नेपाली विशेषज्ञले गल्ती नै गर्न सक्दैनन् र ? नेपाली जनताले राष्ट्रघाती भनेर दुत्कार्दै आएका विगतका सन्धिहरूमा सही नेपालीले नै गरेका हैनन् ? त्यसैले नेपालीले नै गरेको भन्ने आधारमा सही वा गलत हुने त कदापि हुन सक्तैन । पचास करोड डलर ठूलो रकम त हो तर त्यसले भोलि ठूलो समस्या राष्ट्रमाथि आइपर्ला भन्ने कोणबाट ठूलो रकम हैन पनि । त्यसैले एमसीसीबारे सर्वाङ्गीण रूपमा निर्क्योल गर्नुपर्ने आवश्यकतालाई अनावश्यक मान्नु कदापि मिल्दैन । अरू दुईवटा प्रश्नहरू छन् । एमसीसी आईपीएसको अङ्ग हो कि होइन ? नेपाल आईपीएसको साझेदार हो कि होइन ? यी प्रश्नको उत्तर खोज्न आईपीएस नै के हो भन्ने बारेमा बुझाइ हुनु आवश्यक हुन्छ । अमेरिकामा ट्रम्प राष्ट्रपतिका रूपमा आउनुभन्दा अगाडि एसिया र प्रशान्त महासागर क्षेत्रमा लागू गर्ने आर्थिक, राजनीतिक र सैन्य नीतिलाई अमेरिकाले एसियाप्रशान्त नीति भन्थ्यो, ट्रम्प आएपछि भने हिन्द महासागरीय क्षेत्र र प्रशान्त महासागरीय क्षेत्रलाई जोडेर इन्डोप्यासिफिक रणनीति अर्थात् आईपीएस भन्न थालियो । आईपीएस अमेरिकाको संगठन नभई रणनीति भएकाले त्यसको अरू देश औपचारिक सदस्य बन्ने भन्ने हुने कुरा भएन । अमेरिकी प्रतिस्पर्धी चीनसँग सीमा जोडिएको मुलुक भएकाले र असंलग्न परराष्ट्र नीतिमा टिक्दै अघि बढ्नु जरुरी भएकाले अमेरिकी सैन्य रणनीतिसँग गाँसिएको एमसीसीको अनुदानलाई नेपालले आँखा चिम्लेर सोहर्न सक्ने अनुकूलतामा हुनै सक्तैन । एमसीसी आईपीएसको अवधारणाभन्दा पहिले जन्मेकाले सम्बन्ध छैन भन्ने तर्कलाई त खुद अमेरिकी अधिकारीहरूले खण्डन गरी एमसीसी आईपीएसअन्तर्गतकै हो भनेकै छन् । अमेरिकी दूतावासले जारी गरेको एमसीसीबारेको पछिल्लो जानकारीमा पनि आईपीएससँग एमसीसी सम्बन्धित छैन भनिएको छैन । मौखिक कुरा मात्र होइन, एमसीसीलाई पनि आईपीएसअन्तर्गत लगियो भन्ने कुरा सन् २०१९ को नोभेम्बर ४ मा प्रकाशित खुद आईपीएसको रिपोर्टमा स्पष्ट उल्लेख छ । त्यसकारण एमसीसी आईपीएसअन्तर्गत छ कि छैन भन्ने प्रश्नको अब खासै अर्थ छैन ।नेपाल आईपीएस जस्तो अमेरिकी सैन्य रणनीतिको साझेदार नै हो कि होइन भन्ने प्रश्न चाहिँ निकै गम्भीर छ । यो विषयमा नेपालका सत्ताधारीको कूटनीतिमा ढंग नपुगेको खराबी मात्र रहेको होस् भनी कामना गर्नुपर्ने अवस्था छ किनभने साझेदार नै हुन त कदापि मिल्दैन, नत्र त्यसले भीषण अनिष्ट निम्ताउने कुरा स्वतःसिद्ध छ । सन् २०१८ मा परराष्ट्रमन्त्री प्रदीप ज्ञवाली अमेरिका गएर फर्केपछि अमेरिकी विदेश मन्त्रालयले सन् २०१९ जुन १ मा प्रकाशित आईपीएस रिपोर्टमा नेपाल आईपीएसको साझेदार भएको औपचारिक रूपमा उल्लेख छ । चीनले त्यस विषयमा प्रश्न उठाएपछि परराष्ट्रमन्त्रीले मौखिक रूपमा त्यस्तो नभएको त बताए तर त्यो पर्याप्त कुरा होइन । अमेरिकाले आफ्नो सैन्य रणनीतिको साझेदार हो भनी औपचारिक रूपमा भन्नु, संयुक्त सैन्य अभ्यास हुनु, हवाईजहाज सहयोग हुनु तर नेपालले भने औपचारिक रूपमा कम्तीमा परराष्ट्र मन्त्रालयले कूटनीतिक नोटसम्म पनि निकालेर खण्डन नगर्नुले छिमेकी चीन नराम्ररी झस्किने स्थिति स्वतः उत्पन्न भइसकेको छ । असंलग्न परराष्ट्र नीति र हाम्रो भूराजनीतिको सापेक्षतामा नेपालको राज्यले देखाएको यसप्रकारको कूटनीतिक दिवालीयापन कमजोरी मात्र भए तुरुन्त सच्याइनु जरुरी छ, यदि अर्बौं रुपैयाँ पाउने लालसाले थिचिएर स्थापित मान्यतामाथि नै खेलबाड गरिएको हो भने त्यो कदापि क्षम्य हुन सक्ने छैन । यसप्रकार एमसीसी नवउदारवादी आर्थिक रणनीति नेपालमा थप प्रवर्द्धन गर्न आईपीएसकै अङ्ग बनेर आएको कुरा सबै तथ्यहरूले अकाट्य रूपमा प्रमाणित गर्छन् । एमसीसीसँग भएको सम्झौताका बुँदाहरूलाई विश्लेषण गर्दा पनि त्यसमा असमान, अपमानजनक र नेपालको सार्वभौमिकतालाई कमजोर पार्ने विषयहरू छ्याङ्छ्याङ्ती पाइन्छन् । अहिलेका र पछि प्राप्त हुने बौद्धिक सम्पत्ति सम्पूर्ण रूपमा एमसीसीको हुने धारा ३ (च) को व्यवस्था र लेखापरीक्षणमा मूलतः अमेरिका हावी हुने व्यवस्था कसरी समानतामा आधारित मान्ने ? परियोजनालाई सफल पार्न नेपालले आफ्ना अन्य निकायलाई आफ्नो देशभित्र सहभागी गराउन एमसीसीको स्वीकृति चाहिने अनुसूची १ को व्यवस्था नेपालका निम्ति स्वतः अपमानजनक छ । सम्झौतासँग बाझिने नेपालको राष्ट्रिय कानुन निष्क्रिय हुने धारा ७ (१) को व्यवस्थाले नेपालको सार्वभौमसत्तामाथि जसरी ठाडो चुनौती दिन्छ त्यसैगरी नेपालमा विद्युत् र सडकमा काम गर्ने आधिकारिक संरचना हुँदा हुँदै छुट्टै संरचनामार्फत परियोजना सञ्चालन गर्ने सम्झौताको नीतिले असंख्य आशंकाहरू अनिवार्य रूपमा जन्माउँछन् । कतिपयले सम्झौतालाई संसदबाट अनुमोदन नगर्दा बित्यास पर्ला किसिमको चिन्ता व्यक्त गर्दैछन् तर सम्झौतामा संसदले अनुमोदन गर्नुपर्ने बुँदा नेपाल र नेपाली जनताको पक्षमा उपयोग गर्न सक्नुपर्छ । संसदबाट अनुमोदन गर्नुपर्ने व्यवस्थाले संसदमा छलफल र त्यसमार्फत परिमार्जनको स्वाभाविक अधिकारलाई मञ्जुर गरेको ठहर्छ । जब, एमसीसी स्वयं संसदको राय सुन्न चाहन्छ भने नेपालका सत्ताधारीहरूले नेपालको सार्वभौमसत्ता, असंलग्न परराष्ट्र नीति र नेपालको भूराजनीतिलाई असर नपार्ने गरी अनि असमानता, अपमान र आशंकाहरू निवारण हुने गरी संसदमार्फत सम्झौतालाई परिमार्जनसहित प्रक्रिया बढाउन किन नहुने ? यदि राष्ट्रको हितअनुकूल बनाउनै नसकिने अवस्था आएमा पचास करोड डलर इन्कारै गर्न नहुने त झन् हुनै सक्दैन । तर सम्भावना के छ भने संकल्प प्रस्ताव वा त्यस्तै केही तर्कले मुख छोपेर नेकपा (नेकपा) ले पारित गर्न आदेश दिने, भिन्न मत छ तर पार्टी अनुशासनका कारण भन्दै त्यस पार्टीका प्रचण्ड विरोधमा उत्रेका नेताहरूले चिसै पानीले नुहाउने ! यस्तो यसकारण हुनेछ किनभने त्यो पार्टी र त्यसका नेताहरूसँग साम्राज्यवादी नवउदारवादी आर्थिक रणनीतिसँग संघर्ष गर्ने न वैकल्पिक सिद्धान्त र नीति छ न त इच्छाशक्ति नै, जबकि वैकल्पिक दिशा नेपाल जस्ता देशको भविष्य यात्राका निम्ति अनिवार्य भइसकेको छ ।"
एसिड समय!,"पर्दामा छपाक सुरु भयो । मेरा आँखा भिज्न सुरु गरे । मैले सीमालाई सम्झिएँ । उसलाई बिर्सिएकै पनि कहाँ थिएँ र ? २०७२ को साउन महिना । पढाइ सुरु भएको केही दिनपछि मेरो पहिलो घण्टी सकिने बेला नोबेल एकेडेमीका प्रशासन प्रमुख नारायण केसी एउटी किशोरीसहित ढोकामा उभिनुभयो । मैले नजिकै गएर नयाँ विद्यार्थीलाई भित्र आउन संकेत गरिनसक्दै नारायण सरले सीमा भन्नुभयो । मैले उसलाई नियालेर हेरें । ऊ थिई सीमा बस्नेत । एसिडका बाछिटाले निथ्रुक्कै भएकी सीमा उच्च माध्यमिक तह अध्ययनका लागि आइपुगेकी थिई । २०७१ फागुन १० गते बिहानै एसएलसीको तयारीका लागि ट्युसन पढ्न गएका किशोरीमाथि एसिड फ्याँकिएको थियो । अचानक आफ्नाअगाडि सीमालाई देखेर म भरिएँ । उसलाई न्यानो आलिंगन गर्ने इच्छालाई मेरा आँखाले रोकिदिए । चुपचाप उसलाई थपथपाएर निस्किएँ । त्यतिखेरै भरिएका गह अहिले बगिरहेछन् र आज यिनलाई मैले रोकेकी छैन । सीमाको अनुहारभरि राताराता डाम थिए । ऊ बीचबीचमा कलेज आउँदिनथी । भन्थी, उपचारको लागि गएकी थिएँ । उसको अनुहारका दागहरू अह्ररा थिए । कडा, एकदमै जब्बर । नाकको छेउको दागमा त सुई लगाउन खोज्दा सुई नै भाँचिएको उसले सुनाएकी थिई । एसिडका जब्बर चोटहरूलाई जित्दै अगाडि बढिरहेकी सीमामा भरिँदो आत्मविश्वाससँगै म संगीताको खबर पनि पढिरहेकी थिएँ । पीडकलाई सजाय भएकामा सीमा खुसी थिई । तर त्यो कैद सजाय कम भयो भन्ने उसलाई लागेको थियो । कलेजले उक्त एसिड आक्रमणका पीडित संगीता मगर र सीमा बस्नेतलाई निःशुल्क दस जोड दुई अध्ययनको व्यवस्था गरेको थियो । एसिडको गम्भीर आक्रमणमा परेका किशोरीमध्ये सीमा मात्र पहिलो वर्ष पढ्न आइपुगेकी थिई । संगीतालाई निको हुन समय लागेको भएर अर्को वर्ष मात्र ऊ पढ्न कलेज आएको देख्न पाइयो । तर मेरो भागको कक्षामा ऊ थिइन । सलले अनुहार छोपेकी उसको छेउमा गएर उसका घाउ कोट्याउने हिम्मत मैले गर्न सकिनँ । सीमासँगको जस्तो सहुलियत संगीताका हकमा मलाई प्राप्त भएन ।एसिडले डढाएका सपनामा पलाउँदै गरेका पालुवालाई किनारमा उभिएर हेर्न पाएकैमा मलाई सन्तोष थियो । यी दुवैलाई मिडियाले पछ्याइरहेका थिए । धेरै कुरा त मैले मिडियाबाटै थाहा पाएँ । संगीताका दैनिकी पढें । सीमाका गुनासा पढें । उनीहरूका सपना, हौसला पढ्रें । सीमा मसँग फेसबुकमा समेत जोडिएकी थिई । ऊ सक्रिय थिई । एसिड आक्रमणपछि अस्पतालको शय्याबाट सीमाले प्रधानमन्त्रीलाई चिठी लेखेकी थिई । अप्ठ्यारोमा सँगै उभिने त कति थिए होलान् र ? किशोरीहरूका शरीर मात्र होइन सपनामाथि पनि छ्यापिएको एसिडले सिंगो देश संवेदित भएको समयमा राजनीति पनि उनीहरूको नजिक पुग्यो । तत्कालीन एमालेनिकट विद्यार्थी संगठनप्रति सीमाको राजनीतिक झुकाव बढेको थियो । त्यो झुकाव उसले सामाजिक सञ्जालबाट पनि अभिव्यक्त गरिरही । भविष्यमा राजनीति गर्ने, नेतृत्व तहमा पुग्ने उसको सपनाले पखेटा हाल्न सुरु गरेका थिए । किशोर उमेर समूह राजनीतिप्रति बेपर्वाह रहने उमेर हो । यही उमेरकी सीमाको राजनीतिप्रतिको लगावले मलाई भने उत्साहित बनाइरहेको थियो । सँगसँगै गहिरो डरमा पनि थिएँ म, किनकि ऊ जुन तहमा राजनीतिमाथि विश्वास तथा भर गरिरहेकी थिई, त्यो तहसम्मको विश्वास तथा भरोसा गर्नलायक राजनीति न हिजो थियो न आज नै छ । अहिले विश्वास जितेर भोलिका दिनमा घात गर्न पटक्कै संकोच नमान्ने राजनीतिको अनुहार कति असुन्दर छ भन्ने कुराप्रति मेरी निर्दोष छात्रा असाध्य अनभिज्ञ थिई । भोलि त्यस्तो कुरूप राजनीतिसँग साक्षात्कार भएका दिन उसले महसुस गर्ने डाहले एसिडको डाहलाई माथ गर्दो हो कि नाइँ ! अहिले डा शिवमाया तुम्बाहाङ्फेमाथि नेपाली राजनीतिले एसिड फ्याँकेको छ र उक्त एसिडका बाछिटाले नेपाली समाजको प्रत्येक नारी हृदयलाई पोलेको छ । एकपटक फेरि राजनीतिले नेपाली नारीलाई माथि उठ्नका लागि उसको स्वआर्जित क्षमतालाई ललकारेको छ । कसैकी पत्नी, विधवा, प्रेमिका (?), छोरी, बुहारी नहुनुले डामिएकी शिवमायाका लागि आफ्नै पार्टी पंक्तिका एकाध महिलाभन्दा अरू बोल्न नसक्नु नेपाली राजनीतिका लागि दुर्भाग्य हो । विद्यादेवी भण्डारी, सुजाता कोइराला, रेणु दाहाल, ओनसरी घर्ती, बिना मगर, विद्या भट्टराईहरूका राजनीतिक उचाइको बढ्दो ग्राफमा पति, पिता वा ससुराका नामको भरथेग नहुँदो हो त उक्त उचाइको ग्राफ उहिल्यै ओरालो लाग्ने थियो भन्ने कुरालाई यसले अझै स्पष्ट पारेको छ । शिवमाया तुम्बाहाङ्फे प्रकरण नेपाली राजनीतिले नारीमाथि गरेको सर्वाधिक चर्को घात हो । नारी माथि उठ्न उसको योग्यता र क्षमता होइन, उसलाई उचाल्ने घरभित्रकै बड्डाहरू चाहिन्छन् भन्ने क्षुद्र सत्य फेरि एकपटक चरितार्थ भएको छ । महिला मुक्तिका क्रान्तिकारी रटानहरूको धज्जी उडाउने कम्युनिस्ट भनिने नेतृत्वको यो कृत्यको हिसाब भविष्यमा नेपाली जनताले राख्लान्नराख्लान् तर आफैंले निर्माण गरेका भाष्यमाथि बलात् आक्रमण गर्दै तिनको विनाशको बाटामा नेपाली कम्युनिस्ट राजनीति स्वयम् लागेको भने पक्कै हो । शिवमाया प्रकरणले के पुष्टि गर्छ भने, एसिड एक ज्वलनशील तरल पदार्थ मात्र होइन, यो एक सोच होÙ व्यवहार हो । सबैभन्दा धेरै कलाले पूर्ण छ राजनीति । कतिखेर कसलाई उठाउने र कसलाई पछार्ने भलिभाँती जानेको राजनीतिले सीमालाई प्रयोग मात्रै गर्ला कि भन्ने चिन्ताका बीच उसले दश जोड दुई उत्तीर्ण गरी । थप अध्ययनका लागि रत्नराज्य क्याम्पसमा भर्ना भई । यहीबीच उसले देश छाडी । पढ्दै छे कि छोडी, थाहा छैन । सामाजिक सञ्जालबाट एकाएक हराई । ऊ रोजगारीका लागि भारतमा छे भन्ने सुन्नमा आएको छ । रोजगारीकै लागि संगीता पनि छट्पटाइरहेकी छ । एसिडले पछारेर उठ्न खोज्दै गरेका यी छोरीहरूले जीवनयापनका लागि गरिरहेको संघर्षमा न राजनीति साथमा उभिएको छ न त राज्य नै । नारी शरीरमाथि एसिड छ्यापिने क्रम रोकिएको छैनÙ झन् बढ्दो क्रममा छ । पीडकमाथि कारबाही भइरहेका पनि छन् । एसिडले दग्ध शरीर र मनमाथि राज्य अद्यापि अनुदार छ । उदासीन छ । एसिडले भन्दा बढी व्यक्ति तथा समाजका सोच तथा व्यवहारले पोल्छन् । यो एसिड समयले हामीलाई पोलिरहेछ ।"
कांग्रेस हिँड्नुपर्ने बाटो,ज्ञानेन्द्रबहादुर कार्की
ठूलो संघर्षको अक्षम नेतृत्व,"विभेद र सीमान्तीकरणका सिकार मधेसी, थारू, आदिवासीजनजाति, दलित, मुस्लिम आदिले यत्रो संघर्ष गर्दा पनि उपलब्धि किन पाउन सकेनन् भन्ने प्रश्नले यी समुदायका तटस्थ र जागरुक बौद्धिक वर्ग एवम् युवाहरूलाई नराम्ररी चिमोटिरहेको छ । यही प्रश्न मधेस र आदिवासीजनजातिका आन्दोलनकारी र राजनीतिकसामाजिक कार्यकर्तार् तथा अभियन्ताहरूको पनि छ । यस्तै प्रश्न फेसनका लागि भए पनि संघर्षलाई नेतृत्व गर्ने नेताहरू पनि चियाको चुस्कीमा गर्ने गर्छन्, जो उत्तर पनि आफैं दिन्छन् जनता विभाजित हुनु, सीमान्तीकृत सबै समुदाय एकबद्ध हुन नसक्नु, राजनीतिक रूपमा संगठित र पर्याप्त जागरुक नहुनु । आन्दोलनकारी र राजनीतिकसामाजिक कार्यकर्ता तथा अभियन्ताहरू नेतृत्वको सिकायत गर्ने गर्छन्, जसमा यथोचित मूल्यांकन पद्धति नभएकाले आफूहरूले केही पाउन नसकेको मनसाय लुकेको हुन्छ । उता, आमजनसँग मुद्दाको स्पष्टता तथा यसका निम्ति आवश्यक संघर्षको बोध भए पनि सामाजिक सञ्जालबाहेक मन्थनको साधन र भित्री जानकारीको अभाव छ । आमजन राज्य र नेतृत्वसँग आक्रोशित भए पनि विकल्पहीन छन् ।सीमान्तीकरण र भेदभावविरुद्ध समावेशिता तथा स्वशासनका मुद्दा र यसका निम्ति भइरहेको संघर्ष चानचुने छैन । पहिले लोकतन्त्र र त्यसपछि गणतन्त्रको संघर्ष यी लक्ष्यप्राप्तिका निम्ति अनिवार्य थियो । लोकतान्त्रिक गणतन्त्रमै यो संघर्ष जन्मिन सक्थ्यो र यसका उपलब्धिहरू यसै प्रणालीमा संस्थागत हुन सक्थे । त्यसकारण, लोकतान्त्रिक गणतन्त्रको स्थापनासँगै अबको संघर्ष समानता, समावेशिता र आफ्ना लागि आवश्यक निर्णय आफैं गर्न पाउने स्वशासन निम्ति हो, जुन अहिले जारी छ । यस लक्ष्यका निम्ति अहिलेसम्म भएको संघर्षमा विगतमा राणाशासन, पञ्चायत र प्रतिगमनविरुद्धभन्दा जटिल, विकट तर अभूतपूर्व सहभागिता देखिएको छ । निश्चय नै यो दुरूह संघर्ष हो, किनभने यसको ध्येय प्रणाली परिवर्तन मात्र हैन, राज्यसत्तालाई सबैको साझा बनाउनु हो । मुद्दा यति कठिन छ, दशक लामो जनयुद्ध चलाएका माओवादीले पनि बिसाइदिए । यति ठूलो एजेन्डाका निम्ति संघर्ष गर्न त्यति नै ठूलो नेतृत्व क्षमताको आवश्यकता पर्छ । सर्वप्रथम त नेतृत्वमा लक्ष्यको समझ चाहियो, प्रतिबद्धता चाहियो । तरबारको धारमा हिँड्ने हिम्मत र एजेन्डाका निम्ति दुनियाँलाई छाड्न सक्ने समर्पण चाहियो । यति भयो भने लक्ष्य अप्राप्य छैन । गान्धी, माओ, बीपी र हो ची मिन्ह यिनै खुबीका विजयी भए र महान् बने । जनताको विश्वास यिनै खुबीबाट प्राप्त हुन्छ । सिमान्तीकरणविरुद्धको आन्दोलनको महत्त्व र अनिवार्यतालाई आन्दोलनकारीले आत्मसात् गरेका छन्, नेतृत्वलाई खुलेर साथ दिएका छन् । सडक संघर्ष गरेकै छन् र राज्यको क्रूर दमनको मुकाबिला गरेकै छन् । आफ्नान्यायोचित मागलाई तर्कसंगत रूपमा दुनियाँअगाडि स्थापित गर्न सफल हुँदै संघर्षको अनिवार्यताको बोध सीमान्तीकरणमा परेका घरपरिवार र समूहमा गराएकै छन् । तर, नेतृत्वले यसलाई सत्ता स्वार्थका लागि मोलतोलको उपकरणका रूपमा मात्र लिएको छ । राजनीतिक दलहरू सत्ताको अभ्यासमा लाग्नु अनौठो र अस्वाभाविक पक्कै होइन तर खास मुद्दाका लागि संघर्ष गर्ने अठोट गरेर अस्तित्वमा आएको राजनीतिक दलले सत्ताको अवसर मात्र ताकिराख्नु निश्चय नै अस्वाभाविक र आन्दोलनप्रतिको धोका हो । जनताले सदैव प्रतिबद्धता देखाए पनि संघर्षप्रति इमानदार नेतृत्वलाई अवसरवादीहरूले पाखा लगाउने र मानमर्दन गर्ने काम मात्र हुनु जनताको विश्वासप्रति गद्दारी हो । यी सबको कारण एउटै हो संकीर्ण र अक्षम नेतृत्व ।पक्कै पनि संघर्ष र बलिदान खेर गएको छैन । देश, जस्तो भए पनि, संघीयतामा प्रवेश गरेको छ । अधिकारवादीहरू समावेशिताका निम्ति दृढ बन्दै गएका छन् । स्वशासनको अर्थ, व्याख्या र प्रणालीबारे छलफल बढ्दो छ । यो सब सीमान्तीकरणमा परेकाहरूको संघर्षको परिणाम हो, नकि नेतृत्वको रणनीतिको । नेतृत्व सही, आवश्यक तत्त्वहरूले परिपूर्ण र सक्षम भएको भए हामी गन्तव्यको धेरै नजिक पुगिसक्ने थियौं । निर्णयका दृष्टिले हरेक नाजुक क्षण वा शक्ति सञ्चयका बेला पनि नेतृत्व स्वार्थको हिलोमा माछा फसाउन मात्र व्यस्त देखियो । पटक्कै उपेक्षा गर्न नहुने कुरो के हो भने, राज्यशक्तिमा नियन्त्रण भएकाहरू संघीयताको जरो गहिरो बनाउनभन्दा यसलाई बेलैमा अराजकताका विभिन्न स्थिति सिर्जना गरेर समाप्त गर्न आतुर छन् र त्यसका लागि चाहिने औजार आन्दोलनको नेतृत्व पंक्तिलाई नै बनाइरहेका छन्, पालैपालो । राज्यशक्तिमा रहेकाहरूको योजना सुपरिभाषित छ । नेतृत्व भने सोचले वामन, अल्पदृष्टियुक्त र रणनीति निर्माणमा थकित छ । यही कारण आन्दोलनकारीहरूको एजेन्डाकेन्द्रित आवश्यक बृहत् शक्तिको निर्माण हुन सकेको छैन । आन्दोलनको खाल ओढेका दलहरूको एकीकरणबाट चुनावमा केही सफलता त हात लाग्ला तर त्यसको प्रयोग सत्ताका लागि प्यादावृद्धिकै रूपमा गरिन्छ । यस्तो एकीकरणले शक्ति बढाउनुभन्दा निकम्मा, लक्ष्यप्रति अप्रतिबद्ध र आन्दोलनकारीहरूभन्दा सिद्रा पकाउने एलियनहरूको जमघट गरी परिवर्तनको ऊर्जाको भण्डारमा छेदन मात्र गराउन सक्छ । आवश्यकता सक्षम, आँटिलो, अर्जुनदृष्टियुक्त नेतृत्वको हो । नेतृत्वपंक्तिमा यस्ता आँटिलाहरू नभएका होइनन् तर निकम्माहरूको भीडमा किचिन बाध्य छन् । बलिदानी दिवसको अवसर पारेर छापा र सामाजिक सञ्जालमा जो मधेस अभिव्यक्तिको सबभन्दा मुख्य माध्यम हो देखिएका सामग्रीहरूमा शीर्ष नेतृत्वका कारण आन्दोलन दिशाहीन भएकोबारे एकमत देखिन्छ । शीर्ष नेतृत्वको चाप्लुसी गर्नेहरूले सुगारटान र आरोपप्रत्यारोपको भाषा मात्रै बोल्न सकेका छन् । शीर्ष नेतृत्व आन्दोलनकारीलाई मार्गदर्शन गर्न त परै जाओस्, सामान्य कार्यहरूप्रति पनि इमानदार रहेन । बरु, बाधाअवरोध भयो । आन्दोलनका बेला आन्दोलनकारीहरूले निर्णयविगुलको अनुसरण गरे । कुनै साधनस्रोतका लागि नेतृत्वको खोजी गरेनन् । आन्दोलन स्थगनको निर्णय गरिँदा पनि अराजकता खडा गरेनन् । शीर्ष नेतृत्वले आन्दोलनको यो वैशिष्ट्यलाई बुझ्न सकेन । नेताहरूले आफूलाई मसिहा र कमान्डर मात्र घोषित गरिरहे र आसेपासेलाई ताली पिट्न लगाइरहे । सानो ठक्करलाई विशाल बनाउन ठूलो पट्टी र टिंचरको प्रयोग तथा गालीगलौजको भाषा बोली तिनले विचार र प्रतिबद्धताले शून्य भए पनि मिडियाको तागतले आफूलाई महान् क्रान्तिकारी प्रमाणित गर्न खोजे । सत्ताले घाँसको मुठो देखाउनेबित्तिकै बिनाचप्पल त्यतै दौडिए । नातागोता, प्रेमीप्रेमिका र सुनका गुलाफहरूमा रुमलिए ।शीर्ष नेतृत्वले आन्दोलनका लागि शक्ति सञ्चय र संगठन, आम निर्वाचनपछि संसद्मा मिहिनेतकासाथ भूमिका, संघीय कानुनहरू निर्माण हुँदा संघीयताको स्थायित्वका दृष्टिले देखिने गरी योगदान, स्थानीय तहको प्रभावकारी र विकासोन्मुख सञ्चालन एवम् उपयुक्त पात्रहरूको चयनजस्ता विषयलाई प्राथमिकता दिनुपर्थ्यो । शक्ति सञ्चयको मुख्य आधार आन्दोलनकारीहरूको नेतृत्व हो । चाटुकारसम्बन्धी, एलियनलाई थुपारिएको संगठन व्यक्तिमुखी, स्वार्थी र पारिवारिक हुन्छ । आन्दोलनकारीहरू आन्दोलनमा आइहाल्छन् भन्ने विश्वासले यसै गर्नु आन्दोलन तुहाउने अक्षम्य अपराध हो, जुन यहाँ पनि भयो । संसदीय क्रियाकलापमा पनि शीर्षनेतृत्वको योगदान न्यून देखियो । भाषण र पत्रकारहरूमाझ लामो र आक्रामक कुरा राख्नुबाहेक तिनले केही गरेनन् । संसद्मा पुगेका केही आन्दोलनकारी साथीहरूबाहेक अन्यको कार्यशैली आलोच्य नै रह्यो । ठूला पार्टीका शीर्षनेताहरू र आन्दोलनका शीर्षनेताहरूका प्राथमिकता फरकफरक हुन्छन् । ठूला पार्टी सत्ता समीकरणलाई प्राथमिकता दिन्छन् भने आन्दोलनका नेताहरू एजेन्डातर्फ केन्द्रित हुन्छन् । तर यहाँ सत्ता समीकरण नै यिनको पनि पहिलो प्राथमिकता देखियो । कानुन निर्माणकै कुरा गर्दा नागरिकतालगायतका महत्त्वपूर्ण बैठकहरूमा समिति सदस्यको हैसियतले शीर्षनेताहरूको उपस्थिति सन्तोषजनक देखिएन । बाहिर भने क्रान्तिकारी कुरा गरे । संघीयताको स्थायित्वका निम्ति सैद्धान्तिक प्रस्तुति र प्रशिक्षणको कुरा त परै जाओस्, अवसरहरूको प्रयोग गर्न सक्ने क्षमता पनि देखिएन । स्थानीय तहका साथीहरूलाई दिग्दर्शन दिने क्षमता देखिएन, जसले गर्दा त्यहाँ पुगेका जुझारु जनप्रतिनिधिहरू पनि अनावश्यक आन्तरिक विवादमा अल्झिइरहेका छन् ।आखिर यसको निदान के हो त ? जति बहस गरे पनि उत्तर एउटै आउँछ आन्दोलन सही छ, नेतृत्वलाई जवाफदेही बनाई सबल नेतृत्व निर्माणको प्रक्रिया थालौं । एजेन्डालाई पहिलो प्राथमिकता मान्नेहरूबीच एकजुटता मात्र यसको विकल्प हो । गणितीय एकीकरणले आन्दोलनको एजेन्डालाई कुल जम्मामा होइन, एकका मुनि घटक संख्याको भिन्नमा परिणत गर्छ । घटकहरूका आफ्नै आधार छन् । मधेसी, थारू र मुस्लिमको जनसंख्या संकेन्द्रित छ भने आदिवासीजनजाति र दलितहरू छरिएका छन् । सबको आफ्नै राजनीतिकसामाजिक परिवेश छ । तर, एजेन्डा भनेको समरूप हो । एकीकृत दलका रूपमा संगठित हुनुभन्दा सामुदायिक शक्तिका रूपमा संगठित हुनु सजिलो छ र त्यसपछि मजबुत सहकार्य स्वाभाविक हुनेछ । जसरी मधेस र थरुहटका आन्दोलनकारीहरू एजेन्डालाई राजनीतिक रूपमा स्थापित गर्न सफल भएका छन्, त्यस्तै सांगठनिक मोडल बनाई मार्गदर्शन गर्नु अहिलेको आवश्यकता हो ।"
वुहानमा निजी सवारी बन्द,"बेइजिङ  नोवल कोरोना भाइरसको उद्गमस्थल मानिएको वुहानमा निजी सवारीसाधान सञ्चालनमा समेत रोक लगाइएको छ । उता, चीनको स्वशासित क्षेत्र हङकङले भने प्रकोपबाट बच्न दुई सातासम्म विद्यालय बन्द गर्ने भएको छ । यसअघि नै रेलसेवा, सबवे, फेरीलगायतका सार्वजनिक यातायात सेवा बन्द गरिसकेको वुहानले आइतबारबाट लागू हुने गरी निजी सवारीसाधन सञ्चालनमा पनि रोक लगाएको हो । वुहान वरपरका १६ सहर पनि बन्द गरिएका छन् । सार्वजनिक यातायात बन्द गरेर स्थानीयवासी समितिको व्यवस्थापनमा वुहानले सहरका वरपर चल्ने गरी ६ हजार ट्याक्सी सेवा सञ्चालन गर्ने तयारी गरेको चीनको एक राष्ट्रिय दैनिकले जनाएको छ । दैनिक उपभोग्य सामान बोक्ने आधिकारिक सवारीसाधान मात्रै सञ्चालन गर्न दिइने वुहानका अधिकारीहरूले बताएका छन् । हङकङकी प्रमुख कार्यकारी क्यारी लामले आफ्नो सरकारले पछिल्लो प्रकोपलाई आपत्काल घोषणा गरेको र प्राथमिकसाथै माध्यामिक विद्यालय फेब्रुअरी १६ सम्म बन्द गर्ने निर्णय गरेको जनाएकी छन् । उनले वुहानबाट हङकङमा हुने उडान र रेलसेवासमेत बन्द गरिने बताएकी छन् । हङकङमा नयाँ भाइरसका पाँच संक्रमित पुष्टि भइसकेको छ । कोरोना भाइरस संक्रमितको संख्यामा वृद्धि हुन थालेपछि हङकङमा ७० हजारको सहभागितामा फेब्रुअरी ९ मा हुने म्याराथन पनि स्थगन गरिएको द साउथ चाइना मर्निङ पोस्ट पत्रिकाले उल्लेख गरेको छ । वैज्ञानिक नाम २०१९एन सिओभी भएको नयाँ भाइरसबाट हालसम्म चीनमा ४१ जनाको मृत्यु भइसकेको छ भने १ हजार २ सय ८७ जनामा संक्रमण भेटिएको छ । वुहानबाट सुरु भएको भाइरसको प्रकोप चीनका अन्य सहरसहित दर्जनौं मुलुकमा देखा परिसेकको छ । २९ प्रान्तमा नोवल कोरोना भाइरस संक्रमित भेटिएको चीनको राष्ट्रिय स्वास्थ्य आयोगले जनाएको छ । मृत्यु भएकामध्ये ४१ जना हुबेई प्रान्तकै भएको उसले बताएको छ । वुहान हुबेई प्रान्तको राजधानी हो । हेबेई र हेइलङजियाङ प्रान्तमा एकएकजनाको मृत्यु भएको आयोगको भनाइ छ । मारिने अधिकांश अलि पाको उमेरको भएको बताइए पनि यसै साता हुबेईमा निधन भएका भाइरस संक्रमित भने ३६ वर्षका थिए । स्वास्थ्य अधिकारीहरूका अनुसार गुआङ्सी प्रान्तस्थित हेची सहरमा एक दुई वर्षीया बालिकामा पनि भाइरसको संक्रमण पाइएको छ । उनी वुहानबाट हेची पुगेकी थिइन् । हुबेईका अस्पतालमा उपचार गराउन आउने मानिसको घुइँचो देखिएको भिडियो शुक्रबार सार्वजनिक भएसँगै राष्ट्रिय स्वास्थ्य आयोगले अन्य सहरबाट स्वास्थ्य टिम ल्याउन लागेको बताएका छन् । कतिपयले आफ्ना परिवारका सदस्यले अस्पतालमा उपचार नपाएको भन्दै सामाजिक सञ्जालमा शुक्रबार लेखेको थिए । चिनियाँ सेनाले पनि यसअघि देखिएका सार्स र इबोला प्रकोपमा काम गरेका अनुभवी ४ सय ५० स्वास्थ्य कर्मचारी वुहानमा खटाएको छ । वुहानले सय शय्याको प्रिफ्याबरिकेटेड अस्पताल पनि बनाइरहेको छ । फेब्रुअरी ३ सम्ममा अस्पताल बनिसक्ने स्वास्थ्य अधिकारीहरूले बताएका छन् । ८ सयजनाको ज्यान जाने गरी सन् २००२२००३ मा फैलिएको सार्स प्रकोपसँग लड्न पनि चीनले मात्र ६ दिनमा नयाँ अस्पताल बनाएको थियो । सोही मोडलको अस्पताल अहिले निर्माण भइरहेको छ । यसैबीच, युरोपमा पनि नोवल कोरोना भाइरसको संक्रमित फेला परेका छन् । फ्रान्सले शुक्रबार पहिलो पटक तीन संक्रमित भेटिएको पुष्टि गरेको हो । अस्ट्रेलिया र मलेसियामा पनि शनिबार नयाँ कोरोना भाइरस पहिलो संक्रमित भेटिएको जनाइएको छ भने अमेरिकाले दोस्रो संक्रमित पुष्टि भएको उल्लेख गरेको छ । अस्ट्रेलियाको भिक्टोरियाले शनिबार पहिलो संक्रमित भेटिएको पुष्टि गरेको हो । न्यु साउथ वेल्सले पनि अन्य तीनजनामा नयाँ कोरोना भाइरसको संक्रमण पाइएको उल्लेख गरेको छ । मलेसियाले शुक्रबार तीन संक्रमित फेला परेको बताएको थियो । सबै, संक्रमित चीनबाट फर्किएका मानिस भएको यी देशहरूले बताएका छन् । आफ्ना नागरिक फिर्ता लाँदै अमेरिकाअमेरिकाले नोवल कारोना भाइरसको उद्गमस्थल वुहानबाट सबै आफ्ना नागरिकलाई फिर्ता लाने भएको छ । आइतबार एउटा विमन चार्टर गरेर वुहानमा रहेका आफ्ना सबै नागरिक र कूटनीतिज्ञलाई अमेरिकाले फिर्ता लाने भएको हो । २ सय ३० जना बोक्ने विमानले अमेरिकी महावाणिज्य दूतावासका कूटनीतिज्ञका साथै वुहानस्थित अमेरिकी नागरिक र उनीहरूका परिवारका सदस्यलाई फिर्ता लाने तयारी गरेको हो । भाइरसको संक्रमण बढ्दै गएपछि अमेरिकाले चिनियाँ विदेश मन्त्रालय र अन्य निकायसँग केही चरणको वार्तापछि आफ्ना नागरिक फिर्ता लाने भएको हो । यसका लागि चिनियाँ विदेश मन्त्रालयले पनि वासिङ्टनलाई स्वीकृत प्रदान गरिसकेको वाल स्ट्रिट पत्रिकाले उल्लेख गरेको छ ।"
जेनेभाका सडकमा महिला संकेतमात्रै,"पेरिस (कास) सार्वजनिक स्थलमा लैंगिक समानता नभएको भन्ने व्यापक गुनासोपछि स्विट्जरल्यान्डको जेनेभामा पुरुष संकेतलाई प्रतिस्थापन गर्दै महिला संकेत प्रयोग गरिने भएको छ । महिला अधिकारवादीको मागलाई ध्यानमा राखेर करिब ५ सय पुरुष संकेतलाई प्रतिस्थापन गरी महिला संकेत प्रयोग गर्ने निर्णय गरिएको अधिकारीहरूले बताएका छन् । जेनेभामा जेब्रा क्रसिङ र सडक पार गर्ने अन्यस्थलमा वर्षौंदेखि पुरुष संकेतको मात्रै प्रयोग हुँदै आएको छ । महिला अधिकारवादीहरूले देशमा विविधिकरण नभएको र लैंगिक एकाधिकार रहेको भन्दै लामो समयदेखि विरोध जनाउँदै आएका थिए । अब जेनेभाले विविधिकरण देखाउन घुम्रिएको कपाल भएकी महिला, गर्भवती, लठ्ठी टेकेकी महिला, वृद्धा, हात समातेका दुई महिला, टुप्पी राखेकी महिला गरी ६ प्रकारका महिला संकेत राख्न लागेको हो । सडकका ढाँचा परम्परागत रूपमा निर्माण गरिएकाले पुरुषलाई महत्त्व दिँदा लैंगिक असमानता देखिएकाले हाल त्यसलाई आफूले बदल्न लागेको जेनेभाका मेयर सँद्रिन सालेमोले स्विस टीभी आरटीएसलाई बताएकी छन् ।"
सडकमै रञ्जना,"(ललितपुर)  पाटनढोकाको गेटको आडैमा सेतो कागजमा रञ्जना लिपिका साधारण शब्दहरू कोर्न कोसिस गर्दै थिए ६१ वर्षीय रुपेश श्रेष्ठ । आफ्नो पुर्खाले बचाएको मौलिक लिपिबारे सुने पनि त्यसबारे अध्ययन गर्न उनले यसअघि कुनै चासो देखाएनन् । नेपालको ऐतिहासिक र नेवार समुदायसँग प्रत्यक्ष जोडिएको लिपि नजानेकोमा अहिले उनलाई पछुतो महसुस भयो र सिक्ने अठोट लिए ।शनिबार पाटनढोकास्थित नेपाल लिपि गुठीले सडकमा नै गरिएको रञ्जना लिपि कार्यशालामा श्रेष्ठ लगायत नयाँ पुराना पुस्ताका ५० भन्दा बढी सहभागीले रञ्जना आधारित भएर शब्द, अक्षर रचना, त्यसको संरचना, भाव, अस्तित्व र महत्त्व सिक्दै थिए । पाका उमेरका ६१ वर्षीय श्रेष्ठचाहिँ उमेर ढल्केर पनि केही शब्द सिक्ने मौका पाएकोमा दंग थिए । अंग्रेजी भाषामा नाम लेख्ने मलाई आफ्नै लिपि आउँदैनभन्दा साह्रै लाजमर्दो महसुस भयो, उनले भने, ढिलै भए पनि मौलिक भाषा र मातृभाषाको लिपिमा केही शब्द सिक्न पाएर खुसी छु । कार्यशालामा बितेका चार दशकदेखि लिपि संरक्षणकै लागि निरन्तर अगाडि बढिरहेको गुठी र लिपि बचाउ अभियानमा लागेको क्याली जात्रा समूह का अभियन्ताले लेखनमा सहभागीलाई सघाइराखेका थिए । आनन्द महर्जन, पूर्व मिस नेवाः सुनिता डंगोल, पवित्र कशः, अनिल स्थापित, पवनराजा महर्जनलगायतले रञ्जनाको लेखन संरचनाबारे ब्रस र रंगको सहायतामार्फत सिकाएनन् मात्रै, लिपिको सैद्धान्तिक पाटो र ऐतिहासिक पाटो पनि खुलाउँदै थिए ।गुठीका सचिव कशःले नेवार समुदायको भनेर चिनिने रञ्जना लिपिलाई नेपालको मौलिक सम्पदाको रुपमा आम मानिसमा चिनाउन र यसको विकास विस्तार गर्न कार्यशालाले सघाउ पुर्याउने बताए । नेपालमा यस लिपिलाई विस्तार गर्न नेवार समुदायले भूमिका खेलेकाले आम मानिसमा यो नेवारको मात्रै भन्ने भ्रम रहेको उनले खुलाए । उनका अनुसार छैटौं र सातौं शताब्दीतिर नेपालमा नै यो लिपिको उत्पत्ति भएको कथन छ । यसको पुनर्जागरण गर्न जरुरी रहेको बताउँदै चार दशकको दौरानमा नेपालमा १० हजार जनाले यस लिपि लेखनबारे ज्ञान भएको उनको अनुमान छ । लिपि उत्पत्तिबारे खुलाउँदै गुठीका उपाध्यक्ष स्थापितले लिच्छविकालमा नेपालको राजकुमारी भृकुटी तिब्बत गएपछि रञ्जना लिपिको प्रचार भएको ऐतिहासिक पक्ष सुनाए । उनका अनुसार नेपालमा कोठा र घरका आँगनमा सीमित लिपि भृकुटी गएपछि तिब्बतमा तीव्र रूपमा फैलियो । अहिले पनि तिब्बती तोरण र भित्ताहरूमा रञ्जना लिपि जताततै दखिने उनले जनाए । यसलाई आधार मान्ने हो भने पनि यस लिपिको मूल उद्गम थलो नेपाल नै हुनुपर्ने उनको अनुमान छ । ११ औं शताब्दीतिर विकास भएको आधार मान्ने धार्मिक ग्रन्थ पनि रहेको स्थापितले बताए । धर्मका ग्रन्थ लेख्न रञ्जना लिपिको विकास भएसँगै जनस्तरमा सामान्य कामकाज र आर्थिक कारोबारका लागि भने नेपाल लिपि र भूजिमोल लिपि विकास भएको उनको दाबी छ । नेपालमा १६ औं र १७ औं शताब्दीसम्म निकै प्रचलनमा रहेको रञ्जना लिपि महायानी बौद्ध धर्म मान्ने भारत, चीन, जापान, मंगोलियालगायत देशमा पनि प्रयोगमा छन् । नेपालमा पनि केही शिलालेख र अभिलेख र हाल कला विधामा पनि यसको प्रयोग बढ्दो छ । क्याली जात्रा की प्रमुख अभियन्ता पूर्व मिस नेवा डंगोलले यसलाई नयाँ पुस्तामा लैजानुपर्ने आवश्यकता औंल्याइन् । यो भाषाको रूपमा मात्र नभएर शैलीगत हिसाबमा पनि निकै सुन्दर छ, उनले भनिन्, रञ्जना लिपिले संस्कृति, परम्परा, धर्म र मौलिक पहिचानलाई झल्काउँछ । गैरनेवार पोखराका २३ वर्षिय कुशल पौडेल पनि कार्यशालाका सहभागी थिए । सुरुमा उनले रञ्जना लिपिलाई नेवार समुदायको लिपिका रूपमा बुझेका थिए । लिपिमा रहेको सुन्दर लेखन कलाले नै उनलाई आकर्षित गरेको थियो । यो लिपि हामी सबैको रहेछ भन्ने बुΣदै गएपछि थाहा पाएँ, उनले भने । मुलुकको पहिचानकै रूपमा रहेको यस लिपिबारे अनविज्ञ सबैलाई बुझाउने उनको उद्देश्य छ । रञ्जना लिपिको विकासका लागि गुठी तथा क्याली समूहले उपत्यकामा मात्र नभएर भोजपुर, झापा, नुवाकोट, काभ्रेलगायतका जिल्लामा पनि कार्यशाला सञ्चालन गर्दै आएको डंगोलले बताइन् । कार्यशालामा लिपिको आधारभूत संरचना, शैली, प्रयोग तथा महिमाबारे समूहले सिकाउँदै आएको छ । समूहले रञ्जना लिपि तथा नेपाल भाषाका रूपमा यसको एप बनाई प्रविधिमा समेत जोड दिएको छ । त्यस्तै समूहको अभियानले दैनिक जीवनमा प्रयोग गरिने कपडा तथा सामग्रीहरूमा समेत लेखेर रञ्जना लिपि विस्तार गर्ने काम गरिरहेको छ । आम मानिसलाई लिपि लेखनसँगै हाल मुलुकमा भेटिएका पुराना शिलालेखका अक्षर पढ्न र चिन्न सक्षम बनाउने कार्यशालाको पहिलो उद्देश्य रहेको उपाध्यक्ष स्थापितले बताए । यसपछि मात्र घरमा प्रयोग गरिने धर्म ग्रन्थ, साधना र तथा गोप्य मन्त्रमा रहेका लिपिहरू सजिलै बुΣन सकिने उनको विश्वास छ ।"
जनसाहित्यमा ढकाल,"काठमाडौं (कास) नेपाली कवितामा विप्लव ढकालको स्वर भिन्न छ । पञ्चायतको अनुदार समय उनले लेखेका चोटिला कविता अहिले पनि उत्तिकै सामयिक लाग्छन् । समकालीन चेतनाका प्रखर यी कवि शुक्रबार नियमित रचना वाचन शृंखला अविरल जनसाहित्य यात्रा को ६४ औं शृंखलामा प्रस्तुत भए । पञ्चायतकै समय सिर्जिएका रचनाबाट उनले प्रस्तुति थाले । यसअन्तर्गत उनले विसं २०४२ मा छापिएको उतिबेलाकै चर्चित कविताकृति गोरेटोमा चालेका पाइलाहरू बाट केही कविता सुनाए । तिनीहरू राँके भूत होइनन्, एक अञ्जुली भानुभक्तहरू ः च्यात्तिएको झोलाभित्र, बन्दी कविलाई एउटा चिठी जस्ता कवितामा उतिबेलाको क्रान्तिकारी चेतना समेटिएको थियो । जनसांस्कृतिक महासंघको सभाकक्ष बागबजारमा उनले म अज्ञात सहिद आएको छु, विरुद्ध, भ्यागुताको बिहे गाली लगायत एक दर्जन कविता सुनाए, कवि मोमिलाले पनि वाचनमा सघाइन् । कवितामाथि नै विद्यावारिधि गरेका भोजपुरका ढकाललाई सुनेपछि स्रष्टा डा विजय सुब्बा र डाबिन्दु शर्माले समिक्षा गरे । जनसांस्कृतिक महासंघ र जनसाहित्य लेखक संघले श्रृंखलालाई निरन्तरता दिँदै आएका छन् ।"
क्रान्तिको उपन्यास,"काठमाडौं (कास) क्रान्ति पराजुलीद्वारा लिखित उपन्यास डिलको डोब सार्वजनिक गरिएको छ । शनिबार राजधानीमा पूर्वप्रधानमन्त्री झलनाथ खनालले कथाकार माया ठकुरी, पत्रकार यशोदा तिम्सिना, समालोचक महेश पौड्याललगायतले उपन्यास सार्वजनिक गरेका हुन् । बाल्यकालमा बलात्कृत केटीको संघर्षको कथा उपन्यासमा रहेको बताउँदै पूर्वप्रधानमन्त्री खनालले पुस्तक पठनीय रहेको दाबी गरे । कथाकार ठकुरीले उपन्यासमा कारुणिक कथा भेटिने बताइन् । यस्तै समालोचक पौड्यालले संघर्ष र अध्ययनले मानिस सफलतातिर लम्किन्छ भन्ने प्रेरणा पुस्तकमा रहेको बताए । पुस्तक शिखा बुक्सले प्रकाशन गरेको हो ।"
जीवनोपयोगी शिक्षा अनिवार्य,"(काठमाडौं)  पाठ्यक्रम विकास केन्द्रले कक्षा ११ मा सामाजिक अध्ययन र कक्षा १२ मा जीवनोपयोगी शिक्षा विषय अनिवार्य अध्ययन गर्नुपर्ने व्यवस्था गरेको छ । केन्द्रले सार्वजनिक गरेको विद्यालय शिक्षाको राष्ट्रिय पाठ्यक्रमको प्रारूपमा कक्षा ११ र १२ मा यी दुई विषयसहित अंग्रेजी र नेपाली अनिवार्य अध्ययन गर्नुपर्ने व्यवस्था गरेको छ । आगामी शैक्षिक सत्रदेखि नयाँ पाठ्यक्रमका आधारमा पढाइ सुरु हुने कक्षा ११ र १२ मा विद्यार्थीहरूले तीन विषय अनिवार्य र तीन विषय ऐच्छिक रूपमा अध्ययन गर्नुपर्नेछ । विद्यार्थीले थप ऐच्छिकका रूपमा अर्को एक विषय पनि अध्ययन गर्न पाउनेछन् । सामाजिक अध्ययन तथा जीवनोपयोगी शिक्षाअन्तर्गत एकएक पाठ्यघण्टाको सूचना प्रविधिको व्यावहारिक अभ्यास गराइने केन्द्रका महानिर्देशक लेखनाथ पौडेलले जानकारी दिए । कक्षा १० सम्म अनिवार्य विषयका रूपमा समावेश गरिएको गणितलाई कक्षा ११ र १२ मा ऐच्छिक विषयमा राखिएको छ । गणितलाई अनिवार्य विषयमा समावेश नगरेकामा विज्ञहरूले असन्तुष्टि जनाएका छन् । यसमा गणित विज्ञहरूले विषयको महत्त्वलाई उपेक्षा गरिएको टिप्पणी गरेका छन् । पाठ्यक्रम निर्माणमा संलग्नहरूले सबै विद्यार्थीलाई गणितको बोझ बोकाउन नहुने तर्क गर्दै ऐच्छिक विषयका रूपमा राखिएको जनाए । गणितलाई अनिवार्य विषयमा समावेश नगरेकामा विज्ञहरूले भने असन्तुष्टि जनाएका छन् । गणितको अभावमा विज्ञान, प्रविधि क्षेत्रसमेत कमजोर हुने उनीहरूले दाबी छ । ऐच्छिक विषयका लागि ऐच्छिक प्रथम, द्वितीय, तृतीय र चतुर्थ समूहमा विषयहरू छुट्ट्याइएको छ । विद्यार्थीहरूले ती समूहमध्ये कुनै तीन समूहबाट एकएक विषय गरी जम्मा तीन विषय छनोट गर्नुपर्ने छ । कक्षा ११ र १२ को ऐच्छिक प्रथम समूहमा १५, दोस्रोमा १४, तेस्रोमा ३० र चौथोमा २० विषय सूचीकृत गरिएको छ । कक्षा ११ र १२ को अन्तिम परीक्षा भने राष्ट्रिय परीक्षा बोर्डले नै सञ्चालन गर्नेछ । त्यस्तै, कक्षा ९ र १० मा नेपाली, अंग्रेजी, विज्ञान तथा प्रविधि, सामाजिक अध्ययन विषय अनिवार्य गरिएको छ भने दुई विषय ऐच्छिक छन् । विद्यार्थीले पाठ्यक्रमको अनुसूचीबाट ऐच्छिक विषयहरू छानेर पढ्न पाउनेछन् । कक्षा १० को परीक्षा राष्ट्रिय परीक्षा बोर्डले प्रदेशस्तरमा गर्नेछ । एसईई परीक्षा सञ्चालन तथा व्यवस्थापन, कार्यान्वयन योजना, प्रश्नपत्र निर्माण, परीक्षा सञ्चालन र नतिजा प्रकाशन गर्न प्रदेशस्तरीय परीक्षा बोर्ड गठन हुने प्रारूपमा उल्लेख छ । प्रादेशिक बोर्डले कक्षा १० को अन्त्यमा प्रदेशस्तरीय माध्यमिक शिक्षा परीक्षाको व्यवस्थापन, सञ्चालन र प्रमाणीकरणसम्बन्धी कार्य गर्नेछ । कक्षा ८ को परीक्षा भने स्थानीय तह र ९ को परीक्षा विद्यालयले सञ्चालन गर्ने व्यवस्था गरिएको छ । कक्षा १ देखि ७ सम्मको परीक्षा पनि विद्यालयले नै सञ्चालन गर्नेछन् । कक्षा १३ मा एकीकृत पाठ्यक्रमको नीति अवलम्बन गरिएको छ । यी कक्षामा पूर्णरूपमा निरन्तर मूल्यांकन पद्धति अवलम्बन गरिने पाठ्यक्रममा उल्लेख छ । कक्षा ४ र ५ मा ५० प्रतिशत भारको निरन्तर मूल्यांकन पद्धति र ५० प्रतिशत भारको आवधिक परीक्षाका लागि छुट्टयाई विद्यार्थीको उपलब्धिको लेखाजोखाबाट मूल्यांकन गर्न लागिएको हो । कक्षा ६ र ७ मा ६० प्रतिशत भारको आवधिक परीक्षा र ४० प्रतिशत भारको निरन्तर मूल्यांकनका माध्यमले विद्यार्थीको उपलब्धिको लेखाजोखा गरिनेछ । कक्षा ८ देखि १२ का विद्यार्थीको मूल्यांकन ७५ प्रतिशत बाह्य परीक्षाबाट र २५ प्रतिशत आन्तरिक रूपमा गरिनेछ । पाठ्यक्रम संरचनामा नै पाठ्यघण्टा समेटी पठनपाठन गर्ने गराउने प्रबन्ध गरिएको छ । त्यसका लागि एक पाठ्यघण्टा बराबर महिनाको ३२ कार्यघण्टा (पिरियड) तोकिएको छ । साधारण धारबाहेक आधारभूत तह कक्षा ६ देखि नै विद्यार्थीले प्राविधिक धार पनि पढ्न पाउँछन् । कक्षा ६८ मा संस्कृतगुरुकुलवेदविद्याश्रम, गोन्पा तथा विहारमदरसा शिक्षा हुनेछ । कक्षा ९ र १० मा थप प्राविधिक तथा व्यावसायिक धारको शिक्षा हुनेछ ।"
विश्वविद्यालयमा नियुक्तिबारे नेकपाकांग्रेस छलफल,कञ्चनपुर महेन्द्रनगरस्थित सुदूरपश्चिमाञ्चल विश्वविद्यालयको केन्द्रीय कार्यालयमा लगाइएको ताला १० महिनापछि खुलेको छ । विश्वविद्यालयको पहलपछि शनिबार ताला खोलिएको हो । गत चैतमा विज्ञान तथा प्रविधि संकायका डिन पूर्णबहादुर चन्दलाई उपकुलपति र शिक्षा संकायका डिन गोविन्द विष्टलाई रजिस्ट्रारको जिम्मेवारी दिइएपछि नेपाल विद्यार्थी संघले विश्वविद्यालयमा तालाबन्दी गर्दै आएको थियो । विश्वविद्यालयमा सरकारले हस्तक्षेप गरेको र दोहोरो रूपमा पदाधिकारी तोकेको भन्दै तालाबन्दी गरेको थियो । विश्वविद्यालयमा उपकुलपति छनोटका लागि गठित कार्यदललाई काम गर्ने वातावरण मिलाउन १५ दिनका लागि ताला खोलिएको संघका नेता कैलाश चन्दले बताए ।
आफ्नै निर्णयविपरीत थप लाइसेन्स बाँड्ने गृहकार्य,"गैरकानुनी सञ्चालनआवश्यक पूर्वाधार तयार नहुँदा र एक्सचेन्ज कम्पनी छनोट हुन नसक्दा यो बजार सञ्चालन हुन नसकेको हो । ०७४ भदौदेखि कानुनी रूपमा कुनै पनि एक्सचेन्ज कम्पनी सञ्चालनमा छैनन् । ऐन जारी भएपछि पुराना सबै कम्पनीले बोर्डबाट अनुमति लिनुपर्ने व्यवस्था छ । तर पनि बजारमा २३ वटा पुराना कम्पनीले निरन्तर रूपमा कारोबार गरिरहेका छन् । दुई साताअघि मात्र कमोडिटी बजारबाट नोक्सानी बेहोरेपछि एक जना व्यक्तिले आत्महत्या प्रयास गरेका थिए । उता बोर्डले भने लाइसेन्स नलिएका कम्पनीले नयाँ कारोबार नगरी पुरानालाई राफसाफ र फर्छ्योट मात्र गर्दै आएको दाबी गर्दै आएको छ ।बोर्डमा ६ आवेदन दोस्रो पटकको आह्वानमा बोर्डमा छ कम्पनीले आवेदन दिएका छन् । जसमध्ये कमोडिटी फ्युचर्स एक्सचेन्ज लिमिटेड (सीएफएक्स) र राइजल कमोडिटी एक्सचेन्ज लिमिटेड (आरसीडीएक्स), नेसनल कमोडिजिट एन्ड डेरिभेटिभ, मल्टी कमोडिटी एन्ड भेरिभेटिभ, नेपाल डेरिभेटिभ एक्सचेन्ज र नेपाल मर्कन्टायल एक्सचेन्ज छन् । स्रोतका अनुसार ती आवेदनउपर अध्ययन भइसकेको छ । कम्पनी छनोटका लागि बोर्डले तय गरेको मापदण्डअनुसार एक कम्पनीले सबैभन्दा धेरै अंक पाएको छ । बाँकी पाँच वटाको अंक कम छ । धेरै अंक ल्याउने कम्पनीमा अप्रत्यक्ष रूपमा बोर्डका एक जना सञ्चालकको लगानी छ । कम्पनी छनोटका मापदण्डबारे ती सञ्चालक जानकार थिए । यसकारण उनले ती मापदण्डकै आधारमा प्रतिवेदन बनाएर आवेदन दिएकाले मूल्यांकनमा अघि परेको स्रोतको दाबी छ । यही कारण उक्त कम्पनीलाई अनुमति दिने वा नदिने भन्ने अप्ठ्यारो बोर्डलाई रहेको बताइएको छ । महालेखाको प्रश्न हालसम्म पनि वस्तु विनिमय बजार सञ्चालन हुन नसक्दा महालेखा परीक्षकको कार्यालयले प्रश्न उठाएको छ । ०७४ माघ ९ देखि वस्तु विनिमय बजारसम्बन्धी ऐन लागू भए पनि बोर्डले हालसम्म किन कारोबार सञ्चालन अनुमति दिन सकेन भन्दै महालेखाले प्रश्न गरेको थियो । ऐन नियमले निर्देश गरेबमोजिम वस्तु विनिमयको कारोबारलाई नियमित गर्नेतर्फ ध्यान जानु जरुरी देखिन्छ, महालेखाको वार्षिक प्रतिवेदनमा उल्लेख छ । कानुनी व्यवस्था ऐनमा कमोडिटी एक्सचेन्ज कम्पनीको चुक्ता पुँजी न्यूनमत ५० करोड रुपैयाँ हुनुपर्छ । कमोडिटी एक्सचेन्ज पब्लिक लिमिटेड कम्पनी हुनुपर्ने व्यवस्था ऐनमा छ । स्वदेशी व्यक्ति तथा संस्थाले कमोडिटी एक्सचेन्ज कम्पनीमा ५ प्रतिशतभन्दा बढी सेयर किन्न पनि पाइँदैन । विदेशी पुँजी, सीप तथा प्रविधि प्रयोग गरी वस्तु विनिमय बजार सञ्चालन गर्ने प्रयोजनका लागि रणनीतिक साझेदारका रूपमा विदेशी लगानीकर्ताले त्यस्तो कम्पनीको चुक्ता पुँजीको बढीमा ५१ प्रतिशतसम्म सेयर लिन सक्ने व्यवस्था ऐनमा छ । वस्तु विनिमय (कमोडिटी) बजार सञ्चालन अनुमति पाएको पाँच वर्षसम्म कम्पनी बेच्न पाइँदैन । पाँच वर्षपछि पनि कम्पनी क्रेताविक्रेता दुवैले धितोपत्र बोर्डबाट पूर्वस्वीकृति लिनुपर्ने व्यवस्था छ । कारोबार सुरु भएको करिब ११ वर्षपछि नेपालमा कमोडिटी बजारले औपचारिक मान्यता पाएको हो । त्यसपछि बोर्डले यो बजार नियमन जिम्मा पाएको हो ।"
लुकाएर ल्याइन्छ भारतीय प्याज,"(काठमाडौं)  चालु आर्थिक वर्षमा प्याज आयातको परिमाण निरन्तर घट्दो छ । गत साउनको तुलनामा मंसिरमा पाँच गुणाले आयात घटेको भन्सार विभागको तथ्यांकले देखाएको छ । साउनमा ४५ करोड ९८ लाख ३० हजार रुपैयाँको १ करोड ४९ लाख २ हजार किलो प्याज भित्रिएकामा मंसिरमा ३२ लाख १७ हजार किलो मात्र आयात भएको छ । साउनभन्दा यो ७२ लाख ७५ हजार किलो कम हो ।भारतले प्याज निर्यात बन्द गरेपछि प्याजको आयात परिमाण घटेको हो । भदौमा ५४ करोड ७५ लाख ३२ हजार रुपैयाँको १ करोड ४९ लाख १६ हजार किलो प्याज आयात भएकामा ७६ लाख ३ हजार किलो घटेर असोजमा ३८ करोड ९४ लाख ६१ हजार रुपैयाँको ७३ लाख १३ हजार किलो मात्र प्याज भित्रिएको विभागको तथ्यांक छ । कात्तिकमा भने १९ करोड ९ लाख ७० हजार रुपैयाँको ४८ लाख २२ हजार किलो प्याज नेपाल भित्रिएको थियो ।भारत सरकारले निर्यातमा प्रतिबन्ध लगाएपछि आयात घट्नु स्वाभाविक भएको भन्सार विभागका सूचना अधिकारी शिशिर घिमिरेले बताए । प्रतिबन्ध लागेपछि आयात स्वाभाविक घट्छ नै, उनले भने, तर केही परिमाणमा भए पनि भारतबाट प्याज आइरहेको छ । नेपाली स्थानीय बजारमा अहिले पनि भारतीय प्याज नै उपलब्ध छ । चालु आवमा १ अर्ब ७८ करोड ८३ लाख ७ हजार रुपैयाँको ४ करोड ५१ लाख ७१ हजार किलो प्याज भित्रिएको छ । यसमध्ये भारतबाट १ अर्ब ५८ करोड १९ लाख २९ हजार रुपैयाँको ४ करोड २० लाख २० हजार किलो प्याज आएको छ । चीनबाट २ करोड ५९ लाख ९ हजार रुपैयाँको ३१ लाख ३९ हजार र नामिबियाबाट साउनमा मात्र ३ लाख ८७ हजार रुपैयाँको १२ हजार किलो प्याज आयात भएको थियो । अहिले भारत र चीनबाट दैनिक ४० देखि ५० टन प्याज आइरहेको कालीमाटी फलफूल तथा तरकारी बजार विकास समितिका सूचना अधिकारी विनय श्रेष्ठले जानकारी दिए । भारत सरकारले प्रतिबन्ध खुलाएको छैन, उनले भने, अवैध बाटो भएर नै भारतीय प्याज नेपाल भित्रिरहेको छ । त्यसैले यहाँको बजारमा छिटफुट प्याज पाइरहेकै छ । नेपाली भान्सामा भारतीय प्याजको विकल्पमा चिनियाँ प्याज प्रयोगमा आइरहेको उनले बताए । कालीमाटी बजारमा बुधबारसम्म चिनियाँ प्याज प्रतिकिलो ५०६० रुपैयाँ र भारतीय प्याज १२० रुपैयाँका दरले बिक्री भइरहेको उनले जानकारी दिए । दुई महिनाअघि भारतीय प्याज २ सय रुपैयाँसम्ममा बिक्री भइरहेको थियो । त्यति बेला चिनियाँ प्याज भने १४५ रुपैयाँसम्म पुगेको थियो । चिनियाँ प्याजको तुलनामा भारतीय प्याजलाई नेपालीले बढी रुचाउने गरेका छन् ।"
वास्तविक किसानले पाउँदैनन् अनुदान,"(खोटाङ)  दिक्तेल रूपाकोट मझुवागढी नगरपालिकाका युवा नेताद्वय बिसन राई र गोपाल आचार्य सम्बद्ध बाख्रा फार्मलाई नगरपालिकाले योजना दिएपछि अन्य किसानले गुनासो गरे । नेकपाको नगर कमिटी अध्यक्ष राई र सचिव आचार्यको बाख्रा फार्मलाई ५५ लाख रुपैयाँ दिने नगरपालिकाको योजनामा समावेश भएपछि सर्वसाधारण असन्तुष्ट बनेका हुन् । राई र आचार्यले भने योजना परे पनि नलिएको दाबी गरेका छन् । हाम्रो सहकारीलाई योजना दिए पनि लिइएको छैन, आचार्यले भने, नेताहरूले चाहिँ बाख्रा पाल्नै हुन्न, कृषि गर्नै हुन्न भन्ने पनि छैन होला नि ? वास्तविक किसानभन्दा स्थानीय सरकारका पदाधिकारी रिझाउने देखावटी किसान ले अवसर पाएको किसान बताउँछन् । जो मेयरलगायत नगरपालिकाका अन्य पदाधिकारीको आसपासमा घुम्छन्, उनैले कृषि योजना पाउँछन्, दिक्तेल रूपाकोट मझुवागढी नगरपालिका२ सोल्माका एक किसानले भने, वास्तविक किसान त काममै व्यस्त हुन्छन् । उनीहरूले मरिहत्ते गर्दा पनि योजना पाउन्नन् ।दिक्तेल रूपाकोट मझुवागढी नगरपालिकाको ४७ करोड १३ लाख बजेटमध्ये २ करोड ५० लाख रुपैयाँ कृषिमा विनियोजन गरिएको नगरपालिकाका सूचना अधिकारी मोहनकुमार भट्टराईले जानकारी दिए । नगरपालिका२ सोल्मामा कम्पोस्ट प्लान्ट बनाउन १ करोड २१ लाख ६९ हजारलगायत अन्य कृषि विकासका योजना छन् ।कृषि पकेट क्षेत्र विकासमा १२ लाख, टनेल खरिद ८ लाख, विभिन्न बाख्रा फार्मका लागि १० लाख र प्लास्टिक पोखरीलाई ५ लाख रकम विनियोजन गरिएको छ । तर रेन्बो ट्राउट, कृषि बजार केन्द्र (ऐंचोपैंचो पसल दिक्तेल) लगायत योजना अलपत्र छन् । कृषि उपज उत्पादन नभई कमिसनका लागि हाटबजार निर्माणमा लाखौं खर्चिएको नगरपालिका१४ बुइपाका स्थानीयले बताए । बुइपाको पञ्च दोबाटोमा निर्मित हटिया ट्रस्टमा ७० लाख रुपैयाँ खर्च गरिएको सूचना अधिकारी भट्टराईको भनाइ छ । यसमा चरम अनियमितता भएको र अख्तियारमा उजुरी परे पनि सुनुवाइ नभएको स्थानीय बताउँछन् । किसानलाई दिने सामग्री नगरपालिकाका कर्मचारी आफैंले खरिद गर्ने र त्यसमा कमिसन खाने गरेको किसानको गुनासो छ । नगरपालिकाका राजनीतिक सल्लाहकार कमल ढकालले कृषिमा अनियमितता नभएको र कृषि क्षेत्रको गुणात्मक विकास भइरहेको दाबी गरे । हलेसी तुवाचुङ नगरपालिकाको अवस्था पनि उस्तै छ । मेयर आसपासका नेताकार्यकर्ताले मात्र कृषि योजना पाउने गरेको स्थानीय बताउँछन् । स्थानीय सरकार किसानको पक्षमा भइदिएन, हलेसी तुवाचुङ१ बाहुनीडाडाँका फौदसिंह कार्कीले भने, भइदिएको भए सुक्खाग्रस्त क्षेत्रका किसानको अवस्था अर्कै हुन्थ्यो । नगर प्रमुख इवन राईले भने किसानलाई पहिलो प्राथमिकतामा राखेर बजेट विनियोजन गरिएको दाबी गरे । रावाबेंसी गाउँपालिकामा पनि कृषि योजना सन्तोषजनक नभएको स्थानीयको गुनासो छ । कृषिमा युवालाई आकर्षित गर्नुपर्नेमा अनुत्पादक क्षेत्रमा लगानी गरेको रावाबेंसी गाउँपालिका१ कुभिन्डेका रामबहादुर राईले बताए ।रावाबेंसीका अध्यक्ष लीलानाथ निरौलाले भने आफ्नो पालिकाको २६ करोड रुपैयाँ बजेटमध्ये १ करोड ५० लाख कृषि र ५० लाख रुपैयाँ पशुमा खर्च गर्ने योजना बनाएको जानकारी दिए । केपिलासगढी, दिप्रुङ चुइचुम्मा, खोटेहाङ, बराहापोखरी, जन्तेढुंगा, ऐंसेलुखर्कलगायत गाउँपालिकामा पनि पालिका प्रमुखका आफ्नाले मात्र कृषि योजना पाएको किसानले बताएका छन् । पालिकाहरूका प्रमुखको निकटले कृषि योजना पाउने गरेका छन्, दिप्रुङ चुइचुम्मा गाउँपालिका५ सप्तेश्वर छितापोखरीका केशव कार्कीले भने, त्यसमा पार्टी पनि हेरिन्छ । दिप्रुङ चुइचुम्मा गाउँपालिका अध्यक्ष भूपेन्द्र राईले भने त्यस्तो नभएको बताए । करिब ४१ करोड १० लाख रुपैयाँ बजेटमध्ये १ करोड १० लाख कृषिमा खर्च हुने उनको भनाइ छ । कतिपय पालिकामा कृषि क्षेत्रमा लगानी गरिए पनि उपलब्धि खासै नदेखिएको नेपाल चेम्बर अफ कमर्स खोटाङका अध्यक्ष खुसनारायण सैंजूले बताए । जिल्लामा कृषि उत्पादन नभएपछि तराईबाट ल्याइने भएकाले जिल्लाको अर्थतन्त्रमा समेत नकारात्मक असर परेको छ । आफ्नै जिल्लामा कृषिजन्य उत्पादन हुने हो भने तराई जाने पैसा जिल्लामै बस्थ्यो, उनले भने, यस विषयमा पालिकाहरूको ध्यान जानुपर्छ ।जिल्लामा कृषिजन्य वस्तु उत्पादन नहुँदा मासिक करिब ३० लाख रुपैयाँबराबरको कृषिजन्य वस्तु जिल्ला भित्रिने गरेको खोटाङ उद्योग वाणिज्य संघका पूर्वअध्यक्ष राजु लयालूले जानकारी दिए । मासिक करिब ३० लाखको अदुवा, लसुन, प्याजलगायत फलफूल जिल्ला भित्रिने गरेको छ, उनले भने, जिल्लामै उत्पादन हुने हो भने किसानको जीवनस्तर पनि उठ्ने थियो ।जिल्लामा २ हजार ८ सय ४१ टन तरकारी, २ हजार ५ सय ५० टन सुन्तला, १२ टन किवी, ४९ हजार ३ सय १९ टन आलु, २३ हजार ८ सय ९४ टन धान, ५ हजार २ सय ५६ टन गहुँ, ९४ हजार २ सय १९ टन मकै, २५ हजार ४ सय ५६ टन कोदो उत्पादन हुने जिल्ला कृषि ज्ञान केन्द्रका प्रमुख हरिनारायण राईले जानकारी दिए ।"
सुटुक्क लगिन्छ नेपाली सुन्तला,"(सुनसरी)  नेपालबाट भारतीय बजारमा निर्यात गरिने फलफूलमध्ये नेपाली सुन्तला कोलकातामा सूचीकृत नगरिएकाले क्वारेन्टाइन समस्या छ । मंसिरदेखि फागुनसम्म मात्र सुन्तलाको सिजन हुने भएकाले ठूला व्यवसायीले यसतर्फ ध्यान दिएका पनि छैनन् ।वैध रूपमा नेपाली सुन्तला भारतीय बजारमा निर्यात भएको देखिँदैन । पूर्वी पहाडमा उत्पादित सुन्तला धरानको कृषि उपज बजारमा आइपुगेपछि त्यहीँबाट भारतीय व्यापारीहरूले झापाको काँकडभिट्टा र दक्षिणी नाका जोगबनीबाट सुटुक्क छिराउने गरेका छन् । क्वारेन्टाइनमा समस्या हुने भए पनि नेपालको पूर्वी पहाडमा उत्पादित ३५ प्रतिशत सुन्तला भारतीय बजारमा जाने गरेको किसान बताउँछन् । नेपाली सुन्तला बढी स्वादिलो भएकाले भारतीय उपभोक्तामा यसको माग छ । त्यसैले भारतीय व्यापारीहरूले अवैध बाटोबाट नेपाली सुन्तला लैजान गरेको किसानको भनाइ छ । बोक्रा बाक्लो हुने भारतीय सुन्तलाको स्वाद पनि त्यति मिठो हुन्न, धरानस्थित कृषि उपज बजारका पूर्वअध्यक्षसमेत रहेका सुन्तला व्यवसायी काजी गिरीले भने, पातलो बोक्रा हुने नेपाली सुन्तलाको स्वादै फरक हुन्छ । उपभोक्तालाई बढी फाइदा हुने भएकाले नेपाली सुन्तलाप्रति भारतीय उपभोक्ता आकर्षित भएका हुन् ।अनधिकृत रूपमा नेपाली सुन्तला भारतीय बजारमा पुग्दा नेपाली किसानलाई भने घाटा हुने गरेको छ । किसानले पहाडबाट धरानका व्यापारीलाई थोक मूल्यमा बेच्छन्, कृषि उपज बजारका व्यवस्थापक लक्ष्मण भट्टराईले भने । व्यापारीले पनि त्यस दिनको थोक मूल्यअनुसार अरू व्यवसायीलाई बेच्छन् । तर ती सुन्तला भारतीय बजारमा अनधिकृत रूपमा पुर्याउँदा मूल्य धेरै फरक भइसकेको हुन्छ । स्वादकै कारण भारतीयभन्दा नेपाली सुन्तला महँगो हुन्छ । धरानमा आएका भारतीय व्यवसायीले झापा, मोरङ, सप्तरी, सिराहा र जनकपुर लैजाने भनेर सुन्तला किन्ने गरेका छन् । नेपाली सुन्तलाको विषयमा सरकारले क्वारेन्टाइनको समस्या समाधान गर्न सके किसानले राम्रो मूल्य पाउने थिए, भट्टराईले भने । गत वर्षको तुलनामा यस वर्ष नेपालको पूर्वी पहाडमा सुन्तला उत्पादन बढेको किसान बताउँछन् । गत आवको माघ पहिलो सातासम्म २४ करोड रुपैयाँको २ हजार ४ सय टन सुन्तलाको कारोबार भएको थियो । यस वर्ष करिब ९ हजार ५ सय टन अर्थात् करिब १ अर्ब रुपैयाँ बराबरको कारोबार हुने अनुमान छ । मूल्य पनि २५ प्रतिशत बढेको छ । गत वर्ष यो समयमा प्रतिकिलो ८५ रुपैयाँ मूल्य रहेको सुन्तला यस वर्ष अहिले ११० रुपैयाँमा बिक्री भइरहेको छ । धरानमा अहिले दैनिक २५ देखि ३० टन सुन्तलाको कारोबार भइरहेको भट्टराईले बताए । धरानमा धनकुटाको बुधुक, बोधे, खोकु, भोजपुर, संखुवासभा, खोटाङ, तेह्रथुम, पाँचथर र ताप्लेजुङका किसानबाट व्यवसायीले सुन्तला ल्याएका छन् ।"
डढुवाले सक्यो आलु,"(कञ्चनपुर)  कञ्चनपुर र कैलालीमा डढुवा रोगका कारण आलुखेती प्रभावित भएको छ । लगातारको वर्षा र चिसोले पछिल्लो समय आलुलगायत टमाटर खेतीमा डढुवा रोगको प्रकोप बढेको हो । तापक्रम अत्यन्तै न्यून हुने र वातावरणमा आर्द्रता बढ्दा माटोमा रहेको ढुसी सक्रिय भई डढुवा रोग लाग्छ । यस्तो अवस्थामा ढुसी गुणात्मक रूपमा बढेर एकै पटक ठूलो क्षेत्रफलमा नोक्सान गर्न सक्ने प्राविधिक बताउँछन् । भीमदत्त नगरपालिका१६ नयाँ कटानका बोट रानाले पाँच कामा लगाएको आलु नफल्दै सुकेको छ । घरमा खानका लागि लगाइएको आलु पूरै सखाप भएको उनले बताए । घरपरिवारका लागि वर्षभरि खानका लागि यही आलुले पुग्थ्यो, उनले भने, पानी परेपछि एक्कासि बोट सुके, अहिले ससाना दाना मात्रै लागेका छन् ।ठूलो मात्रामा व्यावसायिक खेती गर्ने किसानले विषादी प्रयोग गर्छन् । तर घरपरिवारकै लागि ससानो मात्रामा खेती गर्नेले बालीमा विषादी छर्दैनन् । त्यसैले व्यावसायिकको तुलनामा आफ्नै लागि आलु लगाउनेको बढी नोक्सान भएको छ । यही परिमाण पनि ठूलो रहेको कृषि ज्ञान केन्द्र कञ्चनपुरले जनाएको छ । कैलालीमा पाँच हजार र कञ्चनपुरमा साढे १७ सय हेक्टरमा आलुखेती गरिने ज्ञान केन्द्रको भनाइ छ । दुवै जिल्लाको तथ्यांकअनुसार २० प्रतिशतभन्दा बढी आलु डढुवा रोगका कारण प्रभावित भएको ज्ञान केन्द्र कञ्चनपुरका प्रमुख रामचन्द्र भट्टले बताए । अहिले लागेको डढुवालाई पछौटे अवस्थाको रोग भनिन्छ । यो रोग लागेपछि रोकथाम गर्न सकिन्न तर लाग्नुअघि नै विषादी प्रयोग गरेर जोगाउन भने सकिन्छ, उनले भने, खेती लगाउनुअघि पनि माटोको उपचार तथा परीक्षण गर्नुपर्छ । पछिल्लो समय आलु मात्रै होइन, टमाटर, भान्टालगायत तरकारीमा समेत डढुवा रोगको प्रकोप देखिएको ज्ञान केन्द्रले जनाएको छ । कैलाली र कञ्चनपुरमा टमाटर खेतीसमेत यसले प्रभावित भएको छ ।"
आठ अर्बको कारोबार,"काठमाडौं (कास) गएको पाँच दिनको व्यापारमा सेयर बजारमा २ करोड ५१ लाख कित्ता सेयर किनबेच भए । अघिल्लो साताको तुलनामा गत साता कारोबारमा आएको सेयर संख्या करिब ३९ लाख कित्ता बढी हो । गत साता २ करोड ११ लाख कित्ता सेयर कारोबार भएको थियो । गत साताभर करिब साढे ८६ हजार पटक सेयर किनबेच भए । सो किनबेचमा १८८ कम्पनीको ८ अर्ब ५४ करोड रुपैयाँ बराबरको सेयर कारोबार भएको थियो । साताको कुल कारोबारमध्ये ३ अर्ब ३ करोड रुपैयाँ बराबरको सेयर वाणिज्य बैंक समूहको मात्र छ । यो कुल साप्ताहिक कारोबारको ३५५२ प्रतिशत हो । अघिल्लो साता यस्तो हिस्सा ३८३४ प्रतिशत मात्र थियो । सामान्य अवस्थामा बैंकिङ समूहले कुल साप्ताहिक सेयर कारोबारको करिब ५० प्रतिशतभन्दा धेरै हिस्सा ओगट्दै आएको थियो । पछिल्ला ५६ महिनायता यस्तो हिस्सामा निकै उतारचढाव देखिँदै आएको छ । कहिले यस्तो हिस्सा बढेर कुल कारोबारको ६४ प्रतिशतसम्म पुगेको छ भने कहिले २५ प्रतिशतसम्म झरेको छ । बजारमा २६ वाणिज्य बैंकका सेयर सूचीकृत छन् । ग्लोबल आईएमई र जनता बैंकको मर्जरपछि सूचीकृत बैंक संख्या २६ मा झरेको हो । सरकारको पूर्ण स्वामित्वको राष्ट्रिय वाणिज्य बैंकको सेयर दोस्रो बजारमा सूचीकृत छैन । कारोबारका आधारमा साताका प्रमुख १० कम्पनीमा पाँच वटा वाणिज्य बैंक छन् । अघिल्लो साता प्रमुख १० कम्पनीमा ५ वटा नै वाणिज्य बैंक थिए ।गत साता कुल कारोबारमा बिमा समूहको हिस्सा २७५४ प्रतिशत छ । अघिल्लो साता यस्तो हिस्सा १२ प्रतिशत थियो । बिमा समूहको काराबार हिस्सा बढेसँगै बैंकिङ समूहको घटेको हो । सोही अवधिमा लघुवित्त समूहको हिस्सा भने ९३५ प्रतिशत छ । अघिल्लो साता यस्तो हिस्सा करिब २२ प्रतिशत थियो । गत साता बिमा र उत्पादन तथा प्रशोधनबाहेक सबै समूहअन्तर्गतका कम्पनीका सेयरधनीको सम्पत्ति घट्यो, जसमध्ये होटल समूहका लगानीकर्ताको सम्पत्तिको मूल्य करिब ६९ अंक, विकास बैंकको ३३ र जलविद्युत्का २९ प्रतिशतले बढे । साप्ताहिक कारोबारमा सेयर बजारको आकार (कुल बजार पुँजीकरण) साढे २४ अर्ब रुपैयाँले खुम्चिएको छ । यससँगै कुल बजार पुँजीकरण १६ खर्ब ५४ अर्ब रुपैयाँ पुगेको छ । गत साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । सरकारी ऋणपत्रको कारोबार भएन ।"
क्यासिनोमा भारतीयको भर,"भैरहवामा चार ठूला होटलमा क्यासिनो सञ्चालन गरिएपछि भारतीय पर्यटकको आगमन बढेको छ । बजार चहलपहल र आर्थिक गतिविधि पनि बढ्दो छ । भैरहवाको पाँचतारे होटल टाइगर प्यालेस, चारतारे निर्वाणा, तीनतारे बोधी रेडसन र पर्यटकीय होटल लाकौलमा नियमित क्यासिनो चल्छ । यीमध्ये टाइगर प्यालेसको सबैभन्दा ठूलो हो । अन्यमा मिनी क्यासिनो छन् । क्यासिनो खेल्न भारतको बनारस, लखनऊ, गोरखपुर, नौतनवा, महाराजगन्जलगायत स्थानबाट आउँछन् । क्यासिनोका लागि आउने भारतीय पर्यटकका कारण सीमा नाका चौबिसै घण्टा गुलजार हुने गरेको छ ।भारतीय पर्यटकको आगमन संख्याबारे कतै अभिलेख छैन । क्यासिनो खेल्न आउने भारतीयको भीड बिहानैदेखि रातिसम्म हुने गरेको ट्राफिक प्रहरी कार्यालय बेलहियाका इन्चार्ज मोहन गुरुङले बताए । आइतबार अति भीड हुन्छ, उनले भने, प्रायः भारतीय नागरिक क्यासिनोकै लागि निजी सवारी लिई आउँछन् । क्यासिनो खेल्न आउने भारतीय नागरिकलाई क्यासिनो सञ्चालक तथा होटलकै तर्फबाट सीमा नाकाबाट होटलसम्म आउजाउ गर्ने सुविधा छ । सीमा नाकामा क्यासिनो सञ्चालकले सम्पर्क कार्यालयसमेत खोलेका छन्, जहाँ पर्यटकले विश्राम गर्न पाउँछन् । साथै भारतीय ट्राभल व्यवसायीसँग समन्वय गरेर क्यासिनो सञ्चालकले भारततर्फ आउने जाने प्रबन्ध मिलाउँछन् ।भारतीय पर्यटकले भैरहवामा रिक्सा, ट्याक्सी, अटोरिक्सा, किराना पसल, फेन्सी, होटल तथा रेस्टुरेन्ट सबै व्यवसायमा सकारात्मक प्रभाव पारेको छ । क्यासिनो खेल्ने भारतीय पर्यटकका कारण भैरहवाको तल्लोदेखि माथिल्ला स्तरका व्यवसायमा आर्थिक गतिविधि बढ्न थालेका छन्, निर्वाणा होटलका प्रबन्ध निर्देशक तथा क्यासिनो सञ्चालक मनोज सुवेदीले भने, अन्य सीमावर्ती सहरको तुलनामा भैरहवामा भौतिक पूर्वाधार रहेको र नाका सहज भएकाले क्यासिनो खेल्ने भारतीय नागरिक धेरै आउँछन् ।क्यासिनो खेल्न प्रतिदिन औसत एक हजार भारतीय भैरहवा आउँछन् । क्यासिनो सञ्चालन अनुमति र नियमन पर्यटन विभागले गर्छ । क्यासिनो सञ्चालकले वार्षिक रोयल्टी र कर पर्यटन विभागलाई बुझाउँछन् । ठूलो क्यासिनो सञ्चालन गरेबापत वार्षिक ३ करोड र मिनी क्यासिनो सञ्चालनको १ करोड रुपैयाँ रोयल्टी लाग्छ । नेपालगन्जमा पनि उस्तैसीमा क्षेत्रमा नुनदेखि सुनका लागि छिमेकीको भर पर्नुपर्छ । यसको प्रभाव यहाँ सञ्चालित मिनी क्यासिनोमा समेत देखिएको छ । नेपालगन्जमा तीन वटा क्यासिनो सञ्चालनमा छन् । होटल स्नेह, सोल्टी र सिद्धार्थमा मिनी क्यासिनो छन् । होटल स्नेहको क्यासिनो सबैभन्दा जेठो हो । ०६७ बाट सुरु भएको क्यासिनोमा अहिलेसम्म १५० जनाले रोजगार पाएका छन् । दुई करोड रुपैयाँभन्दा बढी लगानी रहेको क्यासिनोका ९० प्रतिशत ग्राहक भारतीय रहेको क्यासिनोका प्रबन्ध निर्देशक सुरेन्द्रबहादुर सिंहले जानकारी दिए । यहाँस्थित सोल्टी होटलमा तीन महिनादेखि क्यासिनो सञ्चालन भइरहेको छ । नेपाल भ्रमण वर्ष सुरु भएकाले विदेशी ग्राहक बढ्ने अपेक्षा रहेको प्रशासक राज श्रेष्ठले बताए । अहिलेसम्म भारतबाट आउने पाहुनाकै भरमा क्यासिनो चलेको उनको भनाइ छ । सिद्धार्थ होटलले पनि करिब एक महिनाअघि क्यासिनो सेवा सुरु गरेको छ । ज्याकपट जिमी नाम दिइएको क्यासिनोको मुख्य उद्देश्य भारतीय ग्राहक आकर्षित गर्नु रहेको होटलले जनाएको छ । दिनमा ७० देखि ८० जना ग्राहक आउने गरेको क्यासिनोका प्रबन्ध निर्देशक (एमडी) राजीभ आचार्यले बताए । बिदाका दिन एक सयभन्दा बढी ग्राहक हुने उनको भनाइ छ । पछिल्लो समय नेपालगन्जमा क्यासिनो सञ्चालन हुने क्रम बढेको होटल व्यवसायी संघ नेपालगन्जका अध्यक्ष भीम कँडेलले बताए । अझै आठ वटा क्यासिनो सञ्चालनको तयारीमा रहेको उनको भनाइ छ । होलटमा आउने ९५ प्रतिशत ग्राहक भारतीय हुन्छन् । क्यासिनो सञ्चालकले नौ वर्षदेखि पर्यटन मन्त्रालयलाई सिधै कर तिर्न थालेको आन्तरिक राजस्व कार्यालय प्रमुख प्रकाश पौडेलले जानकारी दिए । आन्तरिक राजस्वमा यसको आयव्ययको दर्ता मात्रै हुने गरेको उनले खुलाए । जुवा खेल्न दिल्लीबाट महेन्द्रनगर केही वर्षअघिसम्म महेन्द्रनगरमा विदेशी वस्तु किनमेल गर्ने भारतीयको भीड लाग्थ्यो । अझ भारतमा बिदा हुने दिनमा झन् बढी चहलपहल हुन्थ्यो । अहिले पनि महेन्द्रनगरमा भारतीयको भीडभाड राम्रै हुन्छ । तर त्यो किनमेलका लागि भने होइन । महेन्द्रनगरमा सञ्चालित क्यासिनोले उनीहरूलाई नेपाल ल्याएका हुन् ।एक दशकअघिसम्म महेन्द्रनगरमा घुमफिरको बहानामा चिनियाँ सामान किन्न भारतीयहरू ठूलो संख्यामा आउँथे । अहिले चिनियाँ सामान भारतमै पाइन थालेपछि सीमा क्षेत्रका भारतीय किनमेल भन्दा पनि क्यासिनोमा जुवा खेल्न नेपाल आउने गरेका छन् । सीमावर्ती क्षेत्र भारत उत्तराखण्डका पर्यटकीय गन्तव्यहरू नैनीताल, देहरादून, हल्द्वानीसँगै दिल्ली र बरेलीबाट समेत क्यासिनोमा आउने गरेका छन् । महेन्द्रनगरमा अहिले दुई वटा क्यासिनो सञ्चालनमा छन् । तिनमा आउनेमध्ये ९५ प्रतिशतभन्दा बढी भारतीय छन् । कतिपय दिनमा आएर साँझ फर्किन्छन् । थोरै मात्र महेन्द्रनगरमा बसी नेपालका पर्यटकीय स्थलमा घुमेर एकदुई दिनपछि मात्रै फर्किन्छन् । कहिलेकाहीँ फाटफुट एकदुई जना तेस्रो मुलुकका पनि पर्यटक आउँछन्, महेन्द्रनगरमा यसै वर्षदेखि सञ्चालनमा आएको होटल डायमन्ड क्यासिनोका सञ्चालक सुरेन्द्रबहादुर सिंहले भने । डायमन्डले महेन्द्रनगरमा यसै वर्षदेखि क्यासिनो सञ्चालनमा ल्याएको हो । यो क्यासिनोमा दैनिक सय जनाको हाराहारीमा ग्राहक आउँछन् । एक ग्राहकले दुईतीन हजार रुपैयाँ खर्च गर्ने गरेको उनले बताए । क्यासिनोमा १७५ कर्मचारी कार्यरत छन् । सबै स्थानीय हुन् । कर र कर्मचारीको खर्च कटाएर अलिअलि बचत हुन्छ, सिंहले भने, हामीले वर्षमा दुई करोड जति कर तिर्नुपर्छ । करिब १५ करोड लगानीमा यसै वर्षदेखि डायमन्ड होटल सञ्चालनमा आएको हो । अहिले २८ वटा स्तरीय कोठा उपलब्ध हुने होटल सञ्चालक सिंह बताउँछन् । एक वर्षभित्रै निर्माण सकेर ग्राहकका लागि ८५ कोठा तयार हुने सिंहको भनाइ छ । क्यासिनोमा मात्रै डेढ करोडभन्दा बढी लगानी भएको उनको भनाइ छ । महेन्द्रनगरसँगै नेपालगन्ज, भैरहवा र काँकडभिट्टामा क्यासिनो सञ्चालन गरेका छन् । यहाँ आउने ग्राहकले भारतीय भएको परिचयपत्र देखाउनुपर्छ । उनीहरूले आवश्यकताअनुसार पैसा साट्न सक्छन् । हामीलाई क्यासिनोमा खेल्न कुनै अप्ठ्यारो छैन तर सीमामा समस्या हुन्छ, भारत उत्तराखण्डको टनकपुरका जगजित सिंहले भने, क्यासिनोमा खेल्न आउने भनेर दुवैतर्फका सुरक्षाकर्मीले दुर्व्यवहार गर्छन् । महेन्द्रनगरमै सञ्चालनमा रहेको अर्को क्यासिनो सीएमजी क्लबमा दैनिक तीन सयभन्दा बढी ग्राहक आउँछन् । होटल ओपेरामा सञ्चालित क्यासिनोमा पनि सीमावर्ती बजारकै ग्राहक आउँछन् । पछिल्लो समय तेस्रो मुलुकका पर्यटक पनि आउन थालेको क्लबका प्रबन्धक हिमाल श्रेष्ठले बताए । सीमा क्षेत्रको वनबसा पुल चौबिसै घण्टा खुल्ने हो भने यहाँका क्यासिनोले भीड थेग्न सक्दैनन्, डायमन्ड होटलका सञ्चालक सिंहले भने, अहिले यहाँ आउने ग्राहक गेट बन्द हुने डरले वनबसाबाट मोटरसाइकल भाडामा लिएर आउने गरेका छन् । भारत सरकारले तोकेको २५ हजारको सीमाले पनि यहाँका क्यासिनोमा व्यापार व्यवसाय बढी हुन नसकेको उनले बताए । भारतीय व्यापारीको अड्डा धनगढी भारतीय ग्राहकलाई लक्ष्य गरी धनगढीमा मिनी क्यासिनो सञ्चालनमा छ । होटल साथीमा किंग्स लन्ज नामक क्यासिनो सात वर्षदेखि चलिरहेको छ । होटल साथीको भौतिक संरचना भाडामा लिएर रक इन्टरनेसनल प्रालिले क्यासिनो सञ्चालन गरेको क्यासिनोका मार्केटिङ म्यानेजर मिथलेस झाले जानकारी दिए । किशोर सिलवाल मुख्य सञ्चालक रहेको उक्त कम्पनीले काठमाडौंको होटल र्याडिसनसहित भैरहवा, काँकडभिट्टा, वीरगन्जलगायत सहरमा पनि क्यासिनो चलाइरहेको छ । दैनिक डेढ सयको हाराहारीमा भारतीय ग्राहक आउँछन्, क्यासिनो व्यवस्थापक सुनील श्रेष्ठले भने, उनीहरूको क्षेत्रमा सार्वजनिक बिदा परेको दिन दुई सयसम्म पनि पुग्छन् । क्यासिनो सीमा नाका गौरिफन्टादेखि झन्डै चार किलोमिटर दूरीमा छ । धनगढीमा आउने ग्राहक पैसावाल र भीआईपी नभई रमाइलो गर्न आउनेहरू धेरै रहेको झा बताउँछन् । ५१० हजारसम्म बोकेर आउनेहरू पनि हुन्छन्, झा भन्छन्, बढीमा १ लाखसम्मको खेल खेल्ने हुन्छन् । सहजहापुर, कानपुर, लखनउ, बनारस, बहराइच, लखिमपुरलगायत ठाउँबाट ग्राहक धनगढी आउँछन् । ०७५ वैशाखमा प्रतिबन्धित ५ सय र २ हजार दरका भारुको अवैध कारोबार भइरहेको सूचनाका आधारमा प्रहरीले क्यासिनोमा छापा मारेर १२ लाख भारतीय रुपैयाँ र १२ लाख नेपाली रुपैयाँ बरामद गरेको थियो । त्यस क्रममा म्यानेजर सुजन दाहाल र मलेसियन नागरिक मोहम्मद आजाउजिन समातिएका थिए । कानुनी मापदण्डभित्र रहेर क्यसिनो सञ्चालनमा रहेको झा बताउँछन् । माधव ढुंगाना (भैरहवा), मधु शाही (बाँके), भवानी भट्ट (कञ्चनपुर), अर्जुन शाह (धनगढी)"
चिनी निकासीमा किसानको अवरोध,"(सर्लाही)  सर्लाहीको धनकौलस्थित अन्नपूर्ण चिनी उद्योगको गोदाममा थन्किएको चिनी उद्योगीले बिक्रीका लागि लैजान थालेपछि स्थानीय किसानले अवरोध गरेका छन् । किसानको बाँकी रकम भुक्तानी चुक्ता गरेर मात्र चिनी उठाउनुपर्ने उनीहरूको माग छ । अन्नपूर्णको उद्योग व्यवस्थापनले शनिबार बिहानै गोदामको चिनी लोड गर्न ट्रक ल्याएपछि स्थानीय किसान जम्मा भएर अवरोध गरेका हुन् । सयौंको संख्यामा जम्मा भएका किसानले दिउँसो उद्योगको मुख्य गेटमा धर्ना दिए । उनीहरूलाई स्थानीय जनप्रतिनिधिले समेत सघाएका थिए । प्रदेश सांसद् वीरेन्द्रप्रसाद सिंह, धनकौल गाउँपालिकाका अध्यक्ष रामआश्रय साहसमेत उद्योगको मूलगेटमा धर्नामा बसेको स्थानीयले बताए । उद्योगले किसानको करोडौं रुपैयाँ बाँकी राखेकाले किसानको पक्षमा लागेको प्रदेश सांसद् सिंहको भनाइ छ । अन्नपूर्णले किसानको वर्षौंदेखिको करोडौं रकम भुक्तानी बाँकी राखेर गोदाममा भएको चिनी उठाउन खोजेको छ, सिंहले कान्तिपुरसँग भने, किसानको भुक्तानी चुक्ता नगरेसम्म उद्योग चल्न दिन्नौं, गोदाममा भएको चिनी पनि लान दिन्नौं । स्थानीय किसानसँग सल्लाह नगरी सुरक्षाकर्मीको आडमा चिनी निकाल्न थालेपछि आफूहरूले विरोध जनाएको प्रदेश सांसद सिंहले बताए । अन्नपूर्णले किसानको ४० करोड रुपैयाँभन्दा बढी रकम बाँकी राखेको छ । केही दिनअघि मात्र अन्नपूर्णले ३ करोड ९० लाख भुक्तानी गरेको भन्ने कुरामा समेत सत्य नरहेको सिंहले दाबी गरे । अन्नपूर्णले ३ करोड ९० लाख भुक्तानी गरेको भन्ने समाचारमा सुनिएको छ तर यो सत्य हैन, उनले भने, यहाँका कुनै पनि किसानले सरकारसँग भएको सहमतिपछि भुक्तानी पाएका छैनन् । उद्योग र गृह मन्त्रालयबाट अन्नपूर्णको चिनी निकासीका लागि आवश्यक सहजीकरण तथा सुरक्षा व्यवस्था मिलाइदिनू भनेर पत्र आएकाले सोहीअनुसार उद्योगमा सुरक्षा व्यवस्थासहित प्रहरी परिचालन गरिएको प्रमुख जिल्ला अधिकारी मोहनबहादुर जीसीले बताए । अन्नपूर्णको बैंक खाता रोक्का भएको र उद्योगमा रहेको चिनी बिक्री गरेर किसानलाई नै भुक्तानी दिने गरी केन्द्रमा सहमति भएको उनले जानकारी दिए । विद्युत् प्राधिकरणबाट आउने रकम पनि किसानकै खातामा जम्मा हुने गरी सहमति भएको उनको भनाइ छ । अन्नपूर्ण चिनी उद्योगको खाता नेपाल सरकारले रोक्का गरिसकेको छ, चिनी बिक्री र विद्युत्को पैसा किसानले नै पाउनेछन्, प्रजिअ जीसीले भने, केन्द्रमा भएको सहमतिअनुसार उद्योगमा झन्डै ७ करोड रुपैयाँ बराबरको चिनी रहेकाले निकासीका लागि तयारी भएको हो । तर किसानले अवरोध जनाइरहनुभएछ, हामी संयमित बनेका छौं । चिनी बिक्री नगरी किसानको भुक्तानी गर्न कठिनाइ भइरहेको उनले बताए । किसानकै बाँकी रकम भुक्तानीका लागि उद्योगमा बाँकी चिनी बिक्रीको प्रक्रिया सुरु गरिएको जीसीको भनाइ छ ।"
उत्पादनमा भ्रमण वर्ष प्रचार,"विराटनगर (कास) नेपाल भ्रमण वर्ष २०२० लाई सफल पार्न सुनसरीमोरङ औद्योगिक क्षेत्रका उद्योगले अभियान सुरु गरेका छन् । मोरङको हात्तीमुढास्थित निमुवामा रहेको वागमती मोल्डिङ इन्डस्ट्रिजले आफ्ना सबै उत्पादनमा भ्रमण वर्षको स्टिकर टाँसेर बजार पुर्याउन थालेको छ । आफैं स्टिकर छापेर झन्डै ५० वटा सामग्री बजार पठाउने गरेको उद्योगका सञ्चालक मनोज राठीले बताए । यो प्लास्टिकका कुर्सीटेबल उत्पादन गर्ने अग्रणी उद्योग हो । भ्रमण वर्ष सफल पार्ने दायित्व हाम्रो पनि हो भन्ने ठानेर प्रचारका लागि आफ्ना उत्पादनमा स्टिकर टाँसिएको उनको भनाइ छ । उद्योगले दैनिक चार हजारको संख्यामा कुर्सी, टेबल, स्टुलजस्ता सामग्री उत्पादन गर्दै आएको छ ।"
अस्पतालसँग कार्ययोजना माग,"(काठमाडौं)  सरकारले राजधानीका प्रमुख सरकारी तथा निजी अस्पतालहरूलाई नोवल कोरोना भाइरसको सम्भावित संक्रमणलाई ध्यान दिई तीन दिनभित्र आकस्मिक कार्ययोजना बनाउन निर्देशन दिएको छ । स्वास्थ्यमन्त्री भानुभक्त ढकालको संयोजनमा शनिबार प्रमुख अस्पतालहरूसँग भएको बैठकमा कार्ययोजना बनाउन निर्देशन दिइएको हो । बैठकले संक्रमितलाई निःशुल्क औषधोपचार सुविधा दिने र परीक्षणका लागि राष्ट्रिय जनस्वास्थ्य प्रयोगशालालाई चौबीसै घण्टा खुला राख्ने निर्णयसमेत गरेको छ । नोवल कोरोना भाइरस संक्रमितहरूको उपचारका लागि मुख्य अस्पतालका रूपमा सरकारले शुक्रराज ट्रपिकल तथा सरुवा रोग अस्पताल टेकुलाई तोकेको छ । हाल टेकुमा ६ वटा आइसोलेसन शय्या रहेको स्वास्थ्य मन्त्रालयका प्रवक्ता महेन्द्रप्रसाद श्रेष्ठले बताए । प्रवक्ता श्रेष्ठले टेकुमा उपचारका लागि चिकित्सक र स्वास्थ्यकर्मीलाई तालिमसमेत दिइसकिएको जानकारी दिए । वार्डका लागि आवश्यक सबै सामग्री र उपकरण पनि अस्पतालमा पुर्याइएको छ, उनले भने । उनका अनुसार विश्व स्वास्थ्य संगठनको सहयोगमा अस्पताललाई विशेष तयार गरिएको हो । बिरामीको संख्या बढेर टेकु अस्पतालमा शय्या नपुगे उपचार गर्न पाटन अस्पतालसँग समन्वय भइसकेको उनले जानकारी दिए । पाटनमा चारवटा आइसोलेसन शय्या छन् । शय्या थप्न पाटन अस्पतालमा विभिन्न वार्ड खाली गर्ने योजना छ, प्रवक्ता श्रेष्ठले भने, अन्य निजी अस्पतालसँग पनि यसै विषयमा छलफल भएको छ । स्वास्थ्य मन्त्रालयले मुलुकमा नोवल कोरोना भाइरसका बिरामी देखिएको पुष्टि भएको २४ घण्टा नबित्दै राजधानीका प्रमुख अस्पतालहरूसँग संक्रमितको उपचार व्यवस्थालगायतबारे छलफल गरेको हो । मन्त्रालयले निजी र सरकारी अस्पतालहरूलाई शंकास्पद नोवल कोरोना भाइरसका संक्रमित व्यक्ति उपचारका लागि आए तुरुन्त इपिडिमियोलजी तथा रोग नियन्त्रण महाशाखालाई जानकारी गराउनसमेत निर्देशन दिएको छ ।खोइ ट्राभल एड्भाइजरी ?मुलुकमा नोवल कोरोना भाइरसबाट संक्रमित मानिस देखिइसके पनि सरकारले चीन जाने नेपालीका लागि कुनै ट्राभल एड्भाइजरी जारी गरेको छैन । चीन जान खोज्ने नेपालीलाई हालको अवस्थाबारे जानकारी दिँदै त्यहाँ कुन अवस्थामा मात्र जाने भन्नेबारे ट्राभल एड्भाइजरी जारी गर्नु आवश्यक रहेको एक विशेषज्ञ चिकित्सकले बताए । भारतमा शनिबारसम्म प्रयोगशाला प्रमाणित नोवल कोरोना भाइरसको संक्रमण देखिएको छैन । तर भारत सरकारले चीन जान लागेका आफ्ना नागरिकका लागि शनिबार ट्राभल एड्भाइजरी जारी गर्दै चीनको यात्राबाट सतर्क रहन आग्रह गरेको छ । भारतीय स्वास्थ्य मन्त्रालयले शनिबारसम्म चीनको २९ प्रान्तबाट नोवल कोरोना भाइरसका १२ सय ८७ केस देखिइसकेको र ४१ जनाको मृत्यु भएको उल्लेख गर्दै अत्यावश्यक कारणले चीन जानै परे सार्वजनिक स्वास्थ्यका उपाय अपनाउन आफ्ना नागरिकलाई भनेको छ । ट्राभल एड्भाइजरीमा भारतले चीन जाँदा संक्रमणबाट बच्न व्यक्तिगत स्वच्छताको उपाय अपनाउनसमेत आग्रह गरेको छ । बारम्बार साबुनपानीले हात धुन, खोक्दा हाच्छिउँ गर्दा मुख छोप्न, अस्वस्थ व्यक्ति वा रुघाखोकी, नाकबाट पानी बगेको जस्तो लक्षण हुने व्यक्तिको नजिकको सम्पर्कबाट बच्नसमेत एड्भाइजरीमा आग्रह गरिएको छ ।"
चिनियाँलाई चेतावनी,"बेइजिङ (कास) चीनले नेपाल भ्रमणमा जाने आफ्ना नागरिकलाई नोवल कोरोना भाइरसको संक्रमणप्रति सचेत रहन सूचना जारी गरेको छ । काठमाडौंस्थित दूतावासका तर्फबाट यस्तो सूचना जारी गरिएको चीनस्थित सञ्चारमाध्यमहरूले जनाएका छन् । नेपालमा नोवल कोरोनबाट संक्रमित व्यक्ति फेला परेको पुष्टि भएपछि सूचना जारी भएको हो । सूचनामा भाइरस संक्रमणको नियन्त्रण तथा रोकथामका लागि नेपाली पक्षसँग सहकार्य गर्न सुझाव दिइएको छ । चिनियाँ लिपिमा लेखिएको दूतावासको सन्देशमा भनिएको छ, नेपालको एकमात्र त्रिभुवन अन्तर्राष्ट्रिय विमानस्थलमा ज्वरो मापक यन्त्र राखिएको छ । जसमार्फत सबै विदेशी पर्यटकले आफ्नो शरीरको तापक्रम जँचाउनुपर्छ । कुनै प्रकारको ज्वरो वा लक्षण देखिए नेपाली पक्षसँग मिलेर औषधोपचारमा सक्रिय हुन दूतावासले ध्यानाकर्षण गराएको छ । चीनले नेपालमा स्वास्थ्य सेवा कमजोर रहेकोतर्फ पनि इंगित गरेको छ । नेपालमा महामारी रोगको जाँच तथा नियन्त्रण उपकरणको अभाव र मेडिकल अवस्थाका दृष्टिकोणले सीमितता रहेको विज्ञप्तिमा औंल्याइएको छ ।"
गोपीचन्द्र च्याम्पियन,"(चितवन)  रत्ननगर रोटरी क्लबले शनिबार आयोजना गरेको मिनी म्याराथनमा एपीएफ क्लबका गोपीचन्द पार्की पहिलो भएका छन् । भण्डरादेखि रत्ननर निपनीसम्मको साढे १५४ किलोमिटरको दूरी गोपीले ४२ मिनेट ३५ सेकेन्डमा पार गरे । उनी १३ औं सागको ५ हजार मिटर दौडका स्वर्णपदक विजेता हुन् । भारतीय सेनामा कार्यरत पर्वत फलेबासका अनिश थापामगर दोस्रा भए । त्रिभुवन आर्मीका दीपक अधिकारी तेस्रो भए । दीपकले पनि सागमा कांस्य जितेका थिए । दोस्रा भएका अनिशले ४२ मिनेट ४१ सेकेन्डमा दूरी पार गरे । उनले गोरखाको लिगलिगकोट दौड चारपल्ट जितेका छन् । तेस्रो भएका दीपकले ४४ मिनेट ११ सेकेन्ड लगाए । विजेताले ५० हजार, दोस्रोले २५ हजार र तेस्रो हुनेले १५ हजार रुपैयाँ पुरस्कार पाए । आयोजक रत्ननगर रोटरी क्लबका अध्यक्ष विपीन पोखरेलले दौडमा ३ सय ५२ जनाले भाग लिएको बताए । रोटरी क्लबका डिस्ट्रिक गर्भनर किरणलाल श्रेष्ठ, मिस नेपाल अर्थ रिया बस्नेतलगायतले प्रतियोगिता उद्घाटन गरे । नेपाल भ्रमण वर्षको सन्दर्भमा पूर्वी चितवनको पर्यटकीय सम्भावना थप उजागार होस् भन्ने उद्देश्यले प्रतियोगिता गरिएको पोखरेलले बताए ।सहभागीमध्ये १० जनाले जनही १ हजार रुपैयाँको सान्त्वना पुरस्कार पाए । दौड पूरा गरेका ५५ चेपाङ युवाले जनही २ हजारका दरले प्रोत्साहन पुरस्कार थापे । दौड पुरा गर्ने ४४ महिलाले जनही ५ हजार रुपैयाँ पाए । सहभागीमध्ये १ सय ९ महिला थिए ।"
कप्तान अरुणा सम्मानित,(पोखरा)  राष्ट्रिय महिला भलिबल टोलीकी कप्तान अरुणा शाही शनिबार पोखरामा सम्मानित भएकी छन् । उनलाई नदीपुरस्थित प्रतिभा माध्यमिक विद्यालयले १ लाख नगदसहित सम्मानपत्र र दोसल्ला ओढाएर सम्मान गरेको हो । विद्यालयले संस्थागत सामाजिक उत्तरदायित्वअन्तर्गत वर्षभर सफलता हासिल गर्ने जुनसुकै विधाका युवालाई पुरस्कृत गर्दै आएको छ । अरुणको कप्तानीमा हालै १३ औं सागमा नेपालले महिला भलिबलतर्फ रजत पदक जितेको थियो । त्यसको केहीअघि बंगलादेशमा भएको एभीसी एसियन सिनियर सेन्ट्रल जोन महिला भलिबल च्याम्पियनसिपमा स्वर्ण जितेकाले उनलाई प्रतिभा वर्ष पुरस्कारबाट सम्मानित गरिएको हो । अभिभावक तथा विद्यार्थीका लागि उत्प्रेरणात्मक अभिमूखीकरणका अवसर पारेर अरुणालाई सम्मान गरिएको विद्यालयका प्रबन्ध निर्देशक बलबहादुर थापाले बताए । पोखरा महानगरका प्रमुख मानबहादुर जिसीलगायतले अरुणालाई सम्मान गरे । विद्यालयले यसअघि क्रिकेटर सन्दीप लामिछाने र सगरमाथा आरोही एचआईभी संक्रमित गोपाल श्रेष्ठलाई उक्त सम्मान प्रदान गरेको थियो ।
नरेन्द्रले जिते हाफ म्याराथन,"मकवानपुर (कास) फागुन पहिलो साता मकवानपुरमा वागमती गोल्डकप राष्ट्रिय फुटबल प्रतियोगिता हुने भएको छ । मकवानपुरको पूर्वी क्षेत्रमा पर्ने वागमती गाउँपालिका खेलकुद विकास समितिको आयोजनामा फापरबारीमा तेस्रो वागमती गोल्डकप फुटबल प्रतियोगिता२०६७ फागुन १ देखि हुनेछ । फागुन १० सम्म स्थानीय जनता उमाविको मैदानमा हुने प्रतियोगितामा पाँच ए डिभिजनसहित १० टोलीले भाग लिने आयोजकले शुक्रबार पत्रकार सम्मेलनबाट जनाएको छ ।प्रतियोगितामा ए डिभिजनका मनाङ मर्स्याङ्दी, थ्रीस्टार, च्यासल युथ, सरस्वती र जावलाखेल सहभागी हुनेछन् । मोफसलबाट आयोजक, मकवानपुर ११, वीरगन्ज युनाइटेड, वागमती नगरपालिका सर्लाही र नवजनजागृति क्लब सिमराले भाग लिने निश्चित भएको आयोजक समिति अध्यक्ष अरुण बलले बताए । अखिल नेपाल फुटबल संघको वार्षिक क्यालेन्डरमै समावेश गरेर यस वर्षदेखि हामीले प्रतियोगिता गर्न लागेका हौं । गत वर्षको तुलनामा प्रतियोगिता थप व्यवस्थित र प्रतिस्पर्धात्मक हुने विश्वास लिएका छौं, उनले भने ।विजेताले ६ लाख र उपविजेताले तीन लाख रुपैयाँ जित्नेछन् । सर्वोत्कृष्ट खेलाडीलाई ५० हजार, विधागत उत्कृष्ट गोलरक्षक, डिफेन्डर, मिडफिल्डर, फरवार्ड र प्रशिक्षकलाई जनही १० हजार प्रदान गरिनेछ । प्रत्येक खेलको म्यान अफ द म्याचलाई ५ हजार दिइनेछ । प्रतियोगितामा करिब ६० लाख रुपैयाँ खर्च अनुमान आयोजकले गरेको छ । साबिक विजेता सरस्वती युथ क्लब हो ।"
सबै सम्भावना खुला,"(काठमाडौं)  सहिद स्मारक लिग ए डिभिजनले आठौं चरणको समाप्तिमा शनिबार त्यो दिशा लिएको छ, जहाँ कुनै प्रकारको पनि अनुमान गर्न गाह्रो छ । चाहे त्यो उपाधिको होड वा रेलिगेसनको । सम्भवतः रेलिगेसनमा पर्ने एक टिमका लागि धेरै क्लबको टाउको दुखाइ हुने छैन, जति उपाधि होडमा धेरै टिमले आफ्नो सम्भावना देख्नेछन् । गत वर्षको लिगमा पुछारमा रहेका मछिन्द्र र एनआरटीबाट अंक नखोसिएको भए यसपल्टको लिगमा कुनै पनि प्रकारको अनुमान अझ गाह्रो हुने थियो ।डर छ, कतै यही अंक खोस्ने विवादास्पद निर्णय अहिलेको लिगमा निर्णायक हुने त होइन ? पक्कै डर यसमा पनि छ । शीर्षस्थानमा रहेको आर्मीले दशरथ रंगशालामा शनिबारको खेलमा एनआरटीलाई हराउन सकेन र गोलरहित बराबरीमै चित्त बुझायो । आर्मीका प्रशिक्षक नवीन न्यौपानेले लगातार चिन्ता गरिरहेको टिमको क्षेत्र हो, फरवार्डका खेलाडी चम्कन नसक्नु । एनआरटीविरुद्ध यो समस्या चर्को रूपमै देखियो । त्यसमाथि एनआरटी गोलरक्षक अजित प्रजापतिले लिगमै अहिलेसम्मको आफ्नो उत्कृष्ट प्रदर्शन दिए । अजितले आर्मीका जर्जप्रिन्स कार्की र सन्तोष तामाङको प्रयास विफल तुल्याए र खेलका निर्विवाद उत्कृष्ट खेलाडी चुनिए । आर्मीलाई दुःख के तथ्यमा पनि हुनेछ भने एनआरटी १० खेलाडीमा समेटिएको थियो, तर त्यसको पनि फाइदा उठाउन सकिएन । भलै, त्यो इन्ज्युरी समयतिर थियो । जुनियर निकेनगुए दोस्रो पहेँलो कार्ड खाएर मैदान छाड्न बाध्य रहे । प्रशिक्षक न्यौपानेले पनि माने, खेलमा अजितको प्रदर्शन लगभग निर्णायकजस्तै रह्यो, आर्मी स्पष्ट ३ अंक बटुल्न असफल भयो ।एनआरटीका लागि यो एक अंक जित बराबर नै बहुमूल्य हुनेछ । त्यसैले एनआरटी प्रशिक्षक राजुकाजी शाक्यको भनाइ थियो, यो एक अंक शीर्ष ६ स्थानको भिडन्तमा महत्त्वपूर्ण हुनेछ । आठौं चरणको समाप्तिमा शीर्ष आठ टिमबीच ६ अंकको मात्र अन्तर छ । अबका बाँकी ५ चरणमा नतिजा जस्तो पनि आउन सक्छ । सबैभन्दा अगाडि रहेको आर्मीको १७ अंक छ भने आठौं स्थानमा रहेको पुलिससँग ११ अंक छ । त्यसबीचमा एनआरटी १२ अंक लिएर पाँचौंमा छ ।दशरथ रंगशालामा भएको दिनको दोस्रो खेलमा फ्रेन्ड्सविरुद्ध संकटा क्लब विजयी रह्यो । यसका लागि धन्यवादका पात्र रहे अजयी मार्टिन्स । उनले ६४ औं मिनेटमा सुवास गुरुङको कर्नरलाई हेड गर्दै पोस्टको दिशा दिए । त्यसमा मार्टिन्सलाई राम्रोसँग मार्क गर्न नसक्नु फ्रेन्ड्सको एकमात्र निर्णायक भूल रह्यो । यो नतिजापछि संकटा १२ अंकसहित आठौं स्थानमा उक्लेको छ र अब उसले पनि लिगमा राम्रो स्थान ल्याउने सपना बन्न सक्नेछ । फ्रेन्ड्स ८ अंकसहित ११ औं स्थानमा छ ।"
स्मिथले ईपीएल खेल्ने,"काठमाडौं (कास) वेस्ट इन्डिजका भेट्रान ड्वायने स्मिथले एभरेस्ट प्रिमियर लिगमा भैरहवा ग्लाडियटर्सबाट खेल्ने भएका छन् । ईपीएलको तेस्रो संस्करण फागुन १७ देखि चैत्र १ सम्म कीर्तिपुरस्थित त्रिवि क्रिकेट मैदानमा हुँदै छ । शरद भेषावकरको कप्तानीमा रहने ग्लाडियटर्सबाट स्मिथले खेल्ने ईपीएल आयोजकले जनाएको छ । आयोजकले स्मिथको आगमनले ग्लाडियटर्सको ब्याटिङक्रम बलियो बनाउने मात्र नभई टोलीका अन्य खेलाडीका लागि सिक्ने अनुभव हुने जनाएको छ । स्मिथको आर्थिक पाटो भने आयोजक र ग्लाडियटर्स दुवैले खुलाएका छैनन् । ३६ वर्षे स्मिथले वेस्ट इन्डिजबाट १० टेस्ट, १ सय ५ एकदिवसीय अन्तर्राष्ट्रिय र ३३ ट्वान्टी२० अन्तर्राष्ट्रिय खेलिसकेका छन् । उनले इन्डियन प्रिमियर लिगमा चेन्नई सुपर किंग्स, मुम्बई इन्डियन्स, डेक्कन चार्जर्स र गुजरात लायन्सबाट खेलिसकेका छन् । तीन वर्षअघि उनले अन्तर्राष्ट्रिय क्रिकेटबाट संन्यास लिए पनि विश्वभरका फ्रेन्चाइज क्रिकेट खेल्दै आएका छन् ।हामी आइकोनिक खेलाडी खोजिरहेका थियौं, त्यही समयमा ड्वायने स्मिथको नाम सुझाउँदा म निकै उत्साही भएको थिएँ, त्यसपछि हामी उनलाई भित्र्याउनका लागिपर्यौं । उनी ट्वान्टी२० क्रिकेटका सुहाउँदा ब्याट्सम्यान हुन्, ग्लाडियटर्सका मालिक साकेट सांघाईले प्रेस विज्ञप्तिमा जनाएका छन् । कप्तान शरदले वेस्ट इन्डिज र आईपीएलमा लामो समयदेखि खेलिरहेका स्मिथ जस्ता खेलाडी आफ्नो कप्तानीमा खेल्न लागेकामा आफैंलाई विश्वास नलागेको बताए । स्मिथ पनि नेपाल आएर खेल्न उत्साही रहेको आयोजकले जनाएको छ ।"
वडा ३२ का विजेता सम्मानित,"काठमाडौं (कास) काठमाडौं महानगरपालिका३२ ले १३ औं सागमा पदक जित्न जितेका आफ्नो वडाका खेलाडी र प्रशिक्षकलाई शनिबार सम्मान गरेको छ । वडाका ९ खेलाडीले तेक्वान्दो, कराते, लनटेनिस र बास्केटबलमा पदक जितेका थिए । तेक्वान्दोमा ३ स्वर्ण र दुई कांस्य, करातेमा १ स्वर्ण, बास्केटबल (थ्री बाई थ्री) मा १ रजत र टेनिसमा २ कांस्य जितेका थिए । स्वर्ण विजेतामा तेक्वान्दोका सक्षम कार्की, काजल श्रेष्ठ र भुपेन श्रेष्ठ तथा करातेका विप्लवलाल श्रेष्ठले जनही ५० हजार पुरस्कार पाए । रजत विजेता बास्केटबलका मनीष केसीले २० हजार थापे । कांस्य विजेता तेक्वान्दोका ज्ञानेन्द्र हमाल र मनोज मल्ल तथा टेनिसका वज्राचार्य दाजुभाइ संरक्षक र सम्यकले १०१० हजार पुरस्कार पाए । सम्मानित हुने प्रशिक्षकमा तेक्वान्दोका नवीनकुमार श्रेष्ठ र टेनिसकी रेणुदेवी कोन्डा वज्राचार्य छन् । मुख्य प्रशिक्षकद्वय नवीनले ५१ हजार र रेणुले ११ हजार रुपैयाँ पाए । सोही अवसरमा दक्षिण कोरियाको मुजुमा भएको कोरियन एम्बासडर कप वर्ल्ड तेक्वान्दो च्याम्पियनसिपका रजत विजेता रन्जित साउदलाई पनि २० हजारसहित पुरस्कृत गरियो । कोटेश्वर तेक्वान्दो डोजाङमा आयोजित कार्यक्रममा वागमती प्रदेशका सभामुख सानुकुमार श्रेष्ठ, राष्ट्रिय खेलकुद परिषद्का सदस्यसचिव रमेशकुमार सिलवाल, वडा ३२ का अध्यक्ष नवराज पराजुलीले खेलाडी र प्रशिक्षकलाई सम्मान गरे ।"
नवीनको सपना र कोटेश्वर डोजाङ,"मेरो सोच जहिल्यै अरुभन्दा पृथक हुनुपर्छ भन्ने थियो । भविष्यमा नेपालको सबैभन्दा राम्रो, सफल र सुविधासम्पन्न डोजाङ बनाउँछु भन्ने सपना साँचेको थिएँ । मैले सधैं गुणस्तरलाई ध्यान दिएँ, पैसाको पछि लागिनँ, प्रमुख श्रेष्ठ थपे, यति लामो समय तेक्वान्दोमा बिताएपछि खेलाडीको क्षमता पहिलो फाइटबाटै देखिन्छ । उनीहरूलाई प्राथमिकतामा राखेर प्रशिक्षण गराउने हो ।यस्तोमा उनले वर्तमान अन्तर्राष्ट्रिय खेलाडी तथा साग स्वर्णधारी भूपेनको उदाहरण दिए । जसलाई उनी आफ्नो डोजाङमा अहिलेसम्म निस्किएका सबैभन्दा उत्कृष्ट खेलाडी मान्छन् । पहिलोपल्ट भूपेन साथीसँग यहाँ आए । उसको परिवारले भलिबल खेलाडी बनाउन चाहेका रहेछन् । उसको शारीरिक बनोट देखेरै मैले तेक्वान्दो खेल्ने प्रस्ताव गरें । उसले स्वीकारेपछि आजको दिन आएको हो । मेरो विचारमा ओलम्पिक खेल्नसक्ने क्षमता भएको नेपाली खेलाडी अहिलेको समयमा उहीमात्र हो, उनले भने । कोटेश्वर डोजाङको सफलता आजको भोलि नै निस्किएको होइन । त्यसका लागि करिब तीन दशकको लगानी छ । मार्सल आर्ट नेपालमा विस्तार हुने क्रममा रहँदा ब्ल्याकबेल्ट लिएलगत्तै श्रेष्ठले डोजाङ खोलेका थिए । २७ वर्षअघि डोजाङ स्थापना गरेका उनको तत्कालीन उद्देश्य अर्कै थियो । अन्तर्राष्ट्रिय खेलाडीलाई अहिले त सुविधा राम्रो छैन भने त्यति बेला कल्पनाबाहिर थियो । काठमाडौंमा घरजग्गा भए पनि हामी आर्थिक अभावमै हुर्किएका हौं, कोटेश्वरजडिबुटीका स्थानीय श्रेष्ठले सम्झिए, पाकेट खर्चको जोहो पनि हुने र टोलमा प्रतिष्ठा पनि देखिने भएपछि डोजाङको अवधारणा बन्यो । मैले मासिक १ सय शुल्क लिएर कोटेश्वर महादेवस्थानको सरस्वती मावि प्रांगणमा तेक्वान्दो सिकाउन सुरु गरें ।उनले सुनाए, खेल सामाग्रीको अभाव त्यस्तै हुन्थ्यो । किन्छुभन्दा पनि नपाइने । किकप्याड, किकबेल्ट त अन्तर्राष्ट्रिय प्रतियोगिता खेल्न जाँदा मात्र देख्न पाइन्थो । चप्पलको किकप्याड बनाएर खेलाएँ । बोरामा बालुवा हालेर प्रशिक्षण गराएँ । टोलका साथीलाई पनि सिकाउथेँ । ४०५० जना हुन्थे । ब्ल्याकबेल्ट लिने बेलामा मुस्किलले १ वा २ जनामात्र हुने, धेरैले बीचैमा छाड्थें । अहिलेका राष्ट्रिय टिमका सक्षम कार्कीका बुवा भैरव कार्कीलाई आफूले तेक्वान्दो सिकाएको उनले स्मरण गरे ।हिरोशिमा एसियाडमा सहभागिता हुनुअघि नै उनले डोजाङ स्थापना गरेका थिए । एसियाली खेलकुदबाट फर्किएपछि घुँडाको चोटले उनी थलिए । खेलकुद परिषद्बाट प्रशिक्षकको नियुक्ति लिए र आफ्नै डोजाङको स्तरोन्नतिमा तल्लीन भए । आफूजस्तै प्रतिभा उत्पादनको खोजीमा उनले आफ्नै भाइहरूमा प्रयोग गरे । भाइहरू थिए निर्मल र निरञ्जन श्रेष्ठ । निर्मल सरस्वती क्लबबाट फुटबल खेल्थे । दुवैलाई प्रशिक्षण दिन सुरु गरे । ३ वर्षमा भाइहरूले दाइको सपना पूरा गरेर देखाए । निरञ्जनले खेल्न छाडेकामा उनलाई अहिले पनि अपसोच छ । करिअरको उच्च लयमा हुँदैमा भाइ अमेरिका पलायन भएको उनलाई मनपरेको छैन । चोटबाट फर्किएपछि नेपालमै आठौं दक्षिण एसियाली खेलकुद (साफ) का लागि गरेको प्रयास असफल भएपछि मैले खेलाडी जीवनबाट अघोषित संन्यास लिएँ, उनले भने, त्यति बेला निर्मल र निरञ्जनले भने छनोटमात्र होइन, दुवैले स्वर्ण जितेर मेरो सपना पूरा गरिदिए । दाइको परीक्षण सफल भयो । उनी निर्मल र निरञ्जनजस्ता खेलाडीको उत्पादनमै केन्द्रित हुनथाले । प्रथम युथ ओलम्पिकमा सहभागी रन्जन श्रेष्ठ पनि उनकै उत्पादन हुन् । सबैभन्दा धेरै खेलाडी छनोट भएको र स्वर्ण जितेको भने यसपालि हो । कोटेश्वर सरस्वती माविबाट सुरुभएको डोजाङले कुनै समय एयरपोर्टको चौरमा पनि प्रशिक्षण दियो । धेरै समय जडिबुटी आसपास अल्झियो । आर्थिक उपार्जनका लागि श्रेष्ठले व्यायाम र स्नुकर पनि सन्चालन गरे । जसले डोजाङको आर्थिक हैसियत उकासेको श्रेष्ठ पनि स्वीकार्छन् । पेप्सीकोलाको यती टोल अहिलेको ठेगाना हो । २ रोपनी जग्गा लिजमा लिएर एकेडेमी र जिम हाउस सुरु गरेको ४ वर्ष भयो । अहिले पनि दैनिक १ सयभन्दा धेरै केटाकेटीले तेक्वान्दो सिक्दैछन् । मासिक शुल्क १ सयबाट बढेर १ हजार पुगेको छ । डोजाङ प्रमुख श्रेष्ठ भन्छन्, पहिले १ सय रुपैयाँ लिँदा धेरै कमाएको थिएँ अहिले घाटामै छु ।उनको डोजाङमा भर्ना भएकामध्ये तीन चौथाइभन्दा बढीले बीचैमा छाड्छन् । उनको मात्र होइन, अधिकांश डोजाङको समस्या यही हो । उनका अनुसार सफलताका लागि धेरै कुरा मिल्नुपर्छ । लगनशील खेलाडी, स्तरीय प्रशिक्षण र पारिवारिक सहयोग भएमा प्रतिभा उत्पादन हुन समय लाग्दैन । करिब एक वर्षयता राष्ट्रिय टोलीमा प्रमुख प्रशिक्षकको जिम्मेवारीका कारण श्रेष्ठले डोजाङलाई पर्याप्त समय दिन सकिरहेका छैनन् । मलाई राष्ट्रिय टिमको महत्त्वपूर्ण जिम्मेवारी छ । अहिले यसैमा केन्द्रित हुनुपर्छ । राष्ट्रिय खेलाडीको छनोटका लागि हालै सार्वजनिक आह्वान गरेका छौं, अन्तर्राष्ट्रियस्तरमा नेपाली तेक्वान्दोको स्तर अझै माथि लाने जिम्मेवारी छ, उनले तेक्वान्दोको लक्ष्य सुनाए ।"
९९ मा सन्दीप,काठमाडौं (कास) युवा लेग स्पिनर सन्दीप लामिछानेले उत्कृष्ट प्रदर्शन गर्दै यस सिजनको बिगबास लिगमा आफ्नो यात्रा टुंग्याएका छन् । सन्दीपले राम्रो बलिङ गर्दै एक विकेट लिए पनि उनको टोली मेलबर्न स्टार्स शनिबार ब्रिसबेन हिटसँग ७१ रनले पराजित भयो । पहिला ब्याटिङ गरेको ब्रिसवेनले निर्धारित २० ओभरमा ५ विकेट गुमाई १ सय ८६ रन बनायो । लिगमा आफनो अन्तिम लिग खेल खेलिरहेको मेलबर्न जवाफमा १७४ ओभरमा १ सय १५ रनमा अलआउट भयो । मेलबर्नको यो लगातार तेस्रो हार हो । पहिलो ११ मध्येको १० खेल जितेर मेलबर्न यसअघि नै प्लेअफमा पुगिसकेको थियो ।सन्दीपले ४ ओभरमा १६ रनमात्र खर्चेर क्रिस लिनको विकेट लिए । सन्दीपको बलमा निक लार्किनले बाउन्ड्री लाइनमा उत्कृष्ट क्याच लिई लिनलाई पेभेलियन फर्काएका थिए । सन्दीपले ९ डट फालेका थिए । ब्याटिङमा सन्दीपले १ रनमात्र बनाउन सके । लिनको विकेटसँगै सन्दीपको मान्यताप्राप्त ट्वान्टी२० मा विकेटसंख्या ९९ पुगेको छ । पछिल्लो खेलमा सन्दीपले विकेट लिन सकेका थिएनन् । सन्दीपले मेलबर्नले खेलेको १४ मध्येमा १३ खेल खेल्दै १५ विकेट लिई यसपटकको बिगबास यात्रा टुंग्याएका हुन् । यसक्रममा उनी जारी बिगबासमा सर्वाधिक विकेट लिने खेलाडी सूचीमा सातौं स्थानमा छन् । सन्दीपले एकै फ्रेन्चाइज लिगमा आफ्नोतर्फबाट सबैभन्दा बढी विकेट लिएका हुन् । गत सिजनको बिगबासमा उनले ८ खेलमा ११ विकेट लिएका थिए । सन्दीप आइतबार नेपाल आइपुग्ने तालिका छ । नेपाली राष्ट्रिय टोलीबाट आईसीसी विश्वकप क्रिकेट लिग २ मा खेल्नुपर्ने भएकाले सन्दीपको अस्ट्रेलिया यात्रा टुंगिएको हो । माघ २२ बाट सुरु हुने लिग २ मा नेपालले ओमान र अमेरिकासँग प्रतिस्पर्धा गर्दैछ । मेलबर्नले जारी लिगमा प्लेअफसहितको खेल खेल्दा टोलीमा सन्दीप हुने छैनन् । गत सिजनमा मेलबर्नलाई फाइनलमा पुर्याउन सन्दीपले ठूलो भूमका खेलेका थिए ।
विराटनगर महानगर विजयी,रौतहट (कास) शेरबहादुर दर्लामी खेल मैदानमा चन्द्रपुर उपमेयर कप राष्ट्रिय महिला लिग फुटबलमा शनिबार सावित्रा मगरको गोल मदतले विराटनगर महानगरपालिका मोरङ विजयी भएको छ । विराटले सुर्खेतको वीरेन्द्रनगर नगरपालिकालाई १० ले हरायो । वालिङ नगरपालिका (स्याङ्जा) र बाँसगढी नगरपालिका (बर्दिया) बीचको खेल ११ को बराबरीमा टुंगियो । विराटनगरका लागि खेलको ७२ औं मिनेटमा सम्झना लावतीको कर्नर प्रहार उपयोग गर्दै सावित्राले गोल गरेकी थिइन् । त्यही गोल नै निर्णायक भयो । सुरुदेखि नै विराटनगरले वीरेन्द्रनगरमाथि गोलका लागि दबाब बनाएको थियो । खेल एकपक्षीय पारे पनि गोल थप्न सकेन । मध्यान्हअघि धेरैपल्ट प्रयास वीरेन्द्रनगरकी गोलकिपर सलिना चौधरीले विफल पारिन् । विराटनगरकी सम्झना लावतीले थ्रुपै आक्रमण गरिन् । तर गोल गर्न असफल भइन् । विराटगनरका जमुना मगर र सावित्री मगरले अग्रपंक्तिमा रहेर राम्रो खेल प्रदर्शन गरे । वीरेन्द्रनगरकी सिर्जना सिंह वुमन अफ द म्याच भईन् । पहिलो खेलमा वालिङ र बाँसगढीले बराबरी खेलेर अंक बाँडेका हुन् । पहिलो हाफमा दुवै टिमबाट गोल पनि हुन सकेन । दोस्रो हाफको १४ औं मिनेटमा बाँसगढीकी अजिता घर्तीमगरले गोल गरिन् । दोस्रो हाफको ४३ औं मिनेटमा वालिङकी मनमाया दमाईले पेनाल्टीमा गोल गर्दै खेल बराबरीमा ल्याइन् । बाँसगढीकी सुरक्षा सुखरिया वुमन अफ द म्याच भइन् ।
लिगमा कुमारी अगाडि,"काठमाडौं (कास) तेस्रो महिला प्रिमियर फुटसल लिगअन्तर्गत शनिबार ढुकु फुटसल, फुटसल एरिना, कुमारी फुटसल र एबीसीले जित पाएका छन् । ग्रासरुट रिक्रेसनल सेन्टरमा यस (दोस्रो) साताको खेलमा ढुकुले दी माइटी महिलाजलाई १५२ गोलले पराजित गर्यो । फुटसल एरिनाले लाखुर फुटसललाई ३१, कुमारी फुटसलले बार्सा नेपाललाई ३२ र एबिसीले एमयूएफसी नेपाली गर्ल्सलाई ४२ ले हराएका हुन् । युरोपियन युनियनको मुख्य प्रायोजन र वी युनाइटेडको आयोजनामा ६ सातासम्म चल्ने प्रतियोगिता हरेक शनिबारमात्र खेलाइन्छ । महिलालाई खेलमा सक्रियता बढाउने उद्देश्यसाथ आयोजित प्रतियोगितामा कुमारी फुटसल ३ खेलमा जित निकाल्दै अगाडि छ । कुमारीको ९ अंक छ । समान ३ खेलमा २ मा जित पाएका ढुकु, लाखुर, एरिना र एबीसी क्रमशः दोस्रो, तेस्रो, चौथो र पाँचौं स्थानमा छन् ।"
अनि मैले ठूलो प्लेन चढो,"राजधानीको सिनामंगलमा रोडनजिकै रोकेर राखेको ठूलो प्लेन देखेर एक दिन मैले सोधेँ, त्यो प्लेन त्यहाँ किन राखेको पापा ? उहाँले त्यो म्युजियम हो, एक दिन तिमीलाई घुमाउँछु भन्नुभयो । यसपालि जाडो बिदामा बाबाले मलाई त्यो म्युजियम हेर्न लैजानुभयो । माघ २ गतेको दिन थियो, घाम लागेको थिएन । सिमसिम पानी पर्यो, जाडो अलि बढी नै थियो ।म्युजियमभित्र पस्न टिकट काट्नुपर्दो रहेछ । टिकटसँगै साँच्चिकैको प्लेन चढ्ने जस्तै बोर्डिङ पास पनि दिइँदो रहेछ । प्लेनभित्र छिर्नलाई त्यो बोर्डिङ पास दर्ता गरिसकेपछि हामीलाई भर्याङबाट प्लेनको ढोकाभित्र छिर्न दिइयो । ढोकामा साँच्चिकैको प्लेनको जस्तै एकजना एअरहोस्टेस दिदीले नमस्कार भनेर स्वागत गर्नुभयो । प्लेनभित्र सिटमा बसाइसकेपछि मोनिटरबाट त्यस म्युजियमका संस्थापक क्याप्टेन वेद उप्रेतीले स्वागत गर्दै त्यो प्लेन, म्युजियम र अन्य कुराबारे बताउनुहुँदो रहेछ । त्यसपछि हामीले पाइलटहरू बस्ने ककपिट, विभिन्न प्रकारका सयौंथरी ससाना प्लेन तथा हवाई जहाजसम्बन्धी मोडलहरू, देशविदेशका फोटाहरू तथा अन्य थुप्रै कुराको अवलोकन गर्यौं । यसरी भित्र भ्रमण गर्दै अन्तमा क्याफ्टेरिया पुगिँदो रहेछ । त्यसपछि हामी पछाडिको भर्याङबाट तल झर्यौं । तल आएपछि साना केटाकेटीका लागि राखिदिएको प्ले स्टेसनमा म धेरैबेर खेलें । त्यहाँ मजस्तै थुप्रै केटाकेटी खेलिरहेका थिए । खेल्न थालेपछि त जाडो पनि बिर्सिंदो रहेछ । मैले त्यतिबेला भाइलाई एकदम मिस गरें । उसको चाहिँ स्कुल बिदा थिएन । नत्र त ऊसँग आउँदा झन् मज्जा हुने रहेछ । त्यहाँ दुइटा हेलिकप्टर पनि राखिदिएका रहेछन्, जहाँ बसेर मैले धेरै फोटो खिचें । त्यस कम्पाउन्डमा फोटो खिच्नकै लागि बनाइदिएका विभिन्न प्रकारका खुला स्टुडियोजस्तो, ठुल्ठूला पेन्टिङ तथा मोडल अगाडि बसेर पनि फोटो खिचें । देशभित्र उड्ने प्लेन त मैले धेरैचोटि चढिसकें तर देशबाहिर उड्ने प्लेनचाहिँ चढेको छैन । त्यसैले यो प्लेन मलाई धेरै ठूलो लाग्यो । टर्किस एअरलाइन्सको यो प्लेनलाई एअरबस ३३०३०० भनिँदो रहेछ । यो काठमाडौंको एअरपोर्टमा अगाडिको पांग्राको भाग दुर्घटना भएपछि नउडाईकन राखिएको रहेछ । त्यसैलाई म्युजियम बनाइएको रहेछ । यो दुर्घटना हुँदा हाम्रो त्रिभुवन अन्तर्राष्ट्रिय विमानस्थल दुई दिनसम्म बन्द भएको थियो रे । जाडो भए पनि मैले आइसक्रिम र चिप्स खाएँ, पापाले कफी पिउनुभयो । त्यसपछि त्यहाँ रहेको पसलबाट मैले भाइ र मलाई सानो दुइटा प्लेन किनेर ल्याएँ । मलाई त त्यहाँ समय बितेको पत्तै भएन । अझ बस्न मन थियो । अर्कोपटक भाइ र परिवारका सबैजना आउने योजना बनाउँदै हामी फर्कियौं ।  रेनिशा भण्डारी, कक्षा३, सेन्ट मेरिज स्कुल, ललितपुर"
तारा तिमी,"फोहोर पानी पिउनु हुन्न, रोगव्याधि लाग्ला,तताएर पिउने गर्नू, त्यसलाई छान्नुपर्छ ।। बाबुकाजी सुवालचाँगुनारायण नपा२, झौखेल, भक्तपुर"
सरस्वती,"मिहिनेत गरी अध्ययन गर्छुमेरै समीपमा आऊ,लेखपढ गर्ने बेला सधैंमेरो मस्तिष्कमा छाऊ । शान्ता ज्ञवाली, कक्षा६अमरसिंह मावि, पोखरा"
आमा,"लुगा धोई खाना पकाईसबलाई तातो खाना खुवाई,मलाई मीठो खाजा बनाईआफू अफिस मलाई स्कुल पुर्याई ।आमा नहुँदा घर बेकामरातिको खाना उनकै काम,कसरी गर्छ्यौ यत्रो काममेरी आमा हुन महान् ।  पुनम अधिकारी, कक्षा८अरुणिमा सेकेन्डरी स्कुल, काठमाडौं"
जरायोलाई जुत्ता !,"हिउँद मासको बेला । जताततै हिउँ फुस्फुसाइरहेको थियो । हृदयपुर उपत्यकाका केटाकेटी स्कुल बिदामा रमाइरहेका थिए । कोही हिउँमा चिप्लेटी खेलिरहेका हुन्थे त कोही लुकामारी । कोहीचाहिँ हिउँलाई डल्लो पार्दै एक अर्कालाई हिर्काउन पाउँदा दंग पर्थे । धेरैजसो हिउँमा विभिन्न किसिमका आकृति बनाउँथे । हिउँ मन नपर्नेहरू भने आगो तापेर बसेका हुन्थे कि त न्यानो सिरकभित्र घुर्सिएका हुन्थे ।हिमांशु र हिमा भने अलग थिए । उनीहरू दाजु बहिनी हुन् । हिउँदे बिदामा हिमांशु प्रायः कथाका किताब पढ्न मन पराउँथ्यो । हिमा भने रंगसँग हुन्थिन् । उनलाई चित्र कोर्न मन पर्थ्यो ।त्यस दिन पनि हिमांशु किताबसँगै थिए । हिमा चित्रमा रंग भर्दै थिइन् । मौसम घमाइलो थियो ।दादा हजुरले केही सुन्नुभयो ? हिमाले भनिन् ।हँ नाइँनाइँ किताब पढ्न एकोहोरिएको हिमांशुले कोठावरिपरि हेर्दै भने । एकछिन् सुन्नुस् त, हिमाले थपिन्, हाम्रो घर पछाडि कोही छ । एकछिन् एकाग्र भएर सुनिसकेपछि अकमकिँदै हिमांशुले भने, हो हो, को होला त ? साँझको समयमा अचेल गाउँघरतिर भालु पसेर मानिस र तिनका गाईवस्तुलाई दुःख दिन थालेका थिए । भालु नै हो कि क्या हो, डराउँदै हिमांशुले भने । एकपटक मसँगै आऊ त, एकैछिन्मा साहस बटुल्दै हिमांशु बोले । उनले पढ्दै गरेको किताब त्यत्तिकै थन्काए । हिमाले पनि हातको पेन्सिल भुइँमै छोडिन् । हिमांशुले ढोकामा भएको गजबार निकाले र हातमा लिँदै भने, पख्लास् भालु ।गजबार हातमा उज्याउँदै हिमांशु घर पछाडि गए । हिमा पनि डराईडराई पछि लागिन् । घर पछाडि पुग्नेबित्तिकै हिमांशुले भने, ओहो कस्तो मायालाग्दो। त्यहाँ त जरायोको बच्चा पो छट्पटाइरहेको रहेछ । फुर्किंदै हिमाले भनिन्, कस्तो राम्रो जरायो । म त यसको चित्र बनाउँछु । उनीहरू नजिक आउँदा जरायोको बच्चा डराएर भाग्न खोज्यो । तर ऊ लड्खडाइरहेको थियो । उसले अगाडिको दायाँ खुट्टा उचलिरहेको थियो । सकीनसकी उभिएको ऊ भाग्न सकेन । पख पख भन्दै हिमांशुले जरायोलाई च्याप्प समाए ।कहाँबाट आयो होला यो ? साँच्चै मायालाग्दो रहेछ । हेर त यसको निधारमा पान आकारको बुट्टा हातमा लिँदै हिमांशुले भने । जरायोको निधारमा सेतो रंगको पान आकारको बुट्टा थियो । यसका बाबाआमा कहाँ होलान् ? चिन्तित हुँदै हिमाले भनिन् । हेर त यसको खुट्टा सुन्निएको । यो घाइते छ । यसलाई उपचारको खाँचो छ, हिमांशुले जरायोको खुट्टा समाउँदै भने । उनीहरूले जरायोको बच्चालाई घरभित्र लगे । आमा, यहाँ हेर्नुस् त हामीकहाँ नयाँ पाहुना आएको छ, हिमांशुले आमालाई जरायो देखाउँदै भने । अचम्म मान्दै आमाले भन्नुभयो, अरे, जरायोको बच्चा कहाँबाट आयो ?आमा यो घाइते छ । यता खुट्टामा हेर्नुस् त, हिमांशुले जरायोको बच्चा आमालाई दिए । जरायोको बच्चाको खुट्टालाई आमाले मनतातो पानीले सेकिदिनुभयो । अनि अँगेनाछेउ न्यानो कम्बलमा राख्दै भन्नुभयो, यो भोकाएको जस्तो देखिन्छ, एकछिन् हेर्दै गर है । आमाले जरायोको बच्चाको अगाडि मनतातो दूध राखिदिनुभयो । तर उसले दूध खान सकेन । आमाले सोली ल्याउनुभयो । जरायोको बच्चाको मुख फट्टाएर उसलाई सोलीबाट दूध खुवाउनुभयो । एकैछिन्मा जरायोको बच्चा अलिक हँसिलो देखियो ।झमक्क साँझ पर्दा हिमांशु र हिमाका बाबा घर आउनुभयो । उनीहरूको बाबा हृदयपुर उपत्यकाको वन पशु विभागमा काम गर्नुहुन्थ्यो । बाबाले जरायोको बच्चाको खुट्टा जाँच्नुभयो । हिउँमा चिप्लिएर यसको दायाँ खुट्टा मर्केकोजस्तो छ, जाँचिसकेपछि उहाँले भन्नुभयो, यसकी आमा पो कहाँ छे होला, यो एक्लो हुने भयो ।बाबाले भन्नुभयो, हिमांशु तिम्रा पुराना जुत्ता लिएर आऊ त । किन बाबा ? हिमांशुले सोधे । बुबाले भन्नुभयो, जरायोलाई अब जुत्ता लगाइदिने । बाहिर निकै चिसो पनि छ । यसको मर्किएको खुट्टा जुत्ता लगाएरै ठीक हुन्छ । जुत्ता लगाए मात्र यसको खुट्टा सोझिन्छ । आहा, जरायोलाई जुत्ता  १, हिमा मख्ख परिन् ।हिमांशुले र्याकबाट आफ्ना पुराना जुत्ता लिएर आए ।अहँ, हिमांशुका जुत्ता त ठीक नै भएन । तिम्रा जुत्ता निकै ठूला हुने रहेछन्, बाबाले हिमाका साना खुट्टा हेर्दै भन्नुभयो, छोरी अब तिम्रा पुराना जुत्ता लिएर आऊ त ।हिमाले आफूलाई ठीक हुन छाडेका साना जुत्ता लिएर आइन् ।हिमाका जुत्ताचाहिँ उसलाई ठीक हुने रहेछ । बाबाले जरायोको बच्चाका अगाडिका खुट्टामा हिमाका रंगीबिरंगी जुत्ता लगाइदिनुभयो ।यो देखेर हिमा निकै खुसी भइन् र फेरि चिच्याइन्, आहा, जरायोलाई जुत्ता १ बाबा अब भोलिदेखि चाहिँ यसलाई तपाईंको कार्यालयमै राख्नुपर्ला, बाबाका लागि तातो चिया टेबलमा राख्दै आमाले भन्नुभयो । जरायोलाई हामीसँगै राखौं न आमा, हिमाले दुःखी हुँदै भनिन् । सुरुप्प तातो चिया खाँदै बाबाले भन्नुभयो, त्यो त हो । तर हिउँदमा कार्यालयमा अत्यधिक चिसो छ । धेरै कर्मचारी पनि हिउँदे बिदामा छन् । यसलाई यहीँ नै न्यानो होला । भोलिपल्टदेखि उनीहरूको घरमा हृदयपुर उपत्यकाका मान्छेको घुइँचो नै लाग्न थाल्यो । हृदपुरका केटाकेटीहरू जुत्ता लगाएको जरायो हेर्न आउन थाले । यो देखेर हिमांशु र हिमाको परिवार दंगदास बन्यो ।नयाँ साथी पाएकोमा हिमांशु र हिमा निकै खुुसी देखिन्थे । जरायोको बच्चालाई खुट्टा निको नहुन्जेल आमाले घरमै राखेर स्याहार्नुभयो । उसलाई दिउँसभर आँगनमा राख्नुहुन्थ्यो । जरायोलाई दिनभर बाहिर राख्दा के थाहा उसकी आमा लिन आउँछे कि भन्ने विचारले आमाले जरायोको बच्चालाई आँगनमा राख्नुहुन्थ्यो । तर धेरै दिन हुँदा पनि जरायोकी आमा उसलाई लिन आइन । साँझमा भने उहाँले आफूसँगै अँगेनाको छेउमा राख्नुहुन्थ्यो । रातको बेलामा उसलाई डोकोभित्र न्यानो कम्मलभित्र राखिदिनुहुन्थ्यो ।साता दिनसम्मको स्याहार पाएपछि जरायो तंग्रियो । उसले आफैं खानेकुरा खान सक्ने भयो । १५२० दिनमा बुरुक्बुरुक् उफ्रन सक्ने भयो । हिमांशु र हिमाको हिउँदे बिदा सकिनै लागेको थियो । अब जरायोसँग खेल्ने धैरै दिन छैन भनेर उनीहरू चिन्तित बन्न थालेका थिए । हिमांशु र हिमाको स्कुल लागेको भोलिपल्ट जरायो गायब भयो । ऊ अहिले के गर्दै होला दादा ?, बेलाबेला जरायोबारे सोच्दै हिमाले हिमांशुलाई सम्झाउँथिन् । माथिल्लो जंगलमा रमाएर बसेको छ होला, हिमांशुले भन्थे । वसन्त ऋतुको एक समय स्कुलमा भएको चित्रकला प्रतियोगितामा हिमाले बनाएको जुत्ता लगाएको जरायोको चित्र प्रथम भयो । यो देखेर बाबाआमा पनि निकै खुसी हुनुभयो । हिमाले आफूले पाएको मेडल भित्तामा सजाएर राखिन् । केही समयमा उनीहरूले जरायोकाबारे बिर्सिसकेका थिए ।अर्को वर्षको हिउँदमा दुईवटा बच्चासहित एउटा माउ जरायो उनीहरूको आँगनमा देखा पर्यो । ओहो पानबुट्टे, घरको झ्यालभित्रैबाट चिच्याउँदै हिमांशुले भने । उसको निधारमा पान आकारको सेतो बुट्टा थियो । ऊ त्यही जरायो थिई । जो अघिल्लो वर्षको हिउँदमा उनीहरूको घरमा आएको थियो । हिमांशुले उसलाई चिनिहाले । पानबुट्टे त पोथी जरायो पो रहेछ । यसपटक उसले दुईवटा बच्चा पनि पाएछ । बच्चासहितको जरायो फेरि घर आएकोमा हिमांशु र हिमा दुवै खुसी भए । त्यो बच्चासहित उनीहरूको गोठमा गएर बस्यो । बाबा, जरायोलाई जुत्ता लगाइदिनुपर्यो, हिमाले साँझपख बाबालाई भनिन् । हडबडाउँदै बाबाले भन्नुभयो, के भन्छे, फेरि यो वर्ष पनि जरायाको बच्चा आयो कि क्या हो ? एउटा हो र दुईटा बच्चासहित अघिल्लो वर्षकी पानबुट्टे आएकी छ, आमाले थप्नुभयो, उनीहरू गोठमा छन् ।यसपटक बाबाले हिमांशु र हिमा दुवैका पुराना जुत्ता मगाउनुभयो । पानबुट्टे जरायोका बच्चाका खुट्टामा हिमांशु र हिमाका एकएक जोर जुत्ता लगाइदिनुभयो । दुवै बच्चा न्याना जुत्ता लगाउन पाउँदा दंग परे । उनीहरूले पानबुट्टेलेझैं झिमझिम आँखा झिम्क्याउन थाले । पानबुट्टे पनि निकै खुसी देखिन्थी । हिउँदभरि पानबुट्टे आफ्ना बच्चासहित गोठमा बसी । उनीहरू दिनभर त्यहीँको जंगल आसपास डुल्थे । पानबुट्टे र उसका दुई बच्चाले फेरि खुसी ल्याइदिए । हिमांशु र हिमा जरायोहरूसँग रमाएर खेल्थे । उनीहरूको घरमा फेरि जुत्ता लगाएका जरायोका दुई साना बच्चा हेर्नेहरूको ताँती लाग्न थाल्यो ।हिउँद सकिएपछि । पानबुट्टे जरायो र त्यसका दुई बच्चा फेरि हराए । पानबुट्टे पहाड उक्लिएको दिनमै हिमांशु र हिमा अर्को हिउँद कहिले होला र पानबुट्टे फेरि आउला भनेर सोच्न थाले ।"

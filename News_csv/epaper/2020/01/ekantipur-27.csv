शीर्षक,विवरण
एमसीसी पारित गर्न संकल्प प्रस्ताव !,"एमसीसीको प्रक्रिया अघि नबढ्दै यही माघ १५ मा नेकपा केन्द्रीय कमिटीको पहिलो बैठकसमेत सुरु हँॅदै छ । यो बैठकमा पनि एमसीसी बहसको विषय बन्ने देखिन्छ । स्थायी कमिटीले नै यसका कतिपय प्रावधान सच्याउनुपर्छ भनिसकेको अवस्थामा त्यसलाई त्यत्तिकै अनुमोदन गरेर जानु हँॅुदैन, केन्द्रीय कमिटी सदस्य रवीन्द्र अधिकारीले भने, यो विषयमाथि नेतृत्वले केन्द्रीय कमिटीलाई पनि स्पष्ट पार्नुपर्छ । अमेरिकाले देला थप स्पष्टीकरण ? एमसीसीप्रति नेकपाकै शीर्ष नेताहरूले संशय प्रकट गरेकाले यो विषय विवादको भुमरीमा परेको हो । उनीहरूमध्ये केहीले एमसीसी सैन्य रणनीति भएको, यसले मुलुकको परराष्ट्र सम्बन्धमा असन्तुलन ल्याउन सक्ने, सम्झौताका प्रावधान नेपालको कानुन र संविधानभन्दा माथि रहने, परियोजनाको लेखापरीक्षण, कर्मचारी भर्नालगायत कतिपय बुँदामा अस्पष्टता रहेको भन्दै आपत्ति जनाएका छन् । दुई दिनअघि सुर्खेत पुगेका गृहमन्त्री रामबहादुर थापाले एमसीसी सम्झौताका केही प्रावधान संशोधन हुनुपर्ने टिप्पणी गरेका थिए । नेपालको सार्वभौमिकता र स्वतन्त्रतालाई कुण्ठित पार्ने देखिए एमसीसी सम्झौता मान्य नहुने उनको धारणा थियो । एमसीसी परियोजनाअन्तर्गत अमेरिकाबाट नेपालमा लगानी हुने ५५ अर्ब रुपैयाँ बजेटमा नेपालको पनि १४ अर्ब लगानी हुन्छ, गृहमन्त्री थापाको भनाइ थियो, तर पनि कर्मचारी राख्नेदेखि लेखापरीक्षणलगायत विभिन्न प्रावधानमा अमेरिकाको निर्णय मान्नुपर्ने बाध्यता जस्ता कुरा संशोधन हुनुपर्छ । थापासँगै मिल्दोजुल्दो धारणा नेकपा वरिष्ठ नेता माधव नेपालले पनि एक साताअघि प्रकट गरेका थिए । हेटौंडामा नेता नेपालले एमसीसी इन्डोप्यासिफिक रणनीतिको अंग भएको भन्दै त्यसलाई स्वीकार्न नहुने बताएका थिए । एमसीसी परियोजना इन्डोप्यासिफिक रणनीतिसँग जोडिएको छ र यो रणनीति उत्तर कोरिया, चीन र रुसविरुद्ध उभिएको छ । यसरी कसैको विरुद्ध खडा भएको गठबन्धनको अनुदान स्वीकार गर्नु हामीलाई घातक हुन्छ, पूर्वप्रधानमन्त्री नेपालले भनेका थिए । नेकपाका अर्का अध्यक्ष पुष्पकमल दाहालले पुस पहिलो साता बसेको नेकपा संसदीय दलको बैठकमा इन्डोप्यासिफिक रणनीतिको अंग भएको भए एमसीसी सम्झौता मान्य नहुने, त्यसलाई अमेरिकाले स्पष्ट गरेपछि मात्र अनुमोदन गर्ने प्रतिबद्धता जनाएका थिए । दाहालले पछिल्लो अवधि अमेरिकाले केही स्पष्ट पारोस् र केही बुँदाहरूलाई प्रश्नरहित बनाओस् भन्ने चाहेका छन् । तर अमेरिकाले सम्झौताका बुँदा सच्याउने छनक दिएको छैन । सत्तारूढ दलका नेताहरूबाटै प्रश्न उठेपछि गत साता काठमाडौंस्थित अमेरिकी दूतावासले एमसीसीबारे १० बुँदे स्पष्टीकरण सार्वजनिक गरेको थियो । उक्त स्पष्टीकरणमा एमसीसीमा कुनै सैन्य मामिला नजोडिएको उल्लेख छ । त्यस्तै एमसीसी परियोजनामा अमेरिकी कानुनले सैन्य संलग्नतालाई निषेध गरेको, अनुदानमा कुनै स्वार्थ नजोडिएको त्यसमा उल्लेख थियो । दूतावासको स्पष्टीकरण आएपछि पनि नेकपा नेताहरूले आफ्ना जिज्ञासा शान्त नभएको भन्दै प्रतिक्रिया दिएका छन् ।त्यसपछि अमेरिकी राजदूत र्यान्डी बेरीले परराष्ट्र मन्त्रालयका अधिकारीहरूलाई भेटी दूतावासले भनेबाहेक अन्य कुनै पनि खालको स्पष्टीकरण अमेरिकाबाट नआउने संकेत दिएका छन् । एमसीसीबारे ब्रिफिङ गरेर यसलाई स्पष्ट पारिएको छ, अब यसमा थप स्पष्टता आवश्यक छैन, राजदूत बेरीको ब्रिफिङ उल्लेख गर्दै परराष्ट्रका एक अधिकारीले भने, अब अनुमोदन गरे पनि गर्नुहोस्, नगरे पनि केही छैन, यसमा कुनै अनिवार्य सर्त छैन । राजदूत बेरीको भनाइले अब एमसीसीबारे अमेरिकाले थप प्रस्ट्याउने सम्भावना छैन । त्यसैले जटिलता सुल्झाउने विकल्पका रूपमा संकल्प प्रस्तावको मध्यमार्गी बाटोको खोजी भएको जानकार स्रोतको भनाइ छ । एमसीसीको विपक्षमा रहेका नेताहरूलाई विश्वासमा लिने प्रयासस्वरूप प्रधानमन्त्री ओलीले व्यक्तिगत रूपमा भेटघाट गरिरहेका छन् । गत साता उनले वरिष्ठ नेता झलनाथ खनालसँग झन्डै तीन घण्टा लामो एकल भेट गरे । वामदेव गौतम, नारायणकाजी श्रेष्ठसँग पनि एमसीसीकै विषयमा प्रधानमन्त्रीले छुट्टाछुट्टै कुराकानी गरेका छन् । मन्त्रिपरिषद्मा पनि यो विषयमा कुरा उठाउने पार्टीका मन्त्रीहरूलाई थप नबोल्न र पारित गर्ने प्रक्रियाको पक्षमा उभिन निर्देशन दिएका छन् ।"
४ महिनापछि नेतृत्व,"सभामुख चयन प्रक्रियालाई ढिलो गरी अघि बढाइए पनि टुंगोमा पुर्याउन सफल भएको उनले बताए । पूर्वसभामुख घर्तीमगरले प्रमुख प्रतिपक्षी कांग्रेसलगायत दलहरूले सभामुखमा उम्मेदवारी नदिएकाले संसद्मा सहमतिको वातावरण बनेको बताइन् । उनले सहमतिले सक्षम व्यवस्थापिका निर्माण हुने धारणा राखिन् । उनले सापकोटाको राजनीतिक इमानदारिता र संघर्षको प्रशंसा गरेकी थिइन् । समर्थक र प्रस्तावकले बोलेपछि ठाकुरले प्रमुख प्रतिपक्षी कांग्रेसका सांसद मीनेन्द्र रिजाललाई बोल्न समय दिएका थिए । सांसद रिजालले प्रतिनिधिसभामा सत्तारूढ नेकपाको बहुमत रहेको र सभामुख पदमा आफैंमा तटस्थ रहनुपर्ने भएकाले कांग्रेसले उम्मेदवारी दर्ता नगराएको बताएका थिए । संसद् सचिवालयकी एक महिलालाई यौन दुर्व्यवहार प्रयास गरेको आरोप लागेपछि कृष्णबहादुर महराले गत असोजमा सभामुखबाट राजीनामा दिएका थिए । हिउँदे अधिवेशन पुस ४ मा सुरु भए पनि नेकपाले सभामुखको उम्मेदवार तोक्न नसक्दा प्रतिनिधिसभा बैठक सर्दै आएको थियो । लोकतान्त्रिक मूल्यमान्यता रक्षा गर्छु ः सापकोटासभामुखमा निर्वाचित भएपछि सञ्चारकर्मीसँग संक्षिप्त प्रतिक्रिया दिँदै सापकोटाले लोकतन्त्रको मूल्यमान्यता र जनताको सार्वभौम रक्षा गर्ने बताए । कांग्रेस, राजपालगायत प्रतिपक्षी दलले सभामुख चयनमा सहयोग गरेको भन्दै उनले संसद्मा निष्पक्ष भूमिका निर्वाह गर्ने दाबी गरे । सभामुख चयन भएपछि उनलाई प्रधानमन्त्री केपी शर्मा ओली, सत्ता र प्रतिपक्षी दलका नेता तथा सांसदहरूले बधाई दिएका थिए । सभामुख सापकोटालाई राष्ट्रपति विद्यादेवी भण्डारीले सोमबार पौने ११ बजे शपथ गराउने कार्यक्रम तय गरिएको छ । त्यसपछि उनले औपचारिक कार्यभार सम्हाल्नेछन् । १४ गते अपराह्न १ बजे बस्ने बैठकबाट उनले प्रतिनिधिसभाको सञ्चालन गर्नेछन् । कमण्डलु थापेर उपसभामुख माग्दैनौं ः कांग्रेस सभामुख चयनसँग उपसभामुखको चर्चा सुरु भएको छ । जसलाई कांग्रेसले आइतबार प्रतिनिधिसभाबाटै प्रवेश गराएको छ । कांग्रेस सांसद मीनेन्द्र रिजालले कमण्डलु थापेर नेकपासँग उपसभामुख नमाग्ने बताए । उपसभामुख पाउन बार्गेनिङ गरेर सभामुख पदमा उम्मेदवारी नदिएको भनी गरिएको टिप्पणीबारे उनले भने, कांग्रेसले लोकतान्त्रिक मूल्य र मान्यतामा विश्वास राखेर अघि बढ्न चाहेको छ । हामीसँग प्रतिनिधिसभामा पर्याप्त मत पनि छैन । उपसभामुख माग्न कमण्डलु लिएर आएका पनि छैनौं । संविधानमा सभामुख र उपसभामुख फरकफरक पार्टीको हुनुपर्ने प्रस्ट व्यवस्थालाई बुझ्न उनले नेकपाको ध्यानाकर्षण गराए । सत्तामा बस्ने कुन पार्टीलाई सजिलो र अप्ठेरो पर्छ भनेर संविधानमा यस्तो प्रावधान नराखेको उनको धारणा थियो । उनले पूर्वउपसभामुख शिवमाया तुम्बाहाङ्फेलाई सभामुख नबनाएको विषयलाई महिला सशक्तीकरणसँग जोडेर व्याख्या गरे । सभामुख चयन प्रक्रियाले नेकपा प्रभावित भएको छछैन थाहा छैन । व्यक्तिप्रति हाम्रो कुनै भनाइ छैन तर यो घटनाले नेपालमा महिला आन्दोलनलाई हेर्ने दृष्टिकोणमा परिवर्तन आएको छ, उनले भने, महिला सशक्तीकरणको आवाज बलियो छ, महत्त्वपूर्ण छ । यसलाई कुनामा पन्छाएर राख्न पाइँदैन । शान्ति प्रक्रियालाई टुंगोमा पुर्याउनुपर्ने भन्दै उनले लोकतन्त्रका लागि कांग्रेसले सधैं साथ दिने बताए । सभामुखको भूमिका हेरेर कांग्रेसको सहयोग रहने उनको भनाइ थियो । प्रतिपक्षका आशंका मेटाउन जरुरी ः नेपालनेकपाका वरिष्ठ नेता माधवकुमार नेपालले प्रमुख प्रतिपक्षी कांग्रेसले सभामुख सापकोटामाथि गरेको आशंकालाई ध्यान दिनुपर्ने बताए । सभामुख घोषणा भएपछि सञ्चारकर्मीसँग नेपालले सापकोटाबारे समाज र सामाजिक सञ्जालमा आएका विषयमा पनि ध्यान दिन आग्रह गरे । उनले भने, हाम्रो आलोचना सहन नसक्ने बानी परेको छ । नेकपाका अर्का वरिष्ठ नेता झलनाथ खनालले लोकतन्त्रमा अनेक विचार हुने भएकाले सडकमा देखिएका र सुनिएका विषय स्वाभाविक भएको बताए । उनले सर्वसम्मत रूपमा सभामुख चयन हुनुलाई गौरवपूर्ण निर्णय भनी टिप्पणी गरे । समाजवादी पार्टीका नेता बाबुराम भट्टराईले सापकोटा इमानदार रहेको बताए । उहाँमा संसद्लाई निष्पक्ष रूपमा सञ्चालन गर्न सक्ने क्षमता छ, उनले भने । शिक्षकदेखि सभामुखसम्म सापकोटा सिन्धुपाल्चोकको निर्वाचन क्षेत्र नम्बर १ बाट विजयी सांसद हुन् । उनले २०३२ सालमा तातोपानीको विकट गाउँ बोक्चेनस्थित भूमिराज प्राविबाट शिक्षण सुरु गरेका थिए । उनले पछि जनजागृति मावि साँगाचोकमा १३ वर्ष पढाएका थिए । उनी उक्त विद्यालयमा ७ वर्ष प्रधानाध्यापक भए । २०२९ सालमा विद्यार्थी संगठनको सदस्यता लिएका उनी २०३५ सालमा मोहन वैद्य नेतृत्वको नेकपा चौथो महाधिवेशनको सदस्य भएका थिए । २०३७ सालमा शिक्षक संघर्ष समितिको जिल्ला उपाध्यक्ष र पछि शिक्षक संगठनको केन्द्रीय महासचिव भएका सापकोटा २०४८ सालमा शिक्षकबाट राजीनामा दिएर सिन्धुपाल्चोकको साविक निर्वाचन क्षेत्र नम्बर २ मा संयुक्त जनमोर्चा नेपालका तर्फबाट प्रतिनिधिसभा सदस्यको उम्मेदवार बनेका थिए । निर्वाचनमा पराजित भएका उनी २०४९ सालमा बाबुराम भट्टराई नेतृत्वको संयुक्त जनमोर्चाको केन्द्रीय सदस्य भएका थिए । तत्कालीन माओवादीले सशस्त्र आन्दोलन सुरु गर्दा उनी केन्द्रीय सदस्य थिए । २०५८ सालमा सरकारसँग भएको दोस्रो वार्ताका क्रममा उनी माओवादी वार्ता टोलीका सदस्य थिए । २०५१ सालदेखि भूमिगत उनी शान्ति प्रक्रियापछि २०६४ र २०७० को संविधानसभा निर्वाचनमा सिन्धुपाल्चोकको साविक निर्वाचन क्षेत्र नम्बर २ बाट निर्वाचित भएका थिए । यसअघि उनी वन तथा वातावरण एवं सूचना तथा सञ्चारमन्त्री भएका थिए ।"
चीनका नेपाली विद्यार्थी भन्छन् हल्लाले बढी डर,"थोङची मेडिकल कलेजमा श्वासप्रश्वास तथा क्रिटिकल केयर मेडिसिन पढिरहेका अनिश भुसालले पनि मेडिकल विषय नबुझेका मानिसहरू आत्तिएको बताए । यो भाइरसबारे निश्चित तथ्य नआउन्जेल आत्तिएर मात्रै केही हुँदैन । बरु चिकित्सकले सुझाएका उपाय निरन्तर पालना गर्दै संयमित हुनु जरुरी छ, उनले भने । बेइजिङस्थित नेपाली दूतावासले भाइरस उद्गमस्थल वुहानमा रहेका सयभन्दा बढी विद्यार्थी तथा कामदारहरूको सामूहिक वीच्याट एकाउन्ट बनाएर समन्वय गरिरहेको छ । त्यही समूहमा नेपालीले स्वास्थ्यसम्बन्धी आवश्यक जानकारी आदानप्रदान गरिरहेका छन् । बेइजिङस्थित दूतावासका द्वितीय सचिव दीपक विकले वुहानमा रहेका नेपालीले उद्धारका लागि के पहल भइरहेको छ भनेर सोधिरहेको बताए । यस विषयमा परराष्ट्र मन्त्रालयलाई जानकारी गराएर निर्देशन पर्खिरहेका छौं, उनले भने । उनले परराष्ट्र मन्त्रालयलाई कोरोना प्रभावित क्षेत्र र नेपालीको अवस्थाबारे पनि रिपोर्ट पठाएको जानकारी दिए । नेपाली निकायहरू सतर्क वुहानमा कोरोना भाइरस फैलिएलगत्तै आफ्ना नागरिकको सहयोगका लागि बेइजिङस्थित नेपाली दूतावासको समन्वयमा गत बिहीबारदेखि चीनका विभिन्न ठाउँमा हटलाइन सञ्चालन गरिएका छन् । सांघाई, क्वाङ्चौ, ल्हासा, हङकङलगायत निकायमा एकएक जना अधिकारीलाई कोरोना पीडितको गुनासो सुन्ने जिम्मेवारी तोकिएको छ । कुनै पनि नेपालीबाट आफूमा कोरोनाको संक्रमण देखिएको जानकारी नआएको ती निकायले बताएका छन् । बेइजिङस्थित दूतावासमा हटलाइनको जिम्मेवारी लिएका द्वितीय सचिव विकले वुहानसँगै सांघाई, वुहान, वुहानका निकटवर्ती सहर, बेइजिङ आसपासका क्षेत्र, हुबई प्रान्त, थ्येनचिनलगायतका सहरबाट कोरोना भाइरसबारे जिज्ञासा आएको बताए । उनले वुहानको स्थानीय सरकार, स्थानीय विदेश मामिला कार्यालय र चिनियाँ केन्द्रीय सरकारअन्तर्गत विदेश मन्त्रालयसँग समन्वय भइरहेको जानकारी दिए । व्यापारिक सहर सांघाईस्थित अवैतनिक महावाणिज्य दूतावासमा चिनियाँ नागरिक जेनेट लीले हटलाइनको जिम्मा लिए पनि नेपालीले बेइजिङमै सम्पर्क गरिरहेका छन् । तिब्बतको ल्हासास्थित वाणिज्यदूत जिम्सन रूम्दालीले हटलाइन खोलिएयता कुनै पनि नेपाली नागरिकका तर्फबाट कोरोना भाइरस संक्रमणबारे खबर नआएको बताए । उनले कुनै तिब्बतीमा पनि अहिलेसम्ममा यस्तो संक्रमणबारेको समाचार नसुनिएको बताए । तिब्बतमा रहेका नेपालीलाई सूचना निकालेर नै भाइरस सचेतनासम्बन्धी जानकारी दिइएको उनको भनाइ छ । वीच्याटबाट सतर्कतासम्बन्धी सूचनाहरू सम्प्रेषण गरिएका छन्, उनले भने । नेपालीहरू वैदेशिक रोजगारीका लागि वा पुस्तौंदेखि नै स्थायी रूपमा तिब्बतमा बसोबासरत छन् । त्यहाँ हिल्सा, केरुङलगायतका सीमा क्षेत्रबाट व्यापार वा कामका सिलसिलामा नेपालीको आउजाउ चलिरहेको हुन्छ । नेपालीको बाक्लो व्यापारिक उपस्थिति रहने क्वाङ्चौमा पनि महावाणिज्य दूतावासले हटलाइन सेवा चलाइरहेको छ । हङकङसँग सीमा जोडिएकाले अधिकतर नेपालीले उतै खबर गर्ने र वसन्त चाडको बिदाका कारण नेपाली सबैजसो घर फर्किएकाले अहिलेसम्म कुनै खबर नआएको वाणिज्यदूत कुञ्जन साहले कान्तिपुरलाई बताए ।"
डेढ वर्षदेखि थन्किए विधेयक,"(काठमाडौं)  संघीय संसद्का दुवै सदनमा ३६ वटा विधेयक विचाराधीन छन् । कतिपय विधेयक दुवै सदन र अन्तर्गतका विभिन्न समितिमा डेढ वर्षदेखि थन्किएका छन् । नागरिकता विधेयक प्रतिनिधिसभाको राज्य व्यवस्था समितिमा डेढ वर्षदेखि विचाराधीन छ । संघीय निजामती सेवासम्बन्धी विधेयकमा सहमति जुटाउन संघीय मामिला तथा सामान्य प्रशासनमन्त्री हृदयेश त्रिपाठीले चार दिनको समय मागेर बेवास्ता गरेको एक महिनाभन्दा बढी भइसकेको छ । राज्य व्यवस्था समितिमा उक्त विधेयकमाथि आइतबार भएको छलफलमा पनि सहमति जुटेन । समिति सभापति शशि श्रेष्ठका अनुसार सांसदहरूले फरक फरक धारणा राखेपछि सहमति हुन नसकेको हो । असोजमा सकिएको संघीय संसद्को चौथो अधिवेशनपछि संसद् सचिवालयमा सातवटा नयाँ विधेयक दर्ता भएका छन् । तीमध्ये प्रतिनिधिसभाबाट दुई र राष्ट्रिय सभामा पाँच विधेयक उत्पत्ति भएका हुन् । कतिपय विधेयक दर्ता गरेलगत्तै विवादमा परेका छन् । विधेयकका प्रावधानमा सहमति जुटाउन राजनीतिक छलफल नै जरुरी देखिएको छ । संसद्मा पुगेका विधेयक टुंगोमा पुर्याउन नसक्दा कानुन निर्माण प्रक्रियामै अवरोध भएका उदाहरण थुप्रै छन् । संसद्मा दर्ता भएका, समितिले पारित गरेका र संसद्मा सैद्धान्तिक छलफलमा रहेका कम्तीमा नौवटा विधेयक विवादको घेरामा छन् । संसदीय समितिले पारित गरेका विधेयकहरू पनि संसद्मा प्रवेश नहुँदै नागरिक समाज, सर्वसाधारण र सरोकारवालाले सडकबाटै विरोध सुरु थालेका छन् । विधेयकमा उल्लेखित नागरिक अधिकार, व्यक्तिगत गोपनीयता र अभिव्यक्ति स्वतन्त्रतासँग सम्बन्धित प्रावधान विवादमा परेका हुन् । विवादकै कारण गुठी विधेयक छलफलमै नलगी सरकारले फिर्ता लिएको थियो । प्रतिनिधिसभामा पेस गरिएको राष्ट्रिय सुरक्षा परिषद्को काम, कर्तव्य र अधिकार, राष्ट्रिय मानवअधिकार आयोग ऐनलाई संशोधन गर्न बनेको विधेयक, शान्ति सुरक्षा, नेपाल नागरिकता ऐन संशोधन र नेपाल विशेष सेवा (गुप्तचर विभागसम्बन्धी) विधेयक विवादमा छन् । राष्ट्रिय सभाको विधायन समितिमा विचाराधीन मिडिया काउन्सिल विधेयकका कतिपय प्रावधानविरुद्ध पनि चर्को विरोध छ । सरोकारवालाबाट सुझाव संकलन गर्न भन्दै समितिले बनाएको उपसमितिले पनि प्रतिवेदन बुझाइसकेको छ । तर समितिमा सहमति भने जुट्न सकेको छैन । प्रधानमन्त्री तथा मन्त्रिपरिषद् कार्यालयले पेस गरेको विशेष सेवा विधेयक दर्ता हुनासाथ विवादमा पर्यो । सोही कार्यालयले दर्ता गरेको अख्तियार दुरुपयोग अनुसन्धान आयोगसम्बन्धी विधेयकका कतिपय प्रावधानप्रति सरोकारवालाले विरोध जनाएका छन् । विकास तथा प्रविधि समितिबाट बहुमतले पारित सूचना प्रविधि विधेयकका कतिपय प्रावधानको सरोकारवाला र नागरिक समुदायबाट चर्को आलोचना भइरहेको छ । प्रतिनिधिसभाअन्तर्गत विभिन्न चरणमा २७ विधेयक छन् । १० विधेयक प्रतिनिधिसभा अन्तर्गतका समितिमा विचाराधीन छन् । तीमध्ये बिमासम्बन्धी कानुनलाई संशोधन र एकीकरण गर्न बनेको विधेयक र नागरिकता ऐन संशोधन विधेयक सबैभन्दा पुराना हुन् । यी विधेयक २०७५ असार र साउनमा दर्ता गरिएका हुन् । संघीय निजामती कर्मचारीसम्बन्धी विधेयक एक वर्षदेखि राज्य व्यवस्था समितिमा विचाराधीन छ । अध्ययनका लागि सांसदहरूलाई १० वटा विधेयक वितरण गरिएको छ । तीमध्ये चौथो अधिवेशनपछि गत मंसिरमा पशु स्वास्थ्य तथा पशुसेवा परिषद् र कारागारसम्बन्धी कानुनलाई संशोधन र एकीकरण गर्न बनेको विधेयक प्रतिनिधिसमामा पठाइएको थियो । चौथो अधिवेशन अन्त्य हुने समयमा भदौ २५ गते धितोपत्र, राष्ट्र बैंक, बैंक तथा वित्तीय संस्था तथा सार्वजनिक ऋण व्यवस्थापनसम्बन्धी विधेयक दर्ता गरेर प्रतिनिधिसभामा पठाइएको थियो । यी सबै ऐन अध्ययनका लागि सांसदहरूलाई वितरण गरिएको छ । प्रमाणीकरण रोकिएको रोकिएकै चौथो अधिवेशनमा प्रतिनिधिसभाबाट पारित भएर पनि सभामुखको अभावमा प्रमाणीकरण हुन नसकेका विधेयक पाँचवटा छन् । ती पाँच महिनादेखि रोकिएका हुन् । नेपाल प्रहरी र प्रदेश प्रहरीले सम्पादन गर्ने कार्यको सञ्चालन सुपरिवेक्षण र समन्वय, राष्ट्रिय परिचयपत्र तथा पञ्जीकरण, औद्योगिक व्यवसायसम्बन्धी प्रचलित कानुनलाई संशोधन र एकीकरण गर्न बनेको विधेयक, भूमिसम्बन्धी ऐन २०२१ लाई संशोधन गर्न बनेको विधेयक र प्रहरी कर्मचारीलाई नेपाल प्रहरी तथा प्रदेश प्रहरीमा समायोजन गर्ने सम्बन्धमा व्यवस्था गर्न बनेको विधेयक प्रमाणीकरण हुन सकेका छैनन् । सभामुख चयन भएसँगै यी विधेयक प्रमाणीकरण हुनेछन् । संसद्ले पारित गरेका विधेयक सभामुखले हस्ताक्षर गरेर पठाएपछि मात्र राष्ट्रपतिले प्रमाणीकरण गर्ने कानुनी व्यवस्था छ । सूचना प्रविधि विधेयक प्रतिनिधिसभामा पेस गर्ने तयारी भइरहेको छ । विधेयकलाई पुस १३ मा विकास समितिले बहुमतले पारित गरेको थियो । राज्य व्यवस्था समितिबाट पारित भएको लोकसेवा आयोगसम्बन्धी कानुनलाई एकीकरण र संशोधन गर्न बनेको विधेयक प्रतिनिधिसभामा पेस हुने तयारीमा छ । राष्ट्रिय सभामा ५ नयाँराष्ट्रिय सभामा विभिन्न चरणमा रहेका १६ मध्ये सात विधेयक पारित गरेर प्रतिनिधिसभामा पठाइएको छ । संसद् सचिवालयका अनुसार अख्तियार दुरुपयोग अनुसन्धान आयोग तेस्रो संशोधन, भ्रष्टाचार निवारण पहिलो संशोधन, योगमाया आयुर्वेद विश्वविद्यालयसम्बन्धी नयाँ विधेयक माघ ६ मा राष्ट्रिय सभा पठाइएको थियो । यी तीनैवटा विधेयक अध्ययनका लागि सांसदहरूलाई वितरण गरिएको छ । मंसिर र पुसमा दर्ता गरिएका नेपाल विशेष सेवा र नीति अनुसन्धान विधेयक र रेल्वे विधेयक राष्ट्रिय सभामा सैद्धान्तिक छलफलपछि समितिमा पठाइएको छ । प्रतिनिधिसभाको सभामुख चयनमा अन्योलले पछिल्लो समय विधेयकहरू राष्ट्रिय सभामा दर्ता भएका थिए । चौथो अधिवेशनपछि प्रतिनिधिसभामा दुई वटामात्र विधेयक दर्ता भएका छन् । मिडिया काउन्सिल र काठमाडौं उपत्यका सार्वजनिक यातायात (व्यवस्थापन) प्राधिकरण विधेयक चौथो अधिवेशनअघि नै पेस गरिएका थिए । दुवै विधेयक विधायन समितिमा विचाराधीन छन् । नेपाल इन्जिनियरिङ परिषद् पहिलो संशोधन, संघ, प्रदेश र स्थानीय तहको अन्तरसम्बन्धलाई व्यवस्थित गर्ने सम्बन्धमा बनेको विधेयक राष्ट्रियसभाबाट पारित भएका छन् । राजस्व चुहावट (अनुन्धान तथा नियन्त्रण) ऐन प्रतिनिधिसभाबाट पारित भएर राष्ट्रियसभाको विधायन समितिमा विचाराधीन छ ।"
उच्च शिक्षाका तीन थरी,"(काठमाडौं)  शिक्षा मन्त्रालयले अघिल्लो संसद् अधिवेशनमा दर्ता गरेको केही नेपाल ऐन संशोधन विधेयक पारित नहुँदै केही प्रावधान बाझिने गरी उच्च शिक्षाको एकीकृत छाता विधेयक संसद् लाने तयारी भइरहेको छ । ती उच्च शिक्षासम्बन्धी विधेयकसँग बाझिने गरी तयार पारिएको योगमाया आयुर्वेद विश्वविद्यालयको छुट्टै विधेयक हालै संसद् पुगेको छ । मन्त्रिपरिषद्ले सैद्धान्तिक सहमति दिइसकेको उक्त विधेयक हुबहु संसद्बाट पास भए सबै विश्वविद्यालयका ऐन खारेज हुनेछन् । शिक्षा ऐन २०२८ लाई विस्थापित गर्न संघीय शिक्षा ऐन जारी गर्ने शिक्षामन्त्री गिरिराजमणि पोखरेलले बताउँदै आएका थिए । सरकारले विद्यालय र प्राविधिक शिक्षाको छुट्टाछुट्टै विधेयकको मस्यौदा पनि तयार गरिरहेको छ । संघीय शिक्षा विधेयकको एकीकृत मस्यौदा फुटाएर छुट्टाछुट्टै विधेयकको तयारी गरिएको हो । सत्तारूढ दल, शिक्षामन्त्री पोखरेल र मन्त्रालयका उच्च अधिकारी प्रस्ट नहुँदा आपसमा बाझिने प्रावधान राखेर विधेयक आइरहेको शिक्षाविद्हरूले टिप्पणी गरेका छन् । शिक्षा सचिव महेश दाहालले उच्च शिक्षासम्बन्धी तीन विधेयकका विषयमा तालमेल नमिलेको स्वीकार गरे । तत्कालका लागि विश्वविद्यालयको ऐन संशोधन गर्न लागिएको हो, उनले भने, दीर्घकालीन रूपमा उच्च शिक्षालाई नियमन गर्न एकीकृत छाता ऐन ल्याउने प्रक्रिया अघि बढेको छ । योगमाया पनि पछि छाता ऐनभित्रै आउँछ । उच्च शिक्षा ऐन सबै विश्वविद्यालयका लागि साझा बन्ने उनले प्रस्ट्याए । ऐनमा भइरहेको संशोधन विधेयक, त्यसलाई विस्थापित गर्न अर्को विधेयक र बाझिने गरी विश्वविद्यालय विधेयक अघि बढाइएका हुन् । संसद् पुगेका र मस्यौदाका क्रममा रहेका तीन विधेयकका अधिकांश व्यवस्था आपसमा मिल्दैनन् । केही नेपाल ऐन संशोधन विधेयकमा विश्वविद्यालयका पदाधिकारीलाई पदबाट हटाउने प्रावधान छ । उच्च शिक्षा विधेयकको मस्यौदामा विश्वविद्यालयहरू उच्च शिक्षा परिषद्बाट सञ्चालन गर्ने व्यवस्था छ । प्रधानमन्त्री विश्वविद्यालयको कुलपति रहने पद्धति अन्त्य गरेर परिषद् गठन गर्ने व्यवस्था मस्यौदामा गरिएको छ । योगमाया आयुर्वेद विश्वविद्यालय ऐनमा भने प्रधानमन्त्री नै कुलपति रहने उल्लेख छ । उच्च शिक्षा ऐन जारी भए योगमाया विश्वविद्यालय विधेयक संसद्बाट पारित भए पनि खारेज हुन्छ । उच्च शिक्षा ऐनको मस्यौदामा विश्वविद्यालयलाई परिषद् मातहत सञ्चालन गर्ने व्यवस्था गरिएको छ ।केही नेपाल ऐन संशोधनसम्बन्धी विधेयक छलफलका क्रममा प्रतिनिधिसभाको शिक्षा तथा स्वास्थ्य समितिमा पुगेको थियो । सांसदहरूले लगत्तै उच्च शिक्षा विधेयक नआउने भन्दै आंशिक संशोधन गरेर संसद्बाट फर्काइदिए । शिक्षाविद् विद्यानाथ कोइरालाले भिजनमा प्रस्ट नहुँदा सरकार शिक्षालाई सुधार गर्न अलमलमा परेको बताए । प्रधानमन्त्री, शिक्षामन्त्री र मन्त्रालयका कर्मचारीहरूसमेत स्वार्थमा परेर अनेक पक्षलाई खुसी पार्न थरीथरी निर्णय भइरहेका छन् । सरकार स्वार्थ समूहबाट माथि उठ्न सकेन, उनले भने । विश्वविद्यालयलाई छाता ऐनभित्र ल्याउने काम चुनौतीपूर्ण रहेको उनले औंल्याए । सबै विश्वविद्यालयले केन्द्रीय विश्वविद्यालयमै रहने लबिइङ थालिसकेकाले मस्यौदा हुबहु मन्त्रिपरिषद् हुँदै संसद्बाट पारित हुनेमा शिक्षाविद् कोइरालाले शंका व्यक्त गरे । काठमाडौं विश्वविद्यालयबाहेक अन्य १० विश्वविद्यालयलाई केन्द्रीय र प्रदेश विश्वविद्यालयमा वर्गीकरणमा गर्ने उच्च शिक्षा विधेयकको मस्यौदामा उल्लेख छ । उच्च शिक्षा विधेयकको मस्यौदामा त्रिभुवन, नेपाल संस्कृत, लुम्बिनी बौद्ध, कृषि तथा वन र नेपाल खुला विश्वविद्यालय केन्द्रीय विश्वविद्यालय हुने उल्लेख छ । पूर्वाञ्चल, पोखरा, मध्यपश्चिम, सुदूरपश्चिम र राजर्षि जनकलाई प्रदेश विश्वविद्यालयमा राख्न प्रस्ताव गरिएको छ । प्रदेशमा वर्गीकरण गर्न लागिएका विश्वविद्यालयले पनि केन्द्रमै बस्न लबिइङ थालेका छन् । प्रदेश सरकार पनि यी विश्वविद्यालयलाई प्रदेशमा राख्नुभन्दा छुट्टै विश्वविद्यालय सञ्चालन गर्न अग्रसर देखिएका छन् । शिक्षाविद् कोइरालाले देशलाई कतिवटा, कहाँकहाँ र चलाउँदा कोकोसँग सहकार्य गर्ने भन्नेमा विश्वविद्यालयबारे प्रस्ट नहुँदा यस्ता समस्या आइरहने बताए । विधेयकको मस्यौदामा प्रधानमन्त्रीको अध्यक्षतामा उच्च शिक्षा परिषद्को गठन र त्यस मातहतमा कार्यकारी समितिको प्रबन्ध गरिएको छ । प्रधानमन्त्रीलाई परिषद्को अध्यक्ष बनाएर मातहतमा कार्यकारी समिति राख्न खोजिएको छ ।"
सांसदद्वारा किर्ते !,"(मोरङ)  प्रदेश १ सभा सदस्य गुलेफुन मियाँ खातुन सरकारी छाप, दस्तखत किर्ते मुद्दामा दोषी ठहरिएकी छन् । तत्कालीन एमालेबाट प्रदेशसभामा समानुपातिकतर्फकी सदस्य खातुनविरुद्ध उक्त मुद्दामा जिल्ला अदालत मोरङले गरेको आदेश उच्च अदालत विराटनगरले सदर गरेको हो । खातुन र उनका पति शेख सिलावर मियाँले आफ्ना बुबा शेख धाई मियाँको नाममा रहेको मोही जग्गाको हक हस्तान्तरणका लागि तत्कालीन कदमाहा गाविसको लेटरप्याड, छाप र गाविस सचिवको दस्तखत किर्ते गरेका थिए । गुलेफुनका पति शेख सिलावर मियाँले बुबा शेख धाई मियाँको ०६३ माघ १० र आमा खैरुन खातुनको ०६५ मंसिर १२ मा मृत्यु भएकाले साबिकको कदमाहा गाविस२ स्थित मधुसूदनराज पाण्डेको कित्ता नम्बर ११० को ७२८० वर्ग मिटर क्षेत्रफल जग्गामा बुबाको नाममा रहेको मोहियानी हक हस्तान्तरणका लागि भूमिसुधार कार्यालय मोरङमा मुद्दा दर्ता गराएका थिए । शेख धाई मियाँका छोराहरू शेख सिलावर र दिलावर मियाँ हुन् । तर शेख सिलावरले आफू एकमात्र छोरा रहेकाले एकलौटी मोहियानी हक हस्तान्तरणका लागि भन्दै किर्ते गरी मिति २०७१ चैत ४ गतेको चलानी नम्बर ४८७ को गाविसको सिफारिसपत्र भूमिसुधार कार्यालय मोरङमा बुझाएका थिए । गुलेफुन र उनका पति शेख सिलावरले गाविसका तत्कालीन खरिदार विजय कामत र कार्यालय सहयोगी दीपचन्द मण्डललाई एक हजार रुपैयाँ घूस दिई सरकारी छाप, दस्तखत किर्ते गरेका थिए । जिल्ला प्रहरी मोरङले गुलेफुन र उनका पति शेख सिलावरलाई ०७३ असार ४ मा पक्राउ गरी जिल्ला अदालत मोरङमा ०७३ असार २८ मा सरकारी कागज, छाप, दस्तखत किर्ते मुद्दा दर्ता गराएको थियो । उनीहरू ०७३ असार २९ मा १०१० हजार रुपैयाँ धरौटीमा रिहा भएका थिए । उक्त मुद्दामा नै खरिदार कामत र कार्यालय सहयोगी मण्डल ०७३ असार ३१ मा अदालतमा हाजिर भई १५१५ हजार धरौटीमा त्यही दिन रिहा भएका थिए । मोरङ जिल्ला अदालतका न्यायाधीश अम्बिकाप्रसाद निरौलाको इजलासले ०७४ वैशाख ३१ मा उक्त मुद्दामा चारै जनालाई दोषी ठहर गरी फैसला गरेको थियो । गुलेफुन र उनका पति शेख सिलावरलाई एकएक वर्ष कैद र ५०५० रुपैयाँ जरिवाना, खरिदार कामत र कार्यालय सहयोगी मण्डललाई अदालतले तीनतीन वर्ष कैद सजाय तोकेको थियो । फैसलाप्रति चित नबुझेकाले उनीहरूले उच्च अदालत विराटनगरमा ०७४ माघ ३० मा पुनरावेदन गरेका थिए । उच्च अदालत विराटनगरका मुख्य न्यायाधीश तिलप्रसाद श्रेष्ठ र न्यायाधीश यमुना भट्टराईको इजलासले जिल्ला अदालतको निर्णयमा जरिवाना थप गरी ०७६ पुस ६ मा सदर गरेको उपरजिस्ट्रार विश्वजंग सिजापतिले बताए । कैदको हकमा उच्च अदालतले जिल्लाकै निर्णय सदर गरेको छ भने जरिवानाको हकमा शेख दिलावरलाई सफाइ दिएको छ । गुलेफुन, कामत र मण्डललाई १४ हजार ५ सय ८३ रुपैयाँका दरले जरिवानाको निर्णय भएको जानकारी सिजापतिले दिए । मुद्दा फैसला निकट पुगेपछि प्रदेशसभा सदस्य खातुनलगायत चारै जना भूमिगत छन् । लुकेकै कारण गुलेफुन बिहीबार राष्ट्रिय सभा सदस्य निर्वाचनमा मतदान गर्न पनि आइनन् । उच्च अदालतले जिल्लाकै फैसलालाई सदर गरेपछि प्रदेशसभा सदस्यमा बहाल रहेकी खातुन फौजदारी अभियोगमा दोषी ठहर भएकी छन् । सरकारी छाप किर्ते अभियोगमा दोषी ठहर भएपछि उनीमाथि फौजदारी अपराध संहिताअन्तर्गत कानुनी कारबाही हुने व्यवस्था छ । प्रदेशसभा निर्वाचन ऐन, २०७४ को दफा १३ मा उल्लेख भएको उम्मेदवारको अयोग्यतासम्बन्धी व्यवस्थामा नैतिक पतन देखिने अन्य फौजदारी कसुरमा अभियोग प्रमाणित भएको व्यक्ति सदस्य पदका लागि अयोग्य हुने उल्लेख छ ।"
सहमतिको खाका पेस हुँदै,मधुसूदन भट्टराई
प्रदेशमा कृषिको २४६ पकेट क्षेत्र,"मकवानपुर (कास) वाग्मती प्रदेश सरकारले प्रदेशको सम्पूर्ण जिल्लामा पकेट क्षेत्र निर्धारण गरेको छ । भूमिव्यवस्था, कृषि तथा सहकारी मन्त्रालयले प्रदेशका १३ जिल्लामा दुई सय ४६ वटा पकेट क्षेत्रमा उत्पादनको लागि करिब ६७ करोड खर्चने भएको छ । मन्त्रालयले प्रदेशका सबै जिल्लामा घोषित नयाँ र पुराना गरी दुईसय ४६ वटा पकेट क्षेत्र तथा ब्लकमा उत्पादनको लागि चालु आवमा ६६ करोड ९५ लाख ५० हजार रुपैयाँ बजेट विनियोजन गरिसकेको छ । घोषित पकेट क्षेत्रमा अन्नबाली, फलफूल तथा तरकारीको उत्पादन तथा उत्पादकत्व वृद्धि गर्न अनुदानका साथै अनुगमन तथा निरीक्षणका लागि तोकिएको बजेट खर्च गरिने मन्त्रालयले जनायो । पुराना पकेट क्षेत्रहरूका लागि ११ करोड ८७ लाख छुट्याइएको छ भने नयाँ पकेट क्षेत्रका लागि ३० करोड रुपैयाँ विनियोजन गरिएको छ । त्यस्तै, नयाँ ब्लकहरूका लागि चालु अनुदानतर्फ १५ करोड र पुराना ब्लकहरूका लागि ८ करोड ५५ लाख रुपैयाँ चालु अनुदान छुट्याइएको मन्त्रालयका प्रवक्ता एवम् योजना तथा अनुगमन महाशाखा प्रमुख शरणकुमार पाण्डेले जनाए । गत आर्थिक वर्षमा मन्त्रालयले पकेट तथा ब्लकका लागि २८ करोड रुपैयाँ मात्र खर्च गरेकामा चालु वर्षबाट पकेट तथा ब्लक क्षेत्रको अनुदानमा वृद्धि गरेको जनाएको छ । चालु आबका लागि विभिन्न जिल्लाबाट विशेष गरी तरकारी र फलफूलको पकेट तथा ब्लक स्थापनाको लागि माग आएको थियो । मकवानपुरको १९ वटा पकेट क्षेत्र र ४ वटा ब्लक गरी २३ स्थानमा कागती, ड्रागन फल, तरकारी तथा मौरीपालन गर्न मन्त्रालयले यस चालु आवमा चार करोड ६८ लाख २८ हजार खर्चिन लागेको पाण्डेले बताए ।यस्तै, चितवनको २८ पकेट क्षेत्र र ४ वटा ब्लक गरी ३२ स्थानमा पााच करोड ९६ लाख ६३ हजार लगानीमा कागती, सुन्तला, केरा र मौरीपालन, धादिङको २१ स्थानमा चार करोड पाँच लाख ४३ हजारमा सुन्तला, कागती र कफी, नुवाकोटको १९ स्थानमा तीन करोड चार लाख १६ हजार खर्चेर आलु र किवी, रसुवाको ८ स्थानमा एक करोड ४८ लाख ८४ हजार खर्चिएर आलु र स्याउ तथा ललितपुरको १४ स्थानमा दुई करोड ३३ लाख ५६ हजार लगानीमा तरकारी खेतीलाई पकेट क्षेत्रका रूपमा उत्पादन गर्ने योजना मन्त्रालयको छ । पाण्डेले काठमाडौंको १२ स्थानमा तीन करोड २५ लाख ९२ हजारमा च्याउ तथा तरकारी, काभ्रेको २१ स्थानमा ड्रागन फल, आलु र किवीका लागि तीन करोड, दोलखाको २५ स्थानमा किवी र आलुका लागि पाँच करोड ३३ लाख ६७ हजार, भक्तपुरको १२ स्थानमा पुष्प र तरकारी खेतीका लागि दुई करोड नौ लाख चार हजार, सिन्धुपाल्चोकको १६ स्थानमा मकै, तरकारी तथा किवीका लागि दुई करोड ९७ लाख ६८ हजार, रामेछापको १७ स्थानमा किवी र जुनार खेतीका लागि तीन करोड ११ लाख ८० हजार र सिन्धुलीको १४ स्थानमा जुनार र मकै खेती गर्नका लागि दुई करोड ६९ लाख ४४ हजार रुपैयाँ विनियोजन गरिएको जनाए ।"
रोकिएन घ्याप्चेको पहिरो,"(रामेछाप)  हिउँदको सुक्खा मौसममा पनि पहिरो । धेरैले यो कुरा पत्याउँदैनन तर रामेछापको मन्थली नगरपालिका वडा ३ र ४ बीचमा पर्ने घ्याप्चेमा हिउँदमा पनि निरन्तर सुक्खा पहिरो झरिरहेको छ । कुनै विस्फोटक पदार्थ पड्कँदा उड्ने धूलो जस्तै घ्याप्चेमा पहिरो झर्दा उडेको धूलोले वरिपरिका बस्ती धुलाम्य हुने गरेका छन् । वर्षामा फुटेर झर्न ठिक्क ढुंगामाटाका ढिस्काहरू हिउँदमा चर्को घाम, हावा र सामान्य कम्पनले पनि झर्ने गरेको स्थानीय रामबहादुर मगरले बताए । घ्याप्चेमा ०१८ यता पहिरो जान थालेको हो । रणजोर खोलाको शिर उक्त स्थानमा पहिरो सामान्य खोला थियो । मगरका अनुसार पहिरोले सालु र कठजोर दुवैतर्फको जमिन झार्ने क्रम चलिरहेको छ । अहिलेसम्म पहिरोले करिब ८ सय मिटर चौडा क्षेत्रफल ओगटिसकेको छ । पहिरोको क्षेत्र विस्तार हुने क्रम पनि उत्तिकै बढेको छ । बिजुलीकोटतर्फको भागमा धेरै जमिन घ्याप्चेतिर तान्ने भएको छ । स्थानीय ज्ञानबहादुर खत्रीले भने, काङ्वा गाउँको केही भाग जोखिममा छ । काङ्वाको माथिल्लो भेगको जंगलमा धाँजा फाटेर जमिन झरिरहेको छ । पहिरोमा माटो र ढुंगा बराबरी झर्छ । नजिकै कोही जान सक्दैनन् । दिउँसोतिर ठूलो आवाज गरेर पहिरो झर्ने गरेको स्थानीय महेश श्रेष्ठले बताए । उनका अनुसार हिउँदमा झर्ने माटो र ढुंगा तल फेदिमा थुप्रिन्छ । वर्षालागेपछि त्यही माटो बगेर तामाकोसीतिर जान्छ । रणजोरमा पानीभन्दा धेरै लेदो बग्छ । पानी नै नदेखिने लेदो बग्ने रणजोरले सालुदेखि मन्थलीसम्म सयौं रोपनी खेतीयोग्य जमिन विनाश गरेको छ । लेदो र ढुंगाले खोलाको सतह उकास हुँदा खोला आसपासका खेतीयोग्य जमिन पुरिँदै गएका छन् । खेतभन्दा खोला माथि हुँदा रणजोर नियन्त्रणभन्दा बाहिर जाने गरेको हो । घ्याप्चेको पहिरो नियन्त्रणका लागि धेरै चुनावमा नेताहरूले नारा दिए । स्थानीयदेखि राष्ट्रियस्तरको निर्वाचनका लागि घ्याप्चेको पहिरो चुनावी मसला हुने गरेको छ तर नियन्त्रणको प्रयास अहिलेसम्म हुन सकेको छैन । जाईका र अन्य दातृ संस्थाले पहिरो नियन्त्रणका लागि धेरै पटक सर्भेक्षण समेत गरे पनि हालसम्म कुनै संस्थाले पनि पहिरो रोकथामको लागि काम सुरु गरेका छैनन् । धेरै ठूलो लगानी गर्नुपर्ने अवस्था रहेकाले स्थानीय सरकारले घ्याप्चेको पहिरो नियन्त्रणका लागि योजना वनाउन नसकेको मन्थली नगरपालिकाका प्रमुख रमेशकुमार बस्नेत बताउँछन् । उनका अनुसार स्थानीय सरकारले गर्न सक्ने लगानीले पहिरो नियन्त्रणमा आउने सम्भावना नै छैन । घ्याप्चे पहिरो नियन्त्रणका साथै त्यसबाट बग्ने रणजोर खोला नियन्त्रण गर्न सके सयौं रोपनी खेतीयोग्य जमिन निकाल्न सकिने अवस्था रहेको बस्नेतले बताए । भूसंरक्षण विभागमार्फत पहिरो नियन्त्रणका लागि केही वर्षअघि कार्यक्रम सुरु गरिएको थियो । काम गर्दा गर्दै आएको पहिरोले गरेको कामसमेत लग्यो । फेरि विभाग घ्याप्चेमा फर्किएको छैन । घ्याप्चे रामेछापको सबैभन्दा ठूलो पहिरो हो । यो पहिरो जान थालेपछि ७० परिवारको उठिबास लाग्यो । सालुको गैह्राथोकबाट धेरै बसाइँ हिँडे । अझै धेरै परिवार जोखिममा छन् । पहिरोले गैह्राथोक गाउँलाई समेत चिराचिरा पारेको छ । खेतबारीमा धाँजा फाँटेका छन् । ०७२ को भूकम्पले गैह्राथोकमा थप क्षति पुगेको छ । उक्त स्थानमा बसोबास गर्नेलाई सुरक्षित स्थानमा सार्ने प्रयोजनका लागि घडेरी किन्न २ लाख रुपैयाँ उपलब्ध गराउने निर्णय भएको थियो । हालसम्म जम्मा ४ परिवारले मात्र सुरक्षित स्थानमा जानका लागि जग्गा व्यवस्थापन गरेका छन् । अरू जोखिममै बसोबास गर्दै आएका छन् ।"
शपथ खाएका चालकले लिए ज्यान,"(काभ्रे)  सवारी दुर्घटना न्यूनीकरण गर्न भन्दै प्रहरी र व्यवसायीले चालकलाई शपथ खुवाएको १३ दिनपछि टिपरले एक जनाको ज्यान लिएको छ । टिपरबाट सवारी दुर्घटना बढी देखिएपछि वाग्मती टिपर व्यवसायी संघ र जिल्ला ट्राफिक प्रहरीले पुस २८ मा चालकलाई दुर्घटना नगराउने प्रतिबद्धतासहित शपथ खुवाएको थियो । पाँचखाल५ स्थित सैंतीस किलोमा शनिबार खावातर्फ आाउँदै गरेको बा८५प ६०२६ मोटरसाइकललाई सोही दिसाबाट आउँदै गरेको बा४ख ११४५ को टिपरले ठक्कर दिँदा मोटरसाइकल चालक मण्डनदेउपुर ७ का प्रदीप श्रेष्ठको धुलिखेल अस्पतालमा उपचार क्रममा मृत्यु भएको प्रहरीले जनाएको छ । मोटरसाइकलमा नै सवार रामेछापको सालु गाउँपालिका२ बस्ने २८ वर्षका समर मगर टाउको र कम्मरमा चोट लागी गम्भीर घाइते भई धुलिलखेल अस्पतालमा उपचाररत छन् । सपथमा मादक पदार्थ सेवन गरेर सवारीसाधन नचलाउने, तीव्र गतिमा नकुदाउने, जथाभाबी ओभरटेक र पार्किङ नगर्ने, संगीतका लागि उफर, झलर र स्टिकर नराख्ने, बस्ती क्षेत्रमा प्रेसर हर्न नबजाउने र पानी चुहाएर सामान ढुवानी नगर्ने उल्लेख थियो । क्याबिन र ढालामा यात्रु नराख्ने, गाडी चलाउँदा मोबाइल फोन प्रयोग नगर्ने, आकस्मिक सेवाका साधन र पैदल यात्रुलाई प्राथमिकता दिने, ट्राफिक नियमको पालना गर्ने र गाडीको कागजपत्र सधैं साथमा राख्ने प्रतिबद्धता चालकले गरेका थिए । दुर्घटना न्यूनीकरण होस् भन्ने जिम्मेवार बनाउनका लागि शपथ खुवाएका हौं तर चालक नै सचेत नभईकन दुर्घटना नरोकिने रहेछ, प्रहरी निरीक्षक विशाल तामाङले भने, विभिन्न कारणले सवारी दुर्घटना भए पनि सर्वप्रथम चालक नै सचेत हुनुपर्छ । एक तथ्यांकअनुसार काभ्रे हुँदै दैनिक २ हजार २ सय टिपर गुड्छन् । जिल्लामा हुने सवारी दुर्घटनामा ५० प्रतिशत टिपर संलग्न हुने तथ्यांक देखिन्छ । गत आर्थिक वर्ष २०७५७६ मा भएका ७० मध्ये ३४ सवारी दुर्घटनामा टिपरको संलग्नता थियो । जिल्ला ट्राफिक प्रहरी कार्यलय काभ्रेका अनुसार सो आवमा ३७ जनाले ज्यान गुमाएकामा टिपरकै कारण ११ जनाको मृत्यु भएको हो ।७ महिनामा ३२ को मृत्यु चालु आर्थिक वर्षको ७ महिनाको अवधिमा सवारी दुर्घटनामा ३२ जनाले ज्यान गुमाएका छन् । प्रहरीको तथ्यांकअनुसार साना तथा ठूला प्रकतिका दुर्घटनामा ९० जना गम्भीर घाइते भएका छन् भने १ सय ८ जना घाइते भएका छन् । सवारीको चाप, सडकको दुरवस्था, तीव्र गति, चालकको लापरबाहीलगायत कारणले काभ्रे भएर जाने बीपी र अरनिको राजमार्गमा दैनिकजसो सानाठूला दुर्घटना भइरहेका छन् । ती दुर्घटनामा ज्यान गुमाउने, अंगभंग हुनेको संख्या पनि बर्सेनि बढ्दो छ । जिल्ला ट्राफिक प्रहरी कार्यलय काभ्रेका अनुसार आर्थिक वर्ष २०७५७६ मा भएका १ सय ७९ ठूला प्रकृतिका सवारी दुर्घटनामा ३७ जनाले ज्यान गुमाएका थिए । २ सय २२ जना घाइते भएका थिए । चालु आवको ७ महिनाकै अवधिमा ३२ जनाले ज्यान गुमाइसकेका छन् । दुई राजमार्गले छुने जिल्ला काभ्रेमा २० जना मात्रै ट्राफिक प्रहरी कार्यरत छन् । जिल्ला प्रहरी प्रमुख एसपी रविकुमार पौडेलका अनुसार एक जना ट्राफिक प्रहरी बराबर करिब ८५ किमि सडक पर्छ । १ हजार ६ सय ९२ किलोमिटर सडक रहेको काभ्रेमा दैनिक ७ हजार सवारीसाधन गुड्ने अनुमान गरिन्छ ।"
उपाध्यक्ष नियुक्त गर्न ऐन संशोधन,मकवानपुर (कास)प्रदेश दुग्ध विकास बोर्डमा कार्यकारी उपाध्यक्ष नियुक्त गर्नका लागि ऐन संशोधन हुने भएको छ । वाग्मती प्रदेशसभाको आइतवार बसेको प्रदेशसभा बैठकमा प्रदेश दुग्ध विकास बोर्ड ऐन २०७५ लाई संशोधन गर्न बनेको विधेयक दर्ता भएसँगै यसअघि कार्यकारी नियुक्त गर्ने अधिकार भूमि व्यवस्था कृषि तथा सहकारी मन्त्रालयबाट खोसिने भएको हो । अब दुग्ध विकास बोर्डको कार्यकारी प्रमुखको रुपमा रहने उपाध्यक्ष प्रदेश सरकारले नियुक्त गर्नेछ । यसअघि ऐनमा भूमि व्यवस्था कृषि तथा सहकारी मन्त्रालयले बोर्डको उपाध्यक्ष नियुक्त गर्ने प्रावधान रहेको थियो । उक्त प्रावधानलाई संशोधन गर्दै मन्त्रालयले उपाध्यक्षका नियुक्तीका लागि प्रदेश सरकार समक्ष सिफारिस गर्ने भएको छ । सोही सिफारिसको आधारमा प्रदेश मन्त्रिपरिषद्ले उपाध्यक्ष नियुक्त गर्नेछ । मन्त्रालयबाट गठन भएको छनौट समितिले सिफारिस गरेका तीन जना मध्येबाट एकजनालाई बोर्डको उपाध्यक्षमा मन्त्रिपरिषदले नियुक्त गरिनेछ । प्रदेश दुग्ध विकास ऐन प्रदेशसभाबाट २०७५ भदौ १८ पारित भएको थियो भने २०७५ असोज ४ गते प्रदेश प्रमुखबाट प्रमाणिकरण भएको थियो । ऐन बनेको एकवर्ष भन्दा बढी समय पछि गतपुस महिनामा प्रदेश दुग्ध विकास बोर्डको कार्यालय स्थापना गरिएको थियो ।बोर्डको निर्णय उपाध्यक्ष र सदस्य सचिवद्वारा प्रमाणित गरिने प्रावधान पनि संशोधन गरिएको छ ।
केटो स्याहार्न चार कर्मचारी,"(चितवन)  चितवन राष्ट्रिय निकुञ्जमा यतिबेला दुई वटा साना केटाहरू मान्छेका अघिपछि गरिरहेको, घाममा सुतेको र नजिकनजिक आएको भेटिन्छ । ठूला गैंडा भेटिनु नौलो होइन । तर, यी केटा (गैंडाको बच्चा) एउटा करिब चार महिना र अर्को करिब १०१२ दिन उमेरका छन् । निकुञ्जका सूचना अधिकारी गोपालबहादुर घिमिरेका अनुसार गत शुक्रबार निकुञ्जको पूर्वी सेक्टर कार्यालय सौराहाबाट केही पश्चिम दुधौरा पोस्ट क्षेत्रमा एक पोथी गैंडा मृत फेला परेको थियो । एउटा केटो त्यसैको बच्चो हुन सक्ने अनुमान छ । कुनै माउले खोज्दै नआएकाले भेटिएका केटाहरूको माउ मरेको वा जंगलको अर्को कुनै भागमा पुगेको अनुमान छ । निकुञ्ज र मध्यवर्ती क्षेत्रभन्दा बाहिर पछिल्लोपटक राष्ट्रिय वन क्षेत्रभित्र थप दुई गैंडा मृत फेला परेका छन् । यो आर्थिक वर्षमा यहाँ मर्ने गैंडाको संख्या ११ पुगेको छ । भर्खर बच्चा (केटो) जन्माएको एउटा गैंडा मरेको अवस्था फेला परेको छ ।कर्मचारीलाई केटो हुर्काउने जिम्मेवारी पनि थपिएको छ । एक जना पशु चिकित्सकको निगरानी र निर्देशनमा गैंडाको दुई वटा बच्चा अर्थात् केटोको स्याहार गर्न चार जना कर्मचारी खटिनुपरेको छ, सौराहास्थित राष्ट्रिय प्रकृति संरक्षण कोष कार्यालय प्रमुख रामकुमार अर्यालले भने, आमाबाट छुटेको केटोले राम्रो स्याहार नपाए बचाउन गाह्रो हुन्छ । त्यसैले संवेदनशील भएर रेखदेख गर्नुपर्ने भएको छ । निकुञ्जले उद्धार गरेको जनावर र तिनका बच्चाको रेखदेख हेरचाह कोषले गर्दै आएको छ ।कोषको कार्यालयमा परिसरमा यतिबेला दुई वटा टुहुरा केटा छन् । निकुञ्जको पूर्वी सेक्टर कार्यालयका प्रमुख सहायक संरक्षण अधिकृत ऋषि रानाभाटका अनुसार एउटा केटो १५ दिनअघि ल्याइएको हो । निकुञ्जको पश्चिम क्षेत्र नवलपुरको तमासपुरको खोलाको बगरमा भौंतारिँदै गरेको भेटिएपछि उद्धार गरेर ल्याएको उनले बताए । जन्मेको एकदुई दिनमै आमासँग बच्चा बिछोडिएको हुन सक्ने अनुमान छ । त्यसको माउ कता गयो, पत्तो छैन । त्यो सानो केटोको साथी हुन सौराहामा अर्को केटो थपिएको हो । दुधौरा पोस्ट क्षेत्रमा जहाँ पोथी गैंडा मृत भेटियो, आडैमा केटो पनि फेला पर्यो, निकुञ्जका सूचना अधिकारी घिमिरेले भने, बच्चासहितको गैंडा मरेको रहेछ । आमा मरेपछि बच्चा टाढा गएन । हामीले भेटाएर ल्यायौं । गैंडा सडेको अवस्थामा फेला परेको हुँदा बच्चा १०१२ दिन त्यसै भौंतारिएको उनको अनुमान छ । दुधौरामा मृत माउ आडमा फेला परेको केटो करिब चार महिना उमेरको छ । यी बच्चालाई दिनमा चारपटक दूध खुवाइँदै आएको छ । एउटा केटोले एक पटकमा कम्तीमा अढाई लिटर दूध खान्छ । अहिले ठोस खाना र घाँस दिएका छैनौं । हुर्कंदै गएपछि दिनुपर्छ, कोषका सौराहा कार्यालय प्रमुख अर्यालले भने । चिकित्सक र सुसारेले राम्रो स्याहार गर्ने भएका कारण बच्चाहरू हुर्कने गर्छन् । यसरी हुर्केका केटोहरू प्राकृतिक बासस्थलमा फर्कन्छन् । चिडियाखाना र कहिलेकाहीँ विदेश उपहारका रूपमा पनि पुग्ने गर्छन् । ७४ सालको भदौमा बाढीबाट उद्धार गरेर ल्याएको बच्चापछि सौराहामा साना गैंडा यही समयमा आएका हुन् । मान्छेले हुर्काएका गैंडालाई निकुञ्ज कार्यालयले नाम पनि दिने गर्छन् ।"
नेपाली स्याटेलाइटको घट्यो गति,"(काठमाडौं)  नेपालको पहिलो स्याटेलाइट नेपाली स्याट१ को गति घटेको छ । अन्तरिक्षमा ६ महिनाअघि प्रक्षेपण गरिएको स्याटेलाइटको पृथ्वीको तल्लो कक्षमा घुमिरहेको गति घटेको हो । निर्माणकर्तामध्येका हरिराम श्रेष्ठका अनुसार स्याटेलाइट ७१ किलोमिटर प्रतिसेकेन्डको गतिमा घुमिरहेको छ । पहिले १० मिनेटमा पृथ्वीबाट तथ्यांक संकलन गर्ने स्याटेलाइटले हिजोआज २६ देखि २७ मिनेट लगाउन थालेको उनले बताए । अधिकतम आयु दुई वर्ष रहेको स्याटेलाइट क्यामेरा, लोरा, एडीसीएस र सीपीएलडी गरी चार उद्देश्यले प्रक्षेपण गरिएको हो । एडीसीएसअन्तर्गत स्याटेलाइटको घुम्ने गति, घुमिरहेको अवस्था, कोण बनाएर घुमेको तथ्यांक लिने काम भएको छ । लोरा लङ रेन्ज डिस्टेन्स कम्युनिकेसन हो । यसबाट पृथ्वीमा भएका प्राकृतिक प्रकोप (जस्तै हिमपहिरो) बारे स्याटेलाइटले सूचना संग्रह गरेर मुख्य सर्भरमा जानकारी पठाउँछ । सीपीएलडी उद्देश्यअन्तर्गत कम्प्युटर प्रोग्रामिङ पर्छ । यसबाट सबै प्रोग्राम एकीकृत गरेर स्याटेलाइटलाई निर्देशन गरिन्छ । यो परीक्षणका रूपमा प्रयोग गरिएको छ । दैनिक १६ पटक आफ्नो कक्षमा फन्को लगाए पनि स्याटेलाइटबाट तीनदेखि चार पटकसम्मको मात्र तथ्यांक प्रयोग गर्न सकिने श्रेष्ठले बताए । नेपाली स्याटेलाइटका लागि नास्टले करिब १९ लाख खर्च गरेर निर्माण गरेको ग्राउन्ड स्टेसनले अझै पूर्णरूपमा काम गर्न सकिरहेको छैन । रेडियो उपकरणको कमान्ड दिने प्रणालीले काम नगरेको हो । रेडियो खरिद गर्दा कमान्ड दिने फिचर नहुँदा स्याटेलाइटबाट लिएका तस्बिर नास्टले निकाल्न सकेको छैन । नास्टले हालसम्म एउटामात्रै तस्बिर सार्वजनिक गरेको छ । स्याटेलाइट निर्माणकर्तामध्येका आभाष मास्केले जापानबाटै लिएर आएको रेडियो उपकरणको ग्राउन्ड स्टेसनमा प्रयोग गरेर तस्बिर सार्वजनिक गरिएको थियो । स्रोतका अनुसार ग्राउन्ड स्टेसन सञ्चालनमा आए पनि स्याटेलाइटले पठाएका तथ्यांक समेटेर तस्बिर निकाल्न सम्भव नभएपछि नास्टका अधिकारीहरूले स्टेसनमा समस्या आएको निष्कर्ष निकालेका थिए । एन्टेनामा देखिएको यान्त्रिक गडबडी ठीक पारेपछि स्टेसन सञ्चालनमा आएको थियो । तर तस्बिर निकाल्न सम्भव भएन । पछि मात्र रेडियो उपकरणमा कमान्ड दिने फिचर नभएकाले तस्बिर निकाल्न नसकेको समस्या थाहा भएको थियो । नास्टका अधिकारीहरूले रेडियो उपकरण अपडेट भर्सन भएकाले रेडियो उपकरणमा कमान्ड दिने फिचर नभएको दाबी गरेका छन् । करिब ६ महिनाको तथ्यांक लिन नसकेको स्याटेलाइट निर्माणकर्ता हरिराम श्रेष्ठले बताए । मुख्य कुरा दक्ष जनशक्तिको अभाव र ग्राउन्ड स्टेसन निर्माणमा भएको ढिलाइ र खरिद नियमावलीमा देखिएको समस्या हो, उनले भने, दक्ष जनशक्ति थियो भने विश्वविद्यालयका विद्यार्थीहरूलाई काम गर्न लगाउन सकिन्थ्यो र उनीहरूको क्षमता अभिवृद्धिमा सघाउ पुग्थ्यो ।नास्टको ग्राउन्ड स्टेसन कार्यक्रम प्रमुख रोशन पाण्डे पनि स्टेसनबाट सन्तुष्ट छैनन् । नास्टको व्यवस्थापकीय कमजोरीका कारण अपेक्षित काम हुन नपाएको उनले गुनासो गरे । नयाँ हुने केही पनि काम भएकै छैन । स्टेसनलाई सस्टेनेबल बनाउने जिम्मेवारी व्यवस्थापनको हो, उनले भने, स्याटेलाइट उडाएर मात्रै हैन त्यसलाई निरन्तरता दिन सकेमात्र मिसनको सार्थकता हुन्छ ।"
खुर्सानीको धुलो छर्केर ५० लाख लुट,"(काठमाडौं)  सिन्धुपाल्चोकका बच्चु गुरुङलाई शुक्रबार बिहान एक युवाले फोन गरे । दाइ तपार्इं पैसा लिएर तुरुन्त काभ्रेस्थलीको शान्तिधाम नजिकैको ब्याम्बो कटेज आउनुपर्यो, सामान रेडी भइसकेको छ । एक महिनाअघि मात्रै भेट भएका ती युवाले गुरुङलाई फोनमा भने । उनले उल्लेख गरेको सामान बहुमूल्य धातु हिरा, पत्थरलगायत थियो । महिनाअघि मात्रै भेट भएका रसुवास्थित उत्तरगया गाउपालिका२ का ३६ वर्षीय तेन्जिङबहादुर लामाले सामान लिन बोलाएपछि गुरुङ हतारहतार कटेजतर्फ लागे । स्वयम्भू भगवानपाउबाट झोलामा ५० लाख रुपैयाँ बोकेर बच्चु घरबाट हिंडे । साथमा थिए अर्जुन सिलवाल । उनीहरू १० बजेतिर कटेज पुगे । सेनाको सुवेदारबाट अवकाश पाएपछि गुरुङ जग्गा कारोबारमा लागेका थिए । जग्गा कारोबारकै शिलशिलामा गुरुङको पुसमा तेन्जिङ र उनको समूहसँग भेट भएको थियो । झोलामा पैसा लिएर गएका गुरुङ ब्याम्बो कटेज नजिकै पुगेपछि ६ जनाको समूह बच्चु नजिकै आए । झोलामा पैसा ल्याएको थाहा पाएपछि तेन्जिङको समूहले बच्चु र अर्जुनलाई आँखामा खुर्सानीको धुलो हालेर कुटपिट गर्न थाले । साथमा रहेको नगद लुटेर तेन्जिङको समूह भाग्यो । एक महिनाअघि चिनजान भएपछि तेन्जिङको समूहले गुरुङलाई व्यापारिक साझेदार बन्न प्रस्ताव गरेको थियो । गुरुङले विश्वास गरिहाले । त्यसको एक सातापछि तेञ्जिङले बच्चुलाई फोन गरेर आफूसँग बहुमूल्य पत्थर रहेको भन्दै किन्न आग्रह गरेका थिए । त्यस क्रममा पत्थर र जग्गा किन्नेबारे कुराकानी भएको थियो । बच्चु सहमत भएपछि पत्थर खरिद गर्न उनी शुक्रबार ब्याम्बो कटेज गएका हुन् । तर आफू आक्रमणमा परेपछि मात्र गुरुङले तेन्जिङ लुटेरा समूह भएको पत्तो पाए ।घटनाको केहीबेरमा अर्जुनको सहयोगमा गुरुङले महानगरीय प्रहरी वृत्त बालाजु पुगे तर प्रहरीले उनी लुटिएको विश्वास गरेन् । ५० लाख लुट्ने तेन्जिङबारे उनलाई खासै जानकारी थिएन् तर सुरुको चिनजानका क्रममा खिचेको फोटो र तेन्जिङको नम्बर उनले प्रहरीलाई दिए । त्यसपछि महानगरीय अपराध महाशाखा तेन्जिङको खोजीमा लाग्यो । बालाजुकै एउटा प्लटिङको जग्गा आसपास सादा पोसाकका प्रहरी सोधिखोजीमा पुगे । स्थानीय केही युवाले तेन्जिङको फोटो चिनिहाले । यो त चोरी र लुटपाटमा संलग्न व्यक्ति हो, यसका अन्य सहयोगी समूह पनि छन्, स्थानीयले भनेपछि प्रहरीलाई खोजीमा अझ सजिलो भयो । महाशाखाको टोली निरन्तर लुटेरा खोज्न लाग्यो । र सुराकीकै सहयोगमा घटना घटेको २ दिन बित्न नपाउँदै लुटेरा समूहका ६ जना पक्राउ परे ।लुटेरा समूहका नाइके तेन्जिङसहित दाङका ३८ वर्षीय बेदबहादुर भनिने भिमबहादुर घर्तीमगर, नुवाकोटका ३० वर्षीय नकुर तामाङ, रसुवाका ३८ वर्षीय दावाछिरिङ तामाङ, रामेछापका ३६ वर्षीय कुमारबहादुर बुढाथोकी र रसुवाकै २८ वर्षीय सञ्जित वाइवा १८ लाख ७५ हजार ५ सय रुपैयाँ, ३ वटा मोटरसाइकल, सुनको औंठी र विभिन्न कम्पनीका मोबाइल सेटसहित पक्राउ परे तर लुटिएको रकमभन्दा करिब आधा मात्रै बरामद भएकोमा बाँकी रकम कहाँ गयो भन्ने अनुसन्धान भइरहेको प्रहरीले बताएको छ । उनीहरूलाई महाशाखाकै हिरासतमा राखिएको छ । सन्जीतले लुटिएको मध्ये २ लाख ११ हजार रुपैयाँ सानिमा बैंकमा जम्मा गरेको, पवित्र सुनचाँदी पसलबाट ७७ हजार रुपैयाँको औंठी बनाएको, १९ हजारमा ओप्पो मोबाइल खरिद गरेका तथा एक लाख रुपैयाँ साहुलाई ऋण तिरेको भेटिएको छ । लुटेको रकमबाटै बुढाथोकीले घरभाडाबापत ७५ हजार तिरेका र एक ठेकेदारलाई एक लाख २५ हजार रुपैयाँ सापटी फिर्ता दिएको भेटिएको छ ।लुटिएको रकम सबैले भाग लगाएर भिन्ना भिन्नै स्थानतिर भागेका थिए । लुटेरामध्येकै भीमबहादुर शुक्रबार नै नगरकोटको एक होटल पुगेको भेटियो । युवतीसहित नगरकोट पुगेका लुटेरा समूहका उनले एक रातमा ५० हजार रुपैयाँ खर्च गरे । उनैले लु ५९ प २१३५ नम्बरको २५० सीसीको पल्सर मोटरसाइकल ३ लाख ३० हजारमा किनेको पाइयो । लुटेरा दावा छिरिङले १ लाख ५० हजार रुपैयाँ ऋण तिरिसकेका रहेछन् । महाशाखाका एसपी मुकेश सिंहका अनुसार बच्चुबाट लुटिएको रकममध्येबाटै उनीहरूले शुक्रबार नै पल्सर मोटरसाइकल खरिद गरेका थिए । दाङ घर भएका भीमबहादुरले मेरो बाजेसँग बल्ने बहुमूल्य ढुंगा छ, किन्न आउनु भनेर गुरुङलाई फकाएको अनुसन्धानका क्रममा खुलेको छ । जग्गा बेचेर पुन जग्गैमा लगानी गर्ने सोचमा रहेका गुरुङ बल्ने ढुंगो त महंगो पर्छ भन्दै लोभिएर लुटेराको फान्दामा परेका थिए । प्रहरीमा पुगेका पीडित गुरुङलाई लुटेरा समूहले आफूहरूसँग बल्ने पत्थर, बनझाँक्रीको हड्डी, गौलोचन, एकमुखे रुद्राक्ष, दाहिने शंख, सुन, पुरातात्त्विक सामानलगायत बहुमूल्य वस्तु र १९ आना सस्तो जग्गा छ भनेर खरिदको प्रलोभन देखाएका थिए । एसपी सिंहका अनुसार लुटेरा समूहले विभिन्न तरिका र योजना बनाउने हुँदा प्रलोभन र प्रभावमा नपर्न सबैलाई आग्रह गरे । गुरुङसँग भएको भनिएको ५० लाख वैध भएको प्रहरीले बताएको छ । बच्चुसँग रहेको पैसा कुनै कालोधन वा स्रोत नखुलेको भन्ने होइन, वैध देखिन्छ, एसपी सिंहले भने ।"
त्रिविको नतिजा प्रकाशन लम्बियो,"(काठमाडौं)  त्रिभुवन विश्वविद्यालयको प्रतिबद्धता छ कुनै पनि संकाय र तहका परीक्षाको नतिजा तीन महिनाभित्र सार्वजनिक गर्ने । तर त्रिविको परीक्षा नियन्त्रण कार्यालयले ६ महिना बित्नै लाग्दासम्म बीबीएस तेस्रो वर्षको परीक्षाको नतिजा प्रकाशन गर्न सकेको छैन । त्रिविमा सर्वाधिक विद्यार्थी व्यवस्थापन संकायमा छन् । तेस्रो वर्षको नतिजा गत मंसिरमै प्रकाशित भइसक्नुपर्थ्यो । पनिकाले बीबीएस चौथो वर्षको नतिजा गत वर्ष भदौमै सार्वजनिक गरेको थियो भने यसपटक कात्तिकमा मात्र प्रकाशन गर्न सकेको परीक्षा नियन्त्रक पुष्पराज जोशी बताउँछन् । यस वर्ष स्नातक तहमा ४ लाख २८ हजार परीक्षार्थी छन् । संकायगत आधारमा व्यवस्थापनमा २ लाख ५० हजार, शिक्षाशास्त्रमा ७२ हजार, मानविकीमा ६५ हजार, विज्ञानमा २५ हजार र कानुनमा १६ हजार परीक्षार्थी छन् । स्नातकोत्तरमा पहिलो र दोस्रो वर्षका गरी ७० हजार छन् । स्नातकोत्तर तहमा यस वर्ष अन्तिमपटक राजनीतिशास्त्र र एमपीएमा प्राइभेट परीक्षामा २५ हजार सामेल छन् । परीक्षा नियन्त्रण कार्यालयको दरबन्दी २ सय २४ जनाको हो, जोशीले भने, अहिले हामीसित १ सय ५२ जनामात्र कर्मचारी छन् । दक्ष प्राविधिक कर्मचारीको अभावले नतिजा प्रकाशनमा ढिलाइ हुन पुगेको हो । दुई वर्षमा ४७ जना सेवानिवृत्त भए भने १८ जना सरुवा भए । त्रिवि डिन कार्यालयले आठ जना कर्मचारी परीक्षा नियन्त्रण कार्यालयमा सरुवा गरे पनि विषयगत दक्षता नहुँदाको असर नतिजा प्रकाशनमा परेको छ । मैले कर्मचारीको अभाव र समस्याबारे रजिस्ट्रार कार्यालयमा जानकारी गराएको छु, स्नातक र स्नातकोत्तरको गोप्य शाखा समायोजन गर्दासमेत समस्या उस्तै रहेको उल्लेख गर्दै उनले भने, आवश्यकताअनुसार दक्ष कर्मचारी उपलब्ध नभएसम्म यस्तै हो । त्रिवि स्रोतका अनुसार परीक्षा नतिजामा आर्थिक लेनदेन घटनामा अख्तियारले छापा मारेपछि परीक्षा नियन्त्रण कार्यालयमा जान अरू फाँटका कर्मचारी डराएका छन् । अख्तियारको कारबाहीयता स्वस्फूर्त पनिकामा जान कर्मचारी मानेका छैनन् । त्रिविले विश्व बैंकको सहयोगमा सुचारु उच्च शिक्षा परियोजनामा सन् २०२० सम्म सबै तहको परीक्षाको नतिजा तीन महिनाभित्र प्रकाशन गर्ने सहमति गरेको छ । विद्यार्थी रजिस्ट्रेसनलगायत सम्पूर्ण विवरण परीक्षा व्यवस्थापन सूचना प्रणाली (ईएमआईएस) मा राख्ने कार्य लागू गरिसकेको छ । त्रिविको परीक्षा नियन्त्रण कार्यालयको गोप्य शाखा दुई जना कर्मचारीको भरमा छ । पनिका जमलबाट बल्खुमा सरेको २० वर्ष पुगेको छ । सरेकै वर्ष माघमा पनिकाको कम्प्युटर शाखामा करारमा नियुक्त महमद उमरलाई त्रिविले अझै निरन्तर गेटकिपिङ जिम्मेवारी दिएको छ । दुई वर्षअघि उनले उमेरले ६३ वर्ष पुगेपछि अवकाश पाएका हुन् तर परीक्षाजस्तो संवेदनशील कामको निम्ति दिनरात नभनी खट्न सक्ने जनशक्तिको अभावमा उहाँलाई पुनः दुई वर्ष करारमा लिएका छौं, नियन्त्रक जोशीले भने, अहिले उहाँ र थप एक जनाको भरमा सम्पूर्ण काम भइरहेको छ ।त्रिविका नवनियुक्त रजिस्ट्रार प्राध्यापक पेशल दाहालले परीक्षा नियन्त्रण कार्यालयको समस्या चाँडै समाधान हुने दाबी गरे ।"
बस र एम्बुलेन्स प्रदान,"काठमाडौं (कास) भारतको ७१ औं गणतन्त्र दिवसको अवसरमा नेपालस्थित भारतीय दूतावासले शैक्षिक संस्थालाई बस र अस्पतालाई एम्बुलेन्स प्रदान गरेको छ । कार्यवाहक राजदूत डा अजय कुमारले आइतबार काठमाडौंमा आयोजित कार्यक्रममा केन्द्रीय बहिरा माध्यमिक विद्यालयलगायत शिक्षालयलाई बसको चाबी हस्तान्तरण गरेका हुन् । दूतावासले अस्पताल तथा गैरनाफामूलक परोपकारी संस्थालाई ३० वटा एम्बुलेन्स हस्तान्तरण गरेको छ । त्यस अवसरमा कार्यवाहक राजदूतले १ वीर नारी, ८ एकल महिला र मृतक सैनिकका ५ जना निकटतम नातेदारलाई ५ करोड ९७ लाख रुपैयाँ नगद तथा कम्मल वितरण गरेका थिए साथै विभिन्न ५१ पुस्तकालय तथा शैक्षिक संस्थाहरूलाई पुस्तक प्रदान गरिएको थियो ।"
"लेन बन्यो, ऐन कहिले ?","(काठमाडौं)  साइकल सिटी बनाउने योजनाअन्तर्गत ललितपुर महानगरपालिकाले मंसिरदेखि लेन निर्माणको काम सुरु गर्यो । उक्त लेन अन्य सवारीसाधनसँग मिलेर चलाउनुपर्ने थियो । साइकल आएको खण्डमा अन्य सवारीले बाटो छोड्नुपर्ने र साइकल नभएको खण्डमा चलाउन पाइने बताइएको थियो तर लेनमा ठूला सवारीसाधनले साइकलयात्रुलाई प्राथमिकता दिएनन् । साइकल प्रयोगकर्ता सुरक्षित नहुने भएपछि साइकल ऐन ल्याउने तयारी महानगरपालिकाले गरेको थियो । ऐनबाट उक्त लेनमा साइकल यात्रुलाई प्राथमिकतासँगै सुरक्षाको प्रत्याभूति हुने मेयर चिरीबाबु महर्जनले बताएका थिए । साइकलसम्बन्धी एक कार्यक्रममा उनले पुसको अधिवेशनबाट साइकल ऐन पारित गर्ने दाबी गरेका थिए तर माघको दुई साता भईसक्दा पनि साइकल ऐन ल्याउन सकेको छैन । महानगरपालिकाले साइकलसम्बन्धी काम गर्न परामर्शदाता नियुक्त गरेको नेपाल साइकल सोसाइटी पनि साइकल ऐन आउनेनआउने भन्ने अन्योलमा छ । साइकल ऐनका प्रारम्भिक ढाँचा २५ दिनअगाडि नै महानगरपालिकालाई दिइसकेको सोसाइटीको साइकल ऐन निर्माण संयोजक तथा वातावरणीय इन्जिनियर निभेष दुगडले बताए । महानगरले माघमा पारित गर्ने योजना सुनाएको छ, उनले भने ।साइकल ऐनको ड्राफ्ट साइकलयात्री, पैदलयात्री र अन्य सवारीसाधनलाई मध्यनजर गर्दै बनाइएको उनले बताए । उक्त लेनमा साइकल र ह्वीलचियर प्रयोगकर्तालाई प्राथमिकता दिनुपर्ने उनले उल्लेख गरे । उक्त ऐनको ड्राफ्टमा साइकलमा दुईभन्दा बढी सवार हुन नपाइने तर सिट भएको खण्डमा सिटअनुसार यात्रा गर्न पाइने उल्लेख छ । साइकल लेनमा साइकलयात्रुको अग्राधिकार हुने तर लेन नभएको खण्डमा अन्य सवारी चालकसरह अधिकार हुने उल्लेख छ । त्यस्तै, साइकल प्रयोगकर्ताले साइकल चलाउँदा टाढाबाट देखिने चम्किला साधन अर्थात् साइकलको अगाडि हेडलाइट र पछाडि रातो परिवर्तनशील बत्ती राख्नुपर्नेछ ।साकइल प्रयोगकर्ताको बिमा सम्बन्धमा महानगरपालिकाले कोष खडा गर्ने साइकल ऐनको ड्राफ्टमा उल्लेख छ । साइकल चालकलाई प्राथमिकता नदिई उक्त लेनमा अन्य सवारीसाधन चलाएको खण्डमा एक हजार रुपैयाँ र लेनमा पार्क गरेमा पाँच सय रुपैयाँ जरिवाना हुने उल्लेख छ । ऐन कार्यान्वयन गर्न महानगरले साइकलसम्बन्धी निर्देशिका, कार्यविधि र मापदण्ड बनाउन सकिने उल्लेख छ । साइकल ऐनबारे छलफल भइरहेको महानगरको कानुन महाशाखाका प्रमुख तथा विधेयक समितिका सदस्य खगेन्द्रप्रसाद वस्तीले बताए । सडक विभाग, यातायात विभाग र महानगरीय ट्राफिक प्रहरी महाशाखासँग ऐनबारे छलफल जारी छ, उनले भने, तीनवटै निकायबाट समन्वय भइसकेपछि महानगरपालिकाको बोर्ड बैठकमा पेस गर्ने र त्यसपछि नगरसभाबाट पास गर्नुपर्ने नियम छ । महानगरपालिकाले कुपन्डोल हुँदै लगनखेलदेखि मंगलबजारपुल्चोकसम्म साइकल लेन निर्माण गरिरहेको छ । करिब पाँच किलोमिटर सडकखण्डमा साइकल लेन निर्माण भइरहेको हो । मंसिरदेखि सुरु गरे पनि कुपन्डोलदेखि पुल्चोकसम्म एकतर्फी मात्र काम भएको छ । रमित कन्स्ट्रक्सन कम्पनीका प्रोप्राइटर विनोद सिलवालले कुपन्डोलदेखि पुल्चोकको आकासेपुलसम्म एकातर्फ काम गरिसकेको बताए । मध्यरातमा काम गर्न्पुर्छ, थर्मोप्लास्टिक पेन्टरको पनि अभाव छ, उनले भने, निर्धारित समयमै काम सकाउन लागिपरेका छौं । एक साताभित्र अर्को सडकखण्डमा पनि लेन निर्माण गरिसक्ने उनले दाबी गरे । लबिम मलको विपरीततर्फको सडकखण्डमा लेन छुट्याई साइकल र ट्राफिकको चिह्न बनाइसकेको छ, उनले भने ।"
८ हजार अमेरिकी डलरसहित पक्राउ,काठमाडौं (कास) अवैध रूपमा लुकाइछिपाइ लैजान लागेको ८ हजार ४१७ अमेरिकी डलरसहित एक जनालाई प्रहरीले पक्राउ गरेको छ । पक्राउ पर्नेमा ललितपुर महानगरपालिका११ घर भई अमेरिका बस्दै आएका ३३ वर्षीय विकाश जोशी छन् । इतिहाद एयरमा काठमाडौंबाट अबुधावी हुँदै अमेरिका जान लागेका जोशीलाई त्रिभुवन अन्तर्राष्ट्रिय विमानस्थलमा नियमित जाँच गर्ने क्रममा नियन्त्रणमा लिएको प्रहरीले जनाएको छ । जोशीलाई आवश्यक अनुसन्धानका लागि राजस्व अनुसन्धान विभाग हरिहरभवन ललितपुर पठाइएको छ ।
पर्यटन बोर्डमा तोकिए सदस्य सचिव,"काठमाडौं (कास) नेपाल पर्यटन बोर्डको सञ्चालक समितिले ३३ दिनदेखि रिक्त प्रमुख कार्यकारी अधिकृत (सीईओ) नियुक्त गर्न आइतबार अर्थ मन्त्रालयका सहसचिव उत्तरकुमार खत्रीलाई सदस्य सचिव तोकेको छ । साँझ बोर्ड बैठक सकिएलगत्तै सीईओ नियुक्त गर्न बोर्डको ऐनले सञ्चालक समिति भित्रैबाट एक जना सदस्यलाई सदस्य सचिव तोक्नुपर्ने भएकाले अर्थ मन्त्रालयका प्रतिनिधि सहसचिव खत्रीलाई जिम्मेवारी दिइएको हो । समितिको मंगलबार हुने अर्को बैठकले बोर्डका लागि नयाँ सीईओ तोक्ने एजेन्डामा छलफल गर्ने भएको छ । सोमबारै सीईओ नियुक्त गर्ने तयारी थियो तर एक जना निजी क्षेत्रको प्रतिनिधित्व गर्ने सदस्य बिदामा हुने भएकाले पर्सिलाई बैठक बोलाइयो, सरकारका तर्फबाट प्रतिनिधित्व एक सदस्यले भने । ८१ जना कर्मचारी भएको बोर्ड पुस पहिलो सातादेखि सीईओविहीन छ । निवर्तमान सीईओ दीपकराज जोशीको चारवर्षे कार्यकाल सकिएपछि सञ्चालक समितिले नयाँ नियुक्तिको प्रक्रिया थालेको थियो । उक्त प्रक्रियाअनुसार छनोट समितिले १७ जनाको आवेदनबाट पर्यटन व्यवसायीहरू धनञ्जय रेग्मी, दीपक बस्ताकोटी र बोर्डका निर्देशक हिक्मतसिंह ऐरलगायत तीन जनालाई अन्तिम सूचीमा पारेको छ । यी मध्येबाट चयन हुने एक जना बोर्डमा अब नियुक्त हुने छैटौं सीईओ हुनेछन् ।"
सफाइका २४ बुँदे योजना सार्वजनिक,"काठमाडौं (कास) वागमती नदी सफाइ महाअभियानले सरसफाइको नेतृत्व स्थानीय सरकारको रोहबरमा टोल सुधार समिति, उपभोक्ता समिति तथा संघसंस्थालाई दिएको छ । अभियानको जिम्मा लिँदै काठमाडौं महानगरपालिका११ ले सरसफाइ प्रवर्द्धन गर्न २४ बुँदे योजना सार्वजनिक गरेको छ । सरसफाइ महाअभियानको ३५०औं साताको कार्यक्रममा वडाध्यक्ष हीरालाल तण्डुकारले उक्त अवधारणा सार्वजनिक गरे । एक घर एक कुचो, आफ्नो टोल आफैं सफा गरौं, मेरो घर अगाडिको पेटी र सडक म आफैं सफा राख्छु भन्ने नारा लिएर टोलटोल र घरघरमा जाँदैछौं, उनले भने, हाम्रो अभियानमा सबै वडावासी सहभागी हुनुहुनेछ भन्ने अपेक्षा छ ।"
सुविधालाई तलब नठानौं,"सर्वोच्च अदालतले स्थानीय तहका जनप्रतिनिधिले लिन थालेको पारिश्रमिकमाथि रोक लगाए पनि फेरि उनीहरूले घुमाउरो बाटोबाट विगतको भन्दा बढी सुविधा लिन खोज्नु गलत छ । सर्वोच्चले गत कात्तिक १ गते स्थानीय तहका जनप्रतिनिधिले पारिश्रमिक लिन नमिल्ने भन्दै संविधानको व्याख्या गरेको थियो । प्रदेश १ बाहेकका प्रदेशसभाहरूले स्थानीय तहका पदाधिकारी तथा सदस्यले मासिक रूपमा पारिश्रमिक लिन मिल्ने गरी बनाएको स्थानीय तहका पदाधिकारी तथा सदस्यहरूको मासिक सुविधासम्बन्धी ऐन संविधानसँग बाझिएको भन्दै सर्वोच्चले त्यसलाई अमान्य घोषित गरी सो हदसम्म बदरसमेत गरेको थियो । ऐनमा लेखिएको मासिक सुविधा लाई सर्वोच्चले पारिश्रमिक मान्दै त्यसमाथि रोक लगाएको हो । अहिले फेरि स्थानीय तहहरूले प्रदेश सरकारलाई दबाब दिएर यसअघि खाइपाई आएकोभन्दा बढी रकम बुझ्ने प्रयत्न गरेका छन् । प्रदेश २, गण्डकी, प्रदेश ५ र सुदूरपश्चिम प्रदेश सरकारले सुविधासम्बन्धी ऐनमा संशोधन गरी स्थानीय तहका जनप्रतिनिधिलाई मासिक रूपमा विभिन्न शीर्षकमा भत्ता दिने तयारी गरेका हुन् । संशोधनको मस्यौदामा जनप्रतिनिधिलाई पहिलाको भन्दा धेरै सुविधा दिने प्रस्ताव गरिएको छ । यातायात, अतिथि सत्कार, टेलिफोन, इमेल, इन्टरनेट, पत्रपत्रिका, खानेपानी, विद्युत्लगायतका शीर्षकमा ठूलो धनराशिको मासिक सुविधा दिन खोजिएको छ । सुविधाको नाममा उच्च राशिको रकम, त्यो पनि मासिक रूपमै लिनु भनेको पारिश्रमिक बुझेजस्तै हो । राजनीति कुनै जागिर होइन, जसबापत जनप्रतिनिधिले मासिक तलब बुझ्ने मनसाय राखुन् । राजनीति त सेवाभावले गरिने कर्म हो, जसलाई आम्दानीको स्रोत बनाउन मिल्दैन ।स्थानीय तहमा रहेका ३७ हजारभन्दा बढी जनप्रतिनिधिलाई राज्यकोषबाट तलब दिनु भनेको संविधानको प्रावधान र भावनाविपरीत पनि हो । संविधानले सीमित संख्यामा रहने संघीय व्यवस्थापिका र प्रदेशसभाका सदस्यले पारिश्रमिक र सुविधा पाउने व्यवस्था गरे पनि स्थानीय तहको हकमा भने फरक व्यवस्था गरेको छ । सायद हजारौंको संख्या भएको र स्थानीय तहका जनप्रतिनिधिले घरपायकमै काम गर्नुपर्ने बुझेर होला संविधानमा उनीहरूका लागि पारिश्रमिकको व्यवस्था गरिएको छैन, सुविधा मात्रै दिने भनिएको छ ।संविधानको धारा २२७ मा गाउँसभा र नगरसभाको सञ्चालन, बैठकको कार्यविधि, समिति गठन, सदस्यको पद रिक्त हुने अवस्था, गाउँसभा र नगरसभाका सदस्यले पाउने सुविधा, गाउँपालिका र नगरपालिकाका कर्मचारी र कार्यालयसम्बन्धी अन्य व्यवस्था प्रदेश कानुनबमोजिम हुने प्रावधान छ । जिल्लासभाको हकमा पनि त्यस्तै प्रावधान छ । त्यसैलाई अपव्याख्या गरी स्थानीय तहका जनप्रतिनिधिलाई मासिक पारिश्रमिक दिन थालिएपछि त्यसमाथि न्यायालयले हस्तक्षेप गरेको थियो ।सर्वोच्च अदालतले कात्तिक १ गतेको आफ्नो आदेशमा भनेको छ मूलतः ऐनबमोजिम उपलब्ध गराइने सुविधा सामान्यतः कुनै विशिष्ट पदाधिकारी वा सदस्यले वा कर्मचारीलाई निश्चित आधार, विशेष अवस्था वा सर्तमा दिने गरिन्छ, सुविधाको परिभाषा गर्दा सीमित अर्थमा गर्नुपर्ने हुन्छ । नियमित रूपमा दिइने सामान्य प्रकृतिको भुक्तानीलाई भने सर्वोच्चले पारिश्रमिक नै ठहर गर्दै त्यसमाथि रोक लगाएको हो । विभिन्न शीर्षकमा कानुनबमोजिम सुविधा दिन भने संविधानले रोक नलगाएको अदालतको व्याख्या छ । सर्वोच्चको उक्त व्याख्या र संविधानमा उल्लिखित सुविधा भन्ने शब्दमाथि खेल्दै फेरि अप्रत्यक्ष तबरले पारिश्रमिकसरह नै सुविधा लिन खोज्नु अनुचित हो । विभिन्न शीर्षकका मासिक सुविधाको ठूलो रकम पनि तलब प्रवृत्तिकै देखिँदै छ । फेरि सुविधा भनेको आर्थिक मात्रै हुँदैन, गैरआर्थिक पनि हुन्छ । स्थानीय तहका जनप्रतिनिधिले सवारी साधन, निजी सहायक, सुरक्षाकर्मी, सहयोगीजस्ता कैयन् सुविधाहरू लिइरहेका छन् । संविधानमा पारिश्रमिकको व्याख्या गरिए पनि सुविधाको व्याख्या गरिएको छैन । सर्वोच्चले सार्वजनिक खर्चमा सुविधा दिनुको अर्थ तोकिएको कार्य सहजता वा सजिलैसँग होस् भन्ने उद्देश्यले विशेष अवस्था वा सर्तमा तोकिएको पदाधिकारीलाई मात्र भुक्तानी गरिने मौद्रिक वा गैरमौद्रिक दुवै प्रकृतिको हुने भनेको छ । सुविधालाई पारिश्रमिक वा तलबको समानार्थी शब्द मान्न नमिल्ने सर्वोच्चको व्याख्या छ । तर, यहाँ घुमाउरो पाराले सुविधालाई तलबसरह बनाउन खोजिएको छ । तीन तहको संरचनामा स्थानीय तहका जनप्रतिनिधि जनतासँग सबभन्दा नजिक रहेर काम गर्छन् । उनीहरूको व्यक्तिगत आनीबानीदेखि सार्वजनिक भूमिका सबैमाथि आम मानिसको नजर परेको हुन्छ । उनीहरूको छवि र व्यवहारलाई हेरेर समग्र प्रणालीप्रति जनताले दृष्टिकोण बनाउँछन् । गाउँमा सिंहदरबार होइन सिंह मात्रै आए, सुविधाभोगी भए, नयाँ राजाहरू जन्मिए, डोजरपति भए भन्नेलगायत आलोचनाको घेरामा घेरिएका स्थानीय तहका जनप्रतिनिधिले आफ्नो साख खस्किने व्यवहार गर्नु हुन्न । संविधानमा सुविधा लिन सक्ने भनिएअनुरूप सामान्य सुविधामात्र लिनु उचित हुनेछ, जागिर खाएझैं मासिक तलबपारिश्रमिकको अपेक्षा गर्नु हुन्न । स्थानीय तहहरू अझै आत्मनिर्भर हुन सकेका छैनन् । संघीय सरकारको बजेटमाथि उनीहरूको निर्भरता कायम छ । त्यस्तो अवस्थामा ठूलो संख्याका पदाधिकारी तथा सदस्यले लिने उच्च सुविधाको आर्थिक भारले स्थानीय तहलाई नै थप कमजोर बनाउने हो । यसतर्फ पनि विचार पुर्याइनुपर्छ । जनप्रतिनिधिमा सुविधामोह बढ्दै जाँदा संघीय प्रणालीको बदनाम गर्न चाहनेहरूकै स्वर बलियो हुन्छ, जुन भर्खरै संस्थागत हुँदै गरेको गणतान्त्रिक व्यवस्थाका निम्ति राम्रो होइन ।"
सतर्कता बढाऊ,"चीनमा फैलिरहेको नोबल कोरोना भाइरसले पूरा विश्व तरङ्गित भइरहेको छ । आआफ्ना नागरिकलाई यसबाट कसरी बच्ने र आपत्कालीन अवस्था आइपरे कसरी उपचार गर्ने भन्नेबारे सबै तयारीमा जुटिसकेका छन् । तर नेपालमा भने संक्रमित व्यक्तिलाई घर पठाइएको छ । उसै पनि हाम्रा अस्पताल नै अत्यन्तै जोखिम अवस्थामा छन् । कारण, उनीहरूको आन्तरिक कमजोरी आजसम्म पनि हाम्रा सरकारी अस्पतालमा आईसीयु बेड अत्यन्तै कम छन् भने आइसोलेट बेडको त यहाँ कुरा गर्नु व्यर्थ छ । त्यसैले हामीले उक्त रोगलाई भित्रिन नदिन राम्रो हुन्छ । अहिलेको हाम्रो उपचार पद्धति र हाम्रा उपचारमा प्रयोग हुने औजारलाई हेर्ने हो भने हाम्रो अवस्था अत्यन्तै नाजुक छ । भ्रमण वर्षलाई विभिन्न देशबाट पर्यटकलाई आग्रह गरिरहेका छौं । चीनसँंगको हाम्रो खुला सिमानाले ठूलो खतरा निम्त्याएको छ । अतः रोग फैलिएको अवस्था अहिले होइन । हरेक नाकामा अस्पतालको आन्तरिक तयारी हाम्रो लक्ष्य हुनुपर्छ । अन्यथा हाम्रोजस्तो स्वास्थ्य क्षेत्र कमजोर भएको मुलुकमा यसले विकराल रूप लिन समय लाग्दैन । त्यसैले सतर्कता बढाउनु उपयुक्त हुनेछ । रामकृष्ण बराल, जोरपाटी२, काठमाडौं"
विश्वविद्यालयहरूको विजोग,"विश्वविद्यालयका पदाधिकारी भागबन्डामा नेकपा र कांग्रेसबीच जुटेन सहमति शीर्षकले मन छोयो । अहिले देशका अधिकांश विश्वविद्यालयहरू जस्तो कृषि तथा वनविज्ञान विश्वविद्यालय, मध्यपश्चिम विश्वविद्यालय, पोखरा विश्वविद्यालय, सुदूर पश्चिम विश्वविद्यालयमा लामो समयदेखि उपकुलपति नियुक्त नगरिएकोले शैक्षिक र प्रशासनिक वातावरण अस्तव्यस्त बनेको छ । पूर्वाञ्चल विश्वविद्यालय र नेपाल संस्कृत विश्वविद्यालयमा उपकुलपतिसहित सेवा आयोगका अध्यक्ष र सदस्य पद रिक्त छन् । तपाईंहरूका अकर्मण्यताका कारण आज हजारौं विद्यार्थी जो नेपालमै केही गर्न सकिन्छ, अनि नेपालमै केही व्यावसायिक धर्म निर्वाह गर्नुपर्छ भन्ने सोचेर यता भर्ना भएका थिए, तिनीहरूले धेरै प्रकारका मानसिक र आर्थिक तनाव झेल्नुपरेको छ । कैयौँको जाँच महिनौं हुँदैन, नतिजा र दीक्षान्त वर्षौं पनि हुँदैन । यसले गर्दा हजारौँ नवयुवाहरू देशीविदेशी स्पर्धाहरूमा पछि पर्दै आएका छन् । यो प्रवृत्तिले गुणस्तरीय शिक्षा अभियानलाई पनि झापड हानेको छ । सरकार र पार्टीहरूलाई भागबन्डामा नै रमाइलो छ । ठिक आजको भोलि नियुक्ति सम्भव पनि नहोला, तर किन कामुलाई सम्पूर्ण अधिकार दिइँदैन ? यदि यसो हुने हो भने हजारौँले सास्ती खेप्न बाध्य हुनुपर्ने थिएन । दुई तिहाइको सरकार के हेर्दैछ ? एकप्रसाद दुवाडी, धादिङ"
एमसीसी र ओलीको कसरत,"आहुतिले एमसीसीले जन्माएको कोलाहलमा एमसीसी नेपाल र नेपालीको दीर्घकालीन हितमा छ कि छैन भन्ने कुराको खोजी ठोस रूपमा गरेका छन् । यसबाट बुझ्न सकिने भनेको अन्ततः एमसीसी राष्ट्रहितको खिलापमा रहेको कुरालाई नजरअन्दाज गर्न सकिन्न । एमसीसीमा उल्लेख भएका केही बुँदाहरूले मुलुकलाई खतरा निम्तिने संकेत हुँदाहुँदै यसलाई पारित गर्नुपर्छ भनेर लाग्नेहरूको लर्को देख्दा अचम्म लाग्छ । सत्तारुढ दलभित्र नै एमसीसीबारे दुईमत देखिएको छ । सत्तारुढ दलका जिम्मेवार मन्त्रालयका केही मन्त्रीहरूले नै एमसीसीको विरुद्ध आवाज दिएका खबरहरू पनि सामाजिक सञ्जालभरि आइरहेका छन् । एक मन्त्रीले एमसीसीका विरुद्ध सार्वजनिक ठाउँमा बोलेपछि प्रधानमन्त्रीले यसरी एमसीसी विरुद्ध बोल्दै हिँड्ने हो भने मन्त्रीपद नै छाड्नु भन्ने निर्देशन दिएको खबर पनि सामाजिक सञ्जालमा छ्यापछ्याप्ती पढ्न पाइन्छ । एमसीसीको सम्झौतासँग बाझिने नेपालको राष्ट्रिय कानुन निष्क्रिय हुने धारा ७ (१) को व्यवस्थाले नेपालको सार्वभौमिकतामाथिको प्रहार भएको कुरा आहुतिले उल्लेख गरेका छन् । यो जति गम्भीर भनाइ अरु के हुनसक्छ ? हो, हामी गरिब छौँ, तर आफ्नो स्वाभिमानलाई बेचेर धनी बन्न चाहन्नौँ । फेरि के एमसीसीको लगभग नेपाली ६० अर्ब सहयोगले नेपाल पूरै रातारात धनी हुने हो र ? गोविन्द विक, बुपना१२, कपन, काठमाडौँ"
यज्ञ हो कि लुट,"महाराज भनाउँदो ठग विजय भण्डारीले यज्ञ लगाई संघसंस्थालाई आर्थिक संकलन गर्ने भनी लुट मच्चाएको खबरले दुखित तुल्यायो । हामी नेपालीहरूमध्ये केही जतिसुकै पढेलेखेका भए पनि धर्मको नाममा लुट्न र लुटाउन सधैं अग्रसर भइरहन्छन् । आफ्नै बालबच्चा अध्ययन गर्ने स्कुललाई केही सहयोग गरी व्यवस्थित गरौँ भनी कसैले प्रस्ताव राख्यो भने एकजना तयार हुँदैनन् । तर यस्तै ढोँगीले यज्ञ लगाउने भनी ७५ प्रतिशत कुम्ल्याउँदा भने मख्ख पर्छन् । महावीर पुनले अनुसन्धान केन्द्र स्थापना गर्न चन्दा आह्वान गर्दा विदेशमा काम गर्ने नेपालीहरूबाट रकम आउँछ । तर हाम्रैलागि काम लाग्ने अनुसन्धान गर्न स्वदेशमा रहेका नेपालीले फुट्टी कौडी दिँदैनन् । गल्लीगल्लीमा मन्दिर बनाउन (चाहे त्यो मन्दिरले हिँड्ने बाटै बन्द किन नगरोस्) घरखेत बेचेर टक्र्याउँछन् । यस्ता अबुझ र पाखण्डी हामी भएपछि यस्ता महाराजहरूले ठग्ने कार्य चलिनै रहन्छ । केदारनाथ त्रिपाठी, बूढानीलकण्ठ, काठमाडौँआइतबारको अंकमा ठग बाबाको भण्डाफोर गरेर उपराष्ट्रपतिबाट हुने उद्घाटन विफल पारेकोमा कान्तिपुरलाई धन्यवाद छ । युगौंदेखि नै यस्ता स्वघोषित धर्मावतारहरूले निरीह सर्वसाधारणको धन, मन र तन शोषण गर्दै आएको सर्वविदितै छ । यसमा केही सामाजिक अगुवा र सञ्चार माध्यम पनि दोषी देखिन्छन् । देशका राष्ट्राध्यक्षदेखिकै सारा नेतृत्व तह यी ढोंँगीको पूजामा तल्लिन देखेर सर्वसाधारण पछि लाग्नु कुनै ठूलो कुरो होइन । लुटेरा, ठग, बलात्कारी र हत्याको अभियोगमा अदालतले जेल पठाएका समेतलाई जगतगुरु र महाराज जस्ता नामले सम्बोधन गर्दै बिहानैदेखि टीभीमा प्रसारण गरिन्छ । के सञ्चार माध्यामको कुनै दायित्व हुँदैन ? स्वतन्त्रता र आमदानीको नाममा जे पनि प्रसारण गर्ने ? देशमा कुनै नियमनकारी प्रणाली छैन ? प्रवचनको सट्टा देशका विभिन्न मठमन्दिर वरपर गुञ्जने भजन रेकर्डिङ गरेर प्रसारण गर्न सकिन्न ? यसो गर्दा हाम्रो परम्परा पनि जीवित रहन्छ र नचाहिँदो विवादमा पनि परिन्न । शुक्रराज आचार्य, नयाँबजार, कीर्तिपुर विभिन्न सामुदायिक संस्थाहरूको उन्नति र गुणस्तरका लागि गरिने धार्मिक कार्यमा वाचक बनेका पहेँलो वस्त्रधारीबाट लुटपाट हुने घटना आज सुरु भएको होइन । बाबाका नामका ढोँगीहरू यौन दुराचारमा पक्राउ परेका थुप्रै उदाहरण हुँदाहुँदै अझै पछिल्लो पटक धनधान्याञ्चल महायज्ञका नाममा गरिब जनता एवं समाजसेवीबाट प्रदान गरिने धन, प्रमुख वाचक र तिनका आसेपासेले कुम्ल्याउँछन् । यस्तो रकमको न तिनले सरकारलाई कर बुझाउँछन्, न सार्वजनिक सरोकारका काममा लगानी गर्छन् । जनताले जुन उद्देश्यका लागि धार्मिक कार्य वा महायज्ञ लगाएका हुन्छन्, उनीहरूले दिएको सहयोग तिनै पीत वस्त्रधारी बाबाहरूले लैजान्छन् । हालै चितवनको नारायणी किनारमा सुरु गरिएको एकमहिने महायज्ञमा बाल योगेश्वर भनिने प्रमुख वाचकले धर्मका नाममा ठगी गरेको कुरा खुल्नासाथ उपराष्ट्रपतिद्वारा उद्घाटन गर्ने भनिएको यज्ञ उनले अस्वीकार गरेका छन् । यस्ता धर्म अपराधीहरूलाई हामीले प्रश्रय दिनु किमार्थ उचित होइन । कुनै संस्थाको विकास गर्नुछ र दाताहरूले सहयोग गर्नुछ भने भवन, कोठा, छड, सिमेन्ट, ज्यामी, मिस्त्री, रंग लगायतका आवश्यक वस्तु स्वयं निर्माण वा खरिद गरी उक्त संस्थालाई प्रदान गरौँ । अन्यथा तपाईँले दिएको रकम वाचक, भोजभतेर, कमिसन, सयर आदिमा खर्च हुनसक्छ । त्यसको कुनै अर्थ हुँदैन । यज्ञमा वाचकलाई प्रदान गरिने मोटो रकमको कर तिर्नु पर्दैन ? यसको नियमन कसले गर्ने ? शिक्षा न्यौपाने, मध्यबिन्दु११, नवलपरासी (पूर्व)"
मुलुक कता जाँदै छ सरकार ?,:
आधुनिक विज्ञान र ध्यान,फूलप्रसाद सुवेदी
संसद्मा प्रतिपक्षको भूमिका,"१० स्वतन्त्र आवाजप्रति अनुदार ओली सत्तारूढ भएयता सरकारको काम प्रेस नियन्त्रण मात्रै हो भन्ने देखिएको छ । पछिल्लो पटक मुटु भएका सम्पादक छैनन् भनेर ओली चौतर्फी घेराबन्दीमा परेका छन् । अहिले नेपालका सञ्चार माध्यम अभिव्यक्ति स्वतन्त्रताको लडाइँमा छन् । पत्रकारलाई तर्साउन सरकारले मिडिया काउन्सिल विधेयकरूपी तरबार झुन्ड्याएको छ । सूचना प्रविधि विधेयकका नाममा पत्रकार मात्र होइन, आम नागरिकलाई पनि डर देखाउने काम भइरहेको छ । अन्त्यमा, संसदीय लोकतान्त्रिक शासन पद्धतिमा सरकारका गलत कामकारबाहीलाई रोक्न प्रतिपक्षको भूमिका अत्यन्त महत्त्वपूर्ण हुन्छ । अबको हिउँदे अधिवेशनमा प्रमुख प्रतिपक्षी दल नेपाली कांग्रेस प्रभावकारी र सशक्त ढंगले राष्ट्रका जल्दाबल्दा एवं समसामयिक विषयवस्तु उठाउँदै जनताको पक्षमा उभिनैपर्छ ।संग्रौला नेपाली कांग्रेसकी केन्द्रीय सदस्य हुन् ।"
दलित आन्दोलनको अबको बाटो,राजकुमार हिङमाङहिङमाङ संयुक्त राजनीतिक दलित संघर्ष समितिका संयोजक हुन् ।
अमेरिकासँग वार्ताका लागि इरान तयार,"दुबई इरानका विदेशमन्त्री मोहम्मद जावेद जरिफले अमेरिकासँग वार्तामा बस्न तयार रहेको बताएका छन् । अमेरिकी ड्रोन हमलामा आफ्ना उच्च सैन्य कमान्डर मारिए पनि अमेरिकासँगको वार्ताबाट इरान भाग्न नखोजेको शनिबार जर्मनीको डेर स्पिजेल म्याग्जिनलाई अन्तरवार्ता दिँदै विदेशमन्त्री जरिफले बताए । विश्वका ६ शक्तिशाली राष्ट्र र इरानबीच सन् २०१५ मा भएको आणविक सम्झौताबाट अमेरिकाले सन् २०१८ मा एकतर्फी रूपमा हात झिकेदेखि दुई देशबीच तनाव जारी छ । तेहरानमाथि लागेको आर्थिक प्रतिबन्ध हटाउने र त्यसको बदलामा उसले आणविक कार्यक्रम बन्द गर्ने सर्तमा अमेरिकासहितका राष्ट्रले इरानसँग आणविक सम्झौता गरेका थिए । सम्झौताबाट बाहिरिएर अमेरिकाले तेहरानमाथि पुनः प्रतिबन्ध लगाएको छ । तनावकैबीच इरानका लागि मध्यपूर्व योजनाका कुटिल योजनाकार सैन्य कमान्डर कासिम सुलेमानीको जनवरी ३ मा इराकको राजधानी बग्दादस्थित विमानस्थलमा अमेरिकी ड्रोन हमलामा मृत्यु भएको थियो । सुलेमानीको मारिएपछि इरानले पनि इराकस्थित दुई अमेरिकी सैन्य आधार शिविरमा क्षेप्यास्त्र प्रहार गरेको थियो । यद्यपि त्यसबाट कुनै मानवीय क्षति भने नभएको अमेरिकाले बताउँदै आएको छ । पछिल्लो तनावकैबीच पनि इरान अमेरिकासँग वार्ता गर्न चाहन्छ तर त्यसका लागि अमेरिकी प्रतिबन्ध हट्नुपर्छ, विदेशमन्त्री जरिफले भने, हाम्रा लागि ह्वाइटहाउसमा को छ भन्ने विषयले भन्दा उनीहरूले कसरी व्यवहार गरिरहेका छन् भन्नेले अर्थ राख्छ । आफ्नो विगत सुधार्दै इरानमाथिको प्रतिबन्ध हटाए ट्रम्प प्रशासनसँग वार्ता हुने जरिफको भनाइ छ । हामी त अझै वार्ताको टेबलमै छौं । वार्ता छोडेर जाने उनीहरू नै हुन्, उनले भने । जर्मन अखबारलाई दिएको अन्तर्वार्ताको सारांश राखेर इरान वार्ताका लागि तयार रहेको विदेशमन्त्री जरिफले ट्वीट पनि गरेका छन् । उनको ट्वीटमा प्रतिक्रिया जनाउँदै अमेरिकी राष्ट्रपति डोनाल्ड ट्रम्पले वार्ताका लागि तेहरानविरुद्धको प्रतिबन्ध नहट्ने प्रस्ट पारेका छन् । सन् २०१५ को सम्झौताले इरानको ब्यालेस्टिक क्षेप्यास्त्र कार्यक्रमलाई सम्बोधन नगरेको भन्दै ट्रम्पले नयाँ सम्झौतामा जोड दिँदै आएका छन् । उनले मध्यपूर्वमा भइरहेको द्वन्द्वमा इरानी संलग्नताको पनि विरोध गर्दै आएका छन् । आणविक सम्झौताका अन्य हस्ताक्षरकर्ता राष्ट्रले भने त्यसलाई जीवित राख्न प्रयत्न गरिरहेका छन् । सुलेमानीको हत्यापछि इरानले पनि आणविक सम्झौताको कुनै पनि सर्त नमान्ने घोषणा गरिसकेको छ ।"
नियन्त्रण अत्यन्तै कठिन : चीन,"बेइजिङ चीनले नोवल कोरोना भाइरसको संक्रमण पुष्टि हुनुपूर्व नै उक्त व्यक्तिबाट अरूमा सर्ने भएकाले नियन्त्रण गर्न अत्यन्तै कठिन भएको जनाएको छ । स्वास्थ्यमन्त्री मा सियाओवेईले नयाँ भाइरसको फैलनसक्ने क्षमता एकदमै धेरै भएकाले यसलाई नियन्त्रण गर्न निकै अप्ठेरो भइरहेको सञ्चारकर्मीसँग बताए । उनले भाइरसको संक्रमण निरन्तर बढिरहन सक्ने पनि उल्लेख गरे । भाइरसबारे पर्याप्त जानकारी नभएकाले पनि यसको रोकथाम गर्न नसकिरहेको उनको भनाइ छ । कोरोना भाइरस परिवारकै नयाँ भाइरसले निमोनिया गराउने र त्यसबाट संक्रमितको मृत्युसमेत हुने पाइएको छ । यसका कारण चीनमा ५६ जनाको मृत्यु भइसकेको पुष्टि भएको छ भने लगभग २ हजार मानिसमा यसको संक्रमण पाइएको छ । भाइरसको विकास एकदेखि १४ दिनभित्र हुने र त्यसै अवधिमा यो संक्रमित भइसक्ने स्वास्थ्यमन्त्री माको बताउँछन् । नयाँ भाइरसको प्रकृति यसअघि सन् २००२२००३ मा महामारीको रूप लिएको सार्सको जस्तो नभएको उनले बताए । सार्सका कारण त्यसबेला चीनमा लगभग ८ सय जनाको मृत्यु भएको थियो । भाइरस संक्रमण बढ्दै गएपछि चीनको सत्तारूढ कम्युनिस्ट पार्टीको पोलिटब्युरो बैठक पनि बसेको छ । शनिबार भएको बैठकमा राष्ट्रपति सी चिनफिङले देशले गम्भीर अवस्था को सामाना गर्न परिरहेको बताएका थिए । देशका विभिन्न भागमा देखिएको नोवल कोरोना भाइरसको प्रकोपसँगै शनिबार चिनियाँ नयाँ वर्षको दिन थियो । सरकारले औपचारिक कार्यक्रम गर्न रोक लगाएपछि यस वर्षको लुनार नयाँ वर्ष खल्लो भएको छ । प्रशासनले प्रमुख पर्यटकीय स्थलसहित अन्य क्षेत्र पनि बन्द गरेको छ । नयाँ वर्षको लामो बिदामा चिनियाँ नागरिक एक ठाउँबाट अर्को ठाउँ घुम्न जान्छन् । करोडौंको संख्यामा उनीहरू चीनभन्दा बाहिर पनि जाने गर्छन् । सरकारले सबै ट्राभल एजेन्सीलाई सबै टुर रद्द गर्न भनिसकेको छ र १३ भन्दा बढी सहरलाई एक प्रकारले बन्द नै गरेको छ । हुबेई प्रान्तको वुहानबाट गत वर्षको अन्त्यतिर देखिएको नोवल कोरोना भाइरस संक्रमणमा व्यापक वृद्धि भएपछि सरकार आफैंले नजिकका कैयौं सहरमा सार्वजनिक यातायातसहित निजी सवारी साधानमा समेत रोक लगाइसकेको छ । सबैलाई घरमै बस्न भनिएको छ र अन्य सार्वजनिक स्थल पनि बन्द गरिएका छन् । यस कारणले चिनियाँ नागरिक यस वर्ष घरमै नयाँ वर्ष मनाउन बाध्य भएका छन् । यसैबीच, आइतबार चीनले देशव्यापी रूपमा लागू हुने गरी बजार, रेस्टुरेन्ट र इमार्केटमा जनवार बिक्रीमा प्रतिबन्ध लगाएको छ । जनवारकै कारण नयाँ कोरोना भाइरसको संक्रमण फैलिएको अनुमान गरिएका कारण जनावरको बिक्रीवितरणमा प्रतिबन्ध लगाइएको अधिकारीले जनाएका छन् । चीनबाहिर पनि संक्रमित बढ्दैमुख्यभूमि चीनबाहिर हङकङ, मकाउ र ताइवानमा यसअघि नै भाइरस संक्रमित फेला परिसकेको छ । त्यहाँ संक्रमितको संख्यामा वृद्धि भइरहेको बताइन्छ । अस्ट्रेलियाले पहिलो पटक शनिबार आफ्नो देशमा पनि नयाँ कोरोना भाइरसका चार संक्रमित फेला परेको बताएको छ भने मलेसियाले पनि चारै जना संक्रमित भेटिएको जनाएको छ । त्यसैगरी, जापानमा तेस्रो संक्रमित भेटिएको छ । क्यानाडाले पहिलो संक्रमित टोरोन्टोमा भेटिएको उल्लेख गरेको छ । फ्रान्समा पनि तीन जना संक्रमित भेटिएको र अमेरिकामा अर्का एक महिलामा पनि संक्रमण देखिएको उल्लेख छ । नेपाल, थाइल्यान्ड, दक्षिण कोरिया, सिंगापुर र भियतनाममा पनि नोवल कोरोना भाइरस संक्रमित भेटिएका छन् । कम्तीमा १० देशमा नयाँ कोरोना भाइरस संक्रमित भेटिएका छन् ।नयाँ वर्षको पहिलो दिन शनिबार पार्टीको उच्चस्तरीय बैठकलाई सम्बोधन गर्दै राष्ट्रपति सी चिनफिङले घातक कोरोना भाइरस तीव्र गतिमा फैलिरहेको चेतावनी दिए । यसबाट, के चीन एक्लैले यो प्रकोपको सामना गर्न सक्छ भन्ने प्रश्न उब्जिएका छन् । हुन त भाइरस प्रभावितका लागि भनेर केही दिनभित्रैमा निर्माण सम्पन्न गर्ने लक्ष्यसहित चीनले १ हजार ३ सय प्रभावितलाई उपचार गर्न मिल्ने अस्पताल निर्माण गर्दै छ तर पनि संक्रमण अत्यन्तै ज्यादै फैलिरहेकाले बेइजिङ एक्लैले यसलाई नियन्त्रण गर्न अप्ठेरो हुने केही स्वास्थ्यविज्ञले चेतावनी दिएका छन् ।बेलायतका अनुसन्धानकर्ताले चीनमा देखिएको नयाँ भाइरस नियन्त्रण गर्न नसकिने खालको भएको चेतावनी जारी गरेका छन् । एमआरसी सेन्टर फोर ग्लोबल इन्फेक्सस डिजिज अन्यालसिस मा कार्यरत वैज्ञानिकले चीन एक्लैले यो भाइरस नियन्त्रण गर्न नसक्ने सम्भावना भएको बताएका हुन् । उनीहरूका अनुसार अहिले फैलिएको महामारीको रूप हेर्दा कोरोनाभाइरस मानवबाट मानवमा सरेको हुन सक्छ । प्रत्येक संक्रमित व्यक्तिले सालाखाला २५ जनालाई कोरोनाभाइरस सारिरहेको उनीहरूको आंकलन छ ।"
टर्की भूकम्पमा मृत्यु हुनेको संख्या ३८,"अंकारा टर्कीमा शुक्रबार गएको शक्तिशाली भूकम्पका कारण मृत्यु हुनेको संख्या ३८ पुगेको छ । उद्धारकर्मीले पुरिएका ४५ जनालाई उद्दार गरेको टर्कीको प्रकोप तथा आपत्कालीन व्यवस्थापन प्रशासनले जनाएको छ । भूकम्पको केन्द्रबिन्दु एलाजिग प्रान्तका तीन स्थानमा पुरिएकाको खोजी भइरहेको छ । शून्य डिग्री तापक्रममा उद्धारकर्मीले ड्रिल, मेकानिकल डिगर र खाली हातले भत्किएका संरचना हटाएर खोजी गरिरहेको सरकारी अधिकारीहरूले जनाएका छन् । टर्कीको एलाजिग केन्द्रबिन्दु बनाएर शुक्रबार राति ६७ म्याग्निच्युडको शक्तिशाली भूकम्प गएको थियो । एलाजिगमा मात्रै ३४ जना र छिमेकी मलात्या प्रान्तमा ४ जनाको मृत्यु भएको छ । शुक्रबारको मुख्य भूकम्पपछि आइतबार बिहानसम्ममा ७ सय बढी परकम्प गएको प्रकोप तथा आपत्कालीन व्यवस्थापन प्रशासनले बताएको छ । भूकम्पका कारण १ हजार ६ सय बढी घाइते भएका छन् । गम्भीर घाइतेको स्थानीय अस्पतालमा शुक्रबारको भूकम्पको धक्का छिमेकी सिरिया, इरान र लेबनानमा समेत महसुस गरिएको थियो । भूकम्पको केन्द्रबिन्दु एलाजिग, राजधानी अंकाराबाट करिब ५ सय ६५ किलोमिटर पूर्वमा पर्छ । टर्कीमा बेलाबखत भूकम्प गइरहन्छ । सन् १९९९ मा उत्तरपश्चिम टर्कीमा गएको ७४ म्याग्निच्युडको भूकम्पका कारण झन्डै १८ को मृत्यु भएको थियो । त्यसैगरी सन् २०१० मा एलाजिगमै गएको ६ म्याग्निच्युडको भूकम्पका कारण ५१ जनाको मृत्यु भएको थियो ।"
इराकमा झडप,बग्दाद राजधानी बग्दाद र अन्य सहरमा भएका प्रदर्शनमा इराकी सुरक्षा फौज र प्रदर्शनकारीबीच झडप भएको छ । शिविर नै खडा गरेर बसेका सरकारविरोधी प्रदर्शनकारीलाई हटाउन पुगेको सुरक्षा फौजसँग प्रदर्शनकारीको झडप भएको हो । प्रदर्शनकारीले पेट्रोल बम र ढुंगा प्रहार गरेपछि सुरक्षा फौजले हवाई फायर र दर्जनौं सेल अश्रुग्यास प्रहार गरेको थियो । सुरक्षा फौजसँगको झडपमा बग्दादमा मात्रै कम्तीमा १४ प्रदर्शनकारी घाइते भएको र दक्षिणी सहर नास्सिरियामा कम्तीमा १७ जना घाइते भएको मेडिकल स्रोतले जानकारी दिएको छ । भ्रष्ट शासकको बहिर्गमन र इराकी राजनीतिमा वैदेशिक हस्तक्षेप अन्त्यको माग गर्दै केही दिनदेखि इराकका विभिन्न सहरमा प्रदर्शन भइरहेका छन् । पछिल्लो प्रदर्शन विशेषतः इरानी हस्तक्षेपविरुद्ध रहेको समाचार संस्था रोयटर्सले उल्लेख गरेको छ । इराकका प्रख्यात धर्मगुरु मोक्ताडा अलसादरको आह्वानमा अमेरिकी सेना फिर्ताको माग गर्दै राजधानी बग्दादमा केही दिनअघि प्रदर्शन भएको थियो । आइतबार पनि उनले बग्दादस्थित अमेरिकी दूतावासविरुद्ध प्रदर्शनको आह्वान गरेका थिए तर इरानविरोधीको प्रदर्शन भइरहेकाले द्वन्द्व हुन सक्ने भन्दै अन्तिम समयमा स्थगित गरिएको थियो । इराक लामो समयदेखि अमेरिकालगायत पश्चिमा राष्ट्र र इरानबीचको शक्ति संघर्षको चपेटबाट गुज्रिँदै आएको छ ।
बाबुछोरीको युगल,"(काठमाडौं)  पानी छाया नलाऊ मायाछिनभरको नलाऊ माया, पानीछायास्टेजमा गीत गुनगुनाइरहँदा सबैको नजर हास्य कलाकार मदनकृष्ण श्रेष्ठभन्दा पनि उनकी छोरी सराना श्रेष्ठमा थियो । लामो समय अमेरिका बसाइमा रहेकी सराना गायिकाका रूपमा नेपाल आएकी हुन् । उनले पिता मदनकृष्णसँग गाएकी युगल गीत पानीछाया शुक्रबार सार्वजनिक गरिन् । शुक्रबार राजधानीको विशालबजारस्थित बेन्टोमा बाबुछोरी मदनकृष्णसराना र हास्य कलाकार हरिवंश आचार्य, दीपाश्री निरौला केदार घिमिरेलगायतले उक्त गीतको म्युजिक भिडियोसमेत सार्वजनिक गरे । भिडियोलाई गोपालकृष्ण महर्जनले प्रस्तुत गरेका हुन् । ६ महिना नेपाल बसाइकै क्रममा कुलेखानी आसपासका क्षेत्रमा भिडियो निर्माण गरिएको उनले बताइन् । भिडियोको कथा उनले नै परिकल्पना गरेकी हुन् । गीतले एकतर्फी मायाको भाव व्यक्त गरेको सुनाउँदै उनले भनिन्, आफ्नो देशमा आउँदा लागेको रमाइलो अनुभव भिडियोमा ल्याएकी हुँ । गीतको शब्द गीतकार तथा साहित्यकार राजेन्द्र थापा र संगीत राजनराज शिवाकोटीको छ । नवराज उप्रेतीको छायांकन रहेको भिडियोलाई निर्देशन सुब्रतराज आचार्यले र सम्पादन सुप्रिम पराजुलीले गरेका छन् । भिडियोमा सराना र मदनकृष्ण नै देखिएका छन् । मदनकृष्णले सरानाको स्वर पहिलेदेखि नै राम्रो रहेको खुलाउँदै गीतलाई उनको स्वरले न्याय गरेको बताए । छोरी अमेरिका गएपछि उनको प्रतिभा त्यतिकै थन्किन्छ भन्ने डर थियो, उनले भने, अहिले उनी मीठो गीतका साथ गायिका रूपमा आएकी छन् । मदनकृष्णले छोरी चञ्चल स्वभावको भए पनि आफूजस्तै भावुक गीतहरू मन पराउने भन्दै उनका दुवै सन्तान (छोरा यमन श्रेष्ठ र छोरी सराना) मा आफ्नो गुण सरेको बताए । उनका अनुसार गीत छोरीकै लागि थियो । पछि गीतकार थापाको अनुरोधमा उनले गीतको अन्तिम अन्तरा गाएका थिए ।गीतको रेकर्डिङ समयलाई सम्झँदै थापाले भने, बिरामी भएर बसिरहनुभएकाले उहाँले स्वर पुग्दैन कि भन्दै मान्नुभएको थिएन । गीत गाउन थालेपछि एक टेकमै पो ओके भयो । दुई पुस्तालाई समेटेर गीतका शब्द तथा भाव तयार भएकाले मिठासपूर्ण गीत बनेको थापाले दाबी गरे । गीत फुर्नलाई जुर्नुपर्ने भन्दै उनले मदनकृष्णको बाबुछोरीसँग युगल गीतका लागि जुरेको बताए । हरिवंशले भने प्रतिभाशाली सराना अमेरिका पसेकामा दुःख व्यक्त गरे । गायिका तथा नायिका दुवै माध्यममा उनी नेपालमै केही गर्न सक्ने खुबी भएको व्यक्तित्वका रूपमा उनले प्रशंसा गरे । मदन दाइको रगतमै संगीत छ, उनले भने, सरानामा पनि गायिकामा हुनुपर्ने फरक मिठास स्वर छ । हरिवंशले थपे, मदन दाइको गीत नै मेरो गीत हो । उहाँकी छोरी मेरी पनि छोरी हो ।"
जीवनसँग नजिक,"पंगानिर्देशक ः अश्विनी अथ्यर तिवारीकलाकार ः कंगना रनावत, ऋचा चड्डा, जस्सी गिल, निना गुप्ता"
अत्तरियामा मोहनी लगाउने,"(अत्तरिया)  पछिल्लो समय कलाकारहरू पनि विकेन्द्रित हुन थालेका छन् । यसको ताजा उदाहरण हुन् गायक राजेश पायल राई । हालै अमेरिका, अस्ट्रेलियालगायत मुलुकमा आफ्नो वर्ल्ड टुर कन्सर्ट दिएर मुलुक फिरेका उनी हतारोकै बिच शनिबार अत्तरियामा जारी सुदूरपश्चिम प्रादेशिक महोत्सव२०७६ मा प्रस्तुत भए । महोत्सवका मुख्य आर्कषण नै उनी थिए । लगातार डेढ घण्टा गाएका उनले मोहनी लगाउने मायाको मिठो बोलीले बाट प्रस्तुति थालेका थिए । यसपछि दर्शन नमस्ते, किन यति धेरै माया लाग्छ नि हौ, मरी लानु के छ र नाइँ नभन्नु ल, म त मर्छु कि क्या हो ठुली, राई इज किङ नौजाले मायाले, टल टल टल्किने हुरुक्कै भएँ म, तीन तारा तीनतिर लगायतका गीत गाए । उनले गाउँदै गर्दा तन्नेरीदेखि पाकासम्मका दर्शकश्रोताले नाचेर साथ दिए । रोचक के भने उनले गाउँदै गर्दा एक युवती फ्यानले मफलर अर्पण गरेकी थिइन् । तपाईंहरू सबैलाई मेरो माया भन्दै फेरि गाउन थाल्दा दर्शकले पनि साथ दिँदै हुटिङ गरेका थिए । उद्योग वाणिज्य संघ अत्तरियाले गरेको महोत्सवपछि उनी चितवनको ठोरीमा हुने अर्को कन्सर्टमा जाने बताए । कन्सर्टकै लागि दुई सातापछि युरोप टुरमा जान लागेका उनले पछिल्लो समय नेपाली गीतसंगीतले मोफसल तताउन थालेको दाबी गरे ।"
फ्रान्सेली लोककथा नेपालीमा,"(काठमाडौं)  पहिलो नेपाली महिला फ्रेन्च दोभासे हुन् भगवती उप्रेती । ८२ वर्षीया उप्रेतीले आइतबार राजधानीमा फ्रान्सेली लोककथाहरूको नेपाली अनुवाद कृति एकादेशमा सार्वजनिक गरिन् । ५ वर्षीय नाति अभ्यांश पन्त प्रधान र नेपालफ्रान्समैत्री संघका अध्यक्ष राजेन्द्र खेतानद्वारा पुस्तक लोकार्पण गराएपछि उनले भनिन्, नेपाली बालबालिकाको ज्ञानको क्षितिज थोरै मात्र भए पनि फराकिलो बनाउन सकिन्छ कि भनेर अनुवाद गरेकी हुँ । खेतानले फ्रान्सेली समाज र संस्कृति बुझ्न कथाहरूले सहयोग गर्ने बताउँदै कृतिलाई बुढेसकालको सिर्जनात्मक उपलब्धिका रूपमा दाबी गरे । निकै राम्रो भयो, उनले भने, हामीले पनि गर्न नसकेको काम उहाँले यो उमेरमा गर्नुभयो । उप्रेतीको यो दोस्रो कृति हो । चार दशकअघि उनले रोयम डु नेपाल नामक पुस्तकको सहलेखन गरेकी थिइन् । सन् १९८३ मा फ्रान्सका राष्ट्रपति फ्रान्स्वाँ मितेरा नेपालको राजकीय भ्रमणमा आएका बेला दोभासेसमेत बनेकी उप्रेतीले लामो समय फ्रान्समा बिताएकी थिइन् । उनका पति दिवंगत डिल्लीराज उप्रेती फ्रान्सका पूर्वराजदुत थिए । कृतिमा गधा र कुकुर, जुत्ता सिउने सार्की डाक्टर, नीनागुलाबी पुतली लगायत ८ वटा कथा समेटिएका छन् ।"
लीलबहादुरलाई पद्मश्री,"काठमाडौं (कास) नेपाली मुलका भारतीय लेखक लीलबहादुर क्षेत्रीलाई भारत सरकारले विशिष्ट पद्मश्री सम्मान प्रदान गर्ने भएको छ ।असमको गुवाहटीनिवासी ८६ वर्षीय लेखक क्षत्रीको ६० वर्षअघि प्रकाशित बसाइँ उपन्यासलाई नेपाली आख्यान जगत्को उल्लेख्य कृतिका रूपमा लिइन्छ । क्षत्रीका ब्रह्मपुत्रका छेउछाउ उपन्यासले भारतकै प्रतिष्ठित साहित्य अकादमी अवार्ड पाइसकेको छ भने उनी नेपाली भाषासाहित्यको अथक साधकका रूपमा जगदम्बाश्री सम्मान बाट विभूषित छन् । क्षत्रीका अतृप्त (कथासंग्रह), असममा नेपाली भाषाको साह्रोगाह्रो, दोबाटो लगायत कृति प्रकाशित छन् ।"
केयूका मेडिकल कलेजले ६ लाख बढी मागे,"(काठमाडौं)  काठमाडौं विश्वविद्यालय (केयू) मातहतका मेडिकल कलेजहरूले चालु शैक्षिक सत्रमा अध्ययन गर्न भर्ना भएका विद्यार्थी र तिनका अभिभावकसँग अतिरिक्त शुल्क मागेका छन् । कलेजका प्रतिनिधिले अभिभावक र विद्यार्थीसँग भेटेर बढी शुल्कका लागि मोलमोलाइ गरेका हुन् । कलेजको व्यवस्थापन पक्षले एमबीबीएसका लागि ६ लाख रुपैयाँ अतिरिक्त रकम लिएरमात्र सम्पर्कमा आउन भनेको एक अभिभावकले गुनासो गरे । उनका अनुसार सुरक्षा धरौटी र इन्टर्नसिप शुल्कमा २२ लाख थप रकम मागिएको हो । परीक्षा, भर्ना शुल्क, नेपाल मेडिकल काउन्सिल र विश्वविद्यालय रजिस्ट्रेसनका लागि थप २ लाख रुपैयाँ मागिएको उनले बताए । विश्वविद्यालयले सम्पर्कका लागि बोलाएको थियो, त्यहाँ कलेजका प्रतिनिधि पनि आएका रहेछन्, ती अभिभावकले कान्तिपुरसँग भने, चिकित्सा शिक्षा आयोगले तोकेभन्दा बढी शुल्क माग्दै मोलमोलाइ गरियो । इन्टर्नसिपमा विद्यार्थीलाई पारिश्रमिक दिनुपर्नेमा कलेज सञ्चालकले उल्टो २ लाख अग्रिम शुल्क मागेका हुन् । एमबीबीएसको ५ वर्षे पढाइको अन्तिममा मात्र इन्टर्नसिप हुन्छ । कलेजको सम्पर्कमा पुग्न नपाउँदै अतिरिक्त शुल्क मागेर कलेजहरूले विद्यार्थी तथा अभिभावकलाई मनोवैज्ञानिक तनाव दिएको उनको भनाइ छ । चिकित्सा शिक्षा आयोगको निर्णयअनुसार पहिलो किस्ताको शुल्क विश्वविद्यालयको खातामा जम्मा पारेर जाँदासमेत थप मागिएको उनले बताए ।केयूको सम्बन्धनमा सञ्चालित नेपाल मेडिकल कलेज जोरपाटी, काठमाडौं मेडिकल कलेज सिनामंगल र नेपालगन्ज मेडिकल कलेजका सञ्चालकले खुलेआम बढी रकम मागेका हुन् । अन्य कलेजले पनि घुमाउरो पारामा अतिरिक्त शुल्क माग गरेको अभिभावक तथा विद्यार्थीको गुनासो छ । पठनपाठन सुरु नहुँदै शुल्क मागेपछि विद्यार्थी तथा अभिभावकले चिकित्सा शिक्षा आयोगलाई गुहारेका छन् । केयूले प्रवेश परीक्षा पास गरेर भर्नाबापत पहिलो किस्ताको रकम बुझाएका अभिभावकलाई सम्पर्क गर्न बोलाएको थियो । कलेजले त्यही मौका छोपेर विद्यार्थी तथा अभिभावकलाई भेट्दै बढी शुल्क मागेका हुन् । विद्यार्थी र तिनका अभिभावकलाई छुट्टाछुट्टै भेटेर बढी शुल्क लिन छलफल गरिएको स्कुल अफ मेडिकल साइन्सेस धुलिखेलमा अध्ययनरत एक छात्रले बताए । उनका अनुसार कलेज प्रशासन र सम्पर्क कार्यालयमा डोकेर अतिरिक्त शुल्क माग्ने गरिएको छ ।त्रिभुवन विश्वविद्यालय र काठमाडौं विश्वविद्यालयबाट सम्बन्धन लिएका मेडिकल कलेजले विभिन्न शीर्षकमा थप शुल्क लिने जानकारी गराउँदै आयोगलाई यसअघि नै पत्राचार गरिसकेका थिए । त्यसको जवाफमा आयोगले तोकिएभन्दा बढी रकम नलिन चेतावनी दिएको थियो । बढी शुल्क नलिन कलेजहरूलाई पत्राचार गरिसकिएको आयोगका उपाध्यक्ष श्रीकृष्ण गिरीले पुष्टि गरे । यसबारे आयोगका उपाध्यक्षलगायत पदाधिकारीलाई जानकारी गराइएको अभिभावकहरूले बताए । आयोगले शैक्षिक सत्र २०७६०७७ का लागि एमबीबीएस र बीडीएसको शिक्षण शुल्क तोकिसकेको छ । उपत्यकाभित्रका मेडिकल कलेजमा एमबीबीएस अध्ययन गर्न ४० लाख २३ हजार २ सय ५० रुपैयाँ र उपत्यका बाहिरका कलेजमा ४४ लाख ३६ हजार २५ रुपैयाँ शुल्क लाग्नेछ । बीडीएस पढ्न २० लाख १९ हजार ५ सय ८० रुपैयाँ शुल्क कायम गरिएको छ । यसअघि उपत्यकाभित्र एमबीबीएस पढ्न ३८ लाख ५० हजार र उपत्यकाबाहिर ४२ लाख ४५ हजार शुल्क लाग्थ्यो । यसअघि बीडीएसको शिक्षण शुल्क १९ लाख ३२ हजार ६ सय १२ रुपैयाँ थियो । चिकित्सा शिक्षा ऐनले किस्ता प्रणालीमा शुल्क लिने व्यवस्था गरेको छ । पहिलो वर्षको शुल्क सम्बन्धित विश्वविद्यालयमार्फत बुझाउनुपर्छ । किस्ता प्रणालीअनुसार काठमाडौं उपत्यकाभित्र पहिलो किस्तामा विद्यार्थीले १३ लाख ४१ हजार ८५ र उपत्यका बाहिर १४ लाख ७८ हजार ६७५ रुपैयाँ बुझाए पुग्छ । त्यसैगरी, बीडीएसतर्फ ६ लाख ७३ हजार १ सय ९४ रुपैयाँ विश्वविद्यालयमा बुझाउनुपर्छ । विश्वविद्यालयले पहिलो किस्ताको प्राप्त रकम कलेजमा पठाउनुपर्ने व्यवस्था गरिएको छ । कलेजहरूले गत शैक्षिक वर्षहरूमा विभिन्न शीर्षकमा विद्यार्थीसँग बढी रकम असुलेपछि आयोगले भर्ना, शिक्षण, ल्याब, पुस्तकालय, सामुदायिक तालिम, परीक्षा शुल्क सबै शिक्षण शुल्कमा पर्ने जनाइसकेको छ ।"
'खेती गर्नभन्दा भुक्तानी लिन दुःख',"(जनकपुर)  रौतहटको गढीमाई३ गम्हरियाका किसान मोहम्मद मजबुल्लाह उखुको उधारो रकम भुक्तानी पाउने आशाले गत बुधबार बिहानदेखि साँझसम्म चिनी मिल परिसरमै पर्खिए । दिनभरको पर्खाइबाट कुनै उपलब्धि हात लागेन । बिहीबार बिहान उखु उत्पादक संघका पदाधिकारीलाई भेटेर उनले मिलले भुक्तानी नदिएको गुनासो पोखे । संघका पदाधिकारीले मिल मालिकसित फोनमा कुरा गरे । मिल सञ्चालकले आइतबार बैंक खातामा बक्यौता रकम जम्मा गरिदिने आश्वासन दिए ।गरुडा नगरपालिकास्थित श्रीराम सुगर मिलले गत वर्ष उखु खरिद गरेबापत मजबुल्लाहलाई २ लाख तिर्न बाँकी छ । यही रकम पाउन उनले कैयौंपटक मिल धाइसकेका छन् । तर रकम नपाएपछि पटकपटक रकम नपाएको गुनासो गरिरहेका छन् । बक्यौता रकम माग्दा सुरुमा मिल बन्द गर्ने भनेर धम्क्याए । अहिले पनि भुक्तानीको समय कहिलेसम्म हो भन्ने यकिन छैन, उनले भने, आफ्नो पैसा लिन यति धेरै दुःख भोग्नुपर्ने ?बक्यौता रकम भुक्तानी नभएकै कारण उखु किसानले राजधानी केन्द्रित आन्दोलन गरेपछि माघ ७ भित्र किसानलाई बुझाउन बाँकी रहेको सबै रकम भुक्तानी गर्न मिल मालिक सहमत भएका थिए । सोअनुसार मजबुल्लाहजस्तै धेरै किसानले भुक्तानी पाएनन् । उनले करिब दुई बिघा जमिनमा उखु खेती गर्दै आएका छन् । यतिबेला पनि उनलाई उखु काट्न मजदुर खोज्न हतारो छ । बन्द हुने भनिएको मिल सञ्चालनको तयारीमा रहेपछि मिलसम्म उखु पुर्याउन उनलाई हतार छ । यही समयमा अघिल्लो वर्षको रकम लिन मिल धाउनुपरेको उनले गुनासो गरे । मिल सञ्चालकले सरकारसँग सम्झौता पालना नगरेको उखु उत्पादक संघका रौतहटका अध्यक्ष अशोक जैसवालको भनाइ छ । यसबीचमा किसानले १ रुपैयाँ पनि पाएका छैनन्, उनले भने । संघले किसानको बक्यौता रकमका लागि मिल सञ्चालकलाई दबाब दिइरहेको जनाएको छ । केही वर्षदेखि मिल सञ्चालक र किसानबीच भुक्तानीकै विषयलाई लिएर विवाद हुँदै आएको छ । किसानले मिल गेटमा धर्ना र गोदाममा ताला लगाएपछि मिल सञ्चालकसँग उनीहरूको द्वन्द्व बढेको हो ।श्रीराम सुगर मिलले पछिल्लो पाँच वर्षदेखि किसानको रकम बक्यौता राख्दै आएको छ । किसानले गत वर्षको २८ करोडसहित ०७१ सालयताको ३६ करोड रकम लिन बाँकी रहेको अध्यक्ष जैसवालले जानकारी दिए । रौतहटका किसानले आठ हजार बिघा क्षेत्रफलमा उखु खेती गरेका छन् । किसानको बक्यौता रकम भुक्तानीको तयारीमा रहेको श्रीरामका वरिष्ठ कार्यालय सहायक श्यामनन्दन यादवले बताए । मिल घाटामा चलेकाले भुक्तानीमा समस्या हुँदै आएको उनको भनाइ छ ।उखु खेती गर्दा सिँचाइ, मल र बीउको समस्या भोग्नुपरेको बाराको गढीमाई४ संग्रामपुरका किसान हरिनारायण साहले बताए । भनेका बेला युरिया मल पाइँदैन । सिँचाइको पनि उस्तै समस्या छ, उनले भने, कति दुःख गरेर उखु हुर्काउँछौं । मिलमा लैजाने बेला चलान पाइँदैन । बल्लबल्ल लग्यो, समयमा भुक्तानी पाइँदैन । उखुलाई नगदेबाली भनिए पनि पछिल्लो समय भुक्तानीमा झमेला हुन थालेको छ । अघिल्लो वर्षको २ लाख रुपैयाँ पाउन बाँकी रहेको साहको भनाइ छ । उनले खेती गर्दा एक वर्षअघि गाउँकै छिमेकीसँग लिएको १ लाख ५० हजार रुपैयाँ कर्जा तिर्न सकेका छैनन् । सर्लाहीको गोडैता नगरपालिका१० का रौदी महतोको आम्दानीको स्रोत उखु नै हो । यसैबाट उनका परिवारको खर्च चलेको छ । दुई वर्षयता धनकौलस्थित अन्नपूर्ण चिनी उद्योगमा बिक्री गरेको उखुको भुक्तानी नपाउँदा उनलाई दैनिक गुजारा धान्न मुस्किल परेको छ । गत वर्ष उखु खेतीकै लागि ऋण लिएका उनले चिनी उद्योगबाट भुक्तानी नपाउँदा ब्याज तिर्नसमेत धौधौ परेको गुनासो गरे । किसानले उखु रोप्ने बेलादेखि नै संघर्ष गर्नुपर्छ । उखु खर्चिलो खेती भएकाले रोप्ने बेलामै ऋणको चपेटामा पर्छन् । गोडमेल र कटाइसम्म निरन्तर मिहिनेत, स्याहार र लगानी गर्नुपर्छ । उखु काट्ने बेलामा उद्योगमा ल्याउने पुर्जी (चलान) का लागि पनि किसानले संघर्ष गर्नुपर्छ । उखु काट्न मजदुर र ढुवानी गर्न किसानले नगदै तिर्नुपर्छ । कतिपय किसानले उखु कटानी र ढुवानीका लागि थप ऋण लिनुपर्ने बाध्यता रहन्छ । उखु भने उधारोमा मिललाई बुझाउनुपर्छ । किसानको उखु क्रसिङ गरी चिनी बनाएर बिक्री गरेपछि मात्र उद्योगीले भुक्तानी दिँदै आएका छन् । मूल्य तय हुने समयमै उद्योगीले न्यूनतम ४५ दिन उधारोमा उखु दिनुपर्ने सहमति गर्न लगाउँछन् । तर त्यो सहमति उनीहरू आफैंले उल्लंघन गर्छन् । उधारोमा उखु बुझाइसकेका किसानलाई चिनी बिक्री नभएको बहाना बनाउँदै वर्षौंसम्म भुक्तानीमा आलटाल गर्छन् । यहाँका प्रायः किसानको अवस्था उस्तै छ । उनीहरू परिश्रमको मूल्य पर्खिंदापर्खिंदै ऋणको भासमा पर्दै गएका छन् । स्वास्थ्योपचारका लागि खर्चसमेत नहुने किसान धेरै छन् । सिँचाइ सुविधा नभएका कारण जिल्लाको दक्षिणीपश्चिम क्षेत्रका किसानले उखु खेती गर्छन् । अकासेपानीको भरमा खेती गरिरहेका यहाँका किसान कहिले सुक्खा त कहिले डुबान समस्यामा पर्ने गरेका छन् । भुक्तानी नपाउँदा साहूसँग लिएको ऋणको ब्याजसमेत तिर्न नसकिएको धनकौल गाउँपालिका१ सेखौनाका गंगाधर मिश्रले बताए । उद्योगले भुक्तानी नदिँदा उखु बेचेको सबै रकम ब्याज तिर्न ठिक्क हुने अवस्था रहेको उनको भनाइ छ । फाइदाका लागि उखु खेती गरेको, उनले भने, पीडा मात्र थपियो ।फेरि आन्दोलनको चेतावनीसरकारले किसानको भुक्तानीका लागि उद्योगीहरूलाई सहमति गराएको समयमा भुक्तानी नपाएको भन्दै सर्लाहीका उखु किसान फेरि आन्दोलनको तयारीमा छन् । उखु किसान संघर्ष समितिले केही दिनमा सरकारले किसानको खातामा पैसा जम्मा नगरे चरणबद्ध आन्दोलन गर्ने चेतावनी दिएको छ । उद्योगीले जस्तै सरकारले पनि आफूहरूलाई झुक्याएको किसानको आरोप छ । भुक्तानीका लागि किसान छटपटीमा परेका बेला सरकारले माग सम्बोधन गर्नुपर्ने संघर्ष समितिका संरक्षक राकेश मिश्रले बताए । महोत्तरीका किसान उखु उद्योगलाई उधारो दिएपछि समयमा भुक्तानी नपाउँदा अन्य खेतीमा लाग्ने मनस्थितिमा छन् । उद्योगहरूले ४५ दिनभित्र भुक्तानी दिने आश्वासन दिए पनि किसान निराश छन् । आफ्नै श्रम पसिनाको मूल्य नपाएपछि अनेक झमेला बेहोर्नुपर्ने भएपछि उखु खेती लाउनभन्दा भुक्तानी लिन बढी दुःख भएको उनीहरूको भनाइ छ । महोत्तरीका किसान महाशंकर थिङले गत वर्ष १० हजार क्विन्टल उखु उद्योगलाई दिएका थिए । २२ बिघा जमिनमा उखु खेती गर्दै आएका उनले ६ लाख ५० हजार सरकारी अनुदान पाउनुपर्ने थियो । तर त्यो पनि नपाएको उनले गुनासो गरे । उद्योगले समयमै पैसा नदिएपछि उखु खेती घटाएर छ बिघा जमिनमा केरा खेती गरेको उनले जानकारी दिए ।"
उखु मात्रै उधारो किन ?,"(काठमाडौं)  किसानले धान, मकै, गहुँलगायत बाली बेच्दा तत्काल भुक्तानी पाउँछन् । बिक्रीलगत्तै भुक्तानी पाइने भएकाले यिनलाई नगदे बाली भनिन्छ । उखु पनि नगदे बाली हो । तर उखु बेचेलगत्तै किसानले तत्काल भुक्तानी पाउँदैनन् । आखिर किन यस्तो ? उखु मिल सञ्चालक भने चिनी बिक्री नभएको बहानामा किसानलाई झुक्याउने गरेका छन् । किसानलाई उनीहरूले चारर्पाच वर्षअघिकै भुक्तानी दिएका छैनन् । अन्य बालीमा तत्काल रकम पाइन्छ । तर उखुको हकमा चारपाँच वर्षदेखि पाएनौं, उखु उत्पादक महासंघका अध्यक्ष कपिलमुनि मैनालीले भने, उद्योगीहरूले भारतबाट आयातित चिनीका कारण आफ्नो चिनी नबिकेको बहाना बनाए उधारो उखु लिने गरेका हुन् ।किसानले उखु बिक्री गरेपछि ३० दिनको समय दिन्छन् । त्यसपछि मिलले क्रमिक रूपमा भुक्तानी गर्नुपर्छ । तर विभिन्न बहाना बनाएर किसानलाई अलमल्याइरहेको महासंघको दाबी छ । मिलमा गोल्छा, अग्रवाल, केडिया, कनौडियालगायत अर्बपति उद्योगीको लगानी छ । उनीहरूले किसानको उखु किन्नेबित्तिकै पैसा दिन सक्छन्, मैनालीले भने, उनीहरूले मूल्य दिन सकिनँ भन्नु बहाना मात्रै हो । सरकार किसानको पक्षमा उभिनुपर्नेमा उद्योगीसँग मिल्दा थप समस्या भएको उनको दाबी छ । उखुको भुक्तानी माग गर्दै करिब दुई साताको आन्दोलनपछि किसान र सरकारबीच पुस १८ गते सहमति भयो । यसअनुसार उखु मिलले माघ ७ भित्र सम्पूर्ण बक्यौता रकम बुझाउने सहमति गरे । उक्त समयभित्र किसानले १६ प्रतिशत मात्रै भुक्तानी पाए । यसले गर्दा सरकारप्रति किसानको अविश्वास बढ्दै गएको महासंघ बताउँछ । उखुलाई नगदे बाली भनिए पनि उद्योगीहरूको एकाधिकार रहेको विज्ञहरूको भनाइ छ । सरकार पनि उखु उद्योगीलाई पोस्ने काममा लागेपछि किसानलाई समस्या देखिएको उनीहरूको भनाइ छ । सरकारले उखु उद्योगीका नाममा दललाई पोस्ने काम गरेको छ । उखुमा अनुदान भनेर दलाल पोस्ने काम भयो । किसानका अगुवा पनि दलाल हुन्, कृषिविज्ञ कृष्ण पौडेलले भने, एकडेढ बिघामा उखु खेती गर्नेलाई धेरै समस्या छ । तर सरकार मौन छ । साना किसानको उखु सरकारले खरिद गरी किसानलाई भुक्तानी दिनुपर्ने उनले बताए । ९० दिनभित्र उखु किनेर वर्षभर बिक्री गर्नुपर्ने बाध्यताले तत्काल भुक्तानी हुन नसकेको उखु उद्योग संघका अध्यक्ष शशिकुमार अग्रवालको भनाइ छ । आयातित चिनी सस्तो भएको र स्वदेशी बिक्री नभएकै कारण भुक्तानीमा समस्या भएको उनको दाबी छ । चारपाँच वर्षअघि पाकिस्तान र भारतबाट आयात नहुँदा स्वदेशी उत्पादन बिक्री हुन्थ्यो । भुक्तानी पनि सहजै हुन्थ्यो, अग्रवालले भने, अहिले अवस्था बेग्लै छ । आयातित सस्तो चिनीका कारण स्वदेशी चिनी बिक्री हुन्न । कारखाना पनि घाटामा छ । त्यसैले तत्काल दिन सक्दैनौं । किसानलाई तुरुन्त भुक्तानी दिन सरकारले चिनी उद्योगलाई सहुलियत दिनुपर्ने उनले बताए । आवश्यकताअनुसार परिमाणात्मक बन्देज पनि लगाउनुपर्ने उनको सुझाव छ । भारतले निर्यात अनुदान प्रतिकिलो ११ रुपैयाँ दिएको छ । जसले गर्दा सस्तो चिनी पर्याप्त मात्रामा नेपाल आयात हुन्छ, उनले भने, तीनचार वर्षसम्म चिनीको आयातको अवस्था यस्तै रहे नेपाली उद्योग बन्द हुन्छन् । यीबाहेक अहिलेको समस्या समाधान गर्न विभिन्न उपभोक्ता समिति बनाएर त्यसमार्फत किसानलाई सहुलियत दिनुपर्ने उनले बताए । किसानले बिक्रीअनुसार मूल्य पाउनुपर्ने कृषि तथा पशुपन्छी विकास मन्त्रालयका प्रवक्ता हरि केसीको भनाइ छ । उद्योगीलाई घाटा हुनुनहुनुभन्दा पनि उखु लिएपछि रकम तिर्ने दायित्व उद्योगीको हो, उनले भने, किसान नहुँदा उखु मिल हुँदैन । मिल नहुँदा किसानको पनि सम्भावाना हुँदैन । यी दुईबीचको सम्बन्ध राम्रो नहुँदा राज्यले हस्तक्षेप गर्ने मात्रै हो । उखु उद्योगीले भुक्तानी नदिँदा ठगीको हकमा उपभोक्ता संरक्षण ऐन २०७५ आकर्षित हुने उनले बताए । उद्योग बन्द हुँदा किसानलाई नै मर्का पर्ने भएकाले सकभर दुवै पक्षलाई मिलाएर लैजाने प्रयास भइरहेको उनको भनाइ छ । किसानको समस्या समाधान गर्ने हो भने सरकारले सबै पक्ष राखेर कार्यदल गठन गर्नुपर्नेमा कृषिविज्ञ पौडेलले जोड दिए । कार्यदलले उत्पादन, लागत र बजारको अवस्था बुझ्नु जरुरी रहेको उनको भनाइ छ । खुला बजारमा भारतसँगको प्रतिस्पर्धा देखाएर उद्योगीले किसानलाई पीडित बनाइरहेका छन्, यो कलंकित खेल हो, पौडेलले भने । उखुको समस्या दीर्घकालीन रूपमा समाधान गर्न उच्चस्तरीय समिति बनाइएको उद्योग वाणिज्य तथा आपूर्ति मन्त्रालयका प्रवक्ता दिनेश भट्टराईले जानकारी दिए । त्यसले समस्याको समाधान निकाल्ने उनले बताए । सबै पक्ष समेटेर सहसचिवस्तरीय कार्यदल बनेको छ, उनले भने, कार्यदलको समय कम छ । तर राम्रोसँग अध्ययन गरेर दिन्छ ।"
रेमिट्यान्सको १ उत्पादनमूलक क्षेत्रमा,"(काठमाडौं)  नेपाल भित्रिने कुल रेमिट्यान्सको एक प्रतिशत मात्र प्रत्यक्ष रूपमा उत्पादनमूलक क्षेत्रमा लगानी भएको राष्ट्र बैंकको अध्ययनले देखाएको छ । यो रोजगारीका लागि विदेश गएका नेपाली आफैंले स्वदेशमा व्यापार व्यवसाय (उत्पादनमूलक क्षेत्र) मा गरेको लगानी हो । राज्यले रेमिट्यान्समार्फत मुलुक भित्रिने रकम उत्पादनमूलक क्षेत्रमा उपयोग गर्न नसकेको आरोप खेपिरहेको बेला राष्ट्र बैंकको उक्त प्रतिवेदन सार्वजनिक भएको हो । प्रतिवेदनअनुसार कुल रेमिट्यान्सको २८ प्रतिशत बचत हुने गरेको छ । बचत रकम बैंक तथा वित्तीय संस्थाले उत्पादनमूलक लगानीको क्षेत्रमा उपयोग गर्ने भएकाले रेमिट्यान्समार्फत राष्ट्रिय पुँजी निर्माणमा योगदान पुगेको अध्ययनको निकर्ष छ । रेमिट्यान्सको २८ प्रतिशत बचत र ११ प्रतिशत उत्पादनमूलक क्षेत्रमा लगानी भएको देखिएको छ, सर्वेक्षणमा उल्लेख छ । प्रतिवेदनले नेपाल भित्रिने रेमिट्यान्सको २५३ प्रतिशत ऋण तिर्न र २३९ प्रतिशत खाद्यान्न, लत्ताकपडालगायत दैनिक उपभोग्य वस्तु खरिदमा उपयोग हुँदै आएको देखाएको छ । यस्तै ९७ प्रतिशत शिक्षा तथा स्वास्थ्य, ३५ प्रतिशत विवाह, व्रतबन्धलगायत सामाजिक कार्य र ३ प्रतिशत घरायसी सम्पत्तिको खरिदमा प्रयोग हुँदै आएको छ । आव ०७१७२ मा १६ जिल्लाका ३२० घरपरिवारमा गरेको स्थलगत सर्वेक्षण र त्यसका आधारमा तयार गरिएको विप्रेषण प्राप्त गर्ने घरपरिवारको बचत तथा लगानी प्रवृत्ति अध्ययन प्रतिवेदनलाई अद्यावधिक गरी यस्तो निष्कर्ष निकालिएको राष्ट्र बैंकले प्रस्ट्याएको छ । राष्ट्र बैंकले आइतबार प्रतिवेदन सार्वजनिक गरेको हो । व्यक्तिले विदेशबाट कमाएर ल्याएको पैसाको सानो हिस्सा मात्र उत्पादनमूलक क्षेत्रमा लगानी हुनु स्वाभाविक भएको राष्ट्र बैंकका पूर्वकार्यकारी निर्देशक नरबहादुर थापाले बताए । राष्ट्र बैंकले रेमिट्यान्स भित्र्याउने व्यक्तिले आफ्नो कमाइ कुनकुन क्षेत्रमा उपयोग गर्छ भन्ने विषयमा केन्द्रित भएर सर्वेक्षण गरेकाले उत्पादनमूलक क्षेत्रमा भएको कुल लगानीको तथ्यांक नदेखिएको उनको भनाइ छ । रेमिट्यान्सको रकम बैंक तथा वित्तीय संस्थामा बचतका रूपमा पनि जान्छ, त्यो पैसा उत्पादनमूलक क्षेत्रमा पनि लगानी भएको होला, उनले भने, यसका लागि सरकार, बैंक तथा वित्तीय संस्था, कर्पोरेट क्षेत्रलगायतले रेमिट्यान्सको उपयोग कसरी गरेका छन् भनेर बृहत् रूपमा अध्ययन हुनुपर्छ । रेमिटयान्समार्फत व्यक्तिगत रूपमा नेपाल भित्रिने रकम थोरै हुने भएकाले पनि प्रत्यक्ष रूपमा ठूला उत्पादनमूलक क्षेत्रमा लगानी गर्न सम्भव नहुने उनको दाबी छ । कामका लागि बिदेसिने नेपालीले उत्पादनमूलक क्षेत्रमा रेमिट्यान्स उपयोग गरेगरेनन् भनेर हेर्नुको साटो राज्यले त्यसबारे बनाएका नीतिबारे खोज्नुपर्ने उनको सुझाव छ । मुलुकको कुल रेमिट्यान्समा भारतबाट प्राप्त हुने हिस्सा उल्लेख्य रहेको अध्ययनले देखाएको छ । व्यापार सम्बन्ध र खुला सिमानाका कारण भारतबाट अनौपचारिक माध्यमद्वारा समेत रेमिट्यान्सका रूपमा रकम भित्रिने अवस्थालाई दृष्टिगत गरी राष्ट्र बैंकले रेमिट्यान्सको तथ्यांक तयार गर्दा भारतबाट अनौपचारिक माध्यमबाट प्राप्त हुने रकमसमेत आकलन गर्छ, प्रतिवेदनमा उल्लेख छ, राष्ट्र बैंकले भारतबाट औपचारिक र अनौपचारिक माध्यमबाट प्राप्त हुने रेमिट्यान्स भारतबाहेकका देशबाट बैंकिङ माध्यममार्फत प्राप्त भएको रकमलाई समेत जोडेर राष्ट्र बैंकले मासिक रूपमा रेमिट्यान्सको तथ्यांक सार्वजनिक गर्दै आएको छ । केन्द्रीय तथ्यांक विभागले ०६७६८ मा गरेको नेपाल जीवनस्तर सर्वेक्षणले रेमिट्यान्स प्राप्त गर्ने घरपरिवारको कुल आम्दानीको ३१ प्रतिशत हिस्सा ओगट्ने गरेको देखाएको थियो । रेमिट्यान्स रकममध्ये ७८९ प्रतिशत घरायसी उपभोगमा, ७१ प्रतिशत ऋण तिर्न, ३५ प्रतिशत शिक्षामा र ४५ प्रतिशत घरायसी सम्पत्तिमा र ०६ प्रतिशत मात्र बचत हुने गरेको देखाएको थियो । अहिले राष्ट्र बैंकले गरेको अध्ययनमा कुल रेमिट्यान्समा बचतको अंश बढेको छ । रेमिट्यान्समार्फत मुलुक भित्रिने रकमको ठूलो हिस्सा उपभोग्य वस्तुमा खर्च भएको देखिए पनि यसले स्वास्थ्य, शिक्षालगायत घरपरिवारको जीवनस्तर उकास्न योगदान गर्दै आएको छ, अध्ययनमा भनिएको छ, लगानी र पुँजी निर्माणका माध्यमबाट प्रत्यक्ष रूपमा अर्थतन्त्रमा सकारात्मक प्रभाव पार्दै आएको छ । रेमिट्यान्स आप्रवाहमा कमी आए यी सूचकमा समेत प्रतिकूल असर पर्ने जोखिम रहन्छ ।आव ०७५७६ मा रेमिट्यान्स आप्रवाहको कुल गार्हस्थ्य उत्पादन (जीडीपी) सँगको अनुपात २५४ प्रतिशत छ । करिब दुई दशकअघि (आव ०५७५८ मा) उक्त अनुपात १०७ प्रतिशत थियो । नेपाललाई अन्तर्राष्ट्रिय दातृ निकाय तथा मित्रराष्ट्रले प्रदान गर्ने विकास अनुदान तथा नेपाल भित्रिने प्रत्यक्ष वैदेशिक लगानीको तुलनामा रेमिट्यान्स आप्रवाह अधिक भएकाले विदेशी विनिमय सञ्चितिको प्रमुख आधारका रूपमा छ, प्रतिवेदनमा भनिएको छ । रेमिट्यान्स वृद्धिदरमा संकुचन आउँदा अर्थतन्त्रका विभिन्न क्षेत्रमा पर्न सक्ने अध्ययनले देखाएको छ । रेमिट्यान्सले परिवारको आम्दानी वृद्धि गरी गरिबी न्यूनीकरणमा प्रत्यक्ष प्रभाव पार्दै आएको छ । नेपाल जीवनस्तर सर्वेक्षणका अनुसार करिब ५६ प्रतिशत नेपाली घरपरिवारले रेमिट्यान्स प्राप्त गर्ने देखाएको थियो । नेपालमा गरिबी निवारणमा पनि रेमिट्यान्सको महत्त्वपूर्ण योगदान छ । संयुक्त राष्ट्रसंघको दिगो विकास लक्ष्यअनुसार सन् २०३० सम्म निरपेक्ष गरिबीलाई एकल अंकमा झार्न रेमिट्यान्स आप्रवाहले मद्दत पुर्याउने देखिन्छ, प्रतिवेदनमा भनिएको छ । नेपाल भित्रिने कुल रेमिट्यान्समध्ये ५०३ प्रतिशत खाडी मुलुकबाट आउने गरेको छ । चालु आवको चार महिनामा प्राप्त रेमिट्यान्समध्ये सबैभन्दा बढी कतार (१७७ प्रतिशत) बाट प्राप्त भएको छ । यस्तै यूएई (१३४ प्रतिशत), साउदी अरबबाट १२५ प्रतिशत र मलेसियाबाट ९७ प्रतिशत रेमिट्यान्स मुलुक भित्रिएको छ । बहराइन तथा कुवेतजस्ता खाडी मुलुकबाट प्राप्त हुने रकम कुल रेमिट्यान्सको ४ प्रतिशतभन्दा कम छ, प्रतिवेदनमा उल्लेख छ । मलेसियामा कामदार जान बन्द भएकाले त्यहाँबाट आउने रेमिट्यान्स घटेको अध्ययनको निष्कर्ष छ । मलेसियासँग द्विपक्षीय सम्झौता भएपछि उक्त राष्ट्रमा जाने नेपाली फेरि बढेको र भविष्यमा त्यहाँबाट प्राप्त हुने रेमिट्यान्स बढ्न सक्छ, राष्ट्र बैंकले भनेको छ । खाडी मुलुक र मलेसियाबाहेक रेमिट्यान्स धेरै आउने अन्य राष्ट्र संयुक्त राज्य अमेरिका, जापान, दक्षिण कोरियालगायत छन् ।"
सातै प्रदेशमा ५० चार्जिङ स्टेसन बन्दै,"सरकारीस्तरमै विद्युतीय बस खरिद गर्ने र सञ्चालन प्रक्रिया किचलोमा परेको बेला प्राधिकरणले भने चार्जिङ स्टेसनको टेन्डर प्रक्रिया सुरु गरेको हो । टेन्डरमा सहभागीहरूले माघ २३ सम्म प्रस्ताव पेस गरिसक्नुपर्नेछ । टेन्डर प्रक्रिया सकिएको केही महिनामै चार्जिङ स्टेसनको काम सकिने प्राधिकरणको अनुमान छ ।ऊर्जा मन्त्रालयले तयार पारेको कार्यविधिमा चार्जिङ स्टेसनलाई पेट्रोलपम्प जस्तै गरी व्यस्थित गर्ने प्रावधान छ । कार्यविधिअनुसार प्राधिकरणसहित अन्य निकायले पनि चार्जिङ स्टेसन निर्माण गर्न सक्छन् । तर सञ्चालकले आफूले खरिद गरेको विद्युत् महसुलमा २० प्रतिशतभन्दा बढी शुल्क लिन नपाउने प्रावधान कार्यविधिमा छ ।कार्यविधिमा निजी तथा आवासीय भवनमा चार्जिङ स्टेसन स्थापना गर्न उनीहरूले हाल तिरिरहेकै दर लागू गर्ने व्यवस्था छ । चार्जिङ स्टेसनलाई नियमन गर्ने काम पनि प्राधिकरणलाई दिइनेछ । साथै प्राधिकरणले नै चार्जिङ स्टेसनको मापदण्ड बनाई लागू गर्नुपर्ने कार्यविधिमा सिफारिस गरिएको छ । सार्वजनिक स्थल, सरकारी कार्यालय र व्यापारिक स्थलमा पनि चार्जिङ स्टेसन स्थापना गर्न सकिने प्रावधान छ । कुनै विद्युतीय सवारी ब्रान्डले आफ्नो ब्रान्डको सवारी मात्रै लक्ष्य गरेर पनि चार्जिङ स्टेसन स्थापना गर्न पाउनेछन् । प्राधिकरणले स्थापना गर्ने चार्जिङ स्टेसन भने सबै ब्रान्डका सवारीलाई मिल्ने हुनेछ । अहिले नेपालमा बिक्रीका लागि भित्रिएका विभिन्न ब्रान्डका विद्युतीय सवारीले आफ्नो ब्रान्डको सवारी चार्ज गर्न मिल्ने गरी चार्जिङ स्टेसन निर्माण गरेका छन् । यी चार्जिङ स्टेसनलाई नियमन गर्ने मापदण्ड भने बनिसकेको छैन ।"
विमानस्थलमा मानवीय सहायता स्थल,"(नेपालगन्ज)  सरकारले सातै प्रदेशका विमानस्थलमा प्राकृतिक प्रकोपलाई लक्ष्य गरेर मानवीय सहायतास्थल निर्माण गर्ने भएको छ । प्रदेश ५ को नेपालगन्ज र सुदूरपश्चिमको धनगढीमा बिहीबारबाट मानवीय सहायतास्थल सञ्चालनमा आएका छन् । काठमाडौंको त्रिभुवन अन्तर्राष्ट्रिय विमानस्थलमा २०७१ चैतमै सहायतास्थल खुलेको हो । प्रदेश १ को विराटनगर, प्रदेश २ को वीरगन्ज र कर्णाली प्रदेशको सुर्खेतमा पनि मानवीय सहायतास्थल निर्माण टुंगो लागेको गृहसचिव प्रेमकुमार राईले जानकारी दिए । गण्डकी प्रदेशको पोखरामा भने केही समय लाग्न उनले बताए । नेपालगन्जमा निर्मित मानवीय सहायतास्थलमा १ हजार ८ सय ७५ टन बराबरका सहायता सामग्री भण्डारण क्षमताका कन्टेनर रहेका छन् । यसको निर्माण लागत ५ करोड १७ लाख रुपैयाँ रहेको छ । विपत्का बेला एउटा स्थलबाट ७३ हजार जनालाई राहत उपलब्ध गराउन सकिनेछ । धनगढीमा ४ करोड ७० लाख रुपैयाँ लागतमा मानवीय सहायतास्थल निर्माण गरिएको हो । यसको भण्डारण क्षमता १ हजार ५ सय ३५ टन बराबर छ । यहाँबाट कम्तीमा ६० हजार जनालाई राहत उपलब्ध गराउन सकिन्छ । सहायतास्थलमा जीवन रक्षाका सामान (खाद्यान्न, पकाउने भाँडाकुँडा, ग्यास चुलो, लत्ताकपडा, इन्धन), उद्धारका सामग्री (मोटर डुंगा, बर्सादी, लाइफ ज्याकेट), प्राथमिक उपचार, इन्टरनेट, भिस्याट प्रणाली टेलिकम्युनिकेसन एवं विद्युतीय उपकरण राखिएका छन् । प्राकृतिक विपत्तिका हिसाबले हाम्रो मुलुक जोखिमयुक्त छ, गृहसचिव राईले भने, विपत् आएका बेला उद्धारमा सहज होस् भनेर मानवीय सहायतास्थल निर्माण गरिएको हो । उनले देशका १२ स्थानमा मिनी मानवीय सहायतास्थल निर्माण गरिने पनि जनाए । सरकारको अनुरोधमा बेलायती सहयोग नियोग (यूकेएड) र संयुक्त राष्ट्रसंघ विश्व खाद्य कार्यक्रम (यूएनडब्लूएफपी) को सहयोगमा मानवीय सहायतास्थल निर्माण गरिएका हुन् । यसका लागि नेपाल नागरिक उड्डयन प्राधिकरणले हवाई मैदाननेर जग्गा उपलब्ध गराएको छ । प्राधिकरणका महानिर्देशक राजन पोखरेलले प्राकृतिक प्रकोपका बेला नागरिक उड्डयनबाट उद्धार कार्य छिटोछरितो हुने बताए । नेपालगन्जको मानवीय सहायतास्थल उद्घाटन अवसरमा बिहीबार नेपालका लागि बेलायती राजदूत निकोला पोलिटले विपत्तिलाई कसैले टार्न नसके पनि पूर्वतयारी गरेर जोखिम कम गर्न सकिने बताइन् । डब्लूएफपीकी कन्ट्री डिरेक्टर पेपा ब्राडफोर्डले मानवीय सहायतास्थललाई प्रभावकारी बनाउन दक्ष जनशक्ति आवश्यक हुने बताइन् । गृहसचिव राईका अनुसार प्राकृतिक प्रकोपको जिम्मेवारी संघ, प्रदेश र स्थानीय सरकारको संयुक्त स्वामित्व रहेको राष्ट्रिय विपत् व्यवस्थापन प्राधिकरण गठन भएको छ । मानवीय सहायतास्थलमा राखिएका सामग्री तथा उपकरण सञ्चालनका निम्ति नेपाली सेना र सशस्त्र प्रहरी निकायमा सीमित जनशक्ति छन् ।"
डिसहोमको राइम्स,काठमाडौं (कास) डीटीएच सेवा प्रदायक डिसहोमले राइम्स च्यालन ल्याएको छ । यो च्यानलमा २ देखि १२ वर्षसम्मका बालबालिकालाई अन्तर्क्रियात्मक किसिमले शिक्षण गरिने कम्पनीले जनाएको छ ।
पैठारी संघमा नयाँ कार्यसमिति,"काठमाडौं (कास) नेपाल समुद्रपार निकासी पैठारी संघको नयाँ कार्यससिति चयन भएको छ । संघको ४०औं वार्षिक साधारणसभाले नयाँ कार्यसमिति चयन गरेको हो । संघको अध्यक्षमा सुनिलकुमार वंशल, प्रथम उपाध्यक्षमा विनोदकुमार सेठिया, दोस्रो उपाध्यक्षमा शिवकुमार अग्रवाल र महासचिवमा मदनलाल मित्तललगायत २१ सदस्यीय कार्यसमिति गठन भएको छ ।"
ईसेवामा ३० लाख खाता,काठमाडौं (कास) भुक्तानी सेवा प्रदायक ईसेवामा प्रत्यक्ष रूपमा खाता खोल्नेको संख्या ३० लाख पुगेको कम्पनीले जनाएको छ । अप्रत्यक्ष रूपमा करिब १ करोड जनसंख्याले यसमार्फत सेवा लिइरहेको कम्पनीको दाबी छ । यसको मोबाइल एप्स डाउनलोड गर्नेको संख्या २० लाख पुगेको कम्पनीले जनाएको छ ।
आस्क मीको अनलाइन जब फेयर,काठमाडौं (कास) आस्क मी म्यानेजमेन्टले दुई दिनसम्म भर्च्युअल जब फेयर सञ्चालन गर्ने भएको छ । माघ १५ र १६ मा सञ्चानल हुने फेयरमा इन्टरनेटको बढ्दो प्रयोगसँगै मोबाइल तथा कम्प्युटरबाट जागिर खोजी गराउन जब फेयर सञ्चालन गर्न लागको कम्पनीले जनाएको छ ।
वाणिज्य बैंकको नाफा २ अर्ब ५ करोड,"काठमाडौं (कास) चालु आर्थिक वर्षको दोस्रो त्रैमासमा राष्ट्रिय वाणिज्य बैंकले कुल २ अर्ब ५ करोड रुपैयाँ खुद नाफा आर्जन गरेको छ । गत वर्षको सोही अवधिमा बैंकको खुद नाफा २ अर्ब ४० करोड रुपैयाँ थियो । गत पुससम्म बैंकको निक्षेप १ खर्ब ९७ अर्ब रुपैयाँ र कर्जा प्रवाह १ खर्ब ५२ अर्ब रुपैयाँ थियो, शुक्रबार आयोजित बैंकको ५५औं वार्षिकोत्सवका अवसरमा बैंकका प्रमुख कार्यकारी अधिकृत किरणकुमार श्रेष्ठले भने ।"
'महाराज' विरुद्ध ठगी मुद्दाको चाङ,"महाराज को आवरणमा भइरहेको ठगी प्रकरणबारे कान्तिपुरले समाचार प्रकाशित गरेपछि कैयौं पीडितहरू सम्पर्कमा आएका छन् । पोखरा अमरसिंह चोक घर भएका टीकाबहादुर गुरुङ तिनैमध्येका एक हुन् । गुरुङका एक साथीले महाराज ले अमेरिका लैजाने सुनाएपछि उनले कलंकीस्थित आश्रममै पुगेर २० लाख रुपैयाँ बुझाएका थिए । उनले भने, हुन्छ हुन्छ भन्दै महिनौं झुलाए अनि पैसा पचाउने दाउ गरे, उनले भने । पैसा ठग्ने देखेपछि उनले आफ्ना केटाहरू लगाएर दुईपटक महाराज लाई बाटामै समाते तर प्रत्येकपल्ट उनी याचना गर्थे र छिट्टै पैसा दिने बाचा गर्दै एकडेढ लाख हातमा थमाइदिन्थे । यसो गर्दागर्दै महिनौं बित्यो । एकचोटि त बाटैबाट समातेर कालीमाटी प्रहरी चौकीमा पनि बुझाएको थिएँ, उनले सुनाए, तिरिहाल्छु भनेर भाका गरेपछि प्रहरीले कागज गराएर उनलाई छाडिदियो । यसरी छुटेका महाराज कैयौं समय उनको सम्पर्कमै आएनन् । पछि पो उनले थाहा पाए महाराज त ठगी मुद्दामा केन्द्रीय कारागारमा थुनिएका रहेछन् । उनले भने, महाराज जेलमै भएका बेला पनि मेरो कुरा भएको थियो तर फसेको पैसा अझै उठेको छैन ।धर्मको आवरणमा शृंखलाबद्ध ठगी धन्दा चलाएका महाराजविरुद्ध प्रहरी परिसर काठमाडौं र महानगरीय प्रहरी अपराध महाशाखामा कैयौं जाहेरी परेका छन् । २८ जना पीडितले एक करोड २७ लाख ६० हजार ठगिएको भन्दै प्रहरीमा उजुरी गरेपछि उनी २०७१ असोजमा पक्राउ परेका थिए । २०७३ मंसिर ६ मा काठमाडौंले जिल्ला अदालतका न्यायाधीश हरिप्रताप केसीको इजलासले विष्णु प्रपन्नाचार्य बताउने विजय भण्डारीलाई २ वर्ष ६ महिना कैद र ८१ लाख ८५ हजार बिगो जरिवानाको फैसला गरेको थियो । त्यसअघि नै उनी पुर्पक्षका लागि सुन्धारास्थित केन्द्रीय कारागारको थुनामा थिए । केन्द्रीय कारागारका अनुसार महाराज २०७१ असोज ६ गते पुर्पक्षका लागि थुनामा पुगेका थिए । अदालतको फैसलापछि कैद सजाय भुक्तान गरेर उनी २०७३ चैत १४ मा रिहा भएका थिए । त्यसो त जिल्ला अदालतको फैसलालाई चुनौती दिँदै महाराज उच्च अदालत पाटन पनि पुगे । २०७५ मंसिर ११ मा उच्च अदालतले जिल्लाकै आदेश सदर गरिदियो । अदालतबाट पीडितकै पक्षमा फैसला भए पनि त्यतिबेला ठगिएकाहरूले पैसा पाएका छैनन् । भक्तपुर झौखेलका अमृत दाहालले अदालती फैसलापछि पनि ठगिएको ५ लाख रुपैयाँ नपाएको बताए । ६७ महिनाअघि दक्षिणकालीमा आयोजित एक सप्ताहमै पुगी उनले महाराज लाई भेटेर रकम मागेका थिए । उनले भने, ५ लाखको चेक काटेर दिए तर खातामा पैसा रहेनछ । अनि मैले बाउन्स गराएर राखेको छु । अमृतका अनुसार अदालती आदेश कार्यान्वयन नहुँदा धेरैजसो पीडितले पैसा पाएका छैनन् । अब न्याय खोज्न कहाँ मात्रै धाउनु ? उनले प्रश्न गरे ।महाराज को यो पहिलो जेल यात्रा भने थिएन । २०६९ कात्तिक १४ पनि ठगी मुद्दाको उजुरीपछि जिल्ला प्रहरी कार्यालय गुल्मीले पक्राउ गरेर वैदेशिक रोजगार विभागलाई बुझाएको थियो । बुटवलका रमेश खनाल, काठमाडौं मच्छेगाउँका प्रकाश ढुंगाना र कीर्तिपुरका प्रमोदकृष्ण अधिकारीले उनीविरुद्ध वैदेशिक रोजगार विभागमा वैदेशिक रोजगारी ठगी मुद्दामा जाहेरी दिएका थिए । विभागले अनुसन्धान गरी उनीविरुद्धको मुद्दा वैदेशिक रोजगार न्यायाधिकरणको कार्यालयमा दर्ता गरेको थियो । लामो बहसपछि न्यायाधिकरणको कार्यालयले २०७५ जेठ २७ गते उनलाई एक वर्ष ६ महिना कैद र १ लाख ५० हजार बिगो जरिवाना ठहर गरेको थियो । मुद्दा सुनवाइकै क्रममा उनी २०६८ साउन ३२ मा एक दिन, २०६८ फागुन ११ मा एक दिन र २०६९ कात्तिक १४ मा दुई दिन मुद्दाको पुर्पक्षका लागि थुनामा परेका थिए । थुनामा बसेको दिन कटाएर उनले एक वर्ष ५ महिना २७ दिन कैद सजाय भुक्तान गर्नुपर्ने देखिन्थ्यो ।फैसलाको निर्णय पनि बुझ्न नआएपछि न्यायाधिकरणको कार्यालयले अन्तिम फैसलाको सूचना उनको घरमा टाँस गर्न भन्दै २०७५ चैत २४ गते जिल्ला अदालत गुल्मीलाई पत्राचार गरेको थियो । जिल्ला अदालतका तामेलदार चेतनारायण कँडेलले उनको घर नभेटेपछि धुर्कोट गाउँपालिका ५ को वडा कार्यालयको भित्तामा फैसला टाँस गरेका थिए । न्यायाधिकरणको फैसलापछि उनी स्वतः फरार अभियुक्तका रूपमा दरिएका थिए । प्रहरी र कानुन कार्यान्वयन गर्ने जुनसुकै सरकारी निकायले उनलाई पक्राउ गरेर बुझाउन सक्थे । तर राजनीतिक कनेक्सनका आधारमा उनी लुकिछिपी धार्मिक गतिविधिमा सक्रिय भइराखे ।गत भदौ २८ देखि असोज ११ सम्म गुल्मीको रिडीमा आयोजित महायज्ञमा महाराज उपस्थित हुने सुइँको पाएपछि जिल्ला प्रहरी कार्यालयले उनलाई पक्राउ गर्ने तयारी थालेको थियो । जिल्ला अदालत गुल्मीका स्रेस्तेदार कृष्णशरण लामिछानेका अनुसार फैसला कार्यान्वयन गर्न प्रहरी, प्रमुख जिल्ला अधिकारीको बैठकसमेत बसेको थियो । तर चलाख महाराज ले पक्राउबाट जोगिन न्यायाधिकरणको आदेशविरुद्ध सर्वोच्च अदालतमा पुनरावेदन गरेको थाहा पाएपछि प्रहरी पछि हट्यो । कान्तिपुरसँग कुरा गर्दै स्रेस्तेदार लामिछानेले महाराज ले पक्राउ परिने डरले नाम नै बालयोगी महाराज राखेको कुरा बताए । उनले भने, सर्वोच्चमा पुनरावेदन गरेकै कारण पक्राउ गर्न सकिएन ।ठगी मुद्दाकै कारण महाराज गत वैशाखमा १९ दिन डिल्लीबजार कारागारमा थुनामा बसेको देखिन्छ । कारागार प्रशासनका अनुसार उनी ठगी मुद्दाको पुर्पक्षका लागि थुनामा बसेका थिए । गत वैशाख १३ मा जेल परेर ३१ गते थुनामुक्त भएको प्रशासनको अभिलेखमा देखिन्छ । तर प्रशासन शाखाबाट उनी धरौटीमा छुटेका हुन् कि कैद भुक्तान गरेर भन्ने यकिन विवरण थाहा हुन सकेन । कान्तिपुरसँग सम्पर्कमा आएका चितवनका प्रमुख जिल्ला अधिकारी नारायणप्रसाद भट्टराईले उपराष्ट्रपति उद्घाटन नगरी फर्किनुपर्ने घटनापछि कार्यक्रममा मुख्य वक्तामाथि आन्तरिक छानबिन थालिएको जानकारी दिए । उनले पीडितहरू जिल्ला प्रशासनमा सम्पर्कमा आउन सक्ने बताउँदै भने, छानबिन सुरु गरिसकेका छौं ।"
ठगिएकाको लर्को,"(बुटवल)  आफूलाई बालयोगेश्वर महाराज बताउने विजयले गत भदौ २८ देखि असोज ११ सम्म रिडीमा महायज्ञ सञ्चालन गर्दा स्थानीय बासिन्दा खुसी थिए । मान्छेको चहलपहलले गर्दा उनीहरूको व्यापार पनि बढेको थियो । जसै महायज्ञ सकियो, अनि स्थानीय व्यवसायीहरूले आफू ठगिएको चाल पाए ।ओम अमात्यको रिडीमै खाद्यान्न व्यवसाय छ । महाराज को विश्वासमा परेर उनले यज्ञका निम्ति सामान दिए । उनले सुनाए, यज्ञ सकिएको यतिका महिना भइसक्दा पनि उधारो लगेको दुई लाख रुपैयाँ पाइनँ । उनले रकम तिर्नका निम्ति महाराज लाई बारम्बार ताकेता पनि गरे । तर महाराज ले यज्ञ घाटामा गएको बताए र चितवनको यज्ञबाट पैसा कमाएपछि तिर्ने भन्दै भाका राखे । तारन्तार ताकेता गरेपछि महाराज ले कात्तिक ९ को मिति राखेर चेक काटिदिए तर खातामा रकम नभएकै कारण चेक नसाटिएको अमात्यले बताए । रिडीकै किशोर श्रेष्ठको पेट्रोल पम्पमा पनि महाराज ले ६ लाख १० हजार रुपैयाँ तिर्न बाँकी छ । उनले महायज्ञका बेला भक्तजन ल्याउने भन्दै बस र गाडीमा तेल हाल्न लगाएका थिए । अमात्यले जस्तै किशोरले पनि रकमका निम्ति ताकेता गरेपछि महाराज ले कात्तिक २१ र २३ गते साटिने गरी दुईवटा चेक दिए । खातामा रकम नभएका कारण श्रेष्ठले पनि रकम निकाल्न पाएनन् । फेरि भाका राखेर माघ २२ गते दिन्छु भनेका छन्, उनले भने ।कान्तिपुरसँग सम्पर्कमा आएका रिडीका केही व्यापारी भने महाराज को राजनीतिक र प्रशासनिक कनेक्सनका कारण ठगिएको विषयमा नाम नराख्ने सर्तमा मात्रै बोल्न तयार भए । उनीहरूले महायज्ञका नाममा भएको खर्च नतिरीकन महाराज हिँडेको बताए तर यकिन रकम बताउन इन्कार गरे । एक जना पीडितले भने, पैसा आउँछ भन्ने आसमा छु । फेरि पत्रिकासँग बोल्यो भनेर महाराज रिसाउनुभयो भने ?"
यज्ञ आयोजक समितिमा नेताहरू,"लीला गिरी, टरीगाउँ, दाङ १६ लाख बालकृष्ण लामिछाने, टरीगाउँ, दाङ ७ लाख बाबुराम ओझा, इमाडोल, ललितपुर ५ लाख टीकाबहादुर गुरूङ, पोखरा, कास्की २० लाख गणेश श्रेष्ठ, बेत्रावती, रसुवा ३ लाख शशि डंगोल र सोमलाल लवट, रसुवा १२ लाख दीपा थापा, कञ्चनपुर २ लाख रामप्रसाद दाहाल, झौखेल, भक्तपुर २ लाख अमृत दाहाल, झौखेल, भक्तपुर ५ लाख रवि यादव, धनगढी ३ लाख"
मिलेर बस्ने वाचा एक महिना टिकेन,"(काठमाडौं)  उनी बेलुकाको खाना बनाउँदै थिइन् सुक्खा रोटी र तरकारी । पतिले त्यही मौका छोपेर शरीरमा पेट्रोल खन्याए । नजिकै चुल्होमा बलिरहेको आगोले भेटिहाल्यो, ह्वारह्वारी जल्न थाल्यो शरीर । सिरहा, औरहीकी २१ वर्षीया अनितादेवी यादव चिच्याइन्, छटपट्टाइन् र भुइँमा लडिन् । छिमेकी जम्मा भए । घाइते अनितादेवीलाई शरीरमा आगो लगाइदिने उनै पति २५ वर्षीय विनोदकुमार यादव र जेठानी चौरासीदेवीले एम्बुलेन्समा राखेर विराटनगरको म्याक्स अस्पताल पुर्याए । जीवनभर साथ दिने भन्दै अर्धाङ्गिनी बनाएका विनोदद्वारा शुक्रबार राति ८ बजेतिर जलाइएकी घाइते गर्भवती अनितालाई उपचारका लागि काठमाडौं ल्याउँदा ल्याउँदै आइतबार बिहान यो संसार छाडिन् । विनोद र अनिताको ७ वर्षअघि मागी बिहे भएको थियो । ४ वर्षका छोरा छन् । विनोद वैदेशिक रोजगारीका लागि मलेसिया गएका थिए । फर्केको तीन महिना मात्र भएको थियो । अनिता अढाई महिनाकी गर्भवती थिइन् । अनिताका बाबु अशोककुमार यादवका अनुसार केही समययता ज्वाइँछोरीबीच सम्बन्ध राम्रो थिएन । ज्वाइँपट्टि चार दाजुभाइ छन्, ज्वाइँ कान्छा हुन् । जेठो (विनोदको दाजु) को नाममा चार भाइको संयुक्त जग्गा छ । अंशबन्डा गर्ने विषयलाई लिएर घरझमेला भइरहेको थियो, उनले भने । उनका अनुसार अनिताले चारै भाइलाई बराबर अंशबन्डा गर्नुपर्ने माग राख्दै आएकी थिइन् । जेठो जेठाजु र जेठानीले अंशबन्डा गर्न चाहेका थिएनन् । अंशबन्डा नगर्नकै लागि अनितालाई दुःख दिने काम भइरहेको थियो । जेठानीले देवर (विनोद) लाई अनेक कुरा लगाइदिन्थिन् अनिताका बारेमा । विनोद भाउजूको कुरा सुनेर अनितालाई मरणासन्न हुने गरी कुट्थे । मार्ने धम्की दिन्थे । सौता ल्याइदिन्छु भन्थे, अशोकले भने, पटकपटक घाँटी थिचेर मार्ने प्रयास पनि गरेका थिए । छिमेकीले थाहा पाएर माइती पक्षलाई फोन गरिदिन्थे । रातारात म छोरी बचाउन पुग्थें ।पेट्रोल छर्केको बेलुकी पनि छिमेकीले माइती पक्षलाई फोन गरिदिएका थिए । घर औरही र माइती दरहैयाबीचको दूरी २ किमि टाढा छ । अशोक रातारात छोरीलाई केही भो कि भनेर आत्तिँदै औरही आइपुगे । त्यतिन्जेलसम्म अनितालाई अस्पताल लगिसकिएको थियो । घर परैबाट पेट्रोलको गन्ध आइरहेको थियो, मन भारी भयो । आधा रातमा छोरी पछ्याउँदै विराटनगर जाने सम्भावना थिएन, उनले भने, नाति रोएर बसेको रहेछ, उसलाई लिएर घर फर्कें ।आफन्तका अनुसार अनितालाई अस्पताल पुर्याउँदा राति अबेर भइसकेको थियो । पेट्रोलले जलेको शरीर हेर्दै डरलाग्दो थियो । शंका लागेर म्याक्सका स्वास्थ्यकर्मीले अनितासित यथार्थ बुझे । पतिले पेट्रोल खन्याएर जलाएको उनले बताइन् । विराटनगर प्रहरीले विनोदलाई तत्काल नियन्त्रणमा लियो । त्यतिन्जेलसम्म जेठानी भागिसकेकी थिइन् ।अनिताका बाबु, आमा र काकी सिरहाबाट विराटनगरस्थित अस्पताल पुग्दा भोलिपल्ट (शनिबार) बिहान दस बजिसकेको थियो । अस्पतालले उपचार सम्भव नहुने भन्दै कीर्तिपुरस्थित बर्न सेन्टर लैजान भन्यो । त्यतिन्जेलसम्म उपचार गरेको ५० हजार रुपैयाँको बिल बनिसकेको थियो । अस्पतालले बिल नतिरी बिरामीलाई डिस्चार्ज गर्न मानेन । सामान्य परिवारका उनीहरूसँग तिर्न पुग्ने पैसा थिएन । आमा र काकीले शरीरमा लगाएको सुन दिएर डिस्चार्ज मागे । अस्पतालले नगद नै माग्यो । उनीहरू पैसा जुटाउन लागिपरे ।बिल भुक्तानी गरेर काठमाडौंको बाटो लाग्दा बेलुकाको ६ बजिसकेको थियो । अनिताको अवस्था गम्भीर भइसकेको थियो । अक्सिजन लगाएर एम्बुलेन्समा राखी काठमाडौं हान्निए । कीर्तिपुरस्थित अस्पताल आइपुग्दा बिहानको ३ बजिसकेको थियो । आकस्मिक कक्षमा भर्ना गर्न एम्बुलेन्सबाट ओराल्दा उनको ज्यान गइसकेको रहेछ । बिरामीलाई कतिबेला अस्पताल पुर्याऊँ र उपचार गरौं भन्ने पीर थियो, छोरीले बाटोमा आउँदा आउँदै हामीलाई छाडेर गइसकेकी रहिछ, कीर्तिपुर अस्पतालमा छोरीको शव कुरिरहेकी आमा चन्द्रकलादेवी यादवले भनिन् । कीर्तिपुर अस्पतालबाट दिउँसो पोस्टमार्टमका लागि महाराजगन्जस्थित शिक्षण अस्पताल पठाइयो । एक महिनाअघि मिलापत्रदिनहुँजसो अनितामाथि कुटपिट हुने क्रम बढ्दै गयो । सहन नसकेर उनी माइतीको शरणमा गइन् । म त्यो घरमा बस्न सक्दिनँ, जान्नँ, उनले बिन्ती गरेकी थिइन् । आमाले झगडा नगर, मिलेर बस भनी सम्झाएर फर्काइन् । आमाको कुरा काट्न नसकेपछि घरै फर्केकी थिइन् । पतिको कुटाइमा कमी आएन । माइती जाँदा मिलेर बस्नु भन्ने आश्वासन, घरमा लोग्नेको कुटाइ । उनले न्याय पाउने विकल्प प्रहरीलाई ठानिन् । जिल्ला प्रहरी कार्यालय सिरहाका प्रहरी उपरीक्षक उमाप्रसाद चतुर्वेदीका अनुसार पतिले अवहेलना गरेको, खान, लाउन नदिएको भनी उजुरी दिएकी थिइन् । प्रहरीले पतिपत्नीलाई झिकाएर बयान लियो । दुवैलाई मिलेर बस्न भन्दै मेलमिलाप गराएर प्रहरीले पठायो । पतिले अबदेखि झगडा नगर्ने, मिलेर बस्ने वाचा गरेका थिए । एक महिनापछि पेट्रोल नै खन्याए । उपरीक्षक चतुर्वेदीका अनुसार विनोदलाई शनिबार दिउँसै सिरहा ल्याइएको छ । उनले बयानमा पत्नीको माइती पक्षसँग आर्थिक लेनदेनको विवाद भइरहेकाले आवेशमा आएर पेट्रोल खन्याएको स्विकारेका छन् । थप अनुसन्धान गरिरहेका छौं, मान्छेको ज्यान गइसकेको छ, अहिलेलाई कर्तव्य ज्यान मुद्दा दर्ता गरेका छौं, चतुर्वेदीले भने । आइतबारै प्रहरीले मुद्दा दर्ता गरेको हो । तर पीडकसँग लिएको र पीडित माइतीपक्षको भनाइ बाझिएको छ । पीडकले आफू विदेशमा हुँदा ससुराको खातामा तीन लाख बढी रुपैयाँ पठाएको तर तीन लाखमात्रै तिरेका कारण पत्नीसँग झैझगडा हुँदै आएको बताएका छन् । ससुराले भने ज्वाइँबाट लिएको पैसा बुझाइसकेको दाबी गरेका छन् । अंशबन्डाको विषयमा जेठानीसँग मिलेर विनोदले अनितालाई दुःख दिएको आरोप लगाएका छन् । प्रहरीले अनिताकी जेठानीको पनि खोजी भइरहेको जनाएको छ ।"
तीन जनामा संक्रमणको आशंका,"(काठमाडौं)  टेकुस्थित शुक्रराज ट्रपिकल तथा सरुवा रोग अस्पतालमा उपचाररत दुई जनामा नोवल कोरोना भाइरस संक्रमण भएको आशंका गरिएको छ । चीनको वुहानबाट आइतबार साँझ आइपुगेका एक अमेरिकी नागरिकलाई भाइरस संक्रमणको अनुमान गरेर त्रिभुवन अन्तर्राष्ट्रिय विमानस्थलबाट सोझै टेकु अस्पताल पुर्याइएको छ । संक्रमण आशंकामा उपचाररत दुई नेपालीमध्ये ४८ वर्षीया महिला शुक्रबार र २८ वर्षीय पुरुष शनिबार चीनबाट आएका हुन् । महिला सांघाईमा तालिम लिएर फर्किएकी हुन् भने पुरुष चीन घुमेर आएका हुन् । त्रिभुवन अन्तर्राष्ट्रिय विमानस्थलमा स्वास्थ्य परीक्षण गर्दा ज्वरो र रुघाखोकी जस्ता लक्षण देखिएपछि उनीहरूलाई टेकु अस्पताल ल्याइएको अस्पतालका एक स्वास्थ्यकर्मीले बताए । चीनबाट आएका अमेरिकी नागरिकको स्वास्थ्य जाँच गर्दा ज्वरो देखिएकाले एम्बुलेन्समा हालेर टेकु अस्पताल पठाएको विमानस्थल हेल्थ डेस्क संयोजक गोपाल पाण्डेले जानकारी दिए । टेकु अस्पतालले शंका गरिएका बिरामीलाई आइसोलेसन वार्डमा राखेर उपचार र निगरानी गरिरहेको छ । उनीहरूको र्याल र रगतको नमुना परीक्षणका लागि अस्पतालले आइतबार बिहान राष्ट्रिय जनस्वास्थ्य प्रयोगशाला पठाएको थियो । स्वास्थ्य मन्त्रालयका प्रवक्ता महेन्द्रप्रसाद श्रेष्ठले नमुना परीक्षण नेपालमै हुने बताए । यसअघि हङकङमा नमुना परीक्षण गरिएको थियो । हङकङबाट रिपोर्ट आइपुग्न धेरै दिन लाग्ने भएकाले यतै परीक्षण गर्ने तयारी हुँदै छ, प्रवक्ता श्रेष्ठले भने । तर राष्ट्रिय जनस्वास्थ्य प्रयोगशालाले भने यहाँ कोरोना भाइरसको परीक्षण सम्भव नरहेको जनाएको छ । सुरक्षाको उचित व्यवस्था नहुँदा स्वास्थ्यकर्मी बिरामीको नजिक जान डराइरहेको अस्पताल स्रोतले जनाएको छ । अस्पतालका निर्देशक डा वासुदेव पाण्डेले भने बिरामी भर्नाबारे केही थाहा नभएको बताए । स्वास्थ्य मन्त्रालयले विमानस्थलमा २४ घण्टे हेल्थ डेस्कमार्फत बिरामी पत्ता लगाउन सजगता अपनाइरहेको छ । चीनबाट आएका व्यक्तिको स्वास्थ्य परीक्षण गर्न मन्त्रालयले स्वास्थ्यकर्मीको टिम खटाएको छ । टिममा टेकु अस्पतालकै तीन जना चिकित्सक छन् । कुनै व्यक्तिमा लक्षण देखिए एम्बुलेन्समा हालेर अस्पताल पुर्याइन्छ, प्रवक्ता श्रेष्ठले भने ।टेकु अस्पतालले आइतबार कोरोना भाइरसका बिरामीको उपचारबारे स्वास्थ्यकर्मीलाई तालिमसमेत दिएको छ । बिरामी भर्ना भइहाले कसरी उपचार गर्ने र आफू कसरी बच्ने भनेर तालिम दिएका हौं, अस्पतालका निर्देशक डा पाण्डेले भने । तत्काल उद्धारको मागकांग्रेसले नोवल कोरोना भाइरसबाट नेपालसमेत उच्च जोखिममा रहेको उल्लेख गर्दै सुरक्षाका लागि गम्भीरतापूर्वक कदम चाल्न सरकारसँग माग गरेको छ । कांग्रेस संसदीय दलले आइतबार विज्ञप्ति जारी गरेर चीनको हुबई प्रान्तस्थित वुहानका विभिन्न विश्वविद्यालय र शिक्षण संस्थामा अध्ययनरत नेपाली विद्यार्थी र व्यवसायी जोखिममा रहेकाले उनीहरूलाई सुरक्षित तरिकाले यथाशीघ्र उद्धार गर्नसमेत माग गरेको छ । महामारीका रूपमा फैलन सक्ने कोराना भाइरस फैलन नदिन आवश्यक सुरक्षा व्यवस्था तथा संक्रमित व्यक्तिको उचित उपचारको व्यवस्था मिलाउन सरकारको ध्यानाकर्षण गराउँछौं, कांग्रेसका प्रमुख सचेतक बालकृष्ण खाँडद्वारा जारी विज्ञप्तिमा भनिएको छ ।रसुवागढी सीमामा उच्च सतर्कतानुवाकोट चीनमा नोवल कोरोना भाइरसको संक्रमण बढेपछि रसुवागढी नाकामा उच्च सतर्कता अपनाइएको छ । नाकाबाट भित्रिने मानिसमा भाइरसको शंका लागे रेकर्ड राख्ने र स्वास्थ्य संस्थामा पुर्याउने गरी शनिबारबाट डेस्क सञ्चालन गरिएको प्रमुख जिल्ला अधिकारी अर्जुन भण्डारीले जानकारी दिए ।जिल्ला सुरक्षा समितिले कोरोना भाइरस रसुवागढी नाकाबाट आउने पर्यटकको माध्यमबाट नेपाल भित्रिन नदिन सम्बन्धित निकायलाई निर्देशन दिइने जनाएको छ । नाकामा जिल्ला अस्पताल रसुवा, स्वास्थ्य कार्यालय र गोसाइँकुण्ड गाउँपालिकाको संयुक्त समन्वयमा निगरानी गरिएको छ । रसुवागढी नाकाबाट दैनिक ७०९० जना स्वदेशी तथा विदेशी पर्यटक आवतजावत गर्छन् । चीनले पनि केरुङमा आउजाउ गर्ने मानिसको स्वास्थ्य परीक्षण थालिसकेको छ ।"
टिकट रद्द गर्दै चिनियाँ एयरलाइन्स,"काठमाडौं (कास) नोवल कोरोना भाइरसको संक्रमण बढ्दै गएपछि चिनियाँ पर्यटन मन्त्रालयले आफ्ना ट्राभल एजेन्सी तथा अनलाइन टिकट विक्रेतालगायतलाई जारी भइसकेका टिकट रद्द गर्न निर्देशन दिएको छ । यसको असर नेपाल आउने एयरलाइन्समा पनि असर पर्ने भएको छ । नेपाल भम्रण गर्ने पर्यटकमा चिनियाँ दोस्रो स्थानमा पर्छन् । चिनियाँ पर्यटन मन्त्रालयको निर्देशनलगत्तै नेपालमा उडान भर्दै आइरहेका चिनियाँ वायुसेवा कम्पनीहरूले टिकट फिर्ता गर्न चाहने यात्रुलाई तत्काल सघाउन भनेका छन् । नेपालमा रहेका चिनियाँ एयरलाइन्सले ट्राभल एजेन्सीलाई टिकट रद्द गर्न चाहनेलाई तत्काल भुक्तानी फिर्ता दिनू भनिसकेको ठमेलस्थित ओशो टुर एन्ड ट्राभलका प्रबन्ध निर्देशक श्यामराज थपलियाले बताए । उनका अनुसार एयर चाइनाको काठमाडौंस्थित कार्यालयले नेपाली एजेन्सीलाई आइतबार इमेलमार्फत यात्रा रद्द गर्न चाहनेलाई रकम फिर्ता दिन खबर गरेको हो । काठमाडौंमा आउने चिनियाँ एयरलाइन्समा यात्रु ओर्लिनुअघि ब्रिफिङ पनि थालिएको छ । चीनसहित पूर्वी एसिया रुटबाट आउने जहाजमा यात्रुलाई काठमाडौं ओर्लिनुअघि कसैलाई ९८ डिग्री फरेनहाइट ज्वरो देखिए हेल्थ डेस्कमा सम्पर्क गर्न भनिएको छ, त्रिभुवन अन्तर्राष्ट्रिय विमानस्थलका महाप्रबन्धक देवेन्द्र केसीले भने । उनले चिनियाँ यात्रुलाई फारम विवरण पनि भराउन थालिएको बताए । काठमाडौंस्थित एक अर्का चिनियाँ वायुसेवामा कार्यरत नेपालीले चीनबाट आउने यात्रुलाई रेड जोनमै निगरानी गरिन थालिएको बताए । काठमाडौंमा एयर चाइना, चाइना इस्टर्न, चाइना साउर्दन, सिचुवान एयरलाइन्स र तिब्बत एयरलाइन्सले ल्हासा, ग्वाङजाउ, कुनमिङ, छेन्दुबाट सेवा दिँदै आएका छन् । नेपालमा दर्ता भएको हिमालय एयरलाइन्सले चीनको बेइजिङसहित अन्य ५ सहरमा उडान गर्दै आएको छ ।"
२९ राउन्ड गोलीसहित पक्राउ,पोखरा (कास) पोखरा विमानस्थलमा आइतबार २९ राउन्ड गोलीसहित पोखरा महानगर२७ का जितु शाही पक्राउ परेका छन् । यती एयरबाट काठमाडौं उड्न लागेका उनको झोलामा २२ बोर राइफलमा प्रयोग हुने गोली भेटिएको छ ।
वन अधिकृतविरुद्ध भ्रष्टाचार मुद्दा,काठमाडौं (कास) अख्तियारले बबई सब डिभिजन वन कार्यालय बर्दियाका अधिकृत आनन्दप्रसाद साहविरुद्ध आइतबार विशेष अदालतमा भ्रष्टाचार मुद्दा दायर गरेको छ । साहले निजी जग्गाको काठको नापजाँच लागत तयार गरी बिमाको आदेश सिफारिस गरेबापत घूस लिएको छानबिनबाट पुष्टि भएको थियो ।
गुरुङ धरौटीमा रिहा,पोखरा (कास) कास्की फुटबल संघका अध्यक्षमाथि अभद्र व्यवहार गरेको आरोपमा पक्राउ परेका गण्डकी प्रदेशसभा सदस्य राजीव गुरुङ (दीपक मनाङे) आइतबार धरौटीमा रिहा भएका छन् । जिल्ला प्रशासन कार्यालयले उनलाई ६ हजार धरौटीमा रिहा गरेको हो ।
बीपीएलमा सिंह ११ र डीसीसी विजयी,"(वीरगन्ज)  वीरगन्ज प्रिमियर लिग (बीपीएल) अन्तर्गत आइतबारका दुई खेलमा सिंह ११ लायन्स र डीसीसी वीरगन्ज विजय भएका छन् । वीरगन्जको नारायणी क्रिकेट मैदानमा पहिलो खेलमा सिंह ११ ले ड्रागेन अफ साहिब दरबारलाई ६ विकेटले पराजित गरेको थियो । टस हारेर पहिले ब्याटिङ गर्न आएको साहिब दरबारले निर्धारित २० ओभरमा ८ विकेटको क्षतिमा १ सय २८ रन बनायो । दीपक टिटुङ र समीर नेपालले २४२४ रनको समान योगदान दिए । सिंह ११ का महबुब आलमले ४ ओभरमा २१ रन खर्चेर ४ र रोहितकुमार सिंहले ३ विकेट लिए । जबाफमा आएको सिंह ११ ले ३ बल बाँकी हुँदै हासिल गर्यो । महबुबले २० बल खेल्दै ३ छक्का र ३ चौका प्रहार गर्दै ३८, आशिष झाले ३१ र सुधीर चौधरीले २३ रन बनाए । महबुब म्यान अफ द म्याच घोषित भए । दोस्रो खेलमा डीसीसी वीरगन्जले रौतहट राइनोजलाई ६ विकेटले पराजित गर्यो । रौतहटले टस जितेर पहिलो ब्याटिङ गर्दै ७ विकेटको क्षतिमा १ सय २ रन बनायो । राइनोजका गौरव खड्काले ६४ रन जोडे । डीसीसीका अभिनाश कर्ण र साजिद मन्सुरले २२ विकेट लिए । डीसीसीले १८२ ओभरमै लक्ष्य पुरा गर्यो । हरिकृष्ण झा ९ रनमै आउट भए पनि सोनु अन्सारीले ३२ र सैफ अलि हवारीले ३० रन बनाउदै डीसीसीलाई जिताए । राइनोजका जितेन्द्र मुखियाले कसिलो बलिङ प्रदर्शन गर्दै ४ ओभरमा १४ रन खर्चेर एक विकेट लिए । गौरव खड्का म्यान अफ दि म्याच भए । सोमबारको पहिलो खेल वीरगन्ज स्टार्स र सिंह ११ र दोस्रो खेल केआईसी वीरगन्ज र रौतहट राइनोजबीच खेलिने आयोजक युनाइटेड क्रिकेट क्लबले जनाएको छ । पहिलोपटक वीरगन्जमा आयोजित बीपीएलको विजेताले २ लाख ५० हजार र उपविजेताले १ लाख ८० हजार रुपैयाँ पुरस्कार पाउने छन् । म्यान अफ दि सिरिजले २० हजार र बेस्ट बलरब्याट्सम्यानका लागि १०१० हजार रुपैयाँको पुरस्कार दिइने छ । प्रतियोगितामा ६ टोली सहभागी छन् । प्रत्येक टोलीमा अन्तर्राष्ट्रिय र राष्ट्रिय प्रतियोगितामा सहभागी भएका खेलाडी छन् । अक्सनद्वारा खेलाडी खरिद गरिएको थियो ।"
बुझ्नै सकेनन् सेटिनका धारणा,"भ्यालेन्सिया बार्सिलोना प्रशिक्षक क्वेक सेटिनले अन्ततः माने, उनका खेलाडीले उनको धारणा अझसम्म राम्रोसँग बुझ्न सकेका छैनन् । बार्सिलोना शनिबार ला लिगामा भ्यालेन्सियासँग २० ले पराजित रह्यो । उनी आएयता बार्सिलोनाले बेहोरेको यो पहिलो हार हो । महिनाको सुरुमा एरनेस्टा भाल्भरडे बर्खास्तीमा परेपछि उनले बार्सिलोना सम्हाल्ने मौका पाएका पाएका थिए । भ्यालेन्सियाविरुद्धको त्यस खेलमा बार्सिलोना सुरुमै पछाडि पर्ने थियो । तर टिम भाग्यमानी रह्यो । म्याक्सी गोमेजको पेनाल्टी प्रहारलाई मार्क आन्द्रे टेर स्टेगनले बचाए । उनै गोमेज भ्यालेन्सियाको विजयमा नायक बने । दोस्रो हाफ सुरु भए लगतै उनको प्रहार बार्सिलोनाका रक्षक जोर्डी अल्बाको जिउमा लाग्दै आत्मघाती गोल गरे । गोमेजले नै खेल समाप्त हुन १३ मिनेट अगाडि अर्को गोल गरे । मैले जे जति भनेको छु, सायद खेलाडीले त्यो सबै राम्रोसँग बुझेका छैनन् । अथवा मैले आफैं खेलाडीलाई बुझाउन नसकेको हुन सक्छ, सेटिनले भने, आज बार्सिलोनाले जसरी खेल्यो, त्यसलाई मन पराउन कोही पनि हुने छैनन् । बार्सिलोनाले खेलमा बलमाथि ७४ प्रतिशत आफ्नो प्रभुत्व कायम गरेको पनि थियो । भ्यालेन्सिया आफ्नो काममा गम्भीर थियो र त्यसै अनुसार खेल्यो पनि । अहिलेको बार्सिलोना टिममा सुधारर्नुपर्ने धेरै छन्, सेटिनले थपे । उनी आएपछिको पहिलो खेलमा बार्सिलोनाले गत साता ग्रेनेडलाई १० ले हराएको थियो । यस्तै कोपा डे रेमा बार्सिलोना इबाजामाथि २१ ले विजयी रह्यो । यो हारले क्लबमा एक प्रकारले सेटिनको हनिमुनमा पनि पूर्ण बिराम लागेको छ । यी सबै खेलमा बार्सिलोनाले बलमाथि त अत्यधिक नियन्त्रण लियो, तर गोल निकाल्न भने संघर्षरत रह्यो । हामीले पासका नाममा लागतार पास त दिइरह्यौं, तर चाहिए जत्तिको बललाई अगाडि पनि लान सकेनौं । हाम्रो उद्देश्य पक्कै पनि त्यो केही पनि होइन, ६१ वर्षीय सेटिनले भने । सेटिन त्यस्ता प्रशिक्षक हुन्, जसको रणनीति बलमाथि अत्यधिक प्रभुत्व कायम राख्ने नै हुने गर्छ, तर यहीअनुसार खेलेर उनको टिमले अहिलेसम्म कुनै उपाधि भने जित्न सकेको छैन ।आफ्नो प्रशिक्षक जीवनमा उनले अहिलेसम्म कुनै पनि ठूलो सफलता हात पार्न सकेको छैन । सेटिनले भ्यालेन्सियामा बराबरीका एक मात्र सफलता बल नियन्त्रण मात्र रहेको माने । उनले खेलको दोस्रो हाफमा आफ्नो टिम अझ खराब भएको विश्लेषण गरे । बार्सिलोनामा मिडफिल्डर सर्जियो बुस्क्वेट हारमा पनि सकारात्मक हुनुपर्ने मान्छन्, किनभने टिमले अब प्रशिक्षकको धारणाअनुसार विस्तारै आफ्नो लय समात्ने छ ।उनले भने, हामीले दोस्रो हाफमा पर्याप्त आक्रमण बुन्ने प्रयास त गर्यौं, तर कुनै पनि त्यति धेरै सटिक भएन । अब हामी सबै खेलाडीको एउटै उद्देश्य हुनु पर्छ, नयाँ प्रशिक्षकको योजना अनुसार चल्ने । उनले थपे, प्रशिक्षक सेटिनको खेलाउन शैली क्लबका लागि धेरै नयाँ केही पनि होइन । तर यसमा केही फरकपन भने छ ।"
जनप्रेमीलाई उपाधि,"तनहुँ (कास) शुक्लागण्डकी नगरपालिकास्थत पञ्चमुनिदेव माध्यमिक विद्यालयले आयोजना गरेको राष्ट्रव्यापी छात्र भलिबल प्रतियोगिताको उपाधि जनप्रेमी माविले हात परेको छ । शुक्लागण्डकी१२ लामागाउँस्थित जनप्रेमी माविले फाइनल खेलमा आयोजक पञ्चमुनिदेव माविलाई ३० ले सोझो सेटमा पराजित गर्दै विजयी भएको हो । फाइनल खेल जनप्रेमी माविले २५१९, २५२१ र २५१८ ले सहज जित हात पारेको हो । राष्ट्रव्यापी छात्र भलिबलको उपाधि जितेको जनप्रेमी माविले शिल्ड, मेडल, प्रमाणपत्र र नगद ५० हजार रुपैयाँ प्राप्त गर्नेछ । उपविजेता बनेको आयोजक पञ्चमुनिदेव माविले सिल्ड मेडल, प्रमाणपत्र र नगद ३० हजार रुपैयाँ पाउनेछ । त्यस्तै, तेस्रो स्थान प्राप्त गर्ने गोगन मावि कास्कीले सिल्ड मेडल, प्रमाणपत्र र २० हजार रुपैयाँ प्राप्त गर्नेछ । विजयी टिमलाई सोमबार पुरस्कार वितरण हुने विद्यालयले जनाएको छ । प्रतियोगितामा तनहुँ, स्याङ्जा र कास्की गरी १६ विद्यालयको सहभागिता रहेको थियो ।"
अन्तर्राष्ट्रिय हाप्किडो सेमिनार,"काठमाडौं (कास) नेपाल मार्सल आर्ट्स हाप्किडो एसोसिएसनको आयोजनामा पोखरामा प्रथम अन्तर्राष्ट्रिय हाप्किडो सेमिनार आइतबार सम्पन्न भएको छ । पोखरा कभर्डहलमा सेमिनारमा सफलता पाउने प्रशिक्षार्थीलाई प्रमाणपत्र पत्र प्रदान गरियो । सोही अवसरमा गत साता सम्पन्न भएको राष्ट्रिय रेफ्रि सेमिनारमा सहभागीलाई पनि प्रमाणपत्र प्रदान गरियो । सेमिनारमा ग्रान्डमास्टर अमेरिकाका हि क्वान्ली, अस्ट्रियाका ग्रान्डमास्टर गेरहार्ड अग्रिन्ज, इरानका हेडमास्टर जफार नभेइ, स्पेनका मास्टर सल्भाडोर कभालेरो र नेपालका सिनियर मास्टर कालीबहादुर घर्ती मगरले प्रशिक्षण दिएका थिए ।"
बलियो आर्मी र उपाधि होड,आजका खेलपुलिसविरुद्ध एपीएफ१२ ः ०० बजेमछिन्द्रविरुद्ध थ्रीस्टार१५ ः ०० बजेदशरथ रंगशाला
संगीतालाई सम्मान,काठमाडौं (कास) १३ औं दक्षिण एसियाली खेलकुद (साग) की स्वर्ण विजेता संगीता बस्याललाई काव्य स्कुलले आइतबार सम्मान गरेको छ । काव्य स्कुलको १० औं स्पोर्ट्स मिटका अवसरमा सागमा तेक्वान्दोको महिला ६२ केजी तौल समूहमा स्वर्ण विजेता संगीतालाई नगदसहित सम्मान गरिएको हो । संगीताले फाइनलमा भारतकी गगनजोत गिललाई पराजित गर्दै स्वर्ण जितेकी थिइन् । स्पोर्ट्स मिटमा तेक्वान्दोतर्फ १३ तौल समूहमा प्रतिस्पर्धा भएको थियो । जसमा छात्रामा सेफिना कुटु र छात्रमा आर्यन राजभण्डारी उत्कृष्ट खेलाडी चुनिए ।
राइनो गोल्डकप फागुन पहिलो साता,"नवलपरासी (कास) राइनो संरक्षण गोल्डकप फुटबल प्रतियोगिता फागुन पहिलो साता पूर्वी नवलपरासीमा हुने भएको छ । कोल्हुवामा नन्दभाउजू मध्यवर्ती वन उपभोक्ता समितिले पत्रकार सम्मेलनको आयोजना गरी विभागीय र ए डिभिजनका समेत १२ फुटबल टिमको प्रतिस्पर्धा हुने आइतबार जनाएको छ । फागुन ५ गते राइनो कपको खेल मैदान कोल्हुवामा आयोजना हुने जानकारी दिएको हो । १६ औं राइनो संरक्षण गोल्डकप फुटबल प्रतियोगितामा प्रथम र द्वितीय हुने टिमले क्रमशः नगद १० लाख, ५ लाख नगद र सिल्ड पुरस्कार दिइने आयोजकले जनाएको छ ।"

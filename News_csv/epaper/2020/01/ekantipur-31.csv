शीर्षक,विवरण
'सरकारसँग जनता किन रुष्ट ?',"सरकार जनतासँग यति धेरै घनिष्ठ भएर काम गर्दा पनि आम जनताको आक्रोशको सिकार किन भइरहेको छ ? केन्द्रीय सदस्य जगन्नाथ खतिवडाले प्रश्न गरे । विश्वास प्रतिस्पर्धासम्बन्धी सूचकमा सरकार एक १ स्थान माथि उठेको प्रधामन्त्रीको भनाइमा केन्द्रीय नेताहरू विश्वस्त हुनै सकेनन् । एकातिर प्रधानमन्त्रीज्यूको त्यस्तो दाबी छ, अर्कातिर पार्टीमा अविश्वासको वातावरण बढ्दै गइरहेको राजनीतिक प्रतिवेदन कार्यकारी अध्यक्षबाट आउँछ, एक केन्द्रीय सदस्यले भने, दुई अध्यक्षको फरक फरक कुरामा यहीँ त विश्वास गर्न सकिएन, देशमा विश्वासको वातावरण बन्यो होला भनेर कसरी पत्याउने ? बुधबार करिब २ घण्टा भाषण गरेका प्रधानमन्त्री ओलीले एक घण्टाजति यी दुई वर्षमा सरकारले गरेका कामको फेहरिस्त सुनाएका थिए । त्यही क्रममा उनले लैंगिक समानताको विश्व सूचकांकमा नेपाल एक स्थान माथि उक्लिएको विवरण पनि पेस गरे तर उनकै पार्टीभित्र लैंगिक असमानताको खाडल असाध्यै गहिरो भएको भन्दै नेतृत्वको कठोर आलोचना भइरहेको छ । यसले बिहीबारको समूहगत छलफलमा पनि निरन्तरता पायो । संविधान र राजनीतिक दलसम्बन्धी ऐनले ३३ प्रतिशत महिला सहभागितालाई सुनिश्चित गरेको भए पनि पार्टीले गम्भीर रूपमा नलिएको केन्द्रीय सदस्य ओनसरी घर्तीले बताइन् । वैधानिक व्यवस्था कार्यान्वयन गर्न यो बैठकले म्यान्डेट नै दिनुपर्ने कुरा बैठकमा उठ्यो, उनले कान्तिपुरसित भनिन् । केन्द्रीय सदस्य धर्मशिला चापागाईंले बैठकमा स्थायी कमिटीका दुई महिला सदस्यलाई पार्टी सचिवालयमा मनोनयन गर्न र स्थायी कमिटीमा कम्तीमा ३३ प्रतिशत महिला सहभागी गराउन माग राखेको बताइन् । उनले विभिन्न आयोग र संवैधानिक निकायमा नियुक्ति गर्दा समावेशीकरणलाई ध्यान दिनुपर्ने र त्यसका लागि पार्टीले सरकारलाई निर्देशन गर्न सक्नुपर्ने धारणा समूह बैठकमा राखेकी छन् । अध्यक्ष दाहालले प्रस्तुत गरेको राजनीतिक प्रतिवेदनमा पनि पार्टी कमिटीहरूको अभावका कारण सरकारले गरेका राम्रा कामको प्रचार गर्न र सरकारलाई कमीकमजोरीबाट बचाउन पार्टीले नेतृत्वदायी भूमिका खेल्न नसकेको उल्लेख छ । एमसीसीको हाउगुजी नेकपाका ४ सय ४५ केन्द्रीय सदस्यहरू १५ समूहमा बाँडिएर छलफल गरिरहेका छन् । १५ वटै समूहमा चर्को गरी उठेको विषय भने अमेरिकी मिलिनियम च्यालेन्ज कर्पोरेसन (एमसीसी) सँग भएको सम्झौता हो । एमसीसीबारे प्रधानमन्त्री ओली र ओलीइतर नेताको गुटको प्रभाव समूहगत छलफलमा स्पष्टै देखिएको छ । ओली पक्षधर नेताहरूले एमसीसी सम्झौता जतिसक्दो छिटो कार्यान्वयनमा लैजानुपर्ने जोड दिइरहेका छन् । पूर्वमाओवादी र पूर्वएमालेका माधव नेपाल र झलनाथ खनाल पक्षधर नेताले भने अहिलेकै प्रावधानमा एमसीसी सम्झौता अघि बढाउन नसकिने बताएका छन् । उनीहरूले प्रधानमन्त्रीले एमसीसीबारे दिएको अभिव्यक्तिमा तथ्यगत त्रुटि औंल्याउँदै यसलाई थप स्पष्ट पार्नुपर्ने बताएका छन् । यसरी धारणा राख्नेमा केन्द्रीय सदस्यहरू जयपुरी घर्ती, देव गुरुङ, लीलामणि पोखरेल, भीम रावल, युवराज चौलागाईं, महेश बस्नेतलगायत थिए । कतिपय सदस्यले एमसीसीबारे अध्ययन गर्न थप संयन्त्र बनाउनुपर्ने प्रस्तावसमेत बैठकमा गरेका थिए । युवराज खतिवडा, योगेश भट्टराई, कैलाश ढुंगेल, कर्णबहादुर थापालगाायत नेताले भने एमसीसी सम्झौता नेपालकै विकासका लागि भएको भन्दै यसलाई जसरी भए पनि संसद्बाट अनुमोदन गर्नुपर्ने बताए । ॅउपाध्यक्ष बनाउँदा वामदेवको बेइज्जत हुन्छनेकपा केन्द्रीय कमिटीको बैठकमा प्रस्तावित उपाध्यक्ष वामदेव गौमतको विषय पनि उठेको छ । अध्यक्षद्वयको राजनीतिक र महासचिवको सांगठनिक तथा विधान संशोधन प्रस्तावमाथि छलफल गर्दै नेताहरूले केन्द्रमा मात्रै उपाध्यक्ष हुने व्यवस्था अप्राकृतिक भएको भनी टिप्पणी गरे । केन्द्रमा मात्रै उपाध्यक्ष राख्नुको कारण के हो ? ती केन्द्रीय सदस्यहरूको भनाइ थियो, अझ वामदेव गौतमलाई मात्रै हेरेर उपाध्यक्ष बनाउँदा उहाँकै बेइज्जत हुन्छ । महासचिव विष्णु पौडेलले केन्द्रमा मात्रै उपाध्यक्ष पद रहने गरी विधान संशोधनको प्रस्ताव केन्द्रीय कमिटी बैठकमा पेस गरेका थिए । यसअघि स्थायी कमिटी बैठकमा पनि तल्लो तहसम्म उपाध्यक्ष पद सिर्जना गर्नुपर्ने आवाज उठेको थियो तर त्यसको जवाफ दिँदै अध्यक्ष पुष्पकमल दाहालले अहिले तल्ला कमिटीमा उपाध्यक्ष पद सिर्जना गर्न नसकिने बताएका थिए । साउन ३१ गते बसेको नेकपा सचिवालय बैठकले गौतमलाई उपाध्यक्ष बनाउने प्रस्ताव गरेको थियो । उक्त प्रस्ताव स्थायी कमिटी बैठकले अनुमोदन गरेर केन्द्रीय कमिटीमा ल्याएको हो । समूह प्रमुखउपप्रमुख बनाउनै हम्मे केन्द्रीय कमिटी बैठक उद्घाटन गर्दै अध्यक्ष ओलीले पुरानो कुरा भुलेर एकताबद्ध हुन सदस्यहरूलाई निर्देशन दिएका थिए । अध्यक्ष दाहालले प्रस्तुत गरेको राजनीतिक प्रतिवेदनमा पनि गुटउपगुट त्यागेर नयाँ सिराबाट अघि बढ्नुपर्ने उल्लेख थियो । अब नेकपा पूर्वएमाले र पूर्वमाओवादीमा बाँडिन नहुने तर्क आएका थिए तर समूहको टोली नेता र उपनेता छनोट गर्ने विषयमै विवाद भएपछि अधिकतर समूहको समूहगत छलफल ढिलो सुरु भएका थिए । पार्टीका विभाग र कमिटीमा जस्तै समूह विभाजनमा पनि पूर्वएमाले र पूर्वमाओवादीको समीकरण मिलाएर टोलीको नेता र उपनेता छानिएको छ । केही समूहमा भने को नेता बन्ने भन्ने विवाद नमिलेपछि ज्येष्ठ सदस्यलाई बैठकको सहजीकरण गर्ने जिम्मेवारी दिइएको थियो । पेरिसडाँडामा ॅगुल्जार केन्द्रीय सदस्य मोहम्मद हारुन हलुवाई बैठकमा सहभागी हुन भनेर सुरुमा पार्टीको केन्द्रीय कार्यालय धुम्बाराही पुगे तर उनी परेको समूह १० को बैठक जनवर्गीय संगठनको कार्यालय रहेको पेरिसडाँडामा थियो । धुम्बराही पुगेपछि मलाई बैठक पेरिसडाँडामा हो भन्ने याद आयो अनि साथीको मोटरसाइकलमा यता आइपुगेँ, हुलवाईले कान्तिपुरसँग भने । केन्द्रीय सदस्य मञ्जुकुमारी चौधरी पनि बैठकस्थलबारे अलमलमा परेकी थिइन् । चौधरी चोकचोकमा बाटो सोध्दै पेरिसडाँडा पुगेकी थिइन् । चौधरी र हारुन दुवै पूर्वएमाले तर्फका केन्द्रीय सदस्य हुन् । पार्टी एकीकरणपछि विभिन्न जनवर्गीय संगठनहरूको बैठक बस्दै आएको भए पनि केन्द्रीय निकायकै बैठक भने पेरिसडाँडामा बिहीबार पहिलोपटक बसेको थियो । पार्टी एकीकरण भएपछि पूर्वमाओवादीको केन्द्रीय कार्यालय पेरिसडाँडामा नेताहरू जान छाडेका थिए । एकीकरणपछि पार्टी अध्यक्ष एवम् प्रधानमन्त्री ओली एक पटक मात्रै पेरिसडाँडा पुगेका छन् भने अर्का अध्यक्ष दाहाल पनि औपचारिक कार्यक्रममा मात्रै त्यहाँ जाने गर्छन् । समूह ९, १० र ११ को छलफल भइरहेको पेरिसडाँडा एकीकरणपछि पहिलोपटक भरिभराउ देखिएको छ ।"
लेखाले थाल्यो छानबिन,"ट्रस्टको सञ्चालक समिति सदस्यसमेत रहेका ज्ञवालीले गल्ती भए माफ गर्न भन्नुपरेको थियो । ट्रस्ट हेर्ने अधिकार पाएका प्रधानमन्त्री कार्यालयका सचिव बिडारीले समितिमा सम्झौतामाथि धेरै प्रश्न उठेको स्विकारे । सांसदज्यूहरूले उठाएका धेरै कुरा जायज छन्, उनले भने, यसको जवाफ दिन केही सम्झौता अध्ययनका लागि समय चाहिन्छ । आफूले ट्रस्टको विषयलाई भर्खर हेर्न थालेकाले सबै कुरा यकिन गर्न नसकेको उनले बताए । समितिका सचिव रोजनाथ पाण्डेका अनुसार ट्रस्टका अधिकारीलाई सम्झौता अध्ययनका लागि समय दिन भन्दै अर्को बैठकमा छलफल गर्ने निर्णय भएको छ । प्रधानमन्त्री ओलीले बुधबार मात्रै नेकपा केन्द्रीय कमिटी बैठक उद्घाटनमा मन्तव्य राख्दै यति होल्डिङ्ससँग सरकारले गरेको काम कानुनसम्मत रहेको दाबी गरेका थिए । उनले भनेका थिए, हामीभन्दा अघिको देउवा सरकारले गरेको सम्झौता पनि कानुनसम्मत रहेको देखियो । यसमा विरोध गर्नुको कुनै अर्थ छैन ।गोकर्णस्थित फरेस्ट रिसोर्टको लिज अवधि ६ वर्ष बाँकी छँदै २५ वर्ष थप्ने निर्णय प्रक्रियामा पर्दापछाडि निकै सक्रिय रहेका सहसचिव ज्ञवालीले सार्वजनिक रूपमा प्रतिरक्षा गर्दै आएका छन् । उपप्रधान तथा रक्षामन्त्री ईश्वर पोखरेल अध्यक्ष रहेको ट्रस्टको सञ्चालक समितिले गरेको सिफारिसका आधारमा मन्त्रिपरिषद्ले समय थप गर्ने निर्णय गरेको थियो ।गोकर्ण रिसोर्ट सञ्चालन गर्न एलएम सुभीर ब्रदर्स नेपाल प्रालिले २०५२ मा अनुमति पाए पनि जालझेलपूर्ण तरिकाले यति होल्डिङ्सले रिसोर्ट सञ्चालन गर्दै आएको छ । हालको सम्झौताअनुसार ३० वर्षका लागि सुरु वर्षबाट १ लाख ४० हजार र प्रत्येक वर्ष वृद्धि हुने दर कायम गरी अन्तिम वर्ष २ लाख ६० हजारका दरले कुल ५० लाख अमेरिकी डलर (हालको विनिमय दरअनुसार ५६ करोड ७५ लाख रुपैयाँ) भाडा सरकारले पाउनेछ । यो हिसाबअनुसार अहिले प्रतिरोपनी ५ सय ६४ रुपैयाँ मासिक भाडा यतिले तिर्दै आएको छ । रिसोर्ट २७ सय ९३ रोपनी क्षेत्रफलमा फैलिएको छ ।त्यस्तै ट्रस्टको कार्यालयले दरबारमार्गस्थित आफ्नो जग्गामा भवन बनाएर ३० वर्ष लिजमा दिने सम्झौता गर्दा करिब साढे ५ अर्ब रुपैयाँको अनियमितता भेटिएको छ । ६ अर्ब ९७ करोड रुपैयाँमा भवन बनाएर ३० वर्षसम्म सञ्चालन गर्ने प्रस्ताव गरेको थामसेर्कु डेभलपर्ससँग जम्मा १ अर्ब ४० करोड रुपैयाँमा ठेक्का सम्झौता गरेको भेटिएको हो । यसबाट कोषलाई ३० वर्षको अवधिमा ५ अर्ब ५७ करोड रुपैयाँ नोक्सानी हुने देखिन्छ ।ट्रस्टको सञ्चालक समिति बैठकले ०७१ साउन २८ मा दरबारमार्गको १ रोपनी १४ आना जग्गा लिजमा दिने कार्यक्रम स्वीकृत गरेको थियो । त्यही कार्यक्रमअनुसार बोलपत्र आह्वान गर्दा ६ कम्पनीले भाग लिएकामा अवधि नाघेपछि थामसेर्कु डेपलपर्सले राखेको प्रस्ताव स्वीकृत भएको थियो । तीनवर्षे निर्माण अवधिसमेत जोडेर ३० वर्षमा थामसेर्कुले ६ अर्ब २६ करोड ३१ लाख ३२ हजार ३ सय ७० रुपैयाँ ट्रस्टलाई बुझाउने भनेको थियो । महालेखा परीक्षकको कार्यालयको प्रतिवेदनअनुसार त्यसमा १९ करोड २९ लाख ६५ हजार रुपैयाँ भवन निर्माण खर्चसमेत जोडेर ६ अर्ब ४५ करोड ६६ लाख रुपैयाँमा सम्झौता गर्न सचिवस्तरबाट स्वीकृति दिइएको थियो । सम्झौता भने भवन निर्माण लागत १९ करोड २० लाख रुपैयाँसमेत जोडेर ट्रस्टले १ अर्ब ५९ करोड ४० लाख रुपैयाँको गरिएको थियो ।"
आउँदै छन् क्रिस गेल,"गेल ईपीएल खेल्न इच्छुक भएलगत्तै आफूहरूले एकदमै चाँडो निर्णय गरेका कारण उनलाई भित्र्याउन सफल भएको अग्रवालले बताइन् । ईपीएलका प्रबन्ध निर्देशक आमिर अख्तरले विदेशी खेलाडीका हकमा आफूहरूले एउटा बास्केट बनाएर टिमलाई दिएको र त्यसमा गेलका लागि पोखरा राइनोजले तुरुन्तै निर्णय गरेको जनाए । अख्तरले गेल ईपीएलभन्दा विशेष भएको जनाउँदै उनलाई ईपीएलमा ल्याउनका लागि ६ महिनासम्म प्रयास गरिएको सुनाए । ६ फ्रेन्चाइज टोली समावेश ईपीएल मार्च १४ बाट २८ सम्म हुनेछ । त्यसमा हरेक टोलीले टेस्ट खेल्ने राष्ट्रका एक स्टार खेलाडी लिनुपर्ने नियम छ । पोखराले बिहीबार ४० वर्षे गेललाई आइकोनिक खेलाडीका रूपमा घोषणा गरेको हो । गत वर्ष दक्षिण अफ्रिकाका रिचर्ड लेभीलाई खेलाए पनि पोखरा पुछारमा रहेको थियो । गेलको पारिश्रमिक भने खुलाइएको छैन । तर गेलको भिडियो र फोटो ईपीएलले पछिसम्म प्रवर्द्धन गर्न पाउनेछ । विदेशी खेलाडीका लागि श्रम स्वीकृति अनिवार्य गरिएको र त्यसका लागि कदम चालिसकेको अख्तरले जानकारी गराए । एउटा टोलीले लिग चरणमा ५ खेल खेल्नुपर्छ । गेलले २ वा ३ मात्र खेल्न सक्छन् । गेल मार्च १२ मा आउनेछन् र कति समयका लागि हो भन्ने निश्चित छैन । उनी यहाँबाट सिधै आईपीएल खेल्न जानेछन् । आईपीएलको तालिका अझै नआइसकेकाले उनले ईपीएलमा कति खेल्ने टुंगो लागेको छैन, अख्तरले भने । आईपीएलमा गेल किंग्स११, पन्जाबबाट खेल्दै छन् । आईपीएल मार्च २९ बाट मे २४ सम्म आयोजना हुँदै छ ।"
ठग 'महाराज' को राजनीतिक साइनो,"(काठमाडौं)  महायज्ञ उद्घाटन गर्न भन्दै गत शुक्रबार चितवन पुगेका उपराष्ट्रपति नन्दबहादुर पुन मुख्य वाचकको विवादित पृष्ठभूमि थाहा पाएर कार्यक्रममा नगई आइतबार काठमाडौं फर्किए । तर यिनै महाराज भनिने विजय भण्डारी मुख्य वाचक रहेको महायज्ञमा यसअघि उपराष्ट्रपति विशेष अतिथिको भूमिकामा सहभागी भइसकेका थिए ।गत वैशाख ३१३ मा फर्पिङको त्रिभुवन आदर्श आवासीय माविले आयोजना गरेको धनधान्याचल महायज्ञमा उपराष्ट्रपति सहभागी भएका हुन् । त्यतिबेला महाराजले बोलाएर नभई विद्यालयले निमन्त्रणा गरेकाले उनी कार्यक्रममा गएको दाबी स्वकीय सचिव मिलन डाँगीले गरे । उपराष्ट्रपतिले महायज्ञको कार्यक्रम समापन गरेर फर्केकै साँझ महाराज लाई प्रहरीले पक्राउ गरेको थियो । ठगी मुद्दामा पक्राउ परेका उनी वैशाख १३ देखि १८ दिनसम्म डिल्लीबजार कारागार बसेका थिए । निस्केपछि पनि उनी विभिन्न धार्मिक कार्यमा सहभागी भइरहे । गत भदौ २८ देखि असोज ११ सम्म उनले गुल्मीको रिडीमा महायज्ञ लगाए । शुक्र अस्तको समयमा महायज्ञ लगाउन नहुने भन्दै नेपाल पञ्चांग निर्णायक समितिले गरेको आदेशविपरीत लगाइएको उक्त महायज्ञमा परराष्ट्रमन्त्री प्रदीप ज्ञवाली र राष्ट्रिय सभा अध्यक्ष गणेश तिमल्सेनासँगै भण्डारी एउटै मञ्चमा देखिएका थिए ।धार्मिक कार्यमा अमेरिका पठाइदिने भन्दै रकम ठग्ने बेलामा पनि भण्डारीले राजनीतिक दलका विभिन्न नेतासँग खिचिएका तस्बिर देखाउँदै प्रभावमा पार्ने गरेको देखिन्छ । भक्तपुर झौखेलका अमृत दाहालले महाराजले तत्कालीन राष्ट्रपति रामवरण यादवसँगै बसेको तस्बिर देखाएर आफ्नो पहुँच देखाएको बताए । उनले भने, ठूल्ठूला नेतासँग संगत छ भन्ने देखाएर हामीलाई फसाए । २०६९ माघमा महाराज को कलंकीस्थित आश्रम भनिएको घरमा पुग्दा दलका ठूला नेतासँग बसेको तस्बिर उनले भित्ताभरि टाँगेको देखिन्थ्यो । महाराजको फेसबुकमा समेत राजनीतिक दलका राष्ट्रिय तथा स्थानीय नेतासँग बसेका तस्बिरहरू राखिएको छ । सप्तरीको कञ्चनरूप नगरपालिकामा आयोजित धान्याचल महायज्ञमा राष्ट्रिय सभाका अध्यक्ष गणेश तिमल्सेनालाई उपहार दिँदै गरेको तस्बिर पोस्ट गरिएको छ । गत मंगलबार चितवनको पत्रकार सम्मेलनमा आयोजक समितिका महासचिव तथा प्रवक्ता दिलीप न्यौपानेले महाराजका प्रत्येक यज्ञमा नेताहरूको उपस्थिति रहने गरेको बताउँदै भनेका थिए, त्यसैले पैसाको कारणले, कमाइ धन्दाका कारणले अर्कोलाई उचाल्ने थेचार्ने कुरा नगर्नुस् । महाराजको शरणमा विद्यालय भरतपुर२१ पहाररिलोटारस्थित भानु मावि विद्यालय व्यवस्थापन समिति अध्यक्ष हुन्, नेकपाका जिल्लास्तरीय नेता दिलीप न्यौपाने । न्यौपाने हाल नारायणगढको नारायणी नदीकिनारमा यिनै महाराजलाई मुख्य वाचक बनाएर आयोजना गरिएको महायज्ञको महासचिव र प्रवक्ता छन् । २०७५ पुस १११ मा यही स्कुलले गरेको धनधान्याचल महायज्ञमा पनि यिनै महाराज मुख्य वाचक थिए । त्यतिबेला विद्यालयसँग महाराज कसरी जोडिए ? विद्यालयका प्रधानाध्यापक पूर्णप्रसाद भट्टका अनुसार महाराज आफैंले विद्यालयमा महायज्ञको प्रस्ताव ल्याएका थिए । एक करोडभन्दा थोरै पैसा उठे एक रुपैयाँ पनि नलिने बताउँदै उनले जोडबल गरेपछि विद्यालय व्यवस्थापन समितिका अध्यक्ष तयार भएका थिए ।त्यतिबेला हेलिकप्टर चढेर यज्ञस्थलमा आएका उनले आफू बस्नका लागि भने स्कुलभन्दा केही परको ठाउँ रोजेका थिए । महाराजबाट पीडित धादिङ र रसुवाका केही व्यक्ति फसेको रकम उठाउन भन्दै कार्यक्रमस्थलसम्मै पुगेका थिए । ठगीको कुरा बाहिरिने र विवाद बढ्ने भयले महाराज भरतपुर२१ का वडाध्यक्ष एवं कांग्रेस जिल्ला सदस्य चित्रसेन अधिकारीको घरमा बास बसेका थिए । कान्तिपुरसँग सम्पर्कमा आएका शिक्षकहरूका अनुसार महाराजको विवादित व्यक्तित्वबारे विद्यालयले थाहा पाए पनि यज्ञ विवादित हुने डरले मौनता साधेको थियो ।विद्यालयले महाराजकै जोडबलमा नेकपा अध्यक्ष पुष्पकमल दाहाललाई कार्यक्रममा बोलायो । स्थानीयका अनुसार यज्ञमा दाहाल आफू मात्रै पुगेनन्, नेकपाका महासचिव विष्णु पौडेललाई पनि लिएर गए । नेताहरूको यही उपस्थिति महाराज का निम्ति शक्ति देखाउने आवरण भइदियो । विद्यालय व्यवस्थापन समितिका एक सदस्यले कान्तिपुरसँगको कुराकानीमा विवादास्पद महाराजलाई यज्ञमा मुख्य वाचक बनाएर विद्यालयले त्यसबेला गल्ती गरेको बताए ।व्यवस्थापन समितिका अध्यक्ष न्यौपानेसँगको निकटताका कारण महायज्ञपछि पनि विद्यालयले महाराज लाई निरन्तर आफ्ना कार्यक्रममा आमन्त्रण गरेको देखिन्छ । गत पुस ६ गते विद्यालयले ५८ औं वार्षिकोत्सवमा प्रदेश ३ सरकारका सामाजिक विकासमन्त्री युवराज दुलाल र महाराज लाई विशेष अतिथिका रूपमा एउटै मञ्च प्रदान गर्यो । विद्यालयले महाराज लाई कति महत्त्व दिएको छ भने वार्षिकोत्सवका निम्ति छापिएको निमन्त्रणा कार्डमै महाराज र मन्त्रीको उपस्थितिलाई गरिमाका रूपमा उल्लेख गरिएको छ ।प्रधानाध्यापक पूर्णप्रसाद भट्टले महाराज विवादित भएको सुन्दा विगतका कामप्रति आफूहरूलाई ग्लानि भएको बताए । महाराज को पृष्ठभूमि जान्दाजान्दै पनि विद्यालय व्यवस्थापन समितिका अध्यक्ष न्यौपानेले पछिल्लो महायज्ञमा यिनैलाई मुख्य वाचक राख्न जोडबल गरे । स्कुलका एक शिक्षकले भने, विवादित व्यक्तिलाई बोकेर उहाँ किन हिँडिरहनुभएको छ ? के स्वार्थ छ, हामीले बुझ्नै सकेनौं ।प्रधानाध्यापक भट्टका अनुसार महायज्ञमा ४ करोड ३५ लाख बोलकबोल भए पनि नगद भने ८० लाख उठेको थियो, जसमा करिब ६० लाख खर्च भएको थियो भने सुरुमा पैसा नलिने बताएका महाराजले २५ लाख रुपैयाँ पारिश्रमिक बुझेका थिए । उनले भने, महायज्ञ सकिँदा विद्यालयसँग नगद रकम खासै थिएन । पछि बोलकबोल भएको रकम अलिअलि उठ्यो । उनका अनुसार धान्याचलमा कबोल भएको करिब एक करोड रुपैयाँ अझै उठ्न बाँकी छ । विद्यालय स्रोतका अनुसार व्यवस्थापन समितिका अध्यक्षले राष्ट्रिय पुनर्निर्माण प्राधिकरणले भवन बनाउन दिएको ६८ लाख, महानगरपालिकाले दिएको २५ लाख र वडा कार्यालयले दिएको १० लाख र संसद् विकास कोषबाट दिने भनिएको ५० लाखलाई पनि महायज्ञको चन्दाका रूपमा प्रस्तुत गरेर महायज्ञमा धेरै रकम उठाएको प्रचार गरिएको थियो । स्रोतका अनुसार महानगरपालिका र संसद् कोषबाट दिने भनिएको रकम आइसकेको छैन । वडाले दिने भनेको १० लाखमध्ये २ लाख ५० हजार मात्रै आएको छ । महायज्ञ लगाए पनि विद्यालयको आर्थिक अवस्था भने अझै पनि कमजोर छ । विद्यालयको खातामा शिक्षकको तलब भन्दै आएको रकम रकमान्तर गरेर अन्य काममा खर्चिएको छ । जसका कारण पछिल्लो दुई महिनाको तलब शिक्षकहरूले पाएका छैनन् । अहिले वाणिज्य बैंकमा रहेको विद्यालयको खातामा पैसा छैन । गत साउनमा आफू प्रधानाध्यापक भएर आउँदा विद्यालयको ऋण ३८ लाख रहेको भट्टले सुनाए । उनले भने, अहिले पनि गाडी किन्दाको २० लाख र अन्य १८ लाख जति विद्यालयको ऋण छ ।कान्तिपुरको सम्पर्कमा आएका विद्यालयका एक शिक्षकले स्कुलको आर्थिक अवस्था क्रमशः जर्जर बन्दै गएको तर व्यवस्थापन समितिका अध्यक्षसँग यस विषयमा कसैले प्रश्न गर्न सक्ने अवस्था नरहेको बताए । ती शिक्षकले भने, अध्यक्षको महाराजसँग अनौठो सम्बन्ध कस्सिएको छ, यता स्कुलको यो गति छ । पूर्वप्रधानाध्यापक एवं हालका शिक्षक दामोदर बरालले विगतमा विवादित महाराज स्कुलमा ल्याउनु आफूहरूको भूल भएको स्विकारे । उनले भने, यस्तो गल्ती अब गर्नुहुन्न ।"
भागेपछि बिचल्ली,"(चितवन)  जगतपुरको पशुपति मन्दिरका लागि नारायणगढमा हुँदै गरेको महायज्ञका प्रमुख वाचक बालयोगेश्वर भनिने विजय भण्डारीे व्यवस्थापनका काममा बढी खटिने गर्थे । महायज्ञका लागि सबैभन्दा खर्चिलो काम टेन्ट व्यवस्थापन र भव्य नौतले हवन कुण्ड बनाउन उनैले सम्झौता गरेका थिए ।जगतपुर नयाँ बस्तीमा रहेको पशुपतिनाथ मन्दिर व्यवस्थापन समितिका अध्यक्ष मनोज पुडासैनीले कात्तिक २८ मा भरतपुर महानगरपालिकासँग नारायणगढस्थित नारायणी नदी किनारको चौर पुस २० देखि उपलब्ध गराउन अनुरोध गरेका थिए । महानगरले ठाउँ दिएपछि कामका लागि विभिन्न निकायसँग सम्झौता गर्न विजय भण्डारी अग्रसर भए । पुस ९ मा मण्डप निर्माण तथा टेन्टको सम्झौता भएको छ । ३५ लाख रुपैयाँमा टेन्ट र हवन कुण्डको नौ तले मण्डप निर्माणको सम्झौता हुँदा पहिलो पक्षका मूल आयोजक समारोह समितिका तर्फबाट संकल्पकर्ता एवं प्रमुख वाचक उल्लेख गर्दै बालयोगेश्वर महाराजश्री ले हस्ताक्षर गरेका छन् । नारायणगढको संगम टेन्ट हाउसले यो कामको जिम्मा लिएको थियो । महाराज को टिम तीन महिनादेखि चितवनमा सक्रिय थियो । यज्ञ आयोजक मूल समितिको संयोजक लालबहादुर दवाडी हुन् । मण्डपसमेत बनेर सकिएका बेला पुस २२ मा आफू समितिको संयोजक भएको दवाडीले बताएका छन् । महायज्ञबाट २५ करोड रुपैयाँ उठाएर पशुपति मन्दिर क्षेत्रलाई पर्यटकीय धाम बनाउने भनिएको छ । मन्दिर परिसरमा लालपुर्जा नबनेको तर फिल्डबुकमा कायम भएको अढाई बिघा र अन्य ऐलानी डेढ बिघा गरेर चार बिघाजति जमिन छ । मन्दिर क्षेत्रमा महाराज का लागि आश्रमसमेत बनाउन समिति तयार भएको थियो । विभिन्न ठगी काण्डमा मुछिएको समाचार सार्वजनिक भएपछि अघिल्लो शनिबार उपराष्ट्रपति नन्दबहादुर पुनले उद्घाटन गर्ने भनिएको महायज्ञ विवादमा परेको छ । उपराष्ट्रपति पुन उद्घाटन नगरी फर्किए । सुरुका दुई दिन यज्ञस्थलमा देखिएका भण्डारी त्यसपछि सम्पर्कविहीन छन् । आयोजक समितिले नयाँ वाचक ल्याएर प्रवचन सुरु गरेको छ । महाराज ले सम्झौता गरेका आधारमा उधारोमा सामान दिएकाहरू भने अहिले आफूहरू डुबेको गुनासो गर्न थालेका छन् । महाराजले टेन्टको प्रबन्धदेखि खानेबस्ने सबै व्यवस्था उधारोमा गरेका थिए । एक जना व्यवसायीका अनुसार महाराज का लागि नारायणगढ बजार क्षेत्रबाट मात्रै सवा करोड रुपैयाँभन्दा बढीको उधारो गएको छ । व्यवसायीका अनुसार महाराज ले पूर्वप्रधानमन्त्रीहरू, उपराष्ट्रपतिलगायतसँग आफ्नो सम्पर्क भएको बताउँथे । धर्मका विषयमा धेरै शंका गर्न भएन, ठूलै महायज्ञ लगाउने भएपछि गडबड होला भनेर पहिल्यै के ख्याल राख्नु ? पैसा ढिला आए पनि धार्मिक क्षेत्रमा गरेको काममा हामी डुब्दैनौं भनेर उधारो दिएको हो, संगम टेन्ट हाउसका सञ्चालक कुरेस अहमदले भने, यज्ञ लगाएपछि आर्जन होला भन्ने विश्वासले काम गरेका हौं । खर्च कसरी उठाउने हो तनाव भएको छ । महाराजले यज्ञ सुरु हुनभन्दा अघि नै दिएको चेकसमेत बैंकबाट नसाटिएको व्यवसायीहरू बताउँछन् । आयोजकले बुधबारदेखि प्रमुख वाचकका रूपमा ईश्वर रेग्मीलाई ल्याएका छन् । बिहीबार दिउँसो यज्ञस्थल पुग्दा मध्याह्न विश्राम चलेको थियो । नौ तले हवन कुण्डको पूर्वी दिशामा बुद्ध सालिक आडमा नौ जना ब्राह्मणहरू गुनासो गर्दै बसेका थिए । भारत वृन्दावनमा संस्कृत पढ्दै गरेका विद्यार्थीलाई महिनाको ३० हजार रुपैयाँ तलब र पाँच हजार रुपैयाँ भाडा दिने भनेर झिकाइएको थियो । त्यहाँबाट ५० जनाजति ब्राह्मणहरू आएका थिए । १०८ हवन कुण्डमा हवन गर्नका लागि १२७ जनाजति ब्राह्मण तयार थिए । तर गुरु विवादमा परेर भक्तहरू आउन छाडेपछि आधाजसो ब्राह्मण फर्किसकेका छन् । कुण्डमा होम्ने चरु र समिदासमेत पाउन गाह्रो भएको ब्राह्मणहरूले दुखेसो गरे । हवनका लागि निम्त्याइएका कलिला ब्राह्मणले ती मुढा चिरेर समिदा बनाउने गरेका छन् । २ बजेबाट प्रमुख वाचक ईश्वर रेग्मीले कथा भन्ने भनिए पनि ३ बजेसम्म उनी आएका थिएनन् । यज्ञ स्थलमै भेटिएका पशुपतिनाथ मन्दिर व्यवस्थापन समितिका अध्यक्ष पुडासैनीले नयाँ व्यवस्थापनका साथ यज्ञ अगाडि बढ्ने र कसैको बिचल्ली नहुने दाबी गरे ।"
यहाँ छु सरकार रेलको ड्राइभर,"(तमासपुर, पूर्वी नवलपरासी)  जनकपुरजयनगर रेल सेवा सञ्चालन गर्न सरकारले चालकलगायत कर्मर्चारी खोजेका बेला दिल्लीलुधियाना रेलवे सेवाका अनुभवी चालक बमबहादुर घिमिरे नवलपरासी जिल्लाको तमासपुर गाउँमा फुर्सदमा छन् ।कुरा २०३१ साल सुरुतिरको हो । गुल्मीको गुफावाग्ला अजमिरपोखरीका बमबहादुरसमेत चार युवालाई धन कमाउन घरबाट भागेर भारत जाने सुर चल्यो । त्यतिबेला बमबहादुर १६ वर्षका थिए । गुल्मीबाट बुटवल, कपिलवस्तुको तौलिहवा हुँदै उनीहरू भारतको सोरतगढ पुगे । त्यहाँ पहिलोपल्ट रेल देखे । गाउँमा मोटरसाइकलसमेत नदेखेका बमबहादुरलाई रेल देख्दा अचम्म लाग्यो । बिरानो ठाउँ । कहाँ जाने, के काम गर्ने भन्ने थाहा थिएन । गाउँका धेरै मान्छे भारतमा थिए तर अहिले जस्तो टेलिफोन नभएकाले भेट भएन । उनीहरूको सुर थियो साथमा रहेको बाटो खर्चले जहाँसम्म पुगिन्छ, त्यहाँसम्म जाने । सोरतगढमा सुरु भएको उनीहरूको रेलयात्रा कानपुर पुगेर रोकियो । कामको खोजीमा भौंतारिरहेका बलबहादुरमाथि भारतीय रेलवे कम्पनीमा काम गर्ने एक इन्जिनियरको आँखा पर्यो । उनलाई घरमा खाना पकाउने मानिस चाहिएको रहेछ । रेलबाट झरेलगत्तै ती इन्जिनियरले सोधपुछ गरे र भान्सेको जागिर लगाइदिए । बमबहादुरले चार वर्षसम्म खाना पकाउने काम गरे । पछि उनलाई पनि रेलमा काम गर्ने इच्छा जाग्यो । मालिकले उनलाई रेलवे विभागमा इन्जिन सफा गर्ने काममा लगाइदिए । कोइलाबाट चल्ने रेलको इन्जिन सफा गर्दा आफैंलाई चिन्न नसक्ने गरी कालो भएको उनी झल्झली सम्झन्छन् । रेलवेमा जागिर खान थाल्दा उनी बीस वर्षका थिए । कोइलाबाट चल्ने रेलमा भर्ती भएका बलबहादुर रेलको कोइला भट्टीमा द्वितीय तह हुँदै प्रथम तह पुगे । रेलको इन्जिन सफा गर्दा उनलाई यस्तो काम कति दिन गर्ने भन्ने लाग्यो । त्यसपछि उनलाई रेलको ड्राइभर बन्ने धुन चल्यो । तर सरकारी नियम, यसो गर्न कहाँ सजिलो थियो र, बलबहादुर सम्झन्छन्, पछि बढुवा भएर ड्राइभरको सहायक बनेँ । सिक्ने चाहना भएकाले मैले निकै थोरै समयमा रेल चलाउन सिकेँ ।रेल चलाउन जाने पनि लाइसेन्स नपाएसम्म, ड्राइभरको नियुक्ति नपाएसम्म आधिकारिक रूपमा हाँक्न पाइँदैनथ्यो । लाइसेन्स नपाएकाले चलाएको रेल दुर्घटना भयो भने त्यसको जिम्मा कसले लिने भन्ने डर हुन्थ्यो । तैपनि उनले ड्राइभरलाई फकाएर आफू सहायक भए पनि रेल हुइँक्याउन थाले । सन् २००५ मा उनी ड्राइभरमा बढुवा भए । ड्राइभर भएको पहिलो दिन आँसु झर्यो, खुसीको आँसु, उनी भन्छन्, सबैभन्दा ठूलो खुसी राजधानी ट्रेन चलाएर जम्मुकश्मीर पुग्दा लाग्यो । यसो भन्दा उनको अनुहारमा बेग्लै चमक थियो ।पछि सामान बोक्ने रेल ड्राइभर, यात्री रेलको ड्राइभर हुँदै अन्त्यमा मेल रेलको ड्राइभर बने । नेपालीभाषी भारतीय नागरिक यो पोस्टमा पुगे पनि नेपाली नागरिक भने आफूबाहेक यो पदमा पुगेको उनलाई थाहा छैन ।उनले काम गर्दा रेल चल्ने प्रविधि पनि फेरिँदै गयो । पहिले रेलेको इन्जिन बाफबाट चल्थ्यो, पछि डिजेलबाट चल्यो । अहिले बिजुलीबाट चल्छ । रेल चलाउँदाको अनुभवबारे उनलाई गाउँले साथीहरूले सबैभन्दा बढी सोध्ने प्रश्न हो रेल अगाडि मानिस वा अन्य वस्तु देखियो भने ब्रेक लगाउनु हुन्छ कि हुँदैन ?उनी उत्तर दिन्छन् ब्रेक लगाइहाले पनि ७०० मिटर नगुडी रेल रोकिँदैन । इमर्जेन्सी ब्रेक लगाउन माथिल्लो तहबाट अनुमति लिनुपर्छ । त्यसो गर्नुभन्दा ब्रेक नलगाएकै जाती । किनभने एक जनाको ज्यान जोगाउन खोज्दा सयौं यात्रीको ज्यान जोखिममा पर्न सक्छ ।हवाईजहाज जस्तै रेल पनि अति संवेदनशील मानिन्छ । आँधीहुरी र बन्दहडतालमा पनि रेल सेवा बन्द हुँदैन । रेलमा काम गर्नु भनेको सेनामा भर्ती हुनु जस्तै रहेछ । उहाँले बिहे गरेको भोलिपल्टै मलाई इन्डिया लानु भयो । मलाई त सुरुमा डर पनि लाग्यो, बलबहादुरकी श्रीमती मालतीदेवीले भनिन्, पछि बिहेको भोलिपल्टै किन ल्याउनु भएको भनेर सोध्दा रेलको जागिरमा लामो बिदा पाइँदैन भन्नुभयो । राजधानी मेल थोरै ड्राइभरले मात्र चलाउन पाउँछन् । भारत पन्जाबको लुधियानादेखि जम्मुकश्मीर र लुधियानादिल्ली रेल उनी दैनिक चलाउँथे । जागिर सुरु गर्दा तलब महिनाको १ सय ८० रुपैयाँ भारु थियो । अवकाश पाउने बेलामा उनी ६४ हजार भारु तलब र अरू सुविधा पाउँथे । सुरुमा उनले रेल कम्पनीमा काम गर्छु भनेर घरतिरका कसैलाई भनेनन् । क्षत्रीबाहुनको छोरा ड्राइभर बनेछ भनेर बाबुआमा रिसाउने हुन कि भन्ने डर थियो, बलबहादुरले भने । केही वर्षअघि कान्तिपुरमा उनको बारेमा लेखिएको मै हुँ कान्छी रेलको ड्राइभर भन्ने लेख छापिएपछि देश विदेशबाट उनलाई आफन्त र साथीहरूको फोन आउन थाल्यो । धेरैले भारतमा नेपाली नागरिक सिनियर मेल ड्राइभर भएकोमा गर्व महसुस गरे । बल्ल उनलाई लागेछ, मैले राम्रै गरेको रहेछु ।पन्जाबलुधियाना रेलवेमा ३८ वर्ष बिताउँदा उनी माथिल्लो दर्जाको मेल ड्राइभर (वरिष्ठ चालक) बने । सेवाबाट अवकाश पाएपछि पोहरसाल उनी आफ्नो गाउँ फर्किए ।२०३२ सालमा उनको परिवार हालको पूर्वी नवलपरासीको मध्यविन्दु नगरपालिकाको तमासपुरमा बसाइँ सर्यो । सोमबार उनको घर पुग्दा बमबहादुर र उनकी श्रीमती मालतीदेवी मात्रै थिए । दुई छोरा र दुई छोरी बिहे गरेर आफ्नो बाटो लागेका छन् । ६२ वर्षीय घिमिरे अझै हट्टाकट्टा छन् । उनलाई आफ्नै मुलुकमा बस्ने र आफूले जानेको सीप नयाँ पुस्तालाई सिकाउने इच्छा छ । मानिसले चाह्यो भने ढिलोचाँडो लक्ष्य प्राप्त हुँदो रहेछ । सुरुमा रेल देख्दा डराउँथें, सबैभन्दा सिनियर रेल ड्राइभर भएर अवकाश पाएँ, उनले भने, नेपालमा रेल ड्राइभर खोजी भइरहेको छ भन्ने सुनेको छु । ढिलै भए पनि आफ्नो सीप आफ्नै मुलुकका लागि योगदान दिन पाउँला कि भन्ने लागेको छ ।नेपालमा सरकारले रेल विभाग स्थापना गरेको छ । त्यसका लागि सरकारले विदेशबाट दक्ष जनशक्ति नियुक्त गर्ने सरकारले हालै निर्णय गरेको छ । रेल सेवा चलाउन नेपाली जनशक्ति तयार नभएसम्म नियुक्त गर्ने सरकारको तयारी छ । नेपालमा पनि रेल चल्ने भएको कुरा बलबहादुरले समाचार पढेर थाहा पाएका छन् । सरकारले चाहेमा नेपाली युवालाई सीप सिकाउने उनको इच्छा छ । मैले अत्याधुनिक रेल इन्जिनबारे भारतीय सरकारी कम्पनीबाट कोर्स पूरा गरेको छु । मर्मतसम्भार गर्ने सीप पनि मसँग छ, उनी भन्छन्, सरकारले चाहेमा म आफ्नै देशमा सेवा गर्न सक्छु । यो मेरा लागि अत्यन्त खुसीको क्षण हुनेछ ।"
निसासिए दम्पती,"(काठमाडौं)  मालिका गाउँपालिका४ म्याग्दीका ४२ वर्षीय हस्तकुमार थापा र ३४ वर्षीया पत्नी नेत्र पुनको ललितपुर महानगरपालिका१४ विशालचोकस्थित फिट एन्ड फाइन हेल्थ क्लब मा साउनापछि नुहाउने क्रममा बुधबार साँझ निसासिएर मृत्यु भएको छ । थापा तत्कालीन महिला बालबालिका तथा ज्येष्ठ नागरिकमन्त्री थममाया थापामगरका स्वकीय सचिव हुन् । प्रहरीका अनुसार थापा क्लबका नियमित ग्राहक थिए । माघ ७ गते दामनको पानोरमा रिसोर्टमा ग्यास हिटर बालेर सुतेका ८ जना भारतीय नागरिकको मृत्यु भयो । अनुसन्धानका क्रममा उनीहरूको मृत्यु अक्सिजनको कमीबाट भएको खुलेको थियो । पुस २० गते वीरेन्द्रनगर नगरपालिका२ कोलडाँडाका हरिबहादुर कामी र उनकी पत्नी चन्दा कोइला बालेर सुतेका थिए । भोलिपल्ट बिहान चन्दा मृत र हरिबहादुर बेहोस अवस्थामा फेला परे । कसमस कलेजमा कक्षा १२ मा अध्ययनरत छात्रा १९ वर्षीया जेनेथ चौहानको पुस १९ गते ललितपुरको सातदोबाटोस्थित सुरिवा गर्ल्स होस्टेलको शौचालयमा निसासिएर ज्यान गयो । मंसिर २९ गते राति कोठा तताउन कोइला बालेर सुतेका कीर्तिपुर नगरपालिका८ पाँगा बसपार्कका शर्मिला रञ्जितकार र २ वर्षीय छोराको पनि निसासिएर मृत्यु भयो । गोंगबुमा डेरा गरी बस्ने धादिङकी २२ वर्षीया संगीता रानामगरको २०७५ मंसिर ६ गते मृत्यु भयो । उनका श्रीमान् राम दर्लामी र ४ महिने छोरीलाई बेहोस अवस्थामा अस्पताल लगिएको थियो ।२०७५ मंसिर १५ गते राति साँफेबगर नगरपालिका३ की २१ वर्षीया पार्वती बुढाको छाउगोठमा आगो बालेर सुतेकै अवस्थामा निसासिएर मृत्यु भयो । महिनावारी भएका बेला छाउगोठमा बसेकी पार्वतीलाई न्यानो बनाउन आगो बालिएको थियो । २०७४ पुस २५ गते धरानमा दाउरा र भुसको आगो बालेर सुतेका एकै परिवारका ४ जना बेहोस भए । ३५ वर्षीय आलम मियाँ, उनकी पत्नी फोसिला खातुन, ७ वर्षीया आलिया खातुन र दुई वर्षीय आयात खातुन बेहोस अवस्थामा भेटिएकामा दुई जना बच्चाको ज्यान गुम्यो । जाडोयाममा निसासिएर ज्यान गुमाउनेको संख्या बर्सेनि बढ्दै गएको छ । चिसो छल्न राति ग्यास तथा विद्युतीय हिटर, गोबरका गुइँठा र दाउरा बालेर निदाउँदा अक्सिजन अभावले अधिकांशको मृत्यु हुने गरेको हो । बन्द कोठामा हिटर तथा आगो बाल्दा बाहिर हावा पास नहुने तथा अक्सिजनको कमीका कारण मानिसहरू सुतेकै अवस्थामा बेहोस हुने गरेका चिकित्सकहरूको भनाइ छ । प्रहरी प्रधान कार्यालयका अनुसार पछिल्लो ३ वर्षमा मात्रै ३१ जनाले सुतेकै ठाउँ र साउना लिने क्रममा ज्यान गुमाएका छन् ।नेपाल प्रहरीका प्रवक्ता डीआईजी शैलेश थापाका अनुसार गत साउनयताका ८ घटनामा निसासिएर १४ जनाले ज्यान गुमाएका छन् । ५ जनालाई बेहोस अवस्थामा अस्पताल लगिएको थियो । आर्थिक वर्ष २०७५०७६ का ६ वटा घटनामा १० जनाको मृत्यु र ६ जना बेहोस भएका थिए । त्यसैगरी, ०७४०७५ का ६ वटा घटनामा ७ जनाको मृत्यु र ४ जना बेहोस अवस्थामा भेटिए । चिकित्सकहरूका अनुसार जाडोयाममा न्यानो बनाउँदा उत्पन्न तापसँगै निस्कने कार्बन मोनोअक्साइड (सीओ) को विषाक्त ग्यास बाहिर पास हुनुपर्छ । तर त्यस्तो ग्यास पास नहुँदा निदाएका मानिसलाई श्वासप्रश्वासमा समस्या हुन्छ । त्रिवि शिक्षण अस्पताल महाराजगन्जको फरेन्सिक मेडिसिन विभागका चिकित्सक डा गोपालकुमार चौधरीका अनुसार शव परीक्षणका क्रममा कार्बनमनोअक्साइड विशाक्तताले मृत्यु भएका व्यक्तिको संख्या ३ दर्जन नाघिसकेको छ । गत वर्ष मात्रै यस्तो विषाक्तताले मृत्यु भएपछि अस्पताल ल्याइएकाको संख्या १७ रहेको विभागको तथ्यांकमा छ । तर प्रहरीसँग गत वर्ष १० जनाको यस्ता घटनामा मृत्यु भएको तथ्यांक छ । युनाइटेड स्टेट्स इन्भारोमेन्टल प्रोटेक्सन एजेन्सी (यूएस ईपीए) का अनुसार ग्यास, तेल, कोइला, पेट्रोल वा दाउराजस्ता कार्बनयुक्त इन्धन पर्याप्त हावाको कमीका कारणले पूर्ण रूपमा डढ्न नसक्दा सीओ ग्यास उत्पन्न हुन्छ । अर्थात् कुनै पनि इन्धन, प्राकृतिक ग्यास, प्रोपेन, पेट्रोल, तेल, मट्टीतेल, काठ वा कोइलालाई डढाउँदा कार्बनमोनोअक्साइड ग्यास उत्सर्जन हुन्छ । बन्द वा सुत्ने कोठामा हिटर तथा गिजरजस्ता उपकरण गलत तरिकाले जडान गर्दा पनि यस्ता घटना हुने गरेका चिकित्सकको भनाइ छ । कोठामा चिम्नी, हावा ओहोरदोहोर हुने झ्याल वा भेन्टिलेटर नहुँदा पनि मानिसहरू बेहोस हुने गरेका छन् । कार्बनमोनोअक्साइडको विषाक्त प्रभावबाट बच्न उपकरण उपयोगको समय घरभित्र भेन्टिलेसन कायम राख्नुपर्छ, त्रिवि शिक्षण अस्पताल, आकस्मिक मेडिसिन विभागका डा प्रतापनारायणप्रसाद भन्छन्, कोठाको भेन्टिलेसन सही नहुँदा हिटर, गिजरबाट निस्किने ग्यासले स्वास्थ्यलाई प्रभावित गर्छ ।"
मिडिया काउन्सिल विधेयक सच्याऊ,"अभिव्यक्ति स्वतन्त्रतामाथि प्रहार ः एम्नेस्टीनेपालको संविधानले प्रत्याभूत गरेको अभिव्यक्ति स्वतन्त्रतामाथि सरकारले पटकपटक प्रहार गरेको भन्दै मानवअधिकारवादी संस्था एम्नेस्टी इन्टरनेसनलले चासो व्यक्त गरेको छ । नेपालसहित एसिया प्रशान्त क्षेत्रमा मानवअधिकारको अवस्थाबारे बिहीबार सार्वजनिक प्रतिवेदनमा एम्नेस्टीले पछिल्ला वर्षहरूमा नेपालमा स्वतन्त्रता संकुचित हुँदै गएको उल्लेख गरेको छ । सूचना प्रविधि, मिडिया काउन्सिललगायत विधेयकमार्फत नेपाल सरकारले अभिव्यक्ति स्वतन्त्रतालाई एकपछि अर्को गर्दै प्रहार गरिरहेको र राष्ट्रिय मानवअधिकार आयोगलगायत संघसंस्था तथा नागरिक समाजमाथि थप बन्देजहरू लगाएको एम्नेस्टीको प्रतिवेदनमा उल्लेख छ । त्यसैगरी, नेपालीहरूका लागि सन् २०१९ स्वतन्त्रता संकुचनमा परेको वर्ष रहेको उल्लेख गर्दै एम्नेस्टीले बिहीबार एक विज्ञप्तिसमेत जारी गरेको छ । गत वर्ष नेपालले दमनकारी पद्धतिहरूलाई अनुसरण गरेर अभिव्यक्ति स्वतन्त्रतालाई संकुचन गर्न थालेको हामीले देखेका छौं, विज्ञप्तिमा भनिएको छ, गत वर्ष आफ्नो काम गरेबापत पत्रकारहरूलाई गिरफ्तार गरियो, गीतमा भएका विषयवस्तुका कारण गायकहरूलाई थुनामा राखियो र नागरिक समाजले थप दबाब झेल्नुपर्यो ।"
नोबेल मेडिकल कलेजमा २९ लाख बढी शुल्क,"(काठमाडौं)  विराटनगरको नोबेल मेडिकल कलेजले एमबीबीएसमा भर्ना हुन आएका विद्यार्थीका लागि सरकारले तोकेभन्दा २९ लाख १४ हजार रुपैयाँ बढी शुल्क निर्धारण गरेको छ । सरकारले तोकेको पहिलो किस्ताको रकम विश्वविद्यालयको खातामा जम्मा गरेर कलेजको सम्पर्कमा पुगेका विद्यार्थी र अभिभावकसँग कलेजले बढी रकम मागेको हो । नोबेलले एमबीबीएसमा एक सय सिट पाएको छ । विद्यार्थीसँग २९ लाख १४ हजारका दरले शुल्क उठाउँदा उसले २९ करोड रुपैयाँभन्दा बढी अतिरिक्त कमाइ गर्छ । नोबेल कलेज प्रशासनले इन्टर्नसिप शुल्कबापत ४ लाख ४० हजार मागेको छ । ९ वटा सेमेस्टरको आन्तरिक परीक्षाका लागि ९५ हजारका दरले रकम मागिएको छ । विश्वविद्यालय परीक्षाबापत ९५ हजारका दरले छुट्टै शुल्क लिन खोजिएको छ । यस्तो परीक्षा चारपटक हुने गर्छ । कलेजले साढे ५ वर्षको होस्टल शुल्क पनि भर्नाअगावै माग गरेको छ । मञ्जुरीनामामा होस्टलका लागि ७ लाख ३९ हजार ६ सय ५३ रुपैयाँ अग्रिम दिनुपर्ने उल्लेख छ । एमबीबीएस अध्ययन गर्दा होस्टल अनिवार्य बस्नु पर्दैन । नोबेलले होस्टल अनिवार्य गरेर ५ वर्षसम्मको शुल्क अग्रिम लिन लागेको हो । एक अभिभावकका अनुसार होस्टलमा एउटा कोठामा दुई जना विद्यार्थी राखिन्छ । खाटबाहेक पर्दा, कार्पेट विद्यार्थीले आफैं किन्नुपर्छ । पहिलो वर्षका लागि १ लाख २० हजार, दोस्रो वर्षका लागि १ लाख २६ हजार, तेस्रो, चौथो र पाँचौं वर्षका लागि होस्टल शुल्क क्रमशः १ लाख ३१ हजार, एक लाख ३८ हजार र एक लाख ४५ हजार अहिल्यै मागिएको हो । विद्युत् महसुल विद्यार्थी आफैंले तिर्नुपर्ने सर्त कलेज प्रशासनले राखेको छ ।नोबेलमा शिक्षा कर, विश्वविद्यालय, मेडिकल काउन्सिल दर्ता शुल्क छुट्टै तिर्नुपर्ने भनिएको छ । अरू कलेजले ४ देखि ६ लाखसम्म अतिरिक्त रकम मागे भनेको सुनिएको थियो, नोबेलमा त तोकिएको भन्दा २९ लाख बढी तिर्न पहिल्यै मञ्जुर गराएर मात्र भर्ना गरिदो रहेछ, छोरा भर्ना गराउन विराटनगर पुगेकी एक अभिभावकले भनिन् ।चिकित्सा शिक्षा आयोगका अनुसार होस्टल शुल्कबाहेक कलेजले अन्य रकम लिन मिल्दैन । आयोगले तोकेको काठमाडौं उपत्यकाबाहिर एमबीबीएस पढ्न लाग्ने शुल्क ४४ लाख ३६ हजार रुपैयाँ तोकेको छ । कलेजले आइतबार विद्यार्थी र अभिभावकलाई काउन्सिलिङमा बोलाएको छ । चिकित्सा शिक्षा आयोगले भनेअनुसार पहिलो किस्ताको १४ लाख ७८ हजार काठमाडौं विश्वविद्यालयको खातामा जम्मा गरेपछि कलेजको सम्पर्कमा आएका थियौं, एक अभिभावकले भने, बढी पैसा मागेपछि छोराछोरी भर्ना गर्ने कि नगर्ने भनेर अन्योलमा परेका छौं ।विद्यार्थी र अभिभावकले बढी रकम नतिर्ने विकल्पमा छलफल गरिरहेका छन् । विश्वविद्यालयले काउन्सिलिङमा बढी पैसा नतिर्ने भनेर कागज गराइसकेको छ, एक छात्रले भने, बिल भरपाइ वा कुनै कागज नगराई बढी पैसा नदिने सल्लाह भएको छ । बढी लिने रकमको बिल भरपाइ माग्दा कलेज प्रशासनका कर्मचारीले दिन नमानेको उनले जनाए । नोबेल मेडिकल कलेजले अघिल्ला ४ वर्षमा अतिरिक्त ३५ करोड ४७ लाख रुपैयाँ उठाएको राष्ट्रिय सतर्कता केन्द्रले गरेको छानबिनबाट खुलेको थियो । गत वर्ष शिक्षामन्त्री गिरिराजमणि पोखरेलले बढी रकम फिर्ता गर्न निर्देशन दिँदा कलेजका सञ्चालक सुनील शर्माले शुल्क फिर्ता गराउनुपरे शिक्षामन्त्रीलाई पदबाटै हटाइदिने चेतावनी दिएका थिए । शर्मा निजी मेडिकल एसोसिएसनका महासचिवसमेत हुन् । कान्तिपुरले अतिरिक्त शुल्कका विषयमा टेलिफोन गर्न खोज्दा उनी सम्पर्कमा आएनन् ।"
पशुपति परिसर व्यापारीको कब्जामा,"(काठमाडौं)  व्यापारीले अटेर गर्दा टहरा हटाउने पशुपति क्षेत्र विकास कोषको योजना असफल बनेको छ । पशुपति क्षेत्रलाई खुला स्थान बनाउने योजनाअनुरूप कोषले पशुपति क्षेत्रभित्रका टहरा खाली गर्न तीनपटक सूचना जारी गरिसकेको छ । तोकिएको समयमा नहटाए कानुनअनुसार बल प्रयोग गरेर हटाउने चेतावनी दिइए पनि व्यवसायीले अटेर गरेका छन् । माघ १ गते पहिलोपल्ट सूचना जारी गरिएको थियो । सात दिनको म्याद दिइए पनि टहरा नहटेपछि माघ ६ गते पुनः अर्को सूचना जारी गरियो । सात दिनकै समयसीमा तोकिए पनि टहरा खाली हटेनन् । तेस्रोपटक मंगलबार सात दिनकै म्याद दिएर कोषले पुनः सूचना प्रकाशित गरेको छ । व्यापारीहरू भने आफूहरूलाई ठाउँ व्यवस्थित गरेर मात्र टहरा हटाउनुपर्ने अडानमा छन् । व्यापारीको माग पूरा गराउन कांग्रेस नेता गगन थापा, वाग्मती प्रदेशका सांसद नरोत्तम वैद्य, स्थानीयलगायत जनप्रतिनिधिले कोषका सदस्य सचिव प्रदीप ढकाललाई समेत भेटे । अहिले भएका सबै व्यापारी प्रभावित होइनन्, ढकालले दिएको जवाफ उद्धृत गर्दै डेलिगेसन गएका स्थानीय छत्रानन्द वैद्यले भने, सबैलाई व्यवस्थित गर्न सकिँदैन भन्नुभयो । समस्याको जड नै यहीँनेर छ ।०५८ सालमा कोषले पशुपति अधिग्रहण गरेर यहाँका १ सय १९ घर हटाएको थियो । पशुपति क्षेत्रमा खुला ठाउँ बनाउन पाँच वटा बस्तीका सबै घर भत्काइयो । ती घरमा फूल र हस्तकलाका सामानको व्यापार गर्ने १ सय ४६ जना थिए । व्यापार गर्नेमा कोही घरधनी थिए, कोही घर भाडामा लिएर व्यापार गर्थे । कोषले टहराका व्यापारीलाई सार्न वनगणेश छेउमा भवन बनाएको छ । जहाँ ६४ कोठामात्र छन् । हामी सर्न तयार छौं, जहाँ भन्छ कोषले त्यहीँ जान्छौं, ३० वर्षदेखि फूल पसल चलाइरहेकी सरस्वती ढकाल भन्छिन्, पसल राख्ने ठाउँ नै नभई त हामी कहाँ जानु ? कोषको सेवासुविधा महाशाखा प्रमुख राजु रेग्मीका अनुसार अधिग्रहण गर्दा तीन वटा आधार बनाइएको थियो । घर परेकालाई अर्को ठाउँमा जग्गा दिइएको थियो, पसल हुनेलाई पसल, फूल पसल राख्नेलाई प्राथमिकताअनुसार सूची बनाइएको थियो । तर सञ्चालन गर्ने ठाउँ नतोकिदिँदा पशुपतिको गेटसम्मै पसल चलाइएको थियो । ती पसल व्यवस्थित गर्न कोषका तत्कालीन सदस्य सचिव सुशील नहाटाले ०६६ सालमा वनकाली छेउमा टहरा बनाइदिएका थिए । जहाँ गोलाप्रथाबाट राख्ने व्यवस्था गरिएको थियो । अगाडि मलाई चाहियो भनेर हानाथाप पर्ला भनेर गोलाप्रथा गरेर कोषले राखेको थियो, वैद्यले भने, पहिला सम्झौता कार्यान्वयन गर्नुपर्यो । सबैलाई अट्ने गरी भवन बनाउनुपर्यो । अहिले अनधिकृत टहराजसरी बारम्बार सूचना निकालेर तर्साउन मिल्छ ?भाडा बुझाउन ताकेताकोषले टहराका भाडासमेत बुझाउन सार्वजनिक सूचना जारी गरेको छ । कोषले ०७३ सालको सञ्चालक परिषद्को निर्णयअनुसारको भाडा तिरेको भौचरसहित कोठा दाबी गर्न आउन भनेको छ । तत्कालीन संस्कृति, पर्यटन तथा नागरिक उड्डयनमन्त्री आनन्द पोखरेल कोषको अध्यक्ष भएका बेला ०७३ सालमा टहरामा बस्नेको भाडा तोकिएको थियो । ०६६ सालमा बसेकाको लागि मासिक एक हजार र ०७३ सालमा बसेकाको लागि मासिक पाँच हजारका दरले भाडा लिने निर्णय भएको थियो । व्यापारीले टहराको भाडा पहिल्यै तिर्न खोजे पनि कोषले नै तिर्ने वातावरण नबनाएको नागरिक सरोकार समितिले जनाएको छ । हामीले दबाब दिएपछि तत्कालीन मन्त्री पोखरेलले यहाँको टहरा व्यवस्थित गर्ने प्रयास गर्नुभयो । भाडादर पनि तोक्नुभयो, नागरिक सरोकार समितिका अध्यक्ष आशमान श्रेष्ठले भने, दुई महिनाभित्र ठाउँ बनाएर व्यापारीलाई व्यवस्थित गर्ने आश्वासन दिनुभएको थियो । न्यूनतम मूल्य तिर्न व्यापारी सहमत भए पनि सम्झौतापत्र तयार भएन । कोष चुप लागेपछि व्यापारीले पसल चलाइरहे ।यहाँका अव्यवस्थित टहराले पशुपति क्षेत्र नै कुरूप भएको छ । पशुपति क्षेत्रका मुलसडक, सहायक सडकका पेटी, डबली, खुला चौर, कैलाशडाँडा, मृगस्थली, गोरखनाथक्षेत्र, वनगणेश, पञ्चदेवल वृद्धाश्रम, भुकुण्डोललगायत क्षेत्रमा टहरा बनाई फूल, पूजाका सामग्री र उपहारका सामानको व्यापार हुँदै आएको छ । टहरामा हुने भीडभाडले भक्तजन र पैदलयात्रुमा समेत अप्ठेरो परेको छ । टहराले पशुपति क्षेत्र कुरूप बनेको भन्दै संस्कृति, पर्यटन तथा नागरिक उड्डयनमन्त्री योगेश भट्टराईले दुई साताअघि हटाउन निर्देशन दिएका थिए । हटाउनु ठिक हो । हामी पनि पशुपति कुरूप नहोस् भन्ने चाहन्छौं, अधिग्रहणमा घर हटाएपछि टहरामा व्यापार गर्दै आएका रामकृष्ण खड्गीले भने, तर कोषले तयारी नै नगरी काम देखाउने हिसाबले मात्र सूचना निकाल्यो । पहिले यसअघिका सम्झौता कार्यन्वयन गर्नुपर्छ । कोषको सेवा सुविधा महाशाखा प्रमुख रेग्मीले खास पीडितलाई व्यवस्थापन गर्ने बताए ।"
लाङटाङमा १५ हजार पर्यटक,"(रसुवा)  लाङटाङ क्षेत्रमा विदेशीभन्दा धेरै स्वदेशी पर्यटकले भ्रमण गरेका छन् । चालु आर्थिक वर्षको ६ महिनामा करिब १५ हजार पर्यटकले लाङटाङ क्षेत्रको भ्रमण गरेका छन् । यस अवधिमा ८ हजार ६ सय ५० स्वदेशी र सार्कसहित अन्य मुलुकबाट ६ हजार ३ सय ६ पर्यटक आएको लाङटाङ राष्ट्रिय निकुञ्जमा रेन्जर रमेश बस्नेतले बताए । आन्तरिक पर्यटकको आगमन निकै कमी हुने लाङटाङ र गोसाइँकुण्ड पदमार्ग दुई वर्षयता स्वदेशी पर्यटकको रोजाइमा पर्न थालेको छ । लाङटाङ राष्ट्रिय निकुञ्जले ०७५ असोज २९ देखि लाङटाङ र गोसाइँकुण्ड जाने स्वदेशी पर्यटकको तथ्यांक राख्न थालेको छ । स्वदेशी पर्यटकसँग प्रवेश शुल्क लिन थालेपछि तथ्यांक राख्न थालिएको निकुञ्जले बताएको छ । स्वदेशी पर्यटकले एक सय रुपैयाँ प्रवेश शुल्क तिर्नुपर्छ । यहाँ आउने पर्यटक पदयात्राका लागि लाङटाङ, गोसाइँकुण्ड र तामाङ सम्पदामार्ग जाने गर्छन् । रसुवामा पर्यटकका लागि तीन वटा पदमार्ग छन् । धुन्चेगोसाइँकुण्ड हुँदै सिन्धुपाल्चोकको हेलम्बुसम्म गोसाइँकुण्ड पदमार्ग, स्याफ्रुबेँसी हुँदै लाङटाङसम्म लाङटाङ पदमार्ग र स्याफ्रुबेँसीदेखि गोल्जुङ, गत्लाङ, चिलिमे, थुमन, टिमुरे, बृदिम हुँदै स्याफ्रुबेँसीसम्म तामाङ सम्पदा मार्ग छन् । यस क्षेत्रमा आउने पर्यटकले गणेश तथा लाङटाङ हिमालको मनोरम दृश्य, निकुञ्ज क्षेत्रभित्रका जैविक विविधता, रामसार साइटमा सूचीकृत धार्मिक तीर्थस्थल गोसाइँकुण्ड, तामाङ सम्पदामार्गमा रहेको तामाङ कला र संस्कृति अवलोकन गर्छन् । लाङटाङ राष्ट्रिय निकुञ्जमा विश्वमै दुर्लभ वन्यजन्तु रेडपान्डा, हिमचितुवा र कस्तुरीमृग लगायतका जीवजन्तु पाइन्छ । लाङटाङ पदमार्गमा यस वर्ष धेरै स्वदेशी पर्यटक घुम्न आएको घोडातबेलाका होटल व्यवसायी ढिण्डुप तामाङले बताए । अफ सिजन भए पनि अहिले निकुञ्जको ब्राबल चेक प्वाइन्टबाट दैनिक १० देखि १५ जना विदेशी तथा स्वदेशी पर्यटक प्रवेश गर्ने गरेका छन् । यो सिजनमा कोरियन पर्यटक घुम्नका लागि आउने गरेको लाङटाङका पर्यटन व्यवसायी तेम्बा लामाले बताए । सार्क मुलुकलगायत रसुवामा अस्ट्रेलिया, क्यानडा, इजरायल, फ्रान्स, जर्मन, जापान, अमेरिका, कोरिया, बेलायतका पर्यटक आउने गरेका छन् ।"
आफन्तले धोका दिँदा,"(दोलखा)  घर बनाउन लिएको सरकारी अनुदान छलछाम गर्ने प्रवृत्ति बढिरहेका बेला दोलखाका ८४ वर्षीय वृद्धले चरिकोटस्थित पुनर्निर्माण कार्यालयमै आएर रकम फिर्ता गरेका छन् । मंगलबार चरिकोटस्थित राष्ट्रिय पुनर्निर्माण प्राधिकरण जिल्ला आयोजना कार्यान्वय इकाई कार्यालय आएर कृष्णबहादुर खत्रीले ५० हजार अनुदान रकम फिर्ता गरे । कार्यालयमा नगदै फिर्ता गरेको घटना कार्यालयका लागि पहिलो हो । तपतपी शीत चुहिने छाप्रोमा कृष्णबहादुर र श्रीमती बस्छन् । भूकम्पयताका साढे चार वर्ष हिउँदबर्खा नै उनीहरूले यही छाप्रोमा बिताए । मंगलबार ५० वटा हजारका नोट बोकेर कृष्णबहादुर कार्यालय आइपुग्दा प्रमुख गणेश अर्याल छक्क परे । कार्यालयमा सोधीखोजी गर्दा यसअघि कोही पनि व्यक्ति नगद लिएर कार्यालयमा बुझाउन आएका रहेनछन्, उनले भने, नगदै बोकेर आएको यो नै पहिलो घटना हो । सरकारले घर बनाउन सित्तैमा उपलब्ध गराएको रकम फिर्ता गर्नुको पछाडि आफन्तले दिएको पीडा प्रमुख कारण रहेको प्रमुख अर्यालले सुनाए ।अर्यालको हातमा रकम थमाउँदै कृष्णबहादुरले भनेका रहेछन्, यो सरकारी पैसा हिनामिना हुँदा परिवार नातिनातिनासम्मलाई अप्ठेरो पर्ने भएकाले फर्काएको हुँ । परिवारका सदस्यले नै धोका दिएकाले घर बनाउन नसकेको र अब पनि छाप्रोमै बाँकी जीवन बिताउने आफूलाई जानकारी गराएको अर्याल बताउँछन् । जिल्ला सदरमुकाम रहेको भीमेश्वर नगरपालिका३ चरिकोटस्थित करोडौं मूल्य पर्ने जमिन आफन्तले उम्काइदिएपछि यी वृद्ध दम्पतीको हालत यस्तो बनेको हो । घर बनाउने जमिनसमेत नपाएकाले रकम फिर्ता गर्नुपरेको वृद्ध दम्पती बताउँछन् । उनीहरूका एक छोरा र तीन छोरी छन् । ०७२ सालको भूकम्पअघिसम्म एकै घरमा बसे पनि छोरा र दम्पतीको भान्सा अलग थियो । छोरीहरू सबैको बिहे भइसकेको छ । जब भूकम्पले घर ध्वस्त बनायो, छोराले छुट्टै टहरा बनाए । पहिले नै अंश लगाएकाले छोरा र दम्पतीका लागि सकारले दुई वटा घर बनाइदिनेगरी अनुदान दियो । उनीहरूले ५०५० हजार पहिलो किस्ता बुझे । छोराले उक्त रकमले घर बनाए तर बाबुआमाले सकेनन् । जमिन नभएकाले घर बनाउन नसकेको कृष्णबहादुर सुनाउँछन् ।नाति सुवास खत्रीका अनुसार ज्वाइँ पर्नेले सहकारीमा राखेर व्यवहार चलाउने भन्दै जमिन हात पारेपछि बाजेबज्यैको यस्तो हालत भएको हो । कान्छा ज्वाइँबाट धोका भएपछि इमानदारपूर्वक रकम फिर्ता गरेको हुँ, कृष्णबहादुरले बिलौना गरे, करिब ८० लाख मूल्य पर्ने जमिन हातबाट फुत्किएपछि बुढेसकालमा झन् दुःखी बनायो । घर बनाउन नसकेको भन्दै दोलखामा एक सय ३३ जनाले अनुदानको पहिलो किस्ता ५० हजारको दरले फिर्ता गरेका छन् । सबैले बैंकमार्फत रकम फर्काए तर कृष्णबहादुर लौरो टेक्दै कार्यालयमै हाजिर भए । यसरी आइपुगेका उनको इमानको प्रशंसा गर्दै सम्मान गर्ने सूचीमा कार्यालयले नाम राखेको छ । २०७७ वैशाख १२ गते हुने कार्यक्रममा कृष्णबहादुर र उनकी श्रीमतीलाई इमानदारपूर्वक सरकारी रकम फिर्ता गर्ने व्यक्तिको रूपमा सम्मान गर्छौं, कार्यालय प्रमुख अर्यालले घोषणा गरे । दोलखामा भूकम्पपीडित लाभग्राही सूचीमा नाम परेको तर अनुदान रकम नलिएका झन्डै ६ हजार छन् । उनीहरूको नामावली भूकम्पपीडितको सूचीबाट हटाउन थालिएको छ । उक्त नामावली हट्दा करिब ३० करोड रकम फर्जी ढंगले वितरण हुनबाट जोगिन्छ । दोलखामा कुल ७२ हजार दुई सय ७८ जनाले सम्झौता गरी घर बनाउन पहिलो किस्ता बुझेका छन् । हालसम्म ५६ हजार ६ सय चार जनाले तेस्रो किस्ता बुझेर घर निर्माण सम्पन्न गरेका छन् । पहिलो किस्ता अनुदान लिने तर घर नबनाउनेको संख्या करिब १२ हजार छ ।"
'दानको रगतमा शुल्क किन ?',"काठमाडौं (कास) दाताबाट संकलित रगत बिरामी र घाइतेले किन्नुपरेकामा आपत्ति जनाउँदै सरोकारवालाले सित्तैमा बटुलिएको रगत पीडितले निःशुल्क पाउनुपर्ने माग गरेका छन् । दाताले दानमा दिएको रगत कहिलेसम्म निःशुल्कको नाममा किन्नुपर्ने ? नेकपा अध्यक्ष पुष्पकमल दाहालले १४औं राष्ट्रिय स्वयंसेवी रक्तदाता दिवसका अवसरमा आयोजित कार्यक्रममा भने, यो अन्तरविरोधको अन्त्य र पीडितलाई दानमा प्राप्त रगतलाई निःशुल्क उपलब्ध गराउन सरकारको नेतृत्व लिएको पार्टीको अध्यक्षका हैसियतले यथाशीघ्र पहल गर्ने प्रतिबद्धता व्यक्त गर्न चाहन्छु । कार्यक्रममा ललितकला प्रज्ञा प्रतिष्ठानका कुलपति केके कर्माचार्य, नेपाल रेडक्रस सोसाइटीका महामन्त्री देवरत्न धाख्वा, अल्का अस्पतालका अध्यक्ष कुमार थापा, श्रद्धा बिहारका श्रद्धाचारी गुरुमा तिमिला, थालासिमिया सोसाइटीका अध्यक्ष दुर्गा पाठक, केन्द्रीय रक्तसञ्चार सेवाका निर्देशक डा मनिता राजकर्णिकार, सल्लाहकार दिव्यमणि दीक्षितलगायतले बिरामी र घाइतेलाई उपचारका लागि निःशुल्क रगत उपलब्ध गराइनुपर्नेमा जोड दिएका थिए । स्वयंसेवी रक्तदाता समाजका सदस्यलाई अल्का अस्पतालले उपचारमा छुट दिनेबारे समाजका केन्द्रीय अध्यक्ष प्रेमसागर कर्माचार्य र अस्पतालका अध्यक्ष थापाबीच सम्झौता भएको थियो ।"
हनुमानढोकामा वसन्त श्रवण,"काठमाडौं (कास) हनुमानढोकाको नासल चोकमा राष्ट्र प्रमुखसहतिको उपस्थितिमा श्रीपञ्चमीको वसन्त श्रवण गराइएको छ । राजपुरोहितद्वारा दियो, कलश र गणेश स्थापना गरी बिहीबार ९ बजेर ५ मिनेटको शुभसाइतमा राष्ट्रपति विद्यादेवी भण्डारी, प्रधानमन्त्री केपी शर्मा ओली, प्रतिनिधिसभाका सभामुख अग्नि सापकोटालगायत सरकारी तथा सुरक्षा निकायका उच्च तहमा व्यक्तिलाई वसन्त श्रवण गराइयो । पुरोहितले १२औं शताब्दीका संस्कृत महाकवि जयदेवद्वारा रचित गीत गोविन्दका केही श्लोक र संस्कृत भाषाका राग प्रस्तुत गरेका थिए । यस्तै, विभिन्न सरस्वती मन्दिरमा आमाबुवाले आआफ्ना छोराछोरीलाई सरस्वतीको पूजाआराधना गरी विद्यारम्भ गराएका छन् । श्रीपञ्चमीलाई ऋतुको पहिलो दिन मानी वसन्तोत्सव गरिने भएकाले वसन्त राग श्रवण गर्ने चलन रहेको विश्व युवा हिन्दु महासंघका अध्यक्ष राजन महर्जनले बताए ।"
चाबहिलमा आकाशे पुल बन्ने,"काठमाडौं (कास) काठमाडौं महानगरपालिकाले चाबहिल चोकमा आकाशे पुल निर्माण गर्ने भएको छ । मेयर विद्यासुन्दर शाक्यले बिहीबार पुल निर्माणको शिलान्यास गरे । यी पुल आवश्यकताका आधारमा अर्को ठाउँमा पनि सार्न सक्ने खालका हुनेछन्, उनले भने । महानगरले कान्छामान निर्माण सेवासँग ८२ लाख ६६ हजार लागतमा गत कात्तिक २७ गते निर्माण सम्झौता गरेको थियो । पुलका डिजाइनर इन्जिनियर प्रेमबहादुर श्रेष्ठका अनुसार पुलको लम्बाइ २३ मिटर र चौडाइ २ मिटरको हुनेछ ।"
सिक्री लुट्दै गर्दा दुई जना समातिए,काठमाडौं (कास) महानगरीय प्रहरी प्रभाग गोंगबुले सुनको सिक्री लुट्दै गरेको अवस्थामा दुई जनालाई पक्राउ गरेको छ । बुधबार राति साढे १ तोलाको सिक्री लुट्दै गर्दा लम्जुङका मनबहादुर घर्ती र मकवानपुरका सुविना राई पक्राउ परेका हुन् । नयाँ बसपार्कमा बाग्लुङ वरेङ गाउँपालिका२ का एक व्यक्तिलाई लछारपछार पारेर घाँटीको सिक्री लुट्ने प्रयास गरेको प्रहरीले जनाएको छ ।
खागसहित पक्राउ,काठमाडौं (कास) काठमाडौं महानगरपालिका७ चाबहिलबाट दुर्लभ वन्यजन्तु गैंडाको खागसहित दुई जना पक्राउ परेका छन् । पक्राउ पर्नेमा खड्गभद्रकाली घर भई चाबहिल बस्ने ४६ वर्षीय लब खत्री र बाजुरा बुढीगंगा नगरपालिका६ घर भई कपन एकता बस्ती बस्ने २२ वर्षीय दिनेश थापा छन् । २५ लाख रुपैयाँमा अवैध खागको कारोबार गर्न लागेको सूचनाका आधारमा महानगरीय अपराध महाशाखाले उनीहरूलाई नियन्त्रणमा लिएको हो । आवश्यक कारबाहीका जिल्ला वन कार्यालय हात्तीसार पठाइएको महाशाखाले जनाएको छ ।
ज्ञानसत्ताविरुद्ध राज्यसत्ता,"हाम्रो देशमा विश्व बजारमा उपलब्ध भएका नयाँनयाँ पुस्तक भेटिने सार्वजनिक पुस्तकालय छँदै छैनन् । त्यस्ता किताब पढ्न चाहने पाठकहरूको भोक केही बिक्रेताले बाहिरबाट आयात गरेर मेटाइरहेका थिएछन् । विडम्बना भन्नुपर्छ पछिल्ला दिनमा भने यिनै पुस्तक पसलका र्याकहरू पनि खालीखाली हुँदै छन् । सरकारले आर्थिक वर्ष २०७६७७ को बजेटमार्फत विदेशबाट नेपाल भित्रिने पुस्तकमा १० प्रतिशत भन्सार शुल्क लगाइदिएपछि उसै पनि यसको आयात घटेको थियो । अहिले त, अमेरिकी डलरकै भाउमा कर तिर्नुपर्ने भन्दै सरकारले पुस्तकहरू भन्सारमै रोकिदिन थालेको छ । एक कन्टेनर पुस्तकहरू राजस्व अनुसन्धान कार्यालय, पथलैयामा थन्किएका छन् ।भारतमा प्रकाशितमुद्रित पुस्तकहरू भारतीय रुपैयाँमा मगाएका बिक्रेताहरू सोही मुद्राको भाउमा कर तिर्न तयार छन् तर सरकार डलरमै तिराउन चाहन्छ । भन्सारमा दाखिला गरेको रकम र किताबमा लेखिएको मूल्य फरक परेपछि करछलीको आशंका गर्दै किताब रोकेको भन्सार कार्यालयको दाबी छ । पुस्तक बिक्रेताले राजस्व छल्न नै खोजेको हो भने दण्डनीय हुनेमा शंका छैन । तर, अन्तर्राष्ट्रिय पुस्तक प्रकाशकहरूले क्रयशक्ति कम भएका क्षेत्रमा दिएको सहुलियतका कारण मूल्य कम भएको हो भने सरकारका राजस्व अधिकारीहरूले व्यर्थैको अत्तो थाप्न मिल्दैन । पछिल्लो समय सरकारले विदेशी पुस्तकप्रति राखेको वक्रदृष्टिका कारण उसको नियतमाथि आशंका गर्नुपरेको हो । अवरोधहरू पन्छाउन खोज्दा थाकेर नसकेपछि पुस्तक बिक्रेताहरू हात उठाउन खोजेजस्ता देखिएका छन् । आफ्ना पाठकका रुचिका पुस्तकहरू आयात गर्न सक्दैनौं भनेर जानकारी दिइसकेका छन् उनीहरूले । यस्तो स्थिति आउनु आफैंमा उदेकलाग्दो छ । भन्सार शुल्कका कारण उसै त पाठकहरूले चाहेका पुस्तक पाइरहेका छैनन् । बिक्रेताहरूले छुट दिन नसकेका कारण उपलब्ध पुस्तक पनि महँगिएका छन् । यसै पनि विदेशी पुस्तक महँगै हुन्छन्, त्यसमाथि छुट नहुँदा पाठकहरू मर्कामा परेका हुन् । सोखका कारण पुस्तकमा खर्च गर्नेलाई त समस्या नहोला तर विद्यार्थीहरू समस्यामा परेका छन् । चिकित्साशास्त्रजस्ता लाखौंका पुस्तक पढ्नुपर्ने विद्यार्थीले ठूलै अप्ठ्यारो बेहोरेका छन् । सोझो हेर्दा पुस्तक बिक्रेताहरू मर्कामा परेको देखिए पनि खासमा पाठकहरू अन्यायमा परेका छन् । उनीहरूको पुस्तकमाथिको पहुँच खोसिएको छ । चाहेको पुस्तक पढ्न नपाउँदा स्वाभाविक रूपमा सूचना र ज्ञानमाथिको पहुँच अवरुद्ध हुन्छ । हुनेखानेले त विदेश यात्राका क्रममा उतै किताब किन्लान् वा कसैमार्फत मगाउलान्, मारमा पर्ने भनेका त तिनै सर्वसाधारण हुन् जो किताबको टेको टेकेरै जीवनको खुट्किलोमा माथि उक्लिन प्रयत्न गरिरहेका हुन्छन् । यस्तो नागरिकको ज्ञान यात्रामा लोकतान्त्रिक सरकारले लगाउन खोजेको बाँध बुझिनसक्नु छ । राज्यले राजस्व बटुल्नकै लागि पुस्तकलाई बजारका अरू आम वस्तु जस्तो व्यवहार गर्नु न्यायोचित हुँदैन । पुस्तक आयातको बजार मुस्किलले सवा अर्ब रुपैयाँको पनि छैन, यसबाट राज्यलाई त्यति धेरै राजस्व उठ्ने पनि होइन । स्वदेशी उद्योगीलाई प्रवर्द्धन गर्ने हो भने अरू उपायहरू सोच्न सकिन्छ । पुस्तक आयात नै रोक्न किन खोजियो, बुझिनसक्नु छ । ज्ञानमा ढकनी लगाएर न कुनैखाले विकास हुन्छ, न त मुलुकमा समृद्धि आउँछ । विवेकशील राज्यले त कसरी हुन्छ आफ्ना नागरिकका लागि ज्ञानमार्गको ढोका खोल्नुपर्ने हो । नागरिकको सूचना र ज्ञानको भण्डार बढाउन पुस्तकको सुलभ र आम पहुँचमा जोड दिनुपर्ने हो । नागरिकहरूलाई बौद्धिक अभ्यासका लागि मञ्च र खुराकहरू उपलब्ध गराउनुपर्ने हो । तर यहाँ त, निजी क्षेत्रलाई समेत पुस्तक मगाएर पाठकको भोक पूर्ति गर्नबाट रोकिएको छ । सरकारले जुनसुकै नियतले कर लगाएको र आयात रोकेको भए पनि यसले सूचना र ज्ञानको स्रोतमाथिको नागरिकको पहुँचमा व्यवधान खडा गर्छ । विषय विज्ञ तथा विद्यावारिधि अर्थमन्त्रीले बुझ्नुपर्छ लोकतान्त्रिक राज्यले ज्ञानको मुहान थुन्न खोज्दैन । पुस्तक बजारमा अहिले जे समस्या देखिएको छ, यसले सरकारको नियतमाथि नै प्रश्न जन्माएको छ कतै उसको अभीष्ट नै ज्ञानबिनाको समाज निर्माण गर्ने त होइन ? यो होइन भने सरकारले चालेको ज्ञानविरोधी कदमलाई सच्याउनुपर्छ । जहाँसम्म विदेशमा लगेर छापिने नेपाली पुस्तकको सवाल छ, उनीहरूले यसअघि नै पनि १५ प्रतिशतसम्म कर तिर्ने गरेकै थिए । सरकारी पहलमा उतैको जस्तो गुणस्तर र सुविधाको प्रत्याभूति यता हुने हो भने पक्कै ती प्रकाशक पनि पुस्तक छाप्न विदेश जाँदैनन् होला । अर्कोतर्फ पुस्तकमा करविरुद्ध आवाज उठाएका बिक्रेताहरूलाई राजस्व कार्यालयले निरन्तरजसो छापा मारिरहेको छ । कसैले राजस्व छलेको छ भने उसलाई कारबाही गर्नु राज्यको दायित्व भए पनि पुस्तक बिक्रेतालाई हतोत्साही गर्ने नियत नै राख्न मिल्दैन । पुस्तकलगायतका प्रकाशनहरूमा कर लगाएर विचारको स्वतन्त्र प्रवाह रोक्न नपाइने विश्वव्यापी मान्यता नै छ । युनेस्कोको फ्लोरेन्स सम्झौताको पहिलो धारामै पुस्तकलगायत प्रकाशन तथा दस्तावेजहरूमा भन्सारसहितका शुल्कहरू लिन नपाउने उल्लेख छ । उदार राष्ट्रका लागि विचारको स्वतन्त्र र अविच्छिन्न प्रवाह जरुरी पर्छ, जसलाई पुस्तकमाथिको करले असर पुर्याएको छ । यसको परोक्ष असर स्वतन्त्र चिन्तनमाथि पनि पर्छ । त्यसैले, पाठकहरूको पुस्तकमाथिको सहज र निर्बाध पहुँच कुनै पनि बहानामा रोकिनु हुँदैन । ज्ञानको सत्तामाथिको नागरिक अधिकार राज्यसत्ताको कोपभाजनमा पर्नु हुँदैन ।"
सहिदको सम्मानमा कञ्जुस्याइँ,"१०४ वर्षे जहानियाँ राणशासन विरुद्ध आवाज उठाउँदा मारिएका ४ सहिदहरू शुक्रराज शास्त्री, धर्मभक्त माथेमा, गंगालाल श्रेष्ठ र दसरथ चन्द्रलाई इतिहासले कहिल्यै पनि बिर्सन सक्दैन । देशमा प्रजातन्त्र हुनुपर्छ, राणाहरूको शासन अन्त्य गरिनुपर्छ भनेर बोल्दा फाँसीमा झुन्डिनुपरेको इतिहास भुल्न सकिन्न । प्रजातन्त्रका लागि सहिदहरूले ज्यानकै बलिदानी गरे । त्यही प्रजातान्त्रिक व्यवस्थाको उपभोग अहिले हामी गरिराखेका छौँ । विगतलाई नियाल्दा विभिन्न कालखण्डमा गलत व्यवस्थाप्रति जनता आन्दोलित हुने गरेको पाइन्छ । राणाहरूको शासन अन्त्यपछि प्रजातन्त्र आयो । संवैधानिक राजतन्त्रसहित बहुदलीय शासन व्यवस्था कायम भयो । राजाबाट खत्तम पारियो । पञ्चायती व्यवस्था विरुद्ध आन्दोलन भयो । बहुदल आयो । त्यसमा पनि आम नागरिकले चित्त बुझाएनन् । २०६२६३ को जनआन्दोलनले हिंसात्मक आन्दोलनमा रहेको माओवादीलाई समेत मूलधारमा ल्याएर गणतन्त्र स्थापना गरेको हो । प्रजातन्त्र, गणतन्त्र सबै व्यवस्था ल्याउन ज्यान बलिदान गर्ने सहिदहरूलाई उत्तिकै सम्मान गर्न आवश्यक छ । गोविन्द विक, बुनपा१२, कपन, काठमाडौँ"
समृद्धिको हाम्रो यात्रा,"सरकार गठनसँगै सरकारको प्रमुख नारा नै समृद्धि भएको प्रधानमन्त्रीदेखि दलका नेतासम्मले भन्न छुटाएका छैनन् । समृद्ध नेपाल, सुखी नेपाली सरकार सञ्चालनको यो ३० महिने यात्रामा सरकारले समृद्धिका लागि केकस्ता निर्णय गरे र त्यसले हाम्रो समृद्धिको यात्रामा कस्तो अर्थ राख्यो, समीक्षा गर्न जरुरी छ । सरकारको गठनसँगै निकै आशा र भरोसा नजगाएको होइन यो सरकारले, आमनागरिकले पनि अर्थसाथ हेरेका थिए सरकारको कार्यशैलीलाई, तर सरकारको एकपछि अर्को असफलतासँगै यसबखत आमनागरिकमा सरकारप्रति नकारात्मक धारणा बढेको छ । एकातर्फ समय अगाडि नै एउटा पक्षलाई व्यवसायको सुनिश्चित गर्न सरकार पुग्छ भने अर्कोतर्फ सडकमा पुर्याएको अवरोध देखाउँदै वर्षौंवर्ष कारोबार गरेका व्यवसायीलाई १५ दिने चिठी थमाउँछ । विकासका क्रममा राज्यले आम नागरिकका सम्पत्तिलाई चलायमान बनाउन पाउँछ, बनाउनु पनि पर्छ । तर एकतर्फी रूपमा आफूलाई मनलागेको भरमा वा आफ्ना आसेपासेले गरेको रिपोर्टका आधारमा कसैलाई काखा कसैलाई पाखा लगाउन पाइँदैन । संविधानभन्दा माथि केही पनि छैन । यो सरकारले किन नहोस्, हाम्रो समृद्धिको यात्रा भनेको मात्र ठूला भनिएकाका लागि हो । यस्ता अनेक घटनामा देखिएको सरकारका व्यवहारले मानिस त्रसित बन्न पुगेका छन् । साँच्चै सरकार स्वेच्छाचारी त बनिरहेको छैन ? यस्तो चालाले भ्रष्टाचार नियन्त्रण कसरी हुन्छ ? आमनागरिक कसरी समृद्ध बन्छन् ? रामकृष्ण बराल, जोरपाटी२, काठमाडौँ"
नाङ्लो ठटाएर हात्ती तर्साउन खोज्नेहरू,"गायिका आस्था राउत प्रकरण आगोको झिल्को हो ।राउत कार्यक्रमका लागि काठमाडौँ बाहिर जानलाग्दै थिइन् । हवाइमार्ग प्रयोग गर्ने आमनागरिकको चेकजाँच गरिन्छ । त्यही क्रममा त्रिभुवन विमानस्थलको आन्तरिक कक्षमा सुरक्षाको दृष्टिकोणले गायिका राउतको पनि चेकजाँच गरियो । त्यसक्रममा सुरक्षार्थ खटिएको महिला प्रहरी र राउतबीच भएको सामान्य विवादलाई सहन नसकी सामाजिक सञ्जाल प्रयोग गरिन्, जसमा सार्वजनिक गरिएको भिडियोमा राउतले प्रहरीको कार्यप्रति असन्तुष्टि पोख्दै भद्दा शब्दहरूको प्रयोग गरिन्, जुन उनले आवेगमा गरेको स्पष्ट हुन्छ । आवेगमा छु भन्दैमा गलत शब्द छनोट गर्नु उनको गलत कार्य थियो । जसको परिणाम आजको रूप हो । भिडियो सार्वजनिक गर्नु उनको अधिकारको कुरा हो, तर देशको सुरक्षार्थ खटिएको प्रहरीमाथि तथानाम भन्नु उनको गल्ती थियो । घटनाले निकै ठूलो मोड लिएपछि आस्थाले फेसबुकमा एक भिडियो सार्वजनिक गर्दै माफी पनि मागिसकिन् । तैपनि घटना यसै सेलाउने अवस्था देखिएन । प्रहरीले विमानस्थलको सिसिटिभी फुटेज सार्वजनिक गर्दै राउतको चेकजाँच गर्ने महिला (रमिला श्रेष्ठ) प्रहरीले आस्था विरुद्ध अभद्र व्यवहार गरेको भन्दै विमानस्थल प्रहरीसमक्ष उजुरी दर्ता गराइन् । श्रेष्ठको उजुरीपश्चात नेपाल प्रहरीलाई ठूलो कार्य हुने सम्झी जिल्ला प्रशासन कार्यालयको अनुमति लिई आस्थालाई पक्राउ गर्न आदेश दियो। प्रशासन पनि घटना सूक्ष्म रूपमा नबुझी पक्राउको आदेश दिन्छ, यो कहाँसम्मको न्याय हो ? यो अरु केही नभएर नाङ्लो ठट्टाएर हात्ती तर्साउन चाहनेहरूको चालबाजी मात्र हो । विनोद पौडेल, नमोबुद्ध नपा५, काभ्रेपलाञ्चोक"
प्रेसमाथि नियन्त्रण अस्वीकार्य,"बुधबार प्रकाशित सरकार नियन्त्रित काउन्सिलकै प्रस्ताव समाचारले उदेक लाग्यो । किनभने राष्ट्रियसभाको विधायन व्यवस्थापन समितिले मिडिया काउन्सिललाई सरकार नियन्त्रित संस्थाकै रूपमा राखेर वार्षिक प्रतिवेदन सरकारलाई बुझाउनुपर्ने र पदाधिकारीको नियुक्ति र पदमुक्त गर्ने अधिकार सरकारलाई दिएको छ । तर नेपाल पत्रकार महासंघसहित सञ्चारसम्बद्ध संस्थाले काउन्सिललाई सरकारको नियन्त्रणभन्दाबाहिर राख्नुपर्ने माग गर्दै आएपनि विधायन समितिले भने काउन्सिलमाथि सरकारकै प्रभुत्वलाई कायम राखेको छ । सरकारको नियन्त्रण बाहिर रहेमात्र काउन्सिल स्वायत्त र स्वतन्त्र हुन्छ । महासंघले काउन्सिललाई संसदप्रति जिम्मेवार र जवाफदेही बनाउनुपर्ने प्रावधान विरुद्ध कांग्रेस र राजपाले संशोधन हाले पनि सत्तापक्षीय सांसद र सरकारले नमानेपछि काउन्सिल तथा यसको गठनमाथि सरकार नै हावी भएको छ । राष्ट्रियसभा अध्यक्षको संयोजकत्वमा सञ्चारमन्त्री समेत रहेको समितिको सिफारिसमा काउन्सिल पदाधिकारीको नियुक्ति गर्ने महासंघको सुझाव समितिले अस्वीकार गरेको छ । संवैधानिक निकाय नभए पनि सूचना आयोगका पदाधिकारी नियुक्तिको सिफारिस प्रतिनिधिसभाको नेतृत्वको समितिले गर्ने हुँदा सोही बमोजिम काउन्सिलमा गर्न महासंघको सुझाव थियो । काउन्सिलका पदाधिकारी हटाउनुपर्दा नियुक्तिको सिफारिस गर्ने समितिले नै आवश्यक निर्णय लिने र काउन्सिलले आफ्नो प्रतिवेदन संसदकै विषयगत समितिमा बुझाउने प्रस्ताव महासंघको थियो । समितिले सरोकारवालाको माग अनुसार प्रस्तावमा काउन्सिल स्वायत्त, स्वतन्त्र र सक्षम निकायका रूपमा रहने उल्लेख गरे पनि संरचना भने त्यस्तो छैन । समितिले विधेयकमा गरेको परिमार्जन यथास्थितिमा भएको, विद्यमान काउन्सिल ऐन २०४८ कै व्यवस्थालाई निरन्तरता दिन खोजिएको छ । विधेयकका कतिपय विषयमा आंशिक सुधार गरिए पनि गठन प्रक्रिया ठिक छैन ।प्रेस काउन्सिलद्वारा तयार पारी सरकारलाई बुझाएको विधेयकमा पनि सभामुख वा संसदीय विषयगत समितिको सभापतिको नेतृत्वमा नियुक्तिका लागि सिफारिस समिति गठन गर्ने प्रस्ताव छ । पूर्व अध्यक्षले काउन्सिललाई सरकारले नियन्त्रण गर्न खोजेको बताउँदै पत्रकार र आमसञ्चार संस्थालाई सरकारको नियन्त्रणमा राखिन नहुनेगरी परिवर्तन गर्न सुझाउँछन् । काउन्सिलको माध्यमबाट सरकारले प्रेसलाई नियन्त्रण गर्न खोजेको र संवैधानिक प्रावधान अनुसार प्रेसलाई स्वतन्त्र राख्न आचारसंहिता र स्वनियमको जिम्मा प्रेसजगतलाई दिनुपर्छ । लोकतान्त्रिक मुलुकमा पनि पत्रकारका रूपमा काम गर्न चाहनेले संविधान विपरीत सैद्धान्तिक परीक्षा वा लाइसेन्सको प्रावधानको प्रेसजगतले विरोध गरेको र नेकपाका सांसद समूहले पत्रकारलाई मौलिक हकको हनन गर्ने विधेयक विरुद्ध संशोधन प्रस्ताव हालेको पाइन्छ । पत्रकार वा प्रेसजगतलाई सरकारले नियन्त्रण गर्ने, संविधान विपरीतको प्रावधान राखेर वा अनेकौं अंकुश लगाई सरकारको गुणगान गाउन लगाउने हो र ? गंगाराज अर्याल, पाणिनि८, अर्घाखाँचीमिडिया र जनगुनासोसँग दुई तिहाइवाला प्रधानमन्त्री केपी शर्मा ओली तर्सिएको देख्दा अनौठो लागेको छ । काम गर्न खोज्नेको निश्चितै रूपमा त्यही हिसाबको कमीकमजोरी पनि हुन्छन् नै । अहिलेको सन्दर्भमा ओली सरकार डराउने होइन, जनगुनासोलाई सम्बोधन गर्न लागिपर्न ढिला गर्न नहुने अवस्थाचाहिँ आइसकेको छ । यस मामिलामा बलियो भनिएकोसरकार चुक्न हुन्न । माफिया, बिचौलिया र स्वार्थी कर्मचारीले काममा व्यवधान ल्याउन खोज्नुअस्वाभाविक होइन । यसलाई चिर्न ओली सरकार सबल हुनुपर्छ । खुरुखुरु काममा नलागेर यो वा त्यो बहानामा मिडिया र आलोचकप्रति आक्रामक रूपमा खनिएर काम बन्नेवाला छैन भनी बाठा नेतामा गनिएका प्रधानमन्त्री ओलीले किन नबुझेका होलान् ? कृष्ण कुम्पुरे, आदमटार, धादिङ"
"सत्तापक्ष, प्रतिपक्ष र जनता","बितेको वर्ष सन् २०१९ मा निर्वाचित सरकार अन्तर्गत संघीय व्यवस्थामा लोकतान्त्रिक अभ्यास दुरुह हुँदै गएको मुलुकभित्र बढ्दो चिन्ताको सन्दर्भमा लन्डनस्थित इकोनोमिस्ट इन्टेलिजेन्स युनिटको डेमोक्रेटिक इन्डेक्स सर्वेक्षणले भने नेपालमा लोकतान्त्रिक अभ्यास अघिल्लो वर्ष २०१८ को दाँजोमा केही सुध्रिएको नतिजा निकालेको छ । त्यसैगरी अर्को अन्तर्राष्ट्रिय संस्था ट्रान्सपरेन्सी इन्टरनेसनलको करप्सन पर्सेप्सन इन्डेक्सले मुलुकमा सार्वजनिक सेवामा व्याप्त भ्रष्टाचार बाहेक खासगरी राष्ट्रिय सेनामा उच्च निगरानीको कारण २०१९ मा भ्रष्टाचारमा केही कमी आएको भनेको छ । जबकि संघीय व्यवस्था अन्तर्गत सरकारको तीनै तह केन्द्रीय, प्रादेशिक तथा स्थानीय सरकारहरूमा भ्रष्टाचार चुलिनुसितै व्यापक हुँदै गएको यथार्थ जनजिब्रोमा मात्र नभई सरकारी प्रतिवेदनहरूले समेत औंल्याएको छ । उल्लेखित दुवै अन्तर्राष्ट्रिय सर्वेक्षण प्रतिवेदनहरूको खुलासाले जनता तथा मुलुकले राहतको सास फेर्न भने सक्ने छैनन् । उक्त प्रतिवेदन अनुसार लोकतान्त्रिक अभ्यास तथा भ्रष्टाचार नियन्त्रण कार्यमा न्यूनतम सकारात्मक देखिए पनि लोकतन्त्रको सन्दर्भमा नेपाललाई जेजस्ता मुलुकहरूसित वर्गीकृत गरिएको छ, अनि भ्रष्टाचारको मुद्दामा नेपाल कस्ता मुलुकहरूको समकक्षी भएको छ, त्यसले हाम्रो राष्ट्रिय पहिचान बुझाउन यथेष्ट हुन्छ । एकातिर नेपाल अझै वर्णशंकर राज्यबाट त्रुटिपूर्ण राज्यस्तरीय लोकतन्त्रमा समेत पुग्न नसकेको र अर्कोतिर भ्रष्टाचारको उर्वर भूमिमा रूपान्तरित भएको ती सर्वेक्षणहरूले जनाउँछन् ।सर्वेक्षणहरूमा अंकित सूचकांकले केही संकेत अवश्य नै गर्छ । तर सर्वेक्षणको समय र स्रोतको सापेक्षिकताले नै नतिजा निर्धारित गर्ने तथ्य यहाँ मननीय हुन आउँछ । जुन वास्तविकतासित नमिल्न पनि सक्छ । मुलुकको वास्तविकता अहिले संसदमा दर्ता गरिएका राहदानीनागरिकतादेखि मानव अधिकार आयोग ऐन संशोधन विधेयक, सञ्चार, सूचना तथा प्रविधि अनि विशेष सेवा ऐनजस्ता बन्द समाज सिर्जना गर्ने अति संवेदनशील विधेयकहरूमा प्रतिविम्बित हुन्छ । हालै मात्र सरकारले राष्ट्रियसभामा अख्तियार दुरुपयोग अनुसन्धान आयोग ऐन २०४८ र भ्रष्टाचार निवारण ऐन २०५९ लाई संशोधन गर्न दुईवटा विधेयकहरू दर्ता गरेको छ । जसको निहित उद्देश्य मुलुकको संवैधानिक संस्थालाई अपहरण गरी राजनीतिक तहमा हुने भ्रष्टाचारलाई प्रश्रय दिनु रहेको छ । उदाहरणार्थ नेपाल सरकार, मन्त्रीपरिषद वा सोको कुनै समितिले वा प्रदेश सरकार, मन्त्रीपरिषद वा सोको कुनै समितिले गरेका कुनै नीतिगत निर्णयको सम्बन्धमा आयोगबाट यस ऐन अन्तर्गत अनुसन्धान, तहकिकात वा अन्य कुनै कारबाही हुने छैन भनी किटान गरिएको छ । यो विधेयकले कानुनी हैसियत राखेमा यसले नीतिगत भ्रष्टाचारलाई असीमित तवरले टेवा दिनेछ । नेपाल ट्रस्टको सम्पत्ति यति होल्डिङ्सलाई सुम्पने जस्ता असंख्य काण्डहरूसितै मुलुकमा माफियातन्त्रले जरा गाड्ने निश्चित छ । भूमाफिया र मेडिकल माफियाको जगजगी तथा शिक्षा नीति २०७६ ले बेथिति निम्त्याएकै छ । यतिसितै सति जाने सम्भावनाले नेकपा सचिवालय बैठक झस्किएको छ ।तसर्थ माथि उल्लेखित अन्तर्राष्ट्रिय संस्थाहरूको सर्वेक्षण नतिजा राष्ट्रिय यथार्थसित दाँज्दा तादात्म्य रहेको देखिँदैन । ती सर्वेक्षणका आधारभूत विश्लेषणहरू भने सन्तोषजनक नै देखिन्छन् । त्यसैले यिनै अन्तर्राष्ट्रिय संस्थाहरूको प्रकाशित प्रतिवेदनहरूको निचोडलाई आधार बनाई हाम्रा सम्माननीय प्रधानमन्त्री केपी शर्मा ओलीले आफ्नो शासनकालमा सडकमा हिंँड्दा जनताले मास्क लगाउनु नपर्ने अवस्था आएजस्तै लोकतान्त्रिक पद्धतिमा क्रमिक सुधार र भ्रष्टाचारमा शून्य सहनशीलताले प्रभाव जमाउँदै लगेको भाषण ठोक्न बेर छैन । उनले यसलाई आफ्नो शासकीय सफलताको अन्तर्राष्ट्रिय अनुमोदन भएको चित्रण गर्न पनि धक मान्ने छैनन् । यो उनको नानीदेखि लागेको बानी नै हो । कुनै बेला ओलीका क्रान्तिकारी झापाली माओवादी कामरेड राधाकृष्ण मैनालीले सानामा उनी उधुम गफाडी थिए त्यो अझै छुटेको छैन भनेको यहाँ स्मरणीय छ (कान्तिपुर, १९ पुस २०७६) ।साधारणतया प्रतिपक्षको संसदभित्र वा बाहिरको भूमिका सत्तापक्षको गलत नीति वा कामको प्रतिवाद गर्दै विकल्पसहित सरकारलाई सही बाटो रोज्न लगाउनु हुन्छ । प्रतिपक्षले संसदमा सत्तापक्षलाई जनउत्तरदायित्व बहन गर्ने वातावरण सिर्जना गर्न सहयोगी भूमिका निर्वाह गर्ने गर्छ । सत्तापक्षको गैरसंसदीय तथा गैरजिम्मेवार व्यवहार विरुद्ध सचेत गर्नुसितै कस्ने काम प्रतिपक्षकै हुन्छ । प्रतिपक्ष अल्पसंख्यककै हुन्छ । तसर्थ बहुसंख्यक सत्तापक्ष अघि निरीहता बोध गर्नु भूमिकाहीन हुनु हुनेछ । तर हामीकहाँ प्रतिपक्षले आफ्नो धर्मभूमिका विर्सेर सत्तापक्षसित पदीय भागबन्डाको हिसाबकिताबमा लाग्दा जनहितका महत्त्वपूर्ण मुद्दालाई डस्टबिनमा मिल्काएको छ । भागबन्डाले आक्रान्त राष्ट्रिय राजनीति पार्टीहरूमा आन्तरिक कलहको बिजारोपणको माध्यम भएको सर्वविदितै छ । पूर्व एमालेभित्रको चरम गुटबन्दीले गर्दा अन्त्यमा ओलीलाई सभामुख पद छनोटमा सम्झौता गर्नुपर्ने स्थितिमा पुर्याएको ताजा दृष्टान्त बनेको छ । त्यसैले पनि हुनसक्छ, संसदीय व्यवस्था भएको नेपालमा कम्युनिस्ट शासन प्रणाली विश्वको कुनै किताबमा फेला नपर्ने बखान सत्तासीन नेकपाका कार्यकारी अध्यक्ष प्रचण्डले गरेजस्तै प्रमुख प्रतिपक्ष नेपाली कांग्रेस (नेका) को भूमिकालाई पनि पुनः परिभाषित गर्नुपर्ने भएको छ । सत्तापक्षलाई सुशासनतिर डोर्याउन खोज्नुभन्दा त्यसको कुशासनमा भागशान्ति स्वाहा गर्न खोज्नाले नेपाली कांग्रेस कर्तव्यच्युत भएको बुझ्न सकिन्छ । ओलीले कुनै बेला संसदमै निम्छरा भनेकाहरू अचेल उनीसितै साँठगाँठमा लाग्नाले पनि नेकपाले एकछत्र राज गर्ने अवसर सहजै जुरेको छ । यसमा दोषी को ? ओलीको स्वेच्छाचारितालाई भर्त्सना गर्नुको सट्टा प्रेरणा दिने कारण र कारक को ?नेपालमा सम्माननीयलाई बलात्कारको अभियोगमा जेल चलान गरिन्छ । तर हत्याका संगीन आरोपी पनि सम्माननीय हुन्छ । यही विषयलाई लिएर राष्ट्रपतिका राजनीतिक सल्लाहकार सुशील प्याकुरेलले राजीनामा दिएका छन् । यति गम्भीर विषयमा समेत प्रमुख प्रतिपक्षी दल भने हाइसन्चो मानी बसेको छ । त्यसैगरी आम सरोकारको राष्ट्रिय मुद्दामा कांग्रेस बोल्दैन । जनताको पीडा र चासोप्रति कांग्रेस बेखबर छ । न उसलाई उखु किसानको मर्का बुझ्ने फुर्सद छ, न द्वन्द्वपीडितहरूको याचना सुन्ने समय । नेपाली कांग्रेस नेकपा जस्तो कार्यकर्तामा मात्र निर्भर (क्याडरबेस्ड) पार्टी नभई लोकतन्त्रप्रति प्रतिबद्ध जनसमूहको समर्थन (मासबेस्ड) राजनीतिक दलको नेतृत्वदायी भूमिका सामाजिक सरोकार विमुख हुनु दल र जनता बीचको सम्पर्क र सम्बन्ध खण्डित भएको संकेत हो । जनतामा दलको सरोकार र पहिचान सुदृढ गरी समर्थन जुटाउने काममा दलको नेतृत्वले सेल्सम्यानको भूमिका निर्वाह गर्न सक्षम हुनुपर्छ । त्यसको अभावमा नेतृत्व परिवर्तन अत्यावश्यक हुन्छ । नेपाली कांग्रेसको ऐतिहासिक संघर्ष राजतन्त्रले कहिले अराष्ट्रिय त कहिले अक्षम भन्दै पाखा लगाउन खोज्दा पनि बृहत नेपाली समाजमा कांग्रेस जीवन्त थियो । मरन्च्याँसे कहिल्यै भएन । तर अहिले दलतन्त्रले अभिसप्त भएपछि कांग्रेसको आभा हराएको छ । लोकतन्त्र आहत भएको छ ।प्रसंगवश नेपाली कांग्रेसमा अब युवा नेतृत्वमात्र नभई कोइराला विरासतका कुनै एकको नेतृत्वले दलले गुमाएको प्रतिष्ठा पुनःस्थापित गर्न सक्ला ? कांग्रेस कहाँ छ भन्दै खोज्नुपर्ने अवस्था नआउन देला ? युवा नेतृत्वप्रति आशातित जमात छ । त्यसैगरी कोइराला विरासतप्रतिको मोहमा पनि कमी आएको छैन । बक्सिसमा भने नेतृत्व पाइने छैन । नेपाली कांग्रेसले राष्ट्रिय पुनर्निर्माणभन्दा पार्टी पुनर्निर्माणमा प्राथमिकता दिनुपर्ने बोध सर्वत्र भएको छ । तर शेरबहादुर देउवा नै भावी नेतृत्वको प्रमुख दाबेदार भएका छन् । कांग्रेसले शेरबहादुरलाई लिजेन्ड नै माने पनि त्यसमा अरु कसैले आपत्ति जनाउनु आवश्यक छैन । तर देउवाको लिगेसी पार्टीको विश्वसनीयताको साथै लोकतान्त्रिक पद्धतिमा पुगेको क्षति भने कांग्रेसको गरिमामय इतिहासको अवमूल्यन गर्न यथेष्ट पुगेको छ । जतिबेला मुलुक पद्धतीय अनिश्चितताको भुमरीमा फँसेको छ, त्यतिबेलै मुलुकमा लोकतन्त्रको संवाहक शक्ति रत्यौली खेल्दैछ । सत्तापक्षले जनउपलब्धिमूलक केही काम नगरी दुई वर्ष त्यसै बिताएको छ । प्रमुख प्रतिपक्षीले त्यसैमा प्रतिस्पर्धा गरेको छ । ५९ सदस्यीय राष्ट्रियसभामा १३ सदस्यीय कांग्रेस ६ सदस्यमा खुम्चिएको छ । प्रतिनिधिसभामा उपसभामुख पाउने आसमा सभामुख पदमा उम्मेदवार दिई सांकेतिक चुनौतीसमेत दिन चुक्नाले ओलीले देउवाको भक्तिपूर्ण समर्थन पाएका छन् । देउवाले कांग्रेसको लोकतन्त्रप्रति निष्ठाको दीयो धिपधिपाउँदो अवस्थामा पुर्याएका छन् । भलै उनी पदाधिकारीहरूको बाँडफाँडको निम्ति सत्तापक्षसित छिनाझम्टी नै गरिरहेका किन नहुन् । यसको असर त कांग्रेसको बचेखुचेको साखसमेत रित्याउने नै हुनेछ । कांग्रेस नामेट हुँदैछ भन्ने भयको अथाह मनोवैज्ञानिक पीडा लोकतन्त्रप्रति समर्पित नेपालीहरूले मात्र अनुभूत गर्न सक्छन् । समाजमा व्याप्त यो मनस्थिति बुझी युवा जमातले अग्रणी भूमिका खेल्ने अवसरबाट अब चुक्नु हुँदैन । अन्यथा जनतालाई धोखा हुनेछ । कांग्रेसको विजोगले नेकपाका अध्यक्ष र प्रधानमन्त्री ओलीको सर्वसत्तावादी छाया र अर्का कार्यकारी अध्यक्ष प्रचण्डद्वारा परिभाषित कम्युनिस्ट शासन प्रणालीको चेपुवामा तपसिलका राजनीतिक दलहरू अझै अर्धमुर्च्छित हुनेछन् ।निरंकुशता विरुद्ध लडेर अमरत्व प्राप्त गर्ने चार सहिदहरूको सम्झनामा हामीले हिजो माघ १६ गते सहिद दिवस मनायौं । निरंकुशतालाई कानुनी वैधता दिने जुनसुकै सरकारी उपक्रम रोक्न अब जनता अग्रसर भए मात्र ती सहिदहरूको बलिदानप्रति सच्चा श्रद्धाञ्जली हुनेछ । भावी नेपालको पटकथाको संरचना जनजागरणबाट मात्र सम्भव छ ।"
सडक कि एम्बुस ?,"पृथ्वी राजमार्गको धादिङस्थित जुगेखोला खण्ड । रित्तो जर्किन समाएको एउटा युवक रोकिराखेको बालुवागिट्टीवाला ट्रकबाट फुत्त हामफाल्यो । ३०३२ वर्षको ऊ विपरीत दिशाबाट आइरहेको ट्रकको चक्कामा बजारियो । ट्रक पलभरका लागि रोकिएर अगाडि बढिहाल्यो र सँगै युवक पनि लतारियो । ट्रक अलि पर पुगेर किनार लाग्यो । चालक र सहचालक फुत्त ओर्लेर त्यतै मकै बारीमा अलप भए । त्यो युवक केही क्षण चलमलाएपछि सदाका लागि शान्त भयो ।धेरै वर्षअघि देखेको त्यो कहालीलाग्दो सडक दुर्घटनाले यदाकदा अझै पनि म विचलित हुने गर्छु । त्यति बेला पनि मेरो बालमस्तिष्कले आफैसँग प्रश्न गरेको थियो यस्तो भयानक दुर्घटनाको जिम्मेवार को हो ? कसको गल्ती थियो त्यो निर्दोष ठिटोको अकाल मृत्युमा ? त्यति बेला मलाई सडक नै त्यो युवकको काल बनेजस्तो लाग्यो र सडकलाई घृणा गर्न थालेँ । जब वैदेशिक रोजगारीका क्रममा म इजरायल पुगेँ, त्यहाँको सडकको सञ्जाल र व्यवस्थापनबाट निकै प्रभावित भएँ । थेगिनसक्नु सवारी साधनका बावजुद सडक दुर्घटना निकै न्यून । मैले बुझेँ, कुनै पनि मुलुकको विकास प्रत्यक्षतः सडकसञ्जालमा जोडिएको हुने रहेछ । त्योसँगै सडकलाई चुस्तदुरुस्त र सुरक्षित राख्न सम्बन्धित निकाय, सरकार उत्तिकै संवेदनशील हुनुपर्ने रहेछ । हाम्रोमा एक पटक ट्रायल पास गरी लाइसेन्स लिएपछि सधैंका लागि चालक बनिन्छ । अझ कतिले त घूस खुवाएर हातहातै लाइसेन्स लिएका छन् । तर विकसित मुलुकमा सार्वजनिक सवारी चालकलाई सम्बन्धित निकायले बेलाबेला ओरिएन्टेसन क्लासहरू दिने, ड्राइभिङ क्षेत्रको अवस्था, समस्या र समाधानबारे छलफल गर्ने गर्दा रहेछन्, नियमित रूपमा । त्यसले चालकहरूमा हौसला मात्र बढाउने नभई जिम्मेवारी बोध पनि गराई आफ्नो पेसाप्रति गर्वको अनुभूति गराउँदो रहेछ । इजरायलमा ट्राफिक नियम सम्बन्धी अर्को महत्त्वपूर्ण र सुन्दर कुरा मैले के देखेँ भने, सडक र सवारी सम्बन्धी ज्ञान प्राथमिक विद्यालयदेखि नै दिइँदो रहेछ । प्रत्येक इजरायली विद्यार्थीलाई यमिना भे स्मोला, यमिना भे स्मोला, कोदेम तिस्तकाल आँखार्काक तिलेख (दाहिने देब्रे दाहिने देब्रे, पहिले हेर अनि जाऊ) भन्ने गीत कण्ठस्थ हुने रहेछ । यसले गर्दा बालबालिका हिंड्दा, बाटो काट्दा आफै सचेत हुने रहेछन् । यति मसिनो सचेतनाले पनि सडक दुर्घटनाको कम गर्न दीर्घकालिन रूपमा मद्दत गर्ने रहेछ । तर हाम्रोमा ? हाम्रो देशमा सडक भनेको एम्बुस बराबर भइसकेको छ । कतिखेर को दुर्घटनामा पर्ने हो, टुंगो हुन्न । एक पटक डोजर लगाएर सडक जस्तो बनाइदिएपछि मानौं फर्केर हेर्नैपर्दैन । सडक समयसमयमा मर्मतसम्भार गर्ने, लेन र जेब्राक्रसको रङ चम्काउने, खाल्डाखुल्डी पुर्ने काम गर्ने मानौं कुनै निकाय छैन । सम्बन्धित कर्मचारीहरूको काम मानौं दिनभरि झिँगा मारेर तलब खानु हो । सार्वजनिक यातायातको जर्जर अवस्थालाई चुस्त पार्न कसैले पहल नगरे हुने हो ? कहालीलाग्दो गरी बढिरहेको सडक दुर्घटनाको ग्राफ देखेर सरकार गम्भीर हुनुपर्दैन ? सडक दुर्घटना घटाउनु सरकारको उत्तरदायित्व होइन र ?सडक निर्माण जस्तो गम्भीर र जिम्मेवार काम पनि सम्बन्धित क्षेत्रको ज्ञानसम्म नभएका व्यक्तिहरूलाई दिइन्छ हामीकहाँ, नातावाद र कृपावादका आधारमा । त्यस्तो ठेकेदारी भनेको जनताको जीवनसँग खेल्ने अधिकार हो ? कैयौंका अभिभावक खोस्ने र कैयौं काख रित्तो बनाउन पाउने लाइसेन्स हो त्यो ? तथ्यांकले भन्छ पाँच वर्षयता ४७,००० वटा सडक दुर्घटना भएका छन् । लगभग हरेक दुर्घटनाले कसै न कसैको ज्यान लिएको छ, नभए अंगभंग त बनाइदिएकै छ । नेपालमा वार्षिक कुल मृत्युको लगभग ७ प्रतिशत सडक दुर्घटनामा हुने गर्छ । अझै पनि राज्य नबिउँझिने हो भने जनताप्रति त्यो जस्तो महापाप केही हुनेछैन ।"
सम्पत्तिको अभिलेखीकरण आवश्यक,शेखर गोल्छागोल्छा नेपाल उद्योग वाणिज्य महासंघका वरिष्ठ उपाध्यक्ष हुन् ।
'उदार तानाशाह' को त्यो सपना,"२०६९ कात्तिक १३ गते कान्तिपुरको विचारपृष्ठमा प्रकाशित एउटा लेखको शीर्षक थियो उदार तानाशाह को खोजी । चर्चित बैंकर अनिल शाहको सो लेखमा तिनताक धेरैको ध्यानाकृष्ट भयो । पहिलो संविधानसभा असफल भएको पृष्ठभूमिमा शाहले तानाशाहको खोजी गरे । तानाशाह जन्माउन सक्ने राजतन्त्रलाई भर्खरै बिदा गरिएकाले फर्कन नसक्ने र सैनिक तानाशाहले पनि समस्या सुल्झाउन नसक्ने उनको अड्कल थियो । बरु निर्वाचनबाट जनताको मत पाएर चुनिएको तानाशाहले नेपालका समस्याको हल गर्न सक्ने अनुमान गरे । उदार तानाशाही शासकको निर्वाचनका लागि मार्गप्रशस्त गर्न उनले तत्कालीन राष्ट्रपति रामवरण यादवलाई सल्लाह दिए । अनिल शाहको सुझाव चर्चित बन्यो, तर कार्यान्वयन भएन । उदार तानाशाहको सार्वजनिक चाहना व्यक्त गर्ने कारणहरू अनेक थिए होलान् । तीमध्ये एउटा कारण थियो पहिचानमा आधारित संघीयताको माग । उक्त राजनीतिक मागले काठमाडौंका बुद्धिजीवीको उल्लेख्य तप्कालाई अत्त्याएको थियो । आत्तिनेमध्ये धेरैले संघीयतालाई रुचाएका थिएनन् । शक्ति र स्रोतको केन्द्र काठमाडौंले निर्धारण गरेको आर्थिक एवं सांस्कृतिक साँचोमा कैद सिंगो नेपालको पथान्तरण हुँदा आफ्नो अस्तित्व संकटमा पर्न सक्छ भन्ने धेरैको अन्दाज थियो । वर्चस्वशाली समूहको एकाधिकार कमजोर नभई संघीयताको असली कार्यान्वयन हुनसक्ने पनि थिएन । उनीहरू आत्तिनका लागि त्यति नै पर्याप्त कारण भयो ।आफ्नो कुल, वंश र वर्गको चिन्तालाई सिंगो देशको दुःखका रूपमा व्यक्त गर्न वाचाल काठमाडौंबुद्धिजीवीले संघीयतालाई देश टुक्र्याउने षड्यन्त्रका रूपमा व्याख्या गरे । त्यसमाथि बहिष्कृत समुदायले आफ्नो पहिचानलाई संघीयताको मागसँग मिसाइदिए । पहिचानमा आधारित संघीयताको खाका अघि सारेर राजनीति गर्ने सानाठूला धेरै पार्टी थिए, जसको नेता माओवादी थियो । काठमाडौंको वैचारिकी निर्माण गर्ने मसीजीवी हरूको ठूलो तप्काले पहिचानको माग राख्ने दलहरूको कमान्डर माओवादीलाई राजनीतिक पार्टी नभई चम्बलका डाकाजस्ता मान्छेको झुन्ड हो भनी व्याख्या गर्थ्यो । बहिष्कृत समुदायको आकांक्षालाई पश्चिमाले आफूअनुकूल चलाइदिएको आइडिन्टिटी पोलिटिक्स को जालोका रूपमा चित्रण गर्थ्यो । एकातिर वर्चस्वशाली समूहको आतेश, अर्कातिर पहिचानको माग राख्ने माओवादीसहितका शक्तिहरूले उरालेको ठूलो स्वरका कारण भयकारी अन्योल छायो । सकस बढ्दै जाँदा अनिल शाहहरू तानाशाहको खोजीमा लागे । आफ्नो खोजीलाई पुट दिन उनले लेखे युवादेखि वृद्ध सबैको मुखबाट एउटा उदार तानाशाह चाहिएको आवाज उठ्न थालेको छ । तिनताक खोजी गरिए जस्तो रूपरंग र स्वभावसँग कति मिल्छ, थाहा छैन, तर पछिल्ला केही सरकारी कदमलाई संकेत मान्दा, सात वर्षपछि अनिल शाहको माग पूरा हुन थालेको देखिन्छ । पहिचान सहितको संघीयताको माग राख्ने प्रचण्ड नेतृत्वको माओवादीलाई सहजै कोअप्ट गरेर प्रधानमन्त्री केपी ओली सर्वशक्तिमान बनेका हुन् । मधेस आन्दोलनको हार एवं महेन्द्रीय राष्ट्रवादको जितले उनको उदय निश्चित गरिदिएको हो । भारतलाई तह लगाउन सक्ने बलियो शासकका रूपमा उनलाई काठमाडौंको स्थायी सत्ता ले स्विकारेको हो । साथै नेपालका सबै समस्याको हल गर्दै समृद्धिको शिखरमा पुर्याउने एक्लो मसिहाका रूपमा आमसञ्चारले पनि उनैलाई प्रोजेक्ट गरेको हो । परिस्थितिको परिबन्दले औपचारिक दस्तावेजमा जेसुकै लेखेको भए पनि, बाहिरी वक्तव्यमा जे भने पनि, ओली र उनका कमरेडहरू संघीयता रुचाउँदैनन् । संघीयतालाई जबरजस्ती स्विकारेका उनीहरू बहिष्कृत समुदायका पहिचानका आकांक्षा सम्बोधन नगर्न हदैसम्म चनाखो छन् । प्रदेश ३ लाई वाग्मती प्रदेश नाम दिन नेकपा नेतृत्वले गरेको हस्तक्षेपले त्यही चनाखोपनलाई स्पष्ट पारेको हो । संघीयता कार्यान्वयनको एउटै सर्त छ ओलीले चाहे अनुरूप अभ्यास हुनुपर्छ । कुनै दिन आवश्यक ठाने भने उनले संघीयताकै खारेजीको तयारी गर्न सक्छन् । कारण, अनिल शाहको लेखमा चाहना राखिए जस्तै शक्तिको निर्बाध अभ्यास गर्न सक्ने ठाउँमा छन् ओली । भूराजनीतिक चंगुलबाट आफूलाई जोगाउन सके, अहिले ओलीका लागि कुनै पनि राजनीतिक शक्ति चुनौती होइन । नेकपाभित्र आफूले खोजेजस्तो पद र प्रतिष्ठा नपाउँदा रिसाएका उनका कमरेडहरू वैचारिक रूपमा उनीभन्दा अलग छैनन् । तिनलाई थुमथुम्याउन सक्दा उनको जयगान सुरु भइहाल्छ । संघीयता, पहिचान, समानुपातिक समावेशिता एवं धर्मनिरपेक्षता जस्ता विषयमा कुनै वैचारिक अन्तर नभएको पार्टी नेपाली कांग्रेस सबैभन्दा ठूलो प्रतिपक्ष हो । विचार एवं संगठनका दृष्टिले पतनको बाटामा द्रुत रहेको पार्टीबारे अध्ययन गर्नेलाई विद्यमान नेपाली कांग्रेस सबैभन्दा उपयुक्त केस स्टडी हुनसक्छ । त्यसैले कांग्रेस ओलीका लागि कुनै पनि मानेमा चुनौती होइन । मधेसकेन्द्रित दलहरूलाई तिनकै हलुकापन र राजनीतिक बेइमानीले बलियो राजनीतिक शक्ति बन्नबाट निषेध गरेको छ । प्रधानमन्त्री ओलीले चाहेको ठाउँमा उपयोग गर्ने गोटी हुनुमा उनीहरूले आफ्नो उच्चतम सफलता देखेका छन् ।शक्तिको निर्बाध उपयोग गर्ने कोसिसमै ओली र उनका कमरेडहरूले अभिव्यक्ति स्वतन्त्रता खुम्च्याउने योजना बुनेका हुन् । निर्बाध शक्तिको उपयोगका लागि सहज हुन्छ भनेर नै नेपाली सेनालाई नागरिकमाथि सोझै निगरानी गर्नसक्ने अधिकार दिन खोजिएको हो । सेनाको गुप्तचरीलाई थप बलशाली बनाउन प्रस्तावित विधेयकमा राखिएका प्रावधान पास गराउने यथेष्ट प्रयत्न गरिएको छ । ती प्रावधान समाविष्ट हुनु नै सत्ताधारीको उन्मादी मनोदशाको संकेत हो । प्रहरीले जस्ता रवैया अपनाएर नागरिकलाई अनुशासन सिकाउन खोज्दै छ, त्यो आफैमा डरलाग्दो संकेत हो । सत्ताधारी राजनीतिक शक्तिको आड नभई प्रहरीले नागरिकको लोकतान्त्रिक हक खोस्ने आँट गर्न सक्दैन । राजनीतिक पहुँचको आडमा भएका अपराधका घटना एवं भ्रष्टाचारको फेहरिस्त यहाँ दोहोर्याउन आवश्यक छैन । उदार तानाशाहको परिभाषामा अरू कस्ता गुण पर्छन्, अनिल शाहको लेखमा सबै खुल्दैन । पछिल्लो समय सतहमा देखिएका अरू केही संकेत हेरौँ । सामाजिक सञ्जालमा नियन्त्रण गर्ने कोसिस, आमसञ्चारले गरेका सामान्य आलोचनाविरुद्ध निरन्तर प्रहार, सूचना लुकाउन ऊर्जा र स्रोतको उल्लेख्य लगानी, प्रोपोगान्डाउद्यममा सक्दो लगानी, नजिकका व्यापारिक घरानालाई सम्पूर्ण राज्यशक्तिको आड, प्रश्न गर्ने नेताकार्यकर्तालाई लगाम लगाउने प्रस्ताव केन्द्रीय कमिटीबाट अनुमोदन गराउने प्रयत्न । करको दायरा फराकिलो पारेर मुलुकलाई धनी बनाउने नाममा विदेशी किताबमा अतिरिक्त कर लगाउनुलाई पनि त्यही सिलसिलामा जोड्न सकिन्छ । कर मात्र लगाइएको होइन, किताब आयात गर्ने व्यापारीलाई अनेक उल्झनमा पारिएको छ । अर्थात्, नागरिकलाई अध्ययनअनुसन्धान एवं वैचारिक अन्तरक्रियामा सहभागी नहुन बाध्य पारिँदै छ । यति हुँदा पनि नागरिक तहबाट प्रतिरोध निम्छरो छ । काठमाडौंको बुद्धिजीवी तप्कामा ज्ञानेन्द्र शाहप्रति वफादारहरूको अझै उल्लेख्य प्रभाव छ, उनीहरू ओलीसँग खुसी छैनन् । ओलीको दक्षिणपन्थ धारिलो नभएको, पञ्चायतजतिको हुन नसकेकोमा उनीहरू रिसाएका हुन् । तिनले गर्ने विरोधमा लोकतन्त्रको गुन्जायस हुने कुरै भएन । कांग्रेसमा अहिले खुइलिसकेको सेन्टरलेफ्ट को झझल्कोमा मुग्ध भइरहने अर्का थरी बुद्धिजीवीले मलिन स्वरमा ओली शासनको विरोध गर्छन् । मूलतः पुराना कम्युनिस्ट तानाशाहको स्मरण गर्दै ओली त्यही मार्गका नवपथिक हुन् भन्ने कथा दोहोर्याइरहन्छन् । उनीहरूको गनगनमा कुनै आकर्षण छैन । प्रचण्डप्रति सहिष्णु बन्न थालेकामा ओलीसँग आक्रोशित अरू केही काठमाडौंकेन्द्रित उदार मसीजीवीहरूले देखेको अन्तिम सपना हो १९९० को दशकको नेपाल । उनीहरूका अनुसार, त्यस बेला मुलुक अटोपाइलट मा बसेर प्रगतिपथमा लम्किरहेको थियो । उनीहरूको प्रतिरोध त्यो सपनासम्म सीमित छ । त्यसबाहेकका काठमाडौंमसीजीवीको उल्लेख्य संख्याले ओली डक्ट्रिन स्विकारेका छन् । स्विकारेका मात्र होइनन्, महेन्द्र शाहप्रति नोस्टाल्जिक हुँदै ओली शासनको मजबुतीका लागि भरमग्दुर प्रयत्न पनि गरेका छन् । परिस्थितिको वस्तुगत आकलन गर्न सक्नेले सहजै अन्दाज गर्छ अनिल शाहले सात वर्षपहिले देखेको सपना पूरा हुन थालेको छ । केही समय लगाएर भए पनि पूरा भएको सपना सेलिब्रेट गरिरहेकाहरू सबैलाई बधाई । बाँकीले हार स्विकारेर केही समय लोकतन्त्रको शोकधुन बजाउनु मनासिब हुन्छ ।"
ब्रेक्जिट सम्झौता अनुमोदन,"(लन्डन)  युरोपेली संघबाट बेलायतको बहिर्गमनसम्बन्धी सम्झौता बेक्जिट विथड्रल एग्रिमेन्ट अनुमोदन भएको छ । बेल्जियमको राजधानी ब्रसेल्सस्थित युरोपेली संसद्मा बुधबार भएको मतदानमा ६ सय २१ सांसद सम्झौताको पक्षमा उभिए । ४९ सांसदले विपक्षमा मतदान गरे भने १३ तटस्थ रहे । अध्यक्ष डेभिड सासोलीले युरोपेली संघ (ईयू) का तर्फबाट सहमति पत्रमा हस्ताक्षर गर्दै बेलायत अलग्गिए पनि सधैं युरोपको भाग रहिरहने बताए । उनले गुड बाई भन्न धेरै कठिन हुने पनि उल्लेख गरे । बीबीसीका अनुसार युरोपेली आयोगका अध्यक्ष युर्सुला भोन डेर लियनले बेलायतसँग निकट साझेदार बन्न चाहेको बताइन् । बहिर्गमन सम्झौता केवल पहिलो खुड्किलो हो, उनले भनिन्, बेलायतसँग नयाँ साझेदारका रूपमा सम्झौता हुनेछ । ईयू र बेलायत असल मित्र रहुँन् भन्ने म चाहन्छु । हामी सधैं बेलायतलाई माया गर्नेछौं । हामी कहिल्यै टाढा हुने छैनौं । युरोप अमर रहोस्, उनले भनिन् । बेलायतबाट प्रतिनिधित्व गर्ने ७३ जना सांसदले भने युनियन झन्डा प्रदर्शन गरेर खुसियाली मनाएका थिए । २१ वर्षदेखि युरोपेली संसद्मा प्रतिनिधित्व गरिरहेका ब्रेक्जिट पार्टीका नेता नाइजेल फराजले अन्तिम मन्तव्य दिँदै ईयूमा नफर्कने बताए । उनले ईयूबाट बेलायतको बहिर्गमन आफ्नो जीवनकै ठूलो उपलब्धि भएको जिकिर गरे । बेलायतले ४७ वर्षदेखिको ईयू सदस्यता डिसेम्बर ३१ बाट त्याग्दै छ । त्यसपछि ११ महिना संक्रमणकाल रहनेछ । बेलायती संसद्को तल्लो सदन हाउस अफ कमन्सले भने ब्रेक्जिट सम्झौता पारित गरिसकेको छ । प्रधानमन्त्री बोरिस जोनसनले अघि सारेको ब्रेक्जिट डिल औपचारिक रूपमै बेलायती कानुन बनिसकेको छ । विथड्रल एग्रिमेन्ट एक्ट भनिने उक्त कानुन गत बिहीबारदेखि लागू पनि भइसकेको छ । महारानी एलिजावेथ द्वितीयाले संसद्द्वारा पारित ब्रेक्जिटसम्बन्धी कानुनमा हस्ताक्षर गरेपछि बेलायतलाई ईयू छाड्न बाटो खुला भएको थियो ।बुधबार पारित सम्झौतामा बहिर्गमनपछि बेलायतईयू नागरिकका अधिकार, उत्तरी आयरल्यान्ड सीमा व्यवस्थापन र ब्रसेल्सलाई दिइने पारपाचुके रकम भुक्तानीबारे सहमति भएको छ । प्रधानमन्त्री जोनसन संक्रमणकालभित्र ईयूसँग खुला व्यापार सम्झौता गर्ने योजनामा रहेको उनको कार्यालयले जनाएको छ ।"
चीनका सबै क्षेत्रमा संक्रमण,"बेइजिङ नोवल कोरोना भाइरसको संक्रमण चीनका सबै क्षेत्रमा फैलिएको छ । बिहीबार तिब्बतका एक व्यक्तिमा भाइरसको संक्रमण देखिएसँगै यो चीनका सबै क्षेत्रमा पुगेको हो । चिनियाँ सञ्चारमाध्यमका अुनसार वुहानबाट तिब्बत पुगेका ३४ वर्षीय एक पुरुषमा बिहीबार भाइरसको संक्रमण भेटिएको हो । जनवरी २५ मा रेलबाट त्यहाँ पुगेका उनलाई त्यसै दिन अस्पताल भर्ना गरिएको अधिकारीले बताएका छन् । संक्रमितको स्वास्थ्य स्थिर रहेको र सूक्ष्म निगरानीमा राखिएको राज्य सञ्चालित चाइना डेली ले उल्लेख गरेको छ । चीनको वुहानबाट फैलिएको कोराना भाइरसको संक्रमणका कारण बिहीबार साँझसम्म १ सय ७० जनाको मृत्यु भइसकेको छ । ७ हजार ८ सय जनामा संक्रमणको पुष्टि भएको रोयटर्सले जनाएको छ । विश्व स्वास्थ्य संगठनका अनुसार हालसम्म १५ देशमा कोरोना भाइरसको संक्रमण पुष्टि भइसकेको छ । चिनियाँ राष्ट्रिय स्वास्थ्य आयोग (एनएचसी) का एक विज्ञले भाइरसको संक्रमण कम्तीमा अझै १० दिन फैलन सक्ने बताएका छन् । चिनियाँ स्वास्थ्य अधिकारीले सार्स र इन्फ्लुएन्जा भाइरसजस्तै कोरोना बढी उमेर समूह र पहिले नै श्वासप्रश्वाससम्बन्धी रोगको समस्या भएका मानिसका लागि निकै जोखिमयुक्त रहेको बताएका छन् ।वुहानबाट बाहिर निकाल्न आग्रहवुहानमा रहेका अन्तर्राष्ट्रिय विद्यार्थीले त्यहाँबाट निकाल्न आग्रह गरेका छन् । उनीहरूले सामाजिक सञ्जाल, फोन र पत्रमार्फत आफ्ना सरकारलाई जतिसक्दो चाँडो निकाल्न आग्रह गरेका हुन् । भाइरस संक्रमण फैलन थालेपछि वुहानमा अत्यावश्यकबाहेकका अन्य क्षेत्र बन्द छन् । यसरी आग्रह गर्नेमा धेरैजसो दक्षिण एसियाली राष्ट्रका विद्यार्थी छन् । पाकिस्तानले वुहानमा ५ सय विद्यार्थी र उनीहरूका परिवार रहेको जनाएको छ । उसले भाइरस निगरानीमा आवश्यक पर्ने सतर्कताका कारण उनीहरूलाई स्वेदश फर्काउन अप्ठेरो भइरहेको बताएको छ । बंगलादेश र भारतले भने विमानलाई तयारी अवस्थामा राखेको जनाएका छन् । नागरिक फिर्ता सुरूकेही दिनअघि चिनियाँ विदेश मन्त्रालयले गरेको आग्रहविपरीत कैयौं राष्ट्रले आफ्ना नागरिक फिर्ता लगेका छन् । केहीले फिर्ता लाने तयारी गरिरहेका छन् । अमेरिकाले बुधबार २ सय अमेरिकी कूटनीतिज्ञ र उनीहरूका परिवारलाई वुहानबाट फिर्ता लगेको छ । उसले थप मानिस फिर्ता लाने तयारी गरिरहेको जनाएको छ । अमेरिकी विदेश मन्त्रालयले बिहीबार जारी गरेको विज्ञप्तिअनुसार वुहानमा बाँकी रहेका अमेरिकी नागरिकलाई फेब्रुअरी ३ भित्र फिर्ता लगिनेछ । दक्षिण कोरिया र बेलायतले आफ्ना नागरिक फिर्ता लाने तयारी गरे पनि चीनबाट अनुमति प्राप्त नगरेका कारण केही ढिला भएको छ । बीबीसीका अनुसार जापानले विशेष विमानमार्फत बुधबार आफ्ना नागरिकलाई राजधानी टोकियो ओरालेको छ । अधिकारीका अनुसार थप ६ सय ५० जना जापान फर्कन चाहेकाले उनीहरूलाई ल्याउने तयारी भइरहेको छ । मलेसियाले पनि वुहानस्थित आफ्ना नागरिकलाई फर्काउने तयारी गरिरहेको जनाएको छ । अमेरिकामा ॅटास्क फोर्सवुहानबाट अमेरिकी नागरिक फर्काउने प्रक्रिया सुरु भएसँगै ट्रम्प प्रशासनले कोरोना भाइरस टास्क फोर्स गठन गरेको छ । तीव्र गतिमा फैलिरहेको भाइरसबाट अमेरिकालाई जोगाउन र निरीक्षण गर्न विशेष फोर्सको सुरुवात गरिएको हो । बुधबार राति घोषणा गरिएको टास्क फोर्स मा १२ जना सदस्य रहने छन् । समूहको नेतृत्व अमेरिकी स्वास्थ्य सेवामन्त्री एलेक्स अजरलाई दिइएको छ । अमेरिकी नागरिकलाई भाइरसबारे पछिल्लो स्वास्थ्य र यात्राको जानकारी दिने जिम्मेवारी उक्त फोर्सलाई तोकिएको छ । कडा निगरानीमा राखिनेबेलायत, अस्ट्रेलिया, दक्षिण कोरिया, सिंगापुर र न्युजिल्यान्डले वुहानबाट फिर्ता जाने सबैलाई कम्तीमा दुई साता प्रत्यक्ष निगरानीमा राख्ने जनाएको छ । देशमा थप संक्रमण फैलन नदिन उनीहरूलाई प्रत्यक्ष निगरानीमा राख्न लागिएको ती देशका अधिकारीले बताएका छन् । अस्ट्रेलियाले वुहानबाट फर्काइएका आफ्ना नागरिकलाई मुख्य भूमिबाट करिब २ हजार किलोमिटर पर रहेको क्रिसमस टापुस्थित एउटा केन्द्रमा राखेर निरीक्षण गर्ने भएको छ । सिंगापुरले मुख्य भूमिबाट उत्तरपूर्वमा पर्ने पुलाउ उबिनमा निगरानी सुविधा सञ्चालन गर्ने तयारी गरिरहेको छ । अमेरिकाले बुधबार फिर्ता लगेका मानिसलाई क्यालिफोर्नियास्थित सैन्य शिविरमा कडा निगरानीमा राखेको छ । उनीहरूलाई कम्तीमा दुई साता त्यहाँ राखिने अमेरिकी स्वास्थ्य अधिकारीले बताएका छन् । जापानले पनि वुहानबाट फर्किएका नागरिकलाई विशेष निगरानीमा राखेको छ । यसैबीच, ओलम्पिकको छनोट चरणको खेलका लागि अस्ट्रेलिया पुगेको चिनियाँ राष्ट्रिय महिला फुटबल टोलीलाई कडा स्वास्थ्य जाँचपछि अलग्गै राखिएको छ । अस्ट्रेलियाली सञ्चारमाध्यमका अनुसार ३२ सदस्यीय टोलीलाई फेब्रुअरी ५ सम्म ब्रिसबेनस्थित होटलमा राखिनेछ ।भारत र यूएईमा पनि संक्रमण पुष्टिभारतले वुहानमा अध्ययनरत दक्षिणी राज्य केरलाका एक विद्यार्थीमा भाइरस संक्रमण पुष्टि भएको जनाएको छ । खाडी राष्ट्र संयुक्त अरब इमरेट्स (यूएई) मा पनि नोवेल कोरोना भाइरसको संक्रमण पुष्टि भएको बीबीसीले उल्लेख गरेको छ । स्वास्थ्य अधिकारीका अनुसार चीनको वुहानबाट फर्किएका व्यक्तिमा भाइरसको संक्रमण रहेको पुष्टि भएको हो । फिलिपिनसमा पनि दुई जनामा संक्रमण देखिएको छ । ॅदुष्ट भाइरसलाई पराजित गर्छौंचिनियाँ राष्ट्रपति सी चिनफिङले चीन दुष्ट भाइरस (नोवेल कोरोना) सँग लडिरहेको जनाउँदै आफ्नो देशले जित्नेमा विश्वस्त रहेको बताएका छन् । चीन भ्रमणमा रहेका विश्व स्वास्थ्य संगठन (डब्लूएचओ) प्रमुख डा टेड्रोस एड्हानम घेब्रेयसुससँगको भेटवार्ताका क्रममा राष्ट्रपति सीले कोरोना भाइरसको संक्रमण थप फैलन नदिन आफ्नो निर्देशनमा काम भइरहेको जनाए । यो महामारी फैल्याउने दुष्ट भाइरसलाई हामीले लुक्न दिने छैनौं, राष्ट्रपति सीलाई उद्धृत गर्दै घेब्रेयसुसले बताए । भेटमा सीले भाइरस संक्रमितबारे पारदर्शी रूपमा समयसमयमा सूचना दिइने बताए । यसअघि वुहान सहरका मेयरले संक्रमितको अवस्थाबारे सूचना सार्वजनिक नगरिएको बताएका थिए ।विमान सेवा बन्दबेलायती राष्ट्रिय ध्वजाबाहक ब्रिटिस एयरवेज ले चीनमा गर्दै आएका सबै उडान तत्कालका लागि स्थगित गरेको जनाएको छ । युनाइटेड एयरलाइन्स, क्याथे प्यासिफिक र लायन एयरले पनि उडान स्थगित गरेका छन् ।"
तस्करी सुरुङ फेला,"मेक्सिको सिटी अमेरिकामेक्सिको सीमामा तस्करले प्रयोग गर्ने हालसम्मकै लामो सुरुङ फेला परेको छ । ४ हजार ३ सय ९ फिट लामो सुरुङमा लिफ्ट, रेल ट्र्याक, ढल निकास र एयर भेन्टिलेसन प्रणालीका साथै हाई भोल्टेज इलेक्ट्रिकल केबल पनि पाइएको अमेरिकी अधिकारीले बताएका छन् । सुरुङको औसत गहिराइ सतहबाट ७०, उचाइ ५५ र चौडाइ २ फिट रहेको अमेरिकी भन्सार तथा सीमा संरक्षण एकाईले जनाएको छ । सुरुङ मेक्सिकोको राजधानी मेक्सिको सिटीस्थित तिजुआनको औद्योगिक क्षेत्रबाट अमेरिकाको क्यालिफोर्निया क्षेत्रको सान डियागोसम्म फैलिएको अमेरिकी अधिकारीको भनाइ छ । सुरुङबाट कसैलाई पक्राउ गरिएको छैन र लागूऔषध पनि फेला परेको छैन । सुरुङ कसले निर्माण गरेको हो भन्नेबारे केही जानकारी नभएको अधिकारीले बताएका छन् । सो क्षेत्रमा लागूऔषध तस्करीका लागि विश्वकै सबैभन्दा ठूलो मेक्सिकन गिरोह सिनालोआ कार्टेल सक्रिय रहेकाले उसले नै सुरुङ बनाएको हुन सक्ने अमेरिकी अनुमान छ । सुरुङबारे गत अगस्टमै सूचना प्राप्त गरिएको मेक्सिकोले बताएको छ । त्यसबेला सुरुङको प्रवेशद्वारमात्रै फेला परेको थियो । पछि अमेरिकी अनुसन्धानकर्ताले अध्ययन गरेर बुधबार सार्वजनिक गरेका हुन् । यसअघि सन् २०१६ मा पनि मेक्सिकोक्यालिफोर्निया सीमामा दर्जनभन्दा बढी सुविधासम्पन्न सुरुङ भेटिएका थिए । अमेरिकाको दोस्रो ठूलो सुरुङ सन् २०१४ मा सान डियागोमा भेटिएको र त्यसको लम्बाइ २ हजार ९ सय ६६ फिट रहेको अमेरिकी भन्सार कार्यालयले जनाएको छ । अमेरिकी राष्ट्रपति डोनाल्ड ट्रम्पको प्राथमिकतामा मेक्सिको सीमा हुँदै अमेरिका प्रवेश गर्ने गैरकानुनी आप्रवासी र लागूऔषध रोक्नेछ । उनले मेक्सिकोअमेरिका सीमामा पर्खाल लगाउनुपर्ने बताउँदै आएका छन् । तर पनि मध्यअमेरिकी देशसहित अफ्रिका र एसियाका गैरकानुनी आप्रवासी सोही सीमा हुँदै अमेरिका प्रवेश गर्ने गरेका छन् ।"
"गीत रेडियो नेपालको, कमाइ म्युजिक नेपालको","स्रष्टाबाटै लिएका हौंम्युजिक नेपालका अध्यक्ष सन्तोष शर्मा भने आफूहरूले रेडियो नेपालबाट नभई स्रष्टा स्वयंबाट गीत लिएको दाबी गर्छन् । ०४१०४२ देखि नै अन्त रेकर्ड भएका गीतको क्यासेट निकालिदिनु भन्दै स्रष्टाहरू म्युजिक नेपाल आउन थालेका हुन्, उनले भने, हामीले स्रष्टाबाटै करारनामा गरेर सिर्जना लिएका हौं । रत्नदास प्रकाश, नातिकाजीदेखि तारादेवीसम्म सबैले यसरी गीत दिएको उनको दाबी छ । हामीलाई रेडियो नेपालमा कुन सर्तमा रेकर्ड भएको थाहा छैन, उनले भने, म्युजिक नेपालले प्रतिलिपि अधिकार धनी (स्रष्टा) बाट मात्र गीत लिएको छ । उहाँहरूले कहाँबाट कसरी ल्याउनुभयो, हामीलाई के थाहा ?उनले सरकारी संस्थानले आफ्नो सम्पत्तिको जगेर्ना नगर्ने, दोषमात्र लगाउन मिल्छ ? भन्दै थपे, हामी त एकएक रेकर्ड देखाउँछौं । रेडियो नेपालले आफ्ना गीतहरू १०१५ प्रतिशतमात्र बजाउँछ होला, बाँकी सबै बाहिरबाट गएका गीत हुन् । म्युजिक नेपालको मात्र १० हजार गीत होलान् । बजाउन हामीसँग स्वीकृति लिएको छ ? सार्वजनिक प्रयोग बापतको रोयल्टी दिएको छ ? तर प्रचलन त्यस्तै थियो भनेर गुनासो गरेनौं । उनले बाहिर हल्ला भएजस्तो पाँच सय नभई संसारका ७७ प्लेटफर्ममार्फत म्युजिक नेपालले गीत बेचिरहेको स्विकारे । डिजिटल भएपछि म्युजिक नेपाल एग्रिगेटर पनि भयो । अन्तर्राष्ट्रिय एग्रिगेटरलाई क्रमिकरुपमा गीत उपलब्ध गरायौं । रोयल्टीको हिसाबकिताब गर्नचाहिँ हामी फेल खाएका हौं, उनले भने, यसलाई समाधान गर्न सफ्टवेयर बनायौं तर प्रभावकारी भएन । मार्च १५ सम्म नयाँ सफ्टवेयर बनिसक्छ । यहीबीच यादव खरेल र भक्तराज आचार्यको विवाद आएपछि धेरै दिन लगाएर उहाँहरूको रोयल्टी निकाल्यौं, इमेल गर्यौं तर उहाँहरू लिन चाहनुहुन्न, विवाद गर्न चाहिरहनुभएको छ ।"
कला विद्यालय चाहिन्छ,"पोखरा (कास)उमेरले ३४ वर्षको फरक भए पनि बालखैमा मिल्ने साथी थिए रंगकर्मी अनुप बराल र प्रकाश घिमिरे । दुवैको घर पोखराको नदीपुर । अनुपका बुबा कार्टुनिस्ट, प्रकाशका बुबा साहित्यकार । पुरानो कल्पना सिनेमा हल पनि नजिकै । महानगरस्तरीय विद्यालय नाटक महोत्सवको सातौं दिन नाटकको चस्का त्यो बालापन शीर्षकमा संवाद गरिरहँदा यी दुई रंगकर्मी बालापनको स्मृतिमा चुर्लुम्म डुबे । सहर, संगत र सत्कर्मले डोर्याएको नाट्ययात्राबारे उनीहरूले बेलिबिस्तार लगाए । अनुप र प्रकाशसँग १४ वर्षीय विद्यार्थी संगम लामिछाने गफिए । संवादमा दुई कलाकार नोस्टाल्जिक मात्रै बनेनन्, रंगकर्मको वर्तमान र भविष्यबारे पनि गम्भीर छलफल गरे । नाटकमा लाग्न घरपरिवारबाट कुनै बाधा नखेपे पनि लागिसकेपछिका संघर्ष भने सानोतिनो नभएको दुवैले सुनाए । अभिनयको हुटहुटी भएर पनि परिवारको सहयोग नहुने, सिक्ने अवसर नपाउनेहरूका लागि के सुझाव हुन्छ भन्ने प्रश्नमा अनुपले भने, राज्यस्तरबाट केही गर्नुपर्छ । सरकारले कलासम्बन्धी विद्यालय स्थापना गर्न पहल गर्नुपर्छ । त्यो प्रदेशस्तरमा प्रदेश सरकारले पनि गर्न सक्छ । प्रकाशले रंगकर्ममा लाग्न चाहनेमा उत्कट इच्छाशक्ति हुनुपर्ने बताए । म जसरी पनि रंगकर्ममा लाग्छु भन्ने सोच्नेले त्याग पनि गर्न सक्नुपर्छ, उनले भने, आफ्नै प्रयास चाहिन्छ । अवसर आफूले खोज्ने हो, हामीलाई खोज्दै अवसर आउँदैन । अनुपले अभिनय सिक्नु साइकल सिक्नुजस्तो नभएको तर्क गरे । अभिनय एकपल्ट सिकेपछि जीवनपर्यन्त हुन्छ भन्ने हुँदैन, उनले भने, हरेक नाटकमा काम गर्दा भिन्दाभिन्दै चुनौती हुन्छन् । त्यसका लागि लगातार अभ्यास जरुरी छ । प्रकाशले अनुपका तर्कमा सही थप्दै एउटा नाटक रिहर्सल गर्न दुई वर्षसम्म लगाएको स्मरण गरे । पोखरामा माघ ६ बाट महानगरस्तरीय विद्यालय नाटक महोत्सव सुरु भएको थियो । पोखरा थिएटरको गन्धर्व नाटकघरमा बुधबारसम्म चलेको महोत्सवमा ९ नाटक मञ्चन भए । थिएटरको आफ्नै प्रस्तुतिमा एक र ८ विद्यालयका नाटक महोत्सवमा छनोट भएका थिए ।"
बहसमा गजल,"काठमाडौं (कास) गजलसम्बन्धी विभिन्न बहस गर्दै राष्ट्रिय गजल महोत्सव सकिएको छ । प्रज्ञा प्रतिष्ठानमा सम्पन्न महोत्सवमा टीकाराम उदासीले गजलको परम्परा र प्रवृत्ति बारे र घनश्याम न्यौपाने र घनेन्द्र ओझाले गजल सिद्धान्त र नेपाली गजल बहरको प्रयोग बारे कार्यपत्र पेश गरे । दुवै कार्यपत्रमाथि अग्रज स्रष्टा कृष्णहरि बराल र समालोचक नेत्र एटमलगायतले टिप्पणी गरे । अग्रज गजलकार ज्ञानुवाकर पौडेल, ललिजन रावललगायतले गजल लेखनको चुनौती र दिशा विषयमा बहस गरे ।"
फरारलाई प्रहरीले गाडीमा पठाएपछि,"(काठमाडौं)  एक बंगलादेशी नागरिक बुधबार अपराह्न पौने ३ बजे काँकडभिट्टाबाट काठमाडौं छुट्ने बसको खोजी गर्दै प्रहरीकहाँ पुगे । सोधीखोजी गरेपछि नेपाल प्रहरीका एक असई (पर्यटक प्रहरी इन्चार्ज) ले बस देखाइदिए । उनी चढेको बस केहीबेरमै काठमाडौंका लागि छुट्यो । करिब २ घण्टापछि काठमाडौं प्रहरीले झापा प्रहरीलाई एक बंगलादेशीको खोजीका लागि सीमा नाकामा निगरानी गर्न फोटोसहित पत्र पठायो । त्यो पत्र ती पर्यटक प्रहरी इन्चार्जकहाँ पनि पुग्यो । उनले नियालेर हेरे । काठमाडौंबाट खोजी भइरहेका व्यक्ति र केही घण्टाअघि बस चढाएर पठाइएको व्यक्ति एउटै थिए । उनले चलाखीपूर्ण रूपमा गाडी नम्बर र चालकको फोन नम्बर टिपेका रहेछन् । काठमाडौं प्रहरीले बसका चालकसँग सम्पर्क गरे र भने, बसभित्रका कसैलाई पनि बाहिर निस्कन नदिनुहोला, जुन ठाउँमा प्रहरी युनिट आउँछ, त्यहीँ लैजानुहोला । चालकले बस पूर्वपश्चिम राजमार्गस्थित इलाका प्रहरी कार्यालय लहानमा रोके । त्यसबेला राति १० बजेको थियो । प्रहरी बसभित्र छिरेर सोधीखोजी गर्न थाले । बंगलादेशी नागरिक ४४ वर्षीय दुला मियाँलाई हत्कडी लगाइयो । केहीबेरपछि ४ जना प्रहरी मियाँलाई त्यही बसमा लिएर काठमाडौंतर्फ हिँडे । बिहीबार धादिङ नौबिसेमा पुगेको महानगरीय प्रहरी परिसर काठमाडौंको टोलीले मियाँको जिम्मा लियो र बिहीबार दिउँसो १२ बजे टेकुस्थित महानगरीय प्रहरी परिसर ल्याइयो । मियाँ ढाकाबाट त्यहीँको सनव टुर्स एन्ड ट्राभलका सञ्चालक ४५ वर्षीय मुहिउद्दिन अहमद परवेजसँग माघ ६ गते राति हिमालयन एयरलाइन्सबाट त्रिभुवन अन्तर्राष्ट्रिय विमानस्थल ओर्लिएका थिए । सोल्टीमोडस्थित ग्रान्ड भिल्ला होटलमा गएका उनीहरू त्यहीँ बसे । ढाकाबाट सँगै आएका नेपाली विद्यार्थीका अनुसार ती दुई बंगलादेशीबीच विमानभित्रै भनाभन भएको थियो । काठमाडौं प्रहरी प्रवक्ता डीएसपी होविन्द्र बोगटीका अनुसार भोलिपल्ट माघ ७ गते राति मियाँले परवेजलाई रक्सीको बोतलले हानेर हत्या गरे । भोलिपल्ट बिहानै होटलबाट गल्लीको बाटो हुँदै मियाँ कलंकी पुगेर वीरगन्जतर्फ लागे । घटनाबारे प्रहरीले थाहा पाउँदा मियाँ वीरगन्जबाट भारत छिरिसकेका थिए । भारतीय अध्यागमनले अनअराइभल भिसा नदिएपछि उनी वीरगन्ज नै फर्किए । त्यहीँबाट काँकडभिट्टा हिँडे । बीचमा मियाँले भारतीय नाका हुँदै बंगलादेश जान धेरैपटक प्रयास गरे तर सफल भएनन् । आरोपित फरार भएका कारण घटना गुपचुपमै अनुसन्धान गरेको प्रहरीले स्थल नाका र विमानस्थलमा मियाँको खोजीमा सर्कुलर गरेको थियो । काँकडभिट्टाबाट पनि सीमा पार गर्न नसकेर काठमाडौं फर्कने क्रममा मियाँ समातिए । डीएसपी बोगटीका अनुसार परवेजले बंगलादेशमै मियाँलाई लेबनान पठाइदिने भन्दै ३ वर्षअघि ३ लाख टाका (बंगलादेशी पैसा) लिएका थिए । पैसा बुझेर विदेश पठाउन नसकेपछि बारम्बार परवेज र मियाँबीच विवाद भएको थियो । परवेज बंगलादेशमा घरानिया खानदानका व्यक्ति र मियाँ सामान्य तथा गरिब परिवारका रहेको खुल्यो । ऋण काढेर विदेश जान पैसा बुझाएकामा काम नभएपछि मियाँ आक्रोशित बनेका थिए । बंगलादेशबाट लेबनान पठाउन ज्यादै कठिन छ । परवेजले मियाँलाई लेबनान पठाउन भनेर काठमाडौं ल्याएका थिए । यहाँबाट पनि सजिलो नहुने जानकारी माघ ७ गते राति मियाँलाई परवेजले दिएका थिए । मियाँसँग बयान लिइरहेका प्रहरीका अनुसार राति मियाँ होटल बाहिर केही सुस्ताएर बसेका थिए । परवेज होटलको बेडमा उत्तानो परेर निदाएका बेला मियाँ कोठामा छिरे र बंगलादेशबाटै ल्याएको स्कच ह्वीस्कीको बोतलले टाउकामा हानेर बेहोस बनाए । बोतल फुटेपछिको सिसाले घाँटीमा रेटेर हत्या गरे । बिहानै झोला लिएर मियाँ बाहिर निस्किए । मियाँ अहिले महानगरीय प्रहरी वृत्त कालीमाटीको हिरासतमा छन् । उनीविरुद्ध कर्तव्य ज्यान मुद्दामा अनुसन्धान भइरहेको प्रहरीले जनाएको छ ।"
जो साइकलमा डुलेर समाचार बटुल्थे,"बाँके (कास) समाचार लेख्ने कोठा सुनसान थियो । सम्मानपत्र भित्ताभरि झुन्डिएका थिए । उनी चढ्ने साइकल कुनामा थन्किएको थियो । सामुन्ने प्रेस स्वतन्त्रता सेनानी पन्नालाल गुप्त (चाचाजी) को पार्थिव शरीर थियो । नेपालगन्जका स्थायी बासिन्दा गुप्तले बुधबार राति ९२ वर्षको उमेरमा संसार छाडे । सधैं अभाव हुँदा पनि बुबाको कलम झुकेन, जेठा छोरा विजयले सम्झिए ।गुप्त भादगाउँले टोपी, सेतो दौरासुरुवाल र छड्के झोला भिरेर हरेक कार्यक्रममा समाचार संकलन गर्न पुग्थे । हातले लेख्ने समयमा पत्रकारिता सुरु गरेका गुप्तले डिजिटल युगका पुस्तासम्म लेखनलाई निरन्तरता दिए । अनुभव र उमेरले परिपक्व भएकाले उनलाई नेपालगन्जमा युवापुस्ताले सम्मानपूर्वक चाचाजी भन्थे । गुप्तले नेपालगन्जबाट प्रकाशन हुने हिन्दी भाषाको पत्रिका अनुराधामा काम गरेका थिए । ०३१ सालमा गुप्तद्वारा सम्पादित किरण साप्ताहिक प्रकाशन सुरु भयो । उनले ०३४ मा जय नेपाल दैनिक समेत सम्पादन एवं प्रकाशन गरेका थिए । दैनिक र साप्ताहिक एकैचोटि चलाउन नसकेर उनी साप्ताहिकमै निरन्तर लागे । साहित्यकार एवं प्राज्ञ सनत रेग्मीका अनुसार गुप्त जुझारु पत्रकार थिए । पञ्चायतको मजदुर संगठनमा आबद्ध भएका उनी पछि प्रजातान्त्रिक आन्दोलनमा सक्रिय भए । कुनै समय कांग्रेस पार्टीमा झुकाव राखेका उनी मधेस आन्दोलनमा समेत होमिए । पछि राजनीतिक गतिविधि छाडेर पत्रकारितामा निरन्तर लागे । पञ्चायतकालमा एकपटक श्री ५ को सरकार को सट्टा श्री ५ सरकार लेखिएको पत्रिका बजारमा आएपछि राजाको अपमान गरेको भन्दै उनलाई थुनिएको थियो । राजाको विरोध गरेको समाचार लेख्दा सात वर्ष राजद्रोहको मुद्दा खेप्नुपरेको थियो । संस्कृतिविद् सच्चिनान्द चौबेका अनुसार समाजको मुखपत्र बनेर गुप्त समाचार छनोट गर्थे । साइकलमा डुलेर समाचार बटुल्थे, उनले सम्झिए, सत्यकै खोजीमा उनको कलम चल्यो । गुप्तलाई नेपालगन्जमा पत्रकारिताको धरोहर मानिन्छ । उनले नेपाल पत्रकार महासंघद्वारा प्रेस स्वतन्त्रता सेनानी सम्मान र प्रेस काउन्सिलको गोपालदास पत्रकारिता पुरस्कार पाएका थिए । ६८ वर्षीय विजयले केही वर्ष बुबासँगै पत्रकारिता गरेका थिए । उनले सम्झिए, बुबाले सधैं अखबारले सरकारको प्रमुख प्रतिपक्षी भूमिका निभाउने बताउनुहुन्थ्यो ।"
पाम तेल बन्देज तत्काल नहट्ने,यस सम्बन्धमा भारतीय पक्षसँग छलफल भइरहेको र चाँडै परिणाम आउने उनको भनाइ थियो । सचिव अर्यालले त्यस्तो अभिव्यक्ति दिइरहँदा भारतीय व्यवसायीले भने नेपालबाट हुने आयात तत्काल खुला नगर्न लबिइङ थालेका छन् । उनीहरूले त्यही क्रममा नेपालबाट आयात हुने पाम आयलमा दक्षिण एसियाली स्वतन्त्र व्यापार सम्झौता (साफ्टा) अनुसार शून्य भन्सार सुविधा नदिन सरकारसमक्ष आग्रह गरेका छन् ।
सुरक्षा कोषमा दर्ता नहुने बैंकले निक्षेप नपाउने,"यसअघि राष्ट्र बैंकले पनि बैंक तथा वित्तीय संस्थालाई कोषमा दर्ता हुन सूचना जारी गरेको थियो । तर बैंक तथा वित्तीय संस्थाका कर्मचारीले कोषमा दर्ता हुन असहमति जनाएका छन् । यही कारण बैंक तथा वित्तीय संस्था कोषमा दर्ता हुन नगएका हुन् । बैंक तथा वित्तीय संस्थाले संयुक्त रूपमा राष्ट्र बैंकलाई पत्र लेखेर हालकै अवस्थामा कोषमा दर्ता हुन नसकिने अडान लिएका थिए । पत्रमा विभिन्न १४ बुँदा उल्लेख छ । उल्लिखित बुँदामा विभेद रहेकाले तीनमा संशोधन नभएसम्म कोषमा नजाने बैंकहरूको अडान छ । सामाजिक सुरक्षा कोष कर्मचारीको हकहितका लागि ल्याइए पनि कतिपय व्यवस्थामा कर्मचारी नै असन्तुष्ट रहेकाले तत्काल दर्ता हुन नसकिएको पत्रमा उल्लेख छ । कोषको कार्यविधिमा हाल कर्मचारीहरूले खाइपाई आएको र बैंक तथा वित्तीय संस्थाबाट पाउने तलब तथा अन्य सुविधा घट्ने भएकाले कर्मचारी स्तरबाट नै कार्यविधिको विरोध भएको छ, पत्रमा भनिएको छ । सामाजिक सुरक्षा योजनाका विभिन्न बुँदाउपर पुनरावलोकन गरी आवश्यक परिमार्जन गरिनुपर्ने साथै बैंक तथा वित्तीय संस्थाको हकमा कोषमा दर्ता हुँदा कर्मचारीले पाइरहेको सुविधा कटौती हुने बैंकहरूको दाबी छ । समान योगदान गर्दा पनि सरकारी कर्मचारी र निजी कर्मचारीले पाउने सुविधामा विभेद रहेको बैंकहरूको दाबी छ । पेन्सन गणना सूत्रमा पनि विभेद रहेको बैंकले राष्ट्र बैंकमा पेस गरेको पत्रमा उल्लेख छ । कोषमा रहेको सरकारी कर्मचारीको रकम र त्यसको नाफाबापत कर्मचारीले प्राप्त गरेको रकममा आयकर लाग्दैन ।"
भ्रमण वर्षमै सुनसान रारा,"(मुगु)  नेपाल भ्रमण वर्ष२०२० उद्घाटनका अवसरमा संघीय र प्रदेश सरकारले तामझामका साथ विभिन्न कार्यक्रम आयोजना गरे । कर्णाली प्रदेश सरकारले भ्रमण वर्षकै अवसरमा यसपालि घुमौं कर्णाली अभियान सुरु गर्यो । तर कर्णालीको प्रमुख पर्यटकीय गन्तव्य रारा केही समययता सुनसान छ ।एक महिनायता रारामा कुनै चहलपहल छैन । फाट्टफुट्ट आउने ५७ जना पर्यटकको भरमा रारामा सञ्चालित होटल चलिरहेका छन् । पर्यटकीय चहलपहल नहुँदा रारा राष्ट्रिय निकुञ्जका कर्मचारी, सेना र होटल व्यवसायी फुर्सदिला छन् । भ्रमण वर्ष सुरु भएपछि पर्यटक आउने आशामा बसेका होटल व्यवसायी निराश छन् । हिमपात र आगन्तुक चराका कारण रारा क्षेत्र मनमोहक बनेको छ, भिलेज हेरिटेज रिसोर्टका प्रबन्धक दीपक रावतले भने, पर्यटक नआउँदा हामी पनि फुर्सदिला बनेका छौं, व्यवसाय करिब शून्य जस्तै छ । दैनिक आउने ५७ जना पर्यटकसमेत होटलमा नबस्दा आम्दानी शून्य बनेको उनले गुनासो गरे । भ्रमण वर्ष सुरु भएपछि रारा झन् सुनसान बनेको उनले बताए । तालमा निकुञ्जले व्यवस्था गरेका ६ वटा रबरका डुंगा पर्यटक अभावमा लामो समयदेखि थन्किएका छन् ।सरकारले पर्याप्त तयारी र पूर्वाधार विकास नगर्दा भ्रमण वर्षले रारामा कुनै उत्साह नल्याएको स्थानीयको गुनासो छ । पुसदेखि हिउँले ढाकिएपछि पर्यटकको लर्को लाग्ने अपेक्षा थियो, स्थानीय नीरज भामले भने, हिउँले रारा चम्किरहेको छ । तर अवलोकन गर्ने मान्छे कोही छैनन् । हिउँ पर्ने क्रम बढे पनि पर्यटक नआउँदा दिक्क लाग्न थालेको डाँफे गेस्ट हाउसका प्रबन्धक बलिराज शाहीले गुनासो गरे । रारा ताल छेवैका दुई ठूला होटलसहित माझघट्ट होमस्टे महिना दिनदेखि खाली छन् । पर्यटक बोक्ने प्रतीक्षामा रहेका डेढ सय घोडा पनि कामविहीन बनेको उनले जनाए । घोडालाई कहिले ताल्चा त कहिले मिलीचौरतिर चराउँदै व्यवसायीले दिन काटिरहेका छन्, उनले भने, पर्यटक नहुँदा हिमपातका बेला राराको महत्त्व घटेजस्तै भएको छ ।पर्यटक आए कृषि उत्पादनले बजार पाउने आशा भए पनि अहिले घरमै थन्क्याउनुपरेको मुर्मागाउँका गोर्ख रोकायाले गुनासो गरे । हिमपातका कारण गमगढीनाग्मा सडक अवरुद्ध बनेपछि पर्यटक नआएको पर्यटन व्यवसायीको भनाइ छ । रारामा पर्यटक नआउँदा होटल सञ्चालक, घोडा व्यवसायी र डुंगा चलाएर जीविकोपार्जन गर्नेहरू बढी समस्यामा परेको पर्यटन व्यवसायी देवीकृष्ण रोकायाले बताए । हवाई सेवा भरपर्दो नहुँदा पनि यस वर्ष पर्यटकको संख्या घटेको हो । गमगढीनाग्मा सडक कालोपत्रे नहुँदा र हवाई सेवा प्रभावकारी नहुँदासम्म जतिसुकै गफ लगाए पनि पर्यटकलाई आकर्षित गर्न सकिँदैन, उनले भने, सरकारले भ्रमण वर्ष भनेर प्रचार मात्र गर्यो, पूर्वाधार विकासमा ध्यान नदिँदा बर्सेनि पर्यटक घटिरहेका छन् ।रारामा पूर्वाधार विकासका काम लामो समयदेखि अलपत्र छन् । भ्रमण वर्षअघि विद्युत् प्राधिकरणले रारामा विद्युत् सेवा पुर्याउने घोषणा गरेको थियो । तीन वर्षअघि सुरु भएको विद्युतीकरणको योजना अलपत्र पर्दा रारा क्षेत्रमा सञ्चार सेवा पनि भरपर्दो बन्न सकेको छैन । गमगाढ साना जलविद्युत् आयोजनाबाट रारामा विद्युत् लैजान पोल र तार खरिद गरिए पनि अधिकांश सामग्री जंगल क्षेत्रमा अलपत्र छन् । पोल गाड्ने र तार तान्ने काम भइसकेको छ, विद्युत् प्राधिकरण, गमगढीका कार्यालय प्रमुख शिवप्रसाद पाण्डेले भने, आगामी फागुनभित्र रारामा बिजुली बल्छ । विद्युतीकरणका लागि रारा कन्स्ट्रक्सनलाई जिम्मा दिइए पनि कम्पनीको लापरबाहीले समस्या भएको उनले जनाए ।रारा वरिपरि साइकल मार्ग निर्माणका लागि प्रदेश सरकारले यस वर्ष ३ करोड रुपैयाँ विनियोजन गरेको छ । तर भ्रमण वर्षअघि नै सुरु हुने भनिएको काम अझै हुन सकेको छैन । राराको विकासका लागि प्रदेश सरकारले गत वर्ष विनियोजन गरेको बजेटसमेत फ्रिज गएको थियो ।"
मध्यस्थकर्ताले बनायो कार्यतालिका,"काठमाडौं (कास) एनसेलको पुँजीगत लाभकर विवादको सुनुवाइका लागि अन्तर्राष्ट्रिय मध्यस्थकर्ता आईसीएसआईडीले कार्यतालिका तयार पारेको छ । नेपाल सरकार र एनसेल दुवै पक्षलाई कार्यतालिकाबारे जानकारी गराइए पनि सार्वजनिक गरिएको छैन ।कार्यतालिकामा दुवै पक्षले कति दिनभित्र सम्बन्धित कागजपत्र बुझाउने, कुन पक्षले कुन मितिसम्म के गर्ने भन्ने विषय समेटिएको हुने अन्तर्राष्ट्रिय कानुनका जानकार अधिवक्ता सेमन्त दाहालले बताए । सामान्यतया यस्ता कार्यतालिकामा कुनकुन मितिमा केके काम गर्ने भन्ने उल्लेख हुन्छ, उनले भने । नेपालमा जारी पुँजीगत लाभकरका विषयमा एनसेलले मध्यस्थताका लागि एनसेलको मातृ कम्पनी आजियाटाले अन्तर्राष्ट्रिय निकाय आईसीएसआईडीमा निवेदन दिएको थियो ।एनसेलको निवेदनका आधारमा आईसीएसआईडीले नेपाललाई मध्यस्थता प्रक्रियामा सहभागी हुन पत्राचार गरे पनि नेपालले उक्त प्रक्रियामा सहभागी बन्न अस्वीकार गरेपछि आईसीएसआईडी आफैंले नेपालका तर्फबाट बहस गर्न अधिवक्ता नियुक्त गरी प्रक्रिया अघि बढाएको थियो ।१८ डिसेम्बर २०१९ मा आईसीएसआईडीले पुँजीगत लाभकरको विषयलाई तत्काल थाती राख्न अन्तरिम आदेश दिएको थियो । नेपालले भने आफू सहभागी नभएको प्रक्रिया भन्दै एनसेलसँग लाभकर असुल्ने प्रक्रिया जारी राखेको छ ।सर्वोच्च अदालतले एनसेलले पुँजीगत लाभकर तिर्नुपर्ने फैसला गरेका आधारमा ठूला करदाता कार्यालयले कर निर्धारण गरेपछि एनसेलले पुस १५ मा पुँजीगत लाभकरबापत साढे चार अर्ब रुपैयाँ बुझाइसकेको छ । एनसेलले ठूला करदाता कार्यालयले निर्धारण गरेको साढे २२ अर्ब पुँजीगत लाभकरमध्ये साढे चार अर्ब तिरेर बाँकी चालु आवभित्र तिर्ने गरी किस्ताबन्दीको सुविधा मागेको थियो ।एनसेलले गरेको किस्ताबन्दीको सुविधा अनुरोधका विषयमा ठूला करदाता कार्यालयले कुनै निर्णय गरेको छैन ।"
२ अर्बको सेयर कारोबार,"काठमाडौं (कास) सेयर बजारमा बिहीबार करिब २ अर्ब रुपैयाँ बराबरको सेयर कारोबार भएको छ । अघिल्लो दिनको तुलनामा नेप्से दोहोरो अंकले माथि उक्लिँदा १ अर्ब ९६ करोड रुपैयाँको सेयर कारोबार भएको हो । कारोबार रकम अघिल्लो दिनको तुलनामा करिब ५२ प्रतिशत बढी हो । अघिल्लो दिनको तुलनामा नेप्से साढे १९ अंक बढेर १ हजार ३ सय ३२ विन्दुमा पुगेको छ । बजार खुल्दा १ हजार ३ सय ६ बाट कारोबार सुरु भएको नेप्से पहिलो प्रहरदेखि नै बढेको थियो । बीचमा केही समय वृद्धिदर सुस्ताए पनि त्यसपछि निरन्तर उकालो लागेको थियो । सो दिन कारोबारमा आएकामध्ये ट्रेडिङबाहेक सबै समूहका परिसूचक बढे । बिहीबार निर्जीवन बिमा समूहको परिसूचक सबैभन्दा बढी ३९६ प्रतिशत र जीवन बीमाको २२८ प्रतिशत बढ्यो । बैंकिङ, होटल, विकास बैंक, जलविद्युत्, वित्त कम्पनी, उत्पादन तथा प्रशोधनलगायत समूहले पनि बिमालाई नै पछ्याएपछि समग्र नेप्से उच्च अंकले बढेको हो । सो दिन ट्रेडिङ समूहको परिसूचक भने १९१ प्रतिशत घटेको छ । परिसूचक बढेसँगै सेयर बजारको आकार (कुल बजार पुँजीकरण) पनि १६ खर्ब ९० अर्ब रुपैयाँ पुगेको छ । नेप्सेको वर्गीकरणमा क वर्गका कम्पनीको सेयर कारोबार मापक सेन्सेटिभ परिसूचक १२८ प्रतिशत र कारोबारमा रहेका सबै कम्पनीको सेयर कारोबार मापक फ्लोट परिसूचक १६ प्रतिशत बढ्यो । सो दिन कारोबारमा आएका १ सय ७८ कम्पनीमध्ये १ सय १८ कम्पनीको सेयर मूल्य बढ्यो । बाँकी ४० कम्पनीको घट्यो ।"
"४ जना पुर्पक्षमा, ४९ लाई वारेन्ट","(कपिलवस्तु)  कपिलवस्तु बचत तथा ऋण सहकारीको बचत हिनामिनाको आरोपमा चार जनालाई पुर्पक्षमा पठाइएको छ । सहकारीका प्रबन्धक अविनाश पाण्डे, कर्मचारी श्रवणकुमार तेली, राकेशकुमार ठाकुर र राजेशकुमार कान्दुलाई पुर्पक्षका लागि कारागार चलान गरिएको हो । न्यायाधीश कपिलमणि गौतमको इजलासले पुर्पक्षमा राख्न बुधबार आदेश दिएको हो । अदालतले चार दिनसम्म बयान लिएको थियो । प्रहरीले उनीहरूविरुद्ध रकम अपचलन गरी ठगेको तथा संगठित अपराधमा मुद्दा दायर गरेको थियो । करिब दुई महिना लामो अनुसन्धानपछि प्रहरीले प्रतिवेदन तयार गरी अदालतमा मुद्दा दायर गरेको थियो । उनीहरू मुख्य आरोपी भएको भन्दै प्रहरीले पक्राउ गरी अदालत पेस गरेको थियो । ११ करोड ९९ लाख ५३ हजार ८ सय २६ रुपैयाँ ठगी भएको प्रहरी अनुसन्धानमा देखिएको छ । प्रहरीले मुद्दामा ५३ जनाविरुद्ध अभियोगपत्र दायर गरेको थियो । अदालतले बाँकी आरोपित ४९ जनाविरुद्ध वारेन्ट जारी गरेको छ । अन्य आरोपीलाई ७० दिनभित्र अदालतमा हाजिर गराउनुपर्छ । त्यसपछि अदालतले उनीहरूका हकमा आदेश गर्ने अधिवक्ता चक्रबहादुर क्षत्रीले बताए । आरोपीमध्ये दुई जना विदेशमा छन् । सहकारीका सदस्य मन्दीप सिंहले संस्थाका गतिविधिमाथि शंका लागेपछि जाहेरी दिएका थिए । त्यसपछि प्रहरीले अनुसन्धान थालेको हो । प्रहरीमा जाहेरी दर्तालगत्तै शंकास्पद मानिएकालाई पक्राउ गरिएको डीएसपी सुनील मल्लले जनाए । प्रहरीले घटना अनुसन्धान गर्ने क्रममा ५० जनाभन्दा बढीसँग बयान लिएको थियो । त्यस्तै सहकारी विज्ञ, चार्टर्ड एकाउन्टेन्ट र सफ्टवेयर इन्जिनियरसँग सहयोग लिएको थियो । विज्ञ, प्रविधि र जनशक्तिको कमीका कारण प्रहरीलाई अनुसन्धान गर्न निकै समस्या भएको थियो । तर एक चार्टर्ड एकाउन्टेन्ट संस्थाको सहयोगमा सहकारीका अभिलेख निरीक्षण गरेर ठगी रकम पत्ता लगाइएको हो । प्रहरीले सहकारीका पदाधिकारी, लेखा समिति सदस्य, कर्मचारी, लेखापरीक्षक र चार्टर्ड एकाउन्टेन्टलाई प्रतिवादी बनाएको छ । ०६७ देखि समस्या देखिएकाले त्यसयता सहकारीमा रहेकालाई अभियोग लगाइएको छ । सूक्ष्म अनुसन्धान गरेर अभियोग लगाउँदा राम्रो हुन्थ्यो, एक अधिवक्ताले भने, सबैलाई समान भागीदार बनाउनु राम्रो होइन । पदाधिकारी भएकै भरमा अभियोग लगाइएको छ । एकदुई महिना काम गरेकालाई पनि उस्तै अभियोग छ । हिनामिनाबारे ६ महिनाअघि पत्ता लागेको थियो । कर्मचारीसँग सोधपुछ गर्दै हिसाब मिलान गर्न खोजिएको थियो । कतिपयले हिसाब मिलान गरे । सहकारीका कार्यालय सहायक राजेशकुमार कान्दुले हिसाब मिलान गर्न अटेर गरेपछि घटना बाहिरियो । उनले सहकारी डुबाउँछु भन्दै घटना आफैं बाहिर ल्याएका थिए । त्यसपछि बचतकर्ता रकम फिर्ता लिनका लागि सहकारी पुगे । थामी नसक्नु भीड लाग्यो । सहकारीले तरलता अभाव जनाउँदै रकम दिन नसक्ने अवस्थामा पुग्यो । सहकारी आफैं पत्रकार सम्मेलन गरेर हिनामिनाको कुरा बाहिर ल्याएको हो । अहिले सहकारी बन्द छ । ०५२ मा स्थापना भएको सहकारी लेखाको नियमअनुसार खातापाता व्यवस्थित थिएन । गत फागुनमा बैंकको कार्यकारी प्रमुखमा मुकुन्द वर्मा नियुक्त भएपछि सहकारी स्रेस्तामा कडाइ गर्न थाले । कडा अनुगमन र निरीक्षणपछि कर्मचारीका गलत काम बाहिर आएको थियो ।"
संघीयता मूल्यांकनबारे प्रतिवेदन,"काठमाडौं (कास) पाँच वटा प्रदेशका मुख्यमन्त्रीहरूले नेपालमा संघीयता कार्यान्वयनका लागि आवश्यक क्षमताको मूल्यांकन प्रतिवेदनको निष्कर्ष कार्यान्वयन गर्ने प्रतिबद्धता जनाएका छन् । अर्थ मन्त्रालय र संघीय मामिला तथा सामान्य प्रशासन मन्त्रालयले संयुक्त रूपमा आयोजना गरेको प्रतिवेदन सार्वजनिकीकरण तथा निष्कर्ष आदानप्रदान कार्यक्रममा विश्व बैंकका नेपाल निर्देशक फरिस हदाद जर्गोसले प्रतिवेदनको निष्कर्षबारे जानकारी गराए । कार्यक्रममा अर्थमन्त्री युवराज खतिवडाले संघीयता कार्यान्वयनको संक्रमणकालमा विकास क्षमता अभिवृद्धि गर्नुपर्ने आवश्यकता औंल्याए । प्रतिवेदनले प्रदेशस्तरमा सार्वजनिक सेवा प्रवाह सुधार ल्याउन सहयोग पुग्ने उनको भनाइ छ । प्रतिवेदनले प्रदेश तथा स्थानीयस्तरमा संघीयता कार्यान्वयनका लागि आवश्यक क्षमता मूल्यांकन गरेको छ । साथै तीनै तहका सरकारले तय गर्नुपर्ने अल्पकालीन, दीर्घकालीन प्राथमिकताबारे पनि दिशानिर्देश गरेको छ ।"
विद्यालयलाई बीओकेको ५ लाख,काठमाडौं (कास) बैंक अफ काठमान्डु (बीओके) ले सामाजिक उत्तरदायित्वअन्तर्गत भक्तपुरको बाल्कोटस्थित सञ्जय साई विद्या मन्दिरलाई पुस्तकालय बनाउन पाँच लाख रुपैयाँ सहयोग गरेको छ । विद्यालय व्यवस्थापन समिति अध्यक्ष विनोद थापालाई बैंकका अध्यक्ष प्रकाश श्रेष्ठले उक्त रकम हस्तान्तरण गरे ।
लुम्बिनीका तीन शाखा,"काठमाडौं (कास) लुम्बिनी विकास बैंकले एकसाथ तीन शाखा सञ्चालनमा ल्याएको छ । धनगढीको चौराह, कञ्चनपुरको महेन्द्र स्मारक र सुर्खेतको वीरेन्द्र चोकमा बिहीबार शाखा कार्यालय उद्घाटन गरियो ।"
यमाहाको अभियान,काठमाडौं (कास) मोटरसाइकलमा प्रयोग गरिने फ्युलइन्जेक्टेड (एफआई) प्रविधि र कार्बोरेटरमा यसले दिने फाइदाबारे जनचेतना जगाउन मोरङ अटो वर्क्स इन्टरप्राइजेजले नेक्स्ट जेनेरेसन अभियान थालेको छ । इन्टरप्राइजेज नेपालका लागि यामाहा टु ह्वीलर्सको आधिकारिक वितरक हो ।
पाटा नेपालको कार्यक्रम सर्यो,काठमाडौं (कास) प्यासिफिक एसिया ट्राभल एसोसिएसन (पाटा) नेपाल च्याप्टरले फेब्रुअरी २२ देखि २५ सम्म गर्ने भनिएको कार्यक्रम सरेको छ । नेपाल भ्रमण वर्ष २०२० सँगको सहकार्य तथा समन्वयमा आयोजना गर्ने गरी तय भएको नेपालइन्डियाचाइना एक्पो (नाइस) कार्यक्रम कोरोना भाइरसका कारण सारिएको हो । कार्यक्रम यसै वर्ष गरिनेछ ।
घरबाटै अस्पतालको टिकट,काठमाडौं (कास) प्रभु पे मोबाइल वालेटमार्फत अस्पतालको ओपीडी टिकट काट्न मिल्ने भएको छ । सहिद गंगालाल अस्पतालबाट यसको सुरुवात गरिएको हो । अस्पतालको २४ औं वार्षिकोत्सवका अवसर पारेर बिहीबार यसको सुरुवात गरिएको हो । मेडीफ्लो सोलुसनले प्रभु पे मोबाइल एपमार्फत घरमै बसेर टिकट काट्न सक्ने प्रविधिको विकास गरेको हो ।
रुस्लान अब विदेशमा पनि,"काठमाडौं (कास) रुस्लान भोड्काले देशबाहिर पनि बजार विस्तार गरेको छ । रुस्लानका आकर्षक प्याक हङकङ, मलेसिया र बेल्जियमका बजारमा पनि उपलब्ध छन् । चीन, थाइल्यान्डलगायत देशमा पनि ब्रान्डको निकासीका लागि पहल भइरहेको जावलाखेल ग्रुप अफ इन्डस्ट्रिजले बताएको छ ।"
एसबीआईको सहुलियत कर्जा,"काठमाडौं (कास) नेपाल एसबीआई बैंकले प्रदेश २ का वैदेशिक रोजगारीमा जाने श्रमिक र तिनका परिवारलाई लक्ष्य गर्दै बचत तथा कर्जा सुविधा ल्याएको छ । यो सुविधा बैंकका शाखा बर्दिबास, जनकपुर, लाहान र मिर्चैयामा उपलब्ध छ ।"
अस्पताललाई महालक्ष्मीको सहयोग,काठमाडौं (कास) महालक्ष्मी विकास बैंक कालिमाटी शाखाले शुक्रराज ट्रपिकल तथा सरुवा रोग अस्पतालमा क्यु म्यानेजमेन्ट उपकरण जडान गरिदिएको छ । अस्पतालको ८६ औं वार्षिकोत्सवका अवसरमा स्वास्थ्य तथा जनसंख्या राज्यमन्त्री नवराज रावलले उपकरणको उद्घाटन गरे ।
अग्नि फाउन्डेसनको सहयोग,"काठमाडौं (कास) अग्नि फाउन्डेसनले त्रिवि शिक्षण अस्पतालको बाल सघन उपचार कक्ष (पीसीआईसीयू) र नवजात शिशु सघन उपचार कक्ष (एनआईसीयू) को पुनर्निर्माणसुधारका लागि आर्थिक सहयोग गरेको छ । फाउन्डेसनको सहयोगमा पुनर्निर्मित पीसीआईसीयू र एनआईसीयूको त्रिभुवन विश्वविद्यालयका उपकुलपति डा धर्मकान्त बाँस्कोटा, अग्नि ग्रुपका प्रबन्ध निर्देशक क्याबिनेट श्रेष्ठ र फाउन्डेसनकी संस्थापक एवं अग्नि ग्रुपकी कार्यकारी निर्देशक सुसन वैद्य श्रेष्ठले संयुक्त रूपमा उद्घाटन गरे ।"
नेपाली विद्यार्थी चीनमै सुरक्षित,"रुघाखोकी लाग्दैमा टेकु सामान्य रुघाखोकी लागेका मानिस कोरोना भाइरसको आशंकामा टेकुस्थित शुक्रराज ट्रपिकल तथा सरुवा रोग अस्पताल पुग्न थालेका छन् । रुघाखोकीका बिरामी बढे पनि भाइरस संक्रमणको आशंकामा कुनै बिरामी भर्ना नभएको अस्पतालका प्रवक्ता डा अनुप बाँस्तोलाले बताए । उनले सामान्य रुघाखोकी लाग्दैमा आत्तिनु नपर्ने बताए । भर्खरै चीनबाट फर्केका व्यक्तिमा कडा ज्वरो र रुघाखोकी भए मात्रै अस्पताल गएर परीक्षण गराउनुपर्छ, उनले भने । टेकु अस्पतालमा कोरोना भाइरसको आशंकाले हालसम्म ६ जना भर्ना भए पनि एक जनामा मात्रै संक्रमण पुष्टि भएको छ । पुष्टि भएका ती व्यक्ति पूर्णरूपमा स्वस्थ रहेको र कसैमा संक्रमण नसरेको अस्पतालका प्रवक्ता डा बाँस्तोलाले बताए । अस्पतालमा चीनको वुहानबाट फर्किएका नेपालीलाई निगरानी गर्न २० शय्याको छुट्टै वार्ड तयार गरिएको छ । वुहानबाट फर्किएका व्यक्तिमा दुई सातासम्ममा भाइरसको लक्षण देखिन सक्ने भएकाले निगरानी गर्न यस्तो बेडको व्यवस्था गरेका हौं, डा बाँस्तोलाले भने ।"
'घोल गाड्ने' प्रवृत्तिले बदनामी,"(धनगढी)  भारत, हैदराबादकी किर्थी रेड्डीको घरमा गत पुस दोस्रो साता घरेलु कामदारका रूपमा नक्कली दम्पती बनेर दुई नेपाली पसे । आठ दिनपछि उनीहरू त्यहाँबाट चार लाख नगदसहित सुनचाँदीका गरगहना चोरी गरेर फरार भए । घटनालगत्तै इन्टरपोलमार्फत प्राप्त सूचनाका आधारमा कैलाली प्रहरीले पुस चौथो साता खगेन्द्र केसी, महेन्द्र शाही र गोरखबहादुर शाहीलाई पक्राउ गर्यो । लम्की, चुहाका गोरखबहादुर तिनै व्यक्ति थिए, जो एकजना युवतीसहित नक्कली दम्पतीको भेषमा किर्थीको घरमा पसेका थिए । प्रहरीले उनीहरूबाट चोरीको ४५ हजार भारु र केही थान सुनका गहना बरामद गरेको छ । घटनामा सात जनाको संलग्नता देखिएको जिल्ला प्रहरी कार्यालय, कैलालीका अनुसन्धान अधिकृत डीएसपी दक्षकुमार बस्नेतले बताए । नक्कली श्रीमती बनेकी युवतीसहित अन्य फरार छन् । गोरखबहादुरको समूह रेड्डीको घरमा पसेर चोरी गर्ने योजना नेपालमै बनाएर हैदराबाद गएको खुलेको छ, उनले भने । बस्नेतका अनुसार उनीहरू घरबाट धनमाल लुटिसकेपछि नेपाल फर्कने रुटको योजनासमेत तयार गरेर त्यहाँ पुगेका थिए । घरमा काम पाएको केही दिनमै उनीहरूले नगद र गरगहना राखेको ठाउँ पत्ता लगाए । पुस १८ को साँझको खानामा नशालु औषधि मिसाएर किर्थी परिवारलाई बेहोस पारेर धनमाल लुटेर भागे । बेहोस पार्ने औषधि गोरखबहादुरले पहिल्यै लिएर काम माग्न गएका थिए । उनीहरूले खानामा ४० वटा ट्याब्लेट मिसाएर खुवाएपछि बेहोस भएकी किर्थी र उनका श्रीमान्को दुई दिनपछि अस्पतालमा होस फर्केको थियो । धनमाल लुटेपछि चोर जोडीले ट्याक्सी बुकिङ गरेर हैदराबाद छाडेको थियो । कैलाली लम्कीकै खगेन्द्र केसी र महेन्द्र शाही पनि उनीहरूसँगै फर्केका थिए । कैलालीको सीमासम्म उनीहरू ट्याक्सीमै आएको खुलेको छ । चोरी गरेको चार दिनपछि उनीहरू आफ्नो घर आइपुगेका थिए । डीएसपी बस्नेतका अनुसार अस्पतालमा किर्थी र उनका श्रीमान् होसमा आएपछि भारतीय प्रहरीमा उजुरी दर्ता भएको हो । इन्टरपोलबाट सूचना प्राप्त भएपछि कैलाली प्रहरी तुरुन्तै सक्रिय भयो । उनले भने चारै जनालाई घरमा पुगेको भोलिपल्टै पक्राउ गरेका हौं । उनीहरूमाथि सार्वजनिक अपराधअन्तर्गत मुद्दा चलाइएको छ । यस्तै, गत मंसिर ४ मा दिल्लीका विश्वेश्वर अग्रवालको घरबाट एक करोड नगद र चार लाख बराबरका सुनका गरगहना चोरेर नेपाली कामदार भागेका थिए । घरेलु कामदारका रूपमा दुई वर्षअघि त्यहाँ बाजुराको बडिमालिकाका जहरसिंह थापा र भानाकुमारी थापा पुगेका थिए । घरधनी घर बाहिर गएका बेला लट्टीपट्टी पारेर उनीहरू नेपाल फर्केका थिए । यो घटनामा पनि इन्टरपोलमार्फत सूचना पाएर नेपाल प्रहरीले उनीहरूलाई पक्राउ गरेको थियो । थापा दम्पतीले चोरेको धनमाल गौरीगंगाकी विन्दुकुमारी रावलको घरमा लुकाउन दिएको पाइयो, डीएसपी बस्नेतले भने, उनीहरूबाट ६५ लाख नगद र केही तोला सुनका गहना बरामद भएको छ । अन्य धनमालको खोजी भइरहेको छ । प्रहरीले रावल समेतलाई हिरासतमा राखेर अनुसन्धान गरिरहेको छ । सुदूरपश्चिम क्षेत्रका विभिन्न जिल्लाबाट भरतमा काम गर्न जाने चलन पुरानो हो । सहज काम पाए पनि अर्काको धनमाल देखेर लालचले मति बिगारेकाहरू चोरी र लुटपाटमा पनि संलग्न भएका छन् । यस्ता घटनामा नेपाल प्रहरीले इन्टरपोलमार्फत सूचना पाएपछि अभियुक्तलाई पक्राउ गर्दै आएको छ । नेपालमा यस प्रकृतिको अपराध प्रहरीमा दर्ता भएको एउटा मात्रै घटना छ, डीएसपी बस्नेतले भने । भारतको लुधियानामा गत वैशाख २८ मा भएको उक्त घटनामा डोटी घर भएका नेपाली कामदार राज पार्कीको मृत्यु भएको थियो । जसबारे मृतकका बुबा राम पार्कीले प्रहरीमा उजुरी दिएपछि मात्रै घटनामा संलग्न पक्राउ परेका थिए ।लुधियानामा नन्दकिशोर शर्माको घरमा पहिले डोटीका महेश विक काम गर्थे । पछि उनको ठाउँमा राज पार्कीले काम गर्न थाले । महेशको राज पार्कीसँग चिनजान थियो । डीएसपी बस्नेतले भने, केही दिनअघि जरुरी काम परेको भन्दै महेश नेपाल आयो र घोल गाड्ने गिरोह सँग योजना बनाएर फर्क्यो । घर मालिकको परिवार आफन्तको बिहेमा गएको मौका छोपेर महेश त्यो घर पुगे । त्यहाँ रहेका पार्की र मालिकको गाडीचालकका छोरालाई कुरामा भुल्याएर बेहोस पार्ने औषधि हालेको पेयपदार्थ पिलाए । उनीहरू बेहोस भएपछि विक ठूलो परिमाणको धनमाल लुटेर नेपाल हान्निए । उता, पेय पदार्थमा हालिएको कडा नशालु वस्तुका कारण राज पार्कीको उपचारका क्रममा मृत्यु भयो । यसबारे पिता राम पार्कीको उजुरी परेपछि महेश विकलगायत घटनाका योजनाकार र सहयोगी १५ जनालाई कर्तव्य ज्यानको मुद्दा लगाइएको डीएसपी बस्नेतले बताए । तीमध्ये कुमार भुल, मानबहादुर लुहार, सन्तोष भट्टराई, सुरेन्द्र कटुवाल र उमेश जोशीलाई पक्राउ परेका छन् भने अन्य आरोपित फरार छन् ।प्रहरीका अनुसार उक्त गिरोहले घरभित्र कहिले र कसरी पस्ने, कसरी लुट्नेदेखि बाँडफाँट कहाँ गर्ने, कसरी लुकाउने, कसरी भाग्ने भन्नेसम्मको सबै योजना पहिल्यै तयार पारेको थियो । यी त प्रतिनिधिमूलक घटना मात्रै हुन्, जिल्ला प्रहरी प्रमुख एसपी सुदीप गिरीले भने, महिनामा एक दुईवटा यस्ता घटनाका मुद्दा इन्टरपोलमा परेकै हुन्छन् । ॅघोल गाड्ने धन्दाअर्काको ढुकुटी चोरी गर्नुलाई सुदूरपश्चिममा घोल गाड्ने भन्छन् । डीएसपी बस्नेतका अनुसार, भारतका विभिन्न सहरमा घरेलु कामदारका रूपमा पसेर उनीहरूको विश्वास आर्जन गरी घोल गाड्ने घटना केही समययता बढेको पाइएका छन् । योजनाबद्ध रूपमा घोल गाड्ने समूहहरू सक्रिय भएको भेटिएका छन्, उनले भने, तिनैमध्ये एउटा समूहको नाइके हो गोरखबहादुर । प्रहरीका अनुसार पहिले घोल गाड्ने हरूको संगठित गिरोह थिएन । भारतमा घरेलु कामदार भएर बस्ने लाखमा एकाध मात्र मौका छोपेर धनमाल चोरी फरार हुन्थे । उतिबेला फाट्टफुट्ट हुने यस्ता घटनाले भारतको श्रम बजारमा खासै प्रभाव पार्दैनथ्यो, एसपी गिरीले भने, तर पछिल्लो समय घोल गाड्ने घटना बढेका छन् । यसमा संगठित गिरोह नै सक्रिय भएकाले भारतमा नेपाली कामदारको इमानदारीमा विश्वासको संकट ल्याएको देखिन्छ । घोल गाड्ने समूह २४ जनाको मात्रै नभएर १५२० जनाको हुने गरेको छ, एसपी गिरीले कान्तिपुरसँग भने, भारतको एक सहरमा एकपटक घोल गाडेपछि अर्को सहरमा पुगेर फेरि त्यहाँ पनि घटना गराएको देखिन्छ । उनका अनुसार भारतमा घोल गाड्ने समूहले सबैभन्दा पहिला इमानदारीसँग वर्षौंदेखि काम गरिरहेका नेपाली रहेको घर पत्ता लगाउँछ । त्यसपछि काम गरिरहेकालाई विभिन्न माध्यमबाट फकाएर घोल गाड्न उक्साउने गर्छ । नमाने काम छाड्न लगाएर उसको ठाउँमा आफ्नो समूहको सदस्य राख्छ र त्यसबाट सबै जानकारी लिई उपयुक्त समय मिलाएर घोल गाड्छ ।घोल गाड्ने धन्दामा धनगढी र कञ्चनपुरका सुन व्यवसायीको समेत संलग्नता देखिएको छ । चोरी गरेको गरगहना सुन व्यवसायीले आधा मूल्यमा खरिद गर्नुका साथै चोर्नका लागि लगानी गरेको अनुसन्धानबाट पाइएको छ, एसपी गिरीले भने । इन्टरपोलमार्फत सूचना पाएर अभियुक्तलाई पक्राउ गर्न सफल भए पनि प्रहरीले लुटिएको पूरै धनमाल कहिल्यै फिर्ता गर्न सकेको छैन । धनमाल फिर्ता गराइदिन निवेदन दिने अधिकांश पीडित भारतीयहरूले रित्तो हात फर्कनु परेको बताउँदै आएका छन् । कतिपय घटनामा प्रहरी प्रशासनको पनि मिलेमतो हुने गरेको आरोपसमेत लाग्दै आएको छ । एसपी गिरीले भने, चोरिएको दाबी गरेजति सबै धनमाल त फिर्ता गर्न सकिएको छैन । तर भेटिए जति फिर्ता गर्दै आएका छौं ।"
कार्यालय सहायकविरुद्ध ९ करोडको भ्रष्टाचार मुद्दा,काठमाडौं (कास) गैरकानुनी सम्पत्ति आर्जन गरेको अभियोगमा मालपोत कार्यालय चाबहिलका कार्यालय सहयोगी राजेन्द्र बस्नेतविरुद्ध अख्तियार दुरुपयोग अनुसन्धान आयोगले भ्रष्टाचार मुद्दा दायर गरेको छ । अख्तियारले बस्नेतविरुद्ध करिब ९ करोड रुपैयाँ बिगो मागदाबी गरी बिहीबार विशेष अदालतमा मुद्दा दायर गरेको हो । २०४५ कात्तिक १९ गते मालपोत विभाग काठमाडौंमा जागिर सुरु गरेका बस्नेत त्यसयता काठमाडौंका विभिन्न मालपोत कार्यालयमा कार्यरत थिए । जागिरे अवधिमा जम्मा ७४ लाख ७३ हजार वैध कमाइ गरेका उनले ८ करोड ९८ लाख रुपैयाँ गैरकानुनी आर्जन गरेको अख्तियारको दाबी छ ।
अब फेरि इम्बोस्ड नम्बर प्लेट,"(काठमाडौं)  भौतिक पूर्वाधार तथा यातायात मन्त्रालयले सवारी साधनमा आधुनिक प्रविधियुक्त इम्बोस्ड नम्बर प्लेट जडानलाई निरन्तरता दिने तयारी गरेको छ । सवारी साधनमा इम्बोस्ड नम्बर प्लेट राख्ने कार्य रोक्न माग गर्दै परेको रिट सर्वोच्च अदालतले खारेज गरेपछि पुनः प्लेट जडानको बाटो खुलेको हो । पर्यटन व्यवसायी भरतकुमार बस्नेतले हालेको रिट गत मंसिरमा प्रधानन्यायाधीश चोलेन्द्रशमशेर राणासहित पाँच न्यायाधीशको संवैधानिक इजलासले खारेज गरेपछि मन्त्रालयले नम्बर प्लेट जडानलाई निरन्तरता दिन लागेको हो । बस्नेतले प्रधानमन्त्री तथा मन्त्रिपरिषद्को कार्यालयलाई समेत विपक्षी बनाई सर्वोच्चको संवैधानिक इजलासबाट हेरिने गरी ६ फागुन ०७४ मा रिट दर्ता गराएका थिए । देवनागरीको सट्टा अंग्रेजीमा नम्बर प्लेट लेखेको भन्दै सर्वोच्चमा रिट हालिएको थियो । त्यसपछि तत्कालीन प्रधानन्यायाधीश गोपाल पराजुलीको इजलासले १० फागुन ०७४ मा अंग्रेजीमा उल्लेख भएको इम्बोस्ड नम्बर प्लेट वितरण नगर्ननगराउन अन्तरिम आदेश दिएको थियो । सर्वोच्चको आदेशपछि झन्डै २ वर्षदेखि रोकिएको इम्बोस्ड नम्बर प्लेटको काम अघि बढाउने बाटो खुलेको भौतिक पूर्वाधार तथा यातायातका मन्त्रालयका एक उच्च अधिकारीले बताए । अब केही दिनमै इम्बोस्ड नम्बर प्लेट जडान हुन्छ, ती अधिकारीले भने, यातायात व्यवस्था विभागलाई निर्देशन दिइसकेका छौं । उनका अुनसार विभागले त्यसबारे तयारी गरिरहेको जनाएको छ । पाँच वर्षअघि बंगलादेशी कम्पनी डेकाटुर टाइगरसँग ५ वर्षमा २५ लाख नम्बर प्लेट छाप्ने गरी ४ अर्ब ९० करोड २० लाख (४३ मिलियन डलर) को सम्झौता भएको थियो । यातायात व्यवस्था विभागका अनुसार हालसम्म करिब ४ हजार ६ सयवटा सवारी साधनमा इम्बोस्ड नम्बर प्लेट जडान गरिसकिएको छ । सरकारसँग ०७३ जेठ १७ मा गरेको सम्झौतामा बंगलादेशी कम्पनी डेकाटुर टाइगरले ५ वर्षभित्र २५ लाख इम्बोस्ड नम्बर नेपाल सरकारलाई उपलब्ध गराउने उल्लेख छ । सम्झौताअनुसार ०७८ जेठभित्र २५ लाख सवारी साधनमा इम्बोस्ड नम्बर प्लेट जडान गर्नुपर्नेछ । तर, ठेक्का अवधि करिब १६ महिनामात्र बाँकी रहेकाले विभागले कम्पनीसँग सम्झौता गरेर म्याद थप्ने तयारीसमेत गरेको मन्त्रालयका ती अधिकारीले बताए । म्याद बढाउनुको विकल्प छैन, ती अधिकारीले भने, अब बरु चाँडै कसरी काम सिध्याउने भन्नेबारे सोच्नुपर्छ । विभागले मोटरसाइकललाई २ हजार ५ सय, तीनपाङ्ग्रे सवारीलाई २ हजार ९ सय, चारपाङ्ग्रे सवारीलाई ३ हजार २ सय र हेभी सवारीलाई नम्बर जडान गर्न ३६ सय रुपैयाँ शुल्क निर्धारण गरेको थियो । सवारी साधन तथा सवारीधनीको विवरण उल्लेख गरी राजस्व तिरेनतिरेको जानकारी लिन सकिने गरी इम्बोस्ड नम्बर प्लेट जडान गरिन्छ । आधुनिक प्लेटमा रेडियो फ्रिक्वेन्सी इन्फर्मेसन डिभाइस र आईएफआईडी जडान गरिने भएकाले सवारीसाधन कुन अवस्थामा छन् भन्ने सजिलै पत्ता लगाउन सकिने उनले बताए । उपत्यका भित्रिने ५ र बाहिरिने ५ स्थानमा आईएफआईडी स्टेसन राखिने विभागको योजना छ । विभागका अनुसार नेपालमा हाल १४ किसिमका नम्बर प्लेट गाडीमा राख्ने गरिन्छ ।यातायात विभागका महानिर्देशकले इम्बोस्ड नम्बर प्लेट जडान केही दिनभित्र सुरु हुने बताए । प्रक्रिया अघि बढिसकेको छ, केही दिनमै जडान गर्छौं, विभागका महानिर्देशक गोगन हमालले भने । उनले प्लेट जडानका लागि सम्झौता गरिएको कम्पनीलाई सम्पर्कमा आउन पत्राचार गरिसकिएको जनाए । मुद्दा पर्नुअघि विभागले जडान गरेका करिब ४ हजार नम्बर प्लेटमा विवरण अद्यावधिक गरी वाग्मती प्रदेश राख्नुपर्ने भएको छ ।"
एमसीसी कार्यान्वयनमा गइसक्यो : सञ्चारमन्त्री,"(काठमाडौं)  सत्तारूढ नेकपाभित्र अमेरिकी मिलेनियम च्यालेन्ज कर्पोरेसन (एमसीसी) सँग गरिएको सम्झौताबारे प्रश्न उठिरहेका बेला सरकारका प्रवक्ता तथा सञ्चारमन्त्री गोकुलप्रसाद बाँस्कोटाले भने सम्झौता कार्यान्वयनमा गइसकेको बताएका छन् । मन्त्रिपरिषद्का निर्णय सार्वजनिक गर्न बिहीबार आयोजना गरिएको पत्रकार सम्मेलनमा सञ्चारमन्त्रीले उक्त दाबी गरे पनि कुन काम, कसरी कार्यान्वयन भयो भन्नेबारे केही भनेनन् । एमसीसी सम्झौता ०७४ भदौ २९ गते भएको हो । सम्झौताअनुसार काम ०७६ भदौ २७ गते सुरु हुनुपर्ने थियो । सम्झौता अनुमोदनका लागि संसद् सचिवालयमा गत असार ३० मा दर्ता गरिए पनि सत्तारूढ नेकपाभित्रको मतभेदले संसद्मा पेस गरिएको छैन ।मन्त्री बाँस्कोटाले एमसीसी र बीआरआई दुवै सामरिक अवधारणाअन्तर्गत नभएको दाबी गरे । उनले हरेक देशले कुनै न कुनै रूपमा सर्त राखेरै सहयोग गर्ने बताए । एसियाली विकास बैंक, विश्व बैंक, एक्जिम बैंक, भारत, चीन सबैले सर्त राखेरै सहयोग दिन्छन्, उनले भने, तर सरकारले आँखा चिम्लेर सर्तहरू स्विकार्दैन । सरकारले कूटनीतिक रूपमा सहयोग लिन्छ । कूटनीति मुलुकको हुन्छ, राजनीति दलको हुन्छ ।अमेरिकाले एमसीसीमार्फत सडक पूर्वाधार र विद्युत् प्रसारण लाइन निर्माणका लागि सरकारलाई ५० करोड अमेरिकी डलर (करिब ५६ अर्ब ५० करोड रुपैयाँ) अनुदान दिन लागेको हो । यस परियोजनामा नेपालले १५ अर्ब रुपैयाँ लगानी गर्दै छ । अन्तर्देशीय प्रसारण लाइन निर्माण गर्नुपर्ने भएकाले यसमा भारतको सहमति चाहिने सर्त पनि सम्झौतामा छ । मन्त्री बाँस्कोटाले एमसीसी सम्झौतामा सैन्यबारे कुनै बुँदा नभएको उल्लेख गर्दै भने, एमसीसी सम्झौतामा सैन्य शब्द छ भने देखाउनुपर्यो, होइन भने स्यालजस्तो कराउनु पर्दैन । उनले इन्डोप्यासिफिक स्ट्राटेजी (आईपीएस) बारे कुनै जानकारी नभएको बताए । नेकपामा एक थरी नेताले एमसीसी आईपीएसकै अंग भएकाले सहयोग लिन नहुने तर्क गर्दै आएका छन् । सत्य निरूपण आयोगको म्याद थपसरकारले बेपत्ता पारिएका व्यक्तिको छानबिन आयोग र सत्य निरूपण तथा मेलमिलाप आयोगको म्याद एक वर्ष थप गरेको छ । बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन २०७१ अनुसार आयोगको गठन ०७१ माघ २७ गते भएको थियो । पटक पटक थपिएकामा पछिल्लोचोटिको म्याद १० दिनपछि सकिँदै थियो । मन्त्रिपरिषद्को सोमबारको बैठकले एक वर्ष म्याद थप्ने निर्णय गरेको सञ्चारमन्त्री बाँस्कोटाले बताए । सरकारले द्वन्द्वबाट क्षति भएका नक्सास्रेस्ता पुनःस्थापनाका लागि संखुवासभाको चैनपुरमा अस्थायी रूपमा विशेष नापी कार्यालय स्थापना गर्ने निर्णय गरेको छ । अछाममा स्थापित विशेष नापी कार्यालय भने काम सकिएकाले खारेज गरिएको मन्त्री बाँस्कोटाले बताए । सरकारले विश्वविद्यालय अनुदान आयोगको रिक्त सदस्यमा त्रिभुवन विश्वविद्यालयका उपकुलपति धर्मकान्त बाँस्कोटा र काठमाडौं विश्वविद्यालयका उपकुलपति रामकण्ठ माकजु श्रेष्ठलाई मनोनयन गरेको छ । यस्तै, बीपी कोइराला मेमोरियल क्यान्सर अस्पताल सञ्चालन समितिको अध्यक्षमा डा निर्मल लामिछानेलाई मनोनयन गरिएको छ । उनी सोरहवा१, बर्दिया निवासी हुन् । सरकारले सैनिक ऐन, प्रतिस्पर्धा प्रवर्द्धन तथा बजार संरक्षण ऐन, अनुगमन तथा मूल्यांकन व्यवस्थापन ऐन, अध्यागमन, तथ्यांक, पोखरा स्वास्थ्य विज्ञान प्रतिष्ठान, प्रतिलिपि अधिकारसम्बन्धी संशोधन ऐनहरूलाई संसद्मा पेस गर्न स्वीकृति दिएको छ ।"
प्राधिकरण विभाजन गर्न अनुमति,"काठमाडौं (कास) सरकारले नेपाल नागरिक उड्डयन प्राधिकरणलाई विभाजन गर्न अनुमति दिएको छ । मन्त्रिपरिषद्को सोमबार बसेको बैठकले देशभरका विमानस्थल सञ्चालन गर्दै आएको प्राधिकरणलाई नियमनकारी र सेवाप्रदायक निकायमा विभाजन गर्न अनुमति दिएको हो ।अब नियमनकारी निकाय सिभिल एभिएसन अथोरिटी अफ नेपाल हुनेछ भने देशभरका विमानस्थल सञ्चालन गर्ने निकाय नेपाल हवाई सेवा प्राधिकरण हुनेछ । प्राधिकरण विभाजनका लागि सरकारले नेपाल नागरिक उड्डयन प्राधिकरण र नेपाल हवाई सेवा प्राधिकरण स्थापना तथा व्यवस्था गर्न बनेको विधेयक संसद्को चालु अधिवेशनबाट पारित गर्ने तयारी गरेको छ । तत्कालीन सरकारले हवाई विभागलाई खुला आकाश नीतिअनुसार ०५५ पुस १६ मा नेपाल नागरिक उड्डयन प्राधिकरणमा रूपान्तरण गरेको थियो । दशकयता अन्तर्राष्ट्रिय नागरिक उड्डयन (आइकाओ), युरोपियन युनियन (ईयू) लगायत संस्थाले नियमनकारी र सेवाप्रदायक निकायलाई छुट्टाछुट्टै बनाउन दबाब दिएपछि सरकारले प्राधिकरणलाई विभाजन गर्ने निर्णय गरेको हो ।"
चन्द्रपुर र वालिङ भिड्ने,"(रौतहट)  मोरङको विराटनगर महानगरपालिकालाई २० ले हराउँदै चन्द्रपुर नगरपालिका यहाँ भइरहेको चन्द्रपुर उपमेयर कप राष्ट्रिय महिला फुटबलको फाइनल पुगेको छ । बिहीबारै स्याङजाको वालिङ नगरपालीकाले उदयपुरको चौदण्डीगढी नगरपालिकालाई २० ले हराएर चन्द्रपुरसँगको उपाधि भिडन्त पक्का गरेको छ । फाइनल शनिबार हुनेछ । वालिङ समूह ख को प्रमुख दाबेदार टिम हो । सुरुको ३५ औं मिनेटमा चन्द्रपुरकी रजनी ठोकरले बक्सबाहिरबाट प्रहार गरेको बल गोल हुन पुगेको थियो । घरेलु टोली चन्द्रपुरले गोलको अग्रता पाएपछि अधिकांस समय खेलमा नियन्त्रण राख्यो । सविता रानामगरले उत्कृष्ट प्रदर्शन गरिन् । खेलको आकर्षण बनेकी उनले तालमेल र गोल हेर्नलायक थियो । उनकै पासमा दोस्रो हाफको ३० औं मिनेटमा कप्तान मेनुका नगरकोटीले गोल गरेकी थिइन् । कठिन कोणबाट मेनुकाले प्रहार गरेको बल गोलमा परिणत भएपछि चन्द्रपुर २० ले अघि बढेको हो । विराटनगरकी डिफेन्डर सरिता शेर्पाले चन्द्रपुरका खेलाडीका प्रहारहरू रोक्न निकै प्रयास गरिन् । उनलाई बेलाबेला जुनु मगरले राम्रो साथ दिइन् । सम्झना लावती र मनीषा विष्टको तालमेल मिलेको थियो । चन्द्रपुरको पोस्टमा सम्हालेकी गोलकिपर सपना राईले पनि विपक्षी आक्रमण डटेर सामना गरिन् । चन्द्रपुरकी रोजिना श्रेष्ठ, डिफेन्डर समिक्षा घिमिरेले पनि गतिलो प्रदर्शन दिए । विराटनगरले खेलमा फर्कने प्रयास गरे पनि प्राप्त अवसर उपयोग गर्न सकेन । चन्द्रपुरका प्रशिक्षक नूरराज काफ्लेले विरानगरसँगको प्रदर्शन राम्रो भएकोमा सन्तुष्टि व्यक्त गरे । यही लयमा खेल्यौं भने फाइनलमा पनि जित्छौं, उनले हौसिँदै दाबी गरे, टिमको प्रदर्शन उत्कृष्ट बन्दै गएको छ । उपमेयर कप चन्द्रपुरकै पोल्टामा पर्छ । चन्द्रपुरकी कप्तान मेनुका नगरकोटी वुमन अफ द म्याच भइन् । बिहीबार दोस्रो खेलमा वालिङले फाइनल यात्रा सुरक्षित पारेको छ । उसले कपको दाबेदारमध्येकै उदयपुरको चौदण्डीगढी नगरपालिकालाई २० ले पाखा लगायो । पहिलो हाफको १५ औं मिनेटमा वालिङकी अमिशा कार्कीले गोल गरेर अग्रता दिलाइन् । एक गोलले पछि परेको चौदण्डीगढीलाई गोल फर्काउन धौधौ पर्यो । पहिलो हाफमा टोलीले निकै प्रयास गर्यो । तर सकेन । दोस्रो हाफको ३० औं मिनेटमा वालिङकी अमिशाले नै दोस्रो गोल गरिन् । चौदण्डीगढीले गोल प्रयास सदुपयोग गर्न सकेन । उनीहरूको प्रयास वालिङकी गोलकिपर सावित्री किसनसामु सफल भएन । वालिङका सरस्वती हमाल (कप्तान), शान्ता नेपाली, सरिष्मा थापा र उदय थापाको तालमेल जमेको थियो । चौदण्डीगढीका खेलाडी मनिका राई, नमिता राई, विपना राई र चुमा लुङमाराईको प्रदर्शन गतिलो रह्यो । तर गोलकिपर देविका श्रेष्ठ भने घाइते भई मैदान बाहिरिइन् । उनको स्थानमा अर्की गोलकिपर सुस्मिता राईलाई मैदान छिराइएको थियो । उनको प्रदर्शन पनि फितलो रह्यो । वालिङकी सरिष्मा थापा वुमन अफ द म्याच भइन् ।"
फेडेररमाथि जोकोभिच हाबी,"(मेलबर्न)  सर्बियाली नोभाक जोकोभिच बिहीबार चोटग्रस्त रोजेर फेडेररलाई सोझो सेटमा पराजित गर्दै आठौंपल्ट अस्ट्रेलियन ओपन टेनिसको फाइनलमा पुगेका छन् । महिलातर्फ खासै नाम नसुनिएका अमेरिकी खेलाडी सोफिया केनिनले शीर्ष वरीयताकी एस्ली बार्टीलाई पराजित गर्दै प्रतियोगितामा घरेलु चुनौती समाप्त पारेकी छन् । जोकोभिच पहिलो सेटमा ब्रेकडाउनको स्थितिबाट माथि उक्लिए । त्यसयता सानदार प्रदर्शन गरे । उनी खेलमा ७६ (७१), ६४, ६३ ले विजयी रहे । टाइब्रेकमा विजयी रहेपछि खेलमा जोकोभिचको पूर्ण नियन्त्रण रह्यो । स्विस स्टार फेडेररले पनि खेलकै क्रममा मेडिकल टाइमआउट लिएका थिए । फेडेररले आज जुन स्थितिको सामना गर्नुपर्यो, त्योप्रति मेरो सम्मान छ, सर्बियाली जोकोभिचले भने । यो जितसँगै उनी १७ औं ग्रान्ड स्लाम उपाधिको नजिक पुगेका छन् । उनी (रोजर) पक्कै पनि चोटग्रस्त थिए, फेडेररप्रति सम्मान देखाउँदै जोकोभिचले भने, उनी आफूले सक्दो खेल्नबाट असमर्थ रहे ।जोकोभिचले अहिलेसम्म मेलबर्नमा भएको सेमिफाइनलमा हार सामना गर्नुपरेको छैन । अब उनले अस्ट्रियाका डोमिनिक थिम र जर्मनीका एलेक्जेन्डर जाभरेभबीच हुने खेलको विजेतासँग भिड्नेछन् । थिमले यसअघि विश्व नम्बर एक राफेल नडालमाथि स्तब्धपूर्ण जित निकालेका थिए । महिलातर्फ २१ वर्षीया केनिनले पहिलो वरीयताप्राप्त अस्ट्रेलियाकी बार्टीलाई ७६ (८६), ७५ ले हराएकी हुन् । स्पेनकी ग्य्राबिन मुगुरुजाले विम्बल्डन च्याम्पियन तथा चौथो वरीयताप्राप्त रोमानियाकी सिमोना हालेपलाई हराइन् । मुगुरुजाले ७६ (१०८), ७५ ले खेल जितिन् । केनिन र मुगुरुजाले शनिबार हुने फाइनल भिड्नेछन् ।फेडेररलाई खुट्टाको चोट थियो । उनी टेन्नी सान्डग्रेनविरुद्ध पाँच सेट चलेको क्वाटरफाइनलमा घाइते भएका थिए । यसअघि फेडेररले सेमिफाइनल छोड्न सक्ने समेत बताइएको थियो । ३८ वर्षे उनी छपल्ट मेलबर्न पार्कमा विजेता रहिसकेका छन् । उनलाई चिकित्सकले खेल्न अनुमति दिएपछि मात्र उनी कोर्टमा उत्रेका थिए । आजको खेलमा मलाई हारको दबाब थिएन, उनले भने, तर चोटको बेला खेल्न त्यति सजिलो भने थिएन ।यसअघि बार्टीसामु सन् १९७८ यता अस्ट्रेलियामा जन्मेका खेलाडीले पहिलोपल्ट उपाधि जित्ने सम्भावना थियो, तर उनी पराजित भएपछि त्यो सकियो । मस्कोमा जन्मेकी केनिन ग्रान्ड स्लामको फाइनल पुगेको यो पहिलोपल्ट हो । यो जितलाई म निःशब्द भएकी छु । मसँग केही पनि बोल्नु छैन । यस्तो स्थितिका लागि मैले सपना भने बुनेको छु । यसका लागि मैले धेरै मिहिनेत पनि गरेकी छु, उनले भनिन् । उनी सानामै परिवारसँगै अमेरिका पुगेकी थिइन् ।अर्को महिला सेमिफाइनलमा दुईपल्टका ग्रान्ड स्लाम विजेता मुगुरुजाले यसपल्ट प्रतियोगितामा वरीयता पाएकी छैनन् । उनी दुवै सेटमा पछाडि परेको स्थितिबाट खेल जित्ने अवसरमा पुगेकी हुन् । उनले जितपछि भनिन्, मैले खेलका क्रममा कुनै पनि समय आफू पछाडि परेको सोचिनँ । मलाई खेलमा कायम रहनु थियो । यस्तो स्थितिमा कुनै न कुनै मौका प्राप्त हुने नै गर्छ । खासमा यो जितका लागि म भाग्यमानी रहें ।"
अभ्यासमै ढलेका खेलाडीको मृत्यु,"काठमाडौं (कास) नेपालमा टेनिस खेल्न आएका जापानी मूलका अस्ट्रेलियन खेलाडीको बिहीबार निधन भएको छ । सातदोबाटोस्थित टेनिस कोर्टमा अभ्यास गर्दागर्दै ढलेका केन्ट यामाजाकीलाई उपचारार्थ नजिकै बीएन्डबी अस्पताल लगिएको थियो । उपचार हुँदाहुँदै उनको निधन भएको हो । अन्तर्राष्ट्रिय टेनिस महासंघको जुनियर विश्व वरीयता छनोट राउन्ड खेल्न उनी तीन दिनअघि नेपाल आएका थिए । १५ वर्षे उनले बुधबारदेखि अभ्यास सुरु गरेका थिए । छनोट प्रतियोगिता शनिबार र आइतबार हुने कार्यक्रम छ । स्पाइरिङ पार्टनर कोही नभएपछि उनले त्यहाँ रहेका प्रशिक्षकलाई सोधेका थिए । उनीहरूले अहिले कोही छैनन् भनेर भनेपछि केन्ट कोर्ट नम्बर ६ मा सर्भिस अभ्यास गर्न गएका थिए, नेपालका प्रशिक्षक सूर्यभूषण वज्राचार्यले सुनाए । नेपाली महिला खेलाडी प्रेरणा कोइराला आफ्नो स्पाइरिङ पार्टनर पर्खेर बसेकी थिइन् । प्रेरणाले खेलिदिन्छु भनेपछि प्रेरणासँग ५ मिनेट खेल्नेबित्तिकै केन्ट एक्कासि ढलेका थिए । त्यसपछि उनलाई उपचारार्थ अस्पताल पुर्याइएको प्रशिक्षक वज्राचार्यले बताए । अस्पतालले तत्कालै उनलाई मृतघोषित गरेको थियो । उनको निधनको खबर पाएपछि अस्ट्रेलियाली दूतावासका प्रतिनिधि अस्पताल पुगेका थिए । केन्ट आफ्ना बुवासँग छनोट प्रतियोगिता खेल्न नेपाल आएका थिए । प्रशिक्षक सूर्यभूषणले आफ्ना छोरा संरक्षक अस्ट्रेलियामा टेनिस कोर्स पढ्न जाँदा केन्टसँग कलेजस्तरीय प्रतियोगिता खेलेको जनाए ।"
एपीएफ र न्यु डायमन्ड विजयी,"(काठमाडौं)  साबिक विजेता एपीएफ क्लब र होङ्वान्जी न्यु डायमन्ड स्पोटर््स क्लब, त्रिभुवन आर्मी र बुलबले रारा क्लबले १५औं ढोरपाटन महिला डबल लिग भलिबलमा विजयी सुरुआत गरेका छन् । नयाँ बसपाकस्थित ढोरपाटन क्लबको कोर्टमा बिहीबार पहिलो दिन एपीएफले चुली युवा क्लबलाई २५६, २५५, २५१३ ले हरायो । न्यु डायमन्डले पारामाउन्ट स्कुलमाथि ३१ को सेटमा जित निकाल्यो । चोटका कारण आफ्ना स्टार खेलाडी प्रतिभा मालीबिना मैदान उत्रिएको डायमन्डले पहिलो सेट २५५ ले सोझै आफ्नो पक्षमा पारेको थियो । दोस्रो सेटमा दोस्रो रोजाइका खेलाडीलाई कोर्टमा तार्दा डायमन्डले २१२५ ले नतिजा पारामाउन्टलाइै सुम्पिएको थियो । अन्तिम समयतिर पहिलो रोजाइका खलोडी उतारे पनि डायमन्ड खेलमा फर्कन सकेन । त्यसपछि डायमन्डले तेस्रो र चौथो सेटमा कुनै जोखिम नमोली पहिलो रोजाइका खोडीलाई कोर्टमा उतारेपछि २५७, २५७ ले सेट आफ्नो पक्षमा पारेको थियो । त्रिभुवन आर्मीले समाखुसी बोर्डिङ स्कुल (सेब) लाई २५७, २५४, २५८ ले र बुलबुले राराले चुली युवालाइ २५१४, २५१४, २५१७ ले पराजित गरे । पहिलो दिन चुली युवाले दोहोरो हार बेहोर्यो । ढोरपाटन स्पोर्टस क्लबको आयोजनामा जारी भएको महिला लिगमा १० टोलीको सहभागिता छ ।"
ह्वाइट हक र ड्रागन सफल,"तिलोत्तमा (कास) खडगबहादुर स्मृति यू१६ क्रिकेट प्रतियोगितामा बिहीबार दुई खेलमा भैरहवा ह्वाइट हक र देवदह ड्रागन विजयी भएका छन् । भैरहवा हकले लुम्बिनी लायन्सलाई ३१ रनले हरायो । हकले ४२४ ओभरमै सबै विकेट गुमाउँदै १ सय ३६ रन बनायो । आइरिस थापाले ३७ र सेहज आलमले ३० रन बनाए । लुम्बिनीका अनिश बराल र समिर खानले ३३ विकेट लिए । जवाफमा १ सय ३७ रनको लक्ष्य पाएको लुम्बिनी ३६३ ओभरमा १ सय ५ रन अलआउट भयो । अस्फाक अहमदले २९, अजवाल हकले १५ र सिद्धार्थ अधिकारीले १४ रन बनाए । भैरहवाका तुसार चौहान ४ विकेट लिँदै म्यान अफ द म्याच घोषित भए । नितिन छन्त्याल र सन्देश सुनारले २२, सेहज आलमले एक विकेट लिए । देवदहले पडसरीलाई १४ रनले हरायो । २९३ ओभरमा सबै विकेट गुमाई १ सय १४ रन बनायो । सन्तोष भट्टराईले २०, सुरज यादवले १८ र दिलु गुरुङले १६ रन जोडे । पडसरीका सनोज कवानले ३ विकेट लिए । १ सय १५ रनको लक्ष्य पाएको पडसरी ३६२ ओभरमा एक सय रनमै अलआउट भयो । सचिन थापाले ४३ र सन्तोष साउदले १९ रन बनाए । देवदहका सन्तोष यादव र सुरज खडकाले ३३, निश्चल पराजुलीले २ र विवेक कोहारले १ विकेट लिए । म्यान अफ द म्याच देवदहका सन्तोष यादव भए ।"
एनआरटी शीर्ष चारमा,"त्यो २ अंक घटुवामा नपरेको भए एनआरटी शीर्षस्थानमा रहेको आर्मीसँग ३ अंक नजिक हुने थियो । नवौं चरणको समाप्तिमा आर्मी २० अंकसहित अगाडि रहेको छ । १ अंक अन्तरमा छन् मछिन्द्र र डिफेन्डिङ च्याम्पियन मनाङ मर्स्याङदी । गत वर्ष अन्तिमबाट दोस्रोमा रहेकोले मछिन्द्रले पनि यसपालि १ अंक गुमाएको हो । एनआरटीभन्दा पछाडि छन्, थ्रीस्टार र पुलिस । दुवैको १४१४ अंक छ ।फ्रेन्ड्स १० च्यासललिगको पूर्वसन्ध्यामा च्याम्पियन बन्ने लक्ष्य राखेको च्यासलको खराब समयबाट फेरि एकपल्ट उकासिन सकेन । उसलाई बिहीबारको पहिलो खेलमा फ्रेन्ड्सले १० ले हरायो । खेलको एकमात्र गोल गरे उत्तम राईले । उनले विश्व अधिकारीको फ्रिकिकमा च्यासलका गोलकिपर एलन न्यौपानेको बचाउ फितलो रह्यो र त्यसैमा उत्तमले गोल निर्णायक गोल गरे । फ्रेन्ड्स तेस्रो जितसहित ११ अंक बनाएर नवौं स्थानमा उक्लियो । च्यासल ९ अंकसहित दसौंमा छ ।"
सिंह ११ र ड्रागेन्स विजयी,"(वीरगन्ज)  वीरगन्जको नारायणी क्रिकेट मैदानमा आयोजना भइरहेको वीरगन्ज प्रिमियर लिग (वीपीएल) अन्तर्गत बिहीबार सिंह ११ लायन्स र ड्रागेन्स अफ साहिब दरबार विजयी भएका छन् । लायन्सले डीसीसी वीरगन्जलाई ४ विकेटले पराजित गरेको थियो । टस जितेको लायन्सले डीसीसीलाई ब्याटिङ गर्न निम्त्याएको थियो । डीसीसीले दुई ओभरमै दुई विकेट गुमाउँदा टोलीको खातामा ८ रन थियो । ओपनर हरिकृष्ण झा (६) र सोनु अन्सारी खातै नखोली आउट भए । अविनाश कर्णले २२, सुभाष यादवले १७ र सम्साद अली मन्सुरीले १६ रन जोडे । लायन्सका रोविनकुमार सिंहले १५ रन खर्चेर ४ विकेट लिए । महबुब आलमले ३ र राहुलप्रताप सिंहले २ विकेट लिए । जवाफमा सिंह ११ लायन्सले १४५ ओभरमै ६ विकेट गुमाएर लक्ष्य भेटेको थियो । रविनकुमार सिंहले ३७ रन बनाए । डीसीसीका सैफुल्लाह अन्सारी, हरिकृष्ण झा र सम्साद अलीले २२ विकेट लिए । अलराउन्ड प्रदर्शन गरेका रविनकुमार सिंह म्यान अफ द म्याच घोषित भए । दोस्रो खेलमा ड्रागेन्सले रौतहट राइनोजलाई ७ विकेटले हरायो । टस जितेको राइनोजले २० ओभरमा ५ विकेट गुमाई १ सय १२ रन बनायो । गौरव खड्काले २६ र रोहन बिकले २७ रन बनाए । ड्रागेन्सका नसरुद्दिन अन्सारीले २ विकेट र अनिल कुमारले १ विकेट लिए । जवाफमा ड्रागेन्सले १६१ ओभरमै ३ विकेट गुमाएर लक्ष्य भेटेको थियो । रविकुमार साहले ३२, अनिलकुमार साहले ३१ र साहिल पटेलले ३० रन बनाए । रोतहटका जितेन्द्र मुखियाले एक विकेट लिए । अनिलकुमार साह म्यान अफ द म्याच घोषित भए ।"
व्यासनगर अल्ट्रामा सुमन च्याम्पियन,"(तनहुँ)  तेस्रो व्यासनगर अल्ट्रा म्याराथनको उपाधि सोलुखुम्बुको महाकुलुङ गाउँपालिका५ का सुमन कुलुङले हात पारेका छन् । सहिद दिवसको अवसरमा तनहुँको व्यास नगरपालिकाद्वारा बिहीबार आयोजित अल्ट्रा म्याराथनमा निर्धारित ४४ किलोमिटरको दूरी २ घण्टा ५९ मिनेटमा पूरा गर्दै उनी पहिलो भएका हुन् । व्यास५ मानहुँकोटबाट व्यास८ पुलिमराङसम्मको अल्ट्रा म्याराथनमा विभिन्न जिल्लाका ७२ धावक सहभागी थिए । ३ घण्टा २ मिनेटमा उक्त दूरी पार गरी रास्कोट नगरपालिका६ कालिकोटका देवराज महतरा दोस्रो र षडानन्द नगरपालिका१० भोजपुरका तीर्थ तामाङले ३ घण्टा ३ मिनेटबाट तेस्रो भए ।पहिलो, दोस्रो र तेस्रो हुनेले क्रमशः ८१ हजार, ६१ हजार र ५१ हजार रुपैयाँ प्राप्त गरे । धादिङका पूर्ण तामाङले ३ घण्टा १८ मिनेट, भोजपुरका सरिन तामाङले ३ घण्टा १८ मिनेट ४० सेकेन्ड, रामेछापका गोपाल तामाङले ३ घण्टा २३ मिनेट, गोरखाका सयुङराज गुरुङले ३ घण्टा ३२ मिनेट र स्याङ्जाका नीराजन गुरुङले ३ घण्टा ४४ मिनेटमा उक्त दूरी पार गर्दै सान्त्वना पुरस्कार पाए । सान्त्वना हुने ५ धावकलाई जनही १६ हजार रुपैयाँ प्रदान गरियो ।नगरपालिकाले हरेक वर्ष अल्ट्रा दौड गर्दै आइरहेको छ । खेलकुदको माध्यमबाट पर्यटन प्रवर्द्धन गर्ने उद्देश्य र सहिदको सम्झनामा बर्सेनी सहिद दिवसको दिन व्यासनगर अल्ट्रा म्याराथन आयोजना गर्ने गरेको नगरप्रमुख वैकुण्ठ न्यौपानेले बताए । पर्यटकीय गाउँ मानहुँकोट र सहिद गाउँ पुलिमराङलाई खेलकुदको माध्यमबाट जोड्दा पर्यटन प्रवर्द्धनमा समेत टेवा पुग्ने उनको तर्क छ । पूर्व उपप्रधानमन्त्री प्रकाशमान सिंहले खेलकुदको माध्यमबाट पर्यटन प्रवर्द्धनमा टेवा पुग्ने बताए । म्याराथन मानहुँकोट सिद्धमार्ग हुँदै अलैचे, चापाघाट, अनसन चौतारी, सफा सडक, भोर्लेटारचोक, बैरेनी कुमालटारी, दुम्सी, खहरे, कलेस्ती, पाथ्रा, सत्रसय, कालिकामार्ग, बानियाँ डिही, बर्लाची, सोतीबेंसी, बगुवा, रिस्ती, बाहुन पोखरा, गाडापानी हुँदै पुलिमराङ पुगेर सकिएको थियो ।"
अग्रता बढाउँदै लिभरपुल,"लन्डन लिभरपुलले इंग्लिस प्रिमियर लिगमा बुधबार राति १९ अंकको अद्वितीय अग्रता खोलेको छ । यसका लागि मोहम्मद सलाह र एलेक्स अक्सलेड च्याम्बरलिनको गोलमा वेस्ट ह्यामलाई २० ले सजिलै हरायो । रेलिगेसनबाट बच्न संघर्षरत वेस्ट ह्याममाथि प्राप्त यो सफलतापछि योर्गन क्लोपको लिभरपुलले लिगका २४ खेलमा २३ औं जित हात पार्न सफल रह्यो । लिभरपुलको यो लगातार १६ औं लिग जित हो ।युरोपेली तथा विश्व च्याम्पियन लिभरपुल लिगका पछिल्ला ४१ खेलमा अपराजित छ । टोली अब आर्सनलको नाममा रहेको ४९ खेलको अपराजित यात्राको कीर्तिमानबाट केही दूरीमा टाढा छ । क्लोप भने क्लबको नाममा जोडिने कुनै पनि प्रकारका कीर्तिमानले प्रभावित नहुने मान्छन् । उनले भनेका छन्, हाम्रो यात्रा पूरा सिजनको हो, यसमा राहत भन्ने नै हुन्न । जति बेला लिगका सबै ३८ खेल सकिने छ, त्यति बेला मात्र हामीले के गर्न सक्यौं भनेर हेर्ने हो ।उनले थपे, हामीले कीर्तिमानमा पनि खासै ध्यान दिइरहेका छैनौं । म कसैलाई पनि निरास पार्न चाहन्न, तर म सफलताका लागि हतारिन चाहन्न । सन् २००३०४ को सिजनमा आर्सनल प्रिमियर लिगका ४९ खेलमा अपराजित थियो । क्लोपले वेस्ट ह्यामविरुद्धको खेलमा आफ्नो टिमले औसत प्रदर्शन गरेको पनि माने । उनका अनुसार खेलमा लिभरपुलले आफ्नो उत्कृष्ट खेल पस्कन सकेन । वेस्ट ह्याम व्यवस्थापक डेविड मोयसले भने लिभरपुलको प्रशंसा गर्दै यो टिमको प्रिमियर लिगमा विशेष स्थान हुने बताए ।लिग कपम्यानचेस्टर म्यानचेस्टर सिटी लिग कप सेमिफाइनल दोस्रो लेगमा बुधबार राति म्यानचेस्टर युनाइटेडको हातबाट १० ले पराजित रह्यो । हार बावजुत पनि सिटी लगातार दोस्रो वर्ष प्रतियोगिताको फाइनल पुगेको छ । पहिलो लेगमा ३१ ले विजयी सिटी समग्रमा ३२ ले अगाडि रह्यो । अब फाइनलमा सिटीको सामना एस्टन भिल्लासँग हुनेछ । भिल्लाले यसअघि लेस्टर सिटीलाई पन्छाएको थियो । सिटीको घरेलु मैदान इतिहादमा भएको खेलमा युनाइटेडका लागि एकमात्र गोल निमान्जा माटिचले गरे ।उनी पनि दोहोरो पहेँलो कार्डका कारण मैदान छाड्न बाध्य रहे । दोस्रो लेगको खेल घरमै गुमाए पनि सिटी व्यवस्थापक पेप ग्वार्डिओलाले आफ्नो टिम नै फाइनलको हकदार रहेको दाबी गरे । उनले भने, दुवै लेगको खेलका १ सय ८० मिनेटमा हामी नै राम्रो टिम रह्यौं । त्यसबीचमा हामीले नै बढी अवसर सिर्जना गर्न सक्यौं । तर निर्णायक मोडमा चुक्नु हाम्रो समस्या छ । यसमा हामीले सुधार गर्नुपर्छ । कति बेला निर्णायक मोडमा सफल हुने भनेर चाँडै सिक्नुपरेको छ ।युनाइटेडका व्यवस्थापक ओले गनर सोल्सायरले भने टिमको प्रदर्शनमा आफूलाई गर्व रहेको बताए । दोस्रो लेगमा प्राप्त जितमा धेरै सकारात्मक पक्ष रहेको उनको दाबी थियो । उनले भने, हाम्रो खेलाडीको प्रदर्शनमा मलाई गर्व छ । म्यानचेस्टर सिटीलाई हाम्रो टिमले उनकै मैदानमा दुईपल्ट हराइसकेको छ । मैले आजको खेलमा जति अपेक्षा गरेको थिएँ, ती सबै प्राप्त गरें । अझ हामी यो खेलमा १० खेलाडीमा सीमित रहेर पनि खेल्न बाध्य रह्यौं, जुन सजिलो काम पक्कै थिएन ।"
मोर्गन अन्तिम आठमा,"काठमाडौं (कास) मोर्गन कलेज १९ औं ज्ञान निकेतन बास्केटबल प्रतियोगिताको प्लस टु ब्वाइजतर्फ बिहीबार क्वाटरफाइनलमा पुगेको छ । आयोजक ज्ञान निकेतनको कोर्टमा मोर्गनले नोबेल एकेडेमीलाई ४५३१ स्कोरले हरायो । मोर्गनका निश्चल देवकोटाले १७ स्कोर जोडे । इन्साइट भिजन पनि ग्लेसियरलाई ३७२७ ले हराउँदै क्वाटरफाइनल पुग्दा जस गुरुङले १७ स्कोर गरे । गोल्डेनगेटले ट्रिनिटीलाई ६८५१, जेभियर कलेजले चाणक्यलाई ६३४० र ह्वाइटहाउसले रिलायन्स एकेडेमीलाई ४१२७ ले हराए ।"
वाग्मतीमा प्रजापति,"मकवानपुर (कास) वाग्मती प्रदेश बुद्धिचाल संघको अध्यक्ष ज्ञानकृष्ण प्रजापति चुनिएका छन् । बिहीबार हेटौंडामा सम्पन्न संघको भेलाबाट प्रजापतिको नेतृत्वमा ९ सदस्यीय प्रदेशस्तरीय समिति चयन भएको हो । समितिमा उपाध्यक्ष राजेश कक्षपति, सचिव सुरवीर लामा तथा कोषाध्यक्ष नरेन्द्र भण्डारी छन् । सदस्यमा उत्तम ढुंगेल, सुनीलरत्न शाक्य, मोहन श्रेष्ठ, सम्झना रिजाल, रश्मा महर्जन छन् । संघको केन्द्रीय बैठकले चैत २८ र २९ मा वीरगन्जमा चुनावी साधारणसभा गर्ने निर्णय गरेको छ ।"
गोल्डेनपिक विजयी,"काठमाडौं (कास) गोल्डेनपिक सातौं एन्जल्स हर्ट कप अन्तरविद्यालय छात्र बास्केटबल प्रतियोगितामा बिहीबार क्वाटरफाइनलमा प्रवेश गरेको छ । एन्जल्स हार्ट स्पोर्ट्स एकेडेमीमा भएको खेलमा गोल्डेनपिकले लालीगुराँसलाई ३०२० स्कोरले हरायो । भ्याली पब्लिकले नवजीवनलाई ४०३५, ओडिसीले नवोदितलाई २५२० र ग्रिनफिल्डले हार्टल्यान्डलाई २३२१ ले हराए ।"
बागलुङको जित,"बागलुङ (कास) आयोजक बागलुङ नगरपालिकाले दोस्रो राष्ट्रिय मेयर कप फुटबलमा बिहीबार पर्वतको कुश्मा नगरपालिकालाई टाइब्रेकरमा ३० ले पराजित गरेको छ । निर्धारित समयमा दुवैको गोल नभएपछि खेल टाइब्रेकरमा धकेलिएको थियो । पेनाल्टी सुटआउटमा बागलुङका अभिषेक बोहरा, निशान थापा र जीवन गुरुङले गोल गरे । पोखरा महानगर र तुलसीपुर उपमहानगरसहित १० नगरपालिकाको सहभागिता छ । विजेताले ३ लाख र उपविजेताले २ लाख रुपैयाँ पुरस्कार पाउनेछन् ।"
महानगर फुटसल,काठमाडौं (कास) काठमाडौं महानगर प्याब्सन कप फुटसलको पहिलो संस्करण आइतबार सुरु हुँदै छ । ३२ छात्र टिमको सहभागिता रहने आयोजक काठमाडौं महानगर प्याब्सन कमिटीले जनाएको छ ।
डिपफेक : फेकन्युजभन्दा खतरा,:
कालापत्थर शो,तस्बिरहरू ः नेपाल पर्यटन बोर्ड
किन घट्यो फिल्म ?,: _
डियर बास्केटबल,"लस एन्जलस लेकर्सबाट दुई दशक खेल्ने क्रममा पाँचपल्ट एनबीए च्याम्पियन र एकपल्ट एमभीपी भएका कोबे १३ वर्षीया छोरी जियन्नालाई आफूजस्तै सुपरस्टार खेलाडी बनाउन चाहन्थे । तर, त्यो सपना सधैंका लागि अधुरो रहने भएको छ । किनभने ४१ वर्षको उमेरमै कोबे, छोरी जियन्नासहित ९ जनाको आइतबार क्यालिफोर्नियामा हेलिकप्टर दुर्घटनामा मृत्यु भयो । कविताको भावानुवाद ः सुदीप पाख्रिन"
सामसङको फाइल सेयरिङ प्रविधि,स्मार्टफोनमा फाइल सेयर गर्नका लागि सामसङले आफ्नै प्रविधि बनाउने भएको छ । सामसङको आगामी स्मार्टफोनमा यो प्रविधि समावेश हुने समाचारहरूमा जनाइएको छ । यो प्रविधिले सामसङको स्मार्टफोनमा मात्रै नभई सबै एन्ड्रोइड स्मार्टफोनमा फाइल सेयरिङको सुविधा दिनेछ ।सामसङले विकास गरेको फाइल सेयरिङ प्रविधि आइफोनको एयरड्रप जस्तै हुने अनुमान छ । आइफोन प्रयोगकर्ताले फाइल सेयरिङका लागि प्रयोग गर्ने एयरड्रप आइफोन र म्याकमा मात्रै काम गर्छ । सामसङले बनाउने प्रविधिले सबै एन्ड्रोइड डिभाइस सपोर्ट गर्ने भएकाले एन्ड्रोइड प्रयोगकर्ताका लागि यो बढी उपयोगी हुने अनुमान छ । अहिले स्मार्टफोनबीच फाइल सेयरिङका लागि सेयरइटजस्ता एपहरू चर्चित छन् । सामसङले विकास गरेको प्रविधि यी एपहरूभन्दा छिटो हुने अनुमान छ ।
फिंगरप्रिन्टसहितको ड्राइभ,प्रयोगकर्ताको डाटा सुरक्षाका लागि बजारमा फिंगरप्रिन्ट सपोर्ट गर्ने सुविधासहितको एक्सटर्नर ड्राइभ आउने भएको छ । सामसङले यो वर्षको अन्त्यतिर यस्तो ड्राइभ बजारमा पठाउन लागेको हो । फिंगरप्रिन्ट सुविधा भएको सम्भवतः यो पहिलो एक्सटर्नर ड्राइभ हुनेछ ।मूल्यका हिसाबले चल्तीका एक्सटर्नर ड्राइभभन्दा महँगो हुने भए पनि डाटा सुरक्षाको हिसाबले यो बढी उपयोगी हुन सक्छ । फिंगरप्रिन्ट सपोर्ट गर्ने फिचरका कारण प्रयोगकर्ताले ड्राइभ हराए पनि त्यसमा भएका फाइलहरू अरूले प्रयोग गर्ने सम्भावना हुँदैन भने कसैले ड्राइभ लिएर सम्बन्धित प्रयोगकर्ताको अनुमतिबिना फाइल कपी गर्ने सम्भावना पनि कम हुन्छ । सुरक्षालाई ध्यान दिएर तयार पारिएको यो ड्राइभ सन् २०२० को अन्त्यतिर मात्रै बजारमा आउनेछ ।
टिन्डरमा प्यानिक बटन,डेटिङ एप टिन्डरले प्रयोगकर्ताको सुरक्षाका लागि एपमा प्यानिक बटन राख्ने भएको छ । यो बटन विशेषगरी एप प्रयोगमार्फत डेटमा जाने जोडीको सुरक्षाका लागि राख्न लागिएको जनाइएको छ । टिन्डरलाई विशेषगरी युवायुवतीले छोटो समयको सम्बन्धका लागि प्रयोग गर्दै आएका छन् ।टिन्डरमार्फत परिचय भएर भेटघाट हुने र त्यस्तो भेटघाटमा विशेषतः महिलाहरूले हिंसा भोगेको गुनासो बढेपछि टिन्डरले यस्तो बटन ल्याउने भएको हो । कसैले असुरक्षित महसुस गरी प्यानिक बटन थिचे त्यसको जानकारी प्रहरीलाई पुग्ने गरी फिचर तयार पार्न लागिएको हो । यो फिचर प्रयोग गर्न भने केही समय कुर्नुपर्नेछ । टिन्डरमा फोटो पनि भेरिफाई गरेर मात्रै राख्न मिल्ने फिचर पनि आउन लागेको छ । अरूको फोटो प्रोफाइलमा राख्ने क्रम हटाउन यस्तो फिचर ल्याउने भएको हो ।
सानी बिलीको कमाल,:

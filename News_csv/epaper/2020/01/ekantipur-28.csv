शीर्षक,विवरण
जता जंगल उतै डोजर,"चुरे विनाशमा अख्तियारले कारबाही थालेपछि वन फँडानी कम भए पनि विभिन्न निहुँमा जंगल फँडानी गर्ने क्रम भने रोकिएको छैन, उनले भने । हरेक वर्ष चिर्किट्टे जोड्ने सडकमा स्थानीय निकाय र संघीय सरकारबाट बजेट आउने, उपभोक्ता समिति बनाउने, वर्षा सुरु भएपछि डोजर लगाएर काम सुरु गर्ने, आर्थिक वर्षको अन्त्यमा भुक्तानी भएपछि फेरि अर्को वर्ष बजेट कसरी ल्याउने भन्ने कसरत सुरु गर्ने । वर्षौंदेखि यही क्रम चलिरहेको छ । अढाई वर्षअघि स्थानीय तह गठन भएपछि पनि यो सिलसिला कायमै छ । फरक यत्ति हो स्थानीय निकाय हुँदा बजेट थोरै हुन्थ्यो, अहिले धेरै । निर्माण र बजेट खर्च गर्ने तरिका भने उस्तै छ ।पहिलो सडक निर्माणका लागि शीर्ष गाविस र जिल्ला विकास समितिले २० लाख रुपैयाँ छुट्याएका थिए । उपभोक्ता समितिमार्फत खर्च भएको उक्त बजेटबाट दुई किलोमिटर ट्र्याक पनि खुल्न सकेन । सशस्त्र विद्रोह चलिरहेकाले ०६२ सम्म खर्च भएको बजेट सदुपयोग हुन सकेन । ०६३ मा शान्ति सम्झौता भएपछि पुनः बजेट आउन थाल्यो । उपभोक्ता समिति बन्न थाले । जताजता सालको जंगल छ, त्यतैबाट सडक निर्माण गर्न थालियो । हरेक सडकमा बर्सेनि खर्च भएको बजेट जोड्ने हो भने १७ वर्षमा २७ करोडभन्दा बढी बजेट खर्च भइसकेको छ । तर ठ्याक्कै कति बजेट खर्च भयो भन्ने यकिन विवरण साबिक जिल्ला विकास समिति, सडक डिभिजन कार्यालय कुलपाते, तत्कालीन शीर्ष, जोगबुढा र आलीताल गाविस कसैसँग पनि छैन ।प्रदेश सरकारको गौरवको योजनाका रूपमा रहेको कलेनादेखि गोगन हुँदै चिर्किट्टे सडकबाहेक कुनै पनि सडकमा अहिलेसम्म बजेट सदुपयोग हुन सकेको छैन । अहिलेसम्म भएको खर्चले भित्री मधेसलाई सदरमुकामसँग जोड्ने एउटा पक्की सडक बनिसक्थ्यो, यसतर्फ कसैको ध्यान गएन, भित्री मधेसका स्थानीय बासिन्दा तथा इन्जिनियर नवीन पनेरुले भने, महाभारतका विभिन्न भेगबाट डोजर प्रयोग गरी जथाभाबी खन्न थालिएका सडकले ठूलो पर्यावरणीय क्षति सुरु भएको छ । प्रदेश गौरवको योजनाका रूपमा परशुरामको कलेनादेखि चिर्किट्टे जोड्ने ४५ किलोमिटर लामो सडकमा गत आर्थिक वर्ष र चालु वर्ष गरी अढाई करोडभन्दा बढी बजेट खर्च भइरहेको छ । प्रदेश गौरवको योजनाका रूपमा उक्त सडकमा प्रदेश र संघीय सरकारको लगानीमा काम भइरहेको छ, जिल्ला पूर्वाधार कार्यालयका सबइन्जिनियर दुर्गा अवस्थीले भने, विगतमा के कति बजेट खर्च भयो, जानकारी छैन । यस वर्ष कलेनासम्म ट्र्याक खोल्ने काम भइरहेको छ । यही सडकमा परशुराम नगरपालिकाले ९ करोड बजेट छुट्टयाएको छ । नगरपालिकाका इन्जिनियर र ओभरसियरमाथि अख्तियारले मुद्दा दायर गरेपछि ९ करोड बजेटको अहिलेसम्म टेन्डर हुन सकेको छैन । चालु आर्थिक वर्षमा प्रदेश सरकारको ५० लाख र संघको १ करोड गरी डेढ करोड खर्च भइरहेको अवस्थीले बताए । उनले भने, गत आर्थिक वर्षमा १ करोड २७ लाख र १ करोड २० लाख गरी दुईवटा प्याकेजमा खर्च भएको छ । चिर्किट्टे जोडने अन्य सडकमा भने हाल जिल्ला पूर्वाधार कार्यालयले हेर्ने गरी कुनै बजेट नरहेको उनले जानकारी दिए । सडक निर्माण गर्न गठित उपभोक्ता समिति, ठेक्काद्वारा काम हुने सडकमा निर्माण व्यवसायी, प्राविधिकबाहेक अरू सरोकारवाला कुनै पनि निकायलाई कसरी काम भइरहेको छ, कति काम भएको छ भन्नेसम्म जानकारी हुँदैन । बजेट निकासा गर्ने स्थानीय तहका प्रमुख तथा लेखापाल, प्रदेश सरकारका योजना हेर्ने जिल्ला पूर्वाधार कार्यालय र सडक निर्माणमा संलग्न उपभोक्ता समितिबाहेक अन्य अनुगमन गर्ने अधिकार भएका कुनै पनि निकायले चासोसमेत राखेको देखिँदैन । कुनै पनि सडकमा सरकारी निकायले अनुगमन गर्दैनन् । सडक निर्माणका कारण महाभारत क्षेत्रमा भएको फँडानीको यकिन तथ्यांक जिल्ला वन कार्यालयसँग छैन । तर, यो अवधिमा महाभारत संरक्षित क्षेत्रमा ठूलो मात्रामा वन विनाश भएको डडेलधुराका वन प्रमुख विश्वमणि आचार्य बताउँछन् । यी आठ सडक मात्र होइन, जिल्लाका अधिकांश सडक निर्माण गर्दा ठूलो मात्रामा वन विनाश भइरहेको छ, उनले भने ।आचार्यले भित्री मधेसबाट चुरेको केही भाग र अधिकांश महाभारत जंगल छिचोलेर आउने सडकले जंगलमा क्षति भइरहेको बताए । पछिल्लो समय स्थानीय निकाय शक्तिशाली छन्, वन कार्यालयले पटकपटक सम्बन्धित स्थानीय तहदेखि प्रदेश मुख्यमन्त्रीसँग भेटेर पनि यस ध्यानाकर्षण गराएको छ, उनले भने, सधैंभरि जंगलभित्र कुरेर बस्न सकिने अवस्था पनि हुँदैन । पछिल्लो समय देशभरि यसरी जथाभाबी जंगल नास गरेर सडक बनाउने प्रवृत्ति बढेको छ ।डडेलधुराको आधा बढी जनसंख्या भित्री मधेसका परशुराम नगरपालिका र आलीताल गाउँपालिकामा छ । भित्री मधेसलाई जिल्लाको पहाडी भेगसँग जोड्ने एउटा पनि सडक अहिलेसम्म निर्माण हुन सकेको छैन । महाभारत लेक क्षेत्रमा दर्जन बढी बस्ती पनि छन् । आवश्यकताभन्दा पनि राजनीतिक उद्देश्यले सडक बनिरहेका देखिन्छन्, वन तथा वातावरणका क्षेत्रमा कार्यरत अभियन्ता शिशिर बुढाथोकीले भने, एकातिर राज्यले महाभारतलाई संरक्षित वन घोषणा गर्ने अर्कोतिर राजनीतिक घाटानाफा हेरर वन मास्दै सडक बनाउने प्रवृत्तिले डडेलधुराको जंगल सखाप हुन थालेको छ । महाभारत क्षेत्रको जंगल सखाप हुन थालेकामा स्थानीय चिन्ता व्यक्त गर्छन् । रूपालको असिग्राम माविका शिक्षक आरडी जोशीले भने, वन फँडानी र राजनीतिक दुवै फाइदाका लागि यसरी जथाभाबी सडक निर्माण भइरहेको कुरालाई कसैले पनि नकार्न सक्दैन ।राजनीतिक दलका नेता तथा सडकसँग सम्बन्धित व्यक्तिहरू यस विषयमा बोल्न चाहँदैनन् । नेकपाका पुराना नेता नरबहादुर विष्ट शक्ति र सत्तामा हुँदा अधिकांशले जंगलबाट आउने सजिलो धनलाई राजनीतिको माध्यम बनाएको बताउँछन् । थोरै क्षति भएर जनतालाई सडक सुविधा पुगाउनु गलत होइन, विष्टले भने, तर जता जंगल, उतै डोजर लगेर सडक खन्ने प्रवृत्तिले चुरे र महाभारतको जंगल सखाप हुन थालेको छ । यसको नकारात्मक असर डडेलधुरालाई मात्र होइन तराईका कैलाली कञ्चनपुरले समेत केही वर्षमा ठूलो संकट भोग्नुपर्ने विष्ट बताउँछन् । विगतमा भएको चुरे फँडानीले निम्त्याएको संकट देख्दादेख्दै पनि चेताउन सकेका छैनन्, उनले भने । आलीताल गाउँपालिका प्रमुख बलबहादुर गुरुङ निर्माणाधीन सडकहरूले जंगलमात्र होइन यस क्षेत्रका मानवबस्ती पनि गम्भीर संकटमा पर्न थाले पनि सडक बनाउनैपर्ने जनप्रतिनिधिको बाध्यता रहेको बताउँछन् । सडक आवश्यक भए पनि उपभोक्ताले काम गरेर बनाउन सकिन्छ तर हरेक सडक डोजर जस्ता हैवी इक्युपमेन्ट प्रयोग गरेर बनाउँदा महाभारतको भूगोल नै खलबलिएर मानवबस्ती संकटमा पर्न थालेका छन् । यसले पानीका मूल सुक्न थालेका छन् । यो क्षेत्रको जलाधार सिस्टम नै खल्बलिन थालेको छ, गुरुङले भने, जनप्रतिनिधिको बाध्यताचाहिँ सडक बनाउनैपर्ने छ । गाउँ बस्तीबाट पहिलो माग सडककै हुने भएकाले नबनाई नहुने स्थिति हुन्छ ।"
अध्यागमनमा नेपाली पोर्ट,"नेपाली पोर्ट सञ्चालन अघिसम्म फोकसवानकै इमी सफ्टवेयर मार्फत अध्यागमनको काम हुँदै आएको थियो । जुन विवरणमा अध्यागमन विभागसहित नेपालका कुनै पनि सरकारी निकायले आवश्यक परेका बेला हेर्न र जाँच्न सहज थिएन ।अध्यागमन निर्माणको सहयोग स्विकार्न अमेरिकी दबाब२०७२ सालमै तत्कालीन प्रधानमन्त्री ओली र गृहमन्त्री शक्तिबहादुर बस्नेतलाई भेटेरै नेपालस्थित अमेरिकी राजदूत एलाइना बी टेप्लिजले अत्याधुनिक अध्यागमन निर्माणमा सघाउने बताएकी थिइन् । अमेरिकाले आतंकवाद र यस्तै किसिमका सन्दिग्ध व्यक्ति आवागमन हुन सक्ने मुलुकका अध्यागमनको डिजिटलाइजेसन मा उसको स्टेट डिपार्टमेन्टमार्फत सहयोग गर्दै आएको छ । नेपाललाई पनि यस्तै किसिमको जोखिममा रहेको देशको सूचीमा राखेर अमेरिकाले विमानस्थलको अध्यागमन सुधारका नाममा सफ्टवेयर र हार्डवेयर निर्माण र त्यसमा डाटा एक्सेससहित प्राविधिक सहयोग प्रस्ताव गरेको थियो । हार्डवेयर र सफ्टवेयर सहयोगले नेपालको डाटा चोरी हुन सक्ने जोखिम देखाएर सरकारलाई अमेरिकी प्रस्ताव स्वीकार्न दबाब थियो । तर उक्त प्रस्तावलाई सरकारले कार्यान्वयनमा लगेन । गृहमन्त्री र प्रधानमन्त्रीसँगको भेटअघि राजदूत टेप्लिजले विभिन्न राजनीतिक दलका नेता र गैरसरकारी संस्था सञ्चालकहरूमार्फत पनि अमेरिकी सहयोग लिने गरी दबाब बढाएको त्यसबेला यस विषयको छलफलमा सहभागी गृह मन्त्रालयका एक अधिकारीले बताए । स्रोतका अनुसार पूर्वराजदूत टेप्लिजले अध्यागमन विभागका तत्कालीन महानिर्देशक केदार न्यौपानेलाई पटकपटक भेटेर दबाब दिएकी थिइन् । त्यहीबीचमा अमेरिकाको स्टेट डिपार्टमेन्टका उच्च अधिकारीहरू पनि नेपालको अध्यागमनमा सहयोग गर्न इच्छुक रहेको र यसमा पहल थालिदिन प्रस्ताव लिएर आएका थिए । उक्त टोलीले अध्यागमन विभागसहित मन्त्री र राजनीतिक दलहरूसँग पनि लबिइङ गरेको थियो । न्यौपानेपछि महानिर्देशक गंगाराम गेलाल र दीपक काफ्लेलाई समेत दबाब दिइएको थियो । तर सरकारले नै त्यस्तो सहयोग नलिएपछि महानिर्देशक काफ्लेले तीनवर्षे रणनीतिक योजना तयार पारेर नेपाल आफैंले अध्यागमन सुधार गर्ने कार्यक्रम सार्वजनिक गरेका थिए । गृह स्रोतका अनुसार न्यौपानेले आफ्नो मात्रै निर्णयले यति ठूलो विषयको सम्झौता गर्न नसकिने भन्दै सरकारसँग बुझ्नुपर्ने अमेरिकी अधिकारीहरूलाई जानकारी दिएका थिए । त्यसपछि राजदूत टेप्लिजले तत्कालीन प्रधानमन्त्री ओली र गृहमन्त्री बस्नेतसँग पनि भटेकी थिइन् । ओलीले गृहमन्त्री बस्नेत र अध्यागमनका अधिकारीलाई अध्यागमन सुधार र यससम्बन्धी प्राविधिक साधनस्रोतमा आफैंले लगानी गर्ने र यो राष्ट्रिय गोपनीयतासँग पनि सम्बन्धित रहेको भन्दै त्यस्तो सहयोग स्वीकार नगर्न मन्त्री र कर्मचारीहरूलाई निर्देशन दिएको स्रोत बताउँछ । त्यहीबीचमा ओली प्रधानमन्त्रीबाट हटे । पुष्पकमल दाहाल र शेरबहादुर देउवा क्रमशः प्रधानमन्त्री बने । दाहाल प्रधानमन्त्री हुँदा गृहमन्त्री विमलेन्द्र निधि थिए । निधिले ओलीको पालामा रोकिएको अमेरिकी सहयोग प्रस्ताव अघि बढाए । मन्त्रिपरिषद्बाट सहयोग स्विकार्ने प्रस्ताव गृहबाट तयार पारे । मुख्यसचिवमा लोकदर्शन रेग्मी नै थिए । रेग्मीमार्फत नै प्रस्ताव मन्त्रिपरिषद्मा पेस भयो । तर मन्त्रिपरिषद्मा यो विषय विवादित बनेको त्यसबेलाका एक मन्त्री बताउँछन् । कांग्रेस र तत्कालीन माओवादी केन्द्रबाट मन्त्रिपरिषद्मा सहभागीबीच पक्ष र विपक्षमा तर्कवितर्क भयो । प्रस्ताव पास नभएपछि त्यत्तिकै रोकियो ।दाहाल प्रधानमन्त्रीबाट हटेपछि कांग्रेस सभापति देउवा प्रधानमन्त्री भए । अमेरिकाले पुनः प्रस्ताव पास गराउन प्रयास गर्यो । देउवा सरकारका अन्य मन्त्रीहरू पनि अमेरिकी प्रस्ताव स्विकार्नुपर्ने पक्षमा लागे, तर गृहमन्त्री जनार्दन शर्माले प्रस्ताव अघि बढाउन मानेनन् । तत्कालीन प्रधानमन्त्री देउवाका निकट व्यक्तिहरू पनि उक्त सहयोग पास गराउन लागिपरेका थिए । तर सामरिक सुरक्षा र अध्यागमनको गोपनीयता लाई कारण देखाउँदै उक्त प्रस्ताव सरकारले स्विकारेन । २०७४ को प्रतिनिधिसभा निर्वाचनपछि प्रधानमन्त्रीमा ओली पुनः आएपछि अध्यागमन सुधार योजना अन्तर्गत आफ्नै साधनस्रोतमा सफ्टवेयर निर्माण गर्न निर्देशन दिए । सोहीअनुसार विभागले एक वर्ष लगाएर तयार पारेको नेपाल पोर्ट नामक सफ्टवेयरमार्फत अध्यागमन सेवा सोमबारबाट सुरु भएको छ । अमेरिकाले भनेअनुसार अध्यागमन सुधारको सहयोग नस्वीकारिएकै परिणाम स्वरूप गत कात्तिकमा नेपाललाई कमजोर सुरक्षा र आतंकवादी ओहोरदोहोर गर्न सक्ने खतराका रूपमा निराधार टिप्पणी गरिएको गृह मन्त्रालयका उच्च अधिकारीले टिप्पणी गरे । कात्तिक तेस्रो साता अमेरिकाको कन्ट्री रिपोर्ट्स अन टेरोरिज्म२०१९ मा नेपालमा आतंकवादी घटना नरोकिएको, नेपाली अध्यागमनमार्फत आतंकवादीहरू ओहोरदोहोर गर्ने गरेको आरोप लगाइएको छ । नेपालसम्बन्धी अमेरिकाले सार्वजनिक गरेको काउन्टर टेररिजम रिलिज, २०१९ का विषयलाई नेपाली अधिकारीहरूले आधारहीन भएको टिप्पणी गरिसकेका छन् ।"
सूचना प्रविधि विधेयकमा सजाय घटाउन सकिन्छ,"सदनले चाहे समितिमा फर्कार्एरै परिमार्जन गर्न सकिन्छ, राष्ट्रिय सभाको सबै प्रक्रिया बाँकी रहेकाले त्यहाँ पनि मिलाउन सकिन्छ, बाँस्कोटाले भने । उनले सामाजिक सञ्जालबाट निरन्तर एकै खालको व्यवहार गरी जिस्क्याउनेलाई सजायको व्यवस्था गरिएको बताए । उनले सार्वजनिक पदमा रहेकाको सामाजिक सञ्जालबाट आलोचना गर्दैमा कुनै दण्ड सजायको भागीदार हुनु नपर्ने उल्लेख गरे । तर आलोचना तथ्यपरक र संयमित हुनुपर्यो, प्रधानमन्त्रीको टाउकोमा बोकाको टाउको राखेर लेख्नेलाई के गर्ने ? छलफल गरौं, उनले भने, खुला समाज हो भन्दैमा नाङ्गै हिँड्ने कुरा हुन्न, मर्यादाका लागि लुगा त लगाउनैपर्यो ।उनले संविधानविपरीत कुनै पनि कानुन नल्याइने प्रतिबद्धता व्यक्त गरे । तर छाडापन र स्वतन्त्रतालाई एउटै टोकरीमा राख्न सकिँदैन, उनले भने । उनले सूचना प्रविधिसम्बन्धी मुद्दा हेर्ने अधिकार तोकिएका जिल्ला न्यायाधीशलाई रहने व्यवस्था गरिएकाले त्यो सरकार नियन्त्रित नहुने दाबी गरे । आवश्यकता महसुस गरेरै अदालतमा विषय विज्ञ दुई जना राख्न खोजिएको उनको भनाइ थियो ।मिडिया काउन्सिल स्वतन्त्र, स्वायत्त र नियमनकारी निकाय रहने गरी विधेयकमा सुधार गरिएको उनले बताए । उनले काउन्सिल संवैधानिक निकाय नभएकाले सरकारले नियुक्ति गर्ने अहिलेको अभ्यासलाई निरन्तरता दिइने बताए । क्लिन फिड र समानुपातिक विज्ञापन नीति ल्याएर मिडिया क्षेत्रलाई आर्थिक रूपले सबल बनाउने काम भइरहेको उनले दाबी गरे । लोक कल्याणकारी विज्ञापनको रकम बढाइएको उल्लेख गर्दै उनले मिडियालाई सबल बनाउन नीतिमा आवश्यक सुधार गरिएको बताए । मिडिया हाउस धराशायी नहोऊन् भन्नेमा सरकार सतर्क रहेको भन्दै उनले त्यहाँ कार्यरत श्रमिकको अधिकार सुरक्षित हुनुपर्नेमा जोड दिए ।सोसाइटीका अध्यक्ष शुभशंकर कँडेलले सरकारले ल्याएका विधेयकका कतिपय कन्टेन्ट मा असहमति रहेको बताए । संविधानको प्रस्तावनामै पूर्ण प्रेस स्वतन्त्रता लेखिएको छ, प्रस्तावनाभन्दा बाहिर गएर आउने कानुन स्वतः बदरभागी हुनेछ, उनले भने, त्यही भएर हामी निर्धक्क छौं हाम्रा मन्त्री, प्रधानमन्त्री वा राष्ट्रपति कसैले संविधानको उल्लंघन गरेर कानुन ल्याउनु हुनेछैन । सोसाइटीका पूर्वअध्यक्ष एवं कान्तिपुर मिडिया ग्रुपका अध्यक्ष तथा प्रबन्ध निर्देशक कैलाश सिरोहियाले कानुनको मस्यौदा गर्दा मन्त्रालयले सरोकारवालासँग सरसल्लाह गर्नुपर्ने सुझाव दिए । सञ्चार मन्त्रालय आमसञ्चार क्षेत्रको अभिभावक हो, उनले भने, उसले सधैं मिडियालाई सफल बनाउने दृष्टिकोण राख्नुपर्छ । पत्रकार महासंघका महासचिव रमेश विष्टले सरकारले ल्याएका सञ्चारसँग सम्बन्धित विधेयकहरूमा सरोकारवालालाई बेवास्ता गरिएको बताए । सोसाइटीका महासचिव मदन लम्सालले मिडियालाई उद्योगको दर्जा दिनुपर्ने बताए ।"
पुराना फकाउँदै नयाँ ठग्दै,"वैशाख ३ देखि १३ सम्म फर्पिङको त्रिभुवन आदर्श आवासीय माध्यमिक विद्यालयमा आयोजित धान्याचल महायज्ञका क्रममा आफूलाई बालयोगेश्वर महाराज बताउने विजय भण्डारीसँग पीडितले गरेको संवादको अंश हो यो । भक्तपुर झौखेलका ५ जना पीडितलाई फर्पिङको महायज्ञमा देखेपछि महाराज ले कोठामा बोलाएर कुराकानी गरेका थिए । उनीहरू बीचको कुराकानीको करिब आधा घण्टा लामो भिडियो कान्तिपुरलाई सोमबार प्राप्त भएको छ । भिडियोमा महाराज र पीडितबीच लेनदेनको विषयमा कुराकानी भएको छ । हरियो रङको भित्ता भएको कोठाको एक छेउमा पहेँलो बस्त्र लगाएर महाराज बसेका छन् । उनका सामुन्ने पाँच पीडित बसेका देखिन्छन् । संवादमा महाराजले आफूले तिर्न बाँंकी रहेको १९ लाखको चेक काटिदिने र बाँकी पैसा महायज्ञबाट दक्षिणा लिएर तिर्छु भन्दै याचना गरेका छन् । महाराजले बारम्बार झुक्याएपछि आजित बनेका पीडितहरू भने जनही एक लाख नगद र बाँकी रकमको चेक नलिई नफर्कने अडानमा देखिन्छन् । महाराज ले उनीहरूलाई विस्तारै बोल्न र लेनदेनको विषय थाहा भए महायज्ञमा असर पर्ने बताउँदै सम्झाइरहेको देखिन्छ । पैसा लिएका तर समयमै फिर्ता नगरेकाले पीडितहरू महाराज सँग निकै आक्रोशित भएका कुराकानीबाटै प्रस्ट बुझिन्छ । २०७० फागुनताका महाराज महायज्ञ आयोजना गर्न भन्दै भक्तपुरको झौखेल पुगेका थिए । आफ्नै ठाउँमा महायज्ञ लगाउन आएका बेला भण्डारीप्रति स्थानीय अमृत दाहालको खुबै श्रद्धा थियो । आफ्नोजस्तै तन्नेरी उमेरमै धर्मकर्ममा लागेका महाराज देखेपछि दाहाललगायत स्थानीय युवाहरू खुबै प्रभावित भए । महायज्ञकै क्रममा नजिकिएका अमृतलाई एक दिन महाराजले भने, अमेरिकामा पनि धार्मिक कार्य हुँदै छ । जाने भए भन्नु । प्रलोभनमा परेर अमृतले महाराज का हातमा ५ लाख रुपैयाँ थमाइदिए । तर पैसा हात परेपछि त महाराज अर्कै भए । उनले सुनाए, गुरु भनेर श्रद्धा गरेको मान्छे ठग बनेर पो निस्किए । अमृतका अनुसार स्थानीय रामप्रसाद दाहालसहित अन्य पाँच जनाले महाराज लाई करिब २५ लाख रुपैयाँ बुझाएका थिए । तर पैसा दिएपछि महाराज उनीहरूको सम्पर्कमा आउनै छाडे । खोजी गर्दा पत्तो लाग्यो, महाराजले अमेरिका लगिदिने भन्दै धेरैलाई ठगेका रहेछन् । महाराजको खोजीकै क्रममा अमृत र उनका साथीहरूले अन्य जिल्लाका पीडितलाई पनि भेटेका थिए । त्यसपछि २८ जना पीडितले प्रहरी परिसर काठमाडौंमा जाहेरी दर्खास्त दिएका थिए । जाहेरीपछि महाराज पक्राउ पनि परे । एक करोड २७ लाख ठगी गरेको कसुरमा प्रहरीले अनुसन्धान अघि बढायो । काठमाडौं जिल्ला अदालतका न्यायाधीश हरिप्रताप केसीको इजलासले २०७३ मंसिर ६ मा महाराज लाई २ वर्ष ६ महिना कैद र ८१ लाख ८५ हजार बिगो जरिवानाको फैसला गर्यो । अन्तिम फैसला हुनुअघि नै पुर्पक्षका लागि थुनामा बसेका कारण महाराज २०७३ चैत १४ गते थुनामुक्त भए । त्यसपछि पनि महाराज ले पीडितको रकम भने फिर्ता गरेनन् । अमृतसहितको टोलीले उनले फर्पिङमा महायज्ञ लगाउँदै छन् भन्ने थाहा पाएर त्यहीं पुगेका थिए । कान्तिपुरसँगको कुराकानीमा उनले सुनाए, कोठाभित्र घेरेर कराएपछि उनले सबैले बाँडेर लिनु भनेर एक लाख नगद र वैशाख ६ मा साट्ने गरी ४ लाख ५५ हजारको चेक थमाइदिए । अमृतसहितका अन्यलाई पनि उनले तिनुपर्ने रकम उल्लेख गरेर छुट्टाछुट्टै चेक काटिदिए । पैसा पाइयो भनेर खुसी हुँदै फर्केका अमृतको खुसी धेरै दिन भने टिकेन । चेकमा उल्लेखित मितिमा चेक साट्न पुगेका अमृतले पैसा पाएनन् । उनको जस्तै अर्का पीडित सुशील खत्रीको ४ लाख ३० हजारको चेक पनि साटिएन । किनकि खातामा पैसा थिएन । खातामा पैसा आउला र चेक साटौंला भन्दै केही समय कुरे पनि । तर जति पटक बैंक धाउँदा पनि चेक साटिएनन् । सुशीलले भने, दुई चोटि चेक बाउन्स बनाएर राखेको छु । आफ्नै पैसा उठाउन सास्ती पाइयो । अब के गर्नु ?कानुनी जञ्जालमा पीडित दाङ, घोराहीका श्रीमन पोखरेलसहितका दीपक गिरी, सुशील चन्द, चितवन भरतपुरका शालिकराम ढकाल, लंकुका छविलाल अर्याल, कञ्चनपुरका रविकुमार यादव र जमुना अर्यालले २०७१ भदौ ११ गते प्रहरी परिसर काठमाडौंमा जोहरी दिएका थिए । उनीहरूले ३३ लाख ७० हजार रुपैयाँ ठगिएको भन्दै जाहेरी दिएका थिए । प्रहरीले उक्त जाहेरीको फाइल पछि जिल्ला सरकारी वकिलको कार्यालयमा पनि पठाएको थियो । श्रीमनले कान्तिपुरसँग भने, अदालतमा मुद्दा पुगेको सम्म थाहा थियो । हामी टाढाका मान्छे । प्रहरीले मुद्दा कहाँ पुग्यो, के भयो कहिल्यै भनिदिएन । भरतपुरका शालिकराम ढकाललाई पनि महाराज ले ३ लाख रुपैयाँ ठगे । उनले पनि सामूहिक उजुरीमा आफ्नो नाम र फसेको रकम उल्लेख गरेका थिए । उनले सुनाए, बैंक खातामा रकम राखेको प्रमाण र अन्य कागजपत्र पनि थिए । तर अनुसन्धान कहाँ पुग्यो भन्ने खबर नपाउँदा फसेको रकम उठेन ।कान्तिपुरलाई सोमबार मात्रै प्राप्त काभ्रे, कैलाली, दाङ, भक्तपुर, अर्घाखाँची, गुल्मी, रूपन्देही, कास्की, बाग्लुङ, गोरखा, तेह्रथुम र संखुवासभाका ४० पीडितको नाम, ठेगाना र उनीहरूबाट ठगीएको रकमको विवरण प्राप्त भएको छ । पीडितमध्ये केहीले वर्षौं पहिले प्रहरीमा जाहेरी दिए पनि कतिपय रकम उठ्ला कि भन्ने आशमा देखिन्छन् । दलहरूको भूमिका कमजोरमहाराज को आवरणमा ठगी गर्दै आएका र नैतिक चरित्र गुमाएका व्यक्तिले सार्वजनिक स्थानमा महायज्ञ लगाइरहँदा पनि जिल्लास्थित राजनीतिक दलका नेताले मौनता साध्दै आएका छन् । यसको मुख्य कारण ठगी धन्दामा संलग्न व्यक्तिलाई मुख्य वाचक बनाएर गरिएको महायज्ञ आयोजक समितिमा दलकै नेताको संलग्नता हो । आयोजक समितिका संयोजक लालबहादुर दवाडी कांग्रेसका चितवन प्रदेश ३ ख निर्वाचन क्षेत्रको सभापति हुन् भने सहसंयोजक विद्या आचार्य नेकपा जिल्ला सदस्य हुन् । आयोजक समितिका महासचिव तथा प्रवक्ता दिलीप न्यौपाने नेकपाकै जिल्ला तहका नेता हुन् । नेकपाका जिल्ला सदस्य नारायण आचार्य सल्लाहकार संयोजक छन् । कान्तिपुरसँगको कुराकानीमा सत्तारूढ दल नेकपाका जिल्ला अध्यक्ष यमबहादुर परियारले यो पार्टीको आन्तरिक विषय भएकाले सल्लाह भइरहेको जिकिर गरे । सार्वजनिक स्थानमा भइरहेको धार्मिक कार्यमा ठगी प्रकरणमा जोडिएका व्यक्ति मुख्य वाचक हुनु र त्यसमा सर्वसाधारणबाट चन्दा उठाउन पार्टीका नेता सक्रिय रहनु कसरी पार्टीको आन्तरिक विषय हुन्छ भन्ने प्रश्नमा उनले भने, पार्टीको मान्छेले गल्ती गरे भन्ने त लाग्दैन तर गल्ती गर्नेमाथि कानुनी कारबाही भने हुनुपर्छ । चितवन कांग्रेसका सभापति जितनारायण श्रेष्ठले केही पीडितहरू आफ्नो सम्पर्कमा पनि आएका र त्यसबारे छानबिन गर्न प्रशासनलाई आग्रह गरेको बताए । ॅमहाराज ले सुनाएनन् पुराण चितवन अनेकौं ठगी काण्डमा मुछिएका विवादास्पद व्यक्ति नै प्रमुख वाचक भएको तथ्य खुलेपछि नारायणगढको नारायणी नदी किनारमा शनिबारदेखि सुरु भएको यज्ञमा सर्वसाधारणको उपस्थिति निकै पातलिएको छ । विशाल यज्ञ मण्डपमा सोमबार निकै थोरैमात्र सहभागी थिए । ठगी धन्दाबारे कान्तिपुरमा शृंखलाबद्ध समाचारहरू सार्वजनिक भएपछि सोमबार महाराज मञ्चमा देखिएनन् । महायज्ञ आयोजक समितिका महासचिव तथा प्रवक्ता दिलीप न्यौपानेले महाराज काम विशेषले अन्यत्र व्यस्त रहेका दाबी गरे । उनले भने, आज गुरु अर्कै काममा हुनुहुन्थ्यो । श्रवण न्यौपाने भन्ने अर्का गुरुले कथा बाचन गर्नु भयो । हाम्रो यज्ञ महिना दिन चल्ने हो । न्यौपानेका अनुसार सोमबार मात्रै चार जनाले व्रतबन्ध गराएका छन् । चौरासी गर्ने र बिहेका लागि बरणी गर्नेले पनि नाम टिपाएको उनले बताए । सोमबार पनि सहयोग राशि जुटेको छ । राम्रोसँग हिसाब गर्न पाएको छैन । आज मात्रै २ लाख रुपैयाँ उठ्यो कि । अरू दिनको पनि हिसाब गरेर कति उठ्यो भोलि बताउँला, उनले भने । महायज्ञबाट २५ करोड रुपैयाँ उठाउने लक्ष्य आयोजकहरूको छ ।चितवनका प्रमुख जिल्ला अधिकारी नारायणप्रसाद भट्टराईले महाराज भनिएका व्यक्तिबाट ठगियौं भन्दै मौखिक विवरण टिपाउनेहरू बढ्दै गएको बताए । कुनै लिखित उजुरी आइसकेको अवस्था छैन । टेलिफोन गरेर हामी ठगिएका हौं भन्नेहरूचाहिँ छन् । उजुरी आएमा प्रक्रिया अगाडि बढ्ने हो, भट्टराईले भने । उजुरी आउँदै गए छानबिनका लागि तयारी गरिएको उनले बताए । छानबिनमा जानुपर्ने गरेर कतै उजुरीहरू नआएका कारण हामीहरू अगाडि बढेका छैनौं, चितवन जिल्ला प्रहरी कार्यालयका डीएसपी एकनारायण कोइरालाले भने । ठगिएकाहरू भन्छन्, ॅब्याज तिर्नै सकसदाङ तुलसीपुर१२ टरिगाउँस्थित तरुण सामुदायिक वन उपभोक्ता समूहले २०७१ वैशाख २१२९ सम्म आयोजना गरेको नवाह ज्ञान महायज्ञका बेला गुल्मीका विजय भण्डारी मुख्य वाचक भएर आएका थिए । यिनै महाराज ले गाउँलेहरूलाई सुनाए, छोरा, नातिलाई अमेरिका लगिदिने भए भन्नुस् । धार्मिक प्रवचन दिँदै हिँड्ने गेरु वस्त्रधारी महाराज ले भनेको कुरा कसरी पो नपत्याउनु । त्यसमाथि अझ अमेरिकामा हुन लागेको २९ महिने धार्मिक अनुष्ठानमा जान चाहनेलाई अवसर रहको भन्दै छापिएको पर्चा नै देखाएपछि उनीहरूले महाराज लाई पत्याए । छोरा दीपक गिरी र नाति (छोरीको छोरा) सुशील चन्दलाई अमेरिका पठाउन महायज्ञ आयोजकमध्येकै एक लीला गिरी राजी भइन् । महायज्ञ सकिएपछि विष्णु प्रपन्नाचार्यजी महाराजका नामले चिनिएका भण्डारी काठमाडौं गए तर फोन गर्न छोडेनन् । तत्काल पासपोर्ट बनाएर पैसा पठाउन आग्रह गरिरहे । ढिलो गरे भिसा नआउने भन्दै ताकेता गरेपछि लीलाको परिवार रकमको जोहो गर्न लाग्यो । आफूसँग पैसा नभएकाले उनीहरूले छोरी विन्दु चन्दका नाममा रहेको तीन कित्ता जग्गा धितो राखेर कृषि विकास बैंकबाट ८ लाख ऋण लिए । त्यतिले नपुगेपछि उनले आफ्ना, छोरी, बुहारीलगायतका १२ तोला सुनका गहना राखेर तुलसीपुरस्थित जयमाता दी सुन पसलबाट सयकडा ३ प्रतिशत ब्याजमा ३ लाख ५० हजार रुपैयाँ ऋण लिइन् । त्यतिले पनि अझै नपुगेपछि छोरी बिन्दुकै नाममा रहेको अर्को जग्गा दृष्टिबन्धक राखी स्थानीय दुर्गाप्रसाद जैसीबाट ५ लाख ऋण लिइन् । त्यसपछि सुशील चन्दका लागि भनेर २०७१ असार २७ मा राष्ट्रिय वाणिज्य बैंक टेकु शाखा काठमाडौंबाट विजय भण्डारीले पाउने गरी ३ लाख ५० हजार रुपैयाँ पठाइयो । साउन १५ गते प्रभु मनि ट्रान्सफरबाट विजय भण्डारीका नाममा ३ लाख र २ लाख गरी काठमाडौंबाटै पाउने गरी ५ लाख रुपैयाँ पठाए । यति रकम पाएपछि भण्डारीले फेरि लीलालाई निरन्तर फोन गरिरहे । सुशीलका लागि रकम जम्मा भइसकेको र अब दीपकका लागि रकम जम्मा गर्नुपर्ने भने । दीपकले त्यतिबेला ११ कक्षा पढेर छाडेका थिए । अमेरिका जान पाउने भएपछि उनले पासपोर्ट बनाए । भण्डारीले अहिले धार्मिक टोलीमा स्वयंसेवक बनाएर लैजाने र पछि उतै काममा लगाएर फर्कने वाचा गरेका थिए । सबै कुरा विश्वास गरेर विजयका बुवा चन्द्रदेव र आमा लीला भण्डारीलाई ८ लाख रुपैयाँ दिन तयार भए । रकम पाइने भएपछि भण्डारी आफैं गाडी चढेर टरिगाउँ पुगे । महायज्ञ चलाउँदा भण्डारी बास बसेको बालकृष्ण लामिछानेको घरमा भेट भएर २०७१ भदौ ३ गते लीला र चन्द्रदेवले ८ लाख रुपैयाँ नगद दिए । भण्डारीले जम्मा १५ लाख लाग्ने र अरू रकम अमेरिका पुगेपछि कमाएर तिरे पनि हुने बताएका थिए । रकम लिएको २ वर्ष बितिसक्दा पनि अमेरिका जाने केही लक्षण देखिएन । पासपोर्ट बनाएर शैक्षिक प्रमाणपत्र समेत भण्डारीलाई दिएका दीपक र सुशीलले लामो समय पर्खन सकेनन् । न पैसा फिर्ता आयो, न अमेरिका जाने केही सम्भावना देखियो । भण्डारीले सम्पर्क नगरी पन्छिने, सम्पर्क भए प्रक्रिया चलिरहेको छ भन्ने गर्न थाले । अन्तमा दीपकले पासपोर्ट पनि पाउन सकेनन् । त्यसपछि थप ऋण गरेर साउदी अरब गएका उनी दसैंताका मात्रै फर्किए । हाल उनी तुलसीपुरमा व्यवसाय गरेर बसेका छन् ।लीलाको परिवारले अहिलेसम्म ऋण तिर्न सकेको छैन । मासिक १० हजार रुपैयाँ बैंकलाई ब्याज मात्रै तिर्नुपर्छ । ब्याज कसरी तिरौं भन्ने चिन्ता हुन्छ, लीलाले भनिन्, जग्गा सबै रोकिएका छन् । सुनको ब्याज तिर्न नसकेपछि लिलाम नै भयो । त्यतिबेलादेखि अहिलेसम्म सुन लगाउन सकेकी छैन । धार्मिक गुरु मानेको मान्छेले ठगी गरेपछि दीपकका बुबा चन्द्रदेवलाई अचम्म लाग्यो । अन्य विभिन्न ठाउँमा पनि मानिसहरू ठगिएको जानकारी पाएपछि एकजुट भएर प्रहरीमा जाहेरी दियौं । प्रहरीले पक्रेर मुद्दा चलाउँदा पनि अदालतले छोडिदियो, चन्द्रदेवले भने, हामीले रकम दिएको प्रमाण पेस गर्दा पनि न्याय पाइएन ।सुशील चन्द त्यतिबेला स्नातक गर्दै थिए । अमेरिका जाने भनेपछि उनले त्यसैमा जोडबल गरे । पढाइमा ध्यान पुगेन । अहिले पनि उनले स्नातक पूरा गर्न सकेका छैनन् । भएभरको जग्गा, सुन र सम्पत्ति सकिएपछि पढ्ने मन कसरी होस्, आमा बिन्दुले भनिन्, अहिले स्थानीय निजी विद्यालयमा शिक्षण गरिरहेको छ । हामीलाई ऋण कसरी तिर्ने, ठगिएको रकम कसरी फिर्ता गर्ने भन्ने चिन्ताले सताइरहेको छ ।टरिगाउँमा महापुराण लगाउँदा भण्डारी बालकृष्ण लामिछानेको घरमा बास बसेका थिए । उनले बालकृष्ण र उनकी श्रीमती सरितालाई बाआमा भन्थे । नजिक हुन अनेक उपाय गर्थे । अन्तमा उनलाई फकाएरै छोडे । उनीहरू छोरी शोभा र ज्वाइँ श्रीमन पोख्रेललाई अमेरिका पठाउन तयार भए । त्यसबापत उनीहरूले एकपटक ३ लाख र अर्कोपटक ४ लाख गरी ७ लाख रुपयाँ दिए । त्यसपछि सम्पर्कविहीन भए । नौ दिनसम्म घरमा राखेर पालेको धार्मिक गुरुले यसरी फसाउँछन् भन्ने के थाहा ? बालकृष्णले भने, जग्गा बेचेर आएको रकम थियो । छोरीज्वाइँको भविष्य राम्रो होला भनेर दिइयो । ठगिनुपर्यो ।महापुराण आयोजक समिति संयोजक लीलाधर भण्डारील राधाकृष्ण मन्दिर निर्माणका लागि त्यतिबेला महापुराण लगाएको बताए । उनले २७ लाख रकम जम्मा भएको र खर्च कटाएर १७ लाख बचेको सुनाए । चिनेका मानिसहरूबाट सम्पर्क भएपछि भण्डारीलाई पुराण वाचकका रूपमा बोलाएको तर स्थानीयहरू ठगिएको धेरैपछि मात्रै थाहा पाएको उनले बताए ।ठगी गरिसकेपछि पनि भण्डारी नाम परिवर्तन गरी दुई वर्षअघि घोराही११, खैरामा महायज्ञ लगाउन आए । खैरा आउँदा रकम दिनेहरूले समस्या नपारून् भनेर भण्डारीले पहिले लिएका पासपोर्ट र शैक्षिक प्रमाणपत्रहरू पठाइदिए । तर खैरा आउँदैछु भनेका थिएनन् । हामीले टिभीमा देखेपछि यहाँ आएको थाहा पायौं, लीलाले भनिन्, महायज्ञ भएकै ठाउँमा गयौं । हामी जानेबित्तिकै अगाडि बोलाएर मञ्चमा सम्मान गर्ने, आदर गर्ने गरेर ललाईफकाई गरे । पैसाको कुरा गर्दा महायज्ञ सकेर दिन्छु भने । अन्तमा पैसा नदिई भागे ।फेरि गतवर्ष घोराहीमा अर्को महायज्ञ लगाउन आएका बेला लीलाले रकम मागिन् । तर अहिले यस्ता कुरा गर्ने भन्दै उल्टै धम्क्याए । लामो दबाब दिएपछि अन्तमा वेस्टर्न डेभलप्मेन्ट बैंकमा खाता खोल्नुहोस् रकम पठाइदिन्छु भने, मैले खाता पनि खोलें तर पैसा आएन, लीलाले भनिन्, यो देशमा न्याय छ भने धार्मिक आवरणमा ठगी गर्ने यस्ता फटाहालाई हदैसम्मको कारबाही होस् । हाम्रो रकम फिर्ता होस् ।"
केमिकल पैंचो लिएर कोरोना भाइरस जाँच,"(काठमाडौं)  नोवल कोरोना भाइरस परीक्षण नेपालमै सुरु भएको छ । भाइरस अनुसन्धान गर्ने संस्था सीएमडीएन सँग रिएजेन्ट केमिकल पैंचो लिएर राष्ट्रिय जनस्वास्थ्य प्रयोगशालाले सोमबारबाट परीक्षण सुरु गरेको हो ।कोरोना संक्रमणको आशंकामा टेकुस्थित शुक्रराज ट्रपिकल तथा सरुवा रोग अस्पतालमा भर्ना भएका तीन बिरामीको नमुना संकलन गरी प्रयोगशालाले परीक्षण सुरु गरेको प्रयोगशालाकी निर्देशक डा रुणा झाले बताइन् । उनका अनुसार २४ घण्टाभित्र परीक्षणको रिपोर्ट आइसक्छ । आकस्मिक सेवाका लागि अहिले प्रयोगशालालाई चौबिसै घण्टा खुला राखिएको छ ।संस्थाले प्रयोगशालालाई सय वटा नमुना परीक्षण गर्न सकिने केमिकल दिएको छ । प्रयोगशालाले आफैं केमिकल खरिद गरेपछि फिर्ता गर्ने सर्तमा संस्थाबाट केमिकल लिइएको डा झाले बताइन् । प्रयोगशालाले जर्मनीको कम्पनीबाट रिएजेन्ट केमिकल खरिद गर्ने प्रक्रिया अघि बढाइरहेको छ । टेन्डर प्रक्रियाबाट ढिलो हुने भएकाले पैंचो मागेर नमुना परीक्षण गरिएको उनले बताइन् । इन्फ्लुएन्जाको नमुना परीक्षण हुँदै आइरहेको विशेष प्रयोगशाला (बीएसएलटु ल्याब) बाटै कोरोनाको परीक्षण सुरु गरिएको छ ।प्रयोगशालाले राजधानीका केही सरकारी र निजी अस्पतालका चिकित्सक र स्वास्थ्यकर्मीलाई नमुना संकलन र व्यवस्थापनसम्बन्धी तालिम दिने भएको छ । पाटन, ग्रान्डी, सिभिल, भक्तपुर, प्रहरी, वीरेन्द्र सैनिक, नर्भिक, त्रिवि शिक्षण र वीर अस्पतालका चिकित्सक र स्वास्थ्यकर्मीलाई तालिम दिन लागिएको हो । तालिममा उनीहरूलाई बिरामीको रगत र र्यालको नमुना व्यवस्थापन गर्ने विधि सिकाइने डा झाले बताइन् । सम्बन्धित व्यक्ति पठाइदिन अस्पतालहरूलाई पत्राचार गरिसकेका छौं, मंगलबार (आज) उनीहरूलाई स्वास्थ्य सेवा विभागमै बोलाएर तालिम दिन्छौं, उनले भनिन्, मन्त्रालयसँग पनि थप छलफल भइरहेको छ । पछि राजधानीबाहिरका अस्पतालका स्वास्थ्यकर्मीलाई पनि तालिम दिइने उनले जानकारी दिइन् । नमुना परीक्षणका लागि राजधानीका विभिन्न अस्पतालले प्रयोगशालासमक्ष निवेदन पेस गरेका छन् । प्रयोगशालासँग रिएजेन्ट केमिकल सीमित भएकाले निवेदन दिएका सबैको नमुना परीक्षण गर्न नसकिने डा झाले बताइन् । नमुना परीक्षण गर्ने बिरामी चीनबाट फर्किएका हुन् भन्ने ट्राभल हिस्ट्री भए मात्रै हामी नमुना लिन्छौं, उनले भनिन्, मौसमी रुघाखोकी, इन्फ्लुएन्जा र कोरोनाको लक्षण एउटै हुने भएकाले लक्षण देखिने सबैको परीक्षण गर्न सम्भव छैन ।टेकु अस्पतालका फोकल व्यक्तिले ट्राभल हिस्ट्रीबारे अध्ययन गरेपछि मात्रै नमुना परीक्षण गर्ने या नगर्ने निधो गरिने डा झाले जानकारी दिइन् । कोरोना संक्रमणको लक्षण बोकेका बिरामी राख्ने छुट्टै कोठा (आइसोलेसन वार्ड) भएका अस्पतालले लिएका नमुना मात्रै परीक्षण गर्ने सोचमा छौं, उनले भनिन्, हामीसँग केमिकल पर्याप्त भएपछि मात्रै देशभरिका अस्पतालबाट आएका नमुनाको परीक्षण गर्छौं । कुन अस्पतालको नमुना संकलन लिने भनेर प्रयोगशालाले छुट्टैखाले ढाँचासमेत तयार गरेको छ ।कोरोना भाइरसको नमुना परीक्षणका लागि प्रयोगशालासँग जनशक्ति न्यून छ । अन्य शाखाका स्वास्थ्यकर्मी खटाएर भए पनि यो परीक्षणलाई प्रभावित हुन नदिएको डा झाले बताइन् । अन्य परीक्षणहरू रोकेर भए पनि कोरोनाको परीक्षणलाई प्राथमिकता दिएका छौं, उनले भनिन् । परीक्षणमा खटिएका स्वास्थ्यकर्मी एक कोठाबाट अर्कोमा जाँदा भाइरस फैलिने जोखिम रहने भएकाले केही स्वास्थ्यकर्मीलाई कोरोना भाइरस परीक्षणमा मात्रै खटाइएको उनले बताइन् ।"
'संक्रमितबाट फैलिएको छैन',"फैलिएको छैनचीनको हुबईबाट घर फर्किएका प्रयोगशाला प्रमाणित नोवल कोरोना भाइरस संक्रमित ३२ वर्षीय नेपाली विद्यार्थीबाट हालसम्म कुनै अन्य व्यक्तिमा संक्रमण भएको नदेखिएको चिकित्सकहरूले बताएका छन् । उनलाई शुक्रराज ट्रोपिकल तथा सरुवा रोग अस्पताल टेकुको आइसोलेसन वार्डमा भर्ना गरेर उपचारसँगै निगरानीमा राखिएको थियो । निको भएपछि घर जान दिइएका उनी हाल जनकपुरमा छन् । ती विद्यार्थी १० दिनअघि चारदिने अस्पताल बसाइपछि डिस्चार्ज भएका थिए । ती युवक पूर्ण स्वस्थ छन् र हाम्रो निरन्तर सम्पर्कमा छन्, टेकु अस्पतालका निर्देशक भाइरोलजिस्ट डावासुदेव पाण्डेले भने । विश्व स्वास्थ्य संगठन (डब्लूएचओ) जेनेभाका अनुसार हालसम्म चीन बाहिर १० मुलुकमा २९ वटा नोवल कोरोना भाइरसको संक्रमण देखिए पनि यसमध्ये २६ जनाको चीनको हुवान जाने यात्रा इतिहास छ । डब्लूएचओका अनुसार हालसम्म विश्वभरमा प्रयोगशाला प्रमाणित २०१४ नोवल कोरोना भाइरसको संक्रमण देखिएको छ । यसमध्ये १९८५ वटा संक्रमण चीनमै देखिएको हो । हालसम्म यो भाइरसले ५६ जनाको जान लिइसकेको छ ।डब्लूएचओ, दक्षिणपूर्व एसिया कार्यालयले यो क्षेत्रका मुलुकलाई नयाँ कोरोना भाइरसको आयातित केसलाई छिटो पत्ता लगाएर यसको प्रसारलाई रोक्न आग्रह गरेको छ । यो भाइरसबारे अझै धेरै जान्न बाँकी रहेको औंल्याउँदै क्षेत्रीय निर्देशक डा पुनम खेत्रपाल सिंहले भनिन्, हामीले सतर्क रहनुपर्छ र अगाडिको प्रसारलाई रोक्नुपर्छ ।"
बेपत्ता विद्यार्थीको शव फेला,"नुवाकोट (कास) लाङटाङ राष्ट्रिय निकुञ्जमा हराएका दुई विद्यार्थी ११ दिनपछि मृत अवस्थामा फेला परेका छन् । काठमाडौ गोकर्णेश्वर नगरपालिका७ का १९ वर्षीय जापान तामाङ र सिन्धुपाल्चोक हेलम्बु गाउँपालिका१ का १७ वर्षीय वाङगेल शेर्पाको शव सोमबार फेला परेको हो । गोसाइँकुण्ड पदमार्गको फेदीभन्दा १ किलोमिटर तल उनीहरूको शव फेला परेको दुप्चेश्वर गाउँपालिकाका अध्यक्ष योविन्द्रसिं तामाङले जानकारी दिए । तादी गाउँपालिकाका१ उर्लेनीका खोज तथा उद्धार गाइड लालबहादुर तामाङको नेतृत्वमा ६ जनाको टोलीले शव फेला पारेको हो ।दुवै शव हिउँले पुरेको अवस्थामा समथर स्थानमा फेला पर्यो, तामाङले भने, हराएको जानकारी पाउनसाथ लाइसेन्सप्राप्त गाइड परिचालन गरेका थियौं । उनीहरूको खोजी कार्यका लागि दुप्चेश्वर गाउँपालिकाले एक लाख पुरस्कार दिने घोषणा गरेको थियो । सिन्धुपाल्चोकको हेलम्बु र नुवाकोटको दुप्चेश्वर१ घ्याङफेदी बीचको हिउँ पर्ने क्षेत्रमा उनीहरू माघ ३ गते हराएका थिए । त्यसबेला साढे ४ फिट हिउँ परेको थियो । दुवै बौद्धस्थित कुमारी बोर्डिङ स्कुलका विद्यार्थी हुन् । खोजीका लागि १३ स्थानीय र ६ जना दक्ष जनशक्ति परिचालन गरिएको गाउँपालिकाका अध्यक्ष योविन्द्रसिं तामाङले बताए । त्यसअघि उनीहरूको खोजीका लागि नुवाकोट प्रशासनबाट सुरक्षा निकाय र रसुवा प्रशासनबाट हेलिकप्टर परिचालन गरिएको थियो ।"
धर्मभक्तको पूर्णकदको सालिक,"काठमाडौं (कास) काठमाडौंको सिफल उकालोमा सहिद धर्मभक्त माथेमाको पूर्णकदको सालिक स्थापना गरिएको छ । बकाइनाको रुख भएको स्थानमा काठमाडौं महानगरपालिकाले माथेमाको पूर्ण कदको सालिक निर्माण गरेको हो । माथेमालाई तत्कालीन शासकले यही ठाउँमा झुन्ड्याएर मृत्युदण्ड दिएको थियो । महानगरपालिकाका मेयर विद्यासुन्दर शाक्यले सोमबार उक्त सालिकको अनावरण गरेका हुन् । सालिक कलाकार महेश तुलाधरले तयार पारेका हुन् । मेयर शाक्यले जनताको स्वतन्त्रता र अधिकार प्राप्तिको संघर्षका क्रममा सहादत प्राप्त गर्ने चार सहिद अहिले पनि हरेक नेपालीको मनमुटुमा रहेको स्मरण गरे । धर्मभक्त माथेमा, शुक्रराज शास्त्री, गंगालाल श्रेष्ठ, दशरथचन्द ठाकुरले म र मेरो परिवारका लागि नभएर राष्ट्र र जनताका लागि तत्कालीन राणा शासनविरुद्ध आन्दोलन गर्नुभयो, उनले भने, उहाँहरूले आफ्ना लागि भन्दा देश र जनताका लागि लड्नुभयो । त्यसकारण पनि हामी उहाँलाई सम्झिरहन्छौं र हाम्रो पुस्ताले पनि उहाँहरूलाई सम्झिरहनुपर्छ । माथेमाको पहिलोपटक ०५३ माघ १३ गते नेपाली कांग्रेसका नेता गणेशमान सिंहले अहिलेको स्थानभन्दा करिब पाँच मिटर पूर्वमा अर्धकदको सालिक अनावरण गरेका थिए । सडक विस्तारका क्रममा सालिक भत्काउनुपर्ने भएपछि साबिकभन्दा पश्चिमतर्फ सारिएको थियो । सार्ने क्रममा पुरानो कालो रङको अर्धकदको सालिकको सट्टा नयाँ सेतो रङको ढलोटको सालिक बनाइएको थियो । गतवर्ष सालिकलाई भण्डारेश्वर धार्मिक सेवा समितिले सुनौलो रङ लगाएको थियो । यस वर्ष महानगरले आठ लाख पाँच हजार रुपैयाँमा सालिक र अन्य पूर्वाधारसहित १७ लाख रुपैयाँ लागतमा पूर्णकदको कालो रङको सालिक निर्माण गरेको हो । महानगरपालिकाले चार सहिदका पूर्णकदको सालिक निर्माण गर्ने योजना बनाएको र त्यसले पूर्णता प्राप्त गरेको मेयर शाक्यले बताए । धर्मभक्तका भतिजा एवं त्रिभुवन विश्वविद्यालयका पूर्वउपकुलपति केदारभक्त माथेमाले महानगरले सहिदहरूको पूर्ण कदको सालिक निर्माण गर्न लगाएपछि सहिदको बलिदानीका बारेमा नयाँ पुस्तालाई स्मरण गराउन सजिलो हुने बताए ।"
दामन घटनाको छानबिन माग,"भँडेल कांग्रेस उपनेतानेपाली कांग्रेस वाग्मती प्रदेश संसदीय दलको उपनेतामा कृष्णलाल भँडेल नियुक्त भएका छन् । भक्तपुरबाट निर्वाचित सांसद भँडेललाई सोमबार नियुक्त गरिएको हो । नेपाली कांग्रेस केन्द्रीय कार्यसमितिको ०७४ माघ २६ गतेको बैठकद्वारा स्वीकृत प्रदेशसभा संसदीय दलको विधानअनुसार उपनेतामा नियुक्त गरेको संसदीय दलका नेता इन्द्रबहादुर बानियाँले जानकारी दिए । यसअघि, संसदीय दलको नेता, प्रमुख सचेतक, सचेतक, सदस्य सचिव र प्रवक्ता चयन भए पनि उपनेता चयन हुन बाँकी थियो ।"
पुजारीको घरबाट मूर्ति चोरी,"काठमाडौं (कास) साँखुस्थित पुजारीको घरबाट सुनको जलप लगाइएको ज्योतिलिंगेश्वर महादेवको चतुर्मुखी मूर्ति चोरी भएको छ । ज्योतिलिंगेश्वर महादेव मन्दिरका पुजारी सुधनराज उपाध्यायको घरबाट ढलोटको साढे दुई फिटको मूर्ति आइतबार राति हराएको हो । प्रहरीले माधवनारायण तथा स्वस्थानी व्रत मेलामा हुन सक्ने चोरी, डकैती र पाकेटमारका घटनालाई ध्यानमा राखेर सुरक्षा व्यवस्था चुस्त बनाएको भनिरहेका बेला मूर्ति चोरिएको हो । शिवरात्रि र जनैपूर्णिमाको एक दिनअघि शंखरापुर नगरपालिका७ स्थित ज्योतिलिंगेश्वर मन्दिरमा उक्त चतुर्मुखी मूर्ति प्रतिस्थापन गर्ने चलन छ । जनैपूर्णिमामा खटमा राखेर सांस्कृतिक बाजागाजासहित जात्रा गर्दै नगर परिक्रमा गरिन्छ । शालीनदीमा हुने भीडलाई ध्यानमा राखेर शालीनदी सुधार समितिले सामुदायिक प्रहरी सेवा केन्द्र र महानगरीय प्रहरी प्रभाग साँखुअर्न्तगत विषेश टोली परिचालन गर्ने निर्णय गरेको थियो । प्रहरी प्रभाग साँखु र मूर्ति राखिएको स्थान करिब पाँच सय मिटरको दुरीमा पर्छ । पुजारी उपाध्यायले भाडामा बसेका व्रतालु आउजाउ भइरहने भएकाले घरको मूलढोकामा ताला नलगाउँदा घटना भएको बताए ।प्रहरीका अनुसार चोरी भएको मूर्ति साढे तीनतले घरको पहिलो तलामा राखिएको थियो । घर कम्पाउन्डले घेरिएको छ । उत्तर र पूर्वतर्फ खेत छ । महानगरीय प्रहरी प्रभाग साँखुका प्रहरी निरीक्षक गोविन्द पन्थीले खेतबाट कम्पाउन्डभित्र पसेका व्यक्तिले चोरी गरेको हुन सक्ने बताए । घटना राति १२ बजे भएको देखिन्छ, उनले भने, शंकास्पद तीन जनालाई नियन्त्रणमा लिएर अनुसन्धान गरिरहेका छौं । थप अनुसन्धान गर्न अपराध महाशाखाबाट सात जनाको टोलीसमेत खटिएको उनले बताए । स्वस्थानी व्रत पुस २५ गतेदेखि सुरु भएको हो । व्रतका क्रममा माधवनारायणको मूर्ति पशुपति, फर्पिङ, पनौती र चाँगुनारायण लैजाने परम्परा छ । प्रहरी निरीक्षक पन्थीले माधवनारायणको मूर्तिको विषेश सुरक्षा दिँदै आएको बताए । चोरी भएको मूर्ति त्यहाँ थियो भन्नेबारे प्रहरीलाई कुनै जानकारी थिएन, उनले भने, घटनाबारे जानकारी आइसकेको छ । चोरीमा संलग्न व्यक्तिको खोजी गरिरहेका छौं ।"
सम्पदा क्षेत्रमा थप शौचालय,"काठमाडौ (कास) काठमाडौं महानगरपालिकाले सम्पदा क्षेत्र र अत्यधिक भीड हुने स्थानमा सार्वजनिक शौचालय निर्माण गर्ने भएको छ । सोमबार महानगरपालिकाकी उपप्रमुख हरिप्रभा खड्गी श्रेष्ठको अध्यक्षतामा बसेको बैठकले यस्तो निर्णय गरेको हो । बैठकमा उपप्रमुख श्रेष्ठले शौचालयसम्बन्धी कार्यविधि प्रस्ताव आगामी कार्यपालिका बैठकमा पेस गर्ने बताइन् । महानगरको वातावरण व्यवस्था विभागका प्रमुख हरिकुमार श्रेष्ठले पहिलो चरणमा चारदेखि पाँच वटा सार्वजनिक शौचालय निर्माण गरिने जानकारी गराए ।महानगरको सहरी योजना आयोगले काठमाडौंमा उपयुक्त हुने सार्वजनिक शौचालयका ढाँचा, लागत र स्थानको अध्ययन गरिसकेको छ । ती ढाँचा लिएर उपयुक्त स्थानमा शौचालय निर्माण प्रक्रिया अघि बढाइने महानगरपालिकाले जनाएको छ । महानगरले चालु आर्थिक वर्षमा सार्वजनिक शौचालयका निर्माणका लागि ३ करोड रुपैयाँ विनियोजन गरेको छ ।"
साढे २ किलो सुनसहित पक्राउ,"रसुवा (कास) रसुवागढी नाकाबाट साढे २ किलो सुनसहित ६ जना पक्राउ परेका छन् । पक्राउ पर्नेमा सिन्धुपाल्चोक भोटेकोसी गाउँपालिका५ का नवाङनुर्पु तामाङ, ग्याल्जेन शेर्पा, सुप्पा लामा, सुवास तामाङ र साङा शेर्पा र चाकल दोलखा तामाकोसी गाउँपालिका५ का तुलानारायण श्रेष्ठ रहेको प्रहरी नायब उपरीक्षक इन्द्रप्रसाद सुवेदीले बताए । ना १ ज ३५४२ नम्बरको टाटा सुमोबाट सुन बरामद भएको हो । उनीहरू रसुवागढीनजिकैको घट्टेखोलाबाट काठमाडौं जाँदै गरेका थिए ।"
चितवनमा १० हजार पानीचरा,"कसरी हुन्छ गणना ? चरा निकै चञ्चल हुने भएकाले गन्ने कुरा सुन्दा धेरैलाई अचम्म लाग्न सक्छ । बसाइँ सरेर आएका पानीमा आश्रित चरा अन्य रैथाने चराजस्तो भररर्र उड्ने खालका हुँदैनन् । जहाँ पायो त्यहीँ बस्दैनन् । जहाँको पानीमा लेउ र माछा राम्रो पाइन्छ, त्यहीँ झुन्डझुन्ड बनाएर बस्ने चराविद् टीका गिरीले बताए । पानीचरा मुख्य रूपमा कहाँ बस्छन् भन्ने जानकारी भएपछि निश्चित दुरीबाट गणना सुरु गर्छौं । अगाडि देखिने चराको संख्या र प्रजाति टिपोट गर्दै जान्छौं, उनले भने, कुनै चराले हामीलाई पछाडिबाट नाघेर अगाडि जान्छन्, संख्या नदोहोरियोस् भनेर त्यसलाई घटाउँछौं । चितवनमा मात्रै नभएर देशभर र एसिया क्षेत्रमा नै यही समयमा चरा गणना हुने बिडारीले बताए । चराको रङ, बनोट, आवाजका बारेमा जानकारी भएका चराविज्ञहरू दुरबिन बोकेर गणनामा खट्ने गर्छन् । नेपालमा चराप्रेमी र पर्यटन व्यवसायीको सक्रियातामा चरा गणना हुँदै आएको छ ।"
विप्रेषणबारे हुनुपर्ने बहस,"नेपाल भित्रिने रेमिट्यान्स (विप्रेषण) को एक प्रतिशतमात्र प्रत्यक्ष रूपमा उत्पादनमूलक क्षेत्रमा लगानी भएको राष्ट्र बैंकद्वारा जारी तथ्यांकले यसबारे धेरै कोणबाट बहसको खाँचो औंल्याएको छ । मुलुकमा हरेक दोस्रो घरको काम गर्ने उमेरका कोही न कोही रोजगारीका लागि विदेशमा छन् । तिनीहरूले घरमा पठाउने रकम मुलुकको कुल गार्हस्थ उत्पादनको एक चौथाइ बराबर छ । तैपनि राज्यले रेमिट्यान्समार्फत नेपाल भित्रिएको रकमबाट उचित लाभ लिन सकेको छैन । यति धेरै मानवशक्ति विदेशिएर आएको रकमको उपयोगिताबारे मात्र होइन, यसको आगामी दिशा र मुलुकले चाल्नुपर्ने कदमबारे पनि विमर्शको खाँचो छ । राष्ट्र बैंकले विप्रेषण प्राप्त गर्ने घरपरिवारको बचत तथा लगानी प्रवृत्ति सम्बन्धी प्रतिवेदनले केही सोच्न बाध्य बनाएको छ । नेपाली समाजमा रेमिट्यान्सको चौतर्फी योगदान छ । नेपाल जीवनस्तर सर्वेक्षणका अनुसार करिब ५६ प्रतिशत नेपाली घरपरिवारले रेमिट्यान्स प्राप्त गर्छन् । पहिलो, यी घरपरिवारको रोजीरोटी चल्नुमा ठूलो योगदान रेमिट्यान्सकै छ । दोस्रो, यसले स्वास्थ्य, शिक्षालगायत घरपरिवारको जीवनस्तर उकास्न योगदान पुर्याएको छ । तेस्रो, यसले परिवारको आम्दानी वृद्धि गरी गरिबी न्यूनीकरणमा प्रत्यक्ष प्रभाव पार्दै आएको छ । चौथो, राष्ट्र बैंकको प्रतिवेदनअनुसार रेमिट्यान्सको २८ प्रतिशत बचत हुने गरेको छ, जुन रकम बैंक तथा वित्तीय संस्थाले उत्पादनमूलक लगानीका क्षेत्रमा उपयोग गर्ने भएकाले राष्ट्रिय पुँजी निर्माणमा पनि यसको योगदान छ । पाँचौं, विदेशी विनिमय सञ्चितिमा समेत यसको योगदान ठूलो छ, बाह्य अनुदान, ऋण, सहायता तथा नेपाल भित्रिने प्रत्यक्ष वैदेशिक लगानीको तुलनामा रेमिट्यान्स आप्रवाह बढी भएकाले ।प्रतिवेदनअनुसार नेपाल भित्रिने रेमिट्यान्सको एक चौथाइ त ऋण तिर्नै खर्च हुन्छ । अर्को एक चौथाइ खाद्यान्न, लत्ताकपडालगायत दैनिक उपभोग्य वस्तु खरिदमा उपयोग हुन्छ । ९७ प्रतिशत शिक्षा तथा स्वास्थ्य, ३५ प्रतिशत विवाह, व्रतबन्धलगायत सामाजिक कार्य र ३ प्रतिशत घरायसी सम्पत्ति खरिदमा प्रयोग भएको देखिन्छ । आठ वर्षअघि तथ्यांक विभागले गरेको जीवनस्तर सर्वेक्षणको तुलनामा भने रेमिट्यान्स उपयोगमा केही सुधार आएको छ । त्यतिबेला ७८९ प्रतिशत घरायसी उपभोग हुने गरेको नतिजा देखिएको थियो । त्यतिबेला बचत एक प्रतिशत पनि नभएकोमा अहिले त्यसको अंश निकै बढेको देखिन्छ ।रेमिट्यान्सका यिनै योगदानहरूलाई हेरेर मात्रै सबै ठीकठाक चलेको छ भन्न मिल्दैन । नेपाल जनसांख्यिक लाभांशको समयमा हुँदा पनि नेपाली श्रमशक्तिबाट अन्य मुलुक लाभान्वित भइरहेका छन् । विदेशिनु नै एकमात्र विकल्प भएपछि दुई दशकयता ४३ लाख युवा श्रम स्वीकृति लिएर वैदेशिक रोजगारीमा गएका छन् । मुलुक जीवन निर्वाहकै लागि सस्तो श्रम निर्यातमै भुलिरहेको छ । लस्कर लागेर विदेश बनाउन हिँडिरहेका युवारूलाई या देशमै रोजगारी दिन सक्नुपर्छ या उनीहरूलाई सीपयुक्त बनाएर भित्र्याउने रकम बढाउनुपर्छ । र, उनीहरूबाट आएको रकम उत्पादनमूलक क्षेत्रमा लगाउने उपायहरूतर्फ मुलुकले ध्यान दिनुपर्छ । उक्त रकम उत्पादनमूलक काममा लाग्न नसक्नुका पछाडि धेरै कारण हुन सक्छन् । पहिलो उद्यमशीलताका लागि पुँजी पर्याप्त नभएर हुन सक्छ । दोस्रो, सोच र सरकारी सहयोगको अभावले हुन सक्छ । तेस्रो, उनीहरूको समेत बचतले चलेका बैंकहरूको वित्तीय स्रोत उपभोग गर्नबाट कति कारणले उनीहरू वञ्चित भएका हुन सक्छन् । यी सबैको अध्ययन गरी उपाय खोज्ने दायित्व सरकारको हो । रेमिट्यान्सको रकम उत्पादनमूलक क्षेत्रमा लगाउन किन जरुरी छ भने यी कामदारले अहिले आफ्नो जीवनका लागि पुग्दो आम्दानी गर्न सकेका हुँदैनन् । फेरि, रेमिट्यान्सकै पार्श्वप्रभाव स्वरूप गरिखाने तथा उब्जाइखाने समाज किनिखाने र ल्याइखाने भएको छ । यस्तो अवस्थामा अहिलेको काम गरिरहेको पुस्ता भोलि बुढ्यौलीमा छिर्दा वा अशक्त हुँदा के हालत होला ? मुलुक अहिलेकै अवस्थामा रहे उनीहरूका लागि सामाजिक सुरक्षाका उचित कार्यक्रम लागू गर्न पक्कै सक्दैन । अर्को, रोजगारीका गन्तव्य मुलुकहरू विकासको चरम अवस्थामा पुगे या त्यहाँ कुनै ढंगको अशान्ति फैलियो र नेपालीहरू फर्किनुपर्यो भने त्यसपछिको अवस्थालाई मुलुकले कसरी व्यवस्थापन गर्ला ? त्यसैले रेमिट्यान्सको उचित व्यवस्थापन र परिचालनका लागि प्रस्ट सरकारी नीति र कार्यक्रम आवश्यक छ । उद्यमशीलता विस्तारका लागि रेमिट्यान्स रकम प्रयोग गर्ने उपायहरू खोजिनुपर्छ । र, देशमै अवसरहरू सिर्जना गरी सस्तो श्रम बेच्न पनि विदेशिनुपर्ने अवस्था अन्त्य गर्नुपर्छ । रोजगारीका लागि विदेशिएका नेपालीलाई बचत गर्न प्रोत्साहन गर्ने उद्देश्यले राष्ट्र बैंकले वैदेशिक रोजगार बचत पत्र निष्कासन गरिरहेको छ । यो वर्षदेखि बाह्रै महिना खरिद गर्न सकिने सुविधा दिएको छ । यसलाई मात्र प्रभावकारी बनाउन सकेमा पनि रेमिट्यान्सको ठूलो हिस्सा बचत हुन सक्छ, जुन राष्ट्रिय पुँजी निर्माणमा उपयोग गर्न सकिन्छ ।"
एमसीसी : अग्निको अग्निपरीक्षा,"सतारुढ दलकै कारण मुलुक चार महिनादेखि सभामुखविहीन अवस्थामा रह्यो । बल्ल अग्नीप्रसाद सापकोटा सभामुख निर्वाचिन भएका छन् । विवादको विषय बनेको एमसीसी अब छिट्टै संसदमा प्रवेश हुनेछ । त्यसको सामना नवनियुक्त सभामुख सापकोटाले गर्नु पर्नेछ । पहिलो सदनमा प्रवेश गर्ने वित्तिकै सापकोटाको लागि आफ्नै मुद्दा र एमसीसीलाई कसरी लिने र पारित गराउने विषय परीक्षाको घडीको रूपमा हुनेछन् । सदन सुचारु हुनासाथ एमसीसीको विषय चर्किनेछ । आफ्नै दलबाट पनि एमसीसीको उत्तिकै विरोध छ । कसको कुरा मान्ने र कसको नमान्ने भन्दा पनि अहिले ओली नेतृत्वको सरकार अर्थात् प्रधानमन्त्री पूर्वमाओवादीको काँधमा बन्दुक राखेर कसरी पड्काउने र बदनाम गर्ने भन्ने दाउमा छन् । एमसीसी राष्ट्रघाती सम्झौता हो । यसले मुलुकमा सैनिक अखडा खडा गर्छ भन्ने आवाजहरू उठिरहेको छ । नेपाली कांग्रेस नेतृत्वकै सरकारको बेला एमसीसी मुलुकमा प्रवेश गरेको हो । अहिले कांग्रेस विपक्षी दलको रूपमा रहे पनि मूकदर्शक हुनुको कारण पनि त्यही हो । एमसीसी पारित गर्ने सवालमा कम्युनिष्ट र कांग्रेसको एकैमुख हुनेछ । राजेश विद्रोही, लहान, सिरहाकानुनले यौन अपराधीलाई भन्दा हत्यारालाई ठूलो अपराध मान्छ । तर यहाँ यौन अपराधीलाई कारागारमा थन्क्याएर हत्यारालाई एउटा संवैधानिक अंगको प्रमुख बनाइएको छ । राजनीतिको नेतृत्वमा बस्नेलाई न त कानुन न आचारसंहिता । यसैको उदाहरण हो, पछिल्लो पटकको सभामुखको चयन प्रक्रिया । हत्याकाण्डको आरोपमा अदालतमा परेको रिटको फैसला नभइसकेको अवस्थामा कुनै पनि व्यक्तिले कुनै पनि संवैधानिक निकायमा नियुक्ति पाउनु नपर्ने हो । तर मुद्दैमुद्दाले थिचिएको व्यक्ति प्रतिनिधिसभाको नेतृत्वमा पुगेका छन् । सम्भवतः यो विश्व इतिहासमा नै नयाँ अभ्यास होला । सभामुखमा निर्विरोध निर्वाचित भएको घोषणा भएसँगै सापकोटाका अगाडि उत्साहको मुस्कान जति छन्, त्योभन्दा बढी व्यवधानका पहाड छन् । संसदको नेतृत्व गरेर सबैका मनमा बस्न सहज नभएको संकेत उनकै प्रस्तावक र लामो समयसम्म संसदको नेतृत्व गरिसकेका सुवाषचन्द्र नेम्वाङले गरिसकेका छन् । सुजन देवकोटा, पालुङटार४, गोरखा"
केरुङकाठमाडौं क्रस हिमाल रेलमार्ग,"अहिले सर्वाधिक चर्चामा रहेको केरुङ काठमाडौं रेलमार्गमा अनेकौं अवरोधहरू रहेका छन् । राजनीतिक, आर्थिकदेखि पर भौगोलिक, वातावरणीय र प्राविधिक क्षेत्रका चुनौतीपूर्ण जटिलताहरू पनि संँगसंँगै रहेका छन् । विश्वभरिकै लागि यो परियोजना शिक्षाप्रद हुनेछ, नयाँ प्राविधिक आविष्कारको सम्भावनाहरूसमेत विकसित हुनेछन् । यिनै चुनौतीहरूलाई मध्यनजर गरी चिनियांँ राष्ट्रपति नेपाल भ्रमणमा आउँदा हिमाल क्रस गरी नेपाल चीन रेलले जोडिने चुनौतीहरूलाई हाम्रा प्राविधिकहरूले समाधान गर्न प्रयत्न गर्नेछन् भनेका हुन् ।प्राविधिक अवरोधहरूमध्ये तिब्बतमा पर्ने केरुङ, पाइकुतालबाट टोखा काठमाडौंसम्म हुने १७० किमिमा ३५ को ग्रेडियन्ट (धरातलीय झुकाव) को कारणले पार्ने चुनौतीचाहिँ सबैभन्दा जटिल हुनेछ । समुद्री सतहबाट करिब ४००० मिटर उचाइको तिब्बती पठारबाट काठमाडौंको १४०० मिटर उचाइमा झर्नुपर्छ । यो १७० किमिमध्ये चीनपट्टि ९८ किमि छ भने नेपालपट्टि ७२ किमि दूरी रहेको छ । सिगात्सेबाट पाइकुतालसम्मको सोही प्रकारको ग्रेडियन्ट १३५ मात्र छ । यसरी बढी झुकावले गर्दा रेल ओरालो झर्दा भार र गतिको कारणले उत्पन्न हुने तौलको नियन्त्रण, सन्तुलन गर्न र उकालो जाँदा उल्लेखनीय ढङ्गले घट्ने गति र इन्धनको कारणले पर्ने दबाब बढी खप्नुपर्ने हुन्छ । सायद महामहिम राष्ट्रपतिको टिप्पणी यसैमा केन्द्रित भएको हुनुपर्छ ।यस्ता जटिलता समाधान गर्न यो पंक्तिकार सामान्य सुझाव प्रस्ताव गर्न चाहन्छ । सुरुङभित्रै सो ग्रेडिङबाट हुने उचाइको फरकलाई सम्बोधन गर्न लिफ्ट प्रविधि उपयुक्त हुनसक्छ । यसरी तल्लो सतहमा आइपुगेको रेलका डिब्बाहरूलाई विद्युतीय लिफ्टमार्फत माथि उठाउन र माथिल्लो सतहमा रहेको रेललाई तल्लो सतहमा पुर्याउन सकिन्छ ।त्यसैगरी साँघुरो पहाडमा रहेका सुरुङहरूको घुम्ती अर्को जटिलता रहेको छ । प्रारम्भिक सर्भेले जनाए अनुसार ती घुम्तीहरू ८०० मिटरदेखि १२०० मिटर अर्धव्यास भएका हुनेछन् । यस्ता घुम्तीहरूमा रेललाई सहज ढङ्गले मोड्नका लागि जोख्ने मेसिनमा ट्रकहरू चढाए जस्तैगरी रेललाई पनि मेसिननमा चढाएर आवश्यकता अनुसार मोड्नु सुरुङको बनावट मोड्नुभन्दा किफायती हुनसक्छ । यो प्रविधि केरुङटोखा रेलमार्गको लागिमात्र नभई प्रस्तावित टोखापोखरा र कुरिनटारलुम्बिनी खण्डका लागिसमेत उत्तिकै प्रभावकारी हुनसक्छ । त्यस्तैगरी यही प्रविधि भारतबाट काठमाडौं आउने रेलका लागिसमेत उपयोगी हुनसक्छ ।हरेक प्राविधिक जटिलता र समस्याहरू आविष्कारका लागि उर्वर भूमि हुन् । हिमालय पर्वत छेदन गरी रेल वारपार गराउने कुरो रोमाञ्चकारी त छँदैछ, यो परियोजनाले मानव ज्ञान र प्रविधि विस्तार र विकासका लागि ऐतिहासिक योगदान गर्नेछ ।यो पंक्तिकार इन्जिनियर वा रेल्वे विशेषज्ञ हैन । सन् १९९० देखि दुई दशकसम्म वीरगन्जकाठमाडौं रेलवे निर्माणको लागि सञ्चालन गरेको अभियानमा लाग्दा नेपालका सुविख्यात इन्जिनियरहरू वीरेन्द्रकेशरी उपाध्याय (पोखरेल) र शंकरनाथ रिमालहरूको सङ्गतबाट आर्जन गरेको विचार हो । यो बारेमा इच्छुक विद्वान अध्येताहरूको विचारविमर्शहरू सार्वजनिक हुनसके विषयवस्तु अझ माझिने थिए । बद्री खतिवडा, मकवानपुर"
गिजोलिएको पुँजीवाद शब्द,"सन् १७७६ मा आडम स्मिथले लेखेको चर्चित पुस्तक द वेल्थ अफ नेसन्स मा भने अनुसार नै हरेक व्यक्तिले समाजमा बसेर आयआर्जन गर्छ र उसको निजी चाहना पूरा गर्दा समाजको हित पनि गर्छ । उलने त्यसबेला बजारले व्यक्तिका रोजाइहरूलाई सकारात्मक तवरले निर्देशित गर्छ भनेको कुरा अहिले प्रायः सबै समाजमा बृहत रूपमा स्थापित भइसकेको छ । तथापि आडम स्मिथ पुँजीवादका प्रणेता र मार्क्स साम्यवादका भन्ने सतही बुझाइले पनि नेपालमा जरा गाडेको छ । आडम स्मिथले पुँजीवाद भन्ने शब्द कहिल्यै प्रयोग गरेनन्, न त बजार अर्थतन्त्र वा पुँजीको पर्याप्तता या प्रधानताबारे लेखे । उनले औद्योगिक क्रान्तिअघि नै गरिबी, अशिक्षा र पछौटेपन हटाउन समाजमा राज्यको दह्रो आर्थिक भूमिका हुन्छ भनेका छन् । नाफाको पछाडिमात्र दौड्ने, अधिक जोखिम मोल्ने दलाली चरित्रका विरोधी थिए उनी । उनलाई समग्रतामा बुझ्न त्यसको १५ वर्षअघि लेखेका थ्योरी अफ मोरल सेन्टिमेन्ट्स मा उनले मानवीय स्वभावलाई गैरनाफामूलक सामाजिक मूल्य र मान्यताले बाँध्ने कुरा गर्दै सतर्कता, न्याय, करुणा, उदारताजस्ता गुणको महिमाबारे लेखेका छन् । पश्चिमा मुलुकतिर १६ औँ शताब्दीको सुरुदेखि जब कृषि उत्पादन लगायतको व्यापार बढ्न थाल्यो, मानिसहरूले नाफा कमाउन जमिन पनि बलपूर्वक जफत गरी आआफ्ना उत्पादन बढाउन थाले र नाफा कमाउने संस्कृतिको असर पश्चिमा समाजमा फिँजिन थाल्यो । पूर्वीय समाजमा पनि व्यापार र नाफा कमाउने संस्कृतिको विकास नभएको होइन । ईसापूर्व थुप्रै वर्ष पहिले पनि इन्डस उपत्यकाको सभ्यता र इजिप्टको मेसोपोटामियाको सभ्यताको विकासको ठूलो पाटो व्यापारबाटै भएको भनिन्छ । चीनमा व्यापारका लागि चाँदीका सिक्का निकाल्ने क्विन वंशज, शाङ र हान लगायत वंशजका शासकहरूको पालामा सिल्क रोड प्रयोग हुँदै व्यापार गरी नाफा कमाउने संस्कृतिको विकास भएको इतिहासमै लेखिएका छन् । वास्तवमा, व्यक्तिगत सम्पत्तिको कुराको महत्त्व मानिसको मानसपटलमा करिब १२ हजार वर्ष पहिले फिरन्ते युगबाट स्थायी बसोबास गरी कृषि व्यवसाय गर्न थालेपछि नै परेको हुनुपर्छ ।सन् १९९९ मा द इकोनोमिस्टले पनि गजबसँग एउटा लेख छाप्यो, विज्ञान र प्रविधिको योगदानबारे । १७५०१८६० सम्म धेरै आविष्कारहरू कालिगढ र मिस्त्रीहरूले गरेका छन्, जसले कुनै वैज्ञानिक तालिम लिएका थिएनन् । पानीजहाज, खनिज, कपडा, खाद्य प्रशोधन र मेसिन, औजारहरू लगायतको आविष्कार कुनै वैज्ञानिकहरूले नभई थुप्रै प्रयास र अनुभवका आधारमा परम्परागत सीप भएका प्राविधिक र कालिगढहरूले गरेका थिए । आर्कराइटको धागो काट्ने मेसिनदेखि क्रम्पटनको चर्खासम्मको विकासले वैज्ञानिकहरूको आविष्कारलाई कुरेनन् र यो विकासले बेलायत लगायत संसारको अर्थराजनीति नै बदलिदियो । सायद आधुनिक पुँजीवादको चरम विकास यी कालिगढ र मिस्त्रीहरूको पहलमा प्रविधिको विकाससँगै सुरु भयो । व्यक्तिले प्रविधि, पुँजी र श्रमिकलाई प्रयोग गरी सेवा र वस्तुको उत्पादनलाई बजार प्रतिस्पर्धाद्वारा नाफा कमाउने पुँजीवादको जरो समाजमा राम्रैसँग गाडियो । कृषिबाट व्यापार युगमा प्रवेश गर्दा जमिन लगायतका उत्पादनका साधन र स्रोतहरूमाथि आधिपत्य जमाई धेरै नाफा कमाउन खोज्दा निमुखा र कमजोरलाई गरिएको अन्यायले नाफा कमाउने पक्षलाई समाजमा राम्रो दृष्टिले हेरिएन । औद्योगिक विकासले समाजको बढ्दो आकांक्षा र कृषिबाट उद्योगमा बदलिँदो समाज विशेषगरी युवाहरूको चाहना अनुसार जीविकोपार्जनमा समेट्न नसक्दा मार्क्स लगायतकाले गरेको पुँजीवादको आलोचनातिर धेरै आकर्षित भए । समाजमा जरा गाडेको पुँजीवाद शब्दलाई विभिन्न किसिमका विशेषणहरू जोड्ने क्रम पनि सँगसँगै सुरु भएको हुनुपर्छ । किनभने पुँजीवादको विरोध गर्नेहरूले पनि पुँजीवादभित्रै बसेर यसलाई विभिन्न विशेषण थप्दै आलोचना गरिरहे । यसका नकारात्मक पक्षलाई सुधार गर्ने प्रयास पनि गरिरहे । कम्युनिष्ट मेनिफेस्टोभन्दा पहिले मार्च १८४८ मा मार्क्सले १७ बुँदे माग तयार गरेका थिए, जुन लोकतान्त्रिक समाजले सजिलै पूरा गर्नसक्ने खालका थिए । अहिलेको कल्याणकारी राज्यमा जनतालाई उपलब्ध हुनेभन्दा सजिला माग थिए । जुन पुँजीवादमा देखिएका कमजोरीहरूलाई सम्बोधन गर्न राज्यसामु पेस गरिएको थियो । त्यस मागको १७ औँ बुँदामा शिक्षा निःशुल्क हुनुपर्छ भन्ने थियो, जुन धेरैजसो युरोपियन मुलुकहरूमा छ पनि । मार्क्सको त्यो माग पूरा भएको भए सायद कम्युनिस्ट मेनिफेस्टो आउँदैन थियो होला । सन् १९७२ मा क्लब अफ रोमले बेलगामी पुँजीवादले गरेको प्राकृतिक दोहनलाई देखेर लिमिट टु ग्रोथ प्रकाशित गरी पुँजीवादले वातावरणलाई ध्यान देओस् भन्ने सन्देश दिएको थियो । सन् १९८७ मा ब्रुन्टल्यान्ड कमिसनले प्रकाशित गरेको हाम्रो साझा भविष्यले परिभाषित गरेको दिगो विकासको अवधारणाले पनि पुँजीवादका कमजोरीलाई सम्बोधन गरेर अगाडि बढ्न थुप्रै उपायहरूको चर्चा गरेको छ । त्यसपछि पुँजीवादी सिद्धान्तको सेरोफेरोभित्रै बसेर हरित अर्थतन्त्र लगायतका थुप्रै अवधारणाहरू विकास भएका छन् । विसं २०३५३६ सालतिर कृष्णनगरबाट उत्पादन हुने बिँडीमा उच्च खेती, मध्यम व्यापार, निचा नोकरी भनेर लेखिएको हुन्थ्यो । भलै धन कमाएर बचत गर्नेलाई धर्मशास्त्रमै कुवेर नामले पुकारे पनि नेपालमा पुँजीवादबारे समाजको दृष्टिकोण राम्रो छैन । हाम्रो देशमा पुँजीवादमा निकै प्रकारका विशेषण थप्ने चलन छ । त्यस्ता विशेषणहरू प्रायः विभिन्न कम्युनिष्ट घटकका बुद्धिजीवीहरूबाट नै आएका छन् । नेकपा एमालेको बहुदलीय जनवादको दस्तावेजमा वैदेशिक एकाधिकार पुँजीवाद, अन्तर्राष्ट्रिय पुँजीवाद, विश्व पुँजीवाद, भारतीय एकाधिकार पुँजीवाद, दलाल नोकरशाही पुँजीवाद आदि विशेषणहरू लगाइएका पुँजीवाद शब्दहरूलाई समेटिएको छ । नेपालका कम्युनिष्ट बुद्धिजीवीहरूबीच विशेषण लगाइएका यी नानाथरीका पुँजीवाद शब्दहरूको अर्थ बुझिनेगरी प्रशिक्षण गरिएको होला । तर साधारण पाठकलाई ती विशेषण लगाइएका पुँजीवादबारे सही अर्थ थाहा नहुन पनि सक्छ । तर, पुँजीवादलाई विभिन्न प्रकारका विशेषण लगाए पनि बहुदलीय जनवादको दस्तवेजले पुँजीवादी जनवादी क्रान्ति सम्पन्न गर्न जरुरी छ र हाम्रो वर्तमान क्रान्तिको सामाजिक, आर्थिक चरित्र पुँजीवादी जनवाद हो भनेको छ । यसको मतलव जनवादी पुँजीवादलाई सकारात्मक रूपले लिएको छ । भलै कम्युनिष्ट बुद्धिजीवीहरूबीच पनि यसको भावार्थ धेरैले नबुझेकाले यसको औचित्य हराइरहेको हुनसक्छ ।पुँजीवादको आवरणमा कानुनी प्रक्रिया मिचेर या राज्यको नियमन कमजोर भएर अनुचित नाफा आर्जन गर्न गरिएका थुप्रै गतिविधिले पुँजी कमाउने र नाफा गर्ने पुँजीवादी प्रणालीलाई थुप्रै विशेषणहरू लगाएर सम्बोधन गरिएका छन् । दलाल पुँजीवाद, आसेपासे (क्रोनी) पुँजीवाद, निर्दयी पुँजीवाद, पुरातनवादी पुँजीवाद, सामन्ती पुँजीवाद, अनुदार पुँजीवाद, काँठे पुँजीवाद, नोकरशाही पुँजीवाद, धनवादी पुँजीवाद, वित्तीय पुँजीवाद, राजनीतिक पुँजीवाद, ब्राह्मणीय पुँजीवाद, शाही पुँजीवाद, नाफाखोर पुँजीवाद, यार पुँजीवाद आदि अहिले नेपाली समाजमा भाषणमा, लेखमा, विभिन्न राजनीतिक दलका दस्तावेज र दैनिक बोलीचालीमा समेत प्रचलित शब्दहरू हुन् । पुँजीवादको विकासक्रमलाई पनि विभिन्न विशेषणहरू दिइएको छ । हाम्रो समाजमा प्राक् पुँजीवाद, प्रारम्भिक पुँजीवाद, पुरानो पुँजीवाद, कम विकसित, विकसित पुँजीवाद आदिले यसको विकास क्रमलाई व्याख्या गर्न खोजिएको देखिन्छ । पुँजीवादलाई अर्थराजनीतिक रूपमा पनि विशेषणहरू दिइएको छ । राष्ट्रिय पुँजीवाद, उदार पुँजीवाद, निगरानी पुँजीवाद, निर्देशित पुँजीवाद, सीमित पुँजीवाद, साम्राज्यवादी पुँजीवाद, परावलम्बी पुँजीवाद, स्वावलम्बी पुँजीवाद, प्रगतिशील पुँजीवाद आदि । यी विभिन्न विशेषणहरू लगाइएको पुँजीवादको अर्थ पनि आआफ्नै किसिमले प्रस्ट्याइएला । तर धेरैजसो विशेषणले पुँजीवादप्रति नकारात्मकपन थपेका छन् । अर्थात् केही बाहेक प्रायःजसो विशेषणले पुँजीवादलाई अपूर्ण देखाउने प्रयास गरेका छन् । पुँजीवादमा विशेषण नेपालीले मात्र होइन, अरुले पनि लगाएका छन् । कडा परिश्रम, लगानी, सिर्जना, कल्पना र जोखिम मोलेर अर्थतन्त्रलाई विकास गर्ने संस्कारलाई पुरस्कृत गर्ने विचारलाई लोकतान्त्रिक पुँजीवाद भनी व्याख्या गरिएको छ । समाजशास्त्री चैतन्य मिश्रका अनुसार पुँजीवाद एउटा समग्र उत्पादन प्रणाली र सिङ्गो सामाजिक संरचना हो । अहिलेसम्मको इतिहासले के देखाएको छ भने थोरै र प्रगतिशील कर लगाउने नीति, दह्रो मुद्राको अवस्था, सम्पत्तिमाथिको अधिकारको सम्मान र खुला व्यापारले व्यक्तिहरूको सिर्जनशीलता र सकारात्मक आकांक्षाहरूलाई ऊर्जा भर्छ, जसले राज्यको कानुनभित्र रही आर्थिक गतिविधि बढाई समुन्नतिको ढोका खोल्न मद्दत गर्छ । सहभागितात्मक लोकतन्त्रबाट निर्वाचित राज्य संयन्त्रले बनाएका विधि र कानुनको परिधिमा रहेका गतिशील बजार र अर्थतन्त्रबाट उब्जेको पुँजीबाट हाम्रो संरचना चलेको हुन्छ र त्यही राज्यले नै यसरी संकलित पुँजीमा सबैको पहुँच पुगोस् भन्ने निर्क्योल गर्ने जिम्मा पनि लिएको हुनुपर्छ । तर यो समाजलाई सञ्चालन गर्न आवश्यक पुँजी उत्पादन त समाजका हरेक व्यक्ति र सच्चा पुँजीपतिहरूकै एकल वा सरकारसँग सहकार्य वा सरकार एक्लैले अवस्था र क्षेत्रहरू हेरेर गर्नुपर्छ । पुँजीवादको नकारात्मक पक्षलाई कम गरेर अगाडि बढ्नुको विकल्प सायदै होला । किनकि केही विकल्पहरू ६७ दशकको परीक्षणबाटै असफल सावित भइसके । हामीकहाँ पुँजीवादका नराम्रा पक्षलाई सम्बोधन गर्ने प्रयास नभएका भने होइनन् । वास्तवमा नेपालमा सामन्ती पुँजीवाद भत्काउने काम बीपी कोइरालाको अठोट अनुसार भएको थियो । विसं २००८ सालमा उपत्यकाका मोहीहरूको लगत खडा गर्ने ऐनदेखि २०१६ सालमा विर्ता उन्मूलन ऐन आदिले त्यतिबेला भूमिमा रहेको सामन्ती पुँजीवादलाई कम गर्न ठूलो भूमिका खेलेको थियो । पुँजीवादको मूलकर्मलाई आत्मसाथ गर्दै संसारभरि फैलिएको सहकारी संस्कृतिलाई संस्थागत गर्न २०४८ सालमा सहकारी ऐन ल्याइयो, तर विभाग २०१० सालमा नै गठन भएको थियो । सहकारी गतिविधि २०१० पछि नै अगाडि बढेको थियो । सहकारीको मूलमर्म पुँजी उत्पादन र नाफा कमाइको लाभ लिन धेरैजना मालिक होउन् अर्थात् उत्पादन र संकलित नाफाबाट धेरैजना पुँजीपति बनुन् भन्ने नै हो । सामुदायिक वनको व्यवस्थापन र त्यसको आम्दानीको बाँडफाँडको प्रणाली लगायतका यी प्रयासले नेपालमा पुँजीवादका केही कमजोरीलाई सम्बोधन गरेको देखिन्छ ।लेखक सेबास्टियन डुलियन लगायतले उच्चस्तरीय समुन्नतिका लागि पुँजीवादमा सामाजिक न्याय र वातावरणीय दिगोपना थपेर पुँजीवादलाई भद्र पुँजीवाद भनी त्यसको चर्चा डिसेन्ट क्यापिटलिजममा गरेका छन् । सामाजिक सेवा र पुँजी निर्माणमा समेत सरकारको सहभागिताका पनि थुप्रै औजारहरू विकसित भए । जस्तै निजीसरकारी साझेदारी आदि । सरकार समेतको सहभागितामा रेखदेख गर्ने र समाजका सबै वर्गको क्षमता हेरी योगदान र आवश्यकताको आधारमा सहयोग प्रदान गर्ने प्रणालीको पनि पैरवी गर्ने सामाजिक आन्दोलनहरू भएका छन् । यी सबैले पुँजीवादमा नै सुधार ल्याउने उपायहरू पेस गरेका हुन् ।व्यापक रूपमा देखिएका अवगुण, दुर्बलता र लुकेका गैरप्रजातान्त्रिक चरित्रहरूलाई समयमै सम्बोधन गर्न नसके पुँजीवादभित्र रहेका अन्तरविरोध र अन्तरद्वन्द्वले यो प्रणाली ध्वस्त हुनसक्ने अनुमान गरेर पुँजीवादमा चैतन्य मिश्रले अर्को विशेषण थपी यसलाई नाशवान पुँजीवाद भनेका छन् । जलवायु परिवर्तन, धनी र गरिब बीचको बढ्दो खाडलले गर्दा पुँजीवादलाई मार्क्सवादलेलिनवाद मार्गदर्शनले भनेको जस्तो ध्वस्त नपारी यसैमा मानवीय, सामाजिक, वातावरणीय पक्षको आयामहरूलाई थप्दै शिक्षा, स्वास्थ्य र सार्वजनिक यातायात जस्ता महत्त्वपूर्ण पक्षमा राज्यको उत्तरदायित्व सहितको स्वामित्व वा सहभागिता सुनिश्चित गर्न विभिन्न नीतिहरू निर्माण गर्नुपर्छ । कडा मिहिनेत सहितको सिर्जनशीलता र उद्यमशीलतालाई प्रोत्साहन गरी उत्पादन बढाउन र सुकर्म गरेर नाफा कमाउन केही हदसम्मको असमानता हुन दिनुपर्ने हुन्छ । लिंग विभेदरहित श्रम, एकाधिकारवादको अन्त्य लगायतका नीति, प्राकृतिक स्रोतको नविकरणीय हुनसक्ने अवस्थासम्मको प्रयोग र संस्कृति एवं परम्पराको पाटोलाई उचित सम्बोधन गरेर पुँजीवादबाट नै समुन्नति हासिल हुने कुरामा दुईमत छैन । प्रख्यात पुस्तक सापियन्समा युभल नोह हरारीले उल्लेख गरेझैँ मानव विकासको क्रममा हाम्रा पुर्खाहरूले ५ हजार वर्षअघि लिखित रूपमा छोडेको प्रथम सन्देश कुनै धार्मिक, सामाजिक वा राजनीतिक नभई विशुद्ध व्यापार, कर, सम्पत्तिमाथिको स्वामित्व र लेनदेनको हिसाब रहेको छ । यो ५ हजार वर्षसम्म जति नै गिजोले पनि जुनसुकै विशेषण थपे पनि पुँजीवादको धर्म अनुसार सम्पत्ति आर्जन गर्ने, नाफा कमाउने र आफ्नो स्वामित्वलाई मजबुत बनाउने संस्कार समाजमा झन्झन् गहिरो रूपमा स्थापित हुँदै गयो, हुँदैछ र हुनेछ । आवश्यकता त केवल विशेषण लगाई गिजोल्ने मात्र होइन, बरु पुँजीवादलाई मानवीय र वातावरणीय अनुहार थपिदिए आडम स्मिथको लुकेको हातले हामी सबैलाई दिगो उन्नति र प्रगतितिर डोर्याउनेछ ।"
छाउगोठ अन्त्य अभियानको तरंग,राधा पौडेल
कतिन्जेल चल्छ महापुरुषको शासन ?,"महापुरुषहरूका कठपुतलीलोकतान्त्रिक र समाजवादी भनाउँदा राजनीतिक दल, तिनका नेता, तिनका पनि अध्यक्ष र सभापतिहरूले त घरपरिवार, समाज र राज्यमाथि एकाधिकार जमाएको पितृसत्ता वा पुरुषसत्ता वा मर्दवादी मानसिकताविरुद्ध राजनीतिकसांस्कृतिकआर्थिक अभियान चलाउनुपर्ने नै हो । जजसले सत्ताशक्तिसम्पत्तिमा महिलाको हक स्थापित गर्ने तथा परिवार, समाज र राज्यमा न्याय र समताको संरचना र संस्कृति स्थापित गर्ने उद्घोष गर्दै जनताका नाममा युद्ध, संघर्ष र आन्दोलन गरे, उनीहरूले पनि सिंहासनमा बसेपछि राजतन्त्रले जस्तै महिलालाई दोस्रोतेस्रो दर्जामा सीमित गर्नमा बेसी रुचि र ठोस पहल गर्नु भनेको पितृसत्ताकै निरन्तरताबाहेक केही होइन । यो ओली, प्रचण्ड, देउवा वा व्यक्तिविशेषको मात्रै समस्या होइन, परिवार, समाज, राज्यमा मात्रै सीमित अवरोध पनि होइन, बरु तिनलाई फेर्न बनाइएको राजनीतिक संयन्त्र वा दलमा पनि व्यापक रूपमा फैलिएको संरचनागत र सांस्कृतिक मुद्दा हो । महिलालाई शारीरिक वा जैविक रूपमा मात्रै होइन, ज्ञान, बुद्धि, योग्यता, क्षमतामा पनि कमजोर मान्ने र उनीहरूलाई सत्ताशक्तिसम्पत्तिबाट वञ्चित गर्ने काम परिवार र समाजमा मात्रै सीमित छैन, राज्य र राज्य चलाउने दल र नेतृत्वमा समेत व्यापक छ । महिला संगठन र नेतृहरूलाई स्वतन्त्र निर्णय, स्वायत्त पहल र स्वविवेकमा आधारित अभिव्यक्तिमाथि नियन्त्रण गर्ने पार्टीगत संरचना, विधिपद्धति र संस्कृति आफैमा पनि पितृसत्तात्मक अधिनायकत्वभन्दा भिन्न छैन । कुनै महिलाले ज्ञान, बुद्धि, योग्यता, क्षमता र अनुभवका आधारमा पाउनैपर्ने निश्चित पद, प्रतिष्ठा र सम्मान नपाउँदा र उसमाथि अनेक खालका राजनीतिक हिंसा हुँदा पनि महिला नेता, सांसद र संगठन मौन एवं मृतप्रायः हुनुको पृष्ठभूमिमा उनीहरूमाथि माउ पार्टीको नियन्त्रण, माउ पार्टीका नाममा अध्यक्षहरूको अंकुश वा महापुरुषहरूको शासन र स्वामित्व खतरनाक ढंगले क्रियाशील रहेको प्रस्टै देखिन्छ । त्यसैले राजनीतिशास्त्री सेरा तामाङले भनेझैं, महिलाको भूमिका पुरुषले, पुरुषका लागि र पुरुषबारे लेखेका पटकथामा सहयोगी पात्रका रूपमा मात्रै सीमित बुँख्याःचा भइबस्ने कि स्वतन्त्र र स्वायत्त अस्तित्व तथा स्वविवेक प्रयोगका लागि विद्रोह गर्ने हो, जब्बर प्रश्न ऊठेको छ । ट्वीटर :"
चौबाटोमा कांग्रेस,"अस्तित्वमा रहेका र रहन चाहने राजनीतिक दलका लागि राजनीतिक मुद्दा र एजेन्डा मुख्य हतियार हुन् । तर, सभामुखको निर्वाचनजस्तो विषयमा प्रतिपक्ष नेपाली कांग्रेसले राजनीतिलाई अंकगणितको खेल सम्झियो । कांग्रेसले उम्मेदवारी दिन नसक्दा पार्टीकै अस्तित्वबारे प्रश्न उब्जन थालेका छन् । यसअघि २०७४ फागुन २६ मा पनि कांग्रेसले उम्मेदवारी नदिँदा नेकपाका नेता कृष्णबहादुर महरा निर्विरोध सभामुख चयन भएका थिए । दुई वर्षमै दोस्रो पटक सभामुखमा दाबेदारी नजनाउनाले कांग्रेसको प्रतिपक्षी हैसियत झन् कमजोर भएको छ ।आर्थिक वर्ष २०७५७६ को सरकारको नीति तथा कार्यक्रममा प्रतिपक्षी हैसियतमा फरक मत नराखी उल्टै सहमति दिनाले कांग्रेसप्रति सोझिएका आलोचनाका स्वरहरू मत्थर हुन नपाउँदै पछिल्लो वाकओभर ले कांग्रेस नेकपाको शाखा कार्यालयमा रूपान्तरण भइसकेको हो कि क्या हो भन्ने संशय उब्जाएको छ । सातै प्रदेश सरकारमा समेत प्रतिपक्षमा रहेको कांग्रेसले यति बेला जनसरोकारका विषय उठाएर जनतामा स्थापित हुने प्रयत्न गर्न सक्नुपर्थ्यो । तर, नैतिक रूपमा चुकेको प्रतिपक्षले सत्ताद्वारा सिर्जित जनविरोधी कदमबारे प्रश्न उठाउने नैतिक साहस कसरी राख्न सक्छ र ? कांग्रेसका हकमा भयो पनि त्यस्तै, जबकि संसदमा दह्रोसँग उठाउन दर्जनौं मुद्दा थिएछन् । ४ अर्ब ३५ करोड अनियमितता भएको भनिएको वाइडबडी खरिद प्रकरण, ११३ रोपनी सरकारी जग्गा व्यक्ति र व्यापारिक घरानाका नाममा पुर्याइएको बालुवाटार जग्गा प्रकरण, सरकारले ऐन नै संशोधन गरेर नेपाल ट्रस्टका नाममा रहेको गोकर्ण रिसोर्टको २,७९२ रोपनी जग्गा यति होल्डिङ्सलाई दिएको जस्ता प्रकरणलाई सामान्य रूपमा लिन मिल्दैन । तर, छानबिनका क्रममा यस्ता प्रकरणमा कांग्रेस नेतृत्व नै जोडिएको देखिँदा सरकारमाथि औंला ठड्याउने काम प्रेसको मात्र हुन पुग्यो । यसैबाट प्रस्टिन्छ, कांग्रेसको दशा र दिशा ।उस बेला सुवर्णशमशेर लगायतले बीपी कोइरालाले लिएका नीतिउपर गम्भीर असहमति दर्ज गर्थे । तर, बीपीले राष्ट्रियअन्तर्राष्ट्रिय घटनाक्रमको विश्लेषणसहित प्रस्ट्याएपछि त्यो नीतिमा सर्वसम्मति जुट्थ्यो । अहिले कांग्रेसको ऐतिहासिक महाधिवेशन सम्बन्धी निर्णय लिनसम्म केन्द्रीय समितिमा बहुमत र बहिष्कार को अवस्था सिर्जना भयो । पार्टी नेतृत्वले पूरै कार्यकाल विभिन्न विभाग गठन गर्ने रुचि देखाएन । कार्यकालको उत्तरार्धमा आफ्नो राजनीतिक अभीष्ट पूरा हुने गरी विभागको संख्या दोब्बर बनाउने निर्णय, त्यो पनि गुटका आधारमा, लिइयो । पार्टीका भ्रातृ संगठनको अवस्था पनि सम्हाल्नै नसक्ने अवस्थामा छ । आफ्नो धारमा सहमत प्रेस युनियन, दलित संघ आदिको महाधिवेशनबारे बेखबर पार्टी नेतृत्वले नेवि संघजस्तो जुझारु संगठनलाई भने समयावधि सकिएको दुई महिनामै भंग गरिदियो, जबकि ६ महिनाको अवधि थप्न सकिने व्यवस्था विधानमै छ ।पार्टीमा आन्तरिक एकता जग हँसाउने किसिमको छ । गत संसदीय निर्वाचनमा टिकट वितरण गर्ने संसदीय समिति नै विधानले निर्दिष्ट गरेभन्दा दोब्बर बनाइयो । समानुपातिक उम्मेदवारका नामबारे न पार्टी तहमा छलफल भयो, न त सूची वरिष्ठ नेतालाई नै देखाइयो । केवल लेनदेनका आधारमा समानुपातिक नामावली तयार गरियो । त्यहीँबाट कांग्रेसभित्र मतभेदको बीजारोपण भएको हो । प्रत्यक्ष र समानुपातिक टिकट कि त स्वस्थानी व्रतको प्रसादजस्तो आफन्तलाई दिइयो, कि खरिदबिक्रीमै टुङ्ग्याइयो ।कांग्रेसको राष्ट्रिय चरित्र मास बेस्ड हो, कम्युनिस्ट पार्टीको जस्तो क्याडर बेस्ड होइन । मास बेस्ड पार्टीको नेताको छवि वास्तवमै चम्किलो हुन जरुरी छ । लोकतान्त्रिक पार्टीको नेताले जनताका आवाज मुखरित गर्ने थलो संसदमा उभिएर आफ्ना कुरा राख्दै गर्दा सत्तामा कम्पन पैदा गराउने हैसियत राख्छ । विडम्बना, कांग्रेस संसदीय दलका नेताउपनेतासचेतक आदिले त्यस्तो गर्न सकेका छैनन् । यिनै नेता र यस्तै दबिएको स्वरबाट कांग्रेसको अस्तित्व जोगिएला ? गगन थापा, विश्वप्रकाश शर्मा, प्रदीप पौडेल जस्ता युवा नेता पनि छन् कांग्रेसमा, तर उनीहरू पनि चार ताराको मानमर्दन हुने गरी दाइ, भाउजू वा दिदी रिसाउनुहोला कि भन्ने त्रासमा गुट मात्र बलियो बनाउँदै छन् । देशैभरका युवा विद्यार्थी र तरुणले मुलुक र कांग्रेस पार्टी दुवैतिर झाँगिँदै गएको बेथितिविरुद्ध सशक्त आवाज उठाउन सकेका छैनन् । यसले कांग्रेसको मात्र नभई लोकतन्त्रको संस्थागत विकासमा समेत आशंका जन्माएको छ । पार्टी र संसदीय दलमा नैतिक धरातल भएका नेताको चयन नहुन्जेल अवस्था सुध्रिने सम्भावना छैन ।कांग्रेस नेतृत्वले आफ्नै प्रधानमन्त्रीकालमा संसदीय निर्वाचन सम्पन्न गर्यो, तर आफू देशैभर प्रतिपक्षमा खुम्चन बाध्य भयो । त्यही नेतृत्व पार्टी सभापतिमा छ । सभापतिको कार्यकालको उत्तरार्धमा विभाग गठन गर्न ताउरमाउर गरिँदै छ । सरकार र पार्टी दुवै मोर्चामा असफल कांग्रेस नेतृत्वले आफूबाट चल्न सकेन भन्ने आँट गर्न सक्नुपर्थ्यो । नेल्सन मण्डेलाले जीवनको उत्तरार्धमा अफ्रिकी नेसनल कंग्रेसलाई सम्बोधन गर्दै भनेका थिए, नयाँ युगका लागि उपयुक्त क्रान्तिकारी, बुद्धिजीवी, नेताकार्यकर्ता र रणनीतिकार सबैलाई हामीले हेरचाह गर्दै उनीहरूको शक्तिलाई चम्कन दिनुपर्छ । कांग्रेस नेतृत्वले यही रहस्य बुझ्न सकेन । आफै नेतृत्वमा हुँदा मात्र परिवर्तन सम्भव देख्ने मनोरोगबाट पार्टी नेतृत्व मुक्त नहुने हो भने महाधिवेशनले निर्मम निर्णय लिन बाध्य हुनेछ ।कांग्रेस नेतृत्वमा यथास्थितिवादी पक्ष हावी छ । यही बाटो र यही शैलीबाट हिँडिरहे कांग्रेस नेतृत्वले भोलि दक्षिणपन्थी बाटो नसमाउला भन्न सकिन्न । त्यति बेला यथास्थितिवादी र बचेका परिवर्तनकारीहरूबीचको तानातानमा कांग्रेस विभाजनसमेत हुन सक्छ । कार्यशैली हेर्दा कांग्रेस नेतृत्व मुलुकै कब्जा गर्न लागेको नेकपाबारे चुइँक्क गर्न नसक्ने तर आफूभित्र भने पार्टी कब्जाको नीतिमा अघि बढेको बुझ्न कठिन छैन । कांग्रेस नेतृत्वको बाक्लो संवाद बालुवाटारतिरै देखिनुको कारण यही हुन सक्छ । यसबाट कांग्रेसको आगामी महाधिवेशन तत्कालीन एमालेको नेपालगन्ज महाधिवेशनजस्तो एउटा पक्षले सहभागिता जनाउनै नसक्ने खालको हुने त होइन भन्ने संशय उब्जेको छ । संसद र पार्टीमा प्रभावकारी भूमिका खेल्न अक्षम पार्टी नेतृत्वको थप परीक्षा जरुरी देखिँदैन । अबको बहस चार ताराको मान कसले राख्ला भन्ने नै हो । विरासतबाटै पाएको गुटको राजनीतिबाट बाहिर ननिस्केसम्म कांग्रेसले न इतिहास जोगाउन सक्छ, न त भविष्य नै कोर्न सक्छ । कांग्रेस केवल इतिहासको दराजमा थान्को लाग्छ । कांग्रेसलाई जीवन्त राख्न आगामी महाधिवेशनबाट नेतृत्व परिवर्तन गरेर मात्र पुग्दैन । पार्टी जीवित नै छ भनेर देखाउने थलो संसदमा नेताको हैसियतमा राज्यबाट सुविधा लिने तर जनताका पक्षमा आवाज मुखरित गर्नै नसक्ने नेतृत्व पनि फेर्न जरुरी छ । कांग्रेस सभापति शेरबहादुर देउवालाई धेरै दोष दिएर पनि काम छैन, किनकि उहाँले उमेर र सम्भ्रान्त साइनोकै कारण परिवर्तनका पक्षमा बोल्न नसक्नुभएको हो । समस्या नै समस्याका चाङबीच कांग्रेस नेतृत्वमा देखिएको अर्को समस्या होसत्तामुखी हुनु । नेतृत्व र पार्टी पंक्तिलाई आन्दोलनको संवाहक शक्ति नबनाउन्जेल कांग्रेसले आफ्नो शक्ति कायम राख्नै सक्दैन । आज कांग्रेसभित्र शक्तिकेन्द्रहरू छरपस्ट छन् । एकीकृत कांग्रेसले समाजवादी धारबाट पार्टी अगाडि लैजानुपर्ने बेला नेतृत्व स्वयं विकल्पहरू साँघुरिएर घेराबन्दीमा पुगिसकेको छ । यही अवस्थाको नेतृत्वबाट गतिशीलताको अपेक्षासहित लोकतान्त्रिक राजनीतिप्रति जवाफदेही पार्टी खोज्नु स्वयंमा मूर्खतासिवाय केही होइन । तसर्थ नेपाली कांग्रेसको गर्विलो इतिहाससहितको लिगेसी बोक्न सक्ने क्रान्तिचेत भएको नेतृत्व आजको कांग्रेस र मुलुकको आवश्यकता हो ।"
बोल्टनको बयान लिनुपर्छ,वासिङ्टन अमेरिकी राष्ट्रपति डोनाल्ड ट्रम्पमाथिको महाअभियोग सुनुवाइमा उनका पूर्वराष्ट्रिय सुरक्षा सल्लाहकार जोन बोल्टनसँग बयान लिन डेमोक्र्याट सांसदले पुनः माग गरेका छन् । राजनीतिक प्रतिद्वन्द्वी जो बाइडनविरुद्ध अनुसन्धान नगरे युक्रेनलाई दिँदै आएको सहयोग रोक्ने चेतावनी ट्रम्पले दिएको दाबी बोल्टनले गर्दै आएका छन् । राष्ट्रिय सुरक्षा सल्लाहकारको जिम्मेवारीमै रहँदा बोल्टन गत सेप्टेम्बरमा बर्खास्तीमा परेका थिए । आफूले युक्रेनलाई कुनै दबाब नदिएको ट्रम्पले बताउँदै आएका छन् । बोल्टनको दाबी ट्रम्पका वकिलहरूका लागि भने चुनौती हुन सक्छ । गत साता सञ्चारकर्मीसँगको कुराकानीमा राष्ट्रिय सुरक्षाको विषय देखाउँदै ट्रम्पले बोल्टनसँग बयान नलिइयोस् भन्ने चाहना व्यक्त गरेका थिए । ट्रम्पमाथि आफ्ना राजनीतिक प्रतिद्वन्द्वी बाइडन र उनका छोरा हन्टरविरुद्ध भ्रष्टाचार अनुसन्धान गर्न युक्रेनी राष्ट्रपति भोलोदिमिर जेलेन्स्कीलाई दबाब दिएको आरोप छ । यदि अनुसन्धान नगरिए अमेरिकी सैन्य सहायता रोक्ने चेतावनी दिएको भन्ने विषयमा उनीविरुद्ध अमेरिकाको माथिल्लो सदन सिनेटमा महाअभियोग सुनुवाइ चलिरहेको छ । उपल्लो सदन सिनेटमा ट्रम्पकै रिपब्लिकन दलको बहुमत रहेकाले महाभियोग पास हुने सम्भावना छैन । अमेरिकी इतिहासमा महाअभियोग सुनुवाइको सामना गर्ने ट्रम्प तेस्रो राष्ट्रपति हुन् । उनीविरुद्ध तल्लो सदन हाउस अफ रिप्रिजेन्टेटिभ्समा महाअभियोग प्रस्ताव पारित भइसकेको छ ।
चीनले बिदा लम्ब्यायो,"अर्थतन्त्रमा धक्काभाइरसका कारण चीनमा यातायात, मनोरञ्जनका क्षेत्रसहित कलकारखाना पनि बन्द भएका छन् । घरमै बस्नुपर्ने भएकाले उपभोक्ताले खर्च गर्ने दर घटेको छ । यी कारणले खस्कँदो चिनियाँ आर्थिक दरलाई झनै समस्या हुने देखिएको छ । पयर्टक र आयात बजारका लागि चीनमा भर पर्ने एसियाली अर्थतन्त्र पनि समस्यामा पर्न सक्ने देखिएको छ । चीनका अनुगमनकर्ताले बैंक र इन्स्योरेन्स कम्पनीलाई भाइरस प्रभावित मानिस र कम्पनीलाई सहयोग गर्न सोमबार विज्ञप्तिमार्फत आग्रह गरेका छन् । भाइरस संक्रमण यसरी नै बढ्दै गए पर्यटन, होटल र रेस्टुरेन्टसहित उद्योगमा समेत असर पर्ने अर्थविद्ले बताएका छन् ।"
अमेरिकी दूतावासमा रकेट प्रहार,"बग्दाद इराकको राजधानी बग्दादस्थित अमेरिकी दूतावासमा आइतबार कम्तीमा ५ वटा रकेट प्रहार भएका छन् । रकेट प्रहारबाट एक कर्मचारी घाइते भएको र केही भौतिक संरचनामा क्षति पुगेको अमेरिकी सेनाले जनाएको छ । घाइते कर्मचारी कुन देशका नागरिक हुन् भन्नेबारे बताइएको छैन । कुनै पनि समूहले आक्रमणको जिम्मेवारी लिएको छैन । अमेरिकाले भने इरान समर्थित विद्रोहीमाथि आक्रमणको आरोप लगाएको छ । दूतावास आक्रमणको इराकी प्रधानमन्त्री अब्दुलमहदीले निन्दा गरेका छन् । उनले कूटनीतिक नियोगको सुरक्षाका लागि प्रतिबद्ध रहेको बताएका छन् । दूतावासमा रकेट आक्रमण भएपछि अमेरिकाले इरानलाई सचेत गराएको छ । हाम्रा दूतावास सुरक्षा गर्ने इराकी प्रतिबद्धता पूरा गर्न माग गर्छौं, अमेरिकी विदेश मन्त्रालयले भनेको छ । एक महिनायता अमेरिकी दूतावासमा आइतबार तेस्रो पटक आक्रमण भएको हो । यसअघि डिसेम्बर ३१ मा दूतावासको मुख्य प्रवेशद्वारमा आक्रमण भएको थियो । अमेरिकी हवाई हमलामा २० लडाकु मारिएपछि इरान समर्थित विद्रोहीले बग्दादस्थित अमेरिकी दूतावासमा आक्रमण गरेका थिए । विद्रोहीको आक्रमणमा एक अमेरिकी ठेकेदार मारिएपछि आक्रोशित अमेरिकाले उनीहरूका सैन्य शिविरमा हमला गरेको थियो । इराकमा केही दिनयता सरकारविरोधी प्रदर्शन भइरहेका छन् । अमेरिकाको समर्थनमा वर्तमान सरकार गठन भएको भन्दै प्रदर्शनकारीले अमेरिकी दूतावास वा अमेरिकी सेना तैनाथ रहेका इराकी सैन्य शिविरमा आक्रमण गरिरहेका छन् । अमेरिका र इरानबीचको तनावमा पनि इराक मुछिएको छ । विशेषतः इरानी सैन्य उच्च कमान्डर कासिम सुलेमानीको हत्यापछि अमेरिका र इरानबीच तनाव चुलिएको हो । अमेरिकी हवाई हमलामा बग्दादस्थित विमानस्थलमा सुलेमानी मारिएका थिए । उक्त आक्रमणमा इरान समर्थित कताइब हेजबोल्लाहका कमान्डर अबु महदी अलमुहान्दिस पनि मारिएका थिए । अबु महदी मारिएपछि इराकका धर्मगुरु मोक्ताडा अलसदरले सरकारविरोधी प्रदर्शनको आह्वान गरेका थिए । उनले अमेरिकी फौजलाई इराक छोड्न दबाबसमेत दिइरहेका छन् । सोमबार पनि इराकमा प्रदर्शन भएको छ । ठाउँ खाली गर्न दिइएको निर्देशन प्रदर्शनकारीले नमानेपछि प्रहरीले गोली चलाउँदा नास्सिरिया सहरमा दुई प्रदर्शनकारीको मृत्यु भएको छ । सुरक्षा स्रोतका अनुसार पछिल्लो झडपका कारण कम्तीमा ७५ जना घाइते भएका छन् । शनिबारदेखि जारी प्रदर्शनमा कम्तीमा ५ जनाको मृत्यु भइसकेको छ । पछिल्लो प्रदर्शन स्वतस्फुर्त भएको समाचार संस्था रोयटर्सले उल्लेख गरेको छ ।"
इरानी विमान चिप्लियो,तेहरान अवतरणका क्रममा इरानी यात्रुवाहक विमान रनवेबाट चिप्लिएर नजिकैको व्यस्त राजमार्गमा पुगेको छ । इरानको दक्षिणपश्चिमी सहर मासारस्थित बान्दरएमासार विमानस्थलमा अवतरण गर्ने क्रममा विमान चिप्लिएको हो । विमानमा सवार चालक दलका सदस्यसहित सबै १ सय ३६ यात्रु सकुशल रहेका छन् । दुई यात्रुको खुट्टा भाँचिएको अधिकारीहरूले बताएका छन् । इरानको क्यास्पियन एयरलाइन्सको स्वामित्वमा रहेको म्याकडोनल डग्लस एमडी८३ विमान राजधानी तेहरानको मेहराबाद विमानस्थलबाट बान्दरएमासारका लागि उडेको थियो । पाइलटको कमजोरीका कारण विमान अनियन्त्रित भई रनवेबाट चिप्लिएको इरानको खुजेस्तान प्रान्तका नागरिक उड्डयन सेवा प्रमुख मोहमड्रेजा रेजाइयाले बताएका छन् । यस विषयमा छानबिन सुरु भइसकेको इरानी नागरिक उड्डयन सेवाले जनाएको छ ।
बेलायतले दियो हुवावेलाई अनुमति,"लन्डन बेलायतले फाइभजी नेटवर्क विस्तारका लागि चिनियाँ टेलिकम कम्पनी हुवावेलाई स्वीकार गर्ने भएको छ । अमेरिकाले सुरक्षा चासो देखाउँदै कडा असन्तुष्टि व्यक्त गरेपछि बेलायतले सीमित प्रभाव विस्तार गर्ने गरी हुवावेलाई अनुमति दिएको हो । बेलायतले फाइभजी नेटवर्क विस्तारसम्बन्धी महत्त्वपूर्ण निर्णय लिएको छ, संयुक्त राज्य अमेरिकाका विदेशमन्त्री माइक पोम्पियोले आफ्नो ट्वीटरमा उल्लेख गरेका छन् । बेलायती प्रधानमन्त्री बोरिस जोनसनलाई फाइभजी नेटवर्क विस्तारमा हुवावेलाई पूर्णरूपमा पाखा लगाउन वासिङ्टनले दिएको निरन्तर दबाबबीच यस्तो निर्णय आएको हो । अमेरिकी दबाबबीच बेलायतका वरिष्ठ अधिकारीले हुवावेको सेवा विस्तारका लागि सकारात्मक संकेत दिएका थिए । बेलायती फाइनान्सियल टाइम्स ले गत साताको अन्त्यमा यसबारे सार्वजनिक प्रतिक्रिया जनाउँदै प्रधानमन्त्री जोनसनले मंगलबार हुवावेमाथिको प्रतिबन्धित भूमिकालाई स्वीकृति दिने अपेक्षा गरिएको समाचार प्रकाशित गरेको थियो । उक्त पत्रिकाका अनुसार बेलायती मन्त्रीहरूले हुवावेको बजार हिस्सामा नियन्त्रणको नीति लिइने बताएका थिए । अमेरिकाले हुवावेको नियन्त्रण बेइजिङसँग रहने भन्दै उसको नयाँ पुस्ताको फाइभजी मोबाइल नेटवर्कलाई विस्तारप्रति असन्तुष्टि जनाउँदै आएको छ ।"
तातिए प्रतिलिपिपीडित स्रष्टा,"(काठमाडौं)  गायकसंगीतकार राजन इशानका गीतहरू संसारभरका करिब पाँच सय डिजिटल प्लेटफर्ममा उपलब्ध छन् । तर, त्यसका लागि न कसैले उनीसँग अनुमति लिएको छ, न त रोयल्टी नै पाएका छन् । म्युजिक कम्पनीबाट ठगिएका इशानले कानुनी बाटो रोजेका छन् । सोमबार महानगरीय प्रहरी परिसर, काठमाडौंमा प्रतिलिपि अधिकारी हनन भएको भन्दै उजुरी दिएका हुन् । इशानसँगै भजनशिरोमणि भक्तराज आचार्यको प्रतिनिधित्व गर्दै उनका छोराहरू सत्यराज आचार्य र स्वरुपराज आचार्यले पनि उजुरी दिएका छन् । मेरा गीतको बिक्रीवितरण र आम्दानीको कुनै जानकारी छैन । त्यसैले कानुनी लडाइँ लड्नुको विकल्प रहेन इशानले भने । प्रतिलिपि अधिकारी ऐन, २०५९ अनुसार उनले उजुरी हालेका हुन् । इन्द्रेणी क्यासेट सेन्टर र रञ्जना म्युजिक प्रालिसहित तीन कम्पनीविरुद्ध उजुरी परेको बताइएको छ । यद्यपि इशानले भने खुलाउन चाहेका छैनन् । इशान र सत्यस्वरुपसँगै संगीतकार संघका महासचिव पारस मुकारुङ, संघका संरक्षक लक्ष्मण शेष, गीतकार संघका महासचिव वसन्त थापालगायत करिब एक दर्जन संगीतकर्मी पनि प्रहरी परिसर पुगेका थिए । परिसरका प्रमुख वरिष्ठ प्रहरी उपरीक्षक (एसएसपी) उत्तम सुवेदीले स्रष्टाको उजुरीको प्रारम्भिक अध्ययन थालनी भएको बताए । उजुरीलाई गम्भीरतापूर्वक लिएका छौं । अनुसन्धानपश्चात् कानुनबमोजिम अगाडि बढ्छौं, सुवेदीले भने । संगीत कम्पनीको बेइमानीविरुद्ध सबै स्रष्टा एकजुट भएको संगीतकार शेषले जनाए । लामो समयको गृहकार्यपछि कानुनी प्रक्रिया सुरुवात गरिएको उनको भनाइ छ । हामी अब हप्तामा चारपाँच मुद्दा हाल्ने गरी तयारी अवस्थामा छौं, शेषले भने, दुई दर्जन पीडित स्रष्टाले आफ्नो सिर्जना अनधिकृत रूपमा प्रयोग गरिएको प्रमाण बटुलिसक्नुभएको छ । पीडित स्रष्टाले मुख्य लडाइँ म्युजिक नेपालसँग भएको बताउँदै आएका छन् ।परिसरमा उजुरी दिनुअगाडि सोमबार स्रष्टाहरूले प्रधानमन्त्री केपी शर्मा ओलीलाई भेटेका थिए । प्रधानमन्त्री निवास बालुवाटारमा भएको भेटमा वरिष्ठ गायक प्रेमध्वज प्रधान, गीतकार यादव खरेल, अम्बर गुरुङको छोरा किशोर गुरुङ, गीतकार संघका अध्यक्ष चूडामणि देवकोटासहित एक दर्जन संगीतकर्मी थिए । लगानी र स्वामित्वबिनै म्युजिक कम्पनीले स्रष्टामाथि बेइमानी गरेका छन्, भेटघाटपछि खरेलले भने, प्रधानमन्त्रीसामु हामीमाथिको अन्याय स्पष्ट भनेका छौं । अनधिकृत रूपमा विदेशी पोर्टलमा आफ्नो सिर्जना बेचेर डलर र पाउन्ड कमाएको भन्दै म्युजिक नेपालसहित केही कम्पनीको नामै तोकेर स्रष्टाले गुनासो पोखेका थिए ।प्रधानमन्त्रीसामु स्रष्टाको मुख्य माग थियो क्षतिपूर्तिसहित सिर्जना फिर्ता पाउनुपर्ने । त्यसका लागि उच्चस्तरीय छानबिन कमिटी बनाउनुपर्ने । शेषका अनुसार प्रधानमन्त्रीले स्रष्टाको हकहित दिलाउन कुनै कसर बाँकी नराख्ने प्रतिबद्धता जनाएका छन् । भेटमा ओलीले जेल बसाइमा प्रेमध्वज र खरेलका गीत सुनेको स्मरण पनि गरेका थिए । प्रधानमन्त्रीलाई उद्धृत गर्दै शेषले भने, म जसको गीत सुन्थें, उहाँहरू नै अन्यायमा परेकोमा दुःख लागेको छ । यसको स्थायी समाधानको उच्चस्तरीय सरकारी संयन्त्र बनाउन निर्देशन दिन्छु । केही दिनमा प्रतिफल आउने गरी तपाईंहरूलाई बोलाउँछु ।आइतबार सञ्चार तथा सूचना प्रविधि मन्त्रालयका सचिव दीपक सुवेदीको मध्यस्ततामा स्रष्टाको प्रतिनिधिमण्डल र म्युजिक कम्पनीका तर्फबाट म्युजिक नेपालका कार्यकारी निर्देशक सन्तोष शर्माबीच छलफल भएको थियो । शर्माले आफूले आधिकारिक रूपमै गीत लिएर डिजिटल प्लेटर्फममा राखेको र हिसाबकिताब पारदर्शी रहेको दाबी गरेका थिए भने स्रष्टाले कम्पनीबाट ठगिएको प्रमाणहरू पेस गरेका थिए । छलफल प्रभावकारी नभएपछि स्रष्टाको समूहले प्रधानमन्त्रीलाई भेटेका हुन् । तमसुक शैलीको करारले स्रष्टालाई गुमराहमा राखेको छ । सम्झौता पारदर्शी र समायाकूल बनाउनुपर्छ । हामीले हाम्रो अधिकार मागेका हौं, भिख होइन, संगीतकार पारस मुकारुङले भने, अब हामी रोकिनेवाला छैनौं ।"
परदेशमा पञ्चेबाजा,"(एडिलेड)  सन् १७८८ मा पहिलो डुंगा आइपुगेको थियो अस्ट्रेलियाको न्यु साउथ वेल्समा । यही दिनको स्मृतिमा बहुसांस्कृतिक चिनारीसहित अस्ट्रेलिया डे मनाइँदै आएको छ । पछिल्लोपटक यो सांस्कृतिक परेडमा थपिएको छ नेपाली चिनारी । यसपटक पनि यहाँका नेपालीहरू पञ्चेबाजासहितको परेडमा उत्रिए । एक सयभन्दा बढी मुलुकका नागरिकले भाग लिएको सांस्कृतिक परेडमा नेपाली कलासंस्कृति र लोकबाजाको सान भिन्न थियो । दक्षिण अस्ट्रेलियामा आयोजित परेडमा सहभागी नेपालीको यस वर्षको मुख्य आकर्षण नै परम्परागत पञ्चेबाजा थियो । त्यसमा दौरासुरुवाल, गुन्यूचोली, ढाका टोपी त छुट्नै कुरै भएन । बालबच्चा, बाआमा मात्र नभएर युवाले समेत परेडमा उत्साहसाथ सहभागिता जनाए । नेपालीलाई संयोजन गरिरहेका एडिलेड नेपाली समाजका अध्यक्ष सुरेन रेग्मीले यो कार्यक्रम नेपाल र नेपाली चिनाउने महत्त्वपूर्ण अवसर भएको सुनाए । उनले यस वर्ष नेपालीहरूले ल्याएको पञ्चेबाजाप्रति सर्वसाधारणले धेरै चासो देखाएको दाबी गरे । यसपालि पर्यटन प्रवर्द्धनको पनि राम्रो अवसर बन्यो, उनले भने, विदेशीहरूले नरसिंगाप्रति देखाएको चासो रोचक थियो । मुख्य सहरमा करिब ३ किलोमिटरसम्म चलेको यो सांस्कृतिक पदयात्रामा मन्त्री, सांसदका साथै विभिन्न उच्च व्यक्ति पनि थिए । परेडकै क्रममा नेपाली सहभागीले नेपाल भ्रमण वर्षको समेत प्रचारप्रसार गरे ।"
सोताङको घाम लागेन,काठमाडौं (कास) टुबोर्ग ओपन सेसन्स् सिजन २ मा उदय सोताङको घाम लागेन सार्वजनिक भएको छ । सबैको मन छुने गीत घाम लागेन ले जिन्दगीको दुःखबारे बताउँछ । गीतले जिन्दगीको अँध्यारो पक्षको वर्णन गर्दछ । २०१९ मा रिलिज भएको उक्त गीत मन भोल २ बाट रहेको छ । टुबोर्ग ओपन सेसन्स्का लागि मनोजकुमार केसीले गीतको संगीत रिएरेन्ज गरेका छन् । उदय सोताङ नेपाली संगीत बजारमा निकै प्रचलित नाम हो । उनले करिब २ सयभन्दा बढी गीत लेख्नुका साथै कम्पोज गरेका छन् । उनकी पत्नी मनिला सोताङसँग मिलेर उनले १० भन्दा बढी एल्बम निकालेका छन् । टुबोर्ग ओपन सेसन्स् सिजन २ मा दुई निर्माता रोहित शाक्य र मनोजकुमार केसीले नेपाली संगीतको सार पुनर्जीवित गर्दै २६ गीतमा सहकार्य गर्नेछन् । सिजन २ ले नेपाली संगीतकारसँग गौरवपूर्ण उत्साह मनाउँदै उनीहरूलाई टुबोर्ग ओपनको मञ्चमा ल्याउने क्रम जारी राख्नेछ । च्यानल आरबिट्ररीद्वारा २०१८ मा सुरु गरिएको टुबोर्ग ओपन सेसन्स् एक युट्युब शृंखला हो र पछिल्लो सिजनको व्यापक सफलतापछि केही प्रख्यात कलाकारको प्रस्तुतिको साथमा टुबोर्ग ओपन सेसन्स्को सिजन २ सुरु भएको हो ।
म्हेन्दोमाया र सेलो सँगसँगै,गोकुल थोकर तामाङ
'लोकतन्त्रमा विरोध स्वाभाविक',"(काठमाडौं)  सभामुख अग्निप्रसाद सापकोटाले अदालतमा विचाराधीन आफूविरुद्धको मुद्दा र त्यसप्रति भइरहेका टिप्पणीका बारेमा बोल्नु उचित नहुने बताएका छन् ।सभामुख निर्वाचित भएपछि सोमबार पदभार ग्रहण गरेलगत्तै सञ्चारकर्मीहरूसँगको कुराकानीमा उनले लोकतन्त्रमा विरोध हुनु स्वाभाविक भएको बताए । उनले आफूविरुद्ध अदालतमा रहेको विषय जनताले सुनिरहेको भन्दै के गलत र के सही हो विस्तारै थाहा हुने बताए । उनले लोकतन्त्रमा विरोध र समर्थनका विषय चलिरहने प्रक्रिया भएको प्रतिक्रिया दिए । अदालतमा विचाराधीन विषयमा बोल्नु उचित हुँदैन । प्रश्न उठेका छन् विस्तारै निरूपण हुँदै जान्छ, उनले भने ।प्रतिनिधिसभा बैठकबाट निर्विरोध निर्वाचित भएपछि सुरुमै प्रधानमन्त्री केपी शर्मा ओलीलाई भेटेर बधाई लिएको प्रसंग सञ्चारकर्मीहरूले कोट्याएपछि सापकोटाले यसलाई स्वाभाविक घटना भएको बताए । शपथ नहुन्जेल प्रधानमन्त्री मेरो पार्टी अध्यक्ष र संसदीय दलका नेता पनि हो, आज पो म पूर्णरूपमा स्वतन्त्र भएँ, उनले भने, प्रतिपक्षी कांग्रेसका सभापति शेरबहादुर देउवा आउनुभएको थिएन । प्रतिपक्षी दलका अन्य नेतासँग पनि भेटघाट गरेकै हो । जनताले जनप्रतिनिधिलाई विश्वास गर्ने ढंगले सदनको कारबाही अघि बढाउने भन्दै सभामुख सापकोटाले अमेरिकाले मिलिनियम च्यालेन्ज कर्पोरेसन (एमसीसी) मार्फत गर्ने सहयोगको विषयमा हालै सुरु भएको बहसबाटै आउने निचोडअनुसार आफू अघि बढ्ने बताए । छलफलबाटै निचोड निस्कन्छ, अहिले हतार गर्नु जरुरी छैन, उनले भने । कुन विधेयकलाई कति प्राथमिकतामा राख्नुपर्ने हो त्यसको निर्क्योल गरेर अघि बढ्छु, उनले भने । यसअघि राष्ट्रपति विद्यादेवी भण्डारीले सभामुख सापकोटालाई शीतल निवासमा आयोजित कार्यक्रममा पद तथा गोपनीयताको शपथ गराएकी थिइन् । शपथलगत्तै सिंहदरबारस्थित संसद् सचिवालयको कार्यालयमा आएर उनले पदभार ग्रहण गरेका हुन् । पार्टीगत जिम्मेवारीबाट अलगसभामुख निर्वाचित भएपछि सापकोटाले नेकपासँगको सबै संलग्नता त्यागेको घोषणा गरेका छन् । संघीय संसद् सचिवालयमा पद बहाली गरेपछि उनले सोमबार नै विज्ञप्ति जारी गरी नेकपाको सदस्यता त्यागेको घोषणा गरेका छन् । उनी नेकपाको स्थायी समिति सदस्य थिए । सभामुख भएपछि स्वतन्त्र भूमिका निर्वाह गर्नुपर्ने भन्दै पार्टीगत संलग्नताबाट अलग हुने परम्परा छ ।चिनियाँ राजदूत होउ यान्छीले सभामुख सापकोटासँग सोमबार मध्याह्न सिंहदरबारस्थित सचिवालयमा भेटेर शुभकामना दिएकी छन् । राजदूतले सभामुखको कार्यकक्षमा भेटेर चिनियाँ जनकंग्रेसका अध्यक्ष ली झाङ्सुले दिएको शुभकामना नेपालको परराष्ट्र मन्त्रालयमा पठाएको जानकारी दिएकी थिइन् । सापकोटा सभामुख भएपछि भेट्ने यान्छी पहिलो कूटनीतिज्ञ हुन् ।"
जनकपुरलाई राजधानी बनाउने सहमति,"धनुषा (कास) प्रदेश २ को संसदीय समितिमा जनकपुरसहित धनुषा र महोत्तरीको भूभागलाई समेटेर स्थायी राजधानी तोक्ने सहमति जुटेको छ । संसदीय समितिले टुंगो लगाए पनि राजधानीबारे प्रदेशसभामा भने छलफल हुन बाँकी छ । समितिले सोमबारदेखि प्रदेशको नामकरणबारे छलफल थालेको छ । प्रदेशको नाम र स्थायी राजधानी टुंग्याउन सभामुख सरोज यादवको संयोजकत्वमा बनेको उच्चस्तरीय संसदीय समितिले राजधानीमा दलहरूलाई एउटै निर्णयमा पुर्याएको छ । सभामुख यादवले जनकपुरसहित धनुषाको पूर्वपश्चिम राजमार्ग, पश्चिमदक्षिणको भूभागसहित परिक्रमा सडकलाई राजधानी तोक्ने सहमति भएको बताए । फागुनमा हुने १५ दिने परिक्रमा सडकमा महोत्तरीको भूभाग पनि पर्छ । सोमबार भएको समितिको बैठकमा प्रदेशसभामा प्रदेशको नामबारे दर्ता भएको प्रस्तावहरूमाथि छलफल भएको कांग्रेसका सचेतक उपेन्द्र कुशवाहले बताए । प्रदेशको नामबारेको पहिलो दिनको छलफलमा विषय प्रवेश मात्र भएर विस्तृत छलफलका लागि माघ १८ गते अर्को बैठक बोलाइएको नेकपाकी सांसद शारदादेवी थापाले बताइन् । पार्टीबाट दर्ता गराइएको प्रदेशको नामबारे दलमा आन्तरिक छलफल गरी पुनः बैठक बस्ने जानकारी उनले दिइन् । प्रदेशको राजधानीमा एकमत भएका दलबीच प्रदेशको नाम तोक्नसमेत सहमति हुने समाजवादी पार्टीका सांसद रामाअशिष यादवले बताए । नामबारे छलफल गर्न बसेको पहिलो दिनको बैठक सकारात्मक रह्यो, उनले भने ।"
उखुको भुक्तानी लिन ३० पटक काठमाडौं,"७ करोड बाँकीप्रदेश५ कांग्रेस संसदीय दलका उपनेतासमेत रहेका महालक्ष्मी सुगर मिल सञ्चालक कनौडियाले उखु किसानलाई करिब सात करोड भुक्तानी गर्न बाँकी छ । कांग्रेसले प्रदेशसभा सभासद कनौडियालाई पुस २५ भित्र किसानलाई सबै रकम भुक्तानी गरेर केन्द्रीय कार्यालयमा जानकारी गराउन निर्देशन दिएको थियो । पुस १८ मा बसेको केन्द्रीय कार्यसमिति बैठकले कनौडियालाई त्यस्तो निर्देशन दिएको प्रवक्ता विश्वप्रकाश शर्माले जानकारी दिए । मिल सञ्चालक कनौडिया भने किसानलाई भुक्तानी बाँकी नरहेको बताउँछन् । बाँकी रहेको भए किसानले उद्योग स्थानान्तरण गर्न दिँदैनथे, उनले भने, चुनाव पनि हार्थें ।"
कमिसन वृद्धि माग गर्दै हवाई इन्धन ढुवानी ठप्प,"(काठमाडौं)  गत वैशाखमा ग्यास उद्योगीले कमिसन वृद्धिको माग गर्दै ग्यासको प्रडक्ट डेलिभरी अडर (पीडीओ) उठाउन बन्द गरे । कानुनविपरीत आन्दोलित उद्योगीलाई कारबाहीको दायरामा ल्याउनुको साटो नेपाल आयल निगमले उद्योग खर्च, ढुवानीलगायत सम्पूर्ण खर्च यकिन नगरी तत्काल कमिसन दिने निर्णय गर्यो । आन्दोलनपछि निगमले प्रतिसिलिन्डर ग्यासमा करिब २८ रुपैयाँ कमिसन बढायो । अघिल्लो वर्षको असोजमा ट्यांकर चालकले सेवा सुविधा वृद्धिको माग गर्दै हडताल गरे । दुई दिन हडताल गरेका उनीहरूले माग पूर्ति गर्न दबाबस्वरूप सिमरामा ढुंगा हानेर ट्यांकरको सिसा फुटाए । ट्यांकर चालकले उठाएका मागप्रति निगम सकारात्मक रहेको र तलबभत्ता, सञ्चयकोष, ट्रिप भत्ता दिन सहमत भइसकेको जनाउँदै उक्साहटमा ढुवानी अवरोध गरे सम्झौता रद्द गरी खारेज गर्ने चेतावनी दियो । तर, नियमविपरीत हडताल गर्ने व्यवसायीलाई निगमबाट कारबाही भएन ।यी त प्रतिनिधि उदाहरण मात्रै हुन् । पेट्रोलियम पदार्थ अत्यावश्यक वस्तु भए पनि व्यवसायीले आफूहरूका माग पूरा गराउन पटकपटक बन्दहडताल गर्दै आएका छन् । तीन दिनदेखि नेपाल यातायात स्वतन्त्र मजदुर संगठन हवाई इन्धन एकाइ समितिले पनि हवाई इन्धन ढुवानी ठप्प पारेको छ । समितिले नौबुँदे माग राख्दै इन्धन ढुवानी बन्द गरेको हो । अत्यावश्यक पदार्थ नियन्त्रण (अधिकार) ऐन०१७ मा अत्यावश्यक वस्तु आपूर्तिमा बन्दहडताल गर्न नपाइने उल्लेख छ ।आपूर्ति बन्द गरेको अवस्थामा हदैसम्म (आजीवन जेल सजायसमेत) कारबाही हुन सक्छ । पेट्रोलियम पदार्थ ढुवानी विनियमावली०७३ ले पनि बन्दहडताल निषेध गरेको छ । विनियमावलीअनुसार ढुवानीकर्ताले ढुवानी गर्न डिपोबाट बुझी लिएको पेट्रोलियम पदार्थको गुणस्तरमा फरक परे, ट्यांकट्रकले निगममा बुझाउनुअघि बाटोमा वा अन्य ठाउँमा पेट्रोलियम पदार्थ चोरी गर्दाकै अवस्थामा फेला परेमा, असम्बन्धित पदार्थ ढुवानी गरे वा गराएमा निगमले ३ महिनासम्म निलम्बन गर्न सक्छ । तर निगम नियम कार्यान्वयनभन्दा व्यवसायीको दबाबमा झुक्न थालेपछि व्यवसायीको मनोबल बढ्दै गएको छ, जसकारण आफ्नो स्वार्थ पूरा गर्न पटकपटक अत्यावश्यक पदार्थको ढुवानी बन्द भएको जानकारहरू बताउँछन् । नियमकानुन उल्लंघन गर्ने एकदुई जना व्यवसायीलाई कारबाही गरेलगत्तै व्यवसायीमा कारबाही हुन्छ भन्ने त्रास हुन्थ्यो । माग पूरा गर्नकै लागि बन्दहडताल हुँदैनथ्यो, निगमका एक अधिकारीले भने, तर व्यवसायीको दबाबमा निगम निरीह बन्दै गएको छ । चालकको जायज माग पूरा गरिने निगमका प्रवक्ता वीरेन्द्र गोइतले बताए । तर विनियमावलीविपरीत भने गर्न नसकिने उनको भनाइ छ । नौबुँदे मागमा नभए पनि अनौपचारिक रूपमा चालकले ढुवानी गर्दा ५० लिटरभन्दा बढी नोक्सान हुँदा वास्तविक मूल्यको दोब्बर तिराउनु हुँदैन भन्नेछ, गोइतले भने, तर, विनियमावलीविपरीत निगम जाँदैन । पेट्रोलियम पदार्थ ढुवानी गर्दा ५० लिटरसम्म नोक्सानी भए ढुवानीकर्ताले इन्धनको वास्तविक मूल्य र ५० लिटरभन्दा माथिको नोक्सानी भए वास्तविक मूल्यको दोब्बरसम्म तिराउने गरेको छ । निगमले ढुवानीकर्तासँग त्यसको क्षतिपूर्ति लिन्छ । ढुवानीकर्ताले रकम चालकमार्फत असुली गर्दै आएका छन् । पेट्रोलियम ढुवानी व्यवसायी महासंघका महासचिव विश्व अर्यालले पनि चालकका जायज माग पूरा गर्नुपर्नेमा जोड दिए । लकिङ प्रणाली जडान गर्ने बेला तत्कालीन आपूर्तिमन्त्री मातृका यादवले समेत सहमति जनाएकाले चालकको माग पूरा हुनुपर्ने उनको भनाइ छ । रक्सौलबाट ढुवानी गर्दा ५६ दिन लाग्छ । तापक्रमका आधारमा इन्धनको परिमाण तलमाथि हुन्छ, उनले भने, मजदुरलाई झुक्याउनु हुन्न ।हाल करिब १ सय ८१ ट्यांकरमार्फत हवाई इन्धन ढुवानी भइरहेको प्रवक्ता गोइतले जानकारी दिए । निरीक्षण गर्दा १२ ट्यांकरमा ७० देखि ९० लिटर कम तेल देखिएको थियो, उनले भने, वास्तविक नोक्सान हो कि होइन भनेर अध्ययन गर्छौं । यही विषयमा चालक आन्दोलित भएका हुन् । विनियमावलीअनुसार चलानीमा तोकिएको परिमाण तथा गुणस्तरअनुसारको पेट्रोलियम पदार्थ सोही परिमाण तथा गुणस्तरमा तोकेको ठाउँसम्म पुर्याउने जिम्मेवारी ढुवानीकर्ताको हुन्छ ।ट्यांकट्रकहरूमा लकिङ प्रणाली लगाउनुअघि ढुवानीकर्ताका चालक वा कर्मचारीबाट ट्यांकट्रकमा रहेको पदार्थको परिमाण तथा गुणस्तरबारे पूर्ण रूपले निश्चित गर्नुपर्ने उल्लेख छ । यो पदार्थ पुर्याउनुपर्ने स्थानमा नापो लिँदा कम हुन गएमा, कम हुन गएको परिमाणमा तापक्रम ह्रासकट्टी गरी क्लेमेबल लस पेट्रोलियम पदार्थको बिक्री मूल्यका आधारमा ढुवानीकर्तालाई भुक्तानी दिँदा ढुवानी भाडामा कट्टी गरिनेछ, विनियमावलीमा भनिएको छ । विनियमावलीमा प्रस्ट कारबाही उल्लेख भए पनि निगम व्यवसायीसामु निरीह देखिएको छ । कारबाही गर्दा थप आन्दोलन हुने जनाउदै निगम मौन बसेको जानकारहरू बताउँछन् ।बन्दकर्ता आधिकारिक संगठन पनि होइन, त्यो कतै दर्ता पनि छैन, निगमका एक उच्च अधिकारीले भने, तर तीन दिन बन्द भइसक्यो । ठगीमा जाने मुद्दा भए पनि निगम मौन बसेको छ । यो गलत हो । ढुवानीकर्तालाई तत्काल काम अघि बढाउन पत्राचार गरिएको निगमका कार्यकारी निर्देशक सुरेन्द्र पौडेलले बताए । हामी विनियमावलीविपरीत जान सक्दैनौं, मगलबार छलफलका लागि बोलाएका छौं, उनले भने, सहमति नभए कडा रूपमा प्रस्तुत हुन्छौं ।"
"जति बढी बिजुली खपत, उति कम मूल्य","(काठमाडौं)  नेपाल विद्युत् प्राधिकरणले घरायसी उपभोक्ताका लागि विद्युत् महसुल दर परिवर्तन गर्ने निर्णय गरेको छ । आइतबार बसेको प्राधिकरण सञ्चालक समिति बैठकले महसुल दर परिवर्तन गर्ने निर्णय गरेको हो । घरायसी उपभोक्ताले जति बढी विद्युत् उपभोग गर्यो, उति कम महसुल लाग्ने गरी दर निर्धारण गरिएको प्राधिकरण स्रोतले जानकारी दिएको छ । प्राधिकरणले यो दरलाई विद्युत् नियमन आयोगबाट स्वीकृत गरेपछि कार्यान्वयनमा आउनेछ । प्राधिकरणको हालको विद्युत् महसुल दरअनुसार घरायसी उपभोक्ताले जति बढी विद्युत् महसुल उपभोग गर्यो, उति महँगो दर लागू हुँदै जाने व्यवस्था छ । यो व्यवस्था परिवर्तन गरेपछि घरायसी उपभोक्ताले बढी विद्युत् खपत गर्ने प्राधिकरणको विश्वास छ । घरायसी प्रयोजनका लागि विद्युत् माग बढाउन प्राधिकरणले यस्तो निर्णय गरेको हो । बढी विद्युत् खपत गर्ने ग्राहकलाई सस्तोमा विद्युत् उपभोग गर्न दिँदा खाना पकाउने ग्यास विस्थापन गर्न सहयोग पुग्ने प्राधिकरणको विश्वास छ । आगामी वर्षदेखि वर्षायाममा खपतभन्दा बढी विद्युत् उत्पादन हुने अनुमानसहित प्राधिकरणले विद्युत् खपत बढाउने उपायको खोजी गरिरहेको छ । अघिल्लो महिना प्राधिकरणले उद्योगलाई महँगो शुल्क लिएर दिइँदै आएको डेडिकेटेड विद्युत्को महसुल हटाएको थियो । अब डेडिकेटेड लाइनबाट विद्युत् लिने उद्योगले पनि उद्योगका लागि लागू हुने सामान्य विद्युत् महसुल दरभन्दा करिब १५ प्रतिशत मात्रै बढी शुल्क तिर्नुपर्नेछ । यसअघि यस्तो शुल्क ६५ प्रतिशत महँगो थियो । नयाँ दर कायम गर्न ब्लक समेत परिर्वत गरिएको प्राधिकरणले जनाएको छ । अब उपभोक्ताले जति बढी विद्युत् खपत गर्छन्, उति नै सस्तो दर तिर्नुपर्नेछ । प्राधिकरणले घरायसी उपभोक्ताका लागि ० देखि १०, ११ देखि २०, २१ देखि ३०, ३१ देखि ५०, ५१ देखि १ सय, १ सय १ देखि १ सय ५० र १ सय ५० देखि २ सय र २ सयदेखि ४ सय युनिटसम्म विद्युत् खपत गर्नेलाई वर्गीकरण गरी नयाँ शुल्क निर्धारणको सिफारिस गरेको हो । प्राधिकरणले यसअघि नै १० युनिटसम्म मात्रै विद्युत् खपत गर्नेलाई मासिक ३० मात्रै लिएर विद्युत् उपलब्ध गराउने निर्णय गरिसकेको छ । मासिक १० युनिटभन्दा कम विद्युत् खपत गर्ने ग्राहक करिब ७ लाख भएको प्राधिकरणको तथ्यांक छ । मासिक २० युनिटभन्दा कम विद्युत् खपत गर्ने ग्राहक १७ लाख भएको प्राधिकरणको तथ्यांक छ ।प्राधिकरणले विद्युत् माग पूरा गर्न भारतबाट विद्युत् आपूर्ति गरिरहेको छ । आगामी बर्खादेखि भने स्वदेशमै उत्पादित विद्युत् खेर जाने अनुमान छ । सुक्खायाममा विद्युत् आयात गर्नुपरे पनि बर्खामा स्वदेशमा उत्पादित विद्युत् खेर जान सक्ने आकलन छ ।"
अनुमति नलिई ५ हजार क्रसर,"(काठमाडौं)  देशभर सञ्चालित अवैध क्रसरलाई कानुनी दायरामा ल्याउने गरी सरकारले कार्यदल गठन गरेको छ । गृह मन्त्रालयका सहसचिवको संयोजकत्वमा गठित कार्यदलमा संघीय मामिला तथा सामान्य प्रशासन मन्त्रालय, वन तथा वातावरण मन्त्रालय, उद्योग वाणिज्य तथा आपूर्ति मन्त्रालय र भौतिक पूर्वाधार तथा यातायात मन्त्रालयका सहसचिव सदस्य छन् ।कार्यदललाई अवैध क्रसर उद्योग पहिचान गरी कानुनी दायरामा ल्याउने र दर्ता भएर पनि नवीकरण नगरेकालाई जरिवाना गराउने कार्यादेश छ । गृहमन्त्री रामबहादुर थापाको अध्यक्षतामा सोमबार सम्बद्ध पाँच जना मन्त्री, सचिव र नेपाल प्रहरी महानिरीक्षक, सशस्त्र प्रहरी महानिरीक्षक र राष्ट्रिय अनुसन्धान विभागका प्रमुखसहितको बैठक बसेको थियो । यही बैठकले कार्यदल गठन गरेको हो । देशभर करिब ६ सय क्रसर उद्योग दर्ता भए पनि नवीकरण नगरी सञ्चालनमा रहेको गृह मन्त्रालयको तथ्यांक छ । करिब ५ हजार क्रसर अवैध रूपमा सञ्चालनमा रहेको मन्त्रालयले जनाएको छ । दर्ता नगरेका र नवीकरण नभएका क्रसरले राजस्व छल्नुका साथै प्राकृतिक स्रोतसाधनको समेत दोहन गरेको मन्त्रालयको दाबी छ । क्रसर सञ्चालकले आफ्नो कुकृत्य लुकाउन स्थानीय युवाको हत्या गरेपछि यसलाई नियन्त्रण गर्न भन्दै सोमबार गृह मन्त्रत्रालयले बैठक बोलाएको थियो । कार्यदलले ढुंगा, गिट्टी, बालुवालगायत नदी, खानीजन्य पदार्थको उत्खनन र प्रयोगका सम्बन्धमा दर्ता भएनभएको, मापदण्ड पुगेनपुगेकोबारे हेर्नेछ । साथै पर्यावरणअनुकूल भएनभएकोलगायत यकिन गरी विस्तृत विवरणसहितको प्रतिवेदन तयार पार्नेछ । कार्यदलले अन्तरमन्त्रालय समन्वय गरी कानुनबमोजिम कार्यान्वयन सुनिश्चित गर्नेछ ।बैठकले खानी तथा नदीजन्य पदार्थ माटो, ढुंगा, गिट्टी, बालुवाको उत्खनन एवं प्रयोगलाई व्यवस्थित गर्न मापदण्ड आवश्यक रहेकाले यससम्बन्धी राष्ट्रिय मापदण्ड मन्त्रिपरिषद्बाट छिटो पारित गर्न अनुरोध गर्ने निर्णय गरेको छ । राष्ट्रिय मापदण्ड संघीय मामिला मन्त्रालयले तयार पारेर कानुन मन्त्रालयमा पुगेको छ । कानुनबाट स्वीकृत भएपछि मन्त्रिपरिषद्मा जानेछ ।कार्यदलका संयोजक गृह मन्त्रालयका सहसचिव रहने भनिए पनि नाम तोकिएको छैन । कार्यदलले नदीजन्य पदार्थका उद्योग, कलकारखाना दर्ता भएका छन्छैनन्, मापदण्ड पुगेको छछैन हेर्नेछ, गृह मन्त्रालयका सहसचिव केदारनाथ शर्माले भने, अन्तरमन्त्रालय समन्वय गरेर कानुनी कारबाही गर्न सुझाव दिइनेछ ।सरकारले कानुनी रूपमा ठाउँ तोकेर उत्खनन गर्न दिनुपर्ने नेपाल निर्माण व्यवसायी महासंघका अध्यक्ष रवि सिंह बताउँछन् । अहिले निर्माण सामग्री तस्करी मात्र गर्नुपरेको अवस्था छ, उनले भने, सबै ऐनकानुन पालना गरेर काम गर्ने एउटा पनि क्रसर छैनन् । प्रभाव र दबाबमा पारेर क्रसर चलाइएको उनको भनाइ छ । यसले गर्दा अत्यधिक मूल्यवृद्धि हुने गरेको छ, उनले भने, गैरकानुनी रूपमै भए पनि सामान ल्याइरहेकै छौं, गुन्डागर्दी गरेर भए पनि राति ल्याउनुपर्ने अवस्था छ ।"
रुदी 'बी' बाट परीक्षण उत्पादन सुरु,"(लमजुङ)  रुदी खोलामा निर्मित ६६ मेगावाटको रुदी बी जलविद्युत् आयोजनाले परीक्षण उत्पादन थालेको छ । विद्युत् भार परीक्षणपछि केन्द्रीय प्रसारणमा जोड्ने आयोजनाको तयारी छ । विन्ध्यवासिनी हाइड्रोपावर कम्पनीले उपकरण परीक्षण गरेपछि शनिबारदेखि विद्युत् उत्पादन परीक्षण गरेको आयोजना प्रमुख इन्जिनियर सरोज भट्टराईले जानकारी दिए । उत्पादन परीक्षण माघ १७ सम्म रहनेछ । आन्तरिक उत्पादन परीक्षणपछि विद्युत् प्राधिकरणको प्रणालीमा विद्युत् पठाइने उनले बताए । फेब्रुअरी पहिलो साता हामी विद्युत्लाई राष्ट्रिय प्रसारण लाइनमा पठाउँछौं । १५ दिन प्राधिकरणलाई निःशुल्क विद्युत् दिनुपर्छ, उनले भने, सबै प्रक्रिया पूरा गरेपछि फागुन पहिलो साताबाट विद्युत् उत्पादनले व्यावसायिक रूप लिन्छ ।केही दिनमै प्राधिकरणका अधिकारी आएर विद्युत् उत्पादनबारे जानकारी लिने उनले बताए । त्यसपछि व्यावसायिक उत्पादन मिति तोकेर अघि बढ्ने उनको भनाइ छ । उत्पादित विद्युत् ९ किलोमिटर दूरीमा रहेको कास्कीको मादी गाउँपालिका९ मुंग्रेबेंसी सबस्टेसनमा जोडिनेछ । मुंग्रेबेंसीसम्म ३३ केभीको सिंगल सर्किट प्रवर्द्धक आफैंले निर्माण गरेको हो । सानिमा बैंकको अगुवाइमा पाँच बैंकले ऋण लगानी गरेको रुदी बी जलविद्युत् आयोजनाको १ अर्ब १५ करोड रुपैयाँ लागत अनुमान थियो । आयोजनामा लागतको ७० प्रतिशत ऋण र ३० प्रतिशत इक्विटी (स्वपुँजी) छ । ०७४ जेठबाट औपचारिक निर्माण थालेको आयोजना निर्माण २० महिनामा सकिएको हो । यसअघि बिन्ध्यवासिनी हाइड्रो पावर कम्पनीले रुदी खोलामै ८ दशमलव ८ मेगावाटको रुदी ए जलविद्युत् आयोजना निर्माण गरिसकेको छ ।०७१ साउन २० मा विद्युत् प्राधिकरणसँग आयोजनाले विद्युत् खरिदबिक्री सम्झौता (पीपीए) गरेको थियो । लमजुङको क्व्होलासोंथर गाउँपालिका५ सिङ्दी गाउँनजिकै टोंगो खोला दोभानमा बाँध बाँधेर साढे तीन किलोमिटर लामो पेनस्टक पाइपमार्फत सिङ्दीबेंसीमा निर्मित विद्युत्गृहमा पानी लगिएको छ ।"
सामसुङको छुट अफर,"काठमाडौं (कास) सामसुङले सामसुङ ग्यालेक्सी एस १०, नोट १० र नोट १० प्लस मा छुट दिने भएको छ । यसका लागि सामसुङले एनआईसी एसिया बैंकसँग सहकार्य गरेको छ । ग्राहकले बैंकको डेबिट, क्रेडिट कार्ड वा क्यूआरबाट सामसुङको मोबाइल किन्दा १५ प्रतिशत वा ३ हजार रुपैयाँसम्म छुट पाउनेछन् ।"
सिटिजन्सको 'कोसेली निक्षेप',काठमाडौं (कास) सिटिजन्स बैंकले कोसेली निक्षेप योजना ल्याएको छ । योजनाअन्तर्गत बैंकका ग्राहकले मुद्दतीमा राखेको रकम ७ वर्ष ६ महिनापछि साँवा तथा ब्याजबापत एकमुष्ट रूपमा दोब्बर हुने गरी रकम फिर्ता पाउनेछन् ।
यासुदाको न्यानो वितरण,काठमाडौं (कास) यासुदाले सामाजिक उत्तरदायित्वअन्तर्गत सर्लाहीको बलरा नगरपालिकाका ६ स्थानमा ४ सय थान न्यानो कम्बल विरतण गरेको छ । नगरपालिकाका प्रमुख अभयकुमार सिंहको सहभागितामा उक्त कम्बल वितरण गरिएको हो । यासुदाले सोही नगरपालिकाका ११ स्थानमा ५ सय आँपका बिरुवा रोपेको छ ।
विराटनगरमा एलजी सप,काठमाडौं (कास) एलजीको आधिकारिक विक्रेता सीजी इलेक्ट्रोनिक्सले एलजीको आठौं नयाँ प्रिमियम ब्रान्ड सप सोमबारदेखि विराटनगरमा सञ्चालनमा ल्याएको छ । सोरुममा एलजीका विभिन्न घरायसी सामग्री उपलब्ध हुनेछन् । सोरुम उद्घाटनका अवसरमा ग्राहकले केही समयसम्म एलजीका सामानमा २४ प्रतिशतसम्म छुट पाउनेछन् ।
विभागएनसीएचएल सम्झौता,वैदेशिक रोजगार विभाग र नेपाल क्लियरिङ हाउस लिमिटेड (एनसीएचएल) बीच एनसीएचएलको कनेक्ट आईपीएस ईपेमेन्ट प्रणालीमार्फत विभागको अनलाइन भुक्तानी संकलन सम्झौता भएको छ । सम्झौतापत्रमा विभागका निर्देशक भोलानाथ गुरागाईं र एनसीएचएलका प्रमुख कार्यकारी अधिकृत नीलेशमानसिंह प्रधानले हस्ताक्षर गरे ।
कांग्रेस महाधिवेशन ०७७ फागुनमै,मधुसुधन भट्टराई
ललिता निवासको जग्गा अतिक्रमण गर्नेलाई छिट्टै कारबाही,"काठमाडौं (कास) भूमि व्यवस्था, सहकारी तथा गरिबी निवारणमन्त्री पद्मा अर्यालले बालुवाटारस्थित ललिता निवासको जग्गा हडपेर अनियमितता गर्नेमाथि केही दिनभित्रै कारबाही सुरु गर्ने बताएकी छन् ।मन्त्रालयमा सोमबार पत्रकार सम्मेलन गरी अर्यालले ललिता निवास जग्गा प्रकरणमा अख्तियार, प्रहरीको केन्द्रीय अनुसन्धान ब्युरो र मन्त्रालयले छानबिन गरिरहेको जनाइन् । अर्यालले अतिक्रमित जग्गा सरकारका नाममा ल्याउन मन्त्रालयले पहिल्यै काम सुरु गरेको दाबी गर्दै सर्वोच्च अदालतले प्रश्न उठाएका कारण ढिला भएको दाबी गरिन् । बालुवाटार जग्गा प्रकरणमा अख्तियार र सीआईबीले अतिक्रमणमा संलग्न सयौं व्यक्तिको बयान गराउँदा जग्गा फिर्ता लिन र कारबाही गर्न ढिलाइ भएको हो, उनले भनिन् । सार्वजनिक सरकारी जग्गा जाँचबुझ आयोगको प्रतिवेदनअनुसार ४ सय ४६ बिघा ४३ रोपनी अतिक्रमित जग्गा फिर्ता गरिने उनको भनाइ छ ।"
एनसेलका आठ टावरमा आगजनी,"काठमाडौं (कास) मकवानपुर, सिन्धुली, दोलखा, नवलपरासी पूर्व र सल्यानका एनसेल टावरहरूमा अज्ञात समूहले आइतबार राति र सोमबार बिहान आगजनी गरेको छ ।मकवानपुरको भीमफेदी गाउँपालिका६ देउराली, मनहरी गाउँपालिका५ डिल्लीपुर र हेटौंडा१५ स्थित रातोमाटेका टावरमा सोमबार बिहान आगजनी भएको हो । आगजनीबाट सामान्य क्षति भएको जिल्ला प्रहरी कार्यालय मकवानपुरका एसपी सुशीलसिंह राठौरले जानकारी दिए । यसअघि पनि टावरमा आगजनी गरिएको थियो । सिन्धुलीको मरिण गाउँपालिका७ जयमंगलमा रहेको एनसेलको टावरमा आइतबार राति आगजनी भएको जिल्ला प्रहरी कार्यालयका प्रवक्ता श्याम केसीले बताए । उनका अनुसार टावर पूरै नष्ट भएको छ । दोलखा सदरमुकाम चरिकोटमा रहेको एनसेल टावरमा पनि आगजनी गरिएको छ । पानारोमा रिसोर्टनजिक रहेको टावरमा सोमबार बिहान आगो लागेपछि थाहा भएको रिसोर्टकी मेनेजर बिन्दा चौलागाईंले बताइन् । प्रहरी नायब उपरीक्षक रेवतीरमण पोखरेलले टावरमा पूरै क्षति भएको बताए ।यसैगरी, अज्ञात समूहले पूर्वी नवलपरासीको कावासोती नगरपालिकाको वभनौलीस्थित एनसेल टावरमा आगजनी गरेको छ । कावासोती१७ मा रहेको टावरमा आइतबार राति १० बजे चार जनाको समूहले पेट्रोल छर्किएर आगो लगाएको स्थानीयले बताए । आगलागीबाट टावरको मेसिन, जेनेरेटर र जीएसएम एन्टेना मिटरबक्स जलेको छ । घटनापछि पुगेको जिल्ला प्रहरी कार्यालय कावासोतीको टोली र स्थानीयले आगो नियन्त्रणमा लिएका थिए । सल्यानको बन्गाडकुपिण्डे नगरपालिका४ देउली र शारदा नगरपालिका१३ लेखटाकुरामा रहेका एनसेल टावरमा आइतबार राति आगजनी भएको छ । घटनाले टावरका उपकरण क्षतिग्रस्त भएपछि आसपासका क्षेत्रमा सञ्चार सेवा बन्द भएको छ ।"
५ एसएसपी डीआईजीमा सिफारिस,"काठमाडौं (कास) सशस्त्र प्रहरी बलका पाँच जना वरिष्ठ उपरीक्षक (एसएसपी) नायब महानिरीक्षक (डीआईजी) बढुवामा सिफारिस भएका छन् । गृहसचिवको अध्यक्षतामा बसेको बढुवा सिफारिस समितिले एससपीहरू कृष्णभक्त ब्रह्माचार्य, वंशीराज दाहाल, हरिभक्त बुढाथोकी, किशोर प्रधान र राजेन्द्र बस्नेतलाई डीआईजीमा सिफारिस गरेको हो । बढुवा सिफारिस भएका सबै जना लोकसेवा आयोगको स्वीकृतिपछि बढुवा गर्न बाटो खुल्नेछ । सिफारिस भएका विरुद्ध कसैले उजुरी दिएमा लोकसेवाको गुनासो सुनुवाइ समितिले थप छानबिन गर्न सक्छ ।"
सुल्झिएन केयूको विवाद,"(काठमाडौं)  काठमाडौं विश्वविद्यालयमा गरिएको तालाबन्दी खुलाउने विषयमा छलफल गर्न सोमबार गरिएको विशेष सभा बिनानिष्कर्ष टुंगिएको छ । प्रधानमन्त्री तथा कुलपति केपी शर्मा ओली र शिक्षामन्त्री एवं सहकुलपति गिरिराजमणि पोखरेल सहभागी सभाले प्राध्यापक तथा कर्मचारीका मागबारे निचोड निकाल्न नसकेपछि २१ गते अर्को विशेष सभा बस्ने गरी स्थगित गरिएको हो । प्राध्यापक र कर्मचारी संघलाई मान्यता दिनुपर्ने मागसहित विश्वविद्यालयमा २७ दिनअघि तालाबन्दी गरिएको हो । दुवै संघलाई मान्यता दिनुपर्ने विषयलाई सोमबारको सभाको पहिलो एजेन्डामा राखिएको थियो । कुलपति ओलीले दुवै संघलाई विश्वविद्यालयका निकायमा प्रतिनिधित्व गराउने पक्ष र विपक्षमा रहेका सदस्यहरूको कुरा सुनेपछि थप छलफलका लागि भन्दै अर्को सभा डाक्ने निर्णय सुनाएका थिए । कुलपतिले विशेष सभा डाकेर माग सम्बोधनको प्रक्रिया थालेका भन्दै आन्दोलनरत पक्षले मंगलबारदेखि शैक्षिक कार्यक्रम सुचारु गर्ने जनाएको छ । विश्वविद्यालय प्रशासन हाम्रो माग पूरा गर्न सकारात्मक छैन, सहमति हुन सकेन, पुनः डाक्ने गरी विशेष सभा स्थगित भयो, प्राध्यापक संघका अध्यक्ष वेदमणि दाहालले भने, त्यतिबेलासम्मका लागि पठनपाठन सुचारु गर्ने वातावरण बनाउँछौं । विश्वविद्यालय व्यवस्थापनले भदौ ३१ गते प्राध्यापक तथा कर्मचारीका माग सम्बोधन गर्ने सहमति गरेको थियो । उपकुलपति र रजिस्ट्रारको कार्यालयमा ४१ दिनसम्म तालाबन्दी भएपछि विश्वविद्यालय व्यवस्थापनले एक महिनाभित्र विशेष सभा डाकेर सहमति कार्यान्वयन गर्ने बताएको थियो । तर विश्वविद्यालय प्रशासनले सम्झौता पूरा गर्न चासो नदिएको भन्दै प्राध्यापक र कर्मचारीले पुस १६ गते दोस्रोपटक तालाबन्दी गरेका हुन् । प्रशासनिकसहित शैक्षिक कार्यालयमा गरिएको तालाबन्दीका कारण विश्वविद्यालयको पठनपाठन र परीक्षा कार्यक्रम ठप्प छ । यसअघिको सम्झौता कार्यान्वयनका लागि विश्वविद्यालयको कार्य व्यवस्था नियमावली संशोधन गर्नुपर्ने उपकुलपति रामकण्ठ माकाजु, रजिस्ट्रार सुबोध शर्मालगायतको भनाइ छ । काठमाडौं विश्वविद्यालय ऐन, २०४८ मा सभा, कार्यकारी परिषद्लगायत निकायमा शिक्षक प्रतिनिधि रहने व्यवस्था छ । त्यही व्यवस्थाका आधारमा पदाधिकारीले आफूअनुकूलका शिक्षक प्रतिनिधि छानेर राख्ने गरेका छन् । प्राध्यापक र कर्मचारी संघले भने संघलाई मान्यता दिएर त्यसका प्रतिनिधिलाई सभा र परिषद्लगायत निकायमा प्रतिनिधित्व गराउनुपर्ने माग अघि राख्दै आएका छन् ।"
'थ्रीस्टार उपाधि होडबाट बाहिर',आजका खेलहिमालयन शेर्पाविरुद्ध सरस्वती क्लब११ः३० बजेजावलाखेलविरुद्ध आर्मी क्लब१५ः०० बजेएन्फा कम्प्लेक्स
शृंखला इंग्ल्यान्डलाई,"जोहानसबर्ग चौथो तथा अन्तिम टेस्टमा घरेलु टोली दक्षिण अफ्रिकालाई चौथो दिनमै १ सय ९१ रनले हराउँदै इंग्ल्यान्डले चार खेलको शृंखला ३१ ले आफ्नो पक्षमा पारेको छ । दक्षिण अफ्रिकालाई जितनिम्ति विश्व कीर्तिमानी ४ सय ६६ रन आवश्यक थियो । कठिन चुनौती सामना गरेको दक्षिण अफ्रिकाका लागि रस्सी भान डेर डुसेनले सर्वाधिक ९८ रनको इनिङ्स खेले पनि इंग्ल्यान्डको तीव्र बलिङ आक्रमणपछि २ सय ७४ रनमै समेटियो ।इंग्ल्यान्डका मार्क उडले ४५४ को उत्कृष्ट बलिङ गरे । उनले पहिलो इनिङ्समा ५ विकेट लिए । स्टुवार्ट बोर्ड र बेन स्टोक्सले २२ विकेट लिए । दक्षिण अफ्रिकाका कप्तान फाफ डु प्लेसिस ३५, क्विन्टन डी कक ३९ रनमा आउट भए । ओपनर पिटर मालनले २२ र डिन एल्गरले २४ रनमात्र बनाउन सके । यसपघि पहिलो पारीमा टस जितेर ब्याटिङ थालेको इंग्ल्यान्डले ४ सय रनको योगफल बनायो । पहिलो इनिङ्समा १ सय ८३ रनमै समेटिएको दक्षिण अफ्रिका दोस्रो इनिङ्सको सुरुमै २ सय १७ रनले पछि पर्यो । दोस्रो इनिङ्समा इंग्ल्यान्डले २ सय ४८ रन थपेपछि दक्षिण अफ्रिकाले विश्व कीर्तिमानी लक्ष्य पाएको हो । आईसीसी विश्व टेष्ट च्याम्पियनसिपअन्तर्गतको यो शृंखलाको पहिलो खेल दक्षिण अफ्रिकाले १ सय ७ रनले जितेको थियो । तर घरेलु टोली त्यसपछि तीनै टेस्टमा असफल भयो । उसले दोस्रो खेल १ सय ८९ रन र तेस्रो खेल ५३ रनले गुमाएको हो ।"
वीरगन्ज स्टार्सको जित,"(वीरगन्ज)  वीरगन्जको नारायणी क्रिकेट मैदानमा भइरहेको वीरगन्ज प्रिमियर लिग (वीपीएल) अन्तर्गत सोमबार वीरगन्ज स्टार्स र केआईईसी वीरगन्ज विजयी भएका छन् । बाक्लो हुस्सु र कुहिरोका कारण वीरगन्ज स्टार्सले सिंह ११ लायन्सविरुद्ध २६ रनको जित पाएको थियो । खेल ८८ ओभर खेलाइएको थियो । वीरगन्ज स्टार्सले टस जितेको एक विकेट गुमाई १ सय ७ रन बनायो । हरिशंकर साहले ६३ रन बनाए । उनले २७ रन बनाउँदा ३ चौका र ५ छक्का प्रहार गरे । स्टार्सका हासिम अन्सारीले १२ बलमा २४ रन बनाए । लायन्सका दिव्यांश मल्लिकले एक विकेट लिए । एक सय ८ रनको लक्ष्य लिएर पाएको लायन्सका ओपनर ब्याट्सम्यान जम्न सकेनन् । ओपनरद्वय आशिष झा र महबुब आलमले ३३ रन बनाए । सुधीर चौधरी (४४) र अविनाश अधिकारी (२८) ले राम्रो प्रदर्शन गरे पनि जित दिलाउन सकेनन् । निर्धारित ८ ओभरमा ३ विकेट गुमाई लायन्सले ८१ रनमात्र बनाउन सक्यो । अर्धशतक बनाएका हरिशंकर साह म्यान अफ द म्याच घोषित भए । दोस्रो खेलमा केआईईसी वीरगन्जले रौतहट राइनोजलाई ७० रनले पराजित गर्यो । टस जितेको केआईईसीको निर्धारित २० ओभरमा ६ विकेट गुमाई १ सय ५६ रन बनाएको थियो । सुरजप्रसाद कुर्मीले ५७, रामनरेश गिरीले ३४ र अविनाश कर्णले ३५ रन बनाए । रौतहट राइनोजका सन्जय साहले ३ विकेट लिए । जितेन्द्र मुखिया, राजेश यादव र सुनील मिश्राले ११ विकेट लिए । जवाफमा रौतहट राइनोजको निर्धारत २० ओभरमा ८ विकेट गुमाई ८६ रनमात्र बनाउन सक्यो । राइनोजका गौरव खड्का (३२) र सन्जय साह (१४) बाहेक अन्य ब्याट्सम्यानले दोहोरो अंकमा रन बनाउन सकेनन् । डब्लु आनन्द मल्लिक र आदिल खानले खाता खोलेनन् । केआईईसीका अल्फाज मन्सुरीले ३ विकेट र सम्साद अन्सारीले २ विकेट लिए ।"
युभेन्ट्स पराजित,मिलान पिट्र जिलिस्की र लोरेन्जो इजिग्नेले दोस्रो हाफमा गरेको गोल मदतले इटालीको सिरी ए मा नेपोलीले युभेन्ट्समाथि आइतबार राति २१ को जित रचेको छ । युभेन्ट्स प्रशिक्षक माउरिजियो सारीका लागि नेपोली फर्काइ स्तब्धपूर्ण यो हारसँगै दुःखद बन्यो । सन् २०१८ मा उनलाई नेपोलीले बर्खास्त गरेको थियो । यसै सिजन उनी युभेन्ट्स गएका थिए । आठपल्टको लिग विजेताका लागि एक गोल क्रिस्टियानो रोनाल्डोले गरे । लगातार नवौं खेलमा रोनाल्डोको यो १३ औं गोल हो । खराब प्रदर्शनबाट गुज्रिरहेको नेपोली नवौं स्थानमा उक्लेको छ । एएस रोमाले लाजियोको ११ खेलको जितमा विश्राम लगाउँदै ११ को बराबरी खेल्यो ।
रियल शीर्षस्थानमा,म्याड्रिड रियल म्याड्रिड आइतबार राति अक्टोबरयता पहिलोपल्ट स्पेनी ला लिगाको शीर्षस्थानमा उक्लेको छ । रियलले रियल भालाडोलिडलाई १० ले हरायो । बार्सिलोना अघिल्लो दिन भ्यालेन्सियासँग पराजित भएपछि रियललाई फाइदा पुगेको हो । रियलको एकमात्र गोल १२ मिनेटअगाडि नाचोले गरे । रियल अब बार्सिलोनाभन्दा ३ अंकले अगाडि रह्यो । एट्लेटिको म्याड्रिड र लेगानेसबीचको खेल गोलरहित बराबरीमा टुंगियो ।
ग्रिनफिल्डलाई सफलता,"काठमाडौं (कास) ग्रिनफिल्ड र बीएनएले सातौं एन्जल्स हर्ट कप अन्तरस्कुल बास्केटबलमा सोमबार सफलता पाएका छन् । ग्रिनफिल्डले फ्लोरोसेन्टलाई ३५३० ले र बीएनएले ग्रिनल्यान्डलाई ३१३० स्कोरले हराए । आयोजक एन्जल्स हर्ट ए ले कान्तिपुर एकेडेमीलाई ३०२० र एन्जल्स हर्ट बी ले काठमाडौं भ्यालीलाई २३२० स्कोरले हराए । नेपाल मोडेलले नवजीवनलाई १८१४, भ्याली पब्लिकले सेबलाई ३०२४, नवोदितले हर्टल्यान्डलाई २४२० र गोल्डेनपिकले ईबीएलाई २४१२ ले हराए ।"
नेतृत्व छाडेपछिका पारस,अमेरिका र ओमानको दबाबअमेरिका र ओमानले यसअघि नै लिग २ का खेल सुरु गरे पनि हामीलाई कुनै दबाब छैन । हामीले यो तीनवर्षे यात्राको साइकल सुरु गरेका पनि छैनौं । कसरी सुरुआतभन्दा पनि कसरी अन्त्य ठूलो हो । तर सबै खेल महत्त्वपूर्ण छ । घरेलु मैदानमा खेलिने भएकाले अझ महत्त्वपूर्ण हुनेछ । हामीले यो अवसरको फाइदा लिन्छौं भन्ने विश्वास छ । कीर्तिपुर मैदानमा हाम्रो रेकर्ड राम्रो छ । त्यसैले यसको सक्दो फाइदा लिनुपर्छ । अमेरिका र ओमान अहिले राम्रो टोली हुन् । अहिले हामीलाई चाहिएको भनेको चार जित हो । त्यो नतिजा निकाल्ने हो भने हामी पनि राम्रो स्थितिमा आउँछौं । नामिबियामा विगतमा डिभिजन २ खेल्दा हामी लिगको अन्तिम म्याच खेल्नु अघिसम्म पहिलो र दोस्रो स्थानमा थियौं । अन्तिम खेल हारेपछि चौथो स्थानमा झर्यौं । चौथो स्थानमा झरेपछि मुखैमा आएको एकदिवसीय अन्तर्राष्ट्रिय पनि गयो । त्यसको चार वर्षपछि बल्ल बल्ल गएर विश्वकप छनोटबाट हामीले एकदिवसीय अन्तर्राष्ट्रिय मान्यता पायौं । सुरुआतभन्दा अन्त्य कस्तो भन्ने पनि उत्तिकै महत्त्वपूर्ण छ । राम्रो सुरुआत गर्ने हो भने हाम्रो आत्मविश्वास पनि बढ्ने र राम्रो सन्देश पनि दिनेछ । यो स्त्तरमा राम्रो गर्दै गएपछि विपक्षीमाथि डरत्रास पनि बनाउनुपर्छ । सबै टोली यहाँ आएर नेपाललाई कसरी हराउने भन्ने योजनामा हुन्छन् । त्यसैले हामीले घरेलु खेलहरू जित्नु धेरै नै महत्त्वपूर्ण छ ।
थारंगाले ललितपुरबाट खेल्ने,"(काठमाडौं)  श्रीलंकाका ओपनर ब्याट्सम्यान उपुल थारंगाले एभरेस्ट प्रिमियर लिग (ईपीएल) को तेस्रो संस्करणमा साबिक विजेता ललितपुर प्याट्रियट्सबाट खेल्ने भएका छन् । आयोजक ईपीएल प्रालिले सोमबार थारंगालाई विदेशी खेलाडी कोटाबाट ललितपुरले अनुबन्ध गरेको जनाएको हो । ईपीएल चैत १ देखि १५ सम्म कीर्तिपुरस्थित त्रिवि क्रिकेट मैदानमा हुनेछ । सन् २००५ को अगस्टदेखि श्रीलंकाको राष्ट्रिय टिमबाट खेलेका ३४ वर्षे थारंगा बायाँहाते ब्याट्सम्यान हुन् । उनी विकेटकिपर पनि हुन् । श्रीलंकाका लागि २ सय ३५ एकदिवसीय, ३१ टेस्ट र २६ ट्वान्टी२० अन्तर्राष्ट्रिय खेलेका छन् । टेस्टमा ३ र एकदिवसीयमा १५ शतक बनाएका छन् । थारंगा र श्रीलंकाली महान क्रिकेटर सनथ जयासूर्याले सन् २००६ मा पहिलो विकेटमा गरेको २ सय ८६ रनको कीर्तिमानी साझेदारी सन् २०१८ मा मात्र तोडिएको थियो । उनीहरूले इंग्ल्यान्डविरुद्ध लिड्समा त्यो साझेदारी गरेका थिए । उनी गत जुनजुलाईमा इंग्ल्यान्डमा भएको एकदिवसीय विश्वकपमा श्रीलंकाली टिममा स्थान बनाउन असफल भएका थिए । ललितपुरका टिम मालिक किशोर महर्जनले थारंगाको उपस्थितिले आफ्नो टिमका युवा खेलाडीलाई मार्गदर्शन मिल्ने विश्वास व्यक्त गरे । ईपीएलको यो सिजन अझै सानदार हुनेवाला छ । किनभने हामीसँग विस्फोटक ओपनिङ ब्याट्सम्यान र विकेटकिपर छन् । उनले टिमभित्र युवा खेलाडीलाई प्रोत्साहन गर्नेछन् । निश्चित रूपमा हाम्रा खेलाडीले उनीजस्ता क्रिकेटरबाट धेरै कुरा सिक्न पाउनेछन् ।श्रीलंकाको यू१५, यू१७ र यू१९ को टिमबाट नियमित खेलेका उनले सिनियर टिमबाट एकदिवसीय अन्तर्राष्ट्रियमा २१ खेल र ट्वान्टी२० मा ६ खेलमा कप्तानीको भूमिका निभाएका छन् । एकदिवसीय क्रिकेटमा सातपल्ट २ सयभन्दा बढीको साझेदारी गर्ने उनी विश्वकै दोस्रा ब्याट्सम्यान हुन् । ईपीएलका लागि ललितपुर प्याट्रियट्सले मलाई छनोट गरेकोमा खुसी छु । नेपालमा बढ्दो क्रिकेट संस्कार र त्यसको हिस्सा हुन पाउनु अर्को खुसी हो । नेपालको सुन्दरता नियाल्न आतुर छु । नेपाली क्रिकेटको नयाँ पुस्तामाझ आफ्नो ज्ञान बाँड्न तयार छु, अनुबन्धपछि थारंगाले प्रतिक्रिया दिएका छन् ।"
अस्ताए ब्रायन्ट,मार्क स्टेइन न्युयोर्क टाइम्स
ज्ञान निकेतनमा बास्केटबल,काठमाडौं (कास) ज्ञान निकेतन माविको आयोजनामा १९ औं ज्ञान निकेतन बास्केटबल प्रतियोगिता मंगलबार सुरु हुँदै छ । माघ २१ सम्म चल्ने प्रतियोगितामा प्लस टू ब्वाइज र स्कुल ब्वाइजतर्फ २४ टिमले भाग लिने ज्ञानका प्रमुख कार्यकारी निर्देशक विश्वजित कुँवरले सोमबार पत्रकार सम्मेलनमा जनाए । प्लस टू ब्वाइजमा १६ तथा स्कुल ब्वाइजतर्फ ८ टिमले भाग लिनेछन् । प्लस टू तर्फ चार तथा स्कुलतर्फ दुई समूहमा विभाजन गरी लिगकम नकआउटमा प्रतिस्पर्धा हुनेछ ।प्रतियोगिता गर्न करिब ३ लाख ५० हजार खर्च हुनेसंयोजक सञ्जयजित कुँवरले बताए । प्लस टू मा टाइम्स कलेज र स्कुलमा आयोजक ज्ञान निकेतन साबिक विजेता हुन् । खेल शंखमूलस्थित आयोजककै कोर्टमा हुनेछ ।

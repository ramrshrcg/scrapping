शीर्षक,विवरण
सबै सीमा नाका एक साता बन्द,"तीन ठाउँमा प्रयोगशाला खोलिनेकोभिड१९ को संक्रमण परीक्षणका लागि सरकारले थप तीन ठाउँमा प्रयोगशाला स्थापना गर्ने भएको छ । काठमाडौंको टेकुमा मात्र परीक्षण हुँदै आएकामा धुलिखेल अस्पताल, बीपी कोइराला अस्पताल धरान र वीर अस्पतालमा पनि कोभिड१९ परीक्षण प्रयोगशाला स्थापना गरिने भएको हो । मन्त्री खतिवडाले चीनबाट तत्काल चिकित्सक नमगाइने बताए । चीनबाट चिकित्सक पठाउन तयार छौं भनेर खबर आएको छ । हामी आवश्यक पर्यो भने सहकार्य गर्छौं । तर अहिले नै चिकित्सक बोलाउनुपर्ने स्थिति छैन, उनले भने । भारतले औषधि अभाव हुन नदिने बताएको पनि उनले जानकारी दिए । नेपालमा औषधिभन्दा पनि ल्याबमा परीक्षण गर्ने, स्वाब टेस्ट गर्ने केमिकल थप ल्याउनुपर्ने र ल्याब पनि थप स्थापना गर्नॅपर्ने भएकाले तीसँग सम्बन्धित सामग्री आयात गरिने उनले बताए ।"
चिनियाँ मोडल अपनाउने तयारी,"उनीहरूले लकडाउन कम समय गरे । चीनले चाहिँ यातायातलगायत सबै बन्द गराएको थियो, उनले भने । सापकोटा चिनियाँ मोडल एकद्वार प्रणालीअनुसार हुने भएकाले संक्रमण रोकथाम र नियन्त्रणमा अलि बढी प्रभावकारी हुने बताउँछन् । राज्यले नै सेवा सुविधा प्रवाह गर्दा प्रभावकारी हुने देखियो । यो मोडल प्रभावकारी देखियो । सुरुमै अस्पताल भर्ना हुँदा ठीक भएको संख्या पनि ठूलो छ । तर इटालीको अवस्था विकराल छ, उनले भने । सापकोटाका अनुसार चिनियाँ मोडल जस्तै गर्न पूर्वाधारको तयारी र परीक्षण किट्सबाट बढी परीक्षण गर्नुपर्छ । चीनले छोटो समयमा अस्पताल पनि निर्माण गरेको थियो । चिनियाँ मोडललाई पछ्याउन नेपाल र चीन सरकारको चिकित्सक टोलीबीच दुई दिनअघि भिडियो कन्फरेन्स पनि भएको थियो । कन्फरेन्समा चिनियाँ चिकित्सक टोलीले चीनमा कोभिड१९ रोकथाम र नियन्त्रणमा आफूहरूले हासिल गरेको सफलताबारे जानकारी दिएका थिए । कोभिड१९ रोकथाम र नियन्त्रण गर्न कसरी सकिन्छ भनेर नेपाल सरकारले चिनियाँ सरकारलाई परराष्ट्र मन्त्रालयमार्फत पत्र पठाएको एक सचिवले कान्तिपुरलाई जानकारी दिए । निकट भविष्यमा चीनबाट एक टोली आउने र उसले हामीलाई प्रशिक्षण दिने आशा गरेका छौं, ती सचिवले भने । चीन सरकारले कुनै पनि अवस्थामा सहयोग गर्न तयार रहेको पत्र पठाएको छ । नेपालस्थित चिनियाँ दूतावासका एक अधिकारीका अनुसार चीन नेपाललाई मेडिकल सामग्रीसहित कोभिड१९ रोकथाम र नियन्त्रणका लागि सहयोग गर्न तयार छ । नेपाललाई आवश्यक पर्दा दैनिक उपयोगका सामग्री पनि निर्यात गर्न तयार छौं, ती अधिकारीले भने ।"
परीक्षण थोरै,"काठमाडौं (कास) उत्तरी छिमेकी चीनबाट फैलिएको कोभिड१९ को संक्रमण दक्षिणी छिमेकी भारतमा बढिरहे पनि नेपालमा न्यून मात्रामा मात्र परीक्षण भइरहेको छ । राष्ट्रिय जनस्वास्थ्य प्रयोगशाला टेकुमा दिनमा ५० देखि ६० जना शंकास्पद बिरामीको मात्रै परीक्षण भइरहेको छ । आइतबार पनि करिब ६० जनाको परीक्षण भएको प्रयोगशालाका प्रवक्ता राजेशकुमार गुप्ताले जानकारी दिए ।हवाईमार्ग र स्थलमार्गबाट पछिल्लो समय धेरै यात्री भित्रिरहेकाले कोभिड१९ को परीक्षणको दायरा बढाउनुपर्ने आवाज सबैतिरबाट उठिरहेको छ । प्रयोगशालाकी प्रमुख डा रुणा झाका अनुसार प्रयोगशालाले कस्तो नमुना जाँच्ने भन्ने मापदण्ड सरकारले नै बनाएकाले त्यो परिवर्तन नभएसम्म परीक्षणको परिमाण बढाउन सकिँदैन । हामीले त आएको नमुना परीक्षण गरेर रिपोर्ट दिने हो, उनले भनिन्, परीक्षणका लागि स्याम्पल खोज्दै हिँड्ने काम हाम्रो होइन । जनस्वास्थ्यविद् डा शरद वन्तले नेपालमा शंका लागेका सबै व्यक्तिको परीक्षण गर्ने बेला भइसकेको बताए । जति धेरैको परीक्षण गरेर ढुक्क हुन्छौं, त्यति नै संक्रमण फैलनबाट रोक्न सक्छौं, उनले भने । निजामती कर्मचारी अस्पतालका छाती रोग विशेषज्ञ डा विदेश विष्टले कोभिड१९ को संक्रमणका लक्षण देखिएका सबै बिरामीको परीक्षण नगरी हचुवाको भरमा उपचार गर्न कठिन भएको बताए । जनस्वास्थ्य प्रयोगशालाका प्रवक्ता राजेशकुमार गुप्ताका अनुसार परीक्षणलाई तीव्रता दिनकै लागि दुई हजार वटा परीक्षण किट्स (रिएजेन्ट लगायतका सामग्री) को टेन्डर पास भइसकेको छ ।"
"बच्चालाई घरभित्रै राख्नू, सीप सिकाउनू","(काठमाडौं)  बालाजुकी शारदा पाण्डेका छिमेकीहरू बालबच्चासहित काठमाडौं छाडेर गाउँ फिरिसके । नोवल कोरोना (कोभिड१९) को त्रासका कारण टोलै सुनसान भइसके पनि पाण्डे परिवार भने यही सुरक्षित रूपमा बस्ने योजनामा छ । तर आफ्ना छोराछोरीलाई घरभित्रै भुलाउन भने उनलाई निकै हम्मे पर्ने गरेको छ । त्यसका लागि पाण्डेले केही दिनदेखि अनेक उपाय गर्दै छिन् । कोभिड१९ को त्रास बढेसँगै छोराछोरीलाई घरै व्यस्त बनाउने प्रयासमै उनको दिन बित्छ । राजधानीकै एक निजी विद्यालयका प्रिन्सिपलले बालबालिकालाई घरायसी काम सिकाएर व्यस्त राख्न अभिभावकलाई सुझाएका छन् । हाम्रा विद्यालयले शब्द र अंकका ज्ञान दिए । जीवन जिउने सीप सिकाउन पछि परे, मेदिन लामिछानेले सामाजिक सञ्जालमा लेखेका छन्, यो लामो छुट्टीमा अभिभावकले आफ्ना नानीबाबुलाई जीवन जिउने सीप सिकाऔं, व्यस्त राखौं ।परीक्षा सकिएपछि कोभिड१९ को संक्रमणबाट जोगिन सरकारले चैत मसान्तसम्म विद्यालय बन्द गर्न र कुनै शैक्षिक गतिविधिसमेत नगर्न आग्रह गरिसकेको छ । एसईई तथा विश्वविद्यालयका कतिपय परीक्षा अर्को सूचना नभएसम्मका लागि स्थगित भइसकेका छन् । कक्षा ११ र १२ को परीक्षा तत्कालका लागि स्थगित नगरिएको भए पनि अनिश्चित नै छ । मानिसहरूको चहलपहल हुने तथा भीडभाडयुक्त स्थानहरू कोभिड१९ को संक्रमणका लागि जोखिमपूर्ण भएकाले कतिपय अभिभावकले छोराछोरीलाई घरेलु काम र मनोरञ्जनमा व्यस्त गराउन थालेका छन् । पाण्डे पनि तीनैमध्येकी एक हुन् । कक्षा ६ र ३ मा पढ्ने उनका छोराछोरीको परीक्षा सकिएका कारण गृहकार्य छैन । त्यसैले उनले बच्चालाई घरभित्रै खेलाउने तथा दैनिक कामकाज सिकाउने गरेकी छन् । म एक्लैले गर्दै आएको काममा उनीहरूलाई पनि सहभागी गराउँछु, उनले भनिन्, कुचो लगाउने, खाना पकाउने, कपडा धुने काम पनि उनीहरू म सँगसँगै गर्न थालेका छन् ।प्रिन्सिपल लामिछानेले बालबालिकालाई खाना पकाउने, तरकारी केलाउने, लुगा धुने, कुचो लगाउने, भाँडा सफा गर्ने, सियोधागो चलाउने जस्ता सीप सिकाउन अभिभावकहरूलाई सुझाव दिन्छन् । भनिन्छ, घर पहिलो पाठशाला हो, जहाँ बालबालिकाले आधारभूत सीपहरू सिक्छन् । बालबालिकाको क्षमता, उमेर, अवस्था, रुचि र इच्छाअनुसार सिक्ने र सिकाउने क्रियाकलापमा सहभागी गराएर घरभित्र व्यस्त राख्न सकिने सुझाव विज्ञहरूले अभिभावकलाई दिएका छन् । विद्यालयबाहेक घरमा सिक्ने व्यावहारिक सीप सिकाउने समय यतिबेला उपर्युक्त रहेको उनीहरूको भनाइ छ । छोरीहरू मोबाइल र सामाजिक सञ्जालमा बढी समय बिताउन थालेपछि राजधानीमा बस्दै आएकी पर्वतकी शकुन्तला ढकालले दुई सन्तानबीच चित्रकला तथा लेखन प्रतियोगिता गराउँदै आएकी छन् । फेसबुकमा चाहिँदा नचाहिँदा कुरा पनि आउँदारहेछन्, त्रासको समयमा यस्ता गलत सूचनाबाट बालबालिकालाई जोगाउनुपर्ने रहेछ, उनले भनिन् । हल्लाकै कारण झन् बालबालिका थप डराउने गरेको उनले अनुभव सुनाइन् । ढकालले छोराछोरीलाई कतै घुमाउन, डुलाउन लैजाने अवस्था नरहेकाले घरभित्रै खेल्न मिल्ने खेलकुद सामग्री जुटाएको बताइन् । त्यसबाहेक उनले घरभित्रै चटपटे र पानीपुरी बनाएर सबैलाई खुवाउने काम १३ र ९ वर्षीय छोरीलाई दिएकी छन् । १३ वर्षीया रञ्चुले पानीपुरी बनाउने र ९ वर्षीया रविनाले चटपटे तयार पार्ने जिम्मा पाएका छन् । बाबुआमाले पनि खुसी भएर उनीहरूले तयार पारेको चटपटे र पानीपुरी खाने गर्छन् । पहिलेपहिले बाहिर गएर खान्थें, अहिले घरमै चटपटे, पानीपुरी बनाउने सामग्री जुटाइदिएको छु, उनले भनिन्, बाहिर पनि जाँदैनन्, हामीले पनि सँगै खाइदिएपछि खुसी पनि हुन्छन् । रञ्जु र रविनाले खाना, खाजा बनाउन पनि आमालाई सघाउँछन् । बालबालिकालाई घरभित्रै खेल्न, धेरै समय बिताउनका लागि बाबुआमाले स्थान र ठाउँ मिलाइदिनुपर्ने विज्ञहरू बताउँछन् । त्यसका लागि सजिलो र सुरक्षित स्थल आवश्यक पर्छ । घर बाहिर निस्कन पनि डरलाग्दो अवस्था रहेकाले बालबालिकालाई समय बिताउन सजिलो होस् भनेर घरमा इन्टरनेट जडान गरेको अभिभावक सन्तोष पौड्यालले बताए । उनीहरूलाई घरमै बसेर युट्युबमा दैनिक एउटाएउटा फिल्म हेर्न सल्लाह दिएको उनले सुनाए । जहाँतहीँ कोरोनाको हल्ला छ, घरबाहिर जानभन्दा फिल्म हेर्यो भने त केही कुरा जानिन्छ, बुझिन्छ, उनले भने । छोराछोरीलाई घरमै बस्दा पनि केही चीजवस्तु छोएपछि साबुन पानीले हात धुन, तातो र झोलिलो खानेकुरा खान लगाएको उनले जनाए । घरको अवस्थाअनुसार बालबालिका बाहिर नजाने वातावरण मिलाउन सकिने उनको अनुभव छ । करेसाबारी, खेतीपातीको काममा समेत स्कुले केटाकेटीलाई लगाउन सकिने पौड्यालले बताए ।मुखैमा आएको एसईई परीक्षा रोकिएका विद्यार्थीलाई भने परीक्षाको तयारीलाई समेत निरन्तरता दिइराख्न शिक्षाविद्हरूले सल्लाह दिएका छन् । विश्वभर फैलिएको कोभिड१९ को त्रास घट्नेबित्तिकै परीक्षाको नयाँ मिति घोषणा हुने सम्भावना छ । त्यसका लागि पनि विद्यार्थीले तयारी गरिराख्नुपर्ने शिक्षा मन्त्रालयका अधिकारीहरू बताउँछन् । खेल, कथा, गीतसंगीत, नृत्य र अभिनय, चित्र र रङको क्रियाकलापमा बालबालिकालाई सक्रिय बनाउन सकिने युनिसेफले जनाएको छ । मनोविद् मीनाक्षी दाहालले त्रास र भयको बेला बालबालिकाको मनोवैज्ञानिक अवस्था बुझेर व्यवहार गर्नुपर्ने सुझाव दिन्छिन् । घरभित्रै राख्ने नाममा बालबालिकालाई धेरै बन्धक बनाउनु पनि हुँदैन, उनले भनिन्, घरबाटै निस्कन नदिँदा उनीहरू झन् केके नै हुन खोज्यो भनेर त्रसित हुन सक्छन् । सुरक्षा विधि अपनाएर घर वरपरसम्म शारीरिक कसरत गराउनुपर्छ । संकट र विपद्का बेला बालबालिकालाई सही सूचना दिनु अझै जरुरी हुन्छ । अभिभावकहरूले आफ्ना बालबालिकाहरूलाई धेरै समय दिएर कुराकानी गर्ने, सत्यतथ्य सूचना दिनुपर्ने दाहालले बताइन् । सिर्जनात्मक काममा व्यस्त बनाएर डर भगाउन सकिन्छ, उनले भनिन् । जथाभाबी थुक्ने, सिँगान फाल्ने, हातमुख नधुने बानीमा सुधार ल्याउनुपर्ने उनको धारणा छ । त्रिभुवन विश्वविद्यालयकी प्राध्यापक सुशान आचार्यले बालबालिकालाई जीवनोपयोगी सीप सिकाउने मौकाका रूपमा बिदालाई उपयोग गर्न सकिने सल्लाह दिएकी छन् । घरायसी काम सिकाउने र अतिरिक्त पढ्न, लेखनमा उनीहरूलाई सहभागी गराउनुपर्ने उनको सुझाव छ । दुई घण्टा टीभी हेर्छन् भने अर्को दुई घण्टा टीभीमा हेरेको कुरालाई लेख भनेर लेखन क्षमता बढाउन सकिन्छ, आचार्यले भनिन्, घरभित्रै सुरक्षित राख्ने नाममा टीभी मात्रै हेर्न दिने वा मोबाइल मात्र खेलाउन दिने काम घातक हुन्छ । घरभित्र र वरपरको वातावरण भने खतरामुक्त, भयमुक्त, बालबालिकालाई चोटपटक नलाग्ने, दुर्घटना नहुने किसिमको हुनुपर्नेमा अभिभावकहरू चनाखो हुनुपर्ने आचार्यले जनाइन् ।"
साढे ५ लाख शय्याका क्वारेन्टाइन बनाइने,"(काठमाडौं)  सरकारले कोरोना भाइरस (कोभिड१९) को सम्भावित जोखिमलाई मध्यनजर गर्दै देशभर करिब साढे ५ लाख शय्याका सार्वजनिक क्वारेन्टाइन निर्माण गर्ने तयारी गरेको छ । संस्कृति, पर्यटन तथा नागरिक उड्डयनमन्त्री योगेश भट्टराईको संयोजकत्वमा रहेको क्वारेन्टाइन स्थल निर्माण तथा व्यवस्थापन कार्यदलको बैठकले आइतबार संघ, प्रदेश र स्थानीयले अनिवार्य रूपमा क्वारेन्टाइन निर्माण गर्नुपर्ने प्रस्ताव तयार पारेको हो । उपत्यकामा संघीय सरकारले कम्तीमा ५ हजार, प्रत्येक प्रदेश र महानगरपालिकाले २२ हजार, उपमहानगरपालिकाले ११ हजार, नगरपालिका र गाउँपालिकाले ५ सयदेखि १ हजार शय्याका क्वारेन्टाइन निर्माण गर्नुपर्ने कार्यदलको प्रस्ताव छ । कतिपय क्वारेन्टाइनलाई आवश्यक पर्दा अस्पतालका रूपमा समेत प्रयोग गर्न मिल्ने गरी संरचना बनाउनुपर्नेछ । कार्यदलले काठमाडौंको इचंगुनारायण र बलम्बुस्थित मनमोहन अस्पतालको भवन परिसरमा क्वारेन्टाइन निर्माण गर्न सकिने भन्दै त्यसको क्षमता र खाका पेस गर्न काठमाडौंका प्रमुख जिल्ला अधिकारी जनकराज दाहाललाई निर्देशन दिएको छ । त्यस्तै काठमाडौं, ललितपुर, पोखरा, बुटवल र धरानमा रहेका होस्टल र रंगशाला परिसरमा पनि क्वारेन्टाइन बनाउन लागिएको छ । यसका लागि ती स्थानको क्षमता केकति छ भन्ने खाका पेस गर्न राष्ट्रिय खेलकुद परिषद्लाई भनिएको छ । प्याब्सन, एनप्याब्सन र हिसानका पदाधिकारीलाई पनि विभिन्न शैक्षिक संघसंस्था र होस्टलमा कम्तीमा दुई हजार शय्याका क्वारेन्टाइन निर्माणको खाका पेस गर्न निर्देशन दिइएको छ ।क्वारेन्टाइन निर्माणका लागि गृह मन्त्रालयका सहसचिव नारायण शर्मा दुवाडीको संयोजकत्वमा गठित समितिले मापदण्डको खाका तयार पारेको छ । क्वारेन्टाइन स्थल निर्माणसम्बन्धी मापदण्डको मस्यौदा समितिले आइतबार साँझ गृह मन्त्रालयमा बुझाएको छ । सरकारी, गैरसरकारी, निजी र व्यक्तिगत स्वामित्वमा भएका भौतिक संरचना र स्थलमा सार्वजनिक क्वारेन्टाइन निर्माण गर्न सकिने मस्यौदामा उल्लेख छ । उक्त मस्यौदा सोमबार बिहान बस्ने कार्यदलको बैठकमा पेस गरिने सहसचिव दुवाडीले कान्तिपुरसँग बताए । त्यसपछि उपयुक्त स्थान छनोट र स्थलगत निरीक्षण गरेर काम अघि बढ्छ, उनले भने । बैठकमा अर्थ, गृह र सहरी विकास मन्त्रालय तथा सेना, प्रहरी, सशस्त्र प्रहरी र राष्ट्रिय अनुसन्धान विभागका अधिकारी सहभागी हुने गृह मन्त्रालयका प्रवक्ता केदारनाथ शर्माले जानकारी दिए । भारतबाट भित्रिएकालाई ॅसेल्फ क्वारेन्टाइनसरकारले भारतबाट आएका नेपाली नागरिकलाई अनिवार्य रूपमा सेल्फ क्वारेन्टाइनमा बस्न अपिल गरेको छ । कोरोना भाइरसको सम्भावित संक्रमण फैलन नदिन गृह मन्त्रालयले सुरक्षा निकाय र स्थानीय प्रशासनमार्फत उनीहरूलाई कम्तीमा १४ दिन सेल्फ क्वारेन्टाइनमा बस्न आग्रह गरेको हो । भारतबाट विभिन्न नाका हुँदै नेपाल भित्रिएका नागरिकको संक्षिप्त परिचय, जान लागेको जिल्ला, स्थानीय तह र वडाको समेत विवरण संकलन गरेर सेल्फ क्वारेन्टाइनमा बसेनबसेको अनुगमन र निगरानी गर्न गृहले ७७ वटै जिल्ला प्रशासन कार्यालय, नेपाल प्रहरी र सशस्त्र प्रहरीलाई निर्देशन दिएको छ ।गृह मन्त्रालयका सहप्रवक्ता उमाकान्त अधिकारीले ७७ वटै जिल्ला प्रशासन कार्यालय, नेपाल प्रहरी र सशस्त्र प्रहरीलाई परिपत्र गर्दै नाकाबाट भित्रिएका नेपालीको व्यक्तिगत अभिलेख राख्न र उनीहरू कुन जिल्ला तथा स्थानीय तह र वडामा जान लागेको हो, त्यसको सबै विवरण राख्न निर्देशन दिइएको बताए । नाकाबाट भित्रिएका नागरिक कहाँ जान्छन्, नेपाल प्रवेशपछि सेल्फ क्वारेन्टाइनमा बसेका छन्छैनन्, त्यसको सूक्ष्म निगरानी र अनुगमन गर्न स्थानीय प्रशासन र सुरक्षा निकायलाई सर्कुलर गरिएको छ, अधिकारीले कान्तिपुरसँग भने, नागरिककै स्वास्थ्य सुरक्षालाई ध्यानमा राखेर यस्तो निर्देशन दिइएको हो, विदेशबाट आएर सेल्फ क्वारेन्टाइनमा नबस्ने र मन्त्रालयको निर्देशन अटेर गर्नेमाथि कानुनअनुसार कारबाही हुन्छ ।भारतबाट १५ दिनमा भित्रिए ६ लाखभारतमा कोरोना संक्रमित भेटिएपछि त्यहाँ रहेका ६ लाखभन्दा बढी नेपाली स्थलमार्ग हुँदै नेपाल भित्रिएका छन् । फागुन २५ यता झापाको काँकडभिट्टादेखि कञ्चनपुरको गड्डाचौकीसम्मका नाका हुँदै उनीहरू नेपाल भित्रिएका हुन् । कोरोनाको संक्रमण भएका मानिस भित्रिन सक्ने आशंकामा दक्षिणतर्फ सशस्त्र प्रहरीले १ सय ६४ र नेपाल प्रहरीले १ सय २८ स्थानमा हेल्थ डेस्क स्थापना गरेका छन् । नेपाल भित्रिएका सबैको ज्वरो जाँच गरेर प्रवेश दिइएको छ । १५ दिनको अवधिमा नेपाल भित्रिएका ७० जना भारतीय नागरिकमा ज्वरो भेटिएपछि उतै फर्काइएको छ । गृह मन्त्रालयले सीमाबाट ज्वरो आएका बिरामी भित्रिन नदिन सुरक्षा जाँचलाई कडा पार्न निर्देशन दिएको छ । गृह मन्त्रालयका सहप्रवक्ता उमाकान्त अधिकारीले तराईमधेस र दक्षिणतर्फ सीमा जोडिएका जिल्लास्थित सुरक्षाकर्मीलाई नाकामा बढी केन्द्रित हुन निर्देशन दिइएको बताए । सुरक्षा र स्वास्थ्य जाँचमा सम्झौता नगर्न स्पष्ट रूपमा निर्देशन दिएका छौं, उनले भने, सोहीअनुसार आवश्यक मात्रामा सुरक्षाकर्मी र कर्मचारीलाई नाकातर्फ बढी केन्द्रित हुन भनिएको छ ।औषधि र सेनिटाइजर निकासीमा प्रतिबन्धसरकारले कोरोनाको सम्भावित संक्रमणलाई ध्यानमा राख्दै तत्कालका लागि औषधि, सेनिटाइजर र मास्क निकासीमा प्रतिबन्ध लगाएको छ । कोरोनाको सम्भावित जोखिमका कारण नेपालमै यसको खपत बढ्न सक्ने औंल्याउँदै सीमा नाका हुँदै औषधि, सेनिटाइजर र मास्क निर्यात र निकासीमा अस्थायी प्रतिबन्ध लगाएको हो । गृह मन्त्रालयका प्रवक्ता केदारनाथ शर्माले अर्को निर्णय नभएसम्मका लागि स्वास्थ्यजन्य कुनै पनि वस्तु निकासी गर्न नपाइने बताए । सरकारी निर्णय अटेर गरिए नाकाबाट त्यस्ता व्यक्तिलाई सामानसहित पक्राउ गर्न स्थानीय प्रशासन र सुरक्षा निकायलाई निर्देशन दिइएको उनले बताए ।"
बहराइनमा तीन नेपालीलाई कोरोना,"(काठमाडौं)  वैदेशिक रोजगारका लागि बहराइन पुगेका तीन नेपाली कामदारलाई कोरोना भाइरस (कोभिड१९) संक्रमण देखिएको छ । शनिबार दुई जना र आइतबार एक जनामा संक्रमण पुष्टि भएको हो । उनीहरू ४० देखि ४६ वर्ष उमेरका छन् । यसअघि यूएईमा रहेका दुई नेपालीमा संक्रमण देखिएको थियो । बहराइनका लागि नेपाली राजदूत पदम सुन्दासले संक्रमित तीनै जना नेपालीको उपचार भइरहेको बताए । बहराइन सरकारले प्रकाशन गर्ने हेल्थ बुलेटिनअनुसार तीन जनामा संक्रमण पुष्टि भएको छ, उनले भने, अहिले उनीहरूको केस नम्बर मात्रै हामीसँग छ । पूरा विवरण मागिएको छ । सुन्दासका अनुसार तीन जना अलगअलग कम्पनीका कामदार हुन् । इरानबाट आएका ६१ वर्षीय भारतीय कामदारबाट नेपालीमा संक्रमण सरेको बहराइनको स्वास्थ्य मन्त्रालयले जनाएको छ । उनी बस्दै आएको क्याम्पका झन्डै ४ सय जनालाई क्वारेन्टाइनमा राखिएको छ । सुन्दासका अनुसार उक्त क्याम्पमा पनि दुई जना नेपाली छन् । उनीहरूको स्वास्थ्य रिपोर्ट आइसकेको छैन । अर्को एक कम्पनीमा कार्यरत नेपाली महिलालाई पनि क्वारेन्टाइनमा राखिएको छ । बहराइनमा झन्डै २ हजार महिलासहित ३५ हजार नेपाली कार्यरत छन् । सबैभन्दा बढी होटल र सेवा क्षेत्रमा छन् । नेपाली क्लब, बहराइनका अध्यक्ष कल्याण श्रेष्ठका अनुसार बहराइन सरकारले कामदारको सुरक्षाका लागि प्रभावकारी कदम चाल्न कम्पनीहरूलाई निर्देशन दिएको छ । संक्रमणको जोखिम कसरी कम गर्न सकिन्छ भन्ने जानकारी कम्पनीले दिइरहेको छ, ३०४० जनाभन्दा बढी कामदार रहेको कम्पनीमा सेफ्टी अफिसरमार्फत सूचना दिइएको छ, उनले भने । उनका अनुसार कामदारसम्म सूचना पुर्याउन नसके जोखिम बढ्नेमा सरकार र कम्पनी गम्भीर छन् ।"
वीरगन्जका उद्योगीको रिपोर्ट नेगेटिभ,"वीरगन्ज (कास) कोभिड१९ बाट संक्रमण भएको आशंका गरिएका वीरगन्जका ६७ वर्षीय उद्योगी शिवकुमार रुंगटाको र्यालको नमुना परीक्षणमा नेगेटिभ देखिएको छ । विहारको राजधानी पटनास्थित पीएमसीएच अस्पतालले उनमा संक्रमण नरहेको रिपोर्ट परिवारलाई दिएको छ । अस्पतालले रिपोर्ट थप परीक्षणका लागि भारतको महाराष्ट्रको पुणेस्थित नेसनल इन्स्टिच्युट अफ भाइरोलोजीमा पठाइएको छ । वीरगन्ज१० का रुंगटा करिब तीन साताअगाडि भारतको कोलकाता, दिल्ली र देहरादून भ्रमण गरी गत फागुन २१ मा घर फर्किएका थिए । उनमा १४ दिनपछि गत बुधबार साँझ ज्वरो र सास फुल्ने समस्या देखिएको थियो । बिहीबार वीरगन्जकै निजी अस्पतालमा उपचार सम्भव नभएपछि त्यही साँझ पटना लगिएको थियो ।"
'शंकास्पद'लाई खोज्दै स्वास्थ्यकर्मी,डा लोचन कार्की ९८५१०५६६८९ (प्रत्येक दिन दिउँसो १ देखि २ बजे)डा शिवप्रसाद श्रेष्ठ ९८५१०५७१९० (बिहान ७ देखि ८ बजेसम्म)डा अनिलविक्रम कार्की ९८०४२५९२८३ (दिउँसो १ देखि २ बजे)डा बद्री रिजाल ९८५११४८६९९ (दिउँसो १ देखि २ बजे)डा प्रकाश बुढाथोकी ९८४१३३६९४३ (दिउँसो १२ देखि २ बजेसम्म)डा निरजकुमार सिंह ९८४९२२८९०३ (दिउँसो १२ः३० देखि १ः३० सम्म)डा विश्वराज दवाडीविपेश आचार्य९८५१०९२७३४ (दिउँसो १२ देखि २ बजेसम्म)डा लिजन महर्जन ९८४११९०२५८ (बेलुका ५ः३० देखि ६ः३० सम्म)डा नन्दाकुमारी गुरुङ ९८४७०३१४८६ (बिहान १० देखि १२ बजेसम्म)डा प्रमोद जोशी ९८४१५२५६७० (बिहान ११ देखि १२ बजेसम्म)डा रितेश थापा ९८४१५५६४१२ (बेलुका ७ः३० देखि ८ः ३० सम्म)डा सञ्जीव तिवारी ९८५११६७७२२ (दिउँसो १ देखि ३ बजेसम्म)
चिकित्सक नै असुरक्षित,"हेटौडा (कास) हेटौंडास्थित सरकारी, निजी तथा सहकारी अस्पतालमा सुरक्षित सामग्री उपलब्ध नहुँदा कोरोनाको शंका भएका बिरामीलाई स्वास्थ्य सेवा दिन कठिनाइ हुने गरेको चिकित्कसले बताएका छन् । विश्वभर महामारीका रूपमा फैलिरहेको कोरोनाका लक्षण भएका बिरामी हेटौंडामा पनि देखा परेका छन् । त्यस्ता, बिरामीसँग चिकित्सक प्रत्यक्ष सम्पर्कमा हुन्छन् । प्रत्यक्ष सम्पर्कमा हुँदा चिकित्सक नै असुरक्षित हुने गरेका छन् । हेटौंडा अस्पतालमा आइतबार भएको चिकित्सकहरूको संयुक्त बैठकमा एन ९५ मास्क र व्यक्ति सुरक्षित सामग्री (पीपीई) समेत नभएको भन्दै चिकित्सकले गुनासो पोखेका थिए । हेटौंडाका २ जनामा उच्च ज्वरो र श्वासप्रश्वास समस्या भएका बिरामी देखेपछि चिकित्सक नै असुरक्षित भएको महसुस गरेका हुन् । कोरोना भाइरसको लक्षण भएका यी दुई व्यक्तिलाई भरतपुर पठाइएको थियो । बिरामीमध्ये एक जना दुबईबाट आएका र अर्का भारतबाट आएका थिए । त्यतिबेला चिकित्सकले पीपीईको महसुस गरेका थिए । आफू सुरक्षित भएर त्यस्ता बिरामीको जाँच गर्नुपर्ने डा कमल दवाडीले बताए । हेटौंडाका अस्पतालहरूमा केरोना संक्रमित भेटिनुभन्दा पहिले नै तयारी अवस्थामा रहनुपर्ने चिकित्सहरूले बताएका छन् । हेटौंडाका निजी, सरकारी र सहकारी अस्पतालहरूमा सुरक्षाका सामाग्री छैनन् । फ्रन्टलाइनमा बसेर उपचार गर्नुपर्ने चिकित्सकहरू आफैं असुरक्षित रहेको अवस्थामा कसरी उपचारमा संलग्न हुने डा सागर काफ्लेले भने, कम्तीमा स्वास्थ्यकर्मीलाई उपचार गर्ने क्रममा सुरक्षित रहने पोसाक र उपकरण तत्काल उपलब्ध गराउनुपर्यो । प्रदेश सरकारले उपत्यकाबाहेक अन्य जिल्लामा क्वारेन्टाइन, आइसोलेसन वार्ड तथा भेन्टिलेटरसहितको आईसीयू कक्षा निर्माण गर्ने घोषणा गरे पनि त्यसका लागि आवश्यक स्रोत साधन र जनशक्ति जुटाउन हम्मेहम्मे परेको छ । प्रदेश सरकारको सामाजिक विकास मन्त्रालयले आवश्यक स्रोत साधन र जनशक्ति अभाव मेटाउनका लागि संघीय सरकारसँग विभिन्न पाँच प्रकारका सामग्री माग गरेको छ भने तीनवटा सामान खरिद प्रक्रिया अगाडि बढाएको मन्त्रालयका स्वास्थ्य महाशाखा प्रमुख सतिश विष्टले जानकारी दिए । प्रदेश सरकारले कोरोना भाइरसका शंकास्पद बिरामीलाई उपचार गर्न हेटौंडामा पाँच सय शय्याको क्वारेन्टाइन कक्ष निर्माण गर्ने गरी तयारी अगाडि बढाइसकेको र अन्य जिल्लालाई पनि आवश्यकताअनुसार तयारी गर्न निर्देशन दिइएको बताए । कोरानाको शंकास्पद बिरामी निगरानी तथा व्यवस्थापनका हेटौंडा११ नवलपुरस्थित हेटौंडा एकेडेमीमा २ सय शय्या, हेटौंडा१० मा रहेको वनविज्ञान अध्ययन संस्थानमा १ सय शय्या, हेटौंडा६ मा निर्माणाधीन गौरीटार खेलकुद एकेडेमीमा १ सय शय्या, हेटौंडा अस्पतालमा १ सय र कर्रा खोलामा रहेको सशस्त्र प्रहरी क्याम्पमा १ सय शय्याको क्वारेन्टाइन कक्ष निर्माण गर्न लागिएको सामाजिक विकासमन्त्री युवराज दुलालले जानकारी दिए ।"
"कर्मचारी कार्यालय गए, काम गरेनन्","(काठमाडौं)  सरकारले कोरोना भाइरस (कोभिड१९) को सम्भावित संक्रमण रोकथाम गर्न अत्यावश्यकबाहेकको सेवा बन्द गरेपछि आइतबार सरकारी कार्यालय सुनसान रहयो । सेवाग्राहीको अत्यधिक भीड रहने जिल्ला प्रशासन, यातायात व्यवस्था कार्यालय, मालपोत, नापी, कर कार्यालयलगायत सुनसान देखिएका हुन् । सेवाग्राहीको अत्यावश्यक काम नभएकाले नगरेको काठमाडौंका सहायक प्रमुख जिल्ला अधिकारी कृष्णबहादुर कटुवालले बताए । सेवाग्राही आएका थिए । अत्यावश्यक काम नभएकाले हामीले भित्रै छिराएनौं, उनले भने । प्रशासनले नागरिकता, राहदानी, नाबालक परिचयपत्र, संस्था दर्ता तथा नवीकरण, हातहतियार नवीकरणलगायत सेवा तत्काललाई स्थगित गरेको सूचना जारी गरेको छ । सूचनामा भनिएको छ, शान्ति सुरक्षालगायत अत्यावश्यक सेवासँग सम्बन्धित कार्य यथावत् रहनेछन् । प्रशासनले जिल्लाका सबै सरकारी कर्मचरी र अत्यावश्यक सेवामा कार्यरत निजी क्षेत्रका समेत कर्मचारीले यथावत् रूपमा कार्यालमा उपस्थित भई काम गर्न निर्देशन दिएको छ । त्यस्तै, संघ, प्रदेश र स्थानीय तहका सार्वजनिक, सामुदायिक तथा निजी सेवा प्रदायक संस्थाबाट प्रदान गरिने अत्यावश्यकबाहेकका अन्य सेवा चैत २१ सम्मै बन्द हुने प्रशासनले जारी गरेको सूचनामा उल्लेख छ । काठमाडौं प्रशासनले शान्तिसुरक्षालाई अत्यावश्यकभित्र राखेको छ भने भक्तपुरले शान्ति सुरक्षाको निवेदन लिने कार्यसमेत बन्द गरेको छ । भक्तपुर प्रशासनले जारी गरेको सूचनामा नयाँ नागरिकता जारी, प्रतिलिपिसम्बन्धी, राहदानीको आवेदन नलिने उल्लेख छ । ललितपुरले पनि नागरिकता र राहदानीको काम रोकेको छ । ललितपुरको एकान्तकुनास्थित यातायात कार्यालयले अर्को सूचना प्रकाशित नगरेसम्मका लागि सवारी चालक अनुमतिपत्रका लागि लिने लिखित परीक्षा, लाइसेन्स वितरण तथा ट्रायल परीक्षा, नयाँ दर्ता, नविकरण, ट्रायल तथा राजस्वसम्बन्धी सम्पूर्ण सेवा बन्द गरेको छ । सवारी चालक अनुमतिपत्र एकान्तकुना यातायात कार्यालयका निमित्त प्रमुख सुनिता भट्टराईले सरकारी निर्देशनअनुसार कर्मचारी उपस्थित भएपनि कार्यालयबाट दिइने सेवा भने बन्द रहेको बताइन् । इमेरजेन्सी काम परेमा गर्न सकिने गरी तयारी अवस्थामा बसेका छौं, उनले भनिन् ।कार्यालयमा आएका सेवाग्राही आइतबार गेटबाटै फर्किएका हुन् । मालपोतले पनि जग्गा नामसारी, किनबेच, रोक्कालगायत जग्गासम्बन्धी सम्पूर्ण सेवा बन्द गरेको छ । नापी कार्यालयले पनि आफ्नो कित्ताकाट, अंशबन्डा, हालसाबिक, फिल्डबुक उतार्ने जस्ता नक्सासम्बन्धी सेवा बन्द गरेको जनाएको छ । ललितपुरका प्रमुख नापी अधिकृत नारायण रेग्मीले सोमबार बस्ने भूमि व्यवस्था, सहकारी तथा गरिबी निवारण मन्त्रालयको बैठकको निर्णयअनुसार थप कदम चालिने बताए । कर्मचारीलाई कार्यालयमा अनिवार्य उपस्थित हुन भनेका छौं, उनले भने । ललितपुरको लगनखेलस्थित जिल्ला अदालत भने खुला छ । अदालतले बन्दीप्रत्यक्षीकरण, अभियोगपत्र दर्ता, बयान र थुनछेक, पक्राउ पुर्जी अनुमति र जरुरी पक्राउ पुर्जीको समर्थन, म्याद थप तथा महामारीसँग सम्बन्धित गम्भीर प्रकृतिका निवेदनको नियमित सुनुवाइ गरिने जनाएको छ । त्यस्तै, रकम तिरी कैदबाट छाड्न दिइने निवेदन, बालबालिका जिम्मा दिनेसम्बन्धी निवेदनको पनि नियमित सुनुवाइ र त्यससम्बन्धी अन्य कार्य सम्पादन गर्ने व्यवस्था मिलाएको छ । मुद्दा, रिट तथा निवेदनमा पेसी तारिखलगायत अन्य कामकारबाही भने स्थगत गरेको जनाएको छ । अदालतका वैतानिक वकिल सूर्यलक्ष्मी महर्जनले सेवाग्राहीलाई रूघा, खोकी वा ज्वरो आएका वा रोगको लक्षण देखिएका सेवाग्राहीलाई अदालतमा नभई अस्पतालमा स्वास्थ्य जाँचका लागि पठाउने व्यवस्था मिलाएको बताइन् । अदालतमा कर्मचारी, न्यायाधीश, कानुन व्यवसायीलाई मास्क र सेनिटाइजर अनिवार्य प्रयोग गर्ने व्यवस्था मिलाइएको छ ।"
लद्दाखमा ८२ नेपाली अलपत्र,"सेसेल्समा नेपालीको रोजगारी गुम्योकाठमाडौं होटल तथा पर्यटन केन्द्रित पूर्वी अफ्रिकी टापु सेसेल्समा रहेका होटलरेस्टुराँ कोभिड१९ को सन्त्रासका कारण बन्द भएपछि त्यहाँ रहेका झन्डै २ सय नेपाली कामदारले जागिर गुमाएका छन् ।सेसेल्सस्थित गैरआवासीय नेपाली संघका अध्यक्ष रामप्रसाद पन्तका अनुसार त्यस टापुमा १५ सय नेपाली कामदार रहेका छन् । तीमध्ये अधिकतर सरकारी तहको सुरक्षित रोजगारीमा छन् । स्थानीय होटलरेस्टुराँको रोजगारी गुमाएकाहरू नेपाल फर्कन चाहन्छन्, तर उपाय देखिएको छैन, उनले भने । जागिर गुमाएका भारतीय, श्रीलंकाली, बंगलादेशी घर फर्किए पनि नेपालीका लागि घर फिर्ने माध्यम नमिलेको पन्तले जानकारी दिए ।सेसेल्समा इटाली, होल्यान्ड घर भएका र स्थानीयसहित ८ जनामा कोभिड१९ को संक्रमण पुष्टि भइसकेको छ ।"
कञ्चनपुरमा 'कर्फ्यु',कञ्चनपुर (कास) जिल्लामा आइतबार राति १२ बजेदेखि आकस्मिक उपचार र अत्यावश्यकबाहेकका कामका लागि बाहिर निस्कन रोक लगाइएको छ । जिल्लास्तरीय कोभिड१९ संक्रमण जोखिम न्यूनीकरण उपसमितिले अत्यावश्यक सामग्रीबाहेकका पसल पनि बन्द गर्ने निर्णय गरेको छ । जिल्ला प्रशासन कार्यालयले साँझदेखि बजार क्षेत्रमा माइकिङ गरेर यसबारे जानकारी गराएको छ । प्रमुख जिल्ला अधिकारी नूरहरि खतिवडाले निर्णयको अवज्ञा गरिए कानुनी कारबाही गरिने बताए । खाद्यान्नलगायत अत्यावश्यक वस्तु खरिदका लागि भने बाहिर निस्कन पाइने उनले जानकारी दिए ।
भारतबाट आएका भागेर धनकुटा पुगे,धनकुटा (कास) भारतको केरलाबाट आएका दुई जना बिरामी धरानस्थित बीपी कोइराला स्वास्थ्य विज्ञान प्रतिष्ठानबाट भागेर धनकुटा पुगेका छन् । कोभिड१९ को लक्षण देखिएपछि उनीहरू उपचारका लागि धनकुटा जिल्ला अस्पताल पुगेका थिए । उनीहरूलाई साँगुरीगढी गाउँपालिकाको महाभारतस्थित घरैमा चिकित्सक र प्रहरीको निगरानीमा क्वारेन्टाइनमा राखिएको जिल्ला प्रहरी प्रमुख एसपी सुदर्शनप्रसाद कोइरालाले बताए । केरलाबाट फर्किएका ६ मध्ये दुई बिरामी थिए ।
विदेशबाट आउनेको विवरण दिनहुँ केन्द्रमा पठाउन निर्देशन,काठमाडौं (कास) संघीय मामिला तथा सामान्य प्रशासन मन्त्रालयले विदेशबाट फर्किएकाहरूको दिनहुँ व्यक्तिगत विवरण तयार गरी केन्द्रमा पठाउन मुलुकभरका सबै स्थानीय तहका वडालाई निर्देशन दिएको छ । मन्त्रालयले सबै स्थानीय तहका प्रमुख प्रशासकीय अधिकृतलाई सर्कुलर जारी गर्दै दिनहुँ आफ्नो निकायका वडाभित्रको आवश्यक रेखदेख र निगरानीको व्यवस्था मिलाउन निर्देशन दिएको हो ।
चीन र भारतबाट चिकित्सा सामान ल्याइने,"काठमाडौं (कास) सरकारले चिकित्सा प्रयोजनका अत्यावश्यक सामान चीन र भारतबाट ल्याउन प्रक्रिया अगाडि बढाएको छ । चिकित्साकर्मीले उपयोग गर्ने व्यक्तिगत सुरक्षा उपकरण, मास्क, थर्मोमिटर, भेन्टिलेटर, मनिटरलगायत चिकित्सा सामग्री दुवै छिमेकी मुलुकबाट ल्याउन प्रक्रिया सुरु गरिएको हो । जसमा २०० मनिटर र १०० भेन्टिलेटरसमेत छ । हामीले अत्यावश्यक चिकित्सा सामग्री ल्याउने प्रक्रिया सुरु गरेका छौं, स्वास्थ्य मन्त्रालयका प्रमुख विशेषज्ञ डा रोशन पोखरेलले भने ।"
सरकारी छात्रवृत्तिमा पढेका जनशक्ति उपचारमा खटाइने,"काठमाडौं (कास) स्वास्थ्य मन्त्रालयले सातै प्रदेशमा कार्यरत मेडिकल अधिकृत, वरिष्ठ चिकित्सक र नेपाल सरकारको छात्रवृत्तिमा अध्ययन गरिरहेका एमबीबीएस र एमडीएमएसका विद्यार्थीलाई कोभिड१९ रोकथाम तथा नियन्त्रणका लागि परिचालन गर्न अनुरोध गरेको छ । मन्त्रालयको आइतबार बसेको मन्त्रीस्तरीय बैठकले कोभिड१९ को रोकथाम तथा नियन्त्रणका लागि न्यूनतम सेवा प्रवाह नरोकिने गरी नेपाल सरकारको छात्रवृत्तिमा योग्यता हासिल गरेका मेडिकल अधिकृत, वरिष्ठ चिकित्सक, नेपाल सरकारको छात्रवृत्तिमा एमडीएमएस र एमबीबीएस अध्ययन गरिरहेका जनशक्तिलाई परिचालन गर्न अनुरोध गरेको छ ।"
मर्स्याङ्दीमा बस खस्दा तीनको मृत्यु,तनहुँ (कास) तनहुँको आँबुखैरेनीस्थित ऐनापहराबाट मर्स्याङ्दी नदीमा आइतबार बस खस्दा तीन जनाको मृत्यु भएको छ । २१ जना घाइते छन् । सल्यानका २२ वर्षीय सन्दीप ओली र ४० वर्षीय चूडामणि रेग्मीको मृत्यु भएको हो । अर्का एक मृतकको पहिचान नखुलेको डीएसपी लीलाराज लामिछानेले बताए । पोखराबाट दाङ जाँदै गरेको ना५ख ४२९४ नम्बरको बस करिब एक सय मिटर तल नदी किनारमा खसेको हो ।
भ्रमपूर्ण सन्देश रोकौं,"यति बेला सिंगो विश्व समानान्तर गतिमा फैलिरहेजस्ता देखिने दुई संक्रमणबाट गुज्रिरहेको छ कोरोना भाइरस (कोभिड१९) र सामाजिक सञ्जालमार्फत फैलिने अफवाह, भ्रम र तोडमोड गरिएका तथ्यहरू । यी दुवैको संक्रमण तीव्र गतिमा विस्तार भइरहेको छ र त्यसको असर नेपालजस्ता अविकसित देशहरूमा सघन रूपमा महसुस हुँदै छ । विषम परिस्थितिमा सूचना प्रसार कसरी गर्ने भन्ने ज्ञान नभएको, सरकारी तहबाट व्यवस्थित सूचना प्रसार नभइरहेको, अनि सामाजिक सञ्जालमार्फत प्रसारित अपुष्ट सूचनामा छिट्टै विश्वास गर्ने समाज रहेको कारण अफवाहको संक्रमण झनै तीव्र हुने खतरा छ । अहिले नेपालसँग सिमाना जोडिएका छिमेकी भारतका विभिन्न राज्यमा कोरोना संक्रमण द्रुत गतिमा फैलिरहेको छ । खुला सीमा र सीमावर्ती नाकामार्फत भइरहेको हजारौंको सहज आवागमनले सम्भावित जोखिमतर्फ संकेत गरिरहेको छ । यो पृष्ठभूमिमा राज्यका तर्फबाट आसन्न विषम परिस्थितिबारे आम जनतालाई नियमित रूपमा सुसूचित गराउने प्रणाली नहुँदा भ्रमपूर्ण विवरणहरूको तीव्र प्रसार भइरहेको छ । विश्व स्वास्थ्य संगठनले भनेझैं कोरोनाझैं गलत सूचनाको संक्रमण तीव्र बन्दै जाँदा अफवाह फैलिने र सत्यभन्दा त्रासदीपूर्ण खबरहरू शक्तिशाली भई आम मानिसमा मनोवैज्ञानिक असर पार्ने खतरा उत्तिकै छ । कोरोनाको सम्भावित संक्रमण रोक्न केही दिनयता राज्यस्तरबाट केही राम्रा प्रयासहरू भइरहेका छन्, तर ती पर्याप्त छैनन् । खासगरी संकटसँग जुध्ने तयारी, त्यस क्रममा देखापर्न सक्ने अप्ठ्यारा र हाम्रो सीमितताबारे जनतालाई राम्रोसँग सुसूचित गराउने काम हुन सकेको छैन । औषधि पत्ता नलागिसकेको र उपचारको सर्वमान्य विधिसमेत निर्क्योल नभइसकेको यो महामारी हाम्रा निम्ति बिल्कुलै नयाँ हो । यसको प्रारम्भिक रोकथाम र संक्रमण फैलिसकेपछि राज्यले निर्वाह गर्नुपर्ने भूमिकाको विषयमा सार्वजनिक वृत्तमा ठूलो चासो छ । यस्तो जनचासोलाई सम्बोधन गर्न स्वास्थ्य मन्त्रालय वा मन्त्रालयसम्बद्ध विभागहरूले आफ्नो आधिकारिक वेबसाइट वा फेसबुकमा सन्देश छाडेरमात्रै पुग्दैन ।कोरोना संक्रमण र यसबाट सिंगो अर्थसामाजिक व्यवस्था र मनोविज्ञानमा पार्ने गम्भीर प्रभावलाई बुझेरै संक्रमणको जटिल प्रभाव झेलिरहेका अमेरिका र युरोपका मुलुकहरूले एकद्वार प्रणालीमार्फत नागरिक र सञ्चार माध्यमसँग निरन्तर संवाद जारी राखेका छन् । राज्यका जिम्मेवार पदाधिकारीहरूले प्रत्येक दिनजसो पत्रकार सम्मेलनमार्फत आफूले गरेका काम र विकसित परिस्थितिबारे बताउँदै नागरिकलाई आश्वस्त पार्ने प्रयास गरिराखेका छन् । यी देशहरूले फेसबुक, ट्वीटर, इन्स्टाग्राम, ह्वाट्सएप, भाइबर आदिमार्फत पनि सक्रियताका सूचना प्रवाह गरिरहेको देखिन्छ । तर हामीकहाँ त्यस्तो अवस्था छैन । यहाँ अफवाह र भ्रमको तीव्र प्रसार सामान्य मानिसबाट मात्रै भइरहेको छैन, जिम्मेवार तहसमेत त्यसको स्रोत बनेको देखिन्छ । पछिल्ला दिनमा सामाजिक सञ्जालमार्फत भ्रम र अफवाह फैलाउने केही व्यक्तिको पहिचान गरेर प्रहरीले नियन्त्रणमा लिन थालेको छ । तर त्यतिले मात्रै अफवाह र तथ्यहीन तर्कहरूको प्रसार रोकिँदैन । खासगरी सरकारका मन्त्री, दलका नेताहरूले भाइरस संक्रमणबारे जसरी सार्वजनिक अभिव्यक्ति दिइरहेका छन्, त्यसले आम मानिसलाई आश्वस्त पार्नेभन्दा पनि भ्रम फैलाउने काम गरिरहेको छ । केही साताअघि मात्रै पर्यटनमन्त्री योगेश भट्टराईले आसन्न परिस्थितिको सामान्य ख्याल पनि नगरी कोरोनामुक्त देश भनेर प्रचार गर्दै पर्यटक भित्र्याउन सकिन्छ भन्ने अभिव्यक्ति दिएका थिए । शनिबारमात्रै स्याङ्जा पुगेर भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले नेपालीको रोगसँग लड्न सक्ने क्षमता रहेकाले कोरोनाले केही गर्दैन भन्ने आशयको अभिव्यक्ति दिइन । यस्ता भनाइ वैज्ञानिक आधारसम्मत थिएनन् । तर दूरदराजसम्म फैलिएको सामाजिक सञ्जालमार्फत यस्ता भ्रमप्रसार तुरुन्तै भयो ।आफूले गरेको प्रयास र भइरहेका कामबारे सार्वजनिक जानकारी दिन सरकारले कुनै मन्त्री वा अधिकारीलाई फोकल पोइन्ट बनाउनुपर्छ र उनैमार्फत सबै सूचना प्रवाह हुने व्यवस्था मिलाउनुपर्छ । सरकारले एकद्वार नीतिबाट सूचना सम्प्रेषण गर्न नसक्दा सामाजिक सञ्जालमा सरकारप्रति अविश्वास त पोखिएको छ नै, सरकारी कमजोरीको फाइदा उठाउँदै सस्तो लोकप्रियता कमाउन व्यक्तिगत तवरबाट अफवाह फैलाउने काम पनि भइरहेको छ । झन् महामारीजस्तो विषम परिस्थितिमा त भ्रमपूर्ण सूचनाकै बलमा कालोबजारी मौलाउने, सर्वसाधारणलाई गुमराहमा राखेर सार्वजनिक शान्ति खलबल्याउने खतरासमेत छ । संक्रमणको महामारीमा राज्यले गरेका प्रयासमा नागरिकस्तरबाट सहयोग जुट्न जरुरी छ । तर त्यसका निम्ति राज्यले आफूले गरेको प्रयास र सम्भावित परिस्थितिबारे नागरिकलाई निरन्तर सूचित गरिराख्नुपर्छ, जसका लागि सरकारका अनेकन मुखबाट आपसमा बाझिने तथ्यहीन अभिव्यक्तिहरू दिने कार्य मन्त्री र जिम्मेवार पदाधिकारीले तुरुन्त बन्द गर्नुपर्छ ।"
सहरमा दलन,"दीपा नेपालीको अधिकृतकै घरमा अपमान लेखले जातीय विभेद ग्रामीण क्षेत्रमा मात्रै होइन, सहरीमा पनि उत्तिकै छ भन्ने उजागर गरेको छ । जातको कारण अपमानित गरी डेरा छोड्न दबाब दिनु संविधानमा व्यवस्था गरिएको नागरिक अधिकारको खिल्ली उडाउनु हो । सरकारी कोषबाट तलब खाने अधिकृतले जातीय विभेद गर्नु आश्चर्यजनक छ । नेपाली समाजमा धर्म, जाति, क्षेत्र, भूगोल र रंगको आधारमा विभेद गरिन्छ । यसले समाजलाई त कमजोर बनाएकै छ, साथै सामाजिक विकासमा पनि प्रतिकूल भूमिका खेलेको छ । संविधानमा जति नै राम्रो शब्द राखे पनि यसको कुनै अर्थ हुँदो रहेनछ । विभेदलाई हटाउन समाज नै अग्रसर हुनुपर्छ र समाजका विभिन्न तप्काले यसमा भूमिका खेल्नुपर्छ । महेन्द्रसिंह बम, टीकापुर१ , कैलाली"
सायरीमा जीवनको झङ्कार,"मगमगाउँदो सायरी समाचारमा सायर र सायरीको भरपूर लेखाजोखा पाइन्छ । खासगरी मुसलमान धर्मावलम्बीमाझ प्राचीनकालदेखि चल्तीमा रहेको सायरी, जीवनको लय बन्दै आएको छ । मानव सभ्यताको विकासक्रमसँगै सामाजिक चेतना र जीवन जिउने कलाको तलास हुनथाल्यो । अनि साहित्य, संगीत, गायनमा मानिसको आकर्षण बढ्दै गयो । कतिपय अवस्थामा यी विधाको सानो अंशबाट मानिसको जीवनमा ठूला परिवर्तन भएका छन् । नेपालगन्जमा लोकप्रिय बन्दै गएको सायर र सायरीले नेपालीलाई आकर्षित गरिरहेको छ । नेपालगन्जका सायर अब्दुल लतिफ शौकले आफ्नो जीन्दगीका पलहरू बितेको पत्तै पाएका छैनन् । नेपालगन्जका सायरहरूको सायरी नेपालीभाषामा देखिन थालेको छ । यो निकै राम्रो कुरा हो । भुवनेश्वर शर्मा, चन्द्रागिरि२, काठमाडौं"
सरकार र जनता सँगै अगाडि बढौं,"संसार कोरोना भाइरसग्रस्त भैइरहँदा नेपालमा अहिलेसम्म कोराना संक्रमित देखिएको छैन । सरकारले तथ्य लुकाएको र नेपालमा कोरोना प्रवेश गरिसकेको जस्ता भ्रम छर्न केही बुज्रुक उद्यत छन् । यस्तो विपद्को समयमा सरकारको तथ्यलाई आधिकारिक मान्नुपर्छ । विपद्को समयमा सरकारलाई काम नलाग्ने देखाएर घाटा नागरिकलाई नै हुन्छ । नागरिकको तहबाट कम्तीमा अनावश्यक चहलपहल र हिँडडुल कम गर्नुपर्छ । सरकारले भीडभाड नगर्न र आफ्नो सुरक्षामा पर्याप्त ध्यान दिन नागरिकलाई आग्रह गरिरहेको छ । यस्तोमा बढी जमघट हुने धार्मिक, सामाजिक तथा राजनीतिक गतिविधिलाई बन्द गर्नुपर्छ । कोरोनाको त्रासका कारण पछिल्ला दिनहरूमा राजधानी छोड्ने क्रम चलेको छ । यसैको कारण बसपार्क यात्रुको ठूलो भीड जम्मा भइरहेछ । सरकारले किन बाहिर जाने क्रम र यात्रुको भीडलाई व्यवस्थित गर्न सकिरहेको छैन ? टिकट किन्न बसपार्कमै पुग्नुपर्ने बाध्यता हटाउनुपर्छ । पूर्व, पश्चिम वा विभिन्न प्रदेशका लागि बाहिरिने गाडीहरू राजधानीका अलगअलग ठाउँबाट छुट्ने ब्यवस्था मिलाउनुपर्छ । कम्तीमा देशभित्र सञ्चालनमा रहेको यतायत सेवा सुरक्षित हुनुपर्छ । कसैले राजधानी छाड्न चाहेमा व्यवस्थित तरिकाले यातायत सुविधाको व्यवस्था मिलाउने काम यातायत व्यवसायी र सरकारको हो ।अझ् सर्वसाधारणलाई सुरक्षित तवरले आफ्नो गन्तव्यसम्म पुर्याउन आन्तरिक उडानको जहाज भाडामा व्यवस्था पनि गर्न सकिन्छ । त्यस्तै नयाँ ग्यास सिलिन्डर नबेच्ने नीति पनि लागू गर्नुपर्छ । पुरानो सिलिन्डर ल्याउनेलाई ग्यास उपलब्ध गराउने तर नयाँ सिलिन्डर नबेच्ने । यसो गर्दा मानिसले अनावश्यक स्टक राख्न पाउँदैनन् । सफाइ नागरिकको जीवनशैली बनोस् । यसका लागि सरकारले नागरिकका घर वरिपरि, टोल र गाउँ सफा राख्नुपर्छ भन्ने आग्रह गर्ने हो । सफा नागरिकले नै गर्ने हो । संकटको समयमा धैर्य गुमाउनु हुन्न । यस्तो विपद्को बेला सरकारलाई पूर्ण विश्वास गर्नुपर्छ । उत्तम पुडासैनी, जोरपाटी, काठमाडौंकोरोना संक्रमणको यो समयमा सरकारको मात्र मुख ताकेर हुन्न । नागरिक आफै यो महामारीको रोकथामका लागि आआफ्नो क्षेत्रबाट सक्दो काम गर्नुपर्छ । स्वास्थ्य नै सबैभन्दा ठूलो धन हो, उखान अहिले चरितार्थ भइरहेको छ । अनि सम्मानपूर्वक स्वस्थ जीवन बााच्न पाउने मौलिक हक संरक्षण सरकारको प्रमुख दायित्व हो । र, सरकारले यस्तो महामारीको बेला चालेको कदमलाई साथ नागरिकको कर्तव्य पनि हो । सरकारले २५ भन्दा बढी व्यक्ति जमघट गर्न नपाउने, सबै विद्यालय र विश्वविद्यालय तहको परीक्षाहरू र पठनपाठन स्थगन गर्ने, सिनेमा हलहरू बन्द गर्ने, खेलकुद कार्यक्रमहरू स्थगन गर्ने निर्णय गरेको छ । यी निर्णयमा नागरिकको पनि साथ चाहिन्छ ।त्यस्तै नेपाल फर्केका नागरिकहरूले स्वयम् सतर्कता अपनाउादै परिवार र समुदायसँग अलग हुनेगरी कम्तीमा क्वारेन्टाइनमा बस्नुपर्छ । महामारी विरुद्ध राज्य र नागरिक दुवै सक्रिय भएर लाग्नुपर्छ । भारतले जनता कर्फ्यु जारी गरिसकेको अवस्थामा नेपाल सरकारले पनि यस्तै कडा कदम चाल्न ढिला गर्नु हुादैन । हामी सबै मिलेर सम्भावित जोखिम न्यूनीकरण गर्न हातेमालो गर्दै अगाडि बढौं । कोरोना भाइरसको उपचार पद्धति र औषधी पत्ता नलागेसम्म रोकथामका सबै उपाय अवलम्बन गरौं । नोदनाथ त्रिताल, चौबिसे गापा३, धनकुटा कोरोनाको कारण पूरै विश्व लकडाउनको अवस्थामा छ । कोरोनाबाट बच्न लकडाउन आवश्यक छ । नेपाल सरकारले पनि अत्यावश्यक सेवा अन्तर्गत रहेको १७ बाहेक अरु सेवा बन्द गरेको छ । यो उचित र स्वागतयोग्य कदम हो । तर, खाने मुख त बन्द हुँदैन । बाँच्नका लागि खानैपर्यो, अनि खानका लागि काम गर्नैपर्यो । उच्च वर्गकालाई ४५ महिना बन्दै भए पनि असर नपर्ला, तर दैनिक ज्यालामा परिवार चलाउनेले ४५ दिन काम गरेन भने खाना जुटाउन सक्दैन । हामी विपद्को बेला जो कमजोर छ, उसैलाई बढी सहयोग गर्ने हो । सरकारले तत्काल न्यूनतम राहतको घोषणा गर्ने बेला आएको छ । धेरै जनता गरिबीको रेखामुनि छन् । भारतका कतिपय राज्यले जनतालाई खाद्यान्न वितरण गर्ने, मजदुरलाई रकम दिने जस्ता कामको थालनी गरेका छन् । यसबारे नेपाल सरकारले पनि सोच्नुपर्ने अवस्था आएको छ । विपद्मै हो, सरकार चाहिने । संघ, प्रदेश र स्थानीय तह सरकारको भूमिका विपद्को व्यवस्थापन कसरी गर्ने र जनतालाई कसरी राहत दिने भन्नेमा केन्द्रित हुनुपर्छ । खाद्यान्न सहयोग गर्नुपर्ने नागरिकको पहिचान स्थानीय तहले गर्दा राम्रो । अनि स्रोतसाधनको वितरणमा पनि स्थानीय सरकारको भूमिका महत्त्वपूर्ण हुन्छ । कर्मचारी र सरकारी संरचनालाई जनताको पक्षमा परिचालन गर्नसक्नु अहिलेको आवश्यकता हो । परिचालन गर्न स्पष्ट योजना र खाका चाहिन्छ । त्यस्तै सामाजिक संस्थाहरू पनि व्यापक रूपमा परिचालन गरिनुपर्छ । नागरिक पनि परिचालित हुनुपर्छ । विपद्मा सबैले आफ्नो स्थानबाट भूमिका निर्वाह गर्नुपर्छ । यसतर्फ पनि ठन्डा दिमागले सोचौं । गोपाल देवकोटा, गोकर्णेश्वर ८, काठमाडौं आहुतिको लेख महामारी चिन्तनमा फुटेर हैन, जुटेर महामारीलाई हराउनुपर्छ र समाज गोलबन्द हुन आवश्यक छ भन्ने कुरा मिहिन तरिकाले उजागर गरिएको छ । लेखकले महामारीको समयमा श्रमजीवी वर्ग जहिले पनि नाफाखोर र कालोबजारीको भुमरीमा पिल्सिने यथार्थलाई चिरफार गरेका छन् । अहिलेको विपद्मा ज्यालामजदुरी गरेर बिहानबेलुका छाक टार्ने वर्गलाई ठूलो विपत्तिमा आइलाग्नेमा दुईमत छैन । अबको केही समय सबै कलकारखाना बन्द रहन्छन् । त्यसैले पनि कोभिड१९ को संक्रमण फैलिएसँगै विश्व समुदाय त्रसित हुनु स्वाभाविक नै हो । कोभिड१९ का आधिकारीक सूचना बुझ्दा डराउनुपर्ने अवस्था देखिँदैन । कोरोना संक्रमित अधिकांश बिरामी उपचार गरी सामान्य जीवनमा फर्किरहेका खबर पनि पढ्न पाइन्छ । यस्ता सकारात्मक समाचार मिडियामा निकै कम आउँछन् । नकारात्मक पक्षलाई मात्र बेसी हाइलाइट भएका समाचारले मानिसको मनोविज्ञानमा असर पुर्याउँछ । कोरोना भाइरस संक्रमित ३७ प्रतिशत बिरामीको मात्र मृत्यु हुन्छ । त्यसैले यसको रोकथाममा ध्यान दिनुपर्छ । आफ्नो स्वास्थ्यमा सतर्क हुनुपर्छ । अनावश्यक रूपमा आतंकित हुनुहुन्न । सकेसम्म घरबाट ननिस्कनु, साबुनपानीले हात धुनु कोरोनाको रोकथामको उचुक उपाय हो । आहुतिले लेखेजस्तै विपद्को समयमा कालोबजारी मौलाउँदा श्रमिक वर्ग अप्ठ्यारो स्थितिमा छ । यसमा सरकारको ध्यान पुगेको छैन । आम श्रमिक वर्गको साथमा सरकार हुनुपर्छ । अर्थतन्त्र जति नै खराब स्थितिमा गए पनि आम मानिसले बाँच्नका लागि नुन, चामल र ग्यासमात्र भए पनि पाउन् । बजार अनुगमन र विपद्को व्यवस्थापनमा स्थानीय सरकारको भूमिका छ । अनि हाम नागरिकको पनि उत्तिकै भूमिका छ । गोविन्द विक, कपन, काठमाडौं"
विज्ञान र भूमण्डलीकरणलाई चुनौती,"नेपालको दुर्दशाप्रस्टै छ, ज्ञान र भूमण्डलीकरण दुवै कुरामा नेपालको निर्णायक वा हस्तक्षेपकारी (इन्टरभिनिङ) हैसियत छैन । तर, अन्तर्राष्ट्रिय सम्पर्क सञ्जालको नियति ब्यहोर्ने (रिसिभिङ एन्ड) मै रहे फनि यस्ता महामारीको त्रूरता सहने बाध्यता भने छँदै छ । ज्ञान र जनसुविधाको क्षमताविस्तारमा नेपालले ग्लोबलाइजेसन बाट फाइदा लिन नसकेको मात्र होइन, स्रोत र सम्भावनाहरूको अस्वाभाविक दोहन भइरहँदा पनि राज्य केवल मूकदर्शक भएको नियति हामी भोग्दै छौं । उदाहरणका लागि, नेपाल मेडिकल काउन्सिलमा दर्ता चिकित्सकको संख्या तीस हजार पुगेको छ । तर, नेपालमा सत्र हजार डाक्टर पनि मुस्किलले कार्यरत छन् । धेरै विदेसिए । अहिले, औसतमा एक डाक्टर बराबर सत्र सय नै जनसंख्या पर्छ । यो औसत पनि अत्यन्त भ्रामक आँकडा किन हो भने, नब्बे प्रतिशत डाक्टर सहर छोड्दैनन् र पचहत्तर प्रतिशत काठमाडौंमै बस्छन् । पन्चानब्बे हजार नर्समध्ये पच्चीस प्रतिशत विदेसिइसके । अस्पताल शय्याको संख्या दस हजार पुगेको मान्ने हो भने औसतमा तीन हजार मानिसका लागि बल्ल एउटा शय्या भाग पर्छ । यसको बेग्लै अर्थशास्त्र छ । स्वास्थ्य र पोषण व्यवस्था राम्रो भएका मुलुकमा अस्पतालमा शय्याको आपूर्ति थोरै भए पनि फरक पर्दैन । नेपालको अवस्था फरक छ ।नेपालजस्तो स्रोत, साधन र स्वास्थ्यका विशिष्टीकृत पूर्वाधार अभावका कारण आफ्नै गम्भीर सीमाहरू भएको मुलुकले कोभिड१९ प्रकृतिको भयावह महामारी नियन्त्रणका लागि प्रदर्शन गर्न सक्ने एउटै क्षमता भनेको समयानुकूल व्यवस्थापकीय चातुर्य होÙ आफ्ना कामहरूको प्रस्ट प्राथमिकीकरण हो । उदाहरणका लागि, सरकारको यतिखेरको मुख्य काम दालचामल र पेट्रोल आपूर्ति सहजताबारे भाषण दिने होइन । सबभन्दा पहिले, जसरी पनि कम्तीमा सातै प्रदेशमा कोरोना भाइरस परीक्षण प्रयोगशाला राख्नु र स्वास्थ्य सेवाप्रदायकहरूको व्यवस्था गर्नु हो । केही करोड रकम खर्चेर तत्काल स्थापना गर्न सकिने यो सुविधा अहिले राजधानीमै सहजै पाउन नसकिएको गुनासो व्यापक छ ।विदेशबाट र खास गरी भारतको खुला सीमा भएर आउने नेपालीहरूको स्वास्थ्य परीक्षण गर्ने विश्वसनीय व्यवस्था हुन सकेन । शनिबार हवाइमार्गबाट भित्रिएका चौंसट्ठी नेपालीलाई क्वारेन्टिन मा पठाउने सरकारले तिनै विमानमा नेपाल आएका विदेशीलाई सामान्य ज्वरो जाँचेर सहर प्रवेश गर्न दिएको छ । गड्डाचौकी नाकाबाट नेपाल प्रवेश गर्न खोज्ने संक्रमणको आशङ्का भएका तीन दर्जनलाई भारत फर्काइएको खबर आएको छ । अरू मुलुकबाट हवाइमार्ग हुँदै फर्कन चाहनेलाई पनि बन्देज लगाइएको छ । यदि यो सत्य हो भने सरकार अर्को गल्ती गर्दै छ । असजिलो परेपछि प्रत्येक नागरिक फर्कने आफ्नै मुलुक हो । त्यसका लागि पर्याप्त क्वारेन्टिन केन्द्रहरू, परीक्षण र स्वास्थ्य सुविधा व्यवस्था गर्ने कार्य सरकारको पहिलो प्राथमिकतामा पर्नुपर्छ । हरेक देशले आफ्ना नागरिकलाई मात्र प्राथमिकतामा राखेर महामारी रोकथामका योजनाहरू बनाइरहेका बेला सरकारले नै आफ्नो अक्षमता लुकाउन यस्तो अमानवीय व्यवहार गर्ने हो भने ती नागरिक जानेचाहिँ कहाँ हो ? यस्तो गम्भीर संकटका बेला सरकार यसरी आफैं समस्याको कारक बन्नु हुँदैन । ट्वीटर ः २म्चब्अजथगतध्बनभि"
अपाङ्गतामैत्री सूचना,"नेपालका संविधान र कानुनहरूले पनि अपाङ्गता भएका व्यक्तिलाई प्राथमिकतामा राखी उनीहरूको सर्वोपरि हितको परिकल्पना गरेका छन् । यति हुँदाहुँदै पनि समग्र अपाङ्गता भएको वर्ग नै हरेक प्रकारको प्रकोपको चपेटामा पर्ने गरेको छ । यसै कुरालाई ध्यानमा राखी सीआरपीडीको धारा ११ मा सशस्त्र द्वन्द्व, मानवीय संकट तथा प्राकृतिक प्रकोपको अवस्था लगायत जोखिममा अपाङ्गता भएका व्यक्तिको संरक्षण र सुरक्षा सुनिश्चित गर्न आवश्यक सम्पूर्ण उपाय अवलम्बन गर्नेछन् उल्लेख छ । संख्यामा थोरै भए पनि जोखिमका दृष्टिले अति खतरामा अपाङ्गता भएको वर्ग हुन्छन् । अहिले महामारीको रूपमा देखापरेको कोरोना भाइरसबाट अपाङ्गता भएका व्यक्तिलाई जोगाउन राज्यले विशेष व्यवस्था गर्नुपर्छ । अपाङ्गता भएका बाहेक पनि गर्भवती महिला, बालबालिका, ज्येष्ठ नागरिक, मधुमेह तथा उच्च रक्तचापका बिरामी आदिलाई उच्च सतर्कताका साथ जोखिमबाट सुरक्षित गरिनुपर्छ । नेपाली ऐनकानुनहरूमा दैवी प्रकोपबाट नागरिकलाई कसरी संरक्षण गर्ने भन्ने बारेमा नसोचिएको होइन । दैवी प्रकोप उद्धार ऐन२०३९ मा दैवी प्रकोपबाट प्रभावित व्यक्तिलाई उद्धार तथा पुनःस्थापनाका लागि आवश्यक स्रोतसाधनको समेत अनुमान गरी विभिन्न निकायमा पेस गर्नुपर्ने सम्मको व्यवस्था छ । तर अपाङ्गता भएका व्यक्तिकै लागि भनेर विशेष व्यवस्था उक्त ऐनले गर्नसकेको छैन । तर, जोखिममा रहेका अपाङ्गता भएका व्यक्तिलाई विशेष सेल्टरको व्यवस्था गर्न सकिने बाटो यो ऐनमा खोलिएको छ । यो ऐनले कोरोना भाइरसको महामारीको अवस्थामा के गर्ने भन्ने विषयलाई दिशानिर्देश गरेको छ । त्यस्तै प्राकृतिक प्रकोप पूर्वसूचना रणनीति २०६७ मा अपाङ्गता, जनजाति, सिमान्तकृत लगायत अन्य विशेष अवस्थाका समुदायलाई लिङ्ग र उमेरको आधारमा तथ्यांकको वर्गीकरण गर्नुपर्ने प्रावधान छ । राज्यको प्राथमिकतामा अपाङ्गता भएका व्यक्ति पनि छन् । त्यसैगरी यो रणनीतिमा धेरै जसो संकटापन्न व्यक्तिमा बालबच्चा, वृद्धवृद्धा, गर्भवती महिला तथा अपाङ्गता भएका व्यक्ति पर्छन् । अनि व्यक्ति केन्द्रित पूर्वसूचना प्रणालीको व्यवस्था यो रणनीतिले गरेको छ । सरकारले जोखिममा रहेका वर्गका लागि पूर्वसूचनाको विशेष व्यवस्थाको आवश्यकता पनि बुझेको छ । अहिलेको कोरोना आतंकको समयमा पूर्वसूचना अपाङ्गतामैत्री फर्म्याट को हुनुपर्छ । र, सबै प्रकारका अपाङ्गता भएका व्यक्तिको पहुँचमा सहजै पुर्याउन राज्यको भूमिका जरुरी छ । आम नागरिकको संरक्षणको तयारी मात्रैले विपत् व्यवस्थापनको कार्य हुँदैन । अपाङ्गता भएका व्यक्तिको आवश्यकता पूरा गर्नुपर्ने हुन्छ । राज्यका सबै कार्यक्रम अपाङ्गतामैत्री हुनुपर्नेमा कुनै द्विविधा छैन । राज्यले कोरोना संकट विरुद्धको तयारीमा धेरैको आशंका छ । तर, हामीले सरकारले आफ्नो क्षमता अनुसार तयारी गरिरहेको छ भन्नेमा विश्वास गर्नुपर्छ । राष्ट्रिय अपाङ्ग महासंघले हालै महामारीको उच्च जोखिममा अपाङ्गता भएका व्यक्तिहरू छन् र उनीहरूको आवश्यकतालाई प्राथमिकतामा राख्नुपर्छ भन्दै विज्ञप्ति जारी गरेको छ । अपाङ्गता भएका व्यक्तिको अवस्था विविधतापूर्ण छ । त्यसैले आवश्यकता पनि उत्तिकै फरक हुन्छ । केही अपाङ्गता भएका व्यक्तिका प्राकृति आम अपाङ्गताभन्दा फरक हुन्छ । र, उनीहरू उच्च जोखिममा हुन्छन् । कुनै खास प्रकारको शारीरिक वनाबटकै कारण पनि रोग प्रतिरोध क्षमताको कमी हुने गर्छ । अरू अपाङ्गता भएकाको तुलनामा यस्ता व्यक्ति शारीरिक रूपमा कमजोर हुन्छन् । यसले कोरोना भाइरस संक्रमणको जोखिम तुलनात्मक रूपमा बढी हुन्छ । र, त्यस्ता अपाङ्गता भएका व्यक्तिलाई विशेष संरक्षणको रणनीतिक योजना बनाएर अघि बढ्नुपर्छ । आम नागरिकको संरक्षण योजनामा अपाङ्गता भएका व्यक्तिको सुरक्षा पार्नु स्वाभाविक हो । तर, आम नागरिकसँगै राखेर अपाङ्गता भएका व्यक्तिको सरोकारलाई सम्बोधन गर्न सकिन्न । अपाङ्गता भएका व्यक्तिका लागि विशेष प्याकेज बनाउनुपर्छ । यसरी बनाइने विशेष सुविधायुक्त व्यवस्थालाई विभेदकारी व्यवस्थाका रूपमा लिइनु हुँदैन । जनचेतना र सचेतनाका कार्यक्रम र विशेषगरी पूर्वसूचनाका कार्यक्रम अपाङ्गता भएका व्यक्तिलाई बढी महत्त्वपूर्ण हुन्छन् । सबै सूचनाका स्रोत अपाङ्गतामैत्री हुनुपर्छ । र, आम अपाङ्गता भएका व्यक्ति शिक्षाको अवसरबाट समेत बञ्चित रहेको यस अवस्थामा पूर्वसूचना अति नै महत्त्वपूर्ण हुन्छ । कानुन अघि सबै नागरिक बराबर हुन्छन् । समान संरक्षणबाट कसैलाई पनि बञ्चित गरिने छैन भन्ने कुरा संविधानको मूलमर्म हो । तर अपाङ्गता भएका व्यक्तिको आवश्यकता विशेष हुन्छ । अनि प्रकोप र महामारीमा सबैभन्दा बढी जोखिमको वर्गलाई राज्यले प्रमुख प्राथमिकताका राख्नुपर्छ ।सरकारले विपत् जोखिम न्यूनीकरणका लागि नियमित सचेतनाको व्यवस्था मिलाएकै छ । वार्षिक बजेटमा प्राकृतिक प्रकोप न्यूनीकरणका लागि विनियोजित बजेट कति छ कति । बजेटको व्यवस्था त्यति ठूलो होइन, सरकारले तत्काल निर्णय गरी समावेशी सिद्धान्तका आधारमा अति जोखिमयुक्त व्यक्तिहरूलाई विशेष व्यवस्था गरी सम्भावित खतराबाट जोगाउने निर्णय गर्नु ठूलो हो । २०७२ सालको भूकम्पका बेला नेपाल टेलिकमले दिएको सुविधा होस् वा यातायात व्यवसायीले पुर्याएको सेवा ती सबैको महत्त्व थियो । चाहे राजनीतिक संकटमा होस् वा प्राकृतिक प्रकोप, सबै नेपाली एक भई सामना गरेका इतिहास हाम्रा अगाडि ताजै छन् । भूकम्पमा होस् वा नाकाबन्दीको समयमा, नेपालीले एक भएर विषम परिस्थितिको सामना र समाधान गरेका थिए । अहिलेको कोरोना समस्यालाई पनि सहजै सामना र परास्त गर्ने तयारी गरेर अगाडि बढ्नुको विकल्प छैन । तयारी गर्ने क्रममा अपाङ्गता भएका व्यक्तिको माग र सरोकारलाई पनि सम्बोधन गरियोस् । नेत्रहीन अधिवक्ता ज्ञवाली अपांगतासम्बन्धी कानुनका विद्यावारिधि हुन् ।"
गालीले नहुने काम प्रशंसाले !,"झन्डै ५० वर्षअघिको कुरा । पढ्नमा औसत ५ कक्षाकी एक छात्रालाई स्कुलकी शिक्षिकाले केही प्रश्न सोधिन् । छात्राले जवाफमा आफैंले लेखेको विद्या शीर्षक निबन्धबाट केही हरफहरू सुनाइन् राजाको मान हुन्छ, राज्यमा विद्वान्को मान हुन्छ, संसारमासानैसँग भए पनि सिक्नू विद्याखेर नजाने, रहन्छ आफैंसँग यो सदा ।शिक्षिकाले भनिन्, यस्तो राम्ररी विद्याको महत्त्व बुझाउने छात्राले त भविष्यमा धेरै पढ्ने पक्का छ । यो कविताबाट देखिन्छ, तिमी बाहिरका किताब पनि धेरै पढ्ने गर्छ्यौ । शिक्षिकाका यी शब्दले छात्रालाई पढाइप्रति यति प्रेरणा दियो, उसको जीवन नै बदलियो । ऊ किताबप्रेमी भई । उच्च शिक्षा हासिल गरी ।जिब्रो नचपाऊँ । ५० वर्षअघिकी त्यो छात्रा मै थिएँ र गुरुमा चन्द्रकला गुरुङको त्यो भनाइ अहिलेसम्म अक्षरशः याद छ । म गुरुमाप्रति अनुगृहीत नै छु ।शिक्षकले विद्यार्थीका गल्तीलाई ढाकछोप गर्दै प्रशंसा गर्नुपर्दैन, नचाहिने स्याबासी दिनुपर्दैन । तर विद्यार्थीले अलिकति मेहनत गरे पनि कस्तो राम्रो गरेको ! अझ राम्रो गर्ने क्षमता छ तिम्रो ! मात्र भनिदिने गरे पनि उसको उत्साह चुलिँदै जान्छ । शिक्षकशिक्षिकाका प्रेरक शब्दहरूले विद्यार्थीलाई अघि बढ्न जति प्रेरणा दिन्छन्, त्यति नै विद्यार्थीलाई अझ नयाँ कुरा सिक्न उत्साहित गराउँछन् । लद्दू, काम नलाग्ने, केही गर्न नसक्ने शब्दावली सुन्नुपर्यो भने विद्यार्थी पढाइप्रति गल्दै जान्छ । कसैलाई त्यस्ता शब्दावली प्रयोग गर्दै उसका साथीहरूका अगाडि गाली गरियो भने त झन् ऊ अपमानले भुतुक्कै हुन्छ । स्कुल आउने, पढ्ने जाँगर मर्दै जान्छ । अहिले कति दलित विद्यार्थीले स्कुल छोड्नुको एउटा प्रमुख कारण शिक्षकशिक्षिकाले गर्ने व्यवहार पनि हो । गृहकार्य नगर्दैमा दलित विद्यार्थीलाई पढ्न नसक्ने, कामचोर आदि भन्दै सजाय दिने गर्दा शिक्षकले त्यो विद्यार्थीले स्कुल आउँदा पेटभरि खान पाएको छ कि छैन भन्ने पनि विचार गरेका हुँदैनन् । भोको पेट आएको विद्यार्थी अपमानजनक शब्द सुन्नुपर्दा झनै पीडित हुन्छ । अनि ऊ स्कुल आउनै छोड्छ ।अपमान भोग्नुपरिरहेका विद्यार्थीहरू जीवनभर दुःिखत भइरहन्छन् । अपमान गर्ने शिक्षकशिक्षिकाबाट पछिसम्म तर्किइरहन्छन् । उसैको भलाइको लागि मैले गाली गरेको, पिटेको भन्ने शिक्षक अब काम लाग्दैनन् । अचेल सरकारी स्कुलमा पहिलेको तुलनामा लट्ठीले पिट्ने वा झापड हान्ने काम त गरिन्न, तर शब्दहरूले पिट्ने काम चाहिँ छुटेको छैन । हरेक विद्यार्थीमा केही न केही गुण हुन्छ । त्यो गुणको प्रशंसा गर्दै पढ्न उत्प्रेरित गरिरहने हो भने लद्दू मानिएको विद्यार्थीले पनि मेहनत गर्न थाल्छ । प्रशंसाबाट नफुर्किने मानिस संसारमै हुन्न भन्दा हुन्छ ।१९ औं शताब्दीको सुरुतिरको कुरा । लन्डनका एक युवक लेखक बन्न चाहन्थे । तर उनले स्कुलमा पनि राम्रोसँग पढ्न पाएका थिएनन् । उनका बुबा ऋण तिर्न नसकेर जेलमा थिए । युवक एउटा कारखानामा काम गर्थे । दिनहुँ केही न केही लेख्न कोसिस गरिरहन्थे र लेखेका कथा पत्रिकामा पठाइरहन्थे । आफूले पत्रिकामा चिठी पठाएको देखेर कोही नहाँसून् भनेर उनी राति मात्रै पोस्ट बक्समा हाल्थे । तर कथा अस्वीकृत हुन्थे र युवक निराश बन्थे । एक दिन सम्पादकले कथा राम्रो लागेकाले छापिन स्वीकृत भएको ब्यहोरासहित प्रत्युत्तर पठाए । यस्तो जवाफ पाएपछि ती युवकका आँखा भिजिरहे, खुसीले । उनी बाटामा बेपर्बाह हिँडिरहे । त्यो कथा छापिएपछि युवकमा आफू लेखक बन्न सक्छु भन्ने विश्वास झन् दृढ भयो । उनले अथक मेहनत गरिरहे । कालान्तरमा उनी अंग्रेजी भाषाका प्रसिद्ध लेखक भए । ती थिए चार्ल्स डिकेन्स । सम्पादकले स्वीकृतिको चिठी नपठाएका भए चार्ल्स डिकेन्स यसै हराउन पनि सक्थे कि, के थाहा ? प्रशंसाले मान्छेमा आत्मविश्वास जगाइदिन्छÙ ऊर्जा दिन्छ ।विभिन्न संघसंस्थामा काम गरेपछि मैले पनि सिकेँ, साँच्चै प्रशंसाले मानिसलाई काम गर्न प्रेरणा दिने रहेछÙ अझ मेहनत गर्न जागरुक गराउने रहेछ । कुकुर वा कुनै घरपालुवाले भनेको मान्यो, सिकाएको काम गर्यो भने हामी माया देखाउँछौंÙ केही खान दिन्छौं । त्यस्तै मायालु शब्दहरू काम गर्न कोसिस गरिरहेका विद्यार्थीसँग पनि गर्नुपर्छ भन्ने भावना शिक्षकशिक्षिकामा आउनुपर्छ, अभिभावकहरूमा आउनुपर्छ । आफ्ना छोराछोरीलाई हकारे, तिनका कामको बेवास्ता गरे ती तह लाग्छन् भन्ने कति अभिभावक सोच्ने गर्छन्, जुन गलत हो ।लन्डनकै अर्को प्रसंग । एक युवक किरानापसलमा काम गर्थे । युवकले पसलमा चौध घण्टा खट्नुपर्थ्यो । उनलाई बिस्तारै त्यो काममा वाक्क लाग्दै गयो । पक्कै पनि उनले मालिकबाट अपहेलनाका शब्दहरू सुन्नुपर्थ्यो होला । उनी एक दिन भागेर गाउँ गए, आमा भए ठाउँ । उनलाई पसलमा फेरि काम गर्नु थिएन र आफ्नो स्कुलका एक शिक्षकलाई हृदयविदारक चिठी लेखे, मर्न मन लागेको भन्दै । ती शिक्षकले युवकलाई गाली गर्नुको साटो ढाडस दिए, तिमी धेरै योग्य छौ । मसँगै स्कुलमा काम गर्न आऊ । ती युवक स्कुल गएर काम थाले । शिक्षकको प्रेरणाका कारण उनको जिन्दगी नै बदलियो । अनि त उनी पनि अंग्रेजी भाषाका प्रसिद्ध लेखक बने एचजी वेल्स । ती शिक्षकले सान्त्वना नदिएका भए एचजी वेल्सको जिन्दगीले कस्तो मोड लिन्थ्यो होला ? प्रवेशिका परीक्षामा असफल भएर आत्महत्या गर्नेहरूलाई असफल भएपछि अरूले गाली गर्लान्, अपमान गर्लान् भन्ने भयले नै यस्तो काम गर्न उस्काउँछ । असफल भए पनि केही छैन, फेरि अर्को समय आउँछ भनेर भन्नेछन् वा फेरि मेहनत वा सल्लाह दिनेछन् भन्ने विश्वास भए कुनै पनि विद्यार्थीले त्यस्तो कदम चाल्दैनन् । नेपालमा प्रायः अभिभावक शिक्षकशिक्षिकाले गाली गरे मात्र बालबालिका तह लाग्छन् भनी सोच्छन् । म पनि त्यस्तै सोच्थें । ठूली छोरी ४ कक्षामा पढ्थी । एक दिन गणित पढाउँदा उसले बुझ्नै सकिन । जति कोसिस गर्दा पनि उसले पारा नल्याएपछि मैले पिटें, गाली गरें । उसको टाउकामा कलमको टुप्पो गाडिएर रगत नै आयो । छोरी रोई । अनि बल्ल मलाई आफूले गल्ती गरेको बोध भयो । अहिलेसम्म मलाई त्यो अपराधबोध छ । ठूली भइसकेकी छोरी कहिलेकाहीँ त्यो घटना सम्झाएर मलाई लज्जित तुल्याउने गर्छे ।मेरा एक परिचित डाक्टर छन्, जो आफ्ना आमाबुबासँग बस्न उति रुचाउँदैनन् । कारण सोध्दा उनले भने, मलाई सानोमा बुबाआमाले सानोसानो कुरामा गाली गर्नुहुन्थ्यो । घाँसको भारी धेरै ल्याएन भने पनि गाली गर्ने, बजार गएर बिस्कुट ल्याउँदा ढुसी परेको बिस्कुट ल्यायो भनेर गाली गर्ने, पानीमरुवा भन्ने गर्नुहुन्थ्यो । मलाई घरबाट भागिहालूँ जस्तो लाग्थ्यो । डाक्टरी पढ्न नेपालबाहिर बस्दा कहिले पनि छुट्टीको समयमा घर जाऊँ जस्तो लागेन । आमाबुबालाई गर्ने कर्तव्य त म गर्छु, तर एकदम मायास्नेहले पलाउनचाहिँ सकेको छैन । अर्थात्, छोराले धेरै पढोस् भनेर झपार्ने बानीले छोरालाई नै टाढा गराइदियो ।हो पनि, अभिभावक र शिक्षकले बालबालिकालाई मायास्नेह गर्ने, प्रशंसा गर्ने गरे धेरैको भविष्य राम्रो हुने थियोÙ धेरैले सही बाटो समाउने थिए ।"
भारतमा थप कडाइ,"(नयाँदिल्ली)  सधैं व्यस्त रहने भारतको राजधानी नयाँदिल्ली आइतबार पूरै सुनसान रह्यो । प्रहरी र अत्यावश्यक सवारी सधान मात्र चले । मानिस पनि घरबाहिर निस्किएनन् । औषधि पसलबाहेक अन्य क्षेत्र पूर्ण रूपमा बन्द रहे । मेट्रोसमेत बन्द रह्यो भने सार्वजनिक यातायाततर्फ थोरै संख्यामा बस गुडे पनि खाली देखिन्थे । दिल्ली सुनसान अन्य कारणले भने भएको हैन । भारतीय प्रधानमन्त्री नरेन्द्र मोदीले केही दिनअघि घोषणा गरेको जनता कर्फ्यु का कारण दिल्लीसहित भारत नै सुनसान भयो । विश्वव्यापी महामारी घोषित कोभिड१९ संक्रमण भारतमा पनि बढ्दै गएपछि त्यसलाई थप फैलन नदिन जनता कर्फ्यु आह्वान गरिएको थियो । प्रधानमन्त्री मोदीले आइतबार बिहान सात बजेदेखि साँझ नौ बजेसम्म सबैलाई घरभित्रै बस्न र व्यापार व्यवसाय बन्द गर्न आग्रह गरेका थिए । आफ्नो आह्वान सफल बनाउन सहयोग गरेको भन्दै मोदीले आइतबारै सबै देशवासीलाई धन्यवाद दिएका छन् । जनता कर्फ्यु कोभिड१९ विरुद्धको लामो संघर्षको सुरुवात हो, यसमा सहभागी सबैलाई धन्यवाद दिन्छु मोदीले ट्वीट गरेका छन् । मोदीले कडा कदमको सुरुवात भने पनि पछिल्लो तथ्यांक हेर्ने हो भने भारतमा संक्रमण दर बढिरहेको छ । आइतबारसम्म ३ सय ७० भन्दा बढीमा संक्रमण पुष्टि भएको छ । आइतबार थप तीन जनाको मृत्यु भएसँगै मृतक संख्या ७ पुगेको छ । बिहार, महाराष्ट्र र गुजरातमा थप एकएकजनाको मृत्यु भएको हो । यससँगै बिहार र गुजरातमा पहिलो पटक संक्रमितको मृत्यु भएको छ । संक्रमणको जोखिम बढ्दै गएपछि केन्द्रदेखि राज्य सरकारले थप कडा कदम चालेका छन् । केन्द्र सरकारले संक्रमण फैलनबाट रोक्न आइतबारदेखि १० दिनका लागि यात्रुवाहक रेलसेवा पूर्ण रूपमा बन्द गर्ने निर्णय गरेको छ । संक्रमण पुष्टि भएका १२ जनाले अघिल्लो साता रेलबाट यात्रा गरेको पुष्टि भएपछि रेल मन्त्रालयअन्तर्गतको रेल्वे बोर्डको बैठकले त्यस्तो निर्णय गरेको हो । पछिल्लो निर्णयअनुसार ९ देखि १८ चैतसम्म रेल सेवा बन्द रहनेछ । लोकल रेल र कोलकाता मेट्रो रेललाई भने आइतबार रातिसम्म सञ्चालन गर्न छुट दिइएको छ । आइतबार बिहान ४ बजेअघि नै छुटेका रेललाई भने गन्तव्यसम्म पुग्न दिइनेछ । देशभर अत्यावश्यक वस्तुको अभाव नहोस् भनेर मालवाहक रेल सेवा भने सञ्चालन हुनेछन् । यसअघि टिकट काटिसकेकाले दुई महिनाभित्र पैसा फिर्ता लिन पाउने गरी आवश्यक व्यवस्था पनि गरिएको छ । भारतीय समाजको धमनीका रूपमा लिइने रेल्वे सेवा नै बन्द भएपछि भारतको सार्वजनिक यातायात पूर्ण रूपमा प्रभावित हुनेछ । भारतमा सार्वजनिक यातायातका साधनमध्ये रेल सबैभन्दा लोकप्रिय छ । भारतमा रेल चढेरै दैनिक साढे दुई करोड यात्रु विभिन्न गन्तव्य पुग्छन् । भारतीय रेल्वेअन्तर्गत करिब १२ हजार ५ सयभन्दा बढी यात्रुवाहक र नौ हजारभन्दा बढी मालवाहक रेल चल्छन् । भारतीय रेल्वेमा १४ लाखभन्दा बढी कर्मचारी छन् । यसबाहेक चैत १८ सम्मकै लागि मेट्रो रेल र लामो दूरीका सबै बस सेवा पनि बन्द हुनेछन् । संक्रमण पुष्टि भएका उत्तरप्रदेश, महाराष्ट्र, पन्जाब, कर्नाटक, तमिलनाडु र केरलाका विभिन्न ७५ वटा जिल्लालाई त्यतिन्जेलसम्मका लागि पूर्ण रूपमा लक डाउन गरिनेछ । दिल्ली सरकारले पनि आइतबार थप छ जनामा कोरोनाको संक्रमण पुष्टि भएपछि सोमबार बिहान छ बजेदेखि नौ दिनका लागि पूरै दिल्लीलाई लक डाउन गर्ने निर्णय गरेको छ । यसअनुसार सार्वजनिक यातायात पूर्ण रूपमा बन्द हुनेछ भने डेरी, किराना पसल, औषधि पसल र पेट्रोल पम्प मात्र खोल्न पाइनेछ । यसबारे मुख्यमन्त्री अरविन्द केजरीवालले पत्रकार सम्मेलनमार्फत् जानकारी गराएका हुन् । यस अवधिमा दिल्ली सरकारअन्तर्गतका २५ प्रतिशत बस मात्र सञ्चालन हुनेछन् । संक्रमण जोखिम कम गर्न संविधानको धारा १ सय ४४ लागू गर्ने निर्णयसमेत दिल्ली सरकारले गरेको छ । यसअनुसार तीन वा बढी व्यक्ति भेला हुनु दण्डनीय मानिनेछ । दिल्लीलाई पछ्याउँदै पन्जाब र चण्डीगढमा पनि सोही अवधिका लागि लक डाउन गर्ने निर्णय गरिएको छ । विहारमा एकको मृत्युनेपालको सीमावर्ती भारतीय राज्य विहारमा कोभिड१९ का कारण एक जना मृत्यु भएको छ । विहार मुंगेर निवासी ३८ वर्षीय मोहम्मद सैफको पटनास्थित अस्पतालमा शनिबार साँझ मृत्यु भएको अधिकारीहरूले बताएका छन् । आइतबार बिहान रिपोर्ट आएपछि मात्र अस्पतालले मृत्यु कोभिड१९ का कारण भएको पुष्टि गर्यो, भारतीय अंग्रेजी दैनिक द हिन्दुका पटना ब्युरो प्रमुख अमरनाथ तिवारीले बताएका छन् । मिर्गौला रोगी सैफको स्वास्थ्यमा समस्या देखिएपछि उपचारका लागि शुक्रबार पटनाको एम्स् अस्पतालमा भर्ना गरिएको थियो । उनी केही दिनअघि मात्र कतारबाट फर्किएका थिए । संक्रमित अर्की एक महिलाको भने उपचार चलिरहेको छ । उनलाई पटनाकै एम्स् अस्पतालमा आइसोलेसनमा राखिएको छ । नेपालसँग सीमा जोडिएको अर्को भारतीय राज्य उत्तर प्रदेशमा यसअघि नै संक्रमणको पुष्टि भइसकेको छ । यहाँ हालसम्म २५ जनामा संक्रमण पुष्टि भएकामा १९ जना विदेशी छन् ।"
उत्तर कोरियालाई अमेरिकी सहयोग प्रस्ताव,"सोल अमेरिकाले उत्तर कोरियालाई सहयोग गर्नेबारे एक पत्र पठाएको छ । उत्तर कोरियाली सञ्चार माध्यम केसीएनएका अनुसार अमेरिकी राष्ट्रपति डोनाल्ड ट्रम्पले सर्वोच्च नेता किम जोङउनलाई लेखेको पत्रमा कोभिड१९ महामारीविरुद्ध लड्न सहयोग गर्ने इच्छा व्यक्त गरिएको छ । पत्रमार्फत् अमेरिकी राष्ट्रपति ट्रम्पले दुई देशबीचको सम्बन्धलाई बलियो बनाउन गरेको प्रयास उच्चस्तरीय छ । उनले दुई देशको सम्बन्धलाई थप बलियो बनाउन आफ्नो योजना सार्वजनिक गर्दै अहिलेको महामहारीविरद्ध लड्न सहयोग गर्ने इच्छा पनि व्यक्त गरेका छन् । आफ्ना जनतालाई महामारीबाट जोगाउन हाम्रा अध्यक्ष (किम जोङउन) ले चालेको प्रयासको समेत ट्रम्पले प्रशंसा गरेका छन्, किमका बहिनी तथा वकर्स पार्टी अफ कोरिया (ड्ब्लूपीके) को उपविभाग निर्देशक किम यो जोङद्वारा विज्ञप्ति उद्धृत गर्दै केसीएनएले लेखेको छ ।नेत्री किम यो जोङले राम्रो सम्बन्ध कायम गर्नेतर्फ ट्रम्पले चालेको कदम सुझबुझयुक्त भन्दै ट्रम्पको प्रशंसासमेत गरेकी छन् । द्विपक्षीय सम्बन्ध विकासका क्रममा आइरहेका अप्ठेरा र चुनौतीकै बीच हाम्रा अध्यक्षलाई अमेरिकी राष्ट्रपतिले पठाएको व्यक्तिगत पत्रलाई हामीले एउटा सुझबुझयुक्त चालिएको राम्रो कदमका रूपमा लिएका छौं र यसलाई उच्च मूल्यांकन गर्नेछौं, विज्ञप्तिमा उल्लेख छ । किमलाई ट्रम्पले पत्र पठाएको भन्ने विषयमा अमेरिकी राष्ट्रपति कार्यालय ह्वाइट हाउस र सुरक्षा परिषद्ले भने केही बताएको छैन । उत्तर कोरियाले हालसम्म कारोना संक्रमित पुष्टि गरेको छैन ।"
कोरियामा संक्रमित संख्या घट्दै,"(दक्षिण कोरिया)  दक्षिण कोरियामा पहिलो पटक जनवरी २० मा कोभिड१९ को संक्रमण देखा परेको थियो । आइतबार साँझसम्म ८ हजार ८ सय ९७ जना संक्रमित भएका छन् भने १ सय ४ जनाले ज्यान गुमाएका छन् । हालसम्म ६० जना विदेशीलाई संक्रमण पुष्टि भएको कोरियाली रोग नियन्त्रण तथा रोकथाम विभाग (केसीडीसी) ले जनाएको छ । रोजगार अनुमति प्रणली (ईपीएस) मार्फत कोरिया आएका ३५ हजार कामदार र अध्ययनका लागि विभिन्न विश्वविद्यालयमा आएका विद्यार्थीसहित विभिन्न व्यापारिक क्षेत्रमा संलग्न ४५ हजारको हाराहारीमा नेपाली कोरियामा छन् । हालसम्म सबै नेपाली सुरक्षित छन् ।धेरै नेपाली कम्पनीबाट बाहिर निस्किएका छैनन् । त्यसैले पनि नेपाली सुरक्षित छन्, कोरियाली सहर थेगुस्थित दोङसान मेडिकल कलेजका चिकित्सक राजेशचन्द्र जोशीले भने, यहाँका धेरै कम्पनीलाई सरकारले अनिवार्य रूपमा संक्रमणबाट बच्नका लागि पालना गर्नुपर्ने निर्देशिका नै जारी गरेको छ । सरकारले दिएको निर्देशन नमाने कम्पनी बन्द गराउनेसम्मको कारबाही हुन्छ ।कोरियाली चाड सलनाल (नयाँ वर्ष) को लामो बिदापछि कोरियामा रहेका नेपाली बाहिर निस्किएका छैनन् । सप्ताह अन्तमा नेपालीको भेटघाट गर्ने थलो सोलको दोङदेमुन सुनसान छ । २१ वटा नेपाली रेस्टुरेन्ट शुक्रबार, शनिबार र आइतबार भरिभराउ हुन्थ्यो । दोङदेमुनको चहलपहल कोरोना संक्रमणसँगै घटेको शुभेच्छा रेस्टुरेन्टकी जुनु गुरुङले बताइन् । खासै मान्छे आउँदैनन् । सोलतिर संक्रमितको संख्या बढेको छ । त्यसैले कोही बाहिर निस्किँदैनन् । कहिलेसम्म यस्तो हुन्छ, थाहा छैन, उनले भनिन् । केही सञ्चालक रेस्टुरेन्ट बन्द गरेर नेपाल गएका छन् । नेपालीको बाक्लै भेटघाट हुने सुवनको हालत पनि उस्तै छ । धेरै रेस्टुरेन्ट खुले पनि ग्राहक छैनन् । ईपीएसमार्फत काम गर्न आएका नेपाली कम्पनीभित्रै छन् । हाम्रो त यहीं नै आइसोलेसन जस्तो भएको छ । दुई महिना भयो, बाहिर निस्किएको छैन । ह्वासाङ्सी ख्यङगीदोमा काम गर्ने कृष्ण न्यौपानेले बताए । कोरियामा झन्डै दुई महिनाछि संक्रमित संख्या दैनिक एक सयभन्दा कम भएको छ । आइतबार जारी सरकारी तथ्यांकले ९८ जना संक्रमित पुष्टि भएको देखाएको छ । बिहीबार, शुक्रबार र शनिबार पनि नयाँ संक्रमितको संख्या सयकै हाराहारी थियो । रोग नियन्त्रण तथा रोकथाम विभागले कोभिड१९ नियन्त्रण उन्मुख रहेको जनाएको छ । संक्रमितमध्ये ६० प्रतिशत बिरामी सिनछन्जी धार्मिक समूह थेगुसँग सम्बन्धित छन् भने थेगुसँगैको छाङ्दो अस्पतालबाट संक्रमित हुने १५ प्रतिशत छ । सरकारले सिन्छन्जी धार्मिक समूहका २ लाख सदस्यको स्वास्थ्य परीक्षण गरेको थियो ।"
क्रोएसियामा भूकम्प,जाग्रेब पूर्वी युरोपेली मुलुक क्रोएसियाको राजधानी जाग्रेबमा आइतबार बिहान ५३ म्याग्निच्युडको भूकम्प गएको छ । भूकम्पबाट केही भवन भत्किनुका साथै विद्युत्का सयौं पोलमा क्षति पुगेको छ । घरको छत भत्किँदा एक जना किशोर घाइते भएको र उनको अवस्था गम्भीर रहेको स्थानीय सञ्चार माध्यमले जनाएका छन् । युरोपेली भूगर्भ केन्द्रका अनुसार आइतबार बिहान ६ बजे गएको भूकम्पपछि त्रसित राजधानीवासी दौडिएर सडकमा भेला भएका थिए । भूकम्पको केन्द्रबिन्दु जमिनको सतहबाट केवल ७ किलोमिटरमुनि मात्र रहेको थियो । मुख्य भूकम्पको एक घण्टापछि पुनः ५ म्याग्निच्युडको परकम्प गएको थियो । जसका कारण स्थानीय थप त्रसित भएपछि जाग्रेबका मेयर मिलान ब्यान्डिकले नआत्तिन र घर फर्कन आग्रह गरेका थिए । कोभिड१९ बाट जनजीवन त्रसित भइरहेकै बेला भूकम्पका कारण क्रोएसिया थप प्रभावित भएको छ ।
अफगानिस्तानमा सात लडाकु मारिए,काबुल (एजेन्सी) अफगानिस्तानको कापिसा प्रान्तमा शनिबार भएको गोली हानाहानमा सरकार समर्थित चार र विद्रोही तीनजना लडाकुको मृत्यु भएको छ । प्रान्तीय प्रहरी प्रवक्ता अब्दुल करिम शेखले तालिबान लडाकुको समूहले निजरब जिल्लाको एक प्रहरीचौकीमा शनिबार बिहान आक्रमण गरेको बताए । दुबैतर्फ झण्डै एक घण्टा गोली हानाहान भएको करिमले चिनियाँ समाचार एजेन्सी सिन्ह्वासँग बताए । अमेरिका र तालिबानबीच शान्ति सम्झौता भएपनि अफगान सरकार र विद्रोही समूहबीच वार्ता हुन सकेको छैन । जेलमा रहेका पाँच हजार लडाकुलाई बिनाशर्त छाड्नुपर्ने तालिबानको मागलाई अफगान सरकारले अस्वीकार गरेपछि वार्ता अनिश्चित भएको हो ।
१२ अर्बले बढ्यो आयात,"फ्रन्सबाट अघिल्लो महिनाको तुलनामा ५ अर्ब ५६ करोड रुपैयाँ, इन्डोनेसियाबाट १ अर्ब ६१ करोड, दक्षिण कोरियाबाट १ अर्ब ६० करोड रुपैयाँ बढीका सामग्रीहरूको आयात भएको छ । यो आठ महिनासम्म नेपालले १ सय ४८ मुलुकसँग वैदेशिक व्यापार गरेको छ । आइतबार पनि जाँचभारतमा जनता कर्फ्युले सीमा नाका सुनसान रहे पनि आयातनिर्यातको जाँच भने जारी रहेको भन्सार विभागले जनाएको छ । विभागका महानिर्देशक दाहालका अनुसार आइतबार मात्रै ४० करोड भन्सार राजस्व संकलन भएको छ । उता कर्फ्यु भए पनि हिजोअस्ति ल्याइएका ट्रक, कन्टेनर छुटाउने काम भएको छ, उनले भने, कर्फ्युसँगै आइतबार भारततर्फ भन्सार कार्यालय बिदा हुने हुँदा सामान आएका छैनन् । सोमबारबाट आयात पुनः सुरु हुनेछ ।स्यानिटाइजर २ घण्टामा पासकोरोना त्राससँगै मास्क र स्यानिटाइजरको माग उच्च भएपछि नाकामा जाँचपास दुई घण्टाभित्र गरिसक्न विभागले भन्सार कार्यालयहरूलाई परिपत्र गरेको छ । सबै भन्सार कार्यालयलाई आइतबार परिपत्र गरिएको विभागका महानिर्देशक दाहालले जानकारी दिए । नेपालबाट मास्क र स्यानिटाइजर निर्यात गर्न नपाइने निर्णय पनि गरिसकेका छौं, उनले भने । यसअघि चीनले नेपालबाट ५० लाख थानभन्दा बढी मास्क लगिसकेको छ । भारततर्फ पनि केही निर्यात भएको अुनमान छ । अब त्यसो गर्न नपाइने व्यवस्था गरेका हौं, दाहालले भने । विभागका अनुसार स्यानिटाइजर आयात गर्दा ५ प्रतिशत र मास्कमा १० प्रतिशत भन्सार महसुल लाग्छ ।"
सहज बन्दै ग्यास,सेलवेजलाई २ लाख जरिवानासरकारी अनुगमन टोलीले पुल्चोकमा रहेको सेलवेज डिपार्टमेन्ट स्टोरलाई २ लाख रुपैयाँ जरिवाना गरेको छ । उक्त स्टोरले एमआरपी मूल्यभन्दा बढीमा चामल बिक्री गरेको जनाउँदै वाणिज्य आपूर्ति तथा उपभोक्ता हित संरक्षण विभागको अनुगमन टोलीले जरिवाना गरेको हो ।
"एटीएम, ईबैंकिङ सीमा बढ्यो","सहकारीमा पनि निर्देशनकोभिड१९ को जोखिमबाट बच्न सहकारी संघसंस्थाले पनि सुरक्षाका उपाय अपनाएका छन् । सहकारी सम्बद्ध छाता संगठनले मातहतका संस्थालाई जोखिम न्यूनीकरणका उपाय अपनाउन आग्रह गरेका छन् । कोरोना भाइरसको महामारीबाट विश्व नै सर्वाधिक कठिन मोडमा गुज्रिरहेको सन्दर्भमा आमनागरिकको स्वास्थ्य सुरक्षालाई प्राथमिकता दिँदै नेपाल सरकारले गरेको यस निर्णयको हार्दिक स्वागत गर्दै नेपालको सहकारी अभियानको तर्फबाट पूर्ण पालना गर्ने प्रतिबद्धता व्यक्त गर्दछौं, राष्ट्रिय सहकारी महासंघले जारी गरेको सूचनामा भनिएको छ ।"
'इन्टरनेट धेरै नचलाऊ',"काठमाडौं (कास) इन्टरनेट सेवा प्रदायकहरूले पछिल्लो दिनमा नेटवर्कले धान्नै नसक्ने गरी इन्टरनेटको माग भएको भन्दै बढी ब्यान्डविथ खपत नगर्न प्रयोगकर्तालाई आग्रह गरेका छन् । इन्टरनेट सेवा प्रदायकहरूको संस्था नेपाल (आइस्पान) ले आइतबार सार्वजनिक सूचनामा इन्टरनेट ब्यान्डविथको माग अत्यधिक बढेकाले मनोञ्जनात्मकभन्दा पनि सूचनामूलक सामग्रीमा जोड दिन भनिएको छ । केही दिनयता ब्यान्डविथ बढी खपत हुँदा सेवाप्रदायकको नेटवर्कमा अत्यधिक भार पर्न गएको छ, सूचनामा भनिएको छ, सेवाप्रवाह अवरुद्ध नहोस् भन्न ग्राहकलाई बढी ब्यान्डविथ खपत गर्ने अनलाइन एप, गेम तथा अनावश्यक वेबसाइट प्रयोग नगरिदिनुहुन अनुरोध गर्दछौं ।कोभिड१९ संक्रमण हुन नदिन केही दिनयता घरमै बस्ने र कार्यालयको काम पनि घरमै बसेर गर्ने क्रम बढेपछि इन्टरनेट ब्यान्डविथको खपत बढेको सेवाप्रदायकहरूको दाबी छ । केही दिनयता इन्टरनेट ब्यान्डविथको प्रयोग ३० प्रतिशतसम्म बढेको छ । यसले सेवाप्रदायकको क्षमताभन्दा बढी माग हुन थालेको आइस्पान नेपालका अध्यक्ष भोजराज भट्टले जानकारी दिए । सेवाप्रदायकहरूले इन्टरनेट बिग्रिए उपभोक्ताको घरमा पुगेर मर्मत गर्न नसक्ने भएकाले सचेत हुन पनि आग्रह गरेका छन् ।"
बन्द हुन थाले हाटबजार,सेयर कारोबार बन्दसोमबार देखि ५ कार्यदिन सेयर कारोबार बन्द हुने भएको छ । कोभिड१९ को जोखिमबाट बच्न सरकारले दिएको निर्णय कार्यान्वयनका लागि धितोपत्र बोर्डले सोमबारदेखि अर्को सोमबारसम्मका लागि सेयर कारोबार बन्द गर्ने निर्णय गरेको हो । सोमबार देखि नया सेयर किनबेच बन्द भए पनि खरिद भइसकेका सेयरको राफसाफ भने हुनेछ । होस्टल चैत मसान्तसम्म बन्दनेपाल होस्टल संघले आइतबारदेखि उपत्यकाका सबै होस्टल चैत मसान्तसम्मका लागि बन्द रहने बताएको छ । संघले आइतबार विज्ञप्ति जारी गर्दै सेवाग्राहीको स्वास्थ्यलाई ध्यानमा राखी सरकारले कोरोनाको संक्रमण नियन्त्रणका प्रयासलाई सघाउन सबै होस्टल बन्द रहेको जानकारी दिएको हो ।
मलमा भाडा छुट,उपप्रमुखले पनि गरिन् मिनाहापोखरा महानगरपालिकाकी उपप्रमुख मञ्जुदेवी गुरुङले एक महिनाको भाडा नलिने घोषणा गरेकी छन् । पोखरा९ जरेबरमा आफ्नो नाममा रहेको जग्गाको चैत महिनाको भाडाबापत ६५ हजार रुपैयाँ छ । आर्थिक क्षेत्र अस्तव्यस्त भएकाले व्यवसायीलाई राहत दिन भाडा नलिने निर्णय गरेको उनले बताइन् । यसैबीच पोखराकै सिद्धार्थ क्लबले निःशुल्क एम्बुलेन्स सेवा प्रदान गर्ने घोषणा गरेको छ । पोखराभित्रका अस्पतालसम्म बिरामीलाई पुर्याउन चैत १० देखि २१ सम्म निःशुल्क एम्बुलेन्स सेवा दिने क्लबका व्यवस्थापन प्रमुख सुशील पराजुलीले बताए ।
तामाकोसीबाट साउनदेखि ७६ मेगावाट बिजुली,"दोलखा (कास) स्वदेशी लगानीमा निर्मित माथिल्लो तामाकोसी जलविद्युत् आयोजना सम्पन्न हुने मिति चारपटक संशोधन भइसकेको छ । ४ सय ५६ मेगावाटमध्ये पहिलो युनिटबाट ७६ मेगावाट उत्पादन भने साउन १५ देखि हुने आयोजनाले जनाएको छ । आयोजना निरीक्षणका लागि पुगेका ऊर्जामन्त्री वर्षमान पुन, महिला तथा बालबालिकामन्त्री पार्वत गुरुङ, राष्ट्रिय योजना आयोगका उपाध्यक्ष पुष्पराज कँडेल, प्राधिकरणका अध्यक्ष कुलमान घिसिङसहितको टोलीलाई ब्रिफ्रिङ गर्दै आयाजना प्रमुख विज्ञान श्रेष्ठले साउन १५ सम्म आयोजनाको पहिलो युनिटबाट विद्युत् उत्पादन हुनेमा विश्वस्त गराए । केही दिनअघि आयोजनाले बाँधमा पानी हाली परीक्षण गरेको थियो । गत सोमबारदेखि आयोजनाको बाँधमा पानी जम्मा सुरु गरिएको हो । आयोजना सम्पन्न गर्न पेनस्टक पाइप जडानको काम मात्रै रहेको उल्लेख गर्दै आयोजना प्रमुख श्रेष्ठले दुवै ठेकेदार कम्पनीलाई कामको गति बढाउन निर्देशन दिएको बताए । राष्ट्रिय गौरवको आयोजना भए पनि प्रक्रियागत झन्झटका कारण कतिपय काममा ढिलाइ हुने गरेको आयोजना व्यवस्थापनको गुनासो छ । डलर सटही र भन्सार प्रक्रियामा अझै पनि ढिलाइ हुने गरेको आयोजना प्रमुख श्रेष्ठले जानकारी दिए । आयोजनाको निर्माण मिति पटकपटक पर धकेलिएको भन्दै अब भने समयमै काम सक्न निर्देशन दिए । आयोजनामा सरकारको मात्रै नभई लाखौं जनताको पनि सेयर लगानी रहेकाले ढिलाइ गर्न नहुने मन्त्री पुनले बताए । आयोजनाले भोगेका प्रक्रियागत ढिलाइ मन्त्रालयले समाधान गर्ने उनको आश्वासन छ । आयोजनाको ९९ प्रतिशत काम सकिए पनि पेनस्टक पाइप जडानमा भएको ढिलाइले निर्माण सकिने मिति पटकपटक संशोधन गर्नुपरेको छ ।"
लामो दूरीका यातायात बन्द,"काठमाडौं (कास) सोमबारबाट सरकारले लामो दूरीका सवारीसाधन सञ्चालनमा रोक लगाएको छ । कोभिड१९ को त्रास बढेसँगै सरकारले सावधानी अपनाउन भन्दै लामा यस्तो निर्णय गरेको हो । केही समयका लागि एक जिल्लाबाट अर्को जिल्लामा सवारीसाधन सञ्चालन गर्न पनि पाइनेछैन । सहरभित्र चल्ने सार्वजनिक साधनमा भने अवरोध हुनेछैन । भौतिक पूर्वाधार तथा यातायात मन्त्रालयले शनिबार साँझ सूचना जारी गर्दै घर फर्कन चाहनेले रोक लगाउनुअघि नै प्रबन्ध गर्न आग्रह गरेको थियो । सरकारको यो निर्णय स्वागतयोग्य छ, यातायात व्यवसायी राष्ट्रिय महासंघका महासचिव सरोज सिटौलाले भने, अहिलेको अवस्थामा रोगबाट जोगिन सबैले स्वास्थ्य सतर्कता अपनाउन जरुरी छ । बुधबारसम्मको टिकट बुक भए पनि सोमबारबाट लामो दूरीका सवारी बन्द हुने भएपछि यात्रुले आइतबार टिकट सारेर घर फर्किएका छन् । केही यात्रुले भने टिकट नपाएपछि घर जान नपाएको गुनासो गरेका छन् । लामो दूरी भन्नाले २ सय ५० किमिभन्दा टाढालाई मानिएको छ । २ सय ५० किमि कानुनी रूपमा हो, भौतिक पूर्वाधार तथा यातायात मन्त्रालयका सचिव देवेन्द्र कार्कीले भने, हामीले भन्न खोजेको सहरभित्र चल्न पाउनेछन्, सहरबाट बाहिर जान भने पाउनेछैनन् । सहरभित्र सवारी चल्न पाउँछन् । एक जिल्लाबाट अर्को जिल्लामा भने जान पाउनेछैनन् । पूरै लकडाउन नभए पनि मुभमेन्ट नहोस् भन्न यस्तो गरिएको हो, जो जहाँ छ, त्यहीँ बस भन्न खोजिएको हो, उनले भने । निजी र मालबाहक साधनलाई भने नरोकिने उनको भनाइ छ । प्रधानमन्त्री केपी शर्मा ओलीले चैत ७ मा गरेको सम्बोधनअनुसार लामा दूरीका सवारीमा रोक लगाइएको मन्त्रालयले जनाएको छ । यो नियम सबै जिल्लामा लागू हुनेछ, महानगरीय ट्राफिक प्रहरी महाशाखा प्रमुख (एसएसपी) भीमप्रसाद ढकालले भने । काभ्रेबाट काठमाडौं चल्ने स्थानीय रुटका गाडी पनि चल्न नपाउने उनको भनाइ छ । उपत्यकाका तीन जिल्ला भक्तपुर, ललितपुर र काठमाडौंलाई एउटै सहर मानेर यी जिल्लामा लोकल गाडी चल्ने व्यवस्था गरिएको छ, उनले भने ।"
शिखरदीपको ५ प्रतिशत छुट,"काठमाडौं (कास) शिखरदीप बहुउद्देश्यीय सहकारी संस्था गठ्ठाघरले खाद्यान्न खरिदमा ५ प्रतिशत छुट दिने भएको छ । चामल, दाल, मैदा, चिनी, चियापत्ती, घिउ, तेल, जामलगायत दैनिक उपभोग्य वस्तु उत्पादन गर्दै आएको सहकारीका कीर्तिपुर, मंगलबजार, बागबजार, न्युरोड, महाराजगन्ज, कौशलटार, सल्लाघारी र सूर्यविनायकमा रहेका सदस्य सेवा काउन्टरबाट उपभोक्ताले उक्त छुट पाइने सहकारीका अध्यक्ष केदारनाथ शर्माले जानकारी दिए ।"
नेपाल बैंकको १ करोड सहयोग,काठमाडौं (कास) नेपाल बैंक कोरोना भाइरस (कोभिड१९) को संक्रमण नियन्त्रणका लागि सरकारलाई १ करोड रुपैयाँ सहयोग गर्ने भएको छ । आइतबार बसेको बैंक सञ्चालक समिति बैठकले सरकारले तोकेको कोषमा जाने गरी उक्त रकम सहयोग गर्ने निर्णय गरेको हो ।
सिद्धार्थचिरायु सहकार्य,काठमाडौं (कास) सिद्घार्थ बैंक र काठमाडौंको बसुन्धारास्थित चिरायु नेसनल हस्पिटल एन्ड मेडिकल इन्स्टिच्युटबीच आइतबार छुटसम्बन्धी सम्झौता भएको छ । बैंकको डेबिट र क्रेडिट कार्डबाट भुक्तानी गर्दा कर्मचारी तथा परिवारले २० र ग्राहकले १५ प्रतिशत छुट प्राप्न गर्नेछन् ।
सिटिजन्स साधारणसभा स्थगित,काठमाडौं (कास) सिटिजन्स बैंक इन्टरनेसनलले पाँचौं विशेष साधारणसभा स्थगित गरेको छ । बैंकले आइतबार गर्ने भनेको उक्त सभा कोभिड१९ को जोखिम र सरकारबाट जारी निर्देशनअनुसार स्थगित गरिएको जनाएको छ ।
एनआरएनले तथ्यांक लिने,काठमाडौं (कास) गैरआवासीय संघ नेपाली संघले कोभिड१९ बाट प्रभावित नेपालीको तथ्यांक संकलन गर्ने भएको छ । अन्तर्राष्ट्रिय समन्वय परिषद् (आईसीसी) र सम्पूर्ण देशमा रहेका राष्ट्रिय समन्वय समिति (एनसिसी) सँग आइतबार बसेको बैठकले यस्तो निर्णय गरेको हो । बैठकले कोरोना प्रभावित देशमा सहजीकरण तथा समन्वय गर्न एनसीसीमा ११ जना संयोजक तोक्ने निर्णय गरेको छ ।
गौरीटारको काम रोकियो,"(मकवानपुर)  विश्वव्यापी रूपमा फैलिरहेको कोरोना भाइरस (कोभिड१९) का कारण हेटौंडा६, गौरीटारमा रहेको केन्द्रीय खेलकुद प्रतिष्ठानमा भौतिक पूर्वाधार निर्माणको काम प्रभावित भएको छ । वाग्मती प्रदेश सरकारको लगानीमा हाल गौरीटारमा फिल्ड एन्ड ट्र्याकसहित अन्तर्राष्ट्रिय स्तरको फुटबल मैदान निर्माण कार्य अगाडि बढिरहेको थियो । फुटबल मैदानमा दुबो रोप्ने काम मात्र बाँकी थियो । अहिले रोकिएको छ, वाग्मती प्रदेश खेलकुद परिषद्का सदस्य सचिव सूर्यलाल भण्डारीले दुबो रोप्नका लागि भारतबाट कामदार आउनुपर्ने भएको कारण काम रोकिएको बताए । कोरोना भाइरसका कारण भारतबाट कामदार आउन सकेनन् । जसले गर्दा काम रोक्नुपर्ने अवस्था आयो, उनले नेपाली कामदारबाट हुने काम भने भइरहेको बताए । हालसम्म मैदान निर्माणको काम करिब ९० प्रतिशत सम्पन्न भइसकेको परिषद्ले जनाएको छ ।केन्द्रीय सरकारबाट वेवास्ताको सिकार भइरहेको गौरीटार रंगशालालाई प्रदेश सरकारले आवश्यक बजेट विनियोजन गरेसँगै भौतिक पूर्वाधार निर्माणको कामले गति लिइरहेको थियो । मैदान निर्माण पुस महिनाभित्रमा सक्ने गरी गिरी कस्ट्रक्सनले ठेक्का सम्झौता गरेपनि तोकिएको समयमा काम सम्पन्न नभएपछि परिषद्ले पुनः तीन महिनाको समय थप गरेको थियो । फुटबल मैदान, एथ्लेटिक्सको ट्रयाक तथा फिल्डको निर्माण कार्य अन्तिम चरणमा पुगिसकेको थियो । चैत महिनाभित्रमा सम्पन्न गर्ने लक्ष्य हामीले तय गरेका थियौं । अब सम्भव भएन, उनले मैदानका लागि आवश्यक प्यारापिट निर्माणका लागि पुनः टेन्डरसमेत आह्वान गर्ने तयारीमा परिषद् रहेको भए पनि तत्काल गर्ने वा नगर्ने विषयमा निर्णय नभएको बताए । पहिलो पटक प्यारापिट निर्माण गर्न टेन्डर आह्वान गरिएको भए पनि ठेकेदार पक्षले काम अगाडि बढाउन नसक्ने देखिएपछि ठेक्का रद्द गरिएको थियो । पुनः टेन्डर गर्न परिषद् तयारी अवस्थामा रहेको छ, उनले थपे । करिब २० हजार क्षमताको प्यारापिट निर्माण गर्ने प्रदेश सरकारको योजना रहेको छ । अन्तर्राष्ट्रियस्तरको प्रतियोगिता आयोजना गर्न मिल्ने गरी सबै भौतिक पूर्वाधार निर्माण गर्ने प्रदेश सरकारको योजना रहेको छ । आवश्यक बजेटको अभाव हुन नदिने मुख्यमन्त्रीबाट प्रतिबद्धता प्राप्त भएको छ, उनले भने । चालु आर्थिक वर्षमा प्रदेशको सामाजिक विकास मन्त्रालयले गौरीटारमा भौतिक पूर्वाधार निर्माणका लागि दस करोड रुपैयाँ बजेट विनियोजन गरेको छ । अब पाँच करोड रुपैयाँमा फिल्ड एन्ड ट्र््याकसहितको अन्तर्राष्ट्रियस्तरको खेल मैदान तयार हुनेछ । यो कार्य सकिएलगत्तै प्यारापिट निर्माणको काम अगाडि बढ्नेछ, उनका अनुसार मन्त्रालये विनियोज गरेकोमध्ये आठ करोड रुपैयाँ प्यारापिट निर्माण र दुई करोड रुपैयाँ पर्खाल निर्माणका लागि खर्चिने तयारी भइरहेको छ । प्यारापिटको डीपीआर निर्माणको काम सम्पन्न भइसकेको छ । चालु आर्थिक वर्षभित्रमा फुटबल र क्रिकेट मैदान निर्माण सम्पन्न गरी अन्तर्राष्ट्रिय स्तरको प्रतियोगिता आयोजना गर्ने घोषणा यसअघि प्रदेश ३ का मुख्यमन्त्री डोरमणि पौडेलले गरिसकेका छन् । मुख्यमन्त्री हरेक महिना मैदानको कार्यप्रगति हेर्न रंगशाला पुग्ने गरेका छन् । अन्तर्राष्ट्रिय स्तरको फुटबल प्रतियोगिता आयोजना गरेर रंगशालाको उद्घाटन गर्ने मुख्यमन्त्री पौडेलले पटकपटक घोषणा गरिरहेका छन् । २३ बिघा जमिनमा फैलिएको यस प्रतिष्ठानमा हालसम्म संघीय सरकारको करिब आठ करोड रुपैयाँ खर्च भइसकेको छ । प्रतिष्ठानमा फुटबल मैदान, कभर्डहल, पौडीपोखरी, महिला तथा पुरुषको छुट्टाछुट्टै आवास कक्ष, रिक्रिएसन कक्ष, औषधोपचार कक्ष र प्रशासनिक भवन निर्माण गर्ने योजना रहेको छ । उद्घाटनको समयमा करिब पाँच अर्ब रुपैयाँको लगानी लाग्ने अनुमान गरिए पनि अहिले उक्त लागत दोब्बर भइसकेको अनुमान परिषद्को छ । २०६६ सालमा रंगशालाको शिलान्यास गरिए पनि हालसम्म कुनै पनि सरकारले पर्याप्त बजेट छुट्याइएको छैन । विगतका दुई आर्थिक वर्षमा संघीय सरकारले प्रतिष्ठानलाई आवश्यक बजेट नै विनियोजन नगर्दा पूर्वाधार निर्माण कार्य अगाडि बढ्न सकेको थिएन ।प्रदेश खेलकुद स्थगितवाग्मती प्रदेश सरकारले चैतको तेस्रो सातादेखि प्रथम वाग्मती खेलकुद प्रतियोगिता२०७६ आयोजना गर्ने भने पनि तत्कालका लागि स्थगित गरेको छ । चैत २१ गतेदेखि २८ गतेसम्म प्रदेशको राजधानी हेटौंडा र चितवनमा खेलकुद प्रतियोगिता आयोजना गर्ने तयारी भए पनि कोरोना भाइरसको संक्रमणका कारण संघीय र प्रदेश सरकारको निर्णयअनुसार कुनै पनि खेलकुद गतिविधि तत्काल नगर्ने परिषद्ले जनाएको छ । भण्डारीका अनुसार प्रतियोगिताका लागि अफिसियल तयारी भइरहेको र फिल्डको तयारी रोकिएको हो । प्रतियोगिताका कागजी प्रक्रिया हामी सम्पन्न गर्नेछौं । कोरोनाको त्रास सकिएर दैनिकी सामान्य अवस्थामा फर्किएसँगै खेल आयोजना गर्नेछौं, उनले भने । आठ खेल समावेश गरिनेछन् । फुटबल, भलिबल, क्रिकेट, तेक्वान्दो, कराते, बक्सिङ र एथ्लेटिक्सको घोषण यसअघि नै भइसकेको छ । खेलकुदको भौतिक संरचना हेरेर कुन स्थानमा कुन प्रतियोगिता आयोजना गर्ने निधोमा हामी पुग्नेछौं, उनले बताए । १ सय ७८ स्वर्णलाई २ हजार ६ सय खेलाडी सहभागी हुनेछन् । १३ जिल्लाबाट सबै स्पर्धामा खेलाडीहरू सहभागी हुनेछन् । हामीले करिब आठ करोड रुपैयाँ खर्च अनुमान गरेका हौं, उनका अनुसार प्रतियोगिताबाट प्रदेशको टिम तयार पारिनेछ । प्रत्येक दुईवर्षमा हुने राष्ट्रिय प्रतियोगितामा सहभागी हुनका लागि समेत यस प्रतियोगिताबाट प्रदेशस्तरीय टोली तयार पारिनेछ, उनका अनुसार यस प्रतियोगिता प्रत्येक वर्ष हुनेछ । प्रतियोगिताको उद्घाटन हेटौंडमा र समापन चितवनमा आयोजना गरिने तय भएको थियो ।"
होस्टलमा आइसोलेसन,"कोरोना भाइरस (कोभिड१९) का शंकास्पद बिरामी भेटिए उपचारका लागि राख्न हेटौंडा६ स्थित गौरीटारमा निर्माणाधीन केन्द्रीय खेलकुद प्रतिष्ठानमा खेलाडी बस्नका लागि तयार गरिएको होस्टलको प्रयोग गरिने भएको छ ।नेपाली खेलकुदको ड्रिम प्रोजेक्टको रुपमा रहेको यस रंगशालामा करिब चारकरोड रुपैयाँ लागतमा चालु आर्थिक वर्षमा निर्माण सम्पन्न गरिएको भवनमा आइसोलेसन कक्ष निर्माण भइरहेको छ । संघीय सरकारको लगानीमा करिब पाँच वर्षपछि ३६ कोठे पुरुष होस्टल निर्माण गरिएको थियो । वाग्मती प्रदेश सरकारले हेटौंडाको विभिन्न पाँच स्थानमा पाँचसय शैयाको आइसोलेसन कक्ष निर्माण गर्न लागेको र गौरीटारमा एकसय शैयाको निर्माण कार्य भइरहेको सामाजिक विकास मन्त्री युवराज दुलालले जानकारी दिए । उनका अनुसार गौरीटारसहित हेटौंडा११ नवलपुरस्थित हेटौंडा एकेडेमीमा २ सय शय्या, हेटौंडा१० मा रहेको वनविज्ञान अध्ययन संस्थानमा १ सय शय्या, र कर्रा खोलामा रहेको सशस्त्र प्रहरी क्याम्पमा १ सय शय्याको क्वारेन्टाइन कक्ष निर्माण कार्य तीव्र रूपमा भइरहेको छ ।राष्ट्रिय खेलकुद परिषद्ले निर्माण गरेको उक्त होस्टलमा ६० जना अट्ने क्षमता रहेको छ । खेलाडीलाई दैनिक प्रशिक्षण गर्ने मैदान, कभर्ड हल र खानाका लागि क्यान्टिन निर्माण नहुँदा उक्त भवन प्रयोगमा आउन सकेको थिएन । परिषद्ले चालु आर्थिक वर्षमा निर्माणाधीन दुईवटा कभर्डहलको काम सम्पन्न गर्न तीन करोड रुपैयाँ बजेट विनियोजन गरेको दाहालले बताए । अहिले दुईवटा प्यारापिट निर्माण कार्य अन्तिम चरणमा रहेको छ । यसपटकको बजेटले उक्त कार्यसमेत पूरा हुनेछ । हामीले चालु आर्थिक वर्षभित्रमा कभर्डहललाई प्रशिक्षण योग्य बनाउनेछौं, जिल्ला खेलकुद विकास समिति मकवानपुरका सचिव राजन दाहालले भने, आगामी आर्थिक वर्षबाट कभर्डहल सञ्चालनमा ल्याउने र होस्टलमा खेलाडी राख्ने गरी काम अगाडि बढिरहेको छ । खेलकुद मैदानको निर्माण सकिएसँगै सबै एकसाथ सञ्चालनमा आउनेछन् । उनका अनुसार नेपालको तर्फबाट विभिन्न देशमा हुने अन्तर्राष्ट्रिय प्रतियोगितामा सहभागी हुने खेलाडीहरूलाई बन्द प्रशिक्षणमा राख्नका लागि उक्त होस्टल, मैदान तथा कभर्डहलको प्रयोग गर्ने योजनाका साथ पूर्वाधारहरू निर्माण भइरहेका हुन् । उनका अनुसार बजेट अभावका कारण महिला होस्टल निर्माण कार्य अगाडि बढ्न सकेको छैन । संघीय सरकारकाले आवश्यकताअनुसार बजेट उपलब्ध गराएको थिएन । जसले गर्दा हालसम्म महिला होस्टलको काम हुन सकेको थिएन । प्रदेश सरकारका गठनसँगै भौतिक पूर्वाधार निर्माणको कामले गति लिइरहेको छ । आगामी आर्थिक वर्षबाट महिला होस्टलको काम पनि अगाडि बढाउने मन्त्रालयले जनाएको छ ।"
एन्फाले होस्टल दिने,"राष्ट्रिय क्रिकेट टोलीका पूर्वकप्तान पारस खड्काले कोरोना भाइरस (कोभिड१९) को महामारीबाट जोगिनका लागि अपिल गरेका छन् । उनले आइतबार सामाजिक सञ्जालमा भनेका छन्, यो हामी सबैका लागि सजिलो समय होइन, यो परिस्थितिमा म र क्रिकेट टिम आग्रह गर्न चाहन्छु कि घर बसेर अत्यावश्यक काममा बाहेक बाहिर नगएर नेपाल सरकारलाई सबैले सहयोग गरिदिनहुन हार्दिक अनुरोध गर्दछु । यो धेरै महत्त्वपूर्ण छ हाम्रा लागि आफैं जिम्मेवारी वहन गर्नलाई । आफैंले जिम्मेवारी लिने हो भने यो परिस्थितिबाट अगाडि बढ्न सजिलो हुनेछ ।"
डिबाला संक्रमणमा,"मिलान अर्जेन्टिना र युभेन्ट्सका स्ट्राइकर पाउलो डिबाला र इटलीका पूर्वकप्तान पाउलो माल्डिनीलाई कोरोना संक्रमण भएको पुष्टि भएको छ । आफ्नो इन्स्टाग्राम एकाउन्टमार्फत डिबालाले भनेका छन् कि उनी र उनकी प्रेमिकालाई कोरोना संक्रमण भएको छ र दुवैको स्वास्थ्य अवस्था सामान्य छ । हामी दुवै म र ओरियानामा कोरोना संक्रमण देखियो, २६ वर्षीय डिबालाले भनेका छन्, भाग्यवश हामी दुवैको स्वास्थ्य राम्रो छ ।एसी मिलानका टेक्निकल डाइरेक्टर माल्डिनी र उनका छोरा ड्यानियलमा पनि कोरोना संक्रमण देखिएको छ । क्लबले जारी गरेको वक्तव्यमा दुवैको अवस्था सामान्य रहेको उल्लेख छ । वक्तव्यमा जनाइएअनुसार एसी मिलानकै शीर्ष टिममा प्रशिक्षण गर्दै आएका १८ वर्षीय ड्यानियल र माल्डिनीले सेल्फ आइसोलेसनमा २ साता बिताएका छन् । उनीहरू पूर्ण रूपमा निको नभएसम्म क्वारेन्टाइनमा राखिनेछ ।डिबाला कोरोना संक्रमित हुने युभेन्टसका तेस्रा खेलाडी हुन् । यसअघि सेन्टरब्याक डेनियल रुगानी र फ्रान्सका विश्व विजेता खेलाडी ब्लाइस माटुइडीलाई कोरोना संक्रमण देखिएको थियो । डिबालाकी प्रेमिका ओरियाना सावाटिनी अर्जेन्टिनाकी गायिका नायिका र मोडलसमेत हुन् । उनी सन् १९९० को यूएस ओपन टेनिस च्याम्पियन गाव्रेला सावातिनीकी भतिजी हुन् ।चीनपछि सबैभन्दा बढी महामारीको रूप लिइरहेको इटलीमा सबै घरेलु खेलकुद गतिविधि अप्रिल ३ सम्मका लागि प्रतिबन्ध लगाइएको छ । इटलीमा कोरोना संक्रमणबाट ४ हजारभन्दा बढीको मृत्यु भइसकेको छ । यसैगरी म्यानचेस्टर युनाइटेडका पूर्वमिडफिल्डर मोरोउन फेलाइनीलाई पनि कोरोना संक्रमण देखिएको छ । ३२ वर्षीय बेल्जियन स्टार फेलाइनी चिनियाँ सुपर लिगमा सानदोङ लुनेङबाट व्यावसायिक फुटबल खेलिरहेका छन् । उनी अहिले चीनको जिनान सहरस्थित जिनान अस्पतालको क्वारेन्टाइनमा छन् । चीनमा व्यावसायिक फुटबल खेलिरहेकामध्ये कोरोना संक्रमण हुने उनी पहिलो युरोपेली खेलाडी हुन् ।"
रियलका पूर्वअध्यक्षको कोरोनाबाट निधन,"म्याड्रिड स्पेनिस महारथी रियल मड्रिडका पूर्वअध्यक्ष लोरेन्जो सान्जको कोरोना संक्रमणका कारण शनिबार निधन भएको छ । ७६ वर्षीय सान्जले सन् १९९५ देखि २००० सम्म सान्टियागो बर्नबाउको नेतृत्व गरेका थिए । त्यस अवधिमा क्लबले दुईपल्ट च्याम्पियन्स लिगको उपाधि जितेको थियो । मेरा बुबाको भर्खरै देहान्त भएको छ, मृत्युलगत्तै सान्जका छोरा लोरेन्जो सान्ज डुरानले ट्विट गरेका थिए, उहाँको अन्त्य यसरी हुन्थ्यो भन्ने लागेको थिएन । मैले मेरो जीवनमा उहाँजस्तो असल, साहसी र कडा मिहिनेत गर्ने व्यक्ति कमै देखेको छु । उहाँका लागि परिवार र रियल मड्रिड नै सबै थोक थियो ।३३ पल्ट ला लिगा जितेको रियलका लागि सान्जले आफ्नो समयमा रोबर्टो कार्लोस, क्लारेन्स सिडोर्फ र डाभोर सुकरजस्ता हस्तीलाई अनुबन्ध गराएका थिए । उनले सन् २००० को निर्वाचनमा फ्लोरेन्टिनो पेरेजसँग पराजय बेहोरेका थिए । सान्जका छोरा फर्नान्डोले सन् १९९६ देखि १९९९ सम्म रियल मड्रिडबाट खेलेका थिए । त्यसअघि उनले ७ वर्ष मालागामा बिताएका थिए ।"

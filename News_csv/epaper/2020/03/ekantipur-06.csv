शीर्षक,विवरण
दर्जनभन्दा बढी आयोजना अन्योल,"हुवासिङ र अपर मर्स्याङ्दीलगानी बोर्ड नेपालका प्रवक्ता बलराम रिज्यालका अनुसार कोरोनाले गर्दा धादिङको ह्वासिङ नारायणी सिमेन्ट उद्योग निर्माण ठप्प छ । हुवासिङ सिमेन्टको मुख्य कार्यालय नै चीनको हुबेई प्रान्तमा छ, रिज्यालले भने, त्यसैले निर्माण समयमै सकिनेमा शंका देखिएको छ । कामदार उतै अड्किएका छन् । जनवरीदेखि कामले गति लिन सकेको छैन । समस्या हुवासिङमा मात्र देखिएको छैन, उनले भने, अपर मर्स्याङ्दीमा पनि धेरै कामदार चिनियाँ छन्, नयाँ कामदार पनि चिनियाँ चाहिने भए पनि आउन सकेका छैनन्, जसले गर्दा काम रोकिएको छ ।दरबार पुनर्निर्माणचीन सरकारले पुनर्निर्माण गर्ने भनिएको नुवाकोटको साततले दरबार र वरिपरिका सम्पदा पुनर्निर्माणमा पनि कोरोनाको प्रभाव परेको छ । फागुन पहिलो साताबाट पुनर्निर्माण सुरु गर्ने भनिए पनि चिनियाँ पक्षका प्राविधिक र कामदार आउन नसक्दा काम अघि बढ्न सकेको छैन । कोरोना भाइरस नियन्त्रणमा आएपछि मात्र आउने कुरा चिनियाँ पक्षबाट आएको स्मारक संरक्षण तथा दरबार हेरचाह कार्यालयका प्रमुख अर्जुन फुयाँलले बताए । सुनकोसीमरिन डाइभर्सनकोरोना भाइरसका कारण सुनकोसीमरिन डाइभर्सन बहुद्देश्यीय आयोजना प्रभावित बनेको छ । आयोजना निर्माणका लागि मुख्य लगानीकर्तामा चीनलाई राखिएको थियो । आयोजना प्रमुख सुशीलचन्द्र आचार्यका अनुसार लगानीको वातावरण तयार गर्नका लागि अर्थ मन्त्रालय र आयोजनाको टोली चीन जाने कार्यक्रम तय गरिएको थियो । कोरोनाले गर्दा जान सकिएको छैन । छलफल भएर टुंगिन जति ढिलाइ हुन्छ, त्यसले आयोजना निर्माणमा प्रत्यक्ष प्रभाव पार्ने छ, उनले भने ।सिटी हल निर्माणललितपुरको गोदावरीमा तीन हजार क्षमताको सिटी हल निर्माणको काम कोरोनाले गर्दा प्रभावित बनेको छ । ५२ दिनसम्म रूख काट्न नपाएर निर्माण रोकिइरहेकामा सिटी हलका लागि आवश्यक सामान चीनबाट नआउँदा निर्माण थप प्रभावित बनेको छ । हललाई चाहिने कार्पेट, फल सिलिङ चीनबाट आउन सकेको छैन । त्यस्तै कोरियाबाट आउनुपर्ने एचबी एसीको सामान पनि आउन नसकेको निर्माण ठेक्का लिएको केसी समानान्तर जेभीले जनाएको छ । पाँच महिनाभित्र निर्माण सक्नुपर्ने भनिए पनि सामान नआएपछि ढिलाइ हुने भएको हो । राष्ट्रियअन्तर्राष्ट्रिय सम्मेलन गर्न मिल्ने गरी १ सय १८ रोपनीमा निर्माणाधीन हलको लागत ७२ करोड रुपैयाँ छ ।भेरीबबई डाइभर्सनभेरीबबई डाइभर्सन आयोजनामा भने कोरोनाको प्रभाव न्यून छ । आयोजना प्रमुख सञ्जीव बरालले चिनियाँ कामदार चार जना रहेको र तीमध्ये दुई जना फर्किसकेको बताए । फर्केकालाई १४ दिन निगरानीमा राखेर काममा लगाएका छौं, उनले भने, अहिले योजनाका कुनै काम रोकिएका छैनन् ।१८ जना फर्किए तमोर नदीमा निर्माणाधीन मध्य तमोर जलविद्युत् आयोजनामा १ सय २५ जना चिनियाँ कामदार छन् । उनीहरूमध्ये १८ जना नयाँ वर्ष मनाउन चीन गएर फर्किएका छन् । चीनमा कोरोनाको संक्रमण देखिएपछि काममा फर्किएका उनीहरूलाई १५ दिन छुट्टै राखिएको आयोजना प्रमुख मणिकुमार पोखरेलले बताए । दुई सातासम्म छुट्टै राख्दा कुनै समस्या नदेखिएपछि काममा लगाइएको उनले बताए । उनीहरूलाई मास्क र हेलमेट अनिवार्य गरिएको छ । थप चिनियाँ कामदार, प्राविधिक र उपकरण ल्याउन नसक्दा काममा समस्या भएको आयोजनाको दाबी छ । यो ७३ मेगावाटको आयोजना हो ।उच्च सतर्कतामर्स्याङ्दी८, भुलभुलेस्थित सिनो हाइड्रोसगरमाथा पावर कम्पनी प्रालिको आवास तथा ५० मेगावाटको माथिल्लो मर्स्याङ्दी ए जलविद्युत् आयोजनामा उच्च सतर्कता अपनाइएको छ । करिब तीन वर्षअघि निर्माण गरिएको आयोजनामा सम्बन्धित व्यक्तिबाहेक अन्यलाई प्रवेश निषेध गरिएको छ । कर्मचारीलाई अत्यावश्यक काममा बाहेक गेटबाहिर निस्कन रोक लगाइएको छ । शरीरको तापक्रम नापेर मात्र प्रवेश दिइएको आयोजनाका प्रोडक्सन एवं टेक्नोलोजी म्यानेजर ली गाउयुआनले बताए । आयोजनामा ४० चिनियाँ कार्यरत छन् । हाइड्रोको काठमाडौंस्थित कार्यालयमा सात चिनियाँ छन् ।फर्किएका आइसोलेसनमाप्रधानमन्त्री तथा मन्त्रिपरिषद् कार्यालयका प्रवक्ता राजेन्द्रकुमार पौडेलले निर्माणाधीन भैरहवा र पोखरा विमानस्थलमा काम गर्ने केही कामदार फर्किने क्रममा रहेको बताए । उनीहरूलाई अन्तर्राष्ट्रिय नियमअनुसार क्वारेन्टाइनमा राख्ने व्यवस्था गरेका छौं, आयोजनाले जानकारी गराएको कुरा गर्दै उनले भने, उनीहरूलाई नजिकको स्वास्थ्य संस्थासँग समन्वय गरेर आफ्नै क्याम्पमा आइसोलेसनमा राख्ने र अघि बढ्ने आयोजनाले जानकारी गराएका छन् । उनका अनुसार चीनबाट आउनेहरू उतैको क्वारेन्टाइनमा बसेर फर्किने गरेका छन् । हामीसँग अरू केही जानकारी आउँदैन, उनीहरूले तयारी जानकारी मात्र गराएका हुन्, उनले भने । विमल खतिवडा (काठमाडौं), घनश्याम गौतम (रूपन्देही), आश गुरुङ (लमजुङ), आनन्द गौतम (ताप्लेजुङ), राजकुमार कार्की (सिन्धुली), कृष्ण थापा (नुवाकोट)"
ईपीएल स्थगित,ॅसबै प्रतियोगिता रोक्नूनेपाली खेलकुदको सर्वोच्च निकाय राष्ट्रिय खेलकुद परिषद्ले अब हुन लागेका सबै खेलकुद प्रतियोगिता रोक्न निर्देशन दिएको छ । राखेप प्रशासन विभाग प्रमुख कुलबहादुर थापाले कुनै पनि खेलकुद वा मनोरञ्जनका कार्यक्रमलगायत भीडभाड हुने स्थलमा संक्रमण हुन सक्ने संवेदनशील स्थलका रूपमा लिइएको हुँदा परिषद् र त्यसअन्तर्गत सञ्चालन गरिने अत्यधिक भीडभाड हुने सबै किसिमका खेलकुद प्रतियोगिता र कार्यक्रमहरू अर्को सूचना प्रकाशित नहुँदा सम्भव भएसम्म स्थगित गर्न निर्देशन दिएका छन् ।भोजपुरको पौवादुङमा गाउँपालिकाले पनि यस्तै निर्णय गरेपछि भोजपुर ट्रेल रेस बिहीबार स्थगित गरिएको छ । विश्व अल्ट्रा रनर समावेश भोजपुर ट्रेल रेस शनिबार र आइतबार हुने कार्यक्रम थियो । त्यस्तै बुटवलमा चैत १ देखि हुन लागेको तिलोत्तमा गोल्डकप फुटबल पनि स्थगित गरिएको छ । शनिबारदेखि राजधानीमा हुने चौथो खुला पारा भारोत्तोलन पनि कोरोनाकै कारण स्थगित गरिएको छ । कैलालीमा बुधबार सुरु हुनुपर्ने दोस्रो सुदूरपश्चिम राजधानी कप फुटबल पनि स्थगित गरिएको आयोजकले जनाएको छ ।यसैबीच कोरोनाकै कारण फिफा र एएफसीले आसन्न विश्वकप र एसियन कप छनोटका खेलहरू स्थगित गर्ने निर्णय गरेका छन् । यसबाट नेपालले घरेलु मैदानमा अस्ट्रेलिया र चाइनिज ताइपेईसँग खेल्ने तालिका प्रभावित बनेको छ ।
'सेनाभित्रका अनियमितता छानबिन दायरामा आउनुपर्छ',"हामीले नेपाली सेनालाई सेना बनाउने हो, ठेकेदार बनाउने होइन । भ्रष्टाचारले सेना थिलथिलो हुन्छ । बन्दुक र पैसा एक ठाउँमा राखे लोकतन्त्र र जनताको अधिकार रहन सक्दैन, सांसद अमरेशकुमार सिंहले भने । उनले सेना अन्तिम विकल्प भएकाले त्यहाँ पनि भ्रष्टाचार भए आमजनताको विश्वास उठ्ने बताए । उनले प्रधानसेनापतिलाई भ्रष्टाचारका विषयमा आन्तरिक रूपमा ४५ प्रतिवेदनहरू बुझाइएको बताए । उहाँले लिएका प्रतिवेदनका प्रतिहरू समितिमा पठाइदिनुपर्छ । हामी पढ्छौं, उनले भने, १० करोड रुपैयाँ खर्च गरेर ब्यारेक बनाइएको छ तर सिपाहीहरू बस्न सकेका छैनन् । कार्यदलकी सदस्य शर्माले कार्यदलले ५० वटा उजुरी छानबिन गर्दा चारवटा मात्रै समितिमा छानबिन गर्न पठाएको बताइन् । उजुरीमा हवाई र लेखा समूहमा नयाँ नियमावली पास भएपनि पुरानोअनुसारै काम भइरहेको छ । सम्पत्ति छानबिनबाहेकका विषयमा रक्षा मन्त्रालय र सेनाको विषय के हो ? उनले भनिन् । सांसद डिला संग्रौलाले सेनामा नीतिगत भ्रष्टाचार, शैक्षिक योग्यताबिनै पहुँचका आधारमा बढुवा तथा भ्रष्टाचार हुने गरेको बताइन् । उच्च सैनिकले आफूअन्तर्गतको गणगुल्ममा बजेट छुट्याएर भ्रष्टाचारमा मलजल गरेका छन् । द्रुतमार्गको जिम्मा सेनालाई दिइएको छ, भ्रष्टाचार अख्तियारले हेर्न पाइँदैन भन्ने छ, उनले भनिन् । समितिका अधिकांश सांसदले उपप्रधान तथा रक्षामन्त्री पोखरेल र प्रधानसेनापति थापालाई अर्को बैठकमा अनिवार्य उपस्थित गराएर मात्र छलफल गर्नुपर्ने बताएपछि बैठक स्थगित गरिएको थियो ।"
ओली सजिला बिरामी,"प्रत्यारोपणको केही महिनाअघिदेखि नै यसको तयारी सुरु हुन्छ र प्रत्यारोपणपछि नयाँ मिर्गौलाले राम्रोसँग आफ्नो काम निरन्तर नगरेसम्म त्यो जारी रहन्छ । स्वदेशमा गर्दाको फाइदा र बेफाइदाबारे उहाँसँग छलफल गरेर अन्तिममा यहाँ प्रत्यारोपण गर्ने निर्णय गरिएको थियो, उनले भनिन् ।नेफ्रोलोजिस्ट र प्रधानमन्त्रीको निजी चिकित्सकका रूपमा प्रत्यारोपणपछि भन्दा पनि प्रत्यारोपणका लागि उनलाई तयारी गर्न अझ बढी चुनौती रहेको डा शाहले जानकारी दिइन् ।चिकित्सकका रूपमा आफ्नो क्षमता र सीपले भ्याएसम्म उहाँलाई सक्दो स्वस्थ राख्नु मेरो पहिलो प्राथमिकता थियो । ताकि उहाँलाई प्रधानमन्त्रीका रूपमा देश र जनताप्रतिको आफ्नो जिम्मेवारी सहजताका साथ बहन गर्न सजिलो होस्, उनले गर्वसाथ भनिन्, अब प्रत्यारोपण भइसकेपछि भने धेरै चुनौती छैनन्, जुन चुनौती प्रत्यारोपणका लागि उहाँलाई शल्यक्रिया कक्षसम्म लैजानुपूर्व थियो । प्रधानमन्त्री ओलीले चिकित्सकका रूपमा आफूले गरेका निर्णयलाई निःसंकोच मानिदिने भएकाले पनि काम गर्न अझ बढी सजिलो भएको उनले बताइन् । मैले भनेको कुरा उहाँले कहिल्यै क्रस गर्नुभएन, उनले मुस्कुराउँदै भनिन्, मैले अरू देशका राष्ट्रप्रमुख र सरकारप्रमुखका निजी चिकित्सकहरूसँग पनि कुराकानी गरेकी छु । त्यो मामिलामा उहाँ निकै भलाद्मी हो भन्ने मेरो दाबी छ । किनकि भारतीय राष्ट्रप्रमुखकै हकमा पनि त्यो लागू नहुने मैले सुनें । यस्तै प्रधानमन्त्रीको व्यस्तताका बीच प्रत्यारोपणका लागि शरीरका अन्य अंगहरूको अवस्था के छ भनेर परीक्षण गर्नु र ठीक नभए त्यसलाई ठीक गर्नुपर्ने जस्ता कारणले पनि विगत केही महिना निकै तनावपूर्ण रहेको उनले बताइन् । सबै परीक्षण हुँदै गर्दा केही महिना अगाडि एपेन्डिसाइटिस पनि भयो । त्यो निकै गम्भीर खालको थियो, उनले भनिन्, त्यो अवस्थामा पनि उहाँ मैले भनेको मानेर सहज रूपमा अस्पताल आउन तयार हुनुभयो । जसका कारण हामीले समयमै उपचार गर्न सक्यौं र उहाँ छिट्टै निको पनि हुनुभयो ।यस्तै उनले प्रधानमन्त्री ओलीको अवस्था अहिलेभन्दा पनि केही वर्षपहिले मेनेन्जाइटिस हुँदा निकै नाजुक रहेको खुलासासमेत गरिन् । त्यतिबेला ओली मृत्युको मुखमा पुगेर फर्किएको उनको दाबी थियो । त्यो संक्रमण निकै जटिल र गम्भीर प्रकारको थियो । उहाँको बाँच्ने सम्भावना नै निकै न्यून थियो, उनले भनिन्, त्यसबेला नेताहरूले जसरी पनि बचाउनुपर्यो भन्दा मैले ७० प्रतिशत मात्रै मेरो हातमा छ भन्ने जवाफ दिएकी थिएँ । तर उहाँ त्यो अवस्थालाई पनि पार गरेर स्वस्थ हुनुभयो । डा शाहले प्रधानमन्त्री ओलीको स्वास्थ्यमा सुधारको रफ्तार अहिले देखिएजस्तै रहे ७ दिनभित्र डिस्चार्ज गर्ने जानकारी दिइन् । उनले प्रधानमन्त्री डिस्चार्ज भएर निवासमा फर्किएपछि सामान्य कार्य भने गर्न सक्ने दाबी पनि गरिन् ।उहाँ निवास फर्किएपछि केही समयलाई हामी बाहिरका कार्यक्रमा सहभागी हुन सुझाव दिँदैनौं । तर भित्र बसेर रुघाखोकी जस्ता संक्रमण रहेकाबाट टाढा बसी आफ्नो नियमित भेटघाट गर्न सक्नुहुन्छ, उनले भनिन्, केही समय त भीडबाट टाढा रहनुपर्छ । केही दूरीमा बसेर ससाना बैठकमा सामेल हुँदा फरक पर्दैन । उनका अनुसार प्रधानमन्त्रीले व्यक्तिगत सरसफाइका साथै खानपिनमा केही महिना भने विशेष ध्यान दिनैपर्छ । त्यसपछि भने उनको दैनिकी बिस्तारै सामान्य रूपमा फर्कन सक्छ ।प्रधानमन्त्री ओलीले विभिन्न प्रकारका औषधि सेवन गर्नुपर्ने भएकाले उहाँको निर्णय र प्रस्तुति अप्रत्याशित भएको हो भनेर आलोचना हुने गरेको छ भन्ने प्रश्नको जवाफ दिँदै डा शाहले भनिन्, स्टेरोइडको ठूलो मात्रा सेवन गर्ने बिरामीमा मुड इलेटेड हुन सक्छ भनेर चिकित्साशास्त्रले भन्छ । त्यो सत्य हो तर प्रधानमन्त्रीले कहिल्यै पनि ठूलो मात्रामा स्टेरोइड खानु परेन र पर्दैन वा भनौं मिर्गौला रोगीलाई थोरै मात्रामा स्टेरोइड दिइन्छ । त्यसैले उहाँका बारे त्यो सत्य होइन । उहाँले भारतकी तत्कालीन विदेशमन्त्री स्व सुष्मा स्वराजको उदाहरण दिँदै उनी पनि मिर्गौला प्रत्यारोपण गरेकी बिरामी भए पनि कहिल्यै त्यो रूपमा आलोचना नभएको बताइन् ।उनका अनुसार निराश हुने व्यक्तिको भन्दा सधैं उत्साहित रहने व्यक्तिको स्वास्थ्योपचार अझ बढी सहज हुन्छ । त्यसैले अब पनि प्रधानमन्त्री उत्साह र आत्मविश्वासका कारण छिट्टै निको हुनेमा उनी आशावादी थिइन् । उपचारमा आत्मविश्वासको ठूलो भूमिका हुन्छ । स्वास्थ्य भनेको शारीरिक र मानसिक दुवै रूपमा सबल हुनु हो । त्यसको कमी प्रधानमन्त्रीमा छैन, उनले भनिन् ।"
यही छोरीको मायाले,"(काठमाडौं)  कुरा २०६० को हो, १२ वर्षीय बलबहादुर चलाउने घाँस काट्न गएका बेला भीरबाट लडे । ज्यान त जोगियो, देब्रे हात भाँचियो । बेलैमा उपचार गरेको भए निको हुन सम्भव थियो तर उनी अस्पताल जान पाएनन् । गाउँलेले बाँधिदिएको काम्रो (घरेलु रूपमा गरिने प्लास्टर) ले काम गरेन । जतिखेर रुकुमको चौरजहारी अस्पताल पुर्याइयो, हात कामै लाग्न नसक्ने भइसकेको थियो । भाँच्चिएकै ठाउँबाट सुरु भएको क्यान्सरको संक्रमण अन्त पनि फैलिन सक्ने सम्भावना भएपछि डाक्टरले हातै काटेर फालिदिए, उनको जीवन बच्यो । बलबहादुर त बाँचे तर उनीसँगै बाँचिरहेको सपनाको भने त्यतिखेरै पूर्णविराम लाग्यो । भीरबाट लडेपछि मेरो दिमाग पहिलेजस्तो तेज रहेन, पढेका कुरा छिनको छिनमै बिर्सिन थालें, बलबहादुरले भने, पढाइ नै ठीकठीकै भएपछि डाक्टर बन्ने सपना पनि छोडिदिएँ । गाउँकै स्कुलबाट जसोतसो १२ पास गरेका यी २८ वर्षीय युवाको मुख्य पेसा कृषि हो, तर खेती गर्न पर्याप्त जग्गाजमिन भने छैन । जम्मा २ रोपनी जग्गाको उब्जाउले खानै पुग्दैन । मजदुरी गर्न भारततिर जान सक्थे तर एउटा हातबिना गर्न सक्ने शारीरिक परिश्रमका कामहरू निकै थोरै हुँदा रहेछन् । भारी बोक्ने र बाख्रा चराउने काम त उनले यहीं पनि गरेकै थिए ।२०७० को मध्य हिउँदमा प्यारालाइसिसले बुबाको देब्रे हात र गोडा चल्न छाडेपछि जाजरकोट जुनेचाँदे गाउँपालिकाकी रमिता बस्नेतले अपांगताका कारण मान्छेले भोग्ने दुःख नजिकबाट नियाल्न पाइन् । किशोरवयको १६ वर्षे उमेरमा टेक्दै गर्दा स्वभावतः उनको मन उत्सुकता र चञ्चलताले भरिएको थियो । तर बुबाको शरीरको देब्रे पाटोमा मुटुबाहेक अरू अंगले काम गरेको र चलमलाएको रमिता बस्नेतले सुन्न, देख्न पाइनन् । बरु बुबाले काम गर्न नसक्ने भएपछि गरिबी रेखामुनि धकेलियो, अभाव र पीडा नजिक हुँदै आए । बलबहादुरको जस्तै मुख्य पेसा किसानी हो भन्ने उनको परिवारको पनि पर्याप्त खेतीबारी छैन । एकछाक गर्जो टार्न पनि धौधौ भइरहेको हुन्छ हाम्रो परिवारलाई, अहिले काठमाडौंमा बसेर घर सम्झिरहेकी २२ वर्षीया रमिताको वर्तमान झन् ठूलो पीडाले थिचिएको छ । फरक यही छ कि अहिले रमिता र बलबहादुरले भोगेको दुःख साझा छ । आआफ्ना दुःखसँग आआफ्नै किसिमले संघर्ष गरिरहेका रमिता र बलबहादुरको भेट २०७४ को असारमा भयो । जिन्दगी सुखले भरिभराउ त थिएन, तर दुःख पनि बाँडीचुँडी भोग्दा खुसी नै भइन्छ भन्ने ठानेर त्यही वर्ष भदौ ११ मा उनीहरूले बिहे गरे । रमिता खेतीबालीका काममा व्यस्त हुन थालिन् भने बलहादुरले गाउँलेका बाख्रा चराउने, बजारबाट नुन, चामल बोकेर ल्याउनेजस्ता काममा मन लगाए । उनीहरूमै आश्रित थिए आमा, बुबा र एक जना भाइ पनि । घरको जेठो छोरो भएपछि केही गर्दिन भन्न पनि नमिल्ने, बलबहादुरले भने, घरको अन्नले त ६ महिनामात्रै चल्छ, त्यसपछि ज्यालामजदुरी नगरेसम्म खान पाइँदैन । भेटघाट भएको ठ्याक्कै १ वर्षपछि २०७५ असार १० गते यी दम्पतीको छोरी जन्मिइन् । रमिता आफैंले छोरीको नाम राखिन् सिया चलाउने । गर्भ बसेको चार महिनादेखि स्थानीय स्वास्थ्य संस्थामै नियमित चेक जाँच त गराएकै हुन्, तर पेटभित्रको बच्चाको अवस्था कस्तो छ, थाहा हुन सकेन । असार ११ गते बिहान छोरीलाई नुहाइदिने बेलामात्रै बलबहादुरले थाहा पाए, छोरीको मलद्वारमा प्वाल नै छैन । अनि पो जन्मिएदेखि नै छोरी कहाली छोडेर रोइरहनुको कारण थाहा भयो । नजिकैको चौरजहारी अस्पतालमा बालबालिकाका डाक्टर थिएनन्, बलबहादुर छोरी बोकेर नेपालगन्ज हानिए । उनले त्यतिखेर २० हजार तिरेर एम्बुलेन्स रिजर्भमात्रै गरेका थिएनन्, ऋणको भारी बोक्ने सिलसिलाको सुरुवात पनि भएको थियो । एकातिर छोरी भोकले राँकिएर रुने, अर्कोतिर आमाको दूध भरिएर दुख्ने π साथमा सुत्केरीको आलो घाउले दिएको पीडा भोग्नु त छँदै थियो । छोरीलाई नेपालगन्जमा पनि निको नहुने भयो । त्यहाँका डाक्टरले कान्ति बाल अस्पताल, काठमाडौंका लागि रेफर गरे, उनीहरूले नै यस्तो समस्या आइरहने र शल्यक्रिया गरेपछि निको भएको बताएपछि बलबहादुर काठमाडौं आउने निधोमा पुगे । तर परिवारका सदस्य मानेनन् । एक त घरको आर्थिक हैसियत, अर्को छोरी बाँच्ने नबाँच्ने कुनै ठेगान छैन । परिवारले होस् माया मार्देऊ, आफू निको भए अर्को जन्मेला भनेका थिए, बलबहादुर सम्झिन्छन्, यही छोरीको मायाले मैले त्यसो गर्नै सकिनँ । २१ दिनकी बच्चीको पहिलो शल्यक्रिया ०७५ असार ३१ गते भयो । साउन ८ गते बलबहादुर छोरी लिएर जाजरकोट गए । झन्डै महिना दिनपछि शिशु र आमाको भेट त भयो तर बोतलबाट दूध खाने बानी परेकी छोरीले आमाको दूध चुस्न बिर्सिसकेकी थिइन् । उनीहरूले बल्लबल्ल त्यो बानी त लगाए तर पेटमा पारिएको अस्थायी प्वालबाट दिनको २१ पटकसम्म दिसा बाहिर निस्किँदा र त्यो सफा गर्दा बाआमालाई त पीडा हुन्थ्यो नै, छोरीलाई झन् दुख्थ्यो । डाक्टरहरूले नै शल्यक्रिया पूरा नहुँदासम्म २१ देखि २२ पटकसम्म दिसा बाहिर निस्किनुपर्छ भनेका छन् । त्यसो नभए खतरा हुने भन्दै तुरुन्तै अस्पताल आउनुपर्ने सुझाव डाक्टरले दिएका छन् । पेटको प्वालबाट दिसा बाहिरिएलगत्तै घाउ सफा गर्नर्पुर्छ, सफा गर्ने बेलामा छोरीको घाउबाट रगत बग्छ, रमिताको आँखाबाट आँसु । रोगजस्तै गरिबी पनि चर्को छ । कमाइ केही छैन । एकपटक काठमाडौं आउँदा कम्तीमा ४० हजार सकिन्छ । अस्पतालमा २५३० हजार धरौटी छुट्टै बुझाउनुपर्छ । त्यसैले छोरी बोकेर काठमाडौं आउनुअघि यी दम्पतीले गाउँका साहुसँग मासिक ५ प्रतिशत ब्याज तिर्ने गरी ऋण लिने गर्छन् । ५ हजारदेखि ५० हजारसम्म ऋण लिएका छुट्टाछुट्टै साहुको संख्या नै २५ भन्दा धेरै भइसक्यो होला, बलबहादुर भन्छन्, बाटोमा टोलाएर हिँडेका बेला कोही ठोक्किहाले भने, ती साहु कि त साहुका परिवार हुन्छन् । त्यसैले यो २० महिनामा बलबहादुर र रमिताको थाप्लोमाथि साढे ६ लाख ऋणको भारी थुप्रिसकेको छ, त्यो ऋणले बोकेर ल्याउने ब्याजको हिसाब गर्न उनीहरूले जानेको गणितले धान्दैन, साहुले नै बुझाउँछन् । बच्चा सग्लै या जीवित फर्किने कुनै ठेगान पनि त छैन । उपचारमा संलग्न बालरोग विशेषज्ञ मधुसुदन पुनको अनुभवले पनि त्यही भन्छ । यस्तो समस्याका धेरै बिरामी आउँछन्, आजै (बुधबार) पनि दुई जनाको शल्यक्रिया गर्दै छौं, पुनले कान्तिपुरसँग भने, सबै शल्यक्रिया सफल नहुन पनि सक्छन् । यही कुरा डाक्टरले यो दम्पतीलाई पनि भनेका छन् । अनिश्चयको डरले छोरीलाई अप्रेसन थिएटरमा छिराउँदा रमिता त बेहोस् नै हुन्छिन् । यसअघि गत असार १ गते दोस्रो शल्यक्रिया गर्न छोरीलाई भित्र लगेपछि बाहिर बसेकी रमिता निकैबेर बेहोस भइन् । छोरीको लास आउला कि सास भनेर बलबहादुरलाई पनि बेचैनी हुन्छ । छुट्टाछुट्टै पीडाले बेहोस श्रीमती र छोरीका एक्ला अभिभावक हुनुको जिम्मेवारीबोध त्यतिखेरै हुन्छ सायद । अब आउँदो बुधबार उनीहरूकी छोरी सियाको अन्तिम शल्यक्रिया हुँदै छ । शल्यक्रिया सफल भयो भने उनी १५ वर्षकी हुँदासम्म नियमित चेकजाँच गर्नुपर्छ । असफल भए मलद्वारमा फेरि अर्को प्वाल पार्नुपर्छ, शल्यक्रियाको अर्को प्रक्रिया सुरु हुन्छ । २० महिनाकी ती कलिली बच्चीको मनमा डाक्टरले घोचिरहन्छन्, दुखाइरहन्छन् भन्ने परेको छ । त्यसैले उपचारका बेलामात्रै होइन, अरू बेला पनि सेतो कोट लगाएका डाक्टर र नर्सहरू देख्दा तर्सिन्छिन् र बेस्सरी रुन्छिन् । मैले सेतो कपडा लगाएँ भने पनि तर्सिन्छे छोरी, रमिताले भनिन् । त्यो पीडाले निम्त्याउने दुःख र खर्चको कुनै अनुमान नै छैन । छोरीलाई निको भए त हामी पनि खुसी हौंला, ऋण पनि जसोतसो तिरौंला, रमिताले भनिन्, यही छोरी नरहे कसो गरौंला ? जवाफ अहिले कसैसँग पनि छैन । तर सास रहँदासम्मको आस π यही आशाले उनीहरूलाई छोरीको तेस्रो शल्यक्रियाका लागि काठमाडौंसम्म डोर्याएको छ । जाजरकोटबाट नेपालगन्ज र त्यहाँबाट रात्रिबस चढेर गत फागुन १३ गते काठमाडौं आइपुगेका यी जोडी त्यसयता छोरीसहित अस्पतालकै एक छेउमा बसिरहेका छन् । काठमाडौंमा आफन्त कोही छैनन् । होटलमा बस्दा दिनको कम्तीमा हजार त खर्चै हुन्छ । त्यसैले हामी हस्पिटलभित्र एउटा छेउमा रात कटाउँछौं, बलबहादुरले भने । रात छिप्पिँदै गएपछि अस्पताल सुनसान हुँदै जान्छ, बिरामी र उनका आफन्तलाई सामान थन्क्याउनका लागि अस्पतालले दिएको ठाउँबाट एउटा पातलो म्याट निकाल्छन् र रमिताको बर्को ओढेर सुस्ताउँछन् । दिनभरि अस्पताल वरिपरि टहलिएरै बित्छ, थकाइ लाग्दैन, त्यसैले निद पनि लाग्दैन, रमिताले भनिन् । पीरले निम्त्याएको दिमागी थकानले कामले गलाएको शारीरिक थकानले झैं निदलाई निम्तो दिन्न सायद । त्यसरी खाली भुइँमा पल्टिँदा छोरीलाई चिसोले पनि समाएको छ । त्यही असरले होला मंगलबार दिउँसो यो दम्पतीसित कुराकानी भइरहेकै बेला सियाले वालवाली बान्ता गरिन् । रोकिँदै नरोकिएपछि इमर्जेन्सीमा भर्ना गर्नुपर्यो, बान्ता रोकिने औषधि खाएपछि बल्ल थामिइन् उनी । यस्तो अपर्झट बिमारले त कति हो कति सताउँछ । उनीहरूले निकालेको आँकडामा तीन जनाको खाना नास्तामै दिनको १५ सयजति खर्च हुन्छ । काठमाडौं आउँदा बोकेर ल्याएको २५ हजारमा अब ५७ हजारमात्रै बाँकी होला । छोरी भर्ना गरेपछि अस्पतालले सुरुमै २५ देखि ३० हजार धरौटी माग्छ, दिनका लागि अहिले पैसा छैन । यो काठमाडौंमा गाउँमा झैं ऋण पत्याउने मान्छे पनि छैनन् । तर छोरीलाई शल्यक्रिया गर्ने हो भने यही आइतबार अस्पताल भर्ना गरिसक्नुपर्छ । छरछिमेकी र परिवारले उक्साएझैं छोरीको माया मार्न यो दम्पतीको मनले मान्दैन, साथमा भएको पैसाले अबको खर्च धान्दैन । डाक्टरले उनीहरूलाई भनिदिएका छन्, सबै चाँजोपाँजो मिलेर बुधबार शल्यक्रिया भयो भने कम्तीमा डेढ महिना छोरीको नियमित परीक्षण गर्नुपर्छ । शल्यक्रिया भएन भने पनि अरू १५ दिन त काठमाडौं बस्नै पर्छ । जाजरकोटबाट काठमाडौंको कान्ति अस्पतालमा नियमित आउजाउ गर्न सम्भव हुने कुरा भएन, यहाँ बसेरै त्यो उपचार र खर्च धान्ने उपाय बाँकी छैन । त्यसैले उनीहरूले काठमाडौं आउनुअघि स्थानीय सरकारले सहयोग गर्छ कि भनेर गाउँपालिकाको ढोका ढकढक्याउन पनि पुगे । तर गाउँपालिका अध्यक्षले कार्यपालिकाको बैठकै नबसेकाले सहयोग गर्न पनि नमिल्ने जवाफ दिएको बलबहादुरको भनाइ छ । सहयोग पाउन पनि पावर चाहिँदो रैछ, हामी गरिबको पावर पुगेन, आफ्नो स्थानीय सरकारसँगको गुनासो काठमाडौंको कान्ति अस्पतालको चौरमा बसेर गरिरहेछन् बलबहादुर । हुन त उनीहरूकै सांसद शक्तिबहादुर बस्नेत अहिले केन्द्र सरकारका मन्त्री पनि छन् । आफूहरूले नै भोट हालेर जिताएकाले एकताली भेटेर सबै दुखेसो पोखुँ कि भन्ने पनि लाग्छ । तर त्यत्रो बडा मन्त्रीसँग कहाँबाट भेट्न पाउनु । बलबहादुरले भने, मन्त्री भेट्न जाँदा त धेरै पैसा खर्च हुन्छ भन्ने सुनेको छु । त्यसमा रमिता पनि सही थप्छिन् । तर आउँदो चैतमा मन्त्री बस्नेत जाजरकोट जाँदै छन् रे भन्ने उनीहरूले सुनेका छन् । त्यो बेला भेटेर कुरा राख्नुपर्ला । बलबहादुर भन्छन् । तर अहिलेकै खर्च कसरी धान्ने हो, अनिश्चित छ । सहयोग माग्न कहाँ जानु, हामीलाई दुःख परेको छ भनेर खोज्दै कोही आउँदैन, रमिताले भनिन् ।"
बेन्चबारको दूरी बढ्यो,"(काठमाडौं)  सर्वोच्च अदालतमा न्याय निरूपण गर्ने इजलास (बेन्च) र बहस पैरवी गर्ने कानुन व्यवसायी (बार) बस्ने ठाउँको दूरी बढेको छ । कोरोना भाइरस (कोभिड१९) को त्रासका कारण कानुन व्यवसायी बस्ने ठाउँ सारेर इजलासभन्दा पर पुर्याइएको हो । बहस पैरवी गर्न आउने विद्वान् महोदयहरूबाट (न्यायाधीशले कानुन व्यवसायीलाई विद्वान् भनी सम्बोधन गर्छन्) कोरोना संक्रमणको जोखिम हुने हो कि भन्ने भएकाले सुरक्षित रहन उहाँहरू (कानुन व्यवसायी) बस्ने र उठेर बहस गर्ने ठाउँ पछाडि धकेलिएको हो, सर्वोच्च अदालतका एक न्यायाधीशले कान्तिपुरसँग भने, केही न केही सुरक्षाका उपाय त अपनाउनुपर्यो भनेर यस्तो व्यवस्था मिलाइएको हो । विश्व स्वास्थ्य संगठनका अनुसार सम्मुख रहने व्यक्तिहरूमा कोरोना भाइरस सर्ने जोखिम सबैभन्दा बढी हुन्छ । श्वासप्रश्वास, हाच्छिउँ गर्दा, खोक्दा अनि बोल्दा र अन्य अवस्थामा मुखबाट निस्किने पानीका ससाना थोपा (ड्रप्लेट) बाट पनि कोरोना सर्छ । यसैले हाल शंकास्पद वा रुघाखोकी भएका व्यक्तिसँग न्यूनतम एक मिटरको दूरी कायम राख्ने सल्लाह डब्लूएचओले दिएको छ ।पुरानो व्यवस्थाअनुसार इजलासको सबैभन्दा माथिल्लो तहमा न्यायाधीशहरू बस्ने कुर्सी र टेबुल हुन्छ । त्यसपछि तल्लो र दोस्रो तहमा न्यायाधीशलाई सहयोग गर्ने इजलास अधिकृतको कक्ष रहन्छ । त्यसपछिको तल्लो भुइँमा कानुन व्यवसायीको टेबुल र उनीहरूले बहस गर्ने कठघरा हुन्छ । त्यसको पछिल्तिर मुद्दाको सरोकारवाला व्यक्ति अनि अन्य दर्शक रहन्थे । अहिले कानुन व्यवसायीहरूको टेबुल र कुर्सी अझै पछाडि सारेर इजलाससँग सम्मुख हुने दूरी बढाइएको हो । दुईतीन दिनयता इजलास र बहस गर्ने कानुन व्यवसायीहरूको दूरी कम्तीमा साढे २ मिटर हुने गरी व्यवस्था गरिएको जानकारी अदालत प्रशासनका एक कर्मचारीले दिए । ठूला कोठा भएका कक्षमा मिल्नेजति दूरी कायम गरिएको छ । यसो गर्दा कानुन व्यवसायी र मुद्दाका पक्षहरू बस्ने भागको दूरी कम भएको छ । सर्वोच्च अदालत स्रोतका अनुसार केही साताअघि एक जना न्यायाधीश श्वासप्रश्वाससम्बन्धी एउटा संक्रमणबाट पीडित थिए । त्यसपछि सबै श्रीमान्हरूले औषधि लिनुभयो, त्यही बेलादेखि कुरा त उठेको हो, सर्वोच्च प्रशासन स्रोतले भन्यो, अहिले भने श्रीमान्हरूबीच छलफल गरेर संक्रमणबाट जोगिने उपायका रूपमा बहस गर्ने ठाउँ टाढा सारिएको हो । उनका अनुसार अहिले मुद्दाका पक्षविपक्षबाहेकलाई बहसका क्रममा इजलासमा उपस्थित नहुनसमेत आग्रह गरिएको छ । नेपाल बार एसोसिएसनका एक पदाधिकारीले सबैलाई समान रूपमा हुनुपर्ने स्वास्थ्य सुरक्षाको चिन्ता केवल न्यायाधीशहरूमा मात्रै केन्द्रित भएको टिप्पणी गरेका छन् । कानुन व्यवसायीबाट न्यायाधीशलाई संक्रमण हुनसक्ने चिन्ताका कारण यस्तो व्यवस्था गरिएको रे, ती कानुन व्यवसायीले भने, सबैको चिन्ता हुन्थ्यो भने कानुन व्यवसायीलाई पनि स्वास्थ्य सुरक्षाका अरू प्रक्रिया र विधि अवलम्बन गर्न सकिन्थ्यो, त्यसतर्फ सोचिएन । सर्वोच्चले आफ्नो आवधिक रणनीतिमा भिडियो कन्फरेन्समा आधारित साक्षी बकपत्र तथा बहसको परिकल्पना गरेको छ । बकपत्रका लागि केही ठाउँमा काम सुरु भएपछि बहसमा भिडियो कन्फरेन्सको खाका र अन्य अवधारणा अघि बढिसकेको छैन । बारका महासचिव लीलामणि पौड्यालले इजलाससँग दूरी बढाइएकाले कानुन व्यवसायीले ठूलो स्वरमा बहस गर्नुपरेको बताए । उनका अनुसार कतिपय अवस्थामा इजलासमा रहेका न्यायाधीशले गरेको प्रश्न पनि नसुनिने समस्या छ । हामीले समस्या बताएपछि दुवैतिर माइक सिस्टम राख्ने कुरा भएको छ, उनले भने, संक्रमणको जोखिम भएकाले छोटो समयका लागि यस्तो गरिएको भनिएको छ । कानुन व्यवसायी र मुद्दाका पक्षधरबाट संक्रमणको त्रास भए पनि केहीबाहेक अरू न्यायाधीशहरू मास्क नलगाई अदालत जाने गरेका छन् । पदीय मर्यादाका कारण इजलासमा बस्दा भने मास्क लगाउँदैनन् । कानुन व्यवसायीहरू पनि मास्क नलगाई अदालत जाने गर्छन् । इजलासमा भने सुरक्षा र मर्यादाका कारण कानुन व्यवसायी र मुद्दाका पक्षधरलाई मास्क लगाउने छुट छैन । सर्वोच्च अदालत परिसरमा संक्रमणको जोखिम कम गर्ने ह्यान्ड स्यानिटाइजर र शरीरको तापक्रम परीक्षण गर्ने थर्ममिटरजस्ता सुरक्षाका उपाय अपनाइएको छैन । जबकि साबुन पानीले हात धुने अनि स्यानिटाइजरको प्रयोग हातको सुरक्षाका लागि प्रभावकारी उपाय हो । यसबाट कोरोनालगायतका थुप्रै प्रकारको संक्रमणबाट जोगिने सम्भावना बढ्छ ।उपत्यकाका उच्च, विशेष र अन्य अदालतमा सर्वोच्च अदालतमा झैं इजलासको स्वरूप फेरबदल गरिएको छैन । केही दिनअघि परेको रिट निवेदनमा सर्वोच्चकै एकल इजलासले कोरोनाको संक्रमण रोक्न अपनाउनुपर्ने सबै उपाय गर्न सरकारका नाममा अन्तरिम आदेश जारी गरेको थियो । त्यही आदेश जारी भएको केही दिनमा इजलासको स्वरूप परिवर्तन गरिएको हो ।"
निजगढ विमानस्थलको रिट हेर्दाहेर्दैमा,"(काठमाडौं)  बारामा प्रस्तावित निजगढ अन्तर्राष्ट्रिय विमानस्थल निर्माणका लागि काटिने रूख र वातावरणीय प्रभाव मूल्यांकन प्रतिवेदन (ईआईए) सम्बन्धी दुई रिट निवेदनलाई सर्वोच्च अदालतको बृहत् पूर्ण इजलासले हेर्दाहेर्दैमा राखेपछि यो विषय किनारा लाग्न थप समय लाग्ने देखिएको छ । सर्वोच्च अदालतका न्यायाधीशहरू दीपक कार्की, मीरा खड्का, हरिकृष्ण कार्की, हरिप्रसाद फुयाल र मनोजकुमार शर्माको बिहीबारको इजलासले उक्त रिटलाई हेर्दाहेर्दै सूचीमा राखेको हो । इजलासले समय अपुग भएको भन्दै आगामी बिहीबारका लागि पेसी तोकेको छ ।हचुवाको भरमा सयौं वर्ष पुराना लाखौं सालका रूख काट्दा वातावरणीय विनाश निम्तिने भन्दै पूर्वसचिवहरू द्वारिकानाथ ढुंगेल, सुकदेव खत्री, योजना आयोगका पूर्वसदस्य प्रभु बुढाथोकी र रञ्जुहजुर पाँडेलगायतले रिट दर्ता गराएका थिए । वरिष्ठ अधिवक्ता प्रकाशमणि शर्मा, पदम श्रेष्ठलगायतले निजगढ विमानस्थलको ईआईए प्रतिवेदन खारेज गर्न माग गर्दै अलग्गै रिट दिएका थिए । ईआईए प्रतिवेदन अन्य आयोजनाबाट कपीपेस्ट गरिएको र गुणस्तरहीन भएकाले खारेज गर्नुपर्ने माग गरिएको छ ।सर्वोच्चले दुवै रिटलाई बृहत् पूर्ण इजलासमा राखेर बहस अघि बढाएकाले विमानस्थल निर्माणसम्बन्धी प्रक्रिया थप लम्बिने भएको छ । यसअघि प्रधानन्यायाधीश चोलेन्द्रशमशेर जबरा र न्यायाधीश कुमार रेग्मीको इजलासले यो विषय गम्भीर भएकाले बृहत् पूर्ण इजलासमार्फत टुंगो लगाउनुपर्ने ठहर गरेको थियो । त्यसअघि नै तत्काल रूख कटानको विषय अघि नबढाउन सर्वोच्चले अन्तरिम आदेश दिएको थियो । सर्वोच्चबाट रिटको किनारा नलागुन्जेलसम्म रूख कटानको प्रस्ताव वन तथा वातावरण मन्त्रालयले मन्त्रिपरिषद् लैजान पाउने छैन । विमानस्थल निर्माणका लागि रूख कटान प्रक्रिया अघि बढाइदिन संस्कृति, पर्यटन तथा नागरिक उड्डयन मन्त्रालयले वन मन्त्रालयसमक्ष प्रस्ताव पठाएको महिनौं भएको छ । निजगढको मुद्दा सर्वोच्चमा विचाराधीन भएकाले स्विट्जरल्यान्डको जुरिच एयरपोर्ट इन्टरनेसनल एजीले निर्माणसम्बन्धी प्रस्ताव पेस गर्ने ४५ दिने म्याद यत्तिकै गुजारेको छ । उसले सर्वोच्चबाट रिट निवेदनको किनारा नलागुन्जेलसम्मका लागि प्रस्ताव पेस गर्ने समय थप गरिदिन लगानी बोर्ड नेपालसमक्ष केही दिनअघि लिखित आग्रह गरेको छ । विमानस्थलको ईआईए प्रतिवेदनमाथि नै प्रश्न उठेकाले जुरिचले सर्वोच्चबाट सफाइ चाहेको हो । वन मन्त्रालयको जैविक विविधता तथा वातावरण महाशाखाका तत्कालीन प्रमुख सहसचिव महेश्वर ढकालले विस्तृत अध्ययन नै नगरी हतारहतार उक्त ईआईए प्रतिवेदन २०७५ को जेठ ९ मा वनमन्त्री शक्ति बस्नेतबाट स्वीकृत गराएका थिए । ईआईएमा विमानस्थल निर्माणका लागि सानाठूला गरी साढे २४ लाख रूख काट्नुपर्ने उल्लेख छ । सरकारले निजगढ विमानस्थल निर्माणका लागि ६ कम्पनीलाई अयोग्य ठहर गर्दै जुरिचलाई चयन गरेको थियो । विमानस्थल निर्माणका लागि १८ फागुनसम्म विस्तृत प्रस्ताव पेस गर्न उक्त कम्पनीलाई समय दिइएको थियो ।"
डुबेर नेपालीको मृत्यु,अस्ट्रेलिया (कास) अस्ट्रेलियाको ब्रिसबनमा समुद्रमा डुबेर एक नेपाली विद्यार्थीको मृत्यु भएको छ । क्यानबेरास्थित नेपाली दूतावासका अनुसार पोखराका निकित श्रेष्ठ बुधबार पौडी खेल्ने क्रममा डुबेका हुन् । साथीहरूसँग पौडी खेल्ने क्रममा उनलाई छालले बगाएको थियो । साथीहरूले उद्धारकर्मीलाई खबर गरे पनि उनलाई बचाउन नसकिएको एनआरएन क्विन्सस्ल्यान्डका संयोजक उमेश खड्काले जानकारी दिए । उनको शव दुई सय मिटर पर भेटिएको थियो । करिब ६ महिनाअघि अस्ट्रेलिया आएका उनी स्थानीय फेडेरेसन युनिभर्सिटीमा आईटी विषय पढ्दै थिए ।
यौन दुराचार आरोपमा अस्ट्रेलियन ॅधर्मगुरु पक्राउ,काठमाडौं (कास) बालयौन दुराचार आरोपमा प्रहरीले बिहीबार काठमाडौंको आरुबारीस्थित कदम्बा गुम्बाका सञ्चालक अस्ट्रेलियन नागरिक ५८ वर्षीय गोन्दुक रिम्पोछेलाई पक्राउ गरेको छ । अस्ट्रेलियाको मेलबर्न घर भएका रिम्पोछे गोकर्णेश्वर नगरपालिका९ आरुबारीस्थित कदम्बा बुद्धिस्ट प्रतिष्ठानका प्रमुख हुन् । महानगरीय प्रहरी वृत्त बौद्धका डीएसपी रमेश सिंहका अनुसार रिम्पोछेमाथि आफैंले पढाउन ल्याएका १५ वर्षीय किशोरमाथि यौन दुराचार गरेको आरोप छ । पीडित किशोरले प्रहरीलाई दिएको बयानमा आफूलाई १५२० दिनदेखि गुम्बामै रिम्पोछेले मुख मैथुन गराउँदै आएको उल्लेख छ ।
जुत्ता प्रहार आवेगमा ः प्रहरी,"काठमाडौं (कास) पूर्वप्रधानमन्त्री तथा सत्तारूढ नेकपाका अध्यक्ष पुष्पकमल दाहाललाई लक्ष्य गरी भएको जुत्ता प्रहार आवेगको घटना भएको प्रहरीले निष्कर्ष निकालेको छ । फागुन १८ मा राष्ट्रिय सभागृहमा भाषण गरिरहेका दाहाललाई ताकेर जुम्लाका रतन तिरुवाले जुत्ता हानेका थिए । घटनालगत्तै महानगरीय प्रहरी आयुक्त डीआईजी विश्वराज पोखरेलले अपराध महाशाखाका एसएसपी सहकुल थापाको संयोजकत्वमा तीन सदस्यीय छानबिन समिति गठन गरेका थिए । समितिले बुधबार बुझाएको प्रतिवेदनमा घटना पूर्वनियोजित र सांघातिक आक्रमण गर्ने उद्देश्यबाट नभई आवेगमा भएको निष्कर्ष निकालिएको छ । जुत्ता प्रहारको घटना आवेग र रिसको झोंकमा भएको देखियो, समिति संयोजक थापाले भने ।"
क्वात्राले बुझाए ओहदाको प्रमाणपत्र,"काठमाडौं (कास) नेपालीका लागि नवनियुक्त भारतीय राजदूत विनयमोहन क्वात्राले बिहीबार राष्ट्रपति विद्यादेवी भण्डारीसमक्ष ओहदाको प्रमाणपत्र पेस गरेका छन् । शीतल निवासमा आयोजित विशेष समारोहमा उनले प्रमाणपत्र पेस गरेका हुन् ।त्यसलगत्तै उनले उपराष्ट्रपति नन्दबहादुर पुन, उपप्रधान तथा रक्षामन्त्री ईश्वर पोखरेल र परराष्ट्रमन्त्री प्रदीपकुमार ज्ञवालीसँग शिष्टाचार भेट गरे । तीनवटै भेटका क्रममा नेपालभारत सम्बन्धबारे विचारविमर्श भएको थियो । पोखरेलसँगको भेटमा क्वात्राले भारतका रक्षामन्त्री राजनाथ सिंहले छिट्टै नेपाल भ्रमण गर्ने जानकारी दिएका थिए । उनले नेपाल भारतबीचको सम्बन्ध सरकारसरकारबीचमा मात्र नभएर जनस्तरसम्म समेत अत्यन्त सुदृढ रहेको र आफ्नो कार्यकालमा दुई देशबीचको सम्बन्धलाई अझ प्रगाढ बनाउन पहल गर्ने बताए । पोखरेलले नेपाल र भारतका सेनाबीच अत्यन्त असल र सहयोगात्मक सम्बन्ध रहेको उल्लेख गर्दै नेपालको आर्थिकसामाजिक विकासमा भारत सरकारले पुर्याएको सहयोगका लागि आभार व्यक्त गरेका थिए । यसअघि फ्रान्समा भारतीय राजदूत रहेका क्वात्रा जिम्मेवारी सम्हाल्न आइतबार काठमाडौं आइपुगेका हुन् । आफ्नो तीनवर्षे कार्यकाल पूरा गरी राजदूत मञ्जिवसिंह पुरी डिसेम्बरमा फर्किएपछि भारतले नयाँ राजदूतका रूपमा क्वात्रालाई पठाएको हो । ३० वर्षदेखि विदेश सेवामा काम गरिरहेका उनले यसअघि सन् २००६ देखि २०१० सम्म काठमाडौंस्थित दक्षिण एसियाली क्षेत्रीय सहयोग संगठन (सार्क) मा काम गरेका थिए ।"
आइसोलेसनको सुरक्षामा प्रहरी,"ॅभयभीत नबनौं, सतर्कता अपनाऔंसरकारले कोरोना भाइरसको संक्रमण फैलन नदिन औषधि, मास्क, मेडिकल उपकरणको उचित व्यवस्थापन र विदेशबाट आउनेको स्वास्थ्य परीक्षणलाई प्राथमिकता दिएकाले तत्काल सर्वसाधारणले त्रास मान्नुनपर्ने जनाएको छ । नाकाहरूबाट आउजाउ गर्नेलाई जाँच गरेर मात्र आउन दिने व्यवस्थाले यसको रोकथाममा सहयोग पुगिरहेको सरकारले जानकारी गराएको हो । अर्थ, सञ्चार तथा सूचना प्रविधिमन्त्री एवं सरकारका प्रवक्ता युवराज खतिवडाले बिहीबार सिंहदरबारमा आयोजत पत्रकार सम्मेलनमा सरकारले ३७ वटा स्थल नाकामा छिट्टै मेडिकल टोलीसहितको सुरक्षा व्यवस्था मिलाउने बताए । भारतले औषधि निर्यातमा रोक लगाएको सम्बन्धमा राखिएको जिज्ञासामा उनले विशेष अनुरोध गरेर भए पनि तत्काल औषधि आपूर्तिलाई सहज बनाइने बताए । खतिवडाले निजी क्षेत्रसँग मिलेर सरकारले मास्क उत्पादन सुरु गर्ने तयारी गरेको जानकारी दिए । उनले सतर्कता अपनाउनु स्वाभाविक भए पनि भयभीत नहुन सर्वसाधारणलाई आह्वान गरे । स्वास्थ्य तथा जनसंख्या मन्त्रालयका प्रवक्ता विकास देवकोटाले विमानस्थलमा पालैपालो ७ जनाको चिकित्सक टोली नियमित बसेको जानकारी दिए । उनका अनुसार सातै प्रदेशमा पनि टोली पठाइसकिएको छ । उच्चस्तरीय समितिको बिहीबारको निर्णयअनुसार स्थल नाकाहरूमा थप टोली खटाउने तयारी गरिएको छ । भारतले औषधि निर्यातमा रोक लगाए पनि हाल औषधि पर्याप्त रहेको जानकारी देवकोटाले दिए । उनका अनुसार नाकाहरूमा जाँचका लागि सयभन्दा बढी थर्ममिटर खरिद गरिसकिएको छ । सरकारले आवश्यक परेमा भारतबाट औषधि ल्याउन विशेष पहल गर्ने निर्णय भइसकेको उनले बताए । उपत्यकाका सरकारी र निजी अस्पतालका बेडहरूको संख्या र सम्भावित बिरामीको उपचारबारे योजना बनाइसकिएको छ । शुक्रराज, पाटन र सैनिक अस्पताललाई तयारी अवस्थामा राखिएको छ, उनले भने । नेपालमा अहिलेसम्म संक्रमित नभेटिएको उल्लेख गर्दै प्रवक्ता देवकोटाले सञ्चार माध्यमबाट कहिलेकाहीँ हुँदै नभएका विषय आउँदा भय सिर्जना हुने बताए । अस्पतालमा आईसीयू बेड छैन भनेर हल्ला हुने गरेको उल्लेख गर्दै उनले आवश्यक पर्दा कतिवटा अस्पताल प्रयोग गर्ने भनेर योजना तयार भइसकेकाले सर्वसाधारणले आत्तिनुपर्ने अवस्था नरहेको बताए । उनले मुलुकमा अहिलेसम्म २६ जना शंकास्पद बिरामी देखिएर जाँच गर्दा २१ जनामा कोरोनाको लक्षण नदेखिएको जानकारी दिए । ५ जनाको रिपोर्ट आउन बाँकी छ, उनले भने । यसैबीच, बिहीबार रक्षामन्त्री तथा उच्चस्तरीय समन्वय समितिका संयोजक ईश्वर पोखरेलको संयोजनमा बसेको बैठकले कोरोनाको रोकथाम र उपचारका लागि १५ बुँदे निर्णय गरेको छ । त्रिभुवन अन्तर्राष्ट्रिय विमानस्थलमा एयरलाइन्सहरूलाई सेल्फ डिक्लेरेसन फर्म उपलब्ध गराउने, विमानस्थलमा स्वास्थ्य जाँचका लागि प्रिफ्याब संरचना निर्माण गर्ने, विश्व बैंकको सहयोग लिने, सीमा आगमन कम गर्ने समितिले निर्णय गरेको छ । समितिले सीमामा थप स्वास्थ्य टोली खटाउने, निजी क्षेत्रसितको लागत सहभागितमा मास्क उत्पादन गर्ने, सीमामा क्वारेन्टाइन भवन व्यवस्थापन गर्ने, क्रस बोर्डर मिटिङ गर्ने, भारतबाट औषधि तथा आवश्यक मेडिकल सामग्री आयात गर्नेलगायत निर्णय गरेको छ । बैठकमा विश्वमा कोरोनाको संक्रमण, नेपालको अवस्था र अपनाउनुपर्ने सतर्कताको विषयमा छलफल भएको थियो ।"
विद्यालय बन्दबारे स्पष्ट निर्णय माग,"काठमाडौं (कास) कोरोना भाइरस (कोभिड१९) को संक्रमणको जोखिमलाई लिएर विद्यालय बन्द गर्नेबारे स्पष्ट निर्णय दिन विद्यालय सञ्चालक तथा सरोकारवालाले सरकारसँग माग गरेका छन् । शिक्षा, विज्ञान तथा प्रविधि मन्त्रालयले बिहीबार सिंहदरबारमा बोलाएर गरेको छलफलमा उनीहरूले विद्यालय कहिलेदेखि र के कस्तो तरिकाले बन्द गर्नुपर्ने भन्नेबारे सरकारले स्पष्ट निर्णयनिर्देशन दिन नसकेको गुनासो गरेका हुन् ।एसईई परीक्षाअघि नै कक्षा १ देखि ९ सम्मको परीक्षा सकेर स्कुल बन्द गर्न यसअघि नै सरकारले निर्देशन दिइसकेको छ । बालबालिकाको सामूहिक सहभागिता नहोस् भनेर चाँडै शैक्षिकसत्र टुंग्याउन निर्देशन दिएको सरकारले भेला, गोष्ठी र सेमिनार नगर्न विद्यालय सञ्चालकहरूलाई सचेत गराइसकेको छ । नेसनल प्याब्सनका अध्यक्ष ऋतुराज सापकोटाले संवदेशनशील परिस्थितिमा परीक्षाको विषय गौण भएको उल्लेख गर्दै आवश्यक परे विद्यालय बन्द गर्न पनि सकिने बताए । कोभिड१९ को संक्रमणका हिसाबले नेपाल संवेदनशील अवस्थामा छ भने परीक्षा नकुरौं, निश्चित समयका लागि विद्यालय नै बन्द गरौं । सहसचिव कृष्णप्रसाद काप्रीले सरकारको यसअघिको निर्देशन यथावत् रहेकाले चैत ५ भित्रै परीक्षा सञ्चालन हुने बताए । उनले परीक्षा लिइसक्न दिइएको निर्देशनलगायतका विषयबारे छलफल गर्न सरोकारवाला पक्षलाई बोलाइएको जानकारी दिए । प्याब्सनका सहअध्यक्ष डीके ढुंगानाले सदस्य विद्यालयहरूलाई मन्त्रालयको निर्देशनानुसार परिपत्र गरिसकेको जनाए । छलफलमा निजी तथा आवासीय विद्यालय अर्गनाइजेसन (प्याब्सन), नेसनल प्याब्सन, राष्ट्रिय अभिभावक महासंघ, शिक्षक महासंघका प्रतिनिधि तथा त्रिभुवन विश्वविद्यालय, राष्ट्रिय परीक्षा बोर्ड, शिक्षा विकास तथा मानव स्रोत केन्द्र र सीटीईभीटीका अधिकारी सहभागी थिए ।राष्ट्रिय अभिभावक संघका अध्यक्ष यादव शर्माले कोभिड१९ लाई समाजमा आतंकका रूपमा नभई सचेतनाका रूपमा लिन संयमता अपनाउनुपर्ने बताए । अधिकांश विद्यालयहरू एसईईपछि परीक्षा लिने तयारीमा थिए । पूर्वनिर्धारित तालिकाअनुसार चैत ६ बाट १५ गतेसम्म एसईई परीक्षा हुँदै छ ।"
दुई जनालाई भ्रष्टाचार मुद्दा,"काठमाडौं (कास) जनस्वास्थ्य कार्यालय, धादिङका तत्कालीन दुई प्रमुखसहित तीन जनाविरुद्ध अख्तियारले बिहीबार विशेष अदालतमा भ्रष्टाचार मुद्दा दायर गरेको छ । मुद्दा दायर गरिएकामा जनस्वास्थ्य कार्यालय, धादिङका तत्कालीन स्वास्थ्य प्रमुखद्वय डा जीवनकुमार मल्ल र डा नरेशप्रताप केसी तथा कार्यालय सहयोगी हरिबहादुर हमाल छन् । राष्ट्रिय स्वास्थ्य तालिम केन्द्र, टेकुका वरिष्ठ जनस्वास्थ्य प्रशासक मल्लले जनस्वास्थ्य कार्यालय धादिङको प्रमुख हुँदा भ्रष्टाचार कसुर प्रमाणित भएका कार्यालय सहयोगी हमाललाई उपचार खर्च, सञ्चित घर बिदा तथा बिरामी बिदाबापतको रकम र निवृत्तिभरण गरी १४ लाख ७० हजार निकासा गरी सरकारी कोष हिनामिना गरेका अख्तियारले जनाएको छ । मल्लअगाडिका जनस्वास्थ्य प्रमुख केसीले भ्रष्टाचार प्रमाणित भइसकेका कार्यालय सहयोगी हमाललाई सेवाबाट नहटाई तलब भत्ता दिन हिनामिना गरेको अख्तियारले उल्लेख गरेको छ ।"
श्रमस्वीकृति छँदै मृत्यु भए क्षतिपूर्ति,ॅश्रमस्वीकृति रोकिएको छैनकतारस्थित नेपाली दूतावासले वैदेशिक रोजगारीमा जाने नेपाली कामदारको श्रमस्वीकृतिमा रोक नलगाइएको भन्दै भ्रममा नपर्न आग्रह गरेको छ । श्रमस्वीकृति रोकिएको भ्रमले कतारमा कार्यरत नेपाली कामदारले घर बिदामा जाने वा नजाने विषयमा सोधपुछ गर्न थालेका थिए ।
वाग्मतीले माग्यो उद्योगको जग्गा,"(हेटौंडा)  वाग्मती प्रदेश सरकारले संरचना निर्माणका लागि हेटौंडा सिमेन्ट उद्योगको खाली जग्गा उपलब्ध गराउन संघीय सरकारसँग माग गरेको छ । बिहीबार बसेको मन्त्रिपरिषद् बैठकले प्रदेशका विभिन्न भौतिक संरचना निर्माण गर्न भन्दै जग्गा माग गर्ने निर्णय गरेको हो । हेटौंडा उपमहानगरपालिका९ लामसुरेमा हेटौंडा सिमेन्ट उद्योगको ५८ बिघा र कर्मचारी बस्ने आवास क्षेत्रसँग जोडिएको करिब २० बिघा जमिन खाली छ । उपयोगमा नआएको ७८ बिघा जमिन प्रदेश सरकारलाई उपलब्ध गराइदिन माग गरेका छौं, मुख्यमन्त्री डोरमणि पौडेलले भने, जमिन उपलब्ध भए प्रदेश सरकारका मन्त्रालय एकै स्थानमा निर्माण हुने थिए । जग्गा प्राप्तिका लागि उद्योगमन्त्री लेखराज भट्टलाई भेटेर जानकारी गराइसकेको उनले बताए । उद्योगले २०३३ सालमा स्थानीयवासीको उक्त जमिन अधिग्रहण गरेको थियो । उद्योगका महाप्रबन्धक प्रेमबहादुर सिंहले जमिन उपलब्ध गराउन सकिए पनि केही समस्या आउने प्रतिक्रिया दिए । सिमेन्ट उद्योग नजिकै रहेको हुँदा धुलोधुँवाको समस्या हुन सक्छ, उनले भने, हामी उद्योगको क्षमता पनि बढाउदै छौं । प्रदेश सरकारका संरचना र योजना सम्पन्न गर्न हेटौंडा उपमहागनरपालिकाले नगर क्षेत्रका २० स्थानमा खाली जमिन प्रयोग ल्याउन प्रदेश सरकारलाई सिफारिस गरेको छ । मदन भण्डारी स्वास्थ्य विज्ञान प्रतिष्ठानको संरचना निर्माण गर्न हेटौडा१० टीसीएनमा रहेको १० बिघा जमिन प्रदेश सरकारलाई उपलब्ध गराइएको छ । कृषि सुपर मार्केट निर्माण गर्न हेटौंडा११ थानाभर्याङको दुई बिघा जमिन पनि नगरपालिकाले उपलब्ध गराएको छ । एकीकृत चार्जिङ स्टेसनका लागि बसपार्कको दुई बिघा उपलब्ध गराउने निर्णय गरेको मेयर हरिबहादुर महतले बताए । यसैबीच, मन्त्रिपरिषद् बैठकले कोरोना भाइरस संक्रमणबाट जोगिन हात नमिलाउन प्रदेशवासीलाई आग्रह गर्ने निर्णय गरेको छ । संक्रमण फैलन सक्ने भएकाले हात मिलाउनुको साटो नमस्कार गर्न सरकारले आग्रह गरेको हो । यसैगरी, शंकास्पद बिरामीका लागि सरकारले छुट्टै उपचार कक्ष निर्माण गरिसकेको सामाजिक विकास मन्त्री युवराज दुलालले जानकारी दिए । बैठकले प्रधानमन्त्री केपी शर्मा ओली र उनलाई मिर्गौला दान गर्ने महिलाको शीघ्र स्वास्थ्यलाभको कामना गरेको सरकारका प्रवक्ता एवं आर्थिक मामिला तथा योजनामन्त्री कैलाशप्रसाद ढुंगेलले जानकारी दिए । प्रदेश सूचनाको हकसम्बन्धी ऐन २०७६ लाई संशोधन गर्न बनेको विधेयक प्रदेशसभामा पेश गर्ने स्वीकृत दिने, चालु आर्थिक वर्षका लागि प्रदेश विशेष अनुदानतर्फका थप योजना स्वीकृत गर्ने निर्णय पनि बैठकले गरेको छ । यस्तै, साझा यातायात सहकारी संस्था लिमिटेडमा सेयर लगानीको निर्णय खारेज गर्ने पनि बैठकले निर्णय गरेको छ । यसअघि साझा सहकारी संस्थासँग मिलेर बस सञ्चालन गर्ने भनिए पनि सहमतिअनुसार काम नभएकाले सहमति खारेज गरिएको मन्त्री ढुंगेलले जानकारी दिए ।"
जन्तीबस दुर्घटनाछि गाउँमा शोक,"मकवानपुर (कास) मकवानपुरमा जन्ती सवार बस दुर्घटना हुँदा मृत्यु हुनेको संख्या चार पुगेको छ । एकजनाको सनाखत हुन सकेको छैन । जिल्ला प्रहरी कार्यालय मकवानपुरका अनुसार करिब १० वर्षीय अशोक रुम्बा र सुजन मोक्तान, ११ वर्षीय प्रविन दोङ र २६ वर्षीय सिंहबहादुर रुम्बाको पुरानो मेडिकल कलेजमा उपचार भइरहेको छ । घाइतेको अवस्था बुझ्न वाग्मती प्रदेशका म्ख्युमन्त्री डोरमणि पौडेल हेटौंडा अस्पतालमा बिहीबार पुगेका छन् । घटनापश्चात् अहिले मकवानपुर गढी गाउँपालिका७ शोकमा डुबेको छ । हामीलाई अझै विश्वास लागेको छैन, वडा सदस्य प्रतिमान रुम्बाले भने, विवाहमा रमाइलो गरेर फर्किंदै गर्दा यस्तो हुने कल्पनासमेत गरेका थिएनौं । सिकारीडाँडाका २४ वर्षीय सूर्यबहादुर लोको उपचारका क्रममा चितवनस्थित पुरानो मेडिकल कलेजमा र २७ वर्षीय सोमबहादुर मोक्तानको घटना स्थलमै मृत्यु भएको थियो । गाउँको सबै मानिस दुर्घटनाबारे बुझ्न बजार आएका छन्, तत्कालीन गाविस उपाध्यक्ष मुकुन्द न्यौपानेले भने । उनका अनुसार उक्त गाउँ नजिकै रहेको गेबडाँडाका ४० वर्षीय सोमबहादुर रुम्बाको पनि ज्यान गएको छ । गढीगाउँपालिका२, शिखरकटेरी गैरीभञ्ज्याङमा बुधवार जन्ती बस दुर्घटना भएको हो । बकैया११, घट्टेबाट दुलही लिएर गढी७, कन्यातर्फ आउँदै गरेको ना३ख ३५५६ नम्बरको बस दुर्घटनामा परेको थियो । दुर्घटनामा ५२ जना घाइते भएका मकवानपुरका प्रहरी उपरीक्षक सुशीलसिं राठौरले जानकारी दिए ।"
रातको दाहसंस्कारमा रोक,"(चितवन)  धार्मिक स्थल देवघाटमा रातको समयमा दाहसंस्कार कार्य बन्द हुने भएको छ । देवघाट क्षेत्र विकास समितिको बिहीबारको ५७औं बैठकले यस्तो निर्णय गरेको हो । समितिका अध्यक्ष शिवराज पौडेलका अनुसार आउँदो वैशाखदेखि राति १० बजेदेखि बिहान ४ बजेसम्म यो निर्णय लागू हुनेछ । देवघाट धाम हिन्दुहरूको प्रख्यात धार्मिक स्थल हो । कालीगण्डकी र त्रिशूली नदीको मिलन भएको देवघाटमा माघे संक्रान्तिमा नुहाउन आउनेको ठूलो भिड लाग्दछ । यसका साथै नदी किनारमा जीवनको अन्तिम क्षण गुजार्ने उद्देश्यले कल्पबास बस्न भन्दै आश्रम बनाएर वृद्धवृद्धा बस्ने गरेका छन् । मृत्युपछि अन्तिम संस्कारका लागि शव देवघाट ल्याउने क्रम पनि बढ्दो छ । देवघाटमा चितवन, तनहुँ र नवलपुरका मात्रै नभएर अन्तिम संस्कारका लागि टाढाटाढाबाट पनि आउने गरेको पाइएको छ । खास गरेर पश्चिम नेपालको बुटवल, कपिलवस्तु, दाङ, सुर्खेतबाट पनि दाहसंस्कारका लागि शव यही ल्याउने गरेको भेटिएको छ, समितिका अध्यक्ष पौडेलले भने । भरतपुरका अस्पतालमा उपचारका क्रममा निधन भएका व्यक्तिको दाहसंस्कार देवघाटमै हुने उनले बताए ।देवघाटको चितवनतर्फको क्षेत्रमा दाहासंस्कार हुने गरेको छ । समितिका सदस्य तथा दाहसंस्कार व्यवस्थापन उपसमिति संयोजक पोषणराज सुवेदीका अनुसार देवघाटमा यो वर्ष साउनदेखि पुससम्म मात्रै एक हजार पाँच सय चार वटा शवको दाहसंस्कार भएको छ । दिनमा १५२० वटासम्म दाहसंस्कार हुन्छ, उनले भने, के दिन, के रात, हरसमय दाहसंस्कार भइरहेको देखिन्छ ।धार्मिक मान्यताले पनि रातमा दाहसंस्कार गर्न उचित नहुने तर्क क्षेत्र विकास समितिको बैठकमा उठेको थियो । धार्मिक मान्यता पनि आफ्नो ठाउँमा होला तर व्यवस्थापनका हिसाबले पनि दिनरात दाहसंस्कार गर्न गाह्रो हुन थाल्यो, अध्यक्ष पौडेलले भने, कर्मचारी थोरै छन् । चौबीसै घन्टा काममा लगाउन सकिन्न । त्यसैले राति १० बजेदेखि दाहसंस्कार बन्द गर्ने निधोमा पुगेका हौं ।सुरक्षाका दृष्टिले पनि रातको दाहसंस्कार उपयुक्त नदेखिएको बैठकमा चर्चा भएको थियो । बैठकमा सहभागी चितवनका प्रमुख जिल्ला अधिकारी नारायणप्रसाद भट्टराई र तनहुँका प्रमुख जिल्ला अधिकारी रुद्रप्रसाद पण्डितले राति शव जलाउन बन्द गर्नु सुरक्षाका दृष्टिले उपयुक्त हुने राय राखेका थिए । देवघाटधाममा अहिले जहाँ दाहसंस्कार हुन्छ, त्यही ठाउँमा विद्युतीय शवदाह गृह पनि बन्दै छ । अहिले अन्तिम संस्कारका लागि वर्षमा दुई सय चट्टा दाउरा खपत हुने गरेको उपसमितिका संयोजक सुवेदीले जानकारी दिए ।"
उपत्यका नजिक नयाँ सहर बनाइने,"(काठमाडौं)  काठमाडौं उपत्यकामा बढ्दो जनसंख्या चाप नियन्त्रण गर्न सरकारले १० वटा नयाँ सहर निर्माण गर्ने भएको छ । केही वर्षदेखि काठमाडौं उपत्यकाको जनसंख्या बढ्दै गएकाले सीमा जोडिएका जिल्लामा आधुनिक सहरको विस्तार गर्न लागिएको हो । उपत्यकाको वैकल्पिक सहरका रूपमा टोखाछहरे सुरुङमार्गसँगै रहेको थानसिंह, ढिकुरे गंगटे हुँदै देवीघाट, रातामाटे हुँदै गल्छीसम्म र थानकोटनौबिसे निर्माणधीन सुरुङमार्ग आसपासको गल्छीसम्मको भूभागमा सुविधासम्पन्न सहर बसाल्ने तयारी भएको सहरी विकास राज्यमन्त्री रामवीर मानन्धरले जानकारी दिए । त्यसैगरी, नुवाकोटको छहरेदेखि धादिङको गल्छीसम्मको करिब ३५ किमि र धादिङको गल्छीदेखि नुवाकोटको चाउथेबन्चरे हुँदै तीनपिप्ले बालाजु जोड्ने क्षेत्रमा पनि सहर निर्माण गरिने छ । नुवाकोटको बट्टारदेखि विदुर हुँदै बेत्रावतीसम्मको त्रिशूली उपत्यका, बेत्रावतीदेखि जिपजिपे, धुन्चे र रसुवाको टिमुरेसम्मको हिमाली सहर, नुवाकोटको गंगटेपीपलटारबुहुनीबेसीदेवीघाटमहादेवफाँटगल्छी र गल्छीदेखिचाउथे हुँदै बन्चरेडाँडातीनपिप्लेमा नयाँ सहर निर्माणका लागि मन्त्रालयले प्रक्रिया अघि बढाएको हो । धादिङको नौबिसेगल्छी, मकवानपुरको इन्द्रसरोवर, सिन्धुपाल्चोकको मेलम्ची, इन्द्रावती उपत्यका, दोलालघाट, पाँचखाल, भकुन्डेबेंसी, बनेपा, धुलिखेल र पनौती क्षेत्रसहित समेटेर नयाँ सहरको अवधारणा अघि बढाइएको छ । मानन्धरका अनुसार प्रदूषणमुक्त राजधानी बनाउने परिकल्पनासहित सहर निर्माण प्रक्रिया अघि बढाइएको हो । प्रक्रिया अघि बढिसकेको छ, केही दिनभित्रै यसको अन्तिम निष्कर्ष बाहिर ल्याउँछौं, उनले भने, विभिन्न सहरी विज्ञसँग छलफल गरेर अघि ल्याएको योजना हो । उपत्यकाको विकल्पका रूपमा बेलैमा नसोचे २० वर्षपछि जनसंख्याको चाप नियन्त्रण गर्न गाह्रो हुने उनले बताए । त्यसैगरी, धादिङको सल्यानटारमा बूढीगण्डकी जलविद्युत् आयोजना निर्माणपछिको अवस्थालाई आकलन गरी त्यस वरपरको १७ किमि क्षेत्रमा पर्यटकीय तथा विश्वविद्यालयसहितको शैक्षिक सहर निर्माणको योजना बढाउनेबारे विज्ञसँग परामर्श भइरहेको मानन्धरले बताए । पछिल्लो तथ्यांकअनुसार उपत्यकामा ४० लाखभन्दा बढी मानिस बसोबास गर्छन् । मन्त्री मानन्धरका अनुसार उपत्यका बाहिरको चाप नियन्त्रण गर्न सरकारले २७ वटा सुविधासम्पन्न आधुनिक सहर निर्माण गरिरहेको छ । मध्यपहाडी लोकमार्गमा निर्माणाधीन १० नयाँ सहरको काम सुरु भइरहेको उनले बताए । लोकमार्गमा सरकारले २० वर्षमा प्रत्येक सहरमा एक लाख जनसंख्या अटाउने महत्त्वाकांक्षी योजनासाथ पाँचथरको फिदिम, तेह्रथुमको वसन्तपुर, सिन्धुलीको खुर्कोट, धादिङको बैरेनीगल्छी, तनहुँको डुम्रे, बागलुङको बुर्तिबाङ, रुकुमको चौरजहारी, दैलेखको राकम, अछामको साँफेबगर र बैतडीको पाटनलाई नयाँ सहर घोषणा गरेको हो । जमिनको उपलब्धता, खानेपानीको स्रोत, आर्थिक विकासको सम्भाव्यता, बस्तीको अवस्थिति, जनसंख्या, बसाइसराइ, गैरकृषि क्रियाकलाप, साक्षरता, विद्युत्सेवाको उपलब्धता जस्ता ९ वटा सूचकका आधारमा नयाँ सहर छनोट गरिएको सहरी विकास तथा भवन निर्माण विभागले जनाएको छ । हुलाकी राजमार्गमा पनि पाँचवटा थप सहर बनाउने निर्णय गरिएको छ । सप्तरीको शम्भुनाथ, महोत्तरीको बलवा, सर्लाहीको ईश्वरपुर, रौतहटको कटहरिया र दाङको गढवा गरी पाँच नयाँ सहरको विकास गरिने सहरी विकास तथा भवन निर्माण विभागका महानिर्देशक मणिराम गेलालले बताए । ती सहरबाट अन्यत्र गएका परिवारलाई आकर्षित गर्ने योजना बनाइएको उनले बताए । विभागका अनुसार प्रत्येक सहर निर्माण सम्पन्न गर्न ५ अर्ब रुपैयाँ लाग्नेछ ।"
सरकारी गाडी नियन्त्रणमा,भरतपुर (कास) प्रदेश नम्बर ५ का आन्तरिक मामिला तथा कानुन मन्त्रालयका सचिव शंकरप्रसाद खरेलले प्रयोग गर्दै आएको लु १ झ ४११ नम्बरको गाडी नियन्त्रणमा लिइएको छ । सरकारी सवारीसाधनको दुरुपयोग भएको भेटिएपछि जिल्ला प्रहरी कार्यालय चितवनले उक्त गाडी नियन्त्रणमा लिएको हो । गाडीमा सचिव खरेल अंगरक्षकसहित प्रदेश ५ देखि वाग्मती प्रदेशसम्म जन्ती आएका हुन् । भरतपुर९ मा रहेको रोज गार्डेन पार्टी प्यालेसमा सरकारी गाडी चढेर जन्ती आएको उजुरी प्रहरीमा परेको थियो । गाडीसहित चालकलाई प्रहरीले नियन्त्रणमा लिएको चितवनका एसपी नान्तीराज गुरुङले बताए ।
ट्रकसँग ठोक्किँदा मोटरसाइकल चालकको मृत्यु,"चितवन (कास) नारायणगढमुग्लिन सडकखण्डको भरतपुर२९ पन्ध्र किलोमा बिहीबार दिउँसो सडकमा रोकी राखेको ट्रकसँग मोटरसाइकल ठोक्किँदा मोटरसाइकल चालकको ज्यान गएको छ । मोटरसाइकलमा ती सवार चढेका थिए । काठमाडौंबाट नारायणगढतर्फ आउँदै गरेको ना ३० प ९५६९ नम्बरको मोटरसाइकल ना ७ ख ४९५१ नम्बरको ट्रकसँग ठोक्किएको थियो । मृत्यु हुनेमा नवलपुर कावासोती९ का ३८ वर्षीय नरबहादुर थापा रहेको चितवनका डीएसपी एकनारायण कोइरालाले बताए । चितवन मेडिकल कलेजको शिक्षण अस्पतालमा उपचारका क्रममा उनको निधन भएको हो । घाइते हुनेमा मृतकका पाँच वर्षीय छोरा विवश थापा र मोटरसाइकलको पछाडि बसेका कावासोतीकै २७ वर्षका अमृत बोहरा छन् । त्यसैगरी, पूर्वपश्चिम राजमार्गको पूर्वी चितवन खैरहनी९ मा बुधबार राति यात्रु बस र ट्रक जुध्दा नौ जना घाइते भएका छन् । नमुना पेट्रोल पम्पअगाडि विराटनगरबाट काठमाडौं गइरहेको ना ६ ख १५६१ नम्बरको बस विपरीत दिशाबाट आइरहेको ना ५ ख ६१७६ नम्बरको ट्रकसँग ठोक्किएको इलाका प्रहरी कार्यालय खैरहनीले जानकारी दिएको छ । बसमा ३४ यात्रु थिए । उनीहरूको भरतपुरमा रहेको पुरानो मेडिकल कलेजको शिक्षण अस्पतालमा उपचार भइरहेको छ ।"
किन सुस्तायो पशुपतिको विकास ?,"(काठमाडौं)  पशुपतिलाई हिन्दुहरूको अन्तर्राष्ट्रिय तीर्थस्थलको रूपमा विकास गर्न पाँच वर्षअघि घोषणा भएको पशुपति राष्ट्रिय गौरवको आयोजनाले गति लिन सकेको छैन । तीन वर्षअघि पूरा गर्ने गरी वर्ष २०७१ बाट यो आयोजना सुरु भएको थियो । आयोजनाका लागि छुट्याएको रकमसमेत खर्च गर्न नसकेको अर्थ मन्त्रालयले जनाएको छ । यो आयोजना वर्ष ०५७५८ मा सुरु भई ०७३७४ मा सम्पन्न गर्ने लक्ष्य थियो, अर्थ मन्त्रालयले सार्वजनिक गरेको बजेटको अर्धवार्षिक समीक्षा प्रतिवेदनमा भनिएको छ, यस वर्ष कोषका लागि ३५ करोड बजेट विनियोजन गरिएकोमा समीक्षा अवधिमा बजेट खर्च हुन सकेको छैन । आयोजनाको सुरुको अनुमानित लागत ३ अर्ब ८९ करोड रुपैयाँ थियो । आयोजना लागू भएयता सरकारले १ अर्ब २६ करोड रुपैयाँ विनियोजन गरेको कोषले जनाएको छ । विनियोजित रकममध्ये ५७ प्रतिशत मात्र खर्च भएको छ । कोषले भने पशुपतिको राष्ट्रिय गौरवको आयोजनाको समयावधि नै हचुवाको भरमा तोकेको भन्दै आपत्ति जनाएको छ । पशुपतिको काममा अन्य निर्माण क्षेत्रको जस्तो परिणाम देखिँदैन, कोषका आर्थिक प्रशासन महाशाखा प्रमुख प्रेमहरि ढुंगानाले भने, एयरपोर्ट र सडक बनाएजस्तो भौतिक प्रगति देखिँदैन । विविध समस्याले राष्ट्रिय गौरवका आयोजनाका काम सुस्त देखिएका हुन् । ०७१ मा तत्कालीन अर्थमन्त्री शंकर कोइरालाले राष्ट्रिय गौरवको आयोजनाअन्तर्गत राखेका थिए । पुरातात्त्विक सम्पदा संरक्षण संवर्द्धन, दर्शनार्थी तीर्थयात्रीका लागि भौतिक पूर्वाधार विकास, विद्युतीय शवदाह गृह सञ्चालन तथा वातावरण सुधार, बृहत् गुरुयोजना तयार गर्नेजस्ता चार वटा कार्यक्षेत्र तोकेर आयोजना सुरु भएको थियो । कोषका सदस्यसचिव प्रदीप ढकालका अनुसार प्राविधिक जनशक्तिको अभाव, निर्माण व्यवसायीले प्रतिस्पर्धा गर्ने क्रममा न्यून दररेट हाल्ने, गुणस्तरीय एवं समयमै कार्य सम्पन्न गर्न इच्छाशक्ति नराख्ने, एउटा काम सम्पन्न नहुँदै अर्को कामका लागि बोलपत्रमा सहभागी हुन पाउने कानुनी व्यवस्था भएकाले काम अधुरो रहेको हो । सम्पदा क्षेत्रमा भौतिकभन्दा पनि अमूर्त सांस्कृतिक पक्षलाई जोड दिएर बजेट छुट्याउनुपर्ने उनको भनाइ छ । प्रगति नाप्ने स्पष्ट मापदण्ड छैन, ढुंगानाले भने, पशुपति क्षेत्रमा लाखबत्ती बाल्न कति आए ? भक्तजनले कति सुविधा पाए ? शिवरात्रि मेला कसरी व्यवस्थित भए, कति भक्तजन आए र त्यसले पर्यटनमा कति योगदान गर्यो भन्ने मापदण्ड बनाउनुपर्छ । राष्ट्रिय गौरवका आयोजनाअन्तर्गत वनकाली बगैंचामा फुटपाथसहित फेन्सिङ निर्माण, पशुपति परिपथ, गौशाला, वनकाली चार शिवालय ढल बाटो निर्माण, मृगवाटिका मर्मत, गुह्येश्वरी मन्दिर प्रांगणको धर्मशाला जीर्णोद्धार, वेदविद्या श्रमकको छात्रावास भवन मर्मतसम्भार जस्ता काम भएका छन् । कोषले गत आर्थिक वर्षमा कपाली समाज समाधिस्थल संरक्षण कार्य, देउउद्यान प्रांगण संरक्षण कार्य, पञ्चदेवलभष्मेश्वर खण्डमा आकाशेपानीको निकास, इटापाखामा प्रस्तर छाप्ने कार्य, जितजंग प्रकाशेश्वर मन्दिर प्रांगण संरक्षण लगायतको काम गरेको छ । सीमांकन पर्खाल निर्माण, गोठाटारको जग्गामा पुनर्स्थापनाका लागि पूर्वाधार विकास, गुरुदक्षिणामूर्ति मार्ग, तिलगंगाताम्रगंगा सडक बन्द गर्ने कार्य, पञ्चदेवल उत्तर प्रांगण र धाःबाजा भजन घर संरक्षण, सार्वजनिक शौचालय निर्माण, पशुपतिको जलहरी स्वर्णमय बनाउने कार्य, सूर्यघाट क्षेत्र संरक्षण कार्यलगायत काम सम्पन्न गरेको कोषले जनाएको छ । २०७५७६ का लागि सरकारले ३४ करोड ६८ लाख रुपैयाँ सरकारले विनियोजन गरेको थियो । विद्युतीय शवदाह गृहको क्षमता बढाउने, पशुपति भान्साघर निर्माण, जितजंग प्रकाशेश्वर मन्दिर प्रांगण संरक्षण कार्य, गौशला भुवनेश्वरी दर्शन मार्ग स्तरोन्नतिजस्ता काम गर्ने योजना रहेको कोषका योजना महाशाखा प्रमुख भरत मरासिनीले जनाए । सरकारले स्वीकृत गरेको ३५ करोडबाट वनकाली धर्मशालाका लागि २ करोड ५० लाख रुपैयाँ, गोठाटार जग्गाामा पूर्वाधार विकास तथा सीमांकनका लागि २ करोड, गोश्ला भुवनेश्वरी दर्शन मार्ग स्तरोन्नतिका लागि ५ करोड, आर्यघाटगुह्येश्वरीगुह्येश्वरीगौरीघाट दर्शनमार्ग स्तरोन्नतिलाई १ करोड ७५ लाख, सूर्यघाट क्षेत्र संरक्षण कार्यलाई २ करोड, जयबागेश्वरी सुन्धारा संरक्षण तथा वातावरण सुधारलाई २ लाख ५० हजार, सार्वजनिक शौचालय निर्माण तथा स्तरीकरणलाई ३ करोड रुपैयाँ विनियोजन गरेको छ । मर्मत, रंगरोगनका लागि ७५ लाख, वनकाली प्रहरी कार्यालयबीचमा सीमांकनका लागि १ करोड, कैलाश उमाकुण्ड घेरापर्खाल तथा हरियाली प्रवर्द्धनका लागि १ करोड ५० लाख रुपैयाँ, विद्युतीय शवदाह गृह क्षमता विस्तारका लागि ३ करोड रुपैयाँ, मृगस्थलीमा भूक्षय नियन्त्रणका लागि १ करोड ५० लाख रुपैयाँ विनियोजन गरिएको कोषले जनाएको छ । बृहद् गुरुयोजना तयार गर्न २ करोड ५० लाख, पशुपति भान्साघर पुनर्निर्माणका लागि ३ करोड ५० लाख, जितजंग प्रकाशेश्वर मन्दिर प्रांगण संरक्षणका लागि २ करोड, दाफा भजन घर संरक्षणलाई १ करोड ५० लाख, विभिन्न मन्दिरमा गजुर राख्न २५ लाख, ब्रह्माको मन्दिर जीर्णोद्धार गर्न ७५ लाख रुपैयाँ विनियोजन गरिएको छ ।"
जग्गा बेचेर मिर्गौला रोगीको उपचार,"(काठमाडौं)  १४ वर्षीय छोरो गणेशको मिर्गौलाले काम नगर्ने भएपछि रुकुमकी मीना मल्ल विरक्तिएकी छन् । छोराको पीडा सम्झेर एक्लै रुन्छिन् । बेलाबेला त खाना खान पनि बिर्सन्छिन् । छोराको उपचार गर्न घरबारी बेचिसकेँ, उनले भनिन्, रोग कम होला भन्यो, झन् बढ्दै गइरहेको छ । सास रहुन्जेल आस हुँदो रहेछ । तीन वर्षअघि छोराको उपचारका लागि काठमाडौं छिरेकी उनी गाउँ फर्किएकी छैनन् । आठ हजार मासिक भाडाको कोठा लिएर वनस्थलीमा बस्छिन् । छोराको डायलसिस वनस्थलीस्थित राष्ट्रिय मिर्गौला उपचार केन्द्रमा भइरहेको छ । सातामा दुईपटक रगत चढाउनुपर्छ । डायलसिस गर्दा उपकरणबाट एचआईभी या हेपाटाइटिस सर्यो कि भनेर परीक्षण गरिरहनुपर्छ । डायलसिसको खर्च धान्नै नसक्ने भएपछि मीनाले आफ्नो मिर्गौला दिन पनि खोजेकी थिइन् । मिर्गौला प्रत्यारोपणमा सरकारले दिने साढे पाँच लाखबाहेक थप ६ लाख आफैले बेहोर्नुपर्ने भएपछि उनी पछि हटेकी हुन् । श्रीमान् भारतमा रोजगार गर्थे । उनी गाउँमा खेतीकिसानी र पशुपालन गरेर गुजारा गरिरहेकी थिइन् । छोरोको मिर्गौलाले काम गर्न छोडेपछि श्रीमान्ले रोजगारी छाडे । घर फर्केर अब बस्ने ठाउँ छैन, उनले भनिन्, एक मुठा साग रोप्ने जमिन छैन, कहिलेकाहीँ त मेटासिट खाऊँ जस्तो पनि लाग्छ । जेठो छोरोलाई आफन्तको जिम्मा लगाएर उनी श्रीमान्सहित काठमाडौं आएकी हुन् ।मिर्गौला रोग विशेषज्ञ डा सुमित आर्चायका अनुसार दीर्घकालीन रूपमा मिर्गौला फेल भएपछि बिरामीलाई बचाउन सातामा न्यूनतम दुईपटक डायलसिस गरेर शरीरबाट विकार फाल्नुपर्छ । सरकारले पाँच वर्षअघि निःशुल्क डायलसिस सेवा दिँदै आए पनि अरू खर्च बिरामीले धान्नै नसक्ने खालको भएको उनले बताए । डायलसिसबाहेक औषधि, विभिन्न टेस्ट, रगत चढाउने, भिटामिन खानेलगायत खर्च विपन्नले त धान्न सक्दैनन्, उनले भने, हुनेखाने पनि उपचार गर्दागर्दै घरखेत नै बेच्नुपर्ने अवस्थामा पुग्छन् । सबै जिल्लाका अस्पतालमा निःशुल्क डायलसिस सेवा छैन । त्यहीकारण राजधानी नै आएर उपचार गर्नुपर्ने बाध्यता छ । खर्च धान्न नसक्नेहरू डायलसिस गरेपछि रगत बढाउन लगाउनुपर्ने इन्जेक्सन नलगाई बस्छन्, डा आचार्यले भने । उनका अनुसार डायलसिस गर्ने बिरामीको मासिक ३० हजारसम्म खर्च हुन्छ । डायलसिसका कारण जटिलता थपिएर अस्पताल भर्ना हुने बिरामीले मासिक एक लाखसम्म खर्चिने गरेका छन् । डायलसिस गर्ने उपकरण र रगतबाट शरीरमा हेपाटाइटिस सरेको छछैन भनेर तीन महिनामा एकपटक परीक्षण गर्नुपर्छ । अछामकी गंगा शाह घरमा ताल्चा मारेर काठमाडौं बस्न थालेको ६ वर्ष भयो । मिर्गौलापीडित श्रीमान्को उपचारका क्रममा तीन महिना धापाखेलको सुमेरु अस्पताल बस्दा १० लाख ५० हजार खर्च भएको उनले बताइन् । घर कहाँ, द्वार कहाँ, उनी बरबराइन्, कहाँ बालबच्चा छन्, के खाका छन्, केही ठेगान छैन । हाल वनस्थलीकै केन्द्रबाट साताको दुईपटक श्रीमान्को डायलसिस भइरहेको छ । उनी हाल अस्पतालनजिकै मासिक आठ हजार कोठा भाडा तिरेर बस्छिन् । ट्याक्सीमा अस्पताल लैजाऊल्याऊ, घरभाडा तिर, उनले दुखेसो पोखिन्, रगत जाँच गर, सुइ देऊ उस्तै परे अस्पताल भर्ना गर । सोच्दा रिंगटा लाग्छ । घरबारी बेचेर उपचारमा लागिपरेको उनको भनाइ छ । मिर्गौला रोग विशेषज्ञ डा ऋषिकुमार काफ्लेका अनुसार डायलसिस गर्ने बिरामीले उच्च रक्तचाप, मधुमेह, क्याल्सियम, भिटामिनजस्ता औषधि नियमित खानुपर्छ । प्रत्यारोपणपछि पनि बिरामीले औषधिमा मासिक १० हजारसम्म खर्चिनुपर्छ । औषधि खर्च धान्न नसक्दा बरु जति बाँच्छु, बाँच्छु भनेर बिरामी डायलसिस नै गरेर बसेका छन्, उनले भने । स्वास्थ्य सेवा विभागको नर्सिङ तथा सामाजिक सुरक्षा महाशाखाका अनुसार देशभर चार हजार ६ जना बिरामीले अहिले नियमित डायलसिस गरिरहेका छन् । निःशुल्क डायलसिसका लागि देशभरका सरकारी, निजी र गैरसरकारी गरेर ५३ अस्पताल तोकिएका छन् । राजधानीमा मात्रै यस्ता २२ अस्पताल छन् । महाशाखाका अनुसार डायलसिस गर्ने स्वास्थ्य संगठनका अनुसार नेपालमा प्रति १० हजारमा एक व्यक्तिको मिर्गौला फेल छ । हरेक वर्ष तीन हजारको हाराहारीमा मिर्गौला फेल भएका बिरामी थपिने गरेका छन् । बिरामी थपिएअनुसार अस्पतालको सेवा र पूर्वाधार छैन ।"
भक्तपुर महोत्सव स्थगित,"भक्तपुर (कास) कोरोना भाइरसको संक्रमणलाई ध्यान दिई भक्तपुर नगरपालिकाको आयोजनामा हुन लागेको भक्तपुर महोत्सव स्थगित गरिएको छ । नगरपालिकाले आगामी चैत ४ देखि ८ गतेसम्म महोत्सवको तयारी थालेको थियो । कोरोना भाइरसको उच्च जोखिममा नेपाल रहेको र नेपाल सरकारले पनि ठूला खालका सभा, सम्मेलन, महोत्सव नगर्न आह्वान गरेकाले महोत्सव स्थगित गरेको नगरपालिकाले जनाएको छ ।"
मेयरलाई ज्ञापनपत्र,ललितपुर (कास) बुङमतीसोह्रखुट्टेजावलाखेल सडक संरक्षण सरोकार समितिले ललितपुर महानगरपालिकाका मेयर चिरीबाबु महर्जनलाई सार्वजनिक जग्गा संरक्षणको माग गर्दै ज्ञापनपत्र बुझाएको छ । रातो मत्स्येन्द्रनाथको १२ वर्षे रथयात्रा गर्न ३२ हात चौडा बनाइएको सडकको बुङमती खण्डमा सडक मिचेर घर बनाउन लागेको उनीहरूको भनाइ छ । नापी शाखा र नगर विकास प्राधिकरणका प्राविधिक र अमिन झिकाई पटकपटक नाप जाँच गर्दा पनि समस्या समाधान नभएको र विवाद बढेकाले स्थायी समाधानका लागि सीमांकन गर्न समितिले माग गरेको छ ।
प्रहरीलाई घूस दिन खोज्ने पक्राउ,भक्तपुर (कास) चाँगुनारायण नगरपालिका२ दुवाकोटमा सुरक्षा जाँच गर्न खटिएको प्रहरीलाई आर्थिक प्रलोभनमा पार्न खोज्ने एक जना पक्राउ परेका छन् । खोटाङ घर भई दुवाकोट बस्ने २४ वर्षीय सुजन थापालाई पक्राउ गरिएको प्रहरीले जनाएको छ । बिहीबार दुवाकोटबाट सल्लाघारीतर्फ जाँदै गरेको बा४ख ३४५१ नम्बरको बालुवा बोकेको मिनीट्रक जाँच गर्ने क्रममा मिति नभएको बिल फेला परेको र कारबाही गर्न खोज्दा थापाले दुई हजार रुपैयाँ दिन खोजेको प्रहरीले जनाएको छ ।
युनिग्लोब अन्तर्राष्ट्रिय सम्मेलन,"काठमाडौं (कास) राजधानीस्थित युनिग्लोब कलेजले दुईदिने अन्तर्राष्ट्रिय सम्मेलन गरेको छ । विद्यार्थीलाई सैद्धान्तिक र व्यावहारिक ज्ञानका साथसाथै अनुसन्धान र अन्वेषणमूलक शिक्षा प्रदान गर्ने उद्देश्यले सम्मेलन आयोजना गरिएको कलेजले जनाएको छ । सम्मेलनमा अमेरिका, मलेसिया, भारत, बंगलादेशलगायत मुलुकका ९ सय प्रतिनिधि सहभागी थिए । सहभागीले १ सय ६० वटा अनुसन्धानमूलक कार्यपत्र प्रस्तुत गरेका थिए । कार्यक्रममा पूर्व अर्थमन्त्री रामशरण महत, विश्वविद्यालय अनुदान आयोगका अध्यक्ष प्राध्यापक भीमप्रसाद सुवेदीले अनुसन्धान र अन्वेषणले युवा उद्यमशीलता र रोजगारीको क्षेत्रमा आकर्षण बढाउने धारणा राखेका थिए । कलेजका प्रिन्सिपल नरबहादुर विष्टले शैक्षिक, आर्थिक र सामाजिक क्षेत्रमा परिवर्तनका लागि अनुसन्धानमूलक शिक्षण पद्धति महत्वपूर्ण हुने बताए ।"
एस्पायर इभेन्ट,"काठमाडौं (कास) राजधानीको कमलपोखरीस्थित इस्लिङ्टन कलेजले एस्पायर इन्टर कलेज इभेन्ट सम्पन्न गरेको छ । इभेन्टका क्रममा फरकफरक कलेजका विद्यार्थीबीच विभिन्न व्यवसायसँग सम्बन्धित प्रतिस्पर्धा गराइएको थियो । समय व्यवस्थापन, टिमवर्क, नेतृत्व शैलीका विषयमा विद्यार्थीले स्पर्धा गरेका थिए । इभेन्टमा विद्यार्थीलाई न्यूनतम समय र साधनमा उच्चतम परिणाम हासिल गर्न दक्षता अभिवृद्धि गराइएको छ, कलेजद्वारा जारी विज्ञप्तिमा छ । इभेन्टमा द ब्रिटिस कलेजका विद्यार्थीले उत्कृष्ट पुरस्कार हात पारेका थिए ।"
कालोबजारीविरुद्ध खबरदारी गर्ने,काठमाडौं (रासस) नेपाली कांग्रेसको भ्रातृसंस्था नेपाल तरुण दलले कोरोना भाइरसको सम्भावित संक्रमणको हल्लासँगै बजारमा देखिएको कालोबजारी र मूल्यवृद्धिको खबरदारी गर्ने जनाएको छ । तरुण विभागका प्रमुख एवं पार्टीका केन्द्रीय सदस्य शंकर भण्डारीले बिहीबार सञ्चारकर्मीसँग कुरा गर्दै बजारमा देखिएको कालोबजारी र मूल्यवृद्धिप्रति सरकार गम्भीर नदेखिएको आरोप लगाए । कोरोना भाइरसको सम्भावित जोखिमसँग जुध्न आवश्यक चिकित्सकीय उपकरण र औषधिको तयारीका लागि सरकारलाई आग्रह गर्दै उनले जनचेतना फैलाउन तरुण युवा परिचालन हुने बताए । तरुण दलका अध्यक्ष जितजंग बस्नेतले पार्टीको निर्देशनबमोजिम देशभरका शाखा कोरोना भाइरसको जोखिमबारे जनचेतना फैलाउन परिचालन हुने जानकारी गराए ।
बजारमा चलखेल हुन नदेऊ,"कोरोना भाइरस (कोभिड१९) ले आपूर्ति प्रणालीमा असन्तुलन ल्याउने आकलन गरेर बजारमा मास्क, सेनिटाइजर र केही खास मेडिकल सामग्री अभाव देखिन थालिसकेका छन् । मानिसहरूले कोरोना रोकथामका लागि आवश्यक सामग्रीमात्र होइन, खाद्यान्नलगायतका उपभोग्य वस्तुहरूसमेत आफूलाई नियमित रूपमा चाहिनेभन्दा बढी सञ्चय गर्न थालेका छन् । व्यापारीले यही मौका छोपेर केही अत्यावश्यक मेडिकल सामग्रीको अभाव सिर्जना गरी मूल्य बढाएर बिक्री गरिरहेका छन् । सरकारले भने कृत्रिम अभाव, मूल्यवृद्धि र कालोबजारी रोक्न उचित पहल थालेकै छैन । अहिले जुन रूपमा मेडिकल सामग्री अभाव हुन थालेको छ, सरकारले उचित ध्यान नपुर्याउने हो भने भोलि खाद्यान्नलगायतका उपभोग्य वस्तुमा पनि यस्तै समस्या देखिन सक्छ । त्यसैले सरकारी निकायहरूले अविलम्ब प्रभावकारी ढंगले बजार अनुगमन गर्नुपर्छ । जिल्ला प्रशासन कार्यालय, काठमाडौंले दैनिक उपभोग्य वस्तु र मास्क, सेनिटाइजरलगायत सामानमा कृत्रिम अभाव देखाउने तथा बढी मूल्य लिने व्यापारीलाई पक्राउ गर्ने चेतावनी दिएको छ तर यतिले मात्र पुग्दैन । कृत्रिम अभाव सिर्जना गर्ने र अप्राकृतिक ढंगले मूल्य बढाउने व्यापारीहरूलाई कारबाहीको दायरामा ल्याउनुपर्छ । अहिलेजस्तो दैनिक एकदुई टोलीले पाँचसात वटा पसलमा अनुगमन गरेर मात्रै बजारमा शुद्धता ल्याउन सम्भव छैन । यस्तो अवस्थामा त अनुगमन अझ चुस्त बनाउनुपर्छ । बजारमा दसैंतिहारजस्ता ठूला चाडपर्वका बेलामा भन्दा बढी नियामक निकायको सक्रियता चाहिएको छ । बजार प्रणाली स्वाभाविक चक्रबाट तलमाथि हुन नदिनु सरकारको दायित्व हो । नियमनकारी निकायहरूमा जनशक्ति अभाव छ भने अरू कार्यालयबाट त्यहाँ काजमा कर्मचारी खटाइनुपर्छ । बजार अनुगमन गर्ने जिम्मेवारी वाणिज्य, आपूर्ति तथा उपभोक्ता संरक्षण विभागको मात्र होइन, प्रमुख जिल्ला अधिकारी, प्रहरी र स्थानीय निकायहरूको पनि यसमा समन्वय हुनुपर्छ । संघीय संरचनाअनुसार बजार व्यवस्थापनको जिम्मा स्थानीय तहको हो । प्रत्येक वडा कार्यालयहरू अग्रसर भएमा आफ्ना वडावासीलाई ठगिनबाट रोक्न सक्छन् । अहिले सरकारी अनुगमन टोलीहरूले खरिदबिक्री बिल नराख्ने व्यापारीलाई उपभोक्ता संरक्षण ऐन२०७५ अनुसार ५ हजारदेखि २ लाख रुपैयाँसम्म जरिवाना तिराइरहेका छन् । कालोबजारीमा संलग्न व्यापारीलाई कालोबजारी तथा अन्य सामाजिक आपराधिक ऐन२०३२ अनुसार पनि पक्राउ गरेर मुद्दा चलाउन सकिन्छ । अहिले उपभोक्ताले खाना पकाउने ग्यास र दैनिक उपभोग्य वस्तुको अधिक जोहो गर्न थालेका छन् । आम उपभोक्ताहरूको यस्तो मनोविज्ञानलाई कालोबजारीहरूले फाइदा कमाउने अवसरका रूपमा लिने गर्छन् । आयल निगमका अनुसार आयात पर्याप्त भएकाले ग्यासमा आत्तिनुपर्ने अवस्था छैन । निजी क्षेत्र र सरकारी अधिकारीहरूका अनुसार दैनिक उपभोग्य सामग्री र खाद्यान्नमा समस्या छैन । करिब तीन महिनालाई पुग्ने खाद्यान्न मौज्दात छ । यसकारण उपभोक्ताहरूले धेरै आत्तिएर अनावश्यक सञ्चय गरिहाल्नुपर्ने अवस्था छैन । चार वर्षअघि भूकम्पलगत्तैको भारतीय नाकाबन्दीका बेलासमेत खाद्य सामग्रीहरूको अभाव भएको थिएन । अहिले एकातिर, तीन महिनाका लागि पुग्दो खाद्यान्न मुलुकभित्र मौज्दात छ भने अर्कोतिर यसको आपूर्ति प्रणाली पनि प्रभावित भइहालेको छैन । यसबारे सरकारले आम नागरिकलाई आश्वस्त तुल्याउन सक्नुपर्छ जसको प्रमुख सर्त बजारलाई स्वाभाविक लयमा राख्नु हो । अहिलेसम्म नेपालमा कोरोना भाइरसको विश्वव्यापी सन्त्रासको केही बाछिटामात्रै देखापरेको छ । सुरुमा एक जनामा बाहेक अरूमा संक्रमण पाइएको छैन । ती एक जना पनि संक्रमणमुक्त भएर सामान्य जीवनमा फर्किसकेका छन् । विश्वव्यापी रूपमै यो संकट लम्बियो भने नेपालमा पनि यसको जोखिम बढ्न सक्छ । तसर्थ ती दिनमा मुलुकको आपूर्ति सन्तुलन कसरी प्रभावित हुन नदिने र बजार चक्र सुचारु राख्ने भन्ने विषयमा सरकारले पूर्वतयारी थाल्न जरुरी छ । सरकारले उचित ध्यान दिने हो भने आपूर्ति प्रणालीमा चलखेल हुन पाउँदैन । कोरोना संकट लम्बिए पनि बजारमा उपभोग्य वस्तुहरू अभाव हुन नदिन सरकारले आजैदेखि योजना बनाउनुपर्छ । उत्पादन, माग र आपूर्तिको उचित तथ्यांक राखेर सरकारले त्यसैअनुसार कदम चाल्नुपर्छÙ साल्ट ट्रेडिङ कर्पोरेसन र खाद्य व्यवस्था तथा व्यापार कम्पनी लिमिटेडलाई पनि पर्याप्त मौज्दात राख्न लगाई कारोबार गर्न लगाउनुपर्छ । राजधानी र ठूला सहरहरूमा मात्र होइन, मुलुकभर अत्यावश्यक वस्तुको सहज आपूर्ति यथावत् रहनुपर्छ ।"
गैरजिम्मेवार जनप्रतिनिधि,"बैठक छाड्ने संसदलाई दुई लाख बढी भत्ता समाचार दुःखलाग्दो छ । लोकतान्त्रिक संसदमा सांसदको उपस्थिति नभएर आवश्यक विधेयक अगाडि नबढ्नु जनताप्रतिको घोर अपमान हो । सांसदलाई हाजिर गर्नुपर्छ, जनताको काम गर्नुपर्छ भनेर कसले सिकाउने ? जनताले तिरेको करको कदर सांसदले गर्नुपर्ने होइन र ? जनप्रतिनिधिले काम नगर्दा जनाताको सपना पूरा हुँदैन । र सरकारको समृद्धिको नारालाई कार्यान्वयन गर्न सकिन्न । अब प्रदेशसभा र स्थानीय तहमा पनि जनप्रतिनिधिले के काम गरिरहेका छन्, हेर्ने बेला भएको छ । बलराम थापा, क्षेत्रपाटी, काठमाडौं"
नेपाली भाषा विद्यार्थीलाई सहज,"विद्यालय तहमा अध्ययनअध्यापनको माध्यम भाषा नेपाली बनाउने सरकारी निर्णय स्वागतयोग्य छ । पाठ्यक्रम विकास केन्द्रले कक्षा ११२ को पाठ्यक्रममा नेपाली भाषामा पढाउने निर्णय कार्यान्वयनका लागि सरोकारवाला निकायलाई सूचना दिइसकेको छ । केही समययता विदेशी संस्कृतिको अन्धानुकरणसँगै अंग्रेजी भाषाप्रतिको मोह पनि ह्वात्तै बढेको थियो । अंग्रेजी मोहले नेपाली भाषालाई छायामा पारेको छ । यसबीच नेपाली भाषा क्षेत्रमा व्यापक उथलपुथल ल्याउने प्रयास भए, जस्तो पछिल्लो समय नेपाल प्रज्ञा प्रतिष्ठान हिज्जे बिगारेर छापेको नेपाली बृहत् शब्दकोश । निजी विद्यालयहरूले नेपाली भाषालाई उपेक्षाको विषय बनाइरहेका छन् । कतिपय सामुदायिक विद्यालयहरूले समेत अंग्रेजीलाई नै सर्वेसर्वा ठानेका छन् । सामान्य हिसाबमा नेपालीमा पठनपाठन गराउनु सहज हुन्छ । पछिल्लो समय संस्कृत भाषा र नेपाली भाषाप्रति पनि अपनत्व बढ्दै गएको देखिएको छ । सरकारको यस निर्णयले नेपाली भाषासँगै हाम्रो मौलिकपन संरक्षणमा महत्त्वपूर्ण सहयोग पुग्छ । अंग्रेजी विश्वभाषा हो, यो जान्नैपर्छ, नजाने धेरै कदम पछि परिन्छ । तर यसकै नाममा आफ्नो मौलिक भाषालाई बेवास्ता गर्नु पनि राम्रो होइन । शिवप्रसाद घिमिरे, काठमाडौं"
स्थानीय तहमा संघको हस्तक्षेप,"शिक्षा मन्त्रालयले अघि सारेको स्वयंसेवक शिक्षक नियुक्ति कार्यविधिले स्थानीय सरकारको अधिकारमा हस्तक्षेप गरेको छ । यस बाहेक स्वयंसेवक शिक्षकको क्षमताको मापन कसले गर्ने ? प्रमाणपत्रमा धेरै अंक ल्याएका व्यक्ति कक्षाकोठामा पनि अब्बल हुन्छन् भन्न सकिन्न । स्वयंसेवक शिक्षकको विकल्पमा सरकारले स्थानीय तहमार्फत गत शिक्षक सेवा आयोगमा वैकल्पिक तथा करार सूचीका प्रतियोगीहरूलाई नियुक्ति गर्दा केही हदसम्म पारदर्शी हुन्थ्यो । प्रमाणपत्रको आधारमा मात्र नियुक्ति दिँदा आफ्नै आसेपासेलाई जागिर दिने हो । यो निर्णय अविलम्ब स्थगित गरी योग्य व्यक्तिको प्रवेश खुल्ला गर्ने कदममा सरकार जानुपर्छ । त्यस्तै स्थानीय तह क्षेत्र अधिकारलाई संरक्षण गर्नु पनि सरकारको दायित्व हो । अम्बिका कँडेल, देवदह, रूपन्देही"
मास्कको कालोबजारी र कमजोर पूर्वतयारी,"कोरोना भाइरस भारतमा देखापरेको र फैलँदै गरेको खबर छ । अत्याधुनिक सुविधा सम्पन्न धनी देशले समेत थेग्न नसकेको भाइरसको असरबारे सबैको आआफ्नै अनुमान छ । यसको रोकथामको मुख्य उपाय उचित रूपमा मास्क प्रयोग, निरन्तर हात धुने र संक्रमण देखिए आइसोलेसनमा बस्ने विश्व स्वास्थ्य संगठन जनाएको छ । अहिले बजारमा मास्क र सेनिटाइजरको अभाव छ । वाणिज्य तथा आपूर्ति विभागले मास्कमा कालोबजारी भएको र औषधि पसलकेन्द्रित अनुगमन सुरु गर्ने भन्ने प्रचारमा आएको छ । यस्तो संवेदनशील घडीमा मास्कमा हुने कालोबजारी र रोग बारेको निराधार हल्लालाई चिर्न आवश्यक छ । २०७२ सालको नाकाबन्दीमा पेट्रोलियम पदार्थको कालो व्यापारजस्तै अहिले माक्सको कालो व्यापार बढेको छ । औषधि पसलमा यो भाइरसबारे सचेतनामूलक पर्चा वितरण गरिनुपर्छ । व्यवसायीले कोरोनाको बारेमा सत्यतथ्य जानकारी दिनुपर्छ । मास्क लुकाएर बढी मूल्य तोक्ने कामलाई बन्द गर्दै बिचौलियाहरूलाई नियन्त्रण गर्न सरकार लागोस् ।सरकारको अनुगमन त्रास झारो टार्ने र सरकारको भत्ता पचाउने बाटो नबनोस् । सरकारको चासो कसरी मास्कलाई सस्तो र सर्वसुलभ बनाउने भन्नेतर्फ जानुपर्छ । यसका लागि निजी औषधि व्यवसायीसँग आवश्यक समन्वयको वातावरणको खाँचो छ । औषधि व्यवसायलाई कोरोना भाइरस सम्बन्धी तालिमको व्यवस्था मिलाउनुपर्यो । साथै देशभरिका स्वास्थ्यकर्मीलाई सम्भावित जोखिमको पूर्वतयारी सम्बन्धीका कार्यक्रम ल्याउनुपर्छ । कोरोना भइरस सम्बन्धी जनचेतनामूलक कार्यक्रमको आवश्यकता पनि उत्तिकै छ । विद्यालय तुरुन्त बन्द गराएर मात्र कोरोना सक्रमण रोकिने हैन । यसले झन् अनावश्यक त्रासलाई नै बढाउने हो । भारत र चीनसँगको नाकामा दक्ष स्वास्थ्यकर्मीको आवश्यकता छ । तत्काल संक्रमण देखिएमा त्यसलाई आइसोलेसनमा राख्नु उचित उपाय हो । तर नेपालमा यसको पूर्वतयारी छैन । संक्रमित देखिए कहाँ राख्ने, उनीहरूको व्यवस्थापन कसरी गर्ने भन्नेबारे स्वास्थ मन्त्रालय बेखबर छ । संक्रमणमा परेका विभिन्न राष्ट्रको पूर्वतयारी र व्यवस्थापनका पक्षबाट हाम्रा सम्बन्धित निकायले सिक्न जरुरी छ । अनुगमनको हल्लामात्र गरेर कोरोना भाइसरको नियन्त्रण हुँदैन । सुरेश खतिवडा, काठमाडौंकोरोनाको संक्रमणले छिमेकी मुलुक चीनको दैनिकी तथा अर्थतन्त्रको अवस्था नाजुक छ । यसको असर नेपालको अर्थतन्त्रमा पनि परिरहेको छ । सामाजिक सञ्जालमा कोरोनाको बारेमा भ्रामक खबर छ्यापछ्याप्ती छ । फेसबुक तथा अनलाइन मिडियामा आएको अप्रमाणित र अतिरञ्जित खबरले मानिसमा अनावश्यक मानसिक तनाव उत्पन्न गरेको छ । भरपर्दो समाचार पोट्रोलको पछि नलागेर लहैलहैमा लाग्ने भीड सामाजिक सञ्जालमा बाक्लो छ । प्रमाणित तथा तथ्यमा आधारित जानकारीमूलक खबर आवश्यक छ । दुई महिनादेखि संसारभर आक्रान्त मच्चाएको कोरोना भाइरसको नियन्त्रण गर्न लगभग ७७ देशले प्रयास गरिरहेका छन् । यी दुई महिनामा नेपालले पूर्वतयारीका लागि पर्याप्त समय पाएको हो । तर हामीले केही गरेनौं वा चाहेनौं । यसमा सरकार र सरोकार निकाय बढी दोषी छन् । अर्कोको देशमा आयो, हाम्रोमा देखिएको छैन भनेर सरकार हाइसन्चोमा बस्न मिल्दैन । कुन देशमा आयो, कुन देशमा आएन, यो महत्त्वपूर्ण होइन । देश भूगोललाई सीमामा बाँधिएको मात्र हो । दुई ठूला छिमेकी देशहरूमा भाइरस फैलँदो क्रममा छ । यसले हामी बसेको भूभाग पनि जोखिममा छ । सौगात बोलखे, पनौती२, काभ्रे"
"सुशासन, स्थिरता र समृद्धि","अहिले नेपालमा तीन कुरा धेरै चर्चामा छन् नेकपाभित्रको सत्ता संघर्ष र यसले स्थिरतामा पार्ने प्रभाव, विकास र समृद्धिका मुद्दामा सरकारको उल्झन एवं राजनीतिज्ञ, उच्चपदस्थ र कर्मचारीतन्त्रको भ्रष्टाचार र सदाचार ।विकास र समृद्धिबारेको धेरै देशको अनुभव हेर्दा राजनीतिक स्थिरता अत्यावश्यक छ, तर यो सर्वोपरि होइन । स्थिरता सबै कुराको समाधान भैदिँदो हो त ४४ वर्षसम्म पौल बियाले शासन गरेको क्यामरुन, ४० वर्षदेखि सत्तामा राज जमाएका नुगुएमा माबासोगोको इक्विटेरियल गिनी वा ३० वर्षभन्दा बढी शासन गर्दै आएका कम्बोडियाका हुनसेन, इरानका अली खामेनी, युगान्डाका मुसेभिनी, चाडका इदरिस डेबीले आआफ्ना देशलाई सिङ्गापुर बनाइसकेका हुन्थे । पक्कै पनि माओवादी जनयुद्ध र त्यसपछिको लम्बेतान शान्ति प्रक्रियाका कारण नेपालको विकास र समृद्धि पछाडि धकेलियो । तर, ली क्वान यिउले सिंगापुरलाई विकासको बाटामा डोर्याइरहेकै बेला नेपालमा २५३० वर्ष राजतन्त्रको एकछत्र शासन थियो । सन् १९६० तिर हाम्रो प्रतिव्यक्ति आयभन्दा केही गुणाले मात्रै बढी भएका कोरिया र सिंगापुरजस्ता देशहरूले दुईतीन दशकमै आफ्नो आय हाम्रोभन्दा दसौं गुणा बढाए, तर नेपालले विकास र समृद्धिको मौका गुमायो भन्नेहरू पनि छन् ।इजरायल, इटाली, जापान लगायत छिनछिनमा सरकार परिवर्तन हुँदासमेत समृद्धि हासिल गर्न सफल भएका छन् भने धेरै विकासशील मुलुकहरू एउटै व्यक्तिबाट वर्षौंसम्म शासित हुँदा पनि पिछडिएका छन् । यसले के जनाउँछ भने, राजनीतिक स्थिरताभन्दा बढी आर्थिक नीति र विकासका योजनाको स्थिरता धेरै महत्त्वपूर्ण हुन्छ, अर्थात् राजनीतिक नेतृत्व परिवर्तन भए पनि सुरु भएका विकासका योजनाहरू निर्बाध कार्यान्वयनमा जाने वातावरण बन्नुपर्छ । नेपालमा पैसाको चलखेलमा योजनाको मोडालिटी फेर्ने वा ती परियोजना एउटाबाट झिकेर अर्कोलाई दिने खेल सुरु हुन्छ । उदाहरणका लागि अहिले अर्कै ठेकेदारले बनाइरहेको मेलम्ची परियोजना हेरे पुग्छ । अख्तियारका अनुसार, १ हजार ८ सयभन्दा बढी परियोजना त अधुरै छन् ।स्थिरताको कुरा गर्दा सिंगापुरका ली क्वान यिउलाई हेरेर यदाकदा कल्याणकारी तानाशाही को पनि चर्चा गरिन्छ । तर, भिजन पनि भएको र त्यो भिजनलाई कार्यान्वयनमा लान सक्ने नेता विरलै भेटिन्छन् । विकासको सपना देख्ने नेतृत्व आवश्यक छ, तर योभन्दा महत्त्वपूर्ण कुरा विकास र समृद्धिको सपनालाई व्यवहारमा उतार्न समग्र समाज र सरकारी संयन्त्रको प्रभावकारी परिचालन गर्ने व्यवस्थापकीय कला भएको नेतृत्व चाहिन्छ ।ली क्वान यिउका शासन सञ्चालनका तीन मार्गदर्शक सिद्धान्त थिए । पहिलो, आफूप्रति वफादार होइन कि प्रतिभावान् र योग्यलाई सही स्थान दिने । दोस्रो, आफ्नो भिजन कार्यान्वयनका लागि सक्षम र आफ्नो कामप्रति समर्पित टिम बनाउने । सिंगापुर बनाउन ली क्वान यिउका हरेक मन्त्री उत्तिकै कटिबद्ध र योग्य थिए । जस्तो कि, सिंगापुरको अर्थतन्त्र, सुरक्षा र शिक्षामा आमूल परिवर्तन ल्याउन ठूलो भूमिका निभाउने उनका मन्त्री गो केन स्वी वा सानो सिंगापुरलाई अन्तर्राष्ट्रिय मञ्चमा प्रभावकारी भूमिका दिलाउने र देशको श्रम बजारमा परिवर्तन ल्याएर सिंगापुरलाई पूर्वी एसियामा वैदेशिक लगानीको केन्द्रविन्दु बनाउने उनका मन्त्री एस राजारत्नम । तेस्रो, मेरिटोक्रेसी (योग्यता र श्रेष्ठता) का अलावा इनकरप्टाबिलिटी (सच्चरित्रता) शासनको निर्देशक सिद्धान्त । ली क्वान यिउले यति कडा नियम बनाए कि, कुनै राजनीतिज्ञ वा कर्मचारीको नेतृत्वले सरकारमा आफ्ना साथी वा परिवारका सदस्यहरू भर्ना गर्न नपाउने भए ।भ्रष्टाचार निवारणलाई सरकारको मुख्य लक्ष्य बनाउन उनले नेपालको अख्तियारजस्तो संस्थालाई प्रधानमन्त्री अन्तर्गत राखे भने राष्ट्रपतिलाई जनाउ दिएर प्रधानमन्त्रीलाई समेत अनुसन्धान गर्न सक्ने बनाए । मन्त्री ढिलो भयो भने सिंगापुर एयरलाइन एक मिनेट पनि पर्खिन नहुने नियम मात्र लागू गरेनन्, आफ्नै विकासमन्त्री टे चियाङ वानमाथि भ्रष्टाचारको आरोप लाग्दा अख्तियारजस्तो संस्थालाई अनुसन्धानका लागि सुम्पिए ।प्रधानमन्त्री ओलीले नेतृत्व गरेको नेकपाको सरकारले दुई वर्ष पार गरेको छ । यसैलाई एकातिर उपलब्धि भनिएको छ भने अर्कातिर विकास र समृद्धिका लागि सक्नेजति आधार खडा नगरेर झिनामसिना मुद्दामा यो सरकार रुमलिएको भन्ने आरोप पनि छ । वामदेव गौतमलाई राष्ट्रिय सभा नपठाउँदा वा अमेरिकी सहयोगको एमसीसीको सम्झौता पास नहुँदा सरकार ढल्छ भन्ने हल्ला पनि चल्यो । प्रचण्डलाई नेकपाको कार्यकारी अधिकार दिएर पाँच वर्ष सरकार चलाउने म्यान्डेट पाएका प्रधानमन्त्रीले सरकार ढल्ने खतरा किन देखे त ?ओली र प्रचण्डमध्ये एउटाले सरकारको नेतृत्व गर्ने अनि अर्कोले पार्टी चलाउने भन्ने स्पष्टता नभएका कारण पार्टीभित्र बढ्दै गरेको प्रचण्डको भूमिका कतै सरकारको स्थायित्वका लागि थ्रेट हुने त होइन भन्ने शंका पलाएको देखिन्छ । पार्टीभित्र वा बाहिरका सरकारबारेका रचनात्मक प्रतिक्रियालाई समेत सरकारविरोधी अभियान ठानेर खरो रूपले प्रतिवाद गर्दा यो प्रत्युत्पादक बनेको हो । किनकि जनताका तत्कालका समस्या र चासोसँंग सरकार अनभिज्ञ भयो भन्नेहरू पनि छन् । जनसरोकारका विषयलाई सहिष्णु बनेर सुन्न सक्नुलाई राजनेताको गुण मानिन्छ । दुई वर्षअगाडि प्रधानमन्त्री ओलीको राजनीतिक पुँजी नेपालको इतिहासमा बीपी कोइरालाकै हाराहारीमा थियो । नेपालमा विकास र समृद्धिको युग सुरु भएको अनुभूति दिलाउने, यसबारेको बहसको नेतृत्व गर्ने तथा रेलदेखि पानीजहाजसम्म, चीन र भारत जोड्ने सडकदेखि नेपालका चुलाचुलामा ग्यास पुर्याउनेसम्मका विकासका सपना बाँड्ने नेताको छवि बनाएका थिए ओलीले ।पछि प्रधानमन्त्री सरकारको कामभन्दा धेरै पार्टी एकताको काममा व्यस्त देखिए । दुईदुइटा बजेट आउँदा पनि यो सरकारका खास प्राथमिकता के हुन्, देशको अर्थतन्त्रको कस्तो खाले संरचनात्मक परिवर्तन गर्न खोजिएको छ, भौतिक पूर्वाधार, शिक्षा र स्वास्थ्यमा कस्तो गुणात्मक परिवर्तनको लक्ष्य छ भन्ने जस्ता विषय स्पष्ट हुन सकेनन् । तामझामका साथ लगानी सम्मेलन सम्पन्न भए पनि नेपालको पूर्वाधारको अवस्था कमजोर रहेको, चीन र भारततिरको बजार व्यवस्थापनको सुनिश्चितता नभएको र सरकारको निजी क्षेत्रलाई हेर्ने स्पष्ट दृष्टिकोण नरहेकाले लगानीकर्ताहरूमा खासै उत्साह जागेन ।सेयर बजारको उथलपुथल र आर्थिक वर्षको मध्यमा थपिएका नयाँ करहरू कारण अनि निजी क्षेत्रलाई नियमन गर्ने कि खुला छोड्ने द्विविधामा छु भन्ने भनाइले अर्थमन्त्री खतिवडालाई निजी क्षेत्रमैत्री नभएको आरोप लाग्यो । एमसीसीबारेको विवाद सडकसम्म आउनुले समेत वैदेशिक लगानीमा खराब सन्देश गयो ।शक्ति विकेन्द्रीकरण हुन्छ भनेर यो सरकारले संघीयता कार्यान्वयनमा संवेदनशीलता देखाइरहेको छैन भनेर पनि आलोचना भयो । स्थानीय तहदेखि नै सुरु गर्नुपर्ने कर्मचारी समायोजन केन्द्रबाट सुरु गरिँदा स्थानीय र प्रदेश सरकारको प्रशासकीय र प्राविधिक क्षमताको अभिवृद्धि हुन सकेन । सरकारको विकासखर्च गर्ने क्षमता तथा राष्ट्रिय गौरवका आयोजनाको प्रगतिमा खासै परिवर्तन देखिएन । सिंहदरबारको कन्ट्रोल रुमबाटै प्रधानमन्त्रीले राष्ट्रिय गौरवका आयोजनाको निगरानी गर्ने कुराको उत्साह धेरै बेर टिकेन । मन्त्रीहरूलाई जिम्मेवार बनाउन सुरु गरिएको प्रधानमन्त्री र मन्त्रीबीचको करारले सुरुमा उत्साह ल्याए पनि पछि मूल्यांकनमा राम्रो अंक ल्याउने मन्त्री बर्खास्तगीमा पर्दा र कम अंक ल्याउनेले चाहिँ मन्त्री पदमा निरन्तरता पाउँदा करारको औचित्यमाथि प्रश्न खडा भयो । विगतमा सुरु भएका परियोजनाको श्रेय आफ्नै सरकारले लिने गरेको पनि देखियो ।सबैभन्दा महत्त्वपूर्ण कुरा, भ्रष्टाचारका मामिलामा यो सरकारले आफ्नालाई बचाउन लागेको सन्देश गयो । म भ्रष्टाचारीको अनुहार पनि हेर्दिनँ भन्ने प्रधानमन्त्रीको सुशासनको प्रतिबद्धतालाई वाइड बडीको सरकारी छानबिन फासफुस हुनु, आफ्ना पार्टीका महासचिव र निवर्तमान सञ्चारमन्त्रीको छानबिनअगावै बचाव गर्न खोज्नु, कानुनी रूपले नै भए पनि सरकारद्वारा यति होल्डिङ्सलाई जग्गा दिनु जस्ता प्रकरणले कमजोर बनाए ।नेपालमा विभिन्न काण्डका बेला मात्रै राजनीतिज्ञ र कर्मचारीको भ्रष्टाचार, सदाचार र नैतिकताका कुरा आउँछन् । एकाध मुद्दापछि यो बहस सेलाएर जान्छ । किनकि राजनीति र भ्रष्टाचार आपसमा जोडिएका छन् । यसैले आफ्ना पार्टीका भ्रष्टै भए पनि बचाउने खेल सुरु हुन्छ । चुनाव जित्न पैसा जम्मा गर्नुपर्ने भएकाले शक्तिशाली राजनीतिज्ञ, व्यापारी र उद्योगीबीचको लेनदेनको सम्बन्धका कारण समाजमा एउटा अभिजात वर्ग (एलिट ग्रुप) खडा भएको र यही वर्गको राज्य सञ्चालनमा कब्जा (स्टेट क्याप्चर) रहेको भनिन्छ । चुनाव प्रणालीमा परिवर्तन, कडा कानुनद्वारा चुनावी खर्चको नियमन तथा राज्यले नै मुख्य पार्टीहरूको खर्च नबेहोरेसम्म राजनीतिमा पैसाको चलखेल र दबदबा रहिरहनेछ ।अरू क्षेत्रलाई काबुमा राख्ने हैसियत भएका न्यायालय र अख्तियारजस्ता संस्थाहरू स्वच्छ, भ्रष्टाचाररहित र राजनीतिबाट अप्रभावित हुनु अत्यावश्यक छ । यी संस्थाभित्रको राजनीतीकरण, नियुक्तिमा देखिएको भागबन्डा र बिचौलियामार्फत हुने सेटिङ जगजाहेर छ । दक्षता र अनुभवका अलावा उच्च नैतिक आचारण भएका र कुनै पार्टीतिर प्रत्यक्ष लगाव नभएकाहरू यी संस्थाको नेतृत्वमा आउन अत्यावश्यक छ ।समग्र समाजको कुरा गर्दा, भ्रष्टाचारलाई सहने प्रवृत्ति मात्र विद्यमान छैन, भ्रष्टाचार गरेरै भए पनि पैसा कमाउनेलाई आदर दिने र तिनैलाई प्रभावशाली, वैभवशाली र शक्तिशाली मान्ने चलन छ । उल्टै राजनीतिज्ञ, कर्मचारीहरू र समाजका गण्यमान्यहरूले यस्तैहरूसँंग लसपस बढाउँछन् भने बाबुआमाहरूलाई समेत भ्रष्टाचार गरेरै भए पनि घर, जग्गा र गाडी थुपार्ने छोराछोरी प्यारा हुन्छन् । के ठीक के बेठीक भनेर छुट्याउन सक्ने नैतिक क्षमतामा ह्रास आएपछि भ्रष्टाचार नियन्त्रण कसरी प्रभावकारी हुन्छ ?विकास र समृद्धिको चर्चा गर्दा, गत तीन वर्षमा औसतमा ६ प्रतिशतभन्दा माथिको आर्थिक वृद्धिदर हासिल भए पनि हाम्रो गार्हस्थ्य उत्पादनको आधार नै यति न्यून छ, हाम्रो प्रतिव्यक्ति आम्दानी जिम्बाब्वे, कङ्गो, युगान्डा, यमनजस्ता गरिब देशहरूकै हाराहारीमा छ । १० प्रतिशतको आर्थिक वृद्धिदर लगातार १०१५ वर्षसम्म हासिल गर्न नेपालको अर्थतन्त्रको संरचनामा ठूलो परिवर्तन आउन जरुरी छ, जसका लागि औद्योगिक क्षेत्र र आन्तरिक उत्पादनको दायरा फराकिलो बनाउन सक्नुपर्छ ।नेपालको भौतिक र सामाजिक पूर्वाधारको गुणस्तर यति कमजोर छ, यसको स्तरोन्नति नभएसम्म विकास र समृद्धि दिगो हुने देखिँदैन । यातायात पूर्वाधारमा नेपाल १६७ देशमध्ये ११४ मा पर्छ । नेपालमा सडक नबनेका होइनन्, तर बाह्र महिना चल्न सक्ने, पिच भएका, दोहोरो सवारी चल्ने वा चार लेनका हाइवेहरूको अत्यधिक कमी छ । सडक स्तरोन्नतिका अलावा पूर्वपश्चिम र उत्तरदक्षिण जोड्ने अन्तर्राष्ट्रिय स्तरका हाइवे र रेलमार्ग निर्माण नगरेसम्म विकासले ठूलो फड्को मार्ने देखिँदैन । नेपालमा शिक्षा र स्वास्थ्यमा प्रगति नभएको होइन । एकातिर निजी र सरकारी क्षेत्रबीचको असमानता बढेको छ भने, अर्कातिर समग्रमा सरकारी क्षेत्रको गुणस्तर खस्किँदै गएको छ ।नेपालको सहरीकरण यति अव्यवस्थित छ, यसले पर्यावरण, स्वास्थ्य, यातायात, खानेपानी आदिमा चुनौती थपेको छ । पुराना सहरलाई मौलिक रूपले व्यवस्थित गर्दै नयाँ सहरहरूलाई नगर योजना अनुसार व्यवस्थित गर्नुपर्ने चुनौती छ । सुशासनका कुरा गर्दा, नेपालमा हरेक क्षेत्रमा अत्यधिक हस्तक्षेप बढेका कारण प्रतिभावान् र योग्यले नभई वफादार र कमसलले स्थान पाउने प्रवृत्ति बढ्दै गएको छ । अर्कातिर, स्थानीय र प्रदेश स्तरको प्रशासकीय क्षमता त कमजोर छँदै छ, संघीयतासँंगै भ्रष्टाचार व्यापक बन्दै गएको छ ।दुई वर्षको समय सरकारको मध्यावधि समीक्षा गर्ने एउटा मौका पनि हो । आफूले जगाएका सपनाहरूलाई बीचमा छाडेर अलप नहुने वातावरण बनाउन प्रधानमन्त्री स्वास्थ्यलाभपछि समीक्षा गरेर अघि बढ्न जरुरी छ ।नोट ः उपर्युक्त विचारसँग लेखकसम्बद्ध संस्थाको केही सम्बन्ध छैन ।"
महामारीविरुद्ध युद्ध,"सौरमण्डलको यो नीलो ग्रह आज कोरोना नामक नयाँ महामारीको चपेटामा परेको छ । पृथ्वीभर मानव समुदायमा सर्वत्र सन्त्रास बढ्दो छ । पहिलो त अहिले मानवजीवनकै सुरक्षाको प्रश्न छ । यसपछि आगामी समयमा यसको असर विश्व अर्थतन्त्रमा के पर्छ भन्ने रहेको छ । किनभने विश्वको दोस्रो ठूलो अर्थतन्त्रको प्रमुख स्तम्भका रूपमा उभिएको चीन नै यसको केन्द्रविन्दु भएका कारण उसलाई स्वस्थ हुन समय लाग्छ नै । चीन मन्दीमा गए यसको असर सबै देशका अर्थतन्त्रमा पर्नेछ र असर तात्कालिक मात्र हुनेछैन, विविध र दूरगामी हुनेछ । अहिले निश्चय नै सबैको ध्यान महामारीलाई थप फैलिनबाट कसरी रोक्ने भन्नेमै केन्द्रित हुँदाहुँदै पनि विशेष गरेर आर्थिक कोणहरूबाट समेत चर्चा भइरहेका छन् । त्यसैले हाललाई विश्वका नीतिनिर्माताहरूका सामु अरू प्राथमिकता स्थगित भएका र यसको न्यूनीकरण नै प्रमुख प्राथमिकतामा पर्न गएको छ र पर्नु अनिवार्य भएको छ । किनभने, कोरोना भाइरस (कोभिड १९) केवल चीनको सरोकार र उसको अर्थ लगायत समग्र राष्ट्रिय स्वास्थ्यको मात्र नभई विश्वव्यापी चिन्ता र सतर्कताको विषय भएको छ । पछिल्ला दिनहरूमा कोरोनाको प्रभावक्षेत्र अरू विस्तारित भएर यसले पश्चिम एसिया (मध्यपूर्व) र युरोपलाई समेत ग्रस्त पारेको छ । एसियाका देशहरूलाई यसले छोएको मात्र होइन, कतिपयलाई लपेटामा लिइरहेको छ । यसले अफ्रिकालाई समेत स्पर्श गरिसकेको छ । यी हरफ लेखिरहँदाको समयसम्म दक्षिण कोरिया चीनपछि सबैभन्दा बढी लपेटामा आएको छ । चीनभन्दा धेरै पर इटालीमा यसका कारण १०० भन्दा बढीको ज्यान गइसकेको छ । युरोपका अरू कतिपय देश फ्रान्स, जर्मनी, स्विटजरल्यान्ड लगायतमा पनि भाइरस संक्रमितहरू फेला परिरहेका छन् । संयुक्त राज्य अमेरिकामा ९ जनाले ज्यान गुमाएका छन् र संक्रमितको संख्या बढ्दो छ । महामारी न्यूनीकरणका लागि अमेरिकाले १० करोड डलर सहयोग गर्ने प्रस्ताव गरेको छ । भारतमा थाहा पाइएका संक्रमितको संख्या २५ नाघिसकेको छ (थाहा नपाइएका कति छन्, अनुमानबाहिर छ) । यसैबीच प्रधानमन्त्री नरेन्द्र मोदीले होली पर्व नमनाउने घोषणा गरेका छन् । यी हरफ लेखिँदै गरेको बेलासम्म यद्यपि नेपालमा कोही संक्रमित भएको छछैन, यकिन छैन, तथापि विश्व स्वास्थ्य संगठनका अनुसार नेपाल पनि संक्रमणको उच्च जोखिममा छ । यसरी कोरोना भाइरसको संक्रमण महामारी (इपिडेमिक) बाट व्यापक स्तरको महामारी (पानडेमिक) भइसकेको छ । यो भाइरस उत्पत्तिको देशमा सीमित नरहेर वैश्विक चिन्ताको विषय बनेको छ । मध्य मंसिर अर्थात् डिसेम्बर २०१९ को प्रारम्भतिरै चीनको हुवेई प्रान्तको वुहानबाट सुरु भएको यो महामारी विश्वका विभिन्न भूभागमा फैलिइसके पनि ठ्याक्कै यो कसरी सुरु भयो, अझै पत्ता लाग्न सकिएको छैन । अध्येताहरूको भनाइ छ, चीनको व्यवस्था नै निरंकुश र अपारदर्शी भएका कारण यसको मूल कारणसम्म पुग्न नसकिएको हो । उत्पत्ति भएको देशले पर्याप्त डेटा उपलब्ध नगराउँदा उद्गमबारे राम्ररी विश्लेषण हुन सकिरहेको छैन र फलस्वरूप रोकथामका लागि गर्नुपर्ने अनुसन्धान सहज हुन नसकिरहेको हो । जबकि पछिल्लो औपचारिक जानकारी अनुसार चीनमा मात्रै यसले ३ हजारदेखि ४ हजार मानिसको ज्यान लिइसकेको छ र चीन लगायत विश्वभर करिब १ लाख संक्रमित भएका छन् । यसबाट चीनपछि सबैभन्दा बढी दक्षिण कोरिया प्रभावित भएको (करिब ६ हजार संक्रमित, ३५४० मृत्यु) र युरोपको इटाली (३ हजार एक सय संक्रमित र १ सय ७ मृत्यु) समेत यसको आक्रामक चपेटामा आइसकेको छ । पछिल्लो जानकारी अनुसार करिब ८३ मुलुक परोक्षअपरोक्ष रूपमा यसबाट प्रभावित भएका छन् ।निश्चय नै मानव इतिहासमा महामारी कुनै नयाँ घटना होइन । धेरै पटक विभिन्न किसिमका महामारी भएका र महामारीकै कारण करोडौं मानिसले ज्यान गुमाएका छन् । सय वर्षअघिसम्म महामारीका कारण लाखौंकरोडौं मानिसको मृत्यु हुने गर्थ्यो । १०२ वर्षपूर्व अर्थात् सन् १९१८ मा स्पेनिस फ्लुका कारण ५ करोड मानिसले ज्यान गुमाउनुपरेको थियो, जति बेला विश्वको जनसंख्या २ अर्ब मात्र थियो । मानव सभ्यताका पछिल्ला १२ हजार वर्षमा ठूलासाना महामारीहरूले मानव जीवनमाथि निरन्तर घात गर्दै आएका छन् र जनसंख्यालाई सीमित पार्ने गरेका छन् । पुनः नफैलियोस् भनेर अनेक उपाय अवलम्बन गरिएका कारण बीसौं शताब्दीका पछिल्ला दशकदेखि महामारी धेरै हदसम्म नियन्त्रित हुने गरेको छ । विशेष गरेर सय वर्षयता भने औषधोपचारका क्षेत्रमा क्रान्तिकारी आविष्कारहरू भएका कारण महामारीमा हुने मृत्युदर धेरै कम भएको छ । जीवनरक्षक औषधिहरूको आविष्कार र उत्पादनमा चामत्कारिक प्रगति भएको छ । नियन्त्रणका अनेक विधिको विकास भएको छ । आजको विश्वमा कुनै पनि महामारीको सम्भावनालाई सुरुकै अवस्थामा थाहा पाइए पूर्ण नियन्त्रण गर्न नसके पनि धेरै हदसम्म सीमित गर्न सकिन्छ । सुरुकै अवस्थामा थाहा पाउन सूचनाको निर्वाध प्रवाह हुनुपर्छ । किनभने कतिपय महामारीजन्य रोगको उत्पत्ति मानव शरीरमा नभएको भए पनि मानव शरीरमा प्रवेशपछि तिनको फैलावटमा थप मानवीय त्रुटि र असावधानी कारक रहेको हुन्छ । कोरोना प्रकरण यसैको ज्वलन्त दृष्टान्त हो । मंसिरमै वुहानका चिकित्सकले प्रकट गरेका आशंकालाई नदबाइएको भए आज विश्वमा निश्चय नै यति भयावह अवस्था उत्पन्न हुने थिएन । कामना गरौं, संक्रमण यहीँ रोकियोस् । तर यो यति व्यापक भइसकेको छ, यसको नियन्त्रणमा विश्वसमुदाय नै युद्धस्तरमा लागिपर्नुपर्ने अवस्था आएको छ । यसको प्रभावलाई सीमित पार्दै नियन्त्रण गर्न सकिएन, यसले अरू कति क्षति गर्ने हो भनिसाध्य छैन । निश्चय नै यस अवस्थामा चीनतिर औंला ठड्याउँदैमा कोरोनाको प्रभाव कम हुने होइन । तर सूचना प्रवाह नियन्त्रणमा उसले गरेको कृत्य कतिसम्म घातक हुन सक्दो रहेछ भन्ने जानकारीचाहिँं सबैलाई हुनुपर्छ । किनभने यस्ता महामारी देवता रिसाएर नभई मानवीय त्रुटि र असावधानीका करण सरहद पार दौडिन्छन् । तथापि सुरुकै अवस्थामा थाहा हुँदा धेरै हदसम्म सीमित र क्रमशः निर्मूल पार्न सकिन्छ । महामारी नियन्त्रण र न्यूनीकरण मानिसकै सामर्थ्यबाहिर होइन र के पनि थाहा हुन आएको छ भने, भाइरसले एक शरीरबाट अर्को शरीरमा सर्ने अवसर पाएन भने त्यसको आयु निश्चित समयमा आफै समाप्त हुन्छ । महामारी ल्याउने भाइरस एक किसिमको विषाणु हो र कुनै पनि विषाणुको उत्पत्ति हुन्छ भने त्यो नष्ट पनि हुन्छ । यसर्थ महामारीलाई अरू विस्तारित हुन नदिन स्वास्थ्य चेतना पहिलो आवश्यकता हो । त्यसका लागि विशेषज्ञहरूको सक्रियतामा सञ्चालन गरिने सचेतना अभियान अनिवार्य हुन्छ । मास्क लगाउँदैमा विषाणु अतिक्रमणबाट बच्न सकिन्छ भन्ने होइन । अपितु व्यापक जनचेतनाका साथै राज्यको तत्परता त्यतिकै जरुरी हुन्छ । नेपालका हकमा केही समयका लागि भेला, सभासम्मेलनमा रोक र स्कुलकलेज बन्द गर्दा केही बित्दैन, बिग्रँदैन । बरु सावधानी अपनाइएन भने नेपालको भएभरको स्रोतसाधनले नभ्याउने अवस्था आउन सक्छ । नेपाल पनि उच्च जोखिममा रहेका कारण अधिकाधिक अस्पतालहरूमा जाँच सम्बन्धी प्रयोगशालाहरूको स्थापना, सबै अस्पतालमा निश्चित संख्यामा क्वारेन्टाइन र एकान्तवास (आइसोलेसन) को सुविधा उपलब्ध गराउनु राज्य र सम्बन्धित निकायको दायित्व हुन आउँछ । अहिले राज्याधिकारीहरूले अरू गफ गर्न छाडेर आफ्नो ध्यान यता केन्द्रित गर्नु बुद्धिमानी हुनेछ । विमानस्थल र सीमानाकाहरूमा अनिवार्य जाँचको व्यवस्था हुनु त पर्छ नै, देशभित्र हालै विदेशबाट आएका कति मानिस छन् र ती कहाँ के कसरी छन्, यसको तथ्यगत जानकारी राज्यलाई हुनुपर्छ । अझ भारतमा समेत कोरोना संक्रमणका केसहरू देखा परिसकेका हुँदा केवल हवाइमार्गबाट नेपाल आउनेलाई मात्र होइन कि, सिमानाका प्रवेश नाकाहरूमा जाँचको व्यवस्था विशेष तत्परतापूर्वक र अनिवार्य गरिनुपर्छ । हेलचेक्र्याइँ हुन गयो भने संक्रमणले पूरै देशलाई सोत्तर पार्न सक्छ । किनभने सामान्य मौसमी रुघाखोकीजन्य ज्वरो र झाडापखाला नियन्त्रण गर्न नसकेरै धेरै मानिसले अकालमा ज्यान गुमाउनुपरेका घटनाहरू हाम्रा सामुन्ने छन् । महामारी भित्रिएका खण्डमा यो राज्यको सामर्थ्य के कति छ, त्यसको हेक्का सबैजसोलाई छ । ठूलाठालुलाई बचाउन त देशमा उपलब्ध सम्पूर्ण संयन्त्र परिचालित होला निश्चय नै, तर सर्वसाधारण उपायहीन बन्न जानेछन् । कोरोनाको फैलिँदो व्यापक महामारीबाट यो मुलुक आक्रान्त नहुँदै विशेष सतर्कता अनिवार्य भएको छ । अलिकति पनि चूक भएमा देशमा उपलब्ध स्रोतसाधनले नभ्याउने आपत् आइलाग्न सक्छ । विश्व समुदाय नै महामारीविरुद्धको युद्धमा जुटिरहेका बेला अरू गफगफास्ट र यावत् आत्मालापको आवश्यकता छैन । आवश्यकता छ, राज्यको तत्परता र नागरिक सचेतनाको । विश्वभर अहिले स्वास्थ्य संकटकाल छ, त्यसको हेक्का राख्नुपर्छ ।"
महिला अठारौं शताब्दीमै,"पुँजीवादको लहरसँगै महिलाले घरबाट निस्किएर पुरुषसरह कारखानामा काम सुरु गरे । पुँजीवाद सामन्तवादको परिष्कृत रूप हो । पुँजीवादको उत्पादन र वितरण प्रणालीले शोषणका नयाँ स्वरूप खडा गर्यो । कलकारखानामा काम गर्ने महिला मजदुरका लागि घरको कामसहित १६ घण्टा खट्नुपर्ने बाध्यता आइलाग्यो । यसले महिलालाई दोहोरो शोषणको जन्जिरले बाँधिदियो । र, यही शोषणका कारण समानता र अधिकारको नारा मिहिन तरिकाले उठ्न थाल्यो । १८ औं शताब्दीको अन्त्यतिर संसारभर समान ज्याला, मातृशिशुको सुरक्षा र मताधिकार लगायतका मागसहित र्याली र सभा आयोजना भए । सन् १९०७ मार्च ८ मा अन्तर्राष्ट्रिय समाजवादी महिलाहरूको पहिलो सम्मेलन जर्मनमा सम्पन्न भयो । उक्त सम्मेलनले समान अधिकारको प्रस्ताव पारित गर्यो । महिलामाथिको शोषण र उत्पीडन आन्दोलनको मुख्य मुद्दा थिए । आन्दोलन १९०९ मार्च ८ को दिन उत्कर्षमा पुग्यो । यही आन्दोलनको बलमा महिलालाई सीमित अधिकार दिने घोषणा गरियो । यसरी मार्च ८ अन्तर्राष्ट्रिय श्रमिक महिला दिवसका रूपमा मनाउने चलनको सुरुवात भएको हो । अहिलेको समयमा पनि उक्त आन्दोलन र दिनको महत्त्व छ । तर, श्रमिक महिलालाई बुझ्ने दृष्टिकोणमा भिन्नता आएको छैन । त्यसैले महिला दिवस मनाउने परम्परा कत्तिको सार्थक छ भन्ने प्रश्न उत्पन्न भएको छ । अविकसित राष्ट्रमा महिलाको स्थिति १८ औं शताब्दीकै अवस्था छ । आधुनिक पुँजीवादको शोषण पनि उस्तै छ । पुँजीवादले उत्पादन बढायो । महिलाहरूलाई उद्योग कलकारखाना मात्र नभएर बौद्धिक क्षेत्र र राज्यका अंगहरूमा पुर्यायो । तर, महिलामाथिको विभेद घटेको छैन । उत्पीडनका आधारहरू भत्काउन सबैतिर बहस आवश्यक छ । परम्परा धान्नकै लागि महिला दिवसमा रमाउनुको कुनै औचित्य छैन । न्याय र समानता का लागि संसारभर एउटै बुझाइ र साझा कार्यक्रमको खाँचो छ । नारीवादीको भीडले तय गर्ने अन्तर्राष्ट्रिय नाराले मात्र ८ मार्चको औचित्य पुष्टि गर्दैन । नेपालमा न्याय र समानताका लागि विभिन्न समयका शान्तिपूर्ण आन्दोलन र जनयुद्धमा धेरै महिलाले ज्यान गुमाए । सामन्ती राजतन्त्रको अन्त्य र संघीय लोकतान्त्रिक गणतन्त्रको संस्थागत विकासमा महिलाको भूमिका निकै महत्त्वपूर्ण छ । राज्यको हरेक क्षेत्रमा समानुपातिक समावेशिता र लैंगिक समानताका लागि महिलाहरू लडे । अहिले कागजमै भए पनि समावेशिता र समानताका अधिकार सुरक्षित छन् । समान वंशीय हक र प्रजनन हक स्थापित भएका छन् । महिलाविरुद्ध धार्मिक, सामाजिक, सांस्कृतिक, यौनजन्य, मनोवैज्ञानिक कुनै किसिमको हिंसा गर्न पाइँदैन । यस्तो कार्य कानुनी रूपमा दण्डनीय छ । संविधानमा प्रत्येक महिलालाई शिक्षा, स्वास्थ्य, रोजगारी र सामाजिक सुरक्षामा सकारात्मक विभेदका आधारमा विशेष अवसर प्राप्त हुनेछ भनेर उल्लेख गरिएको छ । संविधानले व्यवस्था गरे पनि लैंगिक उत्पीडन र हिंसा घटेको महसुस भएको छैन । महिलाको घरेलु श्रमलाई राष्ट्रको कुल गार्हस्थ्य उत्पादनमा जोड्न नसक्नु र समान वंशीय हकलाई राज्यले नस्विकार्नु महिला हिंसा र असमानताका कारक हुन् । अन्तर्राष्ट्रिय श्रमिक महिला दिवस मनाउन सुरु गर्दा पनि मुद्दा र माग यही थियो । अहिले पनि महिलालाई दोस्रो दर्जाको नागरिक ठानिन्छ । सामन्तवादले घरभित्रको दासीको रूपमा शोषण गरेको थियो र पुँजीवादले न्याय, समानता र स्वतन्त्रताको चारो हालेर फरक किसिमको शोषण गरिरहेको छ । लामो संघर्षपछि प्राप्त उपलब्धिहरू कार्यान्वयन नहुँदा उत्पीडनको जाँतोमा महिला जोतिएकै छन् । यो निकै गम्भीर कुरा हो । महिला आन्दोलनले संगठन र विचारको माध्यमबाट प्राप्त उपलब्धि कार्यान्वयनमा जोड गर्दै थप अधिकारका माग उठाउनुपर्छ । संघीय लोकतान्त्रिक गणतन्त्रको यो चरणमा प्राप्त उपलब्धिहरू कार्यान्वयन हुन सकिरहेका छैनन् । उत्पीडितले नै सचेत पहलको थालनी गर्नुपर्छ । उद्देश्य प्राप्तिको यात्रा जारी राख्नुपर्छ ।संघर्ष र अधिकार प्राप्तिको ऐतिहासिक दिन मार्च ८ हो । पहिलेदेखि नै हुँदै आएका विभेदलाई कम गर्दै थप उपलब्धितर्फ बढ्ने उत्साह सञ्चय गर्नु नै साँचो अर्थमा महिला दिवस मनाउनु हो । नेपाल सरकारले समान सोच र लैंगिक समानताका लागि समान उपचार, समृद्धिको लागि आधार भन्ने नारा तय गरेको छ । महिलामाथिको असमान सम्बन्धले विकासको गति रोकिन्छ । नारा सही छ । तर, लैंगिक समानताविना यस नारा व्यवहारमा लागू हुँदैन । संविधानप्रदत्त हकको कार्यान्वयन, घरेलु श्रमलाई राज्यको कुल गार्हस्थ्य आयमा जोड्ने र अन्तर्राष्ट्रिय स्तरमा हस्ताक्षर गरिएका सन्धि, अभिसन्धिहरूको पालना गर्ने काम सरकारले गर्नुपर्छ । राजनीतिक, आर्थिक, सामाजिक र सांस्कृतिक क्षेत्रमा समान अधिकार र सहभागिता मात्र होइन, अर्थपूर्ण प्रतिनिधित्व र पहुँचमा सरकार केन्द्रित हुनुपर्छ । धमला पूर्वमन्त्री हुन् ।"
मधेसको जवानी,"नेपालमा घट्दो जन्मदर र बढ्दो आयुका कारण युवा जनसंख्या वृद्धि भइरहेको छ । मान्छेको जवानी बढ्नु यसै राम्रो हो, त्यसमा पनि देशकै जवानी बढ्दो अवस्थामा छ अहिले । जवानीलाई सरकारले भरपुर उपयोग गरेर देशलाई हराभरा बनाउन सक्ने स्वर्णकालमा छौं हामी । यस आलेखमा प्रदेश २ को जवानीको चर्चा गरिएको छ । नेपाल विविध भूगोल भएको देश हो । सात प्रदेशमध्ये प्रदेश २ मा चाहिँ भौगोलिक विविधता छैन, समथर भूभाग मात्र छ । मुलुकको कृषि उत्पादनमा सबभन्दा बढी योगदान गर्न सक्ने भूगोल प्रदेश २ नै हो । मानवीय स्रोतका हिसाबले पनि प्रदेश २ सबभन्दा अब्बल छ । सन् २०१९ मा प्रदेश २ को जनसंख्या ६१ लाख ५८ हजार ६४९ थियो । यहाँ जवान जनसंख्याको बाहुल्य छ र यो क्रम वर्षेनि बढ्दो छ । तर के यो जवानी प्रदेशको समृद्धिका लागि प्रयोग भएको छ ? अथवा, यहाँको बढ्दो जवानीबाट देशले फाइदा पाएको छ ? कि यहाँको जवानी खाडी देशहरूले मात्रै उपयोग गर्दै छन् ?अविकसित देशहरू आफ्नो स्तर उकास्दै जाँदा यस्तो विन्दुमा पुग्छन्, जहाँको समाजमा अनौठो गरी परिवर्तन आउँछ । सरकारले स्वास्थ्य क्षेत्रमा उल्लेख्य प्रगति गर्छ । स्वास्थ्यमा धेरै जनताको पहुँच पुग्छ । शिक्षाको अवस्थामा पनि उसै गरी सुधार हुन्छ । मानिसहरूले सानोतिनो रोजगारी पाउँछन् । महिलाको स्तर वृद्धि हुन्छ । धेरै सन्तानलाई सम्पत्ति ठान्ने समाज बिस्तारै सानो परिवारको चाहनाप्रति आकर्षित हुँदै जान्छ । यस्ता सूचकले देशलाई समृद्धितर्फ बढाउन मद्दत गर्छन् । नेपाल अहिले त्यही चरणमा छ ।प्रदेश २ भौगोलिक रूपमा मात्र होइन, जातीय र सांस्कृतिक विविधताका मामिलामा पनि कम विविधता भएको प्रदेश हो । यहाँ मधेसी समुदायको बाहुल्य छ । प्रदेश नीति तथा योजना आयोगले हालै प्रकाशित गरेको जनसाङ्ख्यिक स्थिति पुस्तक अनुसार, यस प्रदेशमा १५६४ वर्षको सक्रिय उमेरको जनसंख्या सन् २०१९ मा ६४९ प्रतिशत थियो । यो क्रम भविष्यमा अझै बढ्दै २०२१ मा ६५६ र २०३१ मा ६७७ प्रतिशत पुग्ने देखिन्छ । त्यस्तै १५२४ वर्ष उमेर समूहको जनसंख्या २०१९ मा २१४ प्रतिशत रहेकामा २०२१ मा २०८ र २०३१ मा १६५ पुग्ने देखिन्छ । यसको अर्थ प्रदेश २ को जन्मदरमा भारी गिरावट आउँदै छ । जन्मदर त्यत्तिकै घट्दैन । यसमा महिलाको शिक्षा, प्रजनन अधिकार, परिवार नियोजनका साधनमा महिलाको पहुँच आदि कारणले भूमिका खेल्छन् । त्यस कारण जन्मदर घट्नु समाज अग्रगमनतर्फ जान थालेको संकेत हो । घट्दो जन्मदरका कारण बालबालिकाको संख्या घट्दो क्रममा छ र हिजो ठूलो संख्यामा रहेका बालबालिका आज उस्तै ठूलो हूलसहित जवानीमा प्रवेश गरेका छन् । उनीहरू बुढ्यौलीमा पुग्न धेरै वर्ष बाँकी छ । यो अवस्थामा जवानको कमाइले पालिनुपर्ने बालबालिका र वृद्धको जनसंख्या विगतमा भन्दा न्यून छ । यही कारण आश्रित अनुपात घट्दै गएको छ । प्रदेश २ मा सन् २०११ मा आश्रित अनुपात ७६१ प्रतिशत थियो भने २०१९ मा ५२४ प्रतिशतमा झर्यो ।प्रदेश २ मा जवानहरूको संख्या बढे पनि त्यस अनुसारको प्रतिफलचाहिँ देखिँदैन । अधिकांश ग्रामीण क्षेत्र नगरपालिका भएका छन् । तर, त्यहाँको जनजीवन पछौटे नै छ । बेरोजगारी व्याप्त छ । मानिसको औसत आय तुलनात्मक रूपमा न्यून छ । सघन गरिबीको अवस्था भयावह छ । साक्षरताको स्थिति उस्तै न्यून छ । महिला हिंसा र कुरीतिको त भण्डार नै भने पनि हुने अवस्था छ । यसको कारण के हो त ? नौजवानहरू यस्तै नियतिलाई स्विकारेर किन बसिरहेका छन् ? लामो समय अधिकारको लडाइँमा अन्यन्त्रजस्तै मधेसमा पनि नौजवानहरू नै अग्रमोर्चामा थिए । अधिकारप्राप्ति भयो । आँगनमै आफैले भनेजस्तो संघीयता आयो । तर किन मधेसका नौजवानले आफूलाई बदल्न सकिरहेका छैनन् ?यसका केही कारण छन् । कतिपयले भन्छन् विकट भूगोलमा शिक्षाको पहुँचमा कहिनाइ छ । सजिलो भूगोलमा शिक्षा सजिलै पाउन सकिन्छ । प्रदेश २ को स्थितिलाई हेर्यो भने यो भनाइ झुटो नै लाग्छ । घरनजिकै विद्यालय भए पनि यहाँको साक्षरता दर न्यून छ । कतिपयले बालबालिकालाई विद्यालय पठाएबापत आफूले रकम पाउनुपर्छ भन्ने अनौठो माग राखेको सुनिन्छ । दुई वर्षअघि विद्यालय भर्ना अभियान अन्तर्गत सिरहाको कल्याणपुरमा प्रधानमन्त्री केपी शर्मा ओलीले दुई बालबालिकाको अभिभावकत्व ग्रहण गर्दै विद्यालय भर्ना गरे । वैशाख ५ गते भर्ना गरिएका ती बालबालिकाको स्थिति बुझ्न करिब ६ महिनापछि यो पंक्तिकार पुग्दा उनीहरू विद्यालयमा मुस्किलले ६० दिन मात्र हाजिर भएका देखिए । प्रधानाध्यापकलाई यसको कारण सोध्दा उत्तर पाइयो, पाहुना लाग्न गएर गयल भए । त्यसपछि नजिकै उनीहरूको घर पुगियो । नानीहरूका आमाले भने, हामीले बच्चालाई त स्कुल पठायौं, तर के पायौं ? केही नपाएपछि किन पठाउनु स्कुल ? शिक्षाप्रति यस्तो सोच छ, मधेसमा ! घरनजिक विद्यालय हुंँदैमा बच्चाहरू विद्यालय जाँदा रहेनछन् र त्यहाँको शैक्षिक स्तर उक्सिँदो रहेनछ भन्ने यो एउटा उदाहरण हो, जसलाई तथ्यांकले पनि पुष्टि गर्छ । प्रदेश २ मा निरक्षर जवानहरूको संख्या करिब एक चौथाइ छ । प्रदेश २ का १५२४ वर्ष उमेर समूहका २३ प्रतिशत किशोर र युवा कहिल्यै विद्यालय गएका छैनन् । २९२ प्रतिशत जवानहरूले माध्यमिकभन्दा कम मात्र शिक्षा हासिल गरेका छन् । जबकि पूरै मुलुकमा १५२४ वर्ष उमेर समूहमध्ये ७३ प्रतिशत मात्र विद्यालय नजानेमा पर्छन् । नेपालको औसतको तुलनामा प्रदेश २ को यो दर तीन दोब्बरभन्दा बढी हो ।प्रदेश २ का जवान पुस्ताको अर्को अँध्यारो पक्ष हो कलिलैमा बिहे । यो बाध्यताबाट बढी युवतीहरू पीडित छन् । तथ्यांक अनुसार, विवाह गर्ने कानुनी उमेर नपुग्दै करिब आधाजति युवतीहरू वैवाहिक बन्धनमा बाँधिइसकेका हुन्छन् । १५१९ वर्षका किशोरीमध्ये ४४ प्रतिशतको विवाह भइसकेको छ । कथंकदाचित् यो उमेर पार गरे २०२४ वर्षको उमेरमा त लगभग सबै अर्थात् ९१ प्रतिशत युवतीको विवाह भइसकेको हुन्छ । १५२४ वर्ष उमेर समूहका पुरुषहरू पनि एकचौथाइजतिको विवाह भइसकेको छ । उपर्युक्त पुस्तकमा उल्लेख गरिएको एउटा तथ्यांकले मधेसमा कलिलैमा विवाह गर्नुपरेपछि करिअरबारे केही सोच्न नपाउनाले महिलाको स्थिति पिछडिएको देखाएको छ । त्यसमा भनिएको छ, यस प्रदेशमा २० वर्ष पुग्दा ६२ प्रतिशत महिलाले पहिलो सन्तान जन्माइसकेका हुन्छन् । किशोरावस्थाका महिलामध्ये प्रति १,००० मा १४६ जना बच्चा छन् । तर, राष्ट्रिय औसत ८८ मात्र हो ।यस प्रदेशका जवानहरूको पौरखलाई सरकारले उपयोग गर्न सकेको देखिँदैन । त्यही भएर रोजगारीको खोजीमा विदेसिनेहरूको संख्या यहाँ उल्लेख्य छ । सन् २०१६१७ को तथ्यांक अनुसार, एक वर्षमा यस प्रदेशबाट १ लाख ८ हजार ३१ जनाले श्रम स्वीकृति लिए । यीमध्ये अधिकांश वैदेशिक रोजगारीमा छन् । नेपालमा श्रम स्वीकृति लिनेमध्ये प्रदेश २ को भाग २८५ प्रतिशत छ ।प्रदेश सरकारले यहाँको जवानीको विश्लेषण गरेर विकासका ठूला परियोजना सञ्चालन गर्नु आवश्यक देखिन्छ । धेरै सूचकले पिछडिएको देखिएको यस प्रदेशले यही जनशक्तिलाई उपयोग गर्न सके समृद्धितर्फको यात्रा सहज हुनेछ । खास गरी भौतिकसामाजिक विकास, शिक्षा र स्वास्थ्यको अवस्थामा सुधार ल्याउन जवान जनसंख्यालाई परिचालन गर्ने हो भने मधेसको मुहार बदलिन धेरै समय लाग्दैन । जवानी सधैं रहिरहँदैन, यसको सदुपयोग समयमा नगरे बुढ्यौलीमा पछुताउनुको विकल्प हुँदैन ।"
दिल्लीका विद्यालय बन्द,"(नयाँदिल्ली)  कोरोना भाइरस (कोभिड१९) को प्रकोप बढ्दै गएपछि दिल्ली सरकारले ३१ मार्चसम्मका लागि कक्षा पाँचसम्म पढाइ हुने सबै प्राथमिक विद्यालयलाई बन्द गर्ने निर्णय गरेको छ । दिल्लीका उपमुख्यमन्त्री एवं शिक्षामन्त्री मनीष सिसोडियाले बालबालिकामा कोभिड१९ को संक्रमण फैलन नदिन सरकारी र निजी सबै प्राथमिक विद्यालय बन्द गर्ने निर्णय गरिएको जनाएका छन् । बालबालिकामा भाइरस संक्रमण फैलन नदिन सरकारले ३१ मार्चसम्म सबै प्राथमिक विद्यालय बन्द गर्न आदेश जारी गरेको छ, सिसोडियाले ट्वीट गरेका छन् । दिल्लीसँगै जोडिएको गाजियावाद सहरमा बिहीबार थप एक जनामा कोरोना भाइरस पुष्टि भएसँगै बालबालिकामा संक्रमणको जोखिमलाई ध्यानमा राख्दै दिल्ली सरकारले विद्यालय बन्द गर्ने निर्णय लिएको हो । भारतमा कोरोना भाइरस संक्रमितको संख्या ३० नाघेको छ । बुधबार मात्र कोरोनाका २३ नयाँ बिरामी पहिचान भएका थिए । भारत भ्रमणमा आएका इटालीका २३ पर्यटकमध्ये १५ जनासहित बसका चालकलाई समेत संक्रमण पुष्टि भएको भारतीय स्वास्थ्य मन्त्रालयले जनाएको छ । साथै दिल्लीमा सोमबार पहिचान गरिएका एक संक्रमितको ६ जना आफन्तमा पनि भाइरस पुष्टि भएको छ । सोमबारै तेलंगनाका एक व्यक्तिमा पनि भाइरसको संक्रमण पुष्टि भएको थियो । यसअघि संक्रमण पहिचान भएका केरलाका तीन जना भने उपचारपछि निको भइसकेका छन् । कोरोना संक्रमित पुष्टि भएका दिल्लीका ती व्यक्ति अस्ट्रियाबाट एयर इन्डिया हुँदै आएकाले क्रु सदस्य र सँगै आएका अन्य यात्रुलाई पनि घरमै १४ दिनको क्वारेन्टाइनमा बस्न भनिएको छ । कोभिड१९ संक्रमितको संख्यामा वृद्धि भएपछि भारतीय राष्ट्रपति रामनाथ कोविन्दले यस वर्षको फागु (होली) नमाउने घोषणा गरिसकेका छन् । ट्वीट गर्दै कोविन्दले बुधबार राष्ट्रपति कार्यालयमा होलीको कार्यक्रम नहुने बताएका हुन् । सजगता र सुरक्षित उपायबाट हामीले नोवल कोरोना भाइरस (कोभिड१९) महामारी नियन्त्रणमा सघाउन सक्छौं । त्यसैले पूर्वसतर्कतास्वरूप राष्ट्रपति कार्यालयले होलीको कार्यक्रम आयोजना गर्ने छैन, कोविन्दले ट्वीट गरेका छन् ।यसअघि बुधबारै भारतीय प्रधानमन्त्री नरेन्द्र मोदीले पनि होली कार्यक्रममा सहभागी नहुने जनाइसकेका छन् । मोदीले ट्वीटमार्फत विश्वभरका विशेषज्ञले कोरोना भाइरसको संक्रमण फैलनबाट रोक्न भीडभाड नगर्न सल्लाह दिएकाले आफू होली कार्यक्रममा सहभागी नहुने बताएका हुन् । यसैबीच, भारत सरकारले हालसम्म विदेशबाट आएका करिब ५ लाख यात्रुको कोरोना परीक्षण गरिएको र करिब २९ हजारलाई निगरानीमा राखिएको बताएको छ । भारतले विभिन्न मुलुकबाट आउने यात्रुलाई विभिन्न नाका र विमानस्थलमै कोरोना परीक्षण गर्नर्देखि कतिपय देशका नागरिकलाई तत्कालका लागि प्रवेशमै रोक लगाएको छ ।"
ग्रिसले रोक्यो ३५ हजार आप्रवासी,"एथेन्स ग्रिसले गैरकानुनी रूपमा आफ्नो भूमि प्रवेश गर्न खोज्ने लगभग ३५ हजार आप्रवासीलाई रोकेको छ । टर्कीले ग्रिससँगको सीमा खुला गरिदिएपछि फेब्रुअरी २९ बाट हालसम्म ३४ हजार ७ सय ७८ जनालाई आफ्नो भूमि प्रवेशमा रोक लगाएको ग्रिसका आप्रवासनमन्त्री नोटिस मिताराचीले बताएका छन् । पछिल्लो २४ घण्टा मात्रै ग्रिस प्रवेश गर्न खोज्ने आप्रवासीका लगभग ७ हजारवटा प्रयास सुरक्षा गार्डले विफल बनाएको उनले बताए । यो बीचमा २ सय ४४ गैरकानुनी आप्रवासी पक्राउसमेत परेका सरकारी स्रोतलाई उद्धृत गर्दै समाचार संस्था रोयटर्सले उल्लेख गरेको छ । यसैबीच ग्रिसले मार्च १ पछि प्रवेश गरेका सबै आप्रवासीलाई डिपोट गर्ने भएको छ । सबै आप्रवासीलाई उत्तरी सहर सेर्रेस स्थानान्तरण गरिने र त्यहाँबाट सम्बन्धित देशमै फिर्ता गरिने आप्रवासनमन्त्री मिताराचीले बुधबार अबेर बताएका छन् । उनीहरूका आफ्नै देश पठाउनु हाम्रो उद्देश्य हो, एथेन्स न्युज एजेन्सीसँग उनले बताए ।आप्रवासी रोक्नका लागि युरोपेली संघले आर्थिक सहयोग गर्ने प्रतिबद्धताबमोजिम काम नगरेको भन्दै युरोपको प्रवेशद्वार टर्की आक्रोशित छ । उत्तरपश्चिमी सिरियामा हाल भइरहेको संघर्षका कारण युरोप प्रवेश गर्न चाहने आप्रवासी संख्यामा वृद्धि भइरहेको छ । अहिले नै ३६ लाख आप्रवासी शरण दिइरहेको टर्कीले थप आप्रवासीलाई शरण दिन नसक्ने भन्दै ग्रिससँगको सीमा खुला गरिदिने घोषणा गरेसँगै युरोपेली संघ र अंकाराबीच तनावको उत्कर्षमा छ । यसैबीच, ग्रिस सुरक्षा फौजको गोली लागेर ४ आप्रवासीको मृत्यु भएको आरोप अंकाराले लगाएको छ । एथेन्सले भने आरोपको खण्डन गर्दै टर्किस सुरक्षा फौजले आप्रवासीलाई सीमा पार गर्न सहयोग गरिरहेको बताएको छ । दुई राष्ट्रबीच आरोप्रत्यारोप चलिरहँदा बुधबारै दुवै पक्षबाट कास्तानिस सीमा पोस्टमा अश्रुग्यास प्रहार भएका छन् । टर्कीका गृहमन्त्री सुलेमान स्योलुले बिहीबार ग्रिससँग सीमा जोडिएको एड्रिन प्रान्तको भ्रमण गर्दै आफ्नो भूमिमा आप्रवासी नफर्किऊन् भनेर उक्त क्षेत्रमा थप १ हजार विशेष प्रहरी खटाइने घोषणा गरेका छन् । ग्रिसले १ सय ६४ आप्रवासीलाई घाइते बनाएको र ५ हजारलाई टर्कीतर्फ रोकेको भन्दै उसको व्यवहारविरुद्ध मानवअधिकारसम्बन्धी युरोपेली अदालतमा मुद्दा हाल्ने तयारी भइरहेको पनि उनले बताएका छन् । टर्कीका राष्ट्रपति रेसेप तैयप एर्दोगानले सीमा खुला गरेको घोषणा गरेसँगै साताको सुरुवात केही तनावग्रस्त देखिएको कास्तानिस क्षेत्र बिहीबार भने शान्त देखिएको अन्तर्राष्ट्रिय सञ्चार माध्यमले उल्लेख गरेका छन् । युरोप प्रवेश गर्ने आकांक्षासहित अफगानिस्तान, पाकिस्तान र सिरियासहित अरब राष्ट्रबाट आएका आप्रवासी टर्कीतर्फको उक्त क्षेत्रमा पाल टाँगेर र अस्थायी क्याम्प बनाएर बसेका छन् ।"
अफगान युद्ध अपराधबारे अनुसन्धान गर,"द हेग अन्तर्राष्ट्रिय अपराध अदालत (आईसीसी) ले अफगानिस्तानमा भएका युद्ध अपराधबारे अनुसन्धान गर्न बिहीबार स्वीकृति दिएको छ । अदालतका न्यायाधीशहरुले अफगानिस्तान युद्धमा विद्रोही तालिवान, अफगान सेना र अमेरिकी फौजमाथि लागेका युद्ध अपराधबारेका अभियोगमा अनुसन्धान गर्न सकिने फैसला गरेका हुन् । १८ वर्षे लामो अफगान युद्धमा सहभागी अमेरिकाले सेना फिर्ता गर्न तालिवानसँग सहमति गरेको केही दिनपछि अपराध अदालतको यस्तो फैसला आएको हो । अमेरिकी सरकारको विरोधकै बीच तल्लो अदालतको निर्णय उल्टाउँदै आईसीसीले अभियोजनकर्ता फातोऊ बेन्सोदालाई युद्ध अपराधबारे पूर्ण अनुसन्धान गर्न बाटो खुला गरिदिएको हो । अफगानिस्तान युद्धमा संलग्न तीनटै पक्षबाट भएका भनिएका युद्ध अपराधबारे अनुसन्धान गर्न आवश्यक देखिएकाले यस्तो आदेश दिइएको हो, फैसलाको अध्यक्षता गरेका न्यायाधीश पियोटर होफमान्स्कीले बताए । उनले अदालतमा मुद्दा दायर गरेका अभियोजनकर्ता बेन्सोदाले गरेको प्रारम्भिक अनुसन्धानले अफगानिस्तानमा युद्ध अपराध भएकाबारे तर्कसंगत प्रमाण पेस गरेको दाबी गरेका छन् । उनका अनुसार यसबारे निर्णय गर्ने क्षेत्राधिकार आईसीसीमै निहित छ । अफगानिस्तान नेदरल्यान्ड्सको हेगस्थित अन्तर्राष्ट्रिय अपराध अदालतको सदस्य भए पनि संयुक्त राज्य अमेरिकाले यसको सदस्यता लिएको छैन । रोचक विषय त के भने राष्ट्रपति डोनाल्ड ट्रम्प प्रशासनले आईसीसीका कर्मचारीविरुद्ध एक वर्षअघि यात्रासहित अन्य प्रतिबन्ध जारी गरेको थियो । यसर्थ, अफगानिस्तान आईसीसीको निर्णय मान्न बाध्य भए पनि सदस्य नभएकै कारण अमेरिका बाध्य छैन । बेन्सोदाले सन् २०१७ मै अफगानिस्तान युद्धमा सहभागीले युद्ध अपराध गरेकाले अनुसन्धान गरिपाऊँ भनी मुद्दा दायर गरे पनि प्रिट्रायल प्यानल ले उनको आग्रहलाई अस्वीकार गरेको थियो । आफूले यसबारे प्रारम्भिक अनुसन्धान गरिसकेकाले थप सहयोग आवश्यक रहेको भन्दै उनले मुद्दा दायर गर्न खोजेकी थिइन् । आईसीसीका न्यायाधीशहरुले बिहीबार बेन्सोदाले आफ्नो अनुसन्धानलाई खुम्च्याउन नहुने र सत्यतथ्य पत्ता लगाउनुपर्ने भन्दै अनुसन्धानका लागि मार्ग प्रशस्त गरिदिएका छन् । अभियोजनकर्ता बेन्सोदाले सन् २००३ देखि २०१४ मा तालिवानले ठूलो संख्यामा सर्वसाधारणको हत्या गरेको, अफगान प्रशासन र अमेरिकी फौजसहित संघीय जाँचबुझ आयोग (सीआईए) ले तालिवान लगायतलाई यातना दिएको आरोपमा अनुसन्धान गर्नुपर्ने तर्क प्रस्तुत गर्दै आएकी छन् । अल कायदाले सन् २००१ को सेप्टेम्बर ११ मा अमेरिकामा आक्रमण गरेपछि वासिङ्टनसहित अन्य विदेशी फौज अफगानिस्तान प्रवेश गरेको थियो । अल कायदा नेता ओसामा बिन लादेनलाई हस्तान्तरण गर्न गरेको आग्रहलाई अस्वीकार गरेपछि अमेरिकासहितको विदेशी फौजले हस्तक्षेप गरी तत्कालीन तालिवान सरकारलाई हटाएको थियो ।"
बाहिरिए ब्लुमबर्ग,"न्युयोर्क अमेरिकी विपक्षी दल डेमोक्र्याटिक दलका राष्ट्रपति आकांक्षी माइकल ब्लुमबर्ग चुनावी दौडबाट बाहिरिएका छन् । सुपर ट्युजडे भनिने १४ राज्यको प्राइमरी चुनावमा अपेक्षित नतिजा नआएपछि न्युयोर्कका पूर्वमेयर ब्लुमबर्गले नोभेम्बरमा हुने राष्ट्रपतीय चुनावमा डेमोक्र्याटिक दलको आधिकारिक उम्मेदवार बन्ने प्रतिस्पर्धा त्यागेका हुन् । डोनाल्ड ट्रम्पलाई पराजित गर्ने उद्देश्यसहित तीन महिना पहिले म राष्ट्रपतिको उम्मेदवार दौडमा सामेल भएको थिए । आज, म त्यही कारणका लागि चुनावी दौड परित्याग गर्दै छु, ब्लुमबर्गले जारी गरेको विज्ञप्तिमा भनिएको छ । न्युयोर्कका पूर्वमेयर ब्लुमबर्गले डेमोक्र्याटिकका तर्फबाट राष्ट्रपति उम्मेदवारको टिकट हात पार्न चुनावी प्रचारमा व्यक्तिगत ४० करोड ९० लाख अमेरिकी डलर खर्च गरेका थिए । ब्लूमबर्गले अब पूर्वउपराष्ट्रपति जो बाइडनलाई समर्थन गर्ने बताएका छन् ।"
राष्ट्रसंघ पूर्वमहासचिवको निधन,"लिमा संयुक्त राष्ट्रसंघका पूर्वमहासचिव एवं पेरुका पूर्वप्रधानमन्त्री ह्याभिर पेरेज द क्वेलरको १०० वर्षको उमेरमा बुधबार निधन भएको छ । दुई कार्यकाल राष्ट्रसंघको महासचिव रहेका क्वेलरले दक्षिण अमेरिका, अफ्रिका, एसिया र मध्यपूर्वका देशमा शान्तिसम्झौता गराउन महत्त्वपूर्ण भूमिका निर्वाह गरेका थिए । उनकै कार्यकालमा सन् १९८८ मा इरान र इराकबीच झन्डै ८ वर्ष लामो सशस्त्र द्वन्द्व अन्त्य गराउने युद्धविराम भएको थियो । राष्ट्रसंघका महासचिव एन्टोनियो गुटेर्रेसले एक विज्ञप्ति जारी गर्दै पूर्वमहासचिव क्वेलरको निधनको खबरबाट आफू अत्यन्त दुःखी भएको बताएका छन् । उहाँ परिपक्व राजनेता र निष्ठावान् कूटनीतिज्ञ हुनुहुन्थ्यो । उहाँले देखाएको बाटो र प्रभाव राष्ट्रसंघमा अद्यापि अनुभव गर्न सकिन्छ, गुटेर्रेसले भनेका छन् ।"
रूस र टर्कीबीच वार्ता,मस्को (एजेन्सी) सिरियाको उत्तरपश्चिम इड्लिब प्रान्तमा जारी सैन्य कारबाहीबारे रुसी राष्ट्रपति भ्लादिमिर पुटिन र टर्कीका राष्ट्रपति रेसेप तैयप एर्दोगानबीच बिहीबार छलफल भएको छ । दुई नेताबीच सिरियाको विषयमा करिब ३ घण्टा एक्लाएक्लै छलफल भएको रुसी राष्ट्रपति कार्यालय क्रेमलिनले जनाएको छ । सिरियाली हवाई आक्रमणमा परी ५० भन्दा बढी टर्किस सेना मारिएपछि पुटिनकै सक्रियतामा भएको बैठकमा मारिएकाप्रति उनले दुःख व्यक्त गरे । दुवै नेताले सिरियाली युद्ध अन्त्यका लागि दीर्घकालीन उपायमा समेत जोड दिएका छन् ।
रोकिएको त्यो विवाह,"यो अधुरो प्रेमकथा सुरु हुन्छ, विसं २०४८ तिर । त्यतिबेला दीपा १० कक्षामा पढ्दै थिइन् । विराटनगरस्थित उनको घरअगाडि कलेज पढ्ने केटो भाडा लिएर बसेको थियो । पढाइमा नामी । आनीबानी पनि सरल । टेस्ट परीक्षा नजिक आउँदै थियो, दीपा उनीसँग पढ्न जान थालिन् । अरू साथीहरू पनि हुन्थे तर उनको ध्यान दीपातिर ज्यादा हुन्थ्यो । यसको हेक्का दीपालाई नभएको होइन तर थाहा नपाएझैं गरिन् ।शंका लागेर हो वा कुन्नि, एक दिन आमाले किताब खानतलासी गरिछिन् । त्यहाँ त त्यही केटाले लेखेको प्रेमपत्र । दीपा मुस्कुराइन्, मलाई थाहै थिएन तर आमाले पूरै बबन्डर मच्चाउनुभयो । आमा र फुपूको पिटाइ खाइयो । उनी केटाले एकोहोरो मन पराएको विश्वास दिलाउन खोज्थिन् तर आमा मरिगए नपत्याउने । आमालाई डर रहेछ, छोरीले इसारा नदिई केटाले चिठी लेखेन । त्यसैले दिनरात गाली गरिरहिन् । कहिले रुँदै घुर्काउँथिन पनि । आमा आत्तिनुको मुख्य कारण थियो केटो कथित तल्लो जात को हुनु । आजभन्दा २८ वर्षअघिको समाज, अन्तरजातीय प्रेमलाई परिवारले स्विकार्ने कुरै भएन । तर केटाकेटीबीच केही नभई छिमेकमा गाईगुई सुरु भइसकेको थियो । टिनएजमा हिँड्दै गरेकी दीपालाई आमासँगै इगो पैदा भएछ । किन ? उनी सम्झिन्छिन्, केही हुँदै नभई गाली र पिटाइ खानुपर्यो । त्यसैले जसरी भए पनि त्यो केटासँग लभ गरेरै देखाउँछु भन्ने प्रण गरेँ । अब भनेचाहिँ उनले केटालाई इसारा दिन थालिन् । पढाइ नहुँदा पनि लुकीलुकी भेट्न थाले । भेटले सम्बन्धलाई अझ समीपमा ल्यायो । छठमा साइकलको घन्टी बजाउँदै घुमेको सम्झँदा दीपा अझ पनि रोमाञ्चित हुन्छिन् । गाउँमा हल्ला र घरमा गाली जारी थियो तर उनले मतलबै गरिनन् । परीक्षा आउन केही दिन मात्र बाँकी थियो दीपामाथि घनघोर बज्रपात आइलाग्यो । आमाको देहान्त भयो ।आमा गुमाउँदाको अथाहा पीडा त छँदै थियो, पारिवारिक जिम्मेवारीले पनि थिच्यो । आमा हुँदा फुक्काफाल थिइन्, चरीजस्तै । अब खाना पकाउने, भाइबहिनीलाई स्कुल लैजाने, बुबाको ख्याल गर्ने सबैसबै दायित्व उनको काँधमा । पढाइको चटारो त छँदै छ । उनले भावुक हुँदै सुनाइन्, घरको काममा म यति व्यस्त हुन थालें कि ब्याइफ्रेन्डसँग भेट्नेघुम्ने समय नै भएन । त्यसमाथि आमाको वियोगले मानसिक रूपमा विक्षिप्त भएकी थिएँ । दीपा बाध्यताले टाढिएकी थिइन् । तर, प्रेमीलाई लागेछ, जानीजानी बेवास्ता गरिरहेकी छन् । एक दिन दीपाकी साथीले खबर सुनाइन्, तेरो ब्याइफ्रेन्डले विष खाएछ । अस्पतालमा भर्ना गरेको छ । दीपाको हातगोडा लल्याकलुलुक भए, ओठतालु सुक्यो । तर, गर्न सक्ने केही थिएन । अस्पताल जाँदा अनेक शंका हुने । त्यसैले साथीलाई खबर पठाइन्, सन्चो भएर घर फर्कनू, दीपाले माया गर्छे । धन्न ! समयमै अस्पताल पुर्याएकाले केही नराम्रो भएन । केही दिनपछि भेटघाट भयो, दीपाले माया र बाध्यताका व्यथाहरू सुनाइन् । आफ्ना लागि ज्यानै त्याग्न तयार भएपछि माया गर्दो रहेछ भनेर मनमनै दंग नपरेकी होइनन् तर उही, दिल खोलेर बह पोख्ने माहोल थिएन ।समय बित्दै गयो । स्कुल पढ्दै डान्समा विराटनगरभर चर्चित थिइन्, दीपा । पहिलो पटक अग्निपथ टेलिसिरियलमा अभिनय गरिन् । यसबाटै बेस्ट न्यु कमर को अवार्ड पाइन् । अवार्ड लिन काठमाडौं आउँदा आयोजकबाट जुन मानमनितो पाइन्, उनलाई लाग्यो, मेरो भविष्य यतै छ, विराटनगर बसेर हुन्न । त्यसैले काठमाडौंमै बसेर कलाकारिता गर्ने निर्णय गरिन् । प्रेमीलाई मन परेको थिएन तर उनले विश्वास दिलाइन् ।यताको बसाइँ बडो कष्टकर थियो । खानबस्नै धौधौ । मदनदास श्रेष्ठ र वासुदेव मुनालले रेडियो नाटकमा अभिनय गर्ने मौका दिए, महिनामा ५ सय आउँथ्यो । त्यसबाटै चल्नुपर्ने । दीपा ती दिनहरू यसरी सम्झिन्छिन्, पाइलापाइलामा हन्डर खानुपर्थ्यो । तैपनि एक दिन ठूलो कलाकार बनेर नाम कमाउँछु भन्ने सपनाले सबै पीडा भुलाइदिन्थ्यो । कलाकारितामा संघर्षरत त्यो समयमा विराटनगरमा रहेका प्रेमीसँग बेलाबखत सम्पर्क हुन्थ्यो, हल्लाफुल्का मायापिरतीका कुरा हुन्थे । एक दिन उनले खबर सुनाए, आमा बिरामी हुनुभयो । केही समय काठमाडौंमै राख्नुपर्ने भयो । दुवै खुसी थिए किनभने थोरै समय सही, नजिक हुन पाउँदै थिए । आमाको उपचार सुरु भयो तर अहँ, निको हुने छाँटकाँटै थिएन । घर फर्किए पनि आमाले काम गर्न सम्भव थिएन । त्यसैले परिवारबाट दीपाका प्रेमीलाई बिहेका लागि दबाब आउन थालेछ । दीपाभन्दा आठ वर्ष जेठो भएकाले उमेर पनि पुगेको । दीपालाई मनाउन उनले आफ्नो सबै व्यथा सुनाए । बिहे गरेपछि विराटनगर फर्कनुपर्थ्यो, घरव्यवहार सम्हाल्नुपर्थ्यो । अर्थात् दीपाको अभिनय यात्रा त्यही टुंगिन्थ्यो । उनलाई यस्तो स्वीकार्य छँदै थिएन ।दीपाले दुईतीन वर्ष पर्खन आग्रह गर्थिन् । केटालाई भने जतिसक्दो छिटो बिहे गर्नु थियो । उनी हत्ते गर्न थाले । दीपाको केही जोर चलेन । विवाहका लागि राजी भइन् । मिति तोकियो । मन्दिरमा सामान्य ढंगले गर्ने योजना बन्यो । केटा दंग, दीपा द्विविधामा ।भोलिपल्ट विवाह थियो । अघिल्लो रातभर दीपा निदाउन सकिनन् । भविष्य पूरै अन्धकार देखिन् । कलाकार बन्ने सपना तुहिँदै थियो ।बिहेको दिन बिहानै, केटासँग भेटिन् र भनिन्, म बिहे गर्न नसक्ने भएँ । मलाई माफ गर ।यी शब्द दीपाको मुखबाट खस्न नपाउँदै प्रेमीले भित्तामा टाउको ठोगेको अझ याद छ उनलाई । तर, प्रेमका लागि आफ्नो सपनालाई तिलाञ्जली दिन पनि सकिनन् । प्रेमीले अनेक यत्न गरेर फकाउन खोजे तर दीपा आफ्नो निर्णयबाट पछि हटिनन् । बिहे टर्यो । प्रेमको त्यहीं अन्त्य भयो । केटाको केही समयपछि अर्कैसँग बिहे भयो, उनको आफ्नै बाध्यता थियो ।दीपाको हकमा भने त्यसपछि कहिल्यै बिहे जुरेन । उनी हाँस्दै भन्छिन्, कहिलेकाहीँ त उसैको पापले पनि हो कि जस्तो लाग्छ । तर मेरो नियत धोका दिने थिएन भनेर चित्त बुझाउँछु । पूर्वप्रेमीसँग उनको कहिलेकाहीं कुराकानी हुने गर्छ । दीपाको प्रगतिबाट प्रफुल्लित छन् । समयले पतिपत्नी नबनाए पनि हामी एकअर्कालाई अझ सम्मान गर्छौं, उनले भनिन् ।व्यक्तिगत नाता टुटेको त्यही समयमा यता दीपकराज गिरीसँग व्यावसायिक नाता गाँसियो । दीपकदीपाले रेडियो कार्यक्रम रामविलासधनियाँबाट खुब ख्याति कमाए । त्यसपछि हास्य सिरियल तीतोसत्य ले उनीहरूको लोकप्रियताको दायरा फराकिलो बनाइदियो । फिल्ममा पनि उनीहरूको सहयात्रा जमिरहेको छ । ब्लकबस्टर सिरिज छक्का पन्जा की निर्देशक हुन्, दीपा । आजकलको उनको ध्यान अभिनयभन्दा निर्देशनमा ज्यादा छ । नाम र धन जति कमाएकी छन्, सन्तुष्ट छिन् ।अनि, बिहे नि ? फेरि उही प्रश्न । संयोग कस्तो भने गत शुक्रबार आफ्नो अपुरो बिहेको कथा सुनाइरहँदा दीपालाई अभिनेत्री प्रियंका कार्कीको बिहेमा जान हतार भइरहेको थियो । उनका अनुसार, छक्का पन्जा निर्देशन गर्नुअगाडि बिहे नगरेकोमा खुब पछुतो हुन्थ्यो । व्यावसायिक रूपमा हिट भए पनि एक्लो महसुस गर्थिन् । आफ्नो मान्छे कोही हुनुपर्छ जस्तो लाग्थ्यो । तर, छक्का पन्जा पछि भने यो सोच पूरापूर हराएको छ । उनकै शब्दमा अब बिहे नगरेको कुनै पश्चाताप छैन । दीपाले मनको कुरा पोखिन्, लेखेको रहेछ भने भइहाल्छ, नत्र कसैकी दुलही बन्ने चाहना छैन । आमा बन्नचाहिँ मन छ । नेपालमा सरोगेसीले वैधानिकता पायो भने सन्तान पाउँछु । यसो भनिरहँदा उनका आँखा भिजेका थिए ।"
नेपालमा होला मिस वर्ल्ड ?,"(काठमाडौं)  मिस वर्ल्डको आगामी संस्करण नेपालमा आयोजना गर्न गृहकार्य अघि बढाइएको छ । विश्वको सर्वाधिक पुरानो र प्रतिष्ठित सौन्दर्य प्रतियोगिताका रूपमा हेरिने मिस वर्ल्डको पछिल्लो ६९ औं संस्करण बेलायतमा भएको थियो । नेपालमा आयोजनाका लागि पहिलो चरणको छलफल गर्न बिहीबार मिस वर्ल्ड २०१९ टोनी एन सिंह, मिस वर्ल्डकी अध्यक्ष जुलिया मोर्लेसहितको टोली काठमाडौं आइपुगेको छ । अध्यक्ष जुलिया, मिस वर्ल्ड सिंहले बिहीबार नै पर्यटनमन्त्री योगेश भट्टराईसँग कार्यक्रम आयोजनाका लागि प्रारम्भिक छलफल अघि बढाएका छन् ।संसारकै सुन्दरीहरूको सुन्दर प्रतियोगिता संसारकै सुन्दर देशहरूमध्येको सुन्दर नेपालमा गर्न हाम्रो तर्फबाट आवश्यक सहयोग हुने प्रतिबद्धता व्यक्त गर्न चाहन्छु, छलफलमा मन्त्री भट्टराईले आश्वस्त पारेका थिए । नेपाली सारीमा उपस्थित भएकी अध्यक्ष मोर्लेले मन्त्रीको आश्वासनपछि उत्साहित भएको बताएकी थिइन् । उनले प्रतियोगिता गर्न नेपालले उपलब्ध गराउन सक्ने स्रोतसाधन र सुरक्षाका बारेमा चासो राखेकी थिइन् । त्यसो त मिस वर्ल्डले यसअघि नै ७० औं वार्षिकोत्सवसहितको प्रतियोगिता थाइल्यान्डमा हुन सक्ने घोषणा गरेको थियो ।भेटघाटमा मिस नेपाल वर्ल्डको आयोजक द हिडन ट्रेजरका अध्यक्ष दिवाकर राजकर्णिकारसहित मिस नेपाल वर्ल्ड २०१९ अनुष्का श्रेष्ठ र मिस नेपाल वर्ल्ड २०१८ शृंखला खतिवडालगायत उपस्थित थिए । अध्यक्ष मोर्लेले विश्वका अन्य देशहरूभन्दा नेपाल सांस्कृतिक, भौगोलिक हिसाबले पनि मौलिक रहेको भन्दै मिस वर्ल्ड आयोजना गर्न इच्छुक रहेको भनाइ राखेको हिडन ट्रेजरका अध्यक्ष राजकर्णिकारले कान्तिपुरसँग भने । उहाँहरू यहाँको आत्मीयता र आतिथ्यतादेखि खुसी हुनुहुन्छ । कार्यक्रम गर्न नेपालका तर्फबाट भौतिक पूर्वाधार र सुरक्षाका बारेमा चासो राख्नुभएको थियो, राजकर्णिकारले भने । मन्त्री भट्टराईले मिस वर्ल्ड आयोजना गर्दैगर्दा नेपालले पनि सगरमाथा, लुम्बिनीलगायत विभिन्न क्षेत्रलाई पर्यटकीय गन्तव्यका रूपमा संसारलाई सन्देश दिन सक्ने भएको भन्दै कार्यक्रम गर्न तत्परता देखाएका थिए । उनले आयोजकलाई कुराकानी अत्यन्त सकारात्मक देखिएको भन्दै प्रस्तावना पत्रसहित दोस्रो चरणको भेटघाटमा आउन आग्रह गरेका थिए । नेपाल बसाइका क्रममा जमैकाकी मिस वर्ल्ड टोनी शुक्रबार सिन्धुपाल्चोकको सोलसिङ र हेलम्बु गाउँपालिकाको हिमालयन ग्रेट ट्रेलको भ्रमण गर्नेछिन् । मिस नेपाल अनुष्काले २०७२ को भूकम्पपछि विस्थापित भएको यसै सोलसिङ गाउँका बासिन्दाको कठिन दैनिकी र पढ्न नपाएका केटाकेटीको अवस्थालाई लिएर तयार पारेको भिडियोले ब्युटी विथ अ पर्पस को टाइटल जितेको थियो । मिस वर्ल्डले सोही क्षेत्रको भ्रमण गर्नुका साथै मकवानपुरको चेपाङ बस्तीको पनि भ्रमण गर्नेछिन् । २०१८ को मिस वर्ल्डमा नेपालकी शृंखलाले पनि चेपाङ बस्तीमै आधारित रही तयार पारेको भिडियोले ब्युटी विथ अ पर्पस जितेको थियो ।"
कोरोनाले सर्यो जेम्स बन्ड फिल्म,"जेम्स बन्ड सिरिजको नयाँ फिल्म नो टाइम टु डाई पूर्वनिर्धारितभन्दा सात महिनापछि सरेको छ । यो फिल्म अप्रिल ३ मा प्रदर्शन हुँदै थियो तर अब बेलायत र अमेरिकामा क्रमशः १२ र २५ नोभेम्बरमा रिलिज हुने भएको छ । कोरोना भाइरस (कोभिड १९) को भयले फिल्म सारिएको निर्माण कम्पनीले जानकारी दिएको छ । सिरिजको पछिल्लो फिल्म स्पेक्टर सन् २००५ मा प्रदर्शन भएको थियो ।नो टाइम टु डाई को प्रदर्शन रोकिनुलाई कोरोनाका कारण मनोरञ्जन क्षेत्रमा अहिलेसम्मको सबैभन्दा ठूलो प्रभावका रुपमा लिइएको छ । निर्माताहरूले बुधबार ट्वीटरमा विश्वव्यापी सिने बजारको गहन मूल्यांकन पश्चात फिल्म सारिएको उल्लेख गरेका थिए । केही दिनअघि बन्ड सिरिजका फ्यानहरूले खुलापत्र लेखेर फिल्म सार्न आग्रह गरेकाले पनि निर्माण कम्पनीमाथि दबाब परेको थियो । ३१ मार्चमा लन्डनको रोयल अल्बर्टमा तय गरिएको वर्ल्ड प्रिमियर र लगत्तै गर्ने भनिएको बेइजिङ प्रिमियर पनि स्थगित भएको छ ।यद्यपि अहिलेसम्म बेलायतले कन्सर्ट र सिनेमा हलमा रोक लगाएको छैन । फ्रान्सले भने ५ हजारभन्दा धेरै मान्छे जम्मा हुने भवनभित्रका कार्यक्रम नगर्न भनेको छ । त्यस्तै, एक हजारभन्दा धेरै मान्छे जम्मा हुन बन्देज लगाएको छ । चीनमा त ठूलाठूला फिल्म सरिरहेका छन् । मनोवैज्ञानिक त्रासले हलमा दर्शक नजाने भन्दै फिल्म व्यापारका विज्ञहरूले नो टाइम टु डाई लाई सर्न सुझाव दिएका थिए । तर, सर्ने निर्णय फिल्म कम्पनीका लागि महँगो पर्ने भएको छ । क्यारी जोजी फुकुंगा निर्देशित यस फिल्मको बजेट २ सय ५० मिलियन डलर छ । बेलायती जासुस एजेन्ट जेम्स बन्डका रूपमा अभिनेता ड्यानियल क्रेगको अन्तिम फिल्म हो यो । जेम्स बन्ड बन्ने उनी पाँचौं अभिनेता हुन् । यसबीच जेम्स बन्ड सिरिजमा २४ फिल्म रिलिज भइसकेका छन् । एजेन्सी"
सर्वनाममा सब ठीक छ!,"(काठमाडौं)  अहिले पारिवारिक होस् या व्यक्तिगत अनेकौं व्यावहारिक कारणले मानिसको दिन दौडधुपमा नै बित्छ । यही सिलसिलामा जोकोहीसँग संयोगवश भेट भएमा के छ भनी प्रश्न गर्दा हालचाल बुझाउन सबैले एउटै थेगो बोल्छन्, सब ठीक छ! ठीकको पछाडि धेरै कुराहरू लुकेका हुन्छन् । मानिसको जीवनमा सधैं ठीक मात्र हुन्छ र, उसले ठीक भन्नुको पछाडि उभित्र केकस्ता अप्ठ्याराहरू छन्, शरीर ठीक हुँदैमा उसको मानसिक स्वास्थ्य पनि ठीक हुन्छ र । यिनै प्रश्नहरूको एकमुष्ट जवाफ नाटक सब ठीक छ ले दिने जमर्को गरेको छ । राजधानीको कालिकास्थानस्थित सर्वनाम थिएटरमा फागुन १६ गतेदेखि मञ्चन सुरु भएको नाटकलाई थिएटरकै पूर्वप्रशिक्षार्थी समूहले प्रस्तुत गरेको हो । सोही समूहका रंगकर्मी कृष्ण खड्काले निर्देशन गरेको नाटकमा समाजले मानसिक रोगीलाई हेर्ने दृष्टिकोण र यस्ता खाले बिरामीहरू समाजमा कसरी बढिरहेका छन् भन्ने पक्षलाई उजागर गरेको छ । मानसिक अस्पताल, मानसिक रोगीहरू र मनोचिकित्सककै वरिपरि घुमेको नाटकभित्र विभिन्न थरीका मानसिक रूपमा समस्याग्रस्त पात्रहरू भेटिन्छन् । गोपाल, कान्छा दाइ, सुर्बिना, शंकर सबैजना आफ्नै जीवन, समय, समाज, सपना र मायाबाट टाढिएका छन् । जे हुनुपर्ने हो, त्यसको विपरीत भएको उनीहरूको जीवनमा दुःख, पीडा, अभाव र असफल कथाहरूले उनीहरू पिरोलिरहेका छन् । मानसिक रूपमा विक्षिप्त उनीहरूको एउटै थलो समाज मेन्टल हस्पिटल बनेको छ । गोपालको फिल्म बनाउने सपना अधुरै छ, कान्छा दाइलाई आफ्नै जीवन र सपनादेखि डर छ, सुर्बिनाको समलिंगी प्रेम परिवारले छुटाएको छ भने शंकरको भर्खरै जोडेको वैवाहिक सम्बन्ध र बाबु बन्ने सपना टुटेको छ । यी सबै बिरामीहरूको हेरचाहका लागि मनोविश्लेषक, चिकित्सकका रूपमा सिर्जन, महेश र विनोद खटिएका छन् । मानसिक रोगीकै रूपमा अस्पतालमा भर्ना भएका गोपाल भाग्न खोजेपछि उसलाई बाँधेको दृश्यबाट सुरु भएको नाटकले मानसिक अस्पतालमा तथा परिवारमा मानसिक रोगीलाई उपचारको नाममा दिइने शारीरिक यातनालाई यथार्थ रूपमा देखाउन खोजिएको छ । नाटकका थुप्रै दृश्यमा सिर्जन, महेशले डाक्टर विनोदलाई बारम्बार बिरामीलाई औषधिभन्दा प्राकृतिक उपचार र असल व्यवहार गर्नपर्ने सुझाउँछन् । यसबाट मानसिक रोगीलाई सबैभन्दा राम्रो उपचार नै हामीले गर्ने राम्रो व्यवहार हो भन्ने नाटकले प्रस्ट पार्न खोजेको छ । नाटकभित्र बिरामी पात्रहरूका माध्यममा नै उनीहरूको अवस्थाबारे दर्शकले थाहा पाउन सक्छन् । म को हुँ र मलाई के भएको छ भन्ने मानसिकबोध उनीहरू आफैंले गरेका छन् । नाटकले मानसिक समस्याग्रस्त मानिसले नै पहिले आफैंले आफ्नो अवस्था स्विकार्नुपर्छर् भन्ने पक्षलाई सशक्त रूपमा उठान गरेको छ । अहिले शारीरिक अशक्ततालाई मात्र रोग र मानसिक रोगीलाई पागल, साइको जस्ता अनेक उपनामहरू दिने हाम्रो समाजको परिपाटीलाई नाटकमा समावेश गरेको निर्देशक खड्का बताउँछन् । मानसिक रोगीको सबैभन्दा ठूलो नै आत्मबल हो, उनी भन्छन्, मानसिक रोगीहरूले आफ्नो समस्यालाई अगाडि ल्याएर यसलाई म जितेर छोड्छु भन्ने आत्मविश्वास राखे मात्र यसबाट छुटकारा पाउन सक्छन् । उनका अनुसार प्रत्येक पात्रहरूलाई आफ्नो पहिचानबोध गराउन नै उनीहरूभित्र लुकेको पीडा आफैंमार्फत बाहिर ल्याएइको हो । नाटकमा अदृश्य पात्र सफलको पनि कथा जोडिएको छ । जो ठीक भएर घर फर्के पनि आत्महत्या गर्छ । गोपाल र सुर्बिना पूर्ण रूपमा निको भई मानसिक रोग र रोगीहरूबारे चेतना जगाउन कार्यक्रम चलाउँछन् । शंकर घर फर्के पनि समाजकै कारण फेरि अस्पताल आएर त्यही राख्न आग्रह गर्छ । उसले म पागल हो, मलाई किन पागल भन्छन् जस्ता प्रश्नहरू गर्छ । यसलाई खड्का यथार्थ घटनाकै रूपमा लिन्छन् । क्यान्सर नै भएको मानिसलाई पनि निको भएपछि उसलाई क्यान्सर ट्याग लगाएर समाजले बोलाउँदै उनी भन्छन्, मानसिक रोगीलाई निको भए पनि समाजले उसलाई पागल नै सम्झन्छ । मानसिक रोगीका लागि सहयोग, आश्वासन र मायाभन्दा ऊप्रति समाजले हेर्ने नजर नै नकारात्मक रहेको बिडम्बनालाई उनी दुःखद रूपमा लिन्छन् । मानसिक रूपमा विक्षिप्तहरूलाई अस्पतालको घेराभन्दा पनि समाजको घेरा र नजरबाट भोग्नुपर्ने कठिनाइलाई नाटककले जीवन्त रूपमा उतारेको छ । मानसिक अस्पतालहरूले रोगीको रोग निदान मात्र होइन उसलाई समाजसँग लड्ने बल पनि प्रदान गर्नुपर्छ भन्ने सन्देश नाटकले सफल र शंकरजस्ता पात्रहरूमार्फत दिएको छ । रिया भारतीको ध्वनि परिचालन रहेको नाटकमा प्रकाश परिकल्पना इँगी होपो कोइँच सुनुवारको र परिचालन पासलाक्पा शेर्पाको छ । फागुन ३० सम्म मञ्चन हुने नाटकमा निर्देशक खड्का साथै आशिष काफ्ले, धीरज थापा मगर, बिन्दु बीएम, हीरा हमाल, मुक्तिप्रसाद पौडेल, क्षितिज पराजुलीलगायतका कलाकारको अभिनय रहेको छ ।"
सुटिङ रोक्न संघको आह्वान,"काठमाडौं (कास) कोरोना भाइरसले विश्वलाई आतंकित बनाइरहेको बेला सतर्कता अपनाउन भन्दै नेपाल चलचित्र निर्माता संघले सुटिङ स्थगित गर्न आह्वान गरेको छ । सरकारले जमघट, मेला महोत्सव, जात्रा पर्वजस्ता कार्यक्रममा सरिक नहुन अनुरोध गरेसँगै फिल्मकर्मीलाई छायांकन भइरहेको फिल्मको काम स्थगित गर्न बिहीबार विज्ञप्तिमार्फत संघले आग्रह गरेको हो । कोरोना भाइरस (कोभिड१९) को संक्रमणबाट बच्न पारिवारिक जमघट, मेला महोत्सव, जात्रा पर्वजस्ता कार्यक्रममा सरिक नहुन र स्थगन गर्न सरकारबाट अनुरोध भएको हुँदा कोरोनाको जोखिम न्यूनीकरणका लागि आफ्नो तह र तप्काबाट सचेतना जागृत गराउनका साथै छायांकन भइरहेको चलचित्रको हकमा सम्भव भएसम्म राज्यबाट अर्को सूचना जारी नहुन्जेल स्थगन गर्नुहुन सबैमा अनुरोध गर्दछौं, संघले जारी गरेको विज्ञप्तिमा भनेको छ । यतिबेला झरना थापाले निर्देशन गर्ने फिल्म ए मेरो हजुर ४ सँगै नारायण रायमाझीको निर्देशनमा परदेशी२ को छायांकन भइरहेको छ । प्रदर्शनको तयारी गरिरहेको फिल्म प्रेमपूजा, दुई नम्बरी लगायतका अन्य फिल्मको छायांकन मिति पछाडि धकेलिएको छ । त्यससँगै कोरोनाको त्रासले प्रदर्शनको तयारीमा रहेका फिल्मसमेत प्रभावित हुने भएका छन् ।"
दैनिक ६ पसलमा मात्रै अनुगमन,"कालोबजारी गर्ने व्यवसायीलाई न्यून जरिवाना गरेर उन्मुक्ति दिएको उनको आरोप छ । उपभोक्ता संरक्षण ऐन, ०७५ मा ३ लाख रुपैयाँसम्म जरिवानाको व्यवस्था भए पनि कालोबजारी गर्नेलाई न्यून जरिवाना गरिएको छ । कालोबजारी तथा केही अन्य सामाजिक आपराधिक ऐन, ०३२ अनुसार पक्राउ पनि गर्नुपर्छ, अध्यक्ष तिमिल्सिनाले भने, तर विभागले त्यस्ता व्यवसायीलाई उन्मुक्ति दिएको छ । यता उद्योग, वाणिज्य तथा आपूर्तिमन्त्री लेखराज भट्टले भने अबको अनुगमन संयुक्त गरिने दाबी गरे । खाद्य व्यवस्था कम्पनीले खाद्यान्नको अनुगमन गर्छ । इन्धनको हकमा आयल निगम र अन्य क्षेत्रको जिम्मा वाणिज्य विभागलाई दिएका छौं, उनले भने, औषधि व्यवस्था विभाग, खाद्य प्रविधि, गुणस्तर तथा नापतौल विभागसहितको सहकार्यमा अनुगमन तीव्र बनाउँछौं । उनले पनि जनशक्तिको अभावले धेरै पसलमा अनुगमन गर्न नसकिएको बताए ।"
खिम्तीको स्वामित्व हस्तान्तरण प्रक्रिया सुरु,"सम्पत्तिको मूल्यांकन र वित्तीय विश्लेषणपछि पीपीएको दरमा छलफल सुरु हुन्छ, उनले भने, अहिले पीपीए दरमा छलफल सुरु भएको छैन । सरकारलाई तिर्नुपर्ने इनर्जी र क्यापासिटी रोयल्टीसमेत खिम्तीका तर्फबाट प्राधिकरणले बेहोरिरहेको छ । प्राधिकरणलाई खिम्तीबाट उत्पादित विद्युत्को प्रतियुनिट मूल्य औसतमा २१ रुपैयाँ पर्ने प्रवक्ता अधिकारीले बताए । खिम्तीबाट उत्पादित ९७ प्रतिशत ऊर्जाको मूल्य अमेरिकी कन्जुमर प्राइस इन्डेक्सअनुसार वृद्धि हुन्छ, उनले भने, बाँकी ३ प्रतिशत ऊर्जाको मूल्य राष्ट्र बैंकको तथ्यांकअनुसार बढ्छ । पीपीए दरमा हुने वृद्धि र अमेरिकी डलरको भाउ बढ्दा खिम्तीको विद्युत्मा प्राधिकरणलाई दुईतर्फी मार परेको उनले बताए । गत वर्ष प्राधिकरणले खिम्तीबाट विद्युत् खरिद र रोयल्टीबापत ५४ अर्ब रुपैयाँ खर्च गरेको अधिकारीले बताए । खिम्ती निजी र विदेशी लगानीमा निर्मित पहिलो विद्युत् आयोजना हो । प्राधिकरणले आयोजनाबाट किनेको विद्युत्बापत डलरमा भुक्तानी गर्दै आएको छ । प्राधिकरणले खिम्तीबाट उत्पादित बिजुली आयोजनालाई प्रतियुनिट ५ दशमलव ९ सेन्ट भुक्तानी गर्ने सहमति गरेको थियो । डलरमा भएको वृद्धि र पीपीए दरमा कायम भएको वृद्धिदरका आधारमा आयोजनाबाट उत्पादित विद्युत्बापत प्राधिकरणले तिर्ने मूल्य धेरै बढेको छ ।"
अब निक्षेपमा सुन पनि,"निक्षेपका रूपमा स्वीकार गरिने सुनलाई बैंकले आफ्नो नीतिअनुसार आवश्यक जोखिम व्यवस्थापन गरी व्यवसायीलाई बेच्ने वा ढुकुटीमा राख्ने विषयमा आफैं निर्णय गर्न सक्नेछ । नगदमा ब्याज लिने ग्राहकलाई ब्याज रकम त्रैमासिक रूपमा भुक्तानी गर्नुपर्नेछ, राष्ट्र बैंकले भनेको छ, सुनमा ब्याज लिन चाहने ग्राहकलाई त्रैमासिक रूपमा ब्याज गणना गरी निक्षेप अवधिपश्चात् सुनमा भुक्तानी गर्नुपर्नेछ । बैंकले प्राप्त गरेको तथा भुक्तानी गर्ने सुनलाई निक्षेपका रूपमा प्राप्त मिति र भुक्तानी हुने मितिमा सुनचाँदी व्यवसायी महासंघले तोकको बजारमूल्यअनुसार लेखांकन गर्नुपर्ने व्यवस्था गर्न राष्ट्र बैंकले निर्देशन दिएको छ । निक्षेप स्वीकार गर्ने बैंकले ढुकुटीमा रहेको सुनलाई अनिवार्य नगद मौज्दात (सीआरआर) र एसएलआरमा गणना गर्न पाउनेछन्, परिपत्रमा भनिएको छ ।"
४ फार्मेसीलाई साढे चार लाख जरिवाना,"सरकारी अनुगमन टोलीले वीर अस्पताल परिसरमा रहेको आयुष फार्मेसीलाई २ लाख रुपैयाँ जरिवाना गरेको छ । अनुचित व्यापारिक क्रियाकलाप गरेको आरोपमा वाणिज्य, आपूर्ति तथा उपभोक्ता संरक्षण विभागले उक्त फार्मेसीलाई बिहीबार जरिवाना गरेको हो । फार्मेसीले बढी मूल्य लिएको र सामान लुकाएको पाइयो, विभागका सूचना अधिकारी दीपक पोखरेलले भने, त्यसैले जरिवाना गरेका हौं । अनुगमन टोलीले क्षेत्रपाटीस्थित आइज्याक हस्पिटेक सपोर्टलाई पनि २ लाख रुपैयाँ जरिवाना गरेको छ । आइज्याकले पनि सामान लुकाएको उनले बताए । यीबाहेक एसजे सर्जिकललाई २० हजार र आरएफ फार्मेसीलाई १० हजार रुपैयाँ जरिवाना गरिएको छ ।"
एनआईसी क्यापिटलको छुट योजना,काठमाडौं (कास) एनआईसी एसिया क्यापिटलले तेस्रो वर्ष पूरा गरेको अवसरमा बिहीबार छुट योजना ल्याएको छ । योजनामा क्यापिटलका नयाँ ग्राहकले सेवा शुल्कमा ५० प्रतिशत छुट पाउँछन् । उक्त छुट फागुन २२ देखि चैत मसान्तसम्म रहने क्यापिटलले जनाएको छ ।
सानिमाआईएमएस स्मार्ट सहकार्य,काठमाडौं (कास) सानिमा बैंक र सामसङ मोबाइल फोनको आधिकारिक बिक्रेता आईएमएस नेपालबीच बैंकका ग्राहकलाई मासिक किस्तामा सामसङको मोबाइल सेट उपलब्ध गराउनेसम्बन्धी सम्झौता भएको छ । बिहीबार भएको सम्झौतामा बैंकका ग्राहकले डेबिट र क्रेडिट कार्ड प्रयोग गरी सामसङ कम्पनीको स्मार्टफोन रिकमेन्डेड रिटेल मूल्यमा किन्न सक्छन् । साथै क्रेडिट कार्ड प्रयोगकर्ताले १८ महिनासम्म मासिक किस्ताबाट भुक्तानी गर्न सक्छन् । बैंकका डिजिटल बैंकिङ विभागका प्रमुख विक्रम श्रेष्ठ र आईएमएसका सेल्स तथा अपरेसन म्यानेजर नारायणप्रसाद भुसालले सम्झौतापत्रमा हस्ताक्षर गरे ।
राजस्व विभागमहासंघ सहकार्य,"काठमाडौं (कास) आन्तरिक राजस्व विभाग र नेपाल उद्योग वाणिज्य महासंघबीच बिहीबार करदाता शिक्षा कार्यक्रम लाई निरन्तरता दिने सम्बन्धमा सम्झौता भएको हो । म्झौताअनुसार महासंघले करसम्बन्धी शिक्षा, तालिम प्रदान गर्नेछ । विभागका महानिर्देशक विनोदबहादुर कुँवर र महासंघकी अध्यक्ष भवानी राणाबीच सम्झौतापत्रमा हस्ताक्षर भयो ।"
महोत्तरीमा प्राइमको शाखा,काठमाडौं (कास) प्राइम कमर्सियल बैंकले महोत्तरी बर्दिबासमा बिहीबारदेखि ९८औं शाखा सञ्चालनमा ल्याएको छ । बैंककी सञ्चालक मंगला श्रेष्ठले शाखा कार्यालयको उद्घाटन गरिन् ।
बाल मन्दिरलाई इन्फ्रास्ट्रक्चरको सहयोग,काठमाडौं (कास) नेपाल इन्फ्रास्ट्रक्चर बैंकले नेपाल बाल संगठन (बाल मन्दिर) लाई १ लाख ५० हजार रुपैयाँ सहयोग गरेको छ । बैंकको प्रथम वार्षिकोत्सवका अवसरमा सामाजिक उत्तरदायित्वअन्तर्गत बाल मन्दिरलाई सहयोग गरिएको हो । बैंकका नायब प्रमुख कार्यकारी अधिकृत भूपेन्द्र पाण्डेले बाल मन्दिरका महासचिव गणेशभक्त श्रेष्ठलाई उक्त रकमको चेक हस्तान्तरण गरे ।
संक्रमण नियन्त्रणमा विशेष निगरानी,"(काठमाडौं)  प्रधानमन्त्री केपी शर्मा ओलीको स्वास्थ्य अवस्थामा अपेक्षित सुधार आएको छ । त्रिवि शिक्षण अस्पतालमा बुधबार मिर्गौला प्रत्यारोपण गराएका ओलीलाई बिहीबार बिहान कालो चिया दिएर तरल पदार्थ खुवाउन सुरु गरिएको छ । उनलाई संक्रमणबाट जोगाउन उपचार गर्ने शल्यचिकित्सक, फिजिसियनबाहेक अन्य व्यक्तिसँग कुनै पनि किसिमको सम्पर्क हुन नदिइएको अस्पतालका कार्यकारी निर्देशक प्राडाप्रेमकृष्ण खड्गाले जानकारी दिए ।प्रधानमन्त्रीलाई एक सातासम्म संक्रमणबाट अत्यन्त बढी जोगाउनुपर्छ, खड्गाले भने, र, यसपछि पनि उहाँ संक्रमणबाट जोगिनुपर्छ । संक्रमण नहोस् भनेर उनलाई हालै बनाइएको अत्याधुनिक लिभर ट्रान्सप्लान्ट आईसीयूमा राखिएको छ । मिर्गौला प्रत्यारोपण गरिएका अन्य बिरामीलाई रेनल ट्रान्सप्लान्ट युनिट मा राख्ने गरिन्छ ।खड्गाका अनुसार ओलीको महत्त्वपूर्ण र प्रयोगशाला सूचकहरू सामान्य देखिएको छ । उनका अनुसार ओलीले चिकित्सकसँग दुख्यो वा दुखेन जस्ता सामान्य स्वास्थ्य स्थितिबारे कुराकानी गर्न सुरु गरेका छन् । मिर्गौलादाताको स्वास्थ्य पनि स्थिर छ । संक्रमण हुन नदिन अहिले हामी उहाँको म्याडमलाई समेत भेट्न दिन्नौं, उपचारमा संलग्न एक चिकित्सकले भने, हाल प्रधानमन्त्रीको शरीरको प्रतिरोधात्मक शक्तिलाई शिथिल पार्ने (इम्युनो सप्रेसेन्ट) औषधिको उच्च मात्रा दिइरहेकाले संक्रमणको कुनै पनि जोखिम मोल्न सक्दैनौं । इम्युनो सप्रेसेन्ट औषधिको मात्रा बिस्तारै कम गर्दै लगिने ती चिकित्सकले बताए । उनका अनुसार ओलीको हाल घण्टामा ५ सयदेखि ६ सय मिलिलिटर पिसाब आउन थालेको छ । नयाँ मिर्गौलाले काम गर्न थालेपछि पिसाब बढी आउँछ, बिस्तारै अवस्था सामान्य हुँदै जान्छ, उनले भने ।ओलीले एक साताको जोखिमपूर्ण समयपछि करिब ३ महिनासम्म अत्यधिक सतर्कता अपनाउनुपर्छ । चिकित्सकका अनुसार दुई सातासम्ममा उनको ब्लड लेभेल एचिभ मिलिसक्छ । हाल प्रधानमन्त्रीको रगतमा सूक्ष्म रूपले क्रिएटिनिन र इम्युनोसप्रसेन्ट औषधिको मात्रा हेरिराखिएको छ । यो दुवैको स्तर मिल्नुपर्छ । हालको अवस्थामा सुधार भइरहे ५७ दिनमा डिस्चार्ज गर्न सकिने चिकित्सकले बताए ।"
जब बिहे गर्छु भनेर डीएसपीले झुक्याए,"काठमाडौं (कास) गतवर्ष महानगरीय प्रहरी वृत्त चापागाउँ सरुवा भएदेखि नै डीएसपी राजकुमार खिउजु रूपा (नाम परिवर्तन) सँग नजिक भइसकेका थिए । रूपा ललितपुरकै स्थानीय, खिउजु भक्तपुर सूर्यविनायकका । उमेरले छोरी समानकी २१२२ वर्षकी रूपालाई कान्छी श्रीमती बनाएर भित्र्याउने प्रलोभन दिएका थिए, खिउजुले । त्यसपछि उनीहरूबीच नियमित फोन सम्पर्कदेखि अनुकूल भएसम्म भेटघाट भइरहन्थ्यो । २ वर्षपछि खिउजु ३० वर्षे सेवा अवधि पूरा गरेर प्रहरीबाट अवकाशमा जाँदै थिए । चापागाउँ वृत्तमा छउन्जेलसम्म दुवै जनाबीच आउजाउ निकै बाक्लियो । तर गत असार ३२ गते खिउजु जब जिल्ला प्रहरी कार्यालय मोरङमा सरुवा भएर गए, उनीहरूको सम्बन्धमा खटपट सुरु भयो । दिनहुँजसो सम्पर्कमा रहने र श्रीमती नै बनाउने प्रलोभनमा पारिसकेका उनी बिस्तारै टाढिन थाले । रूपाले खिउजुसँगको सम्बन्धबारे मोरङ प्रहरीलाई अनौपचारिक रूपमा जानकारी गराइन् । त्यसपछि मोरङ प्रहरीले खिउजुसँग मौखिक स्पष्टीकरण नै लियो । मोरङ एसपीको सरकारी नम्बरमा नै रूपाले म्यासेज गरेर खिउजुसँग सम्बन्ध रहेको तर अहिले टाढिँदै गएको जानकारी गराएकी थिइन् । २३ पटक दुई जनाबीच झगडा र मिलापत्र हुँदै विवाद सामसुम भएको पनि खुल्यो । त्यसपछि दुवैको सम्बन्ध झनै चिसियो । खिउजुले आफूहरूबीचको सम्बन्ध बिर्सिदिन र पैसा लिएर बाटो लाग्न रूपालाई आग्रह गरे तर विवाह नै गर्ने सोच बनाइसकेकी रूपाले मानिनन् । त्यसबीच खिउजुले आफ्ना चिनेका व्यक्तिमार्फत् पनि पैसा लिएर मिलापत्र गर्न बारम्बार दबाब र धम्की दिँदै गए । खिउजु आफूबाट टाढिएपछि रूपा महानगरीय प्रहरी परिसर काठमाडौंमा उजुरी दिन पुगिन् तर प्रहरीले उजुरी लिन मानेन । त्यहीबीच उनी आफूविरुद्ध जसरी पनि अदालत वा प्रहरीमा जान सक्ने सुइँको पाएपछि खिउजुले २०७६ पुस १० गते राजीनामा दिए । त्यसको १ महिनापछि रूपाले ललितपुर परिसरमा खिउजुविरुद्ध किटानी जाहेरी दिइन् । उजुरी परेको करिब १ महिनापछि बुधबार महानगरीय प्रहरी परिसर ललितपुरको विशेष टोलीले खिउजुलाई भक्तपुरबाट पक्राउ गरेको छ । उनीविरुद्ध जिल्ला अदालत ललितपुरबाट ७ दिनको म्याद लिएर अनुसन्धान अघि बढेको एसपी दुर्गा सिंहले जानकारी दिइन् । रूपाले दिएको जाहेरीमा यौन हिंसा गरेर पैसामा मिलापत्र गराउन खिउजुले बारम्बार दबाब दिएको उल्लेख छ । चापागाउँ वृत्तमा रहँदा डीएसपी खिउजुले चिया खाएर जाऊ न भनेर कार्यकक्षमा समेत दुर्व्यवहार गरेको उनले उल्लेख गरेकी छन् । ममाथि जेठबाटै डीएसपी खिउजुले यौन दुर्व्यवहार गर्नुभयो, रूपाले परिसरमा दिएको उजुरीमा भनेकी छन्, घटना बाहिर ल्याउँछु भन्दा बारम्बार मानसिक यातना दिने काम भयो, मान्छे लगाएर मिलापत्र गराउन पनि दबाब दिइयो । परिसरले खिउजुविरुद्ध जबर्जस्ती करणीको कसुरमा अनुसन्धान अघि बढाएको जानकारी दिएको छ ।"
छुवाछूत आरोपमा गृहका अधिकृतविरुद्ध उजुरी,"काठमाडौं (कास) दलित भएकै कारण आफूमाथि भेदभाव तथा दुर्व्यवहार गरिएको आरोपमा राजधानीमा अध्ययनरत एक युवतीले गृह मन्त्रालयअन्तर्गतका अधिकृतविरुद्ध उजुरी दर्ता गराएकी छन् । त्रिभुवन विश्वविद्यालयमा स्नातकोत्तर अध्ययनरत दीपा नेपालीले बिहीबार महानगरीय प्रहरी वृत्त बालाजुमा उजुरी दर्ता गराएकी हुन् । प्रहरीले छुवाछूतविरुद्ध सहज रूपमा उजुरी लिन अस्वीकार गरेकाले भनसुन गर्नुपरेको उनले बताइन् । उनी तीन भाइबहिनीसहित श्रीकृष्ण बिडारीको घरमा बस्दै आएकी थिइन् । दलित भएको थाहा पाएपछि घरबेटीले आफूहरूलाई डेरा छाड्न निरन्तर दबाब दिएको र दुर्व्यवहारसमेत गरेको दीपाको गुनासो छ । तारकेश्वर नगरपालिका१० नेपालटारस्थित बिडारीको घरमा गत मंसिर १३ गतेदेखि भाडामा बस्दै आएकी घोडाघोडी नगरपालिका४ की २८ वर्षीया दीपाले प्रहरीमा उजुरी दिएकी हुन् । बिडारी गृह मन्त्रालयअन्तर्गतको सीमा प्रशासन कार्यालय दोलखा लामाबगरमा कार्यरत शाखा अधिकृत हुन् । महानगरीय प्रहरी वृत्त बालाजुका डीएसपी रञ्जितसिंह राठौरले घटनाबारे छानबिन गरी कारबाही थाल्ने बताए । बिडारीले जातका आधारमा आफूले विद्यार्थीहरूलाई कोठा छाड्न दबाब नदिएको दाबी गरे । पदीय हिसाबले पनि मैले जातभातका आधारमा पक्षपात गर्न मिल्दैन, उनले भने, पानीको विवादलाई लिएर जातीय पक्षपातको आरोप लगाइयो । बिडारीले ३५ दिनभित्र घर खाली गर्न सूचना नै टाँस गरेका छन् ।"
विद्युत् आयोजना बढी प्रभावित,"सबैभन्दा ठूलो समस्या जलविद्युत् आयोजनामा देखा परेको छ । धेरैजसो आयोजनामा चिनियाँको लगानी छ भने अरूमा पनि चिनियाँले नै काम गरिरहेका छन् । स्वतन्त्र ऊर्जा उत्पादक संघ (इपान) का अनुसार कोरोनाका कारण १५ सय मेगावाट बराबरका दुई दर्जन विद्युत् आयोजनाको काम प्रभावित छ । इपानका अध्यक्ष शैलेन्द्र गुरागाईंले अहिलेसम्म २४ जलविद्युत् आयोजनामा प्रभाव परेको जानकारी आएको बताए । कतिपय आयोजनाका कन्ट्र्याक्टर चीनका भएकाले उतैबाट कामदार ल्याएका छन्, उनले भने, उता गएकाहरू नआएपछि काम रोकिएको छ ।प्रायः आयोजनाका इन्जिनियर उतैका छन् । करिब एक हजार मेगावाटका निर्माणाधीन आयोजना यसै वर्ष सम्पन्न हुने प्रकृतिका थिए, उनले भने, अब निर्माण सकिने अवधि एक वर्ष पछि धकेलिएला जस्तो छ ।नेपाल विद्युत् प्राधिकरणका प्रवक्ता प्रवल अधिकारीले कोरोना भाइरसका कारण आयोजनाको व्यावसायिक उत्पादन मिति (आरसीओडी) पर धकेलिने भन्दै हालसम्म १८१९ वटा आयोजनाले निवेदन दिएका छन् । कोरोनाका कारण विज्ञ जनशक्ति चीनबाट आउन नसकेको, सामान ल्याउन नसकिएको र उत्पादन भइसकेका सामान पनि परीक्षणमा जान नसकिएको भन्दै निवेदन आएको छ, उनले भने, विद्युत् खरिद सम्झौता (पीपीए) मा प्राकृतिक विपत्तीयलाई समेत फोर्स मेजर राखिएको हुनाले प्राधिकरणले यसबारे अध्ययन गरेर निर्णय गर्छ । यस्तो संख्या थपिँदै जाने उनको अनुमान छ । उनका अनुसार केही ट्रान्समिसन प्रोजेक्टमा चिनियाँहरू संलग्न छन् । ढल्केबर सबस्टेसन ठूलो ट्रान्समिसन आयोजना हो, उनले भने, चैत तेस्रो सातासम्म सम्पन्न गर्नुपर्ने थियो, चीनबाट सामान आउन नसक्दा ढिलाइ हुने खतरा बढेको छ । ढल्केबर सबस्टेसनमा चार्ज गरेपछि मात्रै अन्तरदेशीय ढल्केबरमुजफ्फरपुर लाइनबाट पावर लेनदेन गर्न सकिने उनले बताए ।३७ मेगावाटको माथिल्लो त्रिशूली ३ बी जलविद्युत् आयोजनामा डेढ महिनादेखि मुख्य सुरुङ (टनेल) को काम रोकिएको आयोजना कम्पनीका प्रबन्ध सञ्चालक मोहन गौतमले बताए । मुख्य सुरुङ निर्माण कार्य जनवरी तेस्रो सातादेखि रोकिएको छ, उनले भने । ५० जना कामदार चीनबाट नफर्किएको र उनीहरू आउन ढिलाइ भएमा आयोजना निर्धारित समयमा नसकिने उनले बताए । ठेकेदार कम्पनी सिचुआन एएनएचई हाइड्रोइलेक्ट्रिक इन्जिनियरिङ कम्पनीले आयोजना कार्यालयलाई फोर्स मेजरको पत्र दिइसकेको छ ।"
विराट गोल्डकप अनिश्चित,गत वर्ष सहिद मैदानमा फ्लडलाइटको व्यवस्था नहुँदा प्रतियोगिता नै आयोजना भएन । यसपालि पनि आयोजक विराट गोल्डकप ट्रस्ट फ्लडलाइटकै पर्खाइमा छ । यो सिजन गर्मी बढ्ने भएकाले दर्शक तान्न रात्रिकालीन म्याच खेलाउनुको विकल्प नभएको सम्बद्ध पक्षको भनाइ छ ।
फाइनलमा अस्ट्रेलिया र भारत,सिड्नी डिफेन्डिङ च्याम्पियन अस्ट्रेलियाले बिहीबार छैटौंपल्ट वुमेन्स ट्वान्टी२० वर्ल्डकप क्रिकेटको फाइनल यात्रा तय गरेको छ । अस्ट्रेलियाले उपाधि भिडन्तमा भारतसँग खेल्नेछ । अस्ट्रेलियाले वर्षाबाट प्रभावित सेमिफाइनलमा दक्षिण अफ्रिकाको चुनौती ५ रनले समाप्त पारेको थियो ।अस्ट्रेलियाले पहिले ब्याटिङ गर्दै २० ओभरमा ५ विकेट गुमाएर १ सय ३४ रन बनाएको थियो । खेल वर्षाले प्रभावित भएपछि डकवर्थ लुइस नियमअनुसार १३ ओभरमा ९८ रनको लक्ष्य पाएको थियो । त्यससामु दक्षिण अफ्रिकाले ५ विकेट गुमाएर ९२ रनमात्र बनाउन सक्यो ।दक्षिण अफ्रिका अहिलेसम्म फाइनल पुग्न सकेको छैन । भारतले भने पहिलोपल्ट प्रतियोगिताको फाइनल यात्रा निश्चित गर्न सक्यो । यसका लागि टोलीलाई भाग्यले साथ दिएको थियो । भारत र इंग्ल्यान्डबीचको खेल वर्षाले पूर्णतः प्रभावित हुँदै वासआउट भएको थियो । भारत समूह ए विजेताका रूपमा फाइनल पुगेको हो । समूह बी मा इंग्ल्यान्ड दोस्रो स्थानमा रहेको थियो ।
आयोजक माईभ्याली उपाधि नजिक,"(इलाम)  विभागीय टोली त्रिभुवन आर्मी क्लबलाई सडनडेथमा रोक्दै आयोजक माईभ्याली फुटबल क्लब बिहीबार माईभ्याली गोल्डकप फुटलबको फाइनल पुगेको छ । निर्धारित समय र थप समयमा ११ गोल भएपछि खेल टाइब्रेकरमा पुगेको थियो । त्यसमा ४४ गोलले बराबरी भएपछि सडनडेथका आधारमा खेलको छिनोफानो भएको थियो । सहिद स्मारक ए डिभिजन लिग उपविजेता आर्मी क्लबलाई हराएर आयोजक पहिलोपल्ट फाइनलमा पुगेको हो । सडनडेथमा आर्मीका भरत चौधरीले पेनाल्टी प्रहार बाहिरिएको थियो । टाइब्रेकरमा माईभ्यालीका गोलरक्षक देव लिम्बु, एन्ड्री थिएरी, इन्द्रजित क्षेत्री, पासाङ शेर्पाले गोल गरेका थिए । माईभ्यालीको कप्तान विशाल तामाङले प्रहार बाहिरियो भने शरण बस्नेतको प्रहार आर्मीका गोलरक्षक विवश चौधरीले बचाए । आर्मीबाट दीपक गुरुङ, राजु आले, दीप लामा र राजीव गुरुङले गोल गरे । विकास तामाङको प्रहार बाहिरियो । त्यसअघि खेलको ३१ औं मिनेटमा माईभ्यालीका करण राईले गोल गरे । आर्मीका गोलरक्षक विवश चौधरी अघि बढेको मौकामा गोल गर्दै टोलीलाई अग्रता दिलाएका थिए । खेलको ४१ औं मिनेटमा आर्मीका सन्तोष तामाङले बराबरी गोल गरेका हुन् । माईभ्यालीको पेनाल्टी क्षेत्र नजिकै एन्ड्री थिएरी बिंयाकले आर्मीका सन्तोष तामाङलाई फाउल हानेपछि प्राप्त फ्रिकिक हान्ने मौका पायो । त्यसलाई सन्तोषले गोलमा परिणत गर्दै खेल बराबरी गरे । उनको फ्रिकिक प्रहार बार छल्दै जालीको सम्पर्कमा पुगेको थियो ।आर्मीका विवेक बस्नेतको प्रहार बारमा लागेर रिबाउन्ड भयो । त्यसलाई विपक्षी गोलरक्षक देव लिम्बुले बचाए । उत्कृष्ट प्रदर्शन गरेका देवले आर्मीका थुप्रै प्रहार विफल पारेका थिए । उनले म्यान अफ द म्याच घोषित हुँदै १० हजार रुपैयाँ प्राप्त गरे । आर्मीका विवेक बस्नेतले थपिएको समयमा दोस्रो पहेँलोसँगै रातो कार्ड पाएपछि मैदान छाडनुपरेको थियो । माईभ्यालीको पहिलो संस्करण विजेता आर्मी क्लब तेस्रो संस्करणमा उपविजेता बनेको थियो । नवलपरासीको राइनो गोल्डकप जितेको आर्मी माईभ्यालीमा सहभागी भएको एकमात्र विभागीय टिम हो । माईभ्यालीका प्रशिक्षक दर्शन भक्तराजले स्थानीय खेलाडीले उत्कृष्ट प्रर्दशन गरेर ऐतिहासिक जित दिलाएको बताए । आर्मीका प्रशिक्षक नविन न्यौपानेले विपक्षी टिमले अपेक्षा गरेभन्दा राम्रो खेल खेलेको बताए । टाइब्रेकरमा दुई गोलको अग्रता हुँदा पनि सम्हालिन नसक्नु टिमको कमजोरी रहेको उनको भनाइ थियो । माईभ्याली गोल्डकपको उपाधिका लागि शनिबार आयोजकले लिग विजेता मछिन्द्र क्लबको सामना गर्नेछ । माईभ्यालीले यसअघि ग्यान्टोक सिटी र मोहम्मडन स्पोर्टिङ क्लब हराएको हो । गोल्डकपको विजेताले ८ लाख र उपविजेताले ५ लाख रुपैयाँ प्राप्त गर्नेछन् ।"
आर्मीलाई भलिबल उपाधि,"(सुनसरी)  तेस्रो मेयर कप रात्रिकालीन राष्ट्रिय भलिबलको उपाधि विभागीय टिम त्रिभुवन आर्मी क्लबले जितेको छ । इनरुवास्थित महेन्द्र चोकमा बुधबार राति सम्पन्न फाइनलमा आर्मीले अर्को विभागीय टोली नेपाल पुलिस क्लबलाई ३१ को सेटमा पराजित गर्दै उपाधि हात पारेको हो । आर्मीले १ लाख ५० हजार रुपैयाँ र उपविजेताले ७५ हजार रुपैयाँ पुरस्कार पाए । शान्तिदीप नेपाल र इनरुवा नगरपालिकाको संयुक्त आयोजनामा भएको फाइनलमा खेलको पहिलो सेटमा आर्मी २६१४ ले अगाडि रह्यो । दोस्रो सेटमा पुनरागमन गर्दै पुलिसले २५२३ ले आफ्नो पक्षमा पारेर खेल बराबरी गर्यो । त्यसपछि आर्मीले लगातार दुई २५११, २५१७ ले जितेर उपाधिमाथि कब्जा जमायो । म्यान अफ द म्याच आर्मीका धनबहादुर भट्ट घोषित भए । स्पाइकरमा पुलिसका धवनसिंह परियार, सेटरमा आर्मीका हरि थापा, ब्लकरमा आर्मीकै ईश्वर थापा, सर्भरमा पुलिसका हिम रानामगर, क्विकरमा आर्मीका हरि अधिकारी उत्कृष्ट भए । प्लेयर अफ द टुर्नामेन्टको पुरस्कार आर्मीका राजेन्द्र विष्टले हात पारे । आर्मीका ज्ञानेश्वर अधिकारी उत्कृष्ट प्रशिक्षक भए । सबैले जनही ५ हजार रुपैयाँ पुरस्कार पाए । विजेतालाई इनरुवा नगरपालिकाका प्रमुख राजन मेहता, आयोजक संस्थाका अध्यक्ष सुवास राईलगायतले पुरस्कृत गरे ।"
भक्तपुर क्याम्पस क्वाटरफाइनलमा,काठमाडौं (कास) एकेडेमिया र भक्तपुर बहुमुखी क्याम्पस आठौं राष्ट्रव्यापी त्रिवि बीएससीसीएसआईटी कप टी२० क्रिकेटमा क्वाटरफाइनल पुगेका छन् । बिहीबार एकेडेमियाले प्राइमलाई ५ विकेटले हराउँदा भक्तपुरले आयोजक न्यु समिट कलेजलाई ४ विकेटले हराएर समूह विजेता भएर क्वाटरफाइनल पुगेका हुन् । बिहीबारको खेल १६ ओभरमा खेलाइएको थियो । मुलपानी क्रिकेट मैदानमा टस जितेको प्राइमले १६ ओभरमा अलआउट ७६ रन जोड्यो । आभाष शाहीले १९ रन जोडे । म्यान अफ द म्याच बनेका एकेडेमियाका चिन्तामणि विश्वकर्माले ४ ओभरमा १ मेडन राख्दै ४ रन खर्चेर ३ विकेट लिए । एकेडेमियाले ७७ रनको लक्ष्य १५३ ओभरमा ५ विकेट गुमाई पूरा गर्यो । साजन तण्डुकारले १८ रन जोडे । बलिङतर्फ निश्चल श्रेष्ठले २ विकेट लिएको थिए ।अर्को खेलमा भक्तपुर बहुमुखी क्याम्पसले टस जितेर फिल्डिङ रोजेपछि आयोजक न्यु समिटले १६ ओभर खेल्दै ६ विकेट गुमाई ९० रन जोड्यो । सुनील खड्काले २४ रन जोडे । भक्तपुरका गजेन्द्र पाण्ड्येले २ विकेट लिए । भक्तपुर क्याम्पसले १५ ओभरमा ६ विकेट गुमाई ९३ रन बनाएर खेल जित्यो । अलराउन्ड प्रदर्शन गरेका गजेन्द्रले नटआउट ४१ रन जोडे । उनी नै म्यान अफ द म्याच भए । न्यु समिटका राजीव गुरुङले १७ रन खर्चेर ३ विकेट लिए । न्यु समिट पनि समूह उपाविजेता भएर अगाडि बढ्यो ।
शंकरनगरलाई च्यालेन्जर ट्रफी,"भैरहवा (कास) शंकरनगर क्रिकेट क्लब रूपन्देहीले अन्तरदेशीय एसियन च्यालेन्जर ट्रफी क्रिकेटको उपाधि जितेको छ । बिहीबार फाइनलमा शंकरनगरले राइनोज क्रिकेट क्लब काठमाडौंलाई २६ रनले पराजित गरेको हो । विजेताले ३ लाख रुपैयाँ प्राप्त गरेको छ । टस जितेर राइनोजले फिल्डिङ रोजेपछि शंकरनगरले निर्धारित २० ओभरमा ६ विकेट गुमाउँदै १ सय ७७ रन बनाएको थियो । शंकर रानाले ७६, तुलबहादुर थापाले २५, सन्दीप सुनारले २२ र सुरज दराईले अविजित १९ रनको योगदान दिए । राइनोजका सूर्य तामाङले २, कमल सिंह ऐरी, रोहितकुमार पौडेल र रमेश कुर्मीले समान ११ विकेट लिए । जवाफी ब्याटिङमा उत्रिएको राइनोज एक बल अघि १९५ ओभरमा १ सय ५१ रनमै समेटियो । रोहितकुमार पौडेलले ७५, धिरज शाहीले २१, गजेन्द्र बोहराले १७ र प्रकाश केसीले १५ रन जोडे । शंकरनगरका अनिल खरेलले ३, दुर्गेश गुप्ता, सन्दीप सुनार, शाहब आलम र विक्रम भुसालले ११ विकेट लिए । शंकरनगरका शंकर राना म्यान अफ द म्याच घोषित भए । म्यान अफ द सिरिज असरक ग्लोबल स्पोर्ट्स बंगलादेशका अली समद भए । ब्याट्सम्यानमा शंकरनगरका विक्रम भुसाल र बलरमा शंकरनगरकै सौरभ खनाल उत्कृष्ट घोषित भए । सिद्धार्थ रंगशालामा भएको प्रतियोगितामा नेपाल, भारत, बंगलादेश र पाकिस्तानका गरी ८ व्यावसायिक क्लब सहभागी थिए ।"
राष्ट्रव्यापी कुङफु भोलिदेखि,"काठमाडौं (कास) बाल विकास बोर्डिङको आयोजनामा प्रथम बाल विकास राष्ट्रव्यापी अन्तरस्कुल कुङफु प्रतियोगिता शनिबार सुरु हुने भएको छ । आयोजकको २५ औं स्थापना दिवसका अवसरमा हुने प्रतियोगितामा सान्डामा २० र थाउलोमा १२ इभेन्टमा प्रतिस्पर्धा हुने प्रिन्सिपल महेशकुमार श्रेष्ठले जनाएका छन् । विभिन्न ४२ विद्यालयका करिब ४ खेलाडीको सहभागिता रहने अनुमान छ । उपत्यकाबाहिरबाट आउने खेलाडीलाई खानेबस्ने व्यवस्था आयोजकले गर्नेछ । बूढानीलकण्ठ नगरपालिका वडा १, ३ र ५ को प्रायोजनमा हुने दुईदिने प्रतियोगिताका खेल बूढानीलकण्ठस्थित बालविकासकै हातामा हुनेछ ।"
प्लाटिनीको अपिल रद्द,"स्ट्रासबर्ग (एएफपी) मानव अधिकारसम्बन्धी युरोपेली कोर्टले यूईएफएका पूर्व अध्यक्ष मिचेल प्लाटिनीको अपिल बिहीबार रद्द गरेको छ । फिफा अध्यक्ष सेप ब्लाटरले सन् २०११ मा गरेको २० लाख डलरको भुक्तानीलाई लिएर प्लाटिनी चार वर्षको प्रतिबन्धमा परेका हुन् । सात न्यायाधीश रहेको च्याम्बरले प्लाटिनीमाथि गरिएको प्रतिबन्ध ठीक रहेको निर्णय सुनाएको हो । च्याम्बरले भनेको छ, प्लाटिनीले महत्त्वपूर्ण पदमा रहेर पनि आचारसंहिता उल्लंघन गरेका छन् । खेलकुद र फिफाको प्रतिष्ठा कायम राख्न पनि यो प्रतिबन्धको निर्णय कायम राख्नुपर्छ । उनीमाथि गरिएको प्रतिबन्ध ठीक छ । सन् २०१५ मा फिफाले प्लाटिनीलाई प्रतिबन्धको सजाय सुनाएको थियो ।"
सुजल सम्मानित,सहारा क्लबले यस वर्ष राष्ट्रिय फुटबल खेलाडी सुजल श्रेष्ठलाई सर्वोत्कृष्ट राष्ट्रिय फुटबल खेलाडी सम्मान २०७६ प्रदान गरेको छ । सहाराले हरेक वर्ष फुटबल खेलाडीलाई सम्मान गर्दै आएकोमा यस वर्ष सुजलले उक्त सम्मान पाएका हुन् । उनलाई गण्डकी प्रदेशका मुख्यमन्त्री पृथ्वीसुब्बा गुरुङले ३५ हजार रुपैयाँ र दोसल्लाबाट सम्मान गरे ।१३ औं दक्षिण एसियाली खेलकुद (साग) मा नेपाली टिम सम्हालेका सुजल ए डिभिजन क्लब मछिन्द्रका समेत कप्तान हुन् । उनकै कप्तानीमा १३ औं सागमा नेपालले फुटबलमा स्वर्ण पदक जितेको थियो । हालै सम्पन्न सहिद स्मारक लिगमा समेत टिमलाई उपाधि जिताउन उनले महत्त्वपूर्ण भूमिका खेलेका थिए । सहाराले नवनिर्मित मैदानका लागि जिल्ला खेलकुद विकास समितिलाई ४ लाख रुपैयाँ प्रदान गर्यो ।
एफए कपमा सिटीको लय,"लन्डन (एएफपी) म्यानचेस्टर सिटीले बुधबार राति लगातार २० औं घरेलु कपमा जित आत्मसात् गरेको छ । यसका लागि सिटी एफए कपमा सेफिल्ड वेनस्डेलाई १० ले हराउँदै क्वाटरफाइनल पुग्यो । टोटेनहम भने नर्विचको हातबाट टाइब्रेकरमा पराजित हुँदै प्रतियोगिताबाट बाहिरिइएको छ । सिटीको जितमा सर्जियो अगुइरोले एकमात्र गोल गरेका थिए । डिफेन्डिङ च्याम्पियनका लागि खेल सकिन ८ मिनेटअघि अगुइरोले गोल गरे ।अर्जेन्टिनी खेलाडीको प्रहार सेफिल्डका गोलरक्षक जोए वाइल्ड स्मिथले रोक्ने प्रयास गरे पनि त्यो पर्याप्त रहेन । पेप ग्वार्डिओलाको टिमले पूरा खेल अवधिमा प्रतिस्पर्धा आफ्नो नियन्त्रणमा राखे पनि एकै गोलमात्र सम्भव भएको थियो । क्याटलन प्रशिक्षकले च्याम्पियनसिप क्लबविरुद्ध आफ्नो बलियो टिम उतारेको थियो । पहिलो हाफमा रियाद महारेज र गाब्रियल जेसस बलियो अवसरमा गोल गर्नबाट चुके । सिटीले आइतबार मात्रै लिग कप जितेको थियो ।सिटीसामु तीन कपको उपाधि जित्ने सम्भावना कायम छ । टोलीले यसअघि युरोपेली च्याम्पियन्स लिग अन्तिम १६ को पहिलो लेगमा रियल म्याड्रिडलाई २१ ले हराएको थियो । ग्वार्डिओला निकै राम्रा व्यवस्थापक हुन्, अगुइरोले खेलपछि भने । उनको मत थियो, ग्वार्डिओलाले प्रत्येकपल्ट सफलताको अत्यधिक माग राखिरहेका हुन्छन् । अब क्वाटरफाइनलका लागि सिटीले न्युकासल युनाइटेडको भ्रमणमा निस्कने छ । नर्विचले भने डर्बीको आतिथ्यता गर्नेछ ।नर्विचले निर्धारित समयको खेल ११ को बराबरीमा छुटेपछि टाइब्रेकरमा टोटेनहमलाई ३२ ले पन्छायो । टोटेनहमका लागि यो रात फेरि एकपल्ट बिर्सनलायक रह्यो । उसले सबै खाले प्रतियोगितामा हार बेहोरेको यो लगातार चौथो खेल हो । त्यसमाथि टिमका मिडफिल्डर एरिक डायरले दर्शकदीर्घामा चढेर घरेलु दर्शकसँग लामो विवाद गर्दै झगडा पनि गरे । ती घरेलु दर्शकले उनको परिवारका सदस्यलाई लिएर खिल्ली उडाएको बताइएको छ ।एउटा व्यावसायिक खेलाडीका रूपमा एरिकले जे गरे, त्यो ठीक थिएन । तर जति बेला कसैले आफ्नो र परिवारको अपमान गर्छ, प्रतिक्रिया यस्तै हुन्छ । अझ यो अपमान परिवारको कान्छो भाइलाई लिएर हुन्छ, स्पर्स व्यवस्थापक जोसे मोउरिन्होले भने । खेलमा भने टोटेनहमले जान भरटाघनको गोलले अग्रता ल्एिको थियो । तर मोउरिन्होले ३६ वर्षीय गोलरक्षक मिचेल भर्नलाई सिजनको पहिलो खेल सुम्पिनु गलत निर्णय साबित भयो ।लेस्टर सिटीले पनि अन्तिम आठमा आफ्नो स्थान बनाउने क्रममा बर्मिङ्घमलाई १० ले हरायो । खराब लयबाट गुज्रिरहेको लेस्टरलाई अत्यावश्यक जित दिलाउन रिकार्डो परेराले हेडबाट खेलको अन्तयतिर निर्णायक गोल गरे । प्रिमियर लिगका अन्तिम सात खेलमध्ये एकमात्र जित निकाल्न सफल लेस्टरको प्रदर्शनले अर्को सिजन युरोपेली च्याम्पियन्स लिग खेल्न सम्भावना कमजोर पार्दै लगेको थियो । खेलपछि टिमको खराब लयलाई लिएर व्यवस्थापक ब्रेन्डन रोजर्सले भने, यो त खाली समयको खेल हो ।"
फिस्लिङ ए टिम च्याम्पियन,"काठमाडौं (कास) नेपाल र्याफ्ट एन्ड कायक क्लब फिस्लिङ ए चौथो राष्ट्रिय र्याफ्टिङ प्रतियोगिताको टिम च्याम्पियन भएको छ ।आठौं पर्वतीय खेलकुद महोत्सवअन्तर्गत नेपाल र्याफिटङ एन्ड क्यानोइङ संघको आयोजना तथा सिन्धु पर्यटन व्यवसायी संघको सहयोगमा सिन्धुपाल्चोकको सुकुटेस्थित भोटेकोसीमा भएको प्रतियोगितामा कुल १ हजार पूर्णाङ्कमा ९५१ अंकसाथ फिस्लिङ ए विजेता भयो ।तीनदिने प्रतियोगितामा कप्तान सुरज गुरुङ, सविन गुरुङ, दिपेश गुरुङ, शक्ति गुरुङ र रविल मियासम्मिलित टिमले स्प्रिन्टमा विजेता भई १०० अंक, हेड टु हेड विधामा विजेता भई २०० अंक, स्लालम विधामा विजेता भई ३५० अंक तथा डाउनरिभर रेसमा तेस्रो भई ३०१ अंकसहित कुल ९५१ अंक बटुलेको हो ।काठमाडौंको नेपाल कायक क्लब स्प्रिन्ट र हेड टु हेड विधामा दोस्रो, स्लालममा चौथो र डाउनरिभर रेसमा विजेता भई क्रमशः ९२, १८४, २८७ र ३५० अंक गरी कुल ९१३ अंकसाथ दोस्रो भयो । कुल ८७६ अंक प्राप्त गरेको कास्किको प्याडल नेपाल टिम तेस्रो भयो ।विजेताले ४० हजार र उपविजेताले २५ हजार रुपैयाँ पुरस्कार पाए । तेस्रो टिमले १५ हजार प्राप्त गर्यो ।आठौं राष्ट्रिय कायक स्लालमतर्फ चितवनका मोहन रानाले ११४१० अंकसाथ विजेता भए । उनले १५ हजार पुरस्कार पाए । दोस्रो भएका उदयपुरका डम्बरबहादुर पूर्वाछानेले ११९६७ अंक पाए । उनले १० हजार प्राप्त गरे । तेस्रो स्थानमा धादिङका रन्जन कँडेल रहे । उनले १२१५२ अंक प्राप्त गर्दै ५ हजार पुरस्का पाए । स्पर्धामा ३० खेलाडीले प्रतिस्पर्धा गरेका थिए ।"
महिला लिग विजेतालाई १५ लाख,"काठमाडौं (कास) अखिल नेपाल फुटबल संघ (एन्फा) ले महिला फुटबलको विकासलाई गति दिन उपमेयर राष्ट्रिय महिला लिग गर्ने भएको छ । चैत ३ देखि १३ सम्म सुनसरीको धरान रंगशालामा पहिलो चरणको खेल हुनेछ । त्यसपछि दोस्रो चरण काठमाडौंमा वैशाख पहिलो साता र अन्तिम चरण विराटनगरमा जेठ तेस्रो साता गर्ने तयारी गरेको एन्फाले जनाएको छ । प्रतियोगिताका सात टिमको सहभागिता रहनेछ । विराटनगर उपमहानगरपालिका (विराटनगर), चन्द्रपुर नगरपालिका (रौतहट), वालिङ नगरपालिका (स्याङ्जा), चौदण्डी नगरपालिका (उदयपुर), नेपाल एपीएफ क्लब, त्रिभुवन आर्मी क्लब र नेपाल पुलिस क्लबले भाग लिनेछन् । प्रतियोगिता डबल राउन्ड रोबिन लिगका आधारमा हुनेछ । प्रतियोगितामा पहिलोदेखि तेस्रो हुने टिमले क्रमशः १५ लाख, ८ लाख, ५ लाख रुपैयाँ पुरस्कार पाउने छन् । विधागत उत्कृष्ट हुनेले जनही ५० हजार, प्रत्येक खेलको म्यान अफ द म्याचले ५ हजार, फेयर प्ले टिमले डेढ लाख रुपैयाँ पुरस्कार पाउनेछन् । साथै हरेक टिमलाई तयारीवापत् ११ दिइने जनाइएको छ ।"
टुसाल तेस्रो स्थानमा उक्लियो,काठमाडौं (कास) टुसाल युवा क्लबले सहिद स्मारक लिग बी डिभिजन फुटबलमा दोस्रो जित हात पारेको छ । टुसालले एन्फा कम्प्लेक्स सातदोबाटोमा बिहीबार भएको खेलमा झम्सिखेल युवा क्लबलाई ५० ले पराजित गर्यो । टुसाललाई जित दिलाउनेक्रममा म्यान अफ द म्याच मोहित गुरुङले ४७ र ८५ औं मिनेटमा दुई गोल गरे । एलोन राईले ७९ औं र इन्ज्युरी टाइमको पाँचौं मिनेटमा गरी दुई गोल गर्दा वैकल्पिक खेलाडी भूपेन्द्र शाहीको नाममा एक गोल रह्यो । तीन खेलमा दोस्रो पाएको टुसाल तेस्रो स्थानमा उक्लेको छ । सातदोबाटो युवा क्लब ४ खेलमा ९ अंकसहित शीर्षस्थानमा छ भने पहिलो तीन खेल नै जितेको (एक अंक काटिएको) बाँसवारी क्लब दोस्रो स्थानमा छ । झम्सिखेल १ अंकसहित १२ टोली सहभागी प्रतियोगिताको १० औं स्थानमा छ ।
मौसम र सुष्मा उत्कृष्ट,"काठमाडौं (कास) काठमाडौंका मौसम राना मगर र सुष्मा तामाङ चौथो वीर गणेशमान सिंह स्मृति राष्ट्रिय बक्सिङका लागि भएको वाग्मती प्रदेश खेलाडी छनोटमा उत्कृष्ट खेलाडी भएका छन् । भक्तपुरमा बिहीबार सम्पन्न प्रतियोगितामा पुरुष ६० केजीमा मौसम तथा महिला ४८ केजीमा सुष्मा विजेता भएका थिए । दुवै राष्ट्रिय प्रतियोगितालाई छनोट भए । उत्कृष्ट भएसँगै दुवैले जनही ५ हजार रुपैयाँ पुरस्कार हात पारे । फाइनलमा मौसमले काभ्रेका सुरोज महर्जन र सुष्माले भक्तपुरकी अस्मिता दुवाललाई हराएका थिए । महिला ५१ केजीतर्फ काठमाडौंकी मनीषा राईले सिन्धुपाल्चोककी डेनिका राईलाई हराइन् । महिलामै चार खेलाडीले प्रतिद्वन्द्वी नै नपाएपछि स्वतः छनोट भए । ६० केजीमा रामेछापकी डोल्मा तामाङ, ५४ केजीमा काठमाडौंका शिवानी श्रेष्ठ, ५७ केजीमा मन्दिरा पुटुवार र ६४ केजीमा काभ्रेकी हेमा राई स्वतः छनोट भएका थिए । पुरुष ४९ केजीमा मकवानपुरका अनन्त ओझा, ५२ केजीमा काठमाडौंका मदनकृष्ण डंगोल, ५६ केजीमा नुवाकोटका प्रशान्त लाम, ६४ केजीमा नुवाकोटका सौरभ विमली, ६९ केजीमा काभ्रेका दावा छिरिङ लामा र ७५ केजीमा मकवानपुरका निश्चल श्रेष्ठ विजयी हुँदै छनोट भए ।"
एउटी आमाको आरोहण,:
बसभित्रै रेस्टुराँ,:
माल्दिनीका तीन पुस्ता,"फुटबल मन पराउनेको एक पुस्ता पाओलो माल्दिनीको खेल हेर्दै हुर्के । बूढा पनि भए । यो पुस्ताले भन्ने गर्छ, खेलाडी होस् त माल्दिनी जस्तो । जति बेला यी जब्बर डिफेन्डरले एसी मिलानका लागि खेल्थे, क्लब विश्वकै नम्बर १ जस्तै थियो । इटालीको फुटबल आफैंमा सुखद समयबाट गुज्रिरहेको थियो । अनि सिरी ए सफलता र लोकप्रियताको शिखरमा थियो । यो भनेको सन् अस्सीको मध्यबाट दुई दशकको समय हो ।माल्दिनीलाई मन पराउनुको एउटा ठोस कारण पनि छ । माल्दिनीले आफ्नो पूरा खेल जीवन एउटै क्लबका लागि खेले । मिलान छाडेर उनी अन्यत्र कतै गएनन् । उनी वान क्लब म्यान हुन् । उनी क्लबका ट्र्यु लेजेन्ड हुन् । अचेलका खेलाडीलाई आरोप लाग्ने गर्छ, केही बढी पैसा पायो कि क्लब फेर्न हतार गर्छन् । यसमा माल्दिनी सर्वथा अपवाद रहे । त्यसैले पनि उनी खुबै लोकप्रिय रहे । मिलान समर्थक नभएकाका लागि पनि उत्तिकै प्रिय । उनले मिलानका लागि सबथोक जिते, घरेलु लिग र कपदेखि च्याम्पियन्स लिगसम्म । अहिले यी भेट्रान माल्दिनीको चर्चा किन भने उनका छोरा ड्यानिएल माल्दिनीले हालै सिरी ए मा डेब्यु गरेका छन् । जति बेला ड्यानिएलले भेरोनाविरुद्ध खेले, चारैतिर माल्दिनी परिवारको चर्चा भयो । नहोस् पनि किन र ? आखिरमा उनी मिलानका लागि खेल्ने तेस्रो पुस्ताका खेलाडी हुन् । मिलानलाई मायाले रोसेनेरी भनिन्छ । यो क्लबका लागि बाजे सिजर माल्दिनी पनि खेले । त्यसो भनेको माल्दिनीका तीन पुस्ताले मिलानका लागि खेलेको कीर्तिमान बनाए । ड्यानिएल भर्खर १८ वर्षका भए । उनी क्रियटिभ मिडफिल्डर का रूपमा खेल्ने गर्छन् । उनी जेठो छोरा हुन । संयोगले उनको बुबा अझै मिलानसँग आबद्ध छन् । उनी खेलाडी त थिए नै, कप्तान पनि भए । अचेल क्लबका निर्देशक छन् । बुबा यो ठूलो भूमिकामा छँदा उनले डेब्युको सुखद अवसर पाए । ड्यानिएलका भाइ क्रिस्टियन माल्दिनी पनि फुटबल खेल्छन् । अहिले भने उनी सिरी सी क्लब प्रो सेस्टञोका लागि खेलिरहेका छन् । बुबा माल्दिनीले सन् १९८५ को जनवरी २० मा मिलानका लागि डेब्यु गरेका थिए र त्यति बेला उनको उमेर थियो, १६ वर्ष र छ महिना मात्र । प्रतिद्वन्द्वी टिम थियो, उडिनेजी । उनले मिलानका लागि ९ सय १ पल्ट खेले, ३३ गोल पनि गरे । उनले सन् २००९ को जुनमा मात्र संन्यास लिएका हुन् । उनलाई विश्व फुटबलकै सर्वकालीन महान् खेलाडीमध्ये एक मानिन्छ । इटालीको फुटबलमा डिफेन्डरको सबैभन्दा बढी महत्त्व हुन्छ, उनी ठ्याक्कै यही पाराले खेल्ने खेलाडी थिए । त्यसमाथि हदैले भलाद्मी मान्छे । अब बाजे माल्दिनीको पालो । सिजर माल्दिनीले पनि मिलानका लागि मात्र खेलेनन्, कप्तान पनि भए । उनी त यस क्लबका प्रशिक्षक पनि बने । अझ उनी त मिलानका लागि युरोपेली कप उचाल्ने पहिलो कप्तान पनि थिए । पछि उनले इटालीको टिम पनि सम्हाले, प्रशिक्षकका रूपमा । उनी पनि खेलाडी छँदा डिफेन्डर नै थिए । माल्दिनी परिवारको फुटबलको वास्तविक जग बसाउने उनी नै थिए, यसको श्रेय उनलाई दिनैपर्छ, उनले भने सन् १९५३ मा पहिलोपल्ट सिरी ए मा खेलेका थिए । मिलानका लागि भने उनले सन् १९५४ मा डेब्यु गरे । उनको निधन भएको चार वर्ष भयो । त्यति बेला उनी ८४ वर्षका थिए । दुःख केमा रहनेछ भने उनले नाति ड्यानिएलको मिलानका लागि खेलेको हेर्न पाएनन् । तर उनी के तथ्यमा ढुक्क थिए भने ड्यानिएल पनि मिलान जर्सीका लागि योग्य छन् । यी नाति माल्दिनीले आफ्ना बुबा र बाजे जत्तिको प्रसिद्धि र सफलता हात पार्न अझै लामो यात्रा तय गर्नुपर्नेछ । तर समग्रमा माल्दिनीका तीन पुस्ताको फुटबल कथा आफैंमा अद्वितीय र दुर्लभ छ । हिमेश"
फोन स्लो पार्दा ५० करोड डलर,एप्पलले पुरानो आइफोन स्लो बनाएको मुद्दामा ५० करोड अमेरिकी डलर तिर्न सहमति जनाएको छ । यद्यपि एप्पलले तिर्ने जरिवाना अदालतबाट स्वीकृत हुन बाँकी छ । एप्पलले फोन स्लो भएको उजुरीकर्ताहरूलाई बाँड्ने गरी यस्तो सहमति जनाएको हो ।एप्पलले पुराना आइफोनलाई ब्याट्रीमार्फत स्लो बनाउने गरेको खुलासा भएपछि अमेरिकी अदालतमा मुद्दा परेको थियो । सन् २०१७ को डिसेम्बरमा एप्पल स्वयम्ले यो आरोप स्विकारेको थियो । एप्पलले पुरानो आइफोन एक्कासि बन्द हुने समस्या नहोस् भनेर स्लो बनाउने गरेको खुलाएको थियो । एप्पलले गलत मनसायले नभई प्रयोगकर्ताको हितका लागि यसो गरेको दाबी गरे पनि पुरानो आइफोन प्रयोगकर्तालाई नयाँ किन्नका लागि दबाब दिन यसो गरिएको आरोप लाग्दै आएको छ ।
फेसबुकमा थ्रीडी सहज,फेसबुकले अब प्रयोगकर्तालाई थ्रीडी फोटो अपलोडका लागि सहज बनाउने भएको छ । टुडी फोटोलाई सहजै थ्रीडी बनाउने फिचर राख्न लागेको फेसबुकले आफ्नो ब्लगमार्फत जानकारी दिएको छ ।अहिले फेसबुकमा थ्रीडी फोटो राख्नका लागि सीमित स्मार्टफोनबाट मात्रै सहज हुन्छ । एकभन्दा बढी क्यामेरा भएको स्मार्टफोनले खिचेका थ्रीडी फोटो फेसबुकमा अपलोड गर्न सकिन्छ । फेसबुकले नयाँ फिचर ल्याएपछि भने सामान्य स्मार्टफोनले खिचिएको पोट्रेट फोटोहरूलाई पनि थ्रीडी फोटोका रूपमा फेसबुकमा अपलोड गर्न सकिनेछ । यसका लागि स्टेट अफ आर्ट आर्टिफिसियल इन्टेलिजेन्स टेक्नोलोजी प्रयोग गर्ने फेसबुकले जनाएको छ ।
सबै ब्राउजरमा गुगल अर्थ,"गुगल अर्थ प्रयोगकर्ताका लागि धेरै हिसाबले उपयोगी छ । नयाँ ठाउँ हेर्न होस् वा म्यापभन्दा बढी जानकारी लिनका लागि यो उपयोगी छ । अहिले त यसले कुनै ठाउँको दूरी र क्षेत्रफल नाप गर्ने सुविधा पनि दिन्छ ।गुगल अर्थ प्रयोगकर्ताका लागि सबैभन्दा बढी सीमितता भनेको ब्राउजर मात्रै थियो । गुगल क्रोमबाहेक अन्य ब्राउजरले यसलाई सपोर्ट गर्दैन थिए । गत सातादेखि भने गुगल अर्थ सबै खालको ब्राउजरमा उपलब्ध हुने भएको छ । अब फायरफक्स, एज, ओपेराजस्ता ब्राउजरमा पनि गुगल अर्थ खोल्न सकिन्छ । साथै, यी ब्राउजरमा गुगल अर्थको थ्रीडी भ्युसहित सबै फिचर प्रयोग गर्न पनि सकिन्छ ।"

शीर्षक,विवरण
एउटा खुट्टाको कत्थक,"मलाई भने मर्छुजस्तो कहिल्यै लागेन, त्यसैले होला काल पनि हारेर गयो, उनी भन्छिन् । यस्तो दुःखपूर्ण अवस्थामा पनि सीताले पढाइ भने जारी राखिन् । कक्षाबाट एसएलसी दिने ७० जनामध्ये जम्मा ६ जनाले फलामे ढोका पार गरे । उत्तीर्ण हुनेको सूचीमा उनको नाम पनि थियो । त्यस दिन म जीवनमै धेरै खुसी भएँ, खुट्टा छैन भन्ने पीर पनि भुलें, सीता भन्छिन्, मलाई एक किसिमको भरोसा भयो आफैंमाथि ।नर्सिङ पढ्ने भए लागेजति सबै खर्च हालिदिन उनका एक आफन्त तयार पनि भए तर सीतालाई एकै खुट्टाले भए पनि नाच्नु थियो, संगीत पढ्नु थियो । सीताको कुरा ती आफन्तलाई चित्त बुझेन, आफन्तको प्रस्ताव सीताको मनले खाएन । त्यसपछि उनी मेघौलीबाट भरतपुर आइन् र वीरेन्द्र क्याम्पसमा पढ्न थालिन् । छोरीका लागि भनेर उनकी आमा पनि डेरामा आइन् । खर्च जुटाउन भनेर तरकारी बेच्ने काम थालिन् । आमाको यो साथले उनमा थप आशा जाग्यो । आईए पढ्दै गर्दा उनी भरतपुरमा कहलिएको नारायणी कला मन्दिरमा नृत्य प्रशिक्षार्थीका रूपमा भर्ना भइन् । तर मलाई त्यहाँबाट पन्ध्रै दिनमा निकालियो, सीता सम्झिन्छिन्, एक खुट्टाले पनि नाच्न सकिन्छ कहीं भनेर फर्काइयो ।त्यतिबेला उनलाई लाग्यो, नाच्ने इच्छा यो जुनीमा पूरा नहुने भयो । गाउनमा पनि उनको लगाव थियो । नाच्न नपाए गाउनै सही भनेर उनी चितवनका संगीत शिक्षक किशोर तिवारीकहाँ सिक्न गइन् । त्यसैबेला काठमाडौंमा कम्प्युटर सिक्ने अवसर पाइन् उनले । सिकेलगत्तै एक ट्राभल एजेन्सीमा काम पनि मिल्यो । बिस्तारै उनले राष्ट्रिय, अन्तर्राष्ट्रिय दुवैथरी टिकेटिङ सिस्टम सिकिन् र एक प्रतिष्ठित कम्पनीमा प्रबन्धकको तहसम्म पुगिन् । त्यसै समय उनले भाइ र बहिनीलाई काठमाडौं झिकाएर पढाउन पनि थालिन् । यसरी दिन राम्रै चलिरहेका बेला माथिल्लो पदमा पुग्ने बेलामा उनलाई खुट्टा नभएकाले छानिएन । त्यो विभेद सहन नसकेर मैले जागिर छाडें र एकपटक फेरि प्रयास गर्छॅ भनेर डान्स सिक्ने निधो गरें ।नेपालीमा स्नातकोत्तर गर्दैगर्दा ललितपुरको कलानिधि संगीत महाविद्यालयमा उनले संगीतमा स्नातक पढ्ने अवसर पाइन् । त्यहाँका नृत्य गुरु रवि रानामगर भने सीताको साहस देखेर प्रसन्न हुन पुगेछन् । उनले सजिलै सीतालाई शिष्यका रूपमा स्वीकार गरे ।अनि सुरु भयो उनको जिन्दगीको नयाँ अध्याय । वर्षौंदेखि थाती रहेको नाच्ने रहर तत्कार भनिने कत्थकको ता थै ता मा चाल मिलाउन पाउँदा उनलाई आफ्नो खुट्टा छैन भन्ने नै हेक्का रहेन । त्यसैले, दुई खुट्टा हुनेले पनि हम्मेसी नाच्न नसक्ने कठिन शास्त्रीय नृत्यलाई उनले एउटै खुट्टाले नाच्न सिकिन् एकडेढ वर्षमै । कत्थक भनेको दुई खुट्टाका चाल शास्त्रीयतापूर्वक मिलाएर गर्ने नृत्य हो । यस्तो नृत्य एक खुट्टा भएको मानिसलाई सिकाएको भनेर उनका गुरु रविलाई शास्त्रीय पण्डितहरूले उडाउने काम पनि भयो तर रविले उनलाई सिकाउन छाड्नन्, सीताले पनि सिक्न छाडिनन् । पहिलोपटक महाविद्यालयकै वार्षिकोत्सवमा सार्वजनिक रूपमा उनले कत्थक देखाएकी थिइन् तीन वर्षअघि । त्यतिबेला सीताले जीवनमै सबभन्दा बढी ताली पाइन् । बिस्तारै उनलाई प्रशंसा गर्नेहरू मिले । नाच्न बोलाउने भेटिन थाले । विभिन्न महोत्सवबाट निम्तो आउन थाल्यो । हुँदाहुँदा एक दिन यस्तो आयो कि सीतालाई नाच्ने तालिका मिलाउनै हम्मे पर्न थाल्यो । यही मेसोमा उनी कोरिया पनि पुगेर आइन् । हेर्दाहेर्दै बिचरी भनिएकी सीता मानिसका लागि प्रेरणा पो बन्न पुगिन् । उनीकहाँ अन्तर्वार्ता लिन भनेर क्यामेरा तेर्सिन पनि थाले । मनले खाएको काम गर्न पाएकामा उनको पहिलेको लघुताभास पनि हराएर गएको छ । नाच्न थालेदेखि मलाई आफैंमाथि भरोसा जाग्न थालेको छ, उनी भन्छिन्, अझ धेरै गर्न सक्छु भन्ने आँट पनि आएको छ किनभने मनले खाएको काम गर्दा जति हन्डर मिले पनि त्यो केही जस्तो लाग्दो रहेनछ ।उमेर बढ्दै जाँदा शारीरिक कमजोरी पनि बढ्ने र नाच्ने काममा बिस्तारै शिथिलता आउने तथ्यप्रति सीता सजग छिन् । त्यसैले उनी संगीतको आफ्नो रुचि गायनमा पनि तिखार्दैछिन् । त्यसको सुरुवात केही पछि लाग्ने संगीतको उनको स्न ातकोत्तरको कक्षाबाट हुनेछ । पहिले पनि गीत गाएकी र लेखेकी पनि छिन् सीताले जसको एउटा टुक्रा यस्तो छएउटा एउटा चट्टान फोडेर मर्न मन छआफ्नै कान्ला अनि बारी गोडेर मर्न मन छहे युवा, तिमीहरू विश्वभर भौंतारिएको देख्दामलाई नेपाल लेखेको च्यादर ओढेर मर्न मन छ"
कहिलेसम्म अनागरिक ?,"दाजुभाइले ट्युसन पढाएर आयआर्जनको बाटो खोजेका छन् । बाँच्ने र खानलाउने मात्रै भइरहेको छ, गौरवले भने, अगाडि बढ्ने बाटो रोकिएको छ । कति दिन यस्तै बस्ने हो ? हाम्रो समस्या सरकार, संसद् र राजनीतिक दलले किन बुझ्दैनन् ? नागरिकता अभावमा मोबाइल सिमकार्ड, बैंक खाता, प्यान कार्ड, व्यवसाय अनुमतिपत्र, सवारी चालक अनुमतिपत्रजस्ता कैयन् सामान्य सेवासुविधाबाट पनि उनीहरू वञ्चित छन् । सुनसरी दुहवीका २५ वर्षीय सुनिल साहका बुबासँग जन्मको आधारको र आमासँग वंशजको नागरिकता छ । उनी, उनका दाइ र बहिनीले भने नागरिकता पाएका छैनन् । कारण उही हो बुबासँग जन्मका आधारमा नागरिकता हुनु । नागरिकता नहुँदा निजी क्षेत्रमा पनि काम गर्न नपाएको सुनिलले बताए । प्यान कार्ड बनाउ भन्छन्, त्यसका लागि नागरिकता चाहियो, उनले भने, पाइलापाइलामा चुनौती भोग्दा दिक्क भइसकेको छु । संविधान र कानुनको व्यवस्थाअनुसार जन्मका आधारमा नागरिकता पाएकाका सन्तान नागरिकताविहीन अवस्थामा छन् । उनीहरू राज्यबाट प्राप्त गर्नुपर्ने सेवासुविधा र संविधानप्रदत्त हकअधिकारबाट वञ्चित छन् । म २९ वर्षको भएँ, कहिलेसम्म नागरिकताविहीन भएर बस्नुपर्ने हो ? महोत्तरी मटिहानीका अर्जुन साहले भने, नागरिकता नदिने हो भने देशको नागरिक होइन भनेर लेखेर दिए चित्त बुझाउँथ्यौं । नागरिकताको समस्या भोगिरहेका केही युवा संगठित भएर राज्यविहीन मधेसी युवा संघर्ष समिति बनाएका छन् । साह त्यसको अध्यक्ष हुन् । उनले नागरिकतालाई राजनीतिक मुद्दा नबनाई वास्तविक समस्या बुझेर समाधान गरिदिन आग्रह गरे । राजनीतिक स्तरबाटै पेचिलो बनाइएका कारण २०७५ साउन २२ गते प्रतिनिधिसभामा दर्ता भएको नागरिकता विधेयक संसदीय प्रक्रियामा अल्झिएको छ । प्रतिनिधिसभाको राज्य व्यवस्था समितिले त्यसपछि आएका कयौं विधेयकलाई टुंगो लगाइसक्दा पनि यो विधेयकमा अघि बढ्न सकेको छैन । गत भदौयता समितिमा नागरिकता विधेयकले प्रवेश पाएको छैन । संविधानमा उल्लेख भएजस्तै जन्मका आधारमा नागरिकता प्राप्त गरेका नेपाली नागरिकका सन्तानले वंशजको नागरिकता पाउने प्रावधान प्रस्तावित विधेयकमा छ । तर, त्यो ऐन भएर कहिले आउने हो ? त्यसैको प्रतीक्षामा लाखौं युवायुवती छन् ।समितिले नागरिकता विधेयकलाई धेरै हदसम्म टुंग्याइसकेको छ तर वैवाहिक अंगीकृत प्राप्तिको प्रावधानमा सत्तारुढ दल नेकपाले फरक धारणा राखेपछि विधेयकमा सहमति जुट्न सकेको छैन । समितिमा रहेका नेकपा सांसदहरू नेपाली नागरिकसँग विवाह गरेकी विदेशी महिलालाई विवाह गरेको सात वर्षपछि मात्रै नागरिकता दिनुपर्ने अडानमा छन् । तर, विपक्षी कांग्रेस, समाजवादी र राजपा नागरिकता ऐन २०६३ मा रहेको प्रावधानलाई निरन्तरता दिनुपर्ने पक्षमा छन् । नागरिकता ऐन २०६३ मा नेपाली नागरिकसँग विवाह सम्बन्ध भएको प्रमाण र विदेशी नागरिकता त्याग्ने कारबाही चलाएको प्रमाण पेस गरे विवाहसम्बन्धका आधारमा विदेशी महिलाले अंगीकृत नागरिकता पाउने प्रावधान छ । त्यसभन्दा अगाडिको ऐनमा पनि त्यस्तै प्रावधान थियो । त्यही प्रावधानका आधारमा विदेशी नागरिकता त्याग गरेको हुलाकमार्फत रजिस्ट्री पत्र सम्बन्धित देशमा पठाएपछि विदेशी महिलाले सहजै विवाह सम्बन्धका आधारमा वैवाहिक अंगीकृत नागरिकता प्राप्त गर्दै आएका छन् । समितिमा त्यही एउटा विषयमा दलगत पोजिसन बनेपछि विधेयक अड्किएको छ । समितिमा रहेका नेकपा सांसद विजय सुब्बाले वैवाहिक अंगीकृतसम्बन्धी प्रावधानमा रहेको विवाद समाधानमा ढिलाइ भइरहेकाले विधेयक लामो समयदेखि रोकिएको बताए । भारतमा बिहे गरेर गएका बुहारीलाई सात वर्षपछि मात्रै नागरिकता दिइने प्रावधान रहेको उनले बताए । हाम्रा छोरी उता बिहा भएर जाँदा नागरिकताका लागि सात वर्ष कुनुपर्ने र उताका यता आउँदा तत्कालै पाउने विषयले समानता भएन, उनले भने, यता पनि बिहाको सात वर्षपछि मात्रै नागरिकता दिनुपर्छ भन्ने हो । उनले यही विषयमा समस्या भएर नागरिकता विधेयक अड्किएको दाबी गरे । विवादहरूमा सहमति खोज्न सुब्बाकै नेतृत्वमा उपसमिति बनाइएको थियो । उपसमितिले अन्य विषयमा सहमति जुटाए पनि वैवाहिक अंगीकृत नागरिकता प्राप्तिको प्रावधानलाई विवादकै रूपमा समितिसमक्ष पेस गरेको थियो । नागरिकता विधेयक अड्काइनु हुँदैन, यसलाई शीर्ष राजनीतिक नेतृत्व तहबाटै टुंग्याउनुपर्ने आवश्यकता छ, उनले भने, उहाँहरूलाई समस्याको जानकारी छ । एकपटक यही विषयमा बसेर छलफल गरे निकास आउँथ्यो ।समितिले गत भदौ २८ गते सत्तारूढ दलको दबाब र समितिमा रहेका कांग्रेसका केही सांसदको समर्थनमा विवाह भएर आएको सात वर्षपछि नागरिकता दिने प्रावधान राखेर विधेयकको प्रतिवेदन प्रतिनिधिसभामा पेस गर्ने तयारी गरेको थियो । राजपा र समाजवादी त्यसको विरोधमै थिए । अन्तिम समयमा कांग्रेसले पनि त्यसलाई नस्विकार्ने भन्दै लिखित असहमति राखेको थियो । सत्तारूढ दलकै शीर्ष नेताले बहुमतका बलमा नागरिकता विधेयक अगाडि नबढाउन समितिलाई भनेपछि विधेयक रोकियो ।समिति सभापति शशि श्रेष्ठले अन्तिम समयमा दलहरूले पोजिसन बनाएकाले विधेयक रोकिन पुगेको बताइन् । विधेयक रोकिँदा समाजमा परेको समस्यासँग आफू अवगत रहेको र त्यसलाई अघि बढाउने विषयमा सरकार र राजनीतिक दलहरूसँग संवाद गरिरहेको जानकारी दिइन् । नागरिकता अरू विधेयकजस्तो होइन, यो संवेदनशील र राजनीतिक विषय पनि हो, उनले भनिन्, नागरिकता कानुनमा सबै राजनीतिक दलको सहमति होस् भन्ने हो । त्यसैले केही समय लम्बिएको हो ।लामो समयदेखि विधेयक अड्किएपछि सबै दलका मधेसी सांसदले त्यसप्रति चासो राख्दै आएका छन् । राजपाका लक्ष्मणलाल कर्णले विभिन्न विधेयक अगाडि बढिरहँदा राज्य व्यवस्था समिति नागरिकता विधेयकप्रति उदासीन देखिएको बताए । संविधानले गरेको व्यवस्था कार्यान्वयनमा आउन सकेको छैन, बाबुआमा नेपाली भए पनि छोराछोरी अनागरिक भएर बसेका छन्, उनले भने, न जागिर पाएका छन् न पेसाव्यवसाय गर्न । कर्णकै अगुवाइमा शुक्रबार नागरिकता विधेयककै विषयमा नेकपा, कांग्रेस, राजपा र समाजवादीका प्रतिनिधिमूलक केही मधेसी सांसदबीच छलफल भएको थियो । नेकपाका मातृका यादव, कांग्रेसका अमेरशकुमार सिंह र समाजवादीका प्रदीपकुमार यादवसहितका सांसदले विधेयक छिटो अगाडि बढाउन सबै दलका शीर्ष नेतालाई दबाब दिने सहमति गरेका छन् ।समिति सदस्य कांग्रेस सांसद अमेरशकुमार सिंहले शीर्ष तहमा सहमतिका लागि २४ घण्टाका लागि रोकिएको विधेयकलाई महिनौंसम्म त्यही अवस्थामा राखिनुमा नागरिकको समस्याप्रति सत्तारूढ दलको उदासीनता प्रमुख कारण रहेको बताए । उनले संविधानले नागरिकता पाउने प्रस्ट व्यवस्था गरे पनि नागरिकता नपाइरहेका युवाको समस्या विकराल बन्दै गएकाले त्यसतर्फ संवेदनशील भएर शीर्ष नेताले पहलकदमी लिनुपर्ने जनाए ।"
सनकले सखाप,"ॅरिस समस्या होइनत्यसो त रिसाउनै हुन्न भन्ने पनि होइन । मनोविज्ञहरूका अनुसार रिसका फाइदा पनि छन् । कहिलेकाहीं रिसाउँदा छिट्टै काम बन्छ । प्रगति हुन्छ । सही र यथार्थपरक तरिकाले रिसाउन जानेन भनेचाहिँ दुर्गति निम्तिन्छ । मनोविश्लेषक आचार्यका अनुसार जरुरी नभएको र भएको गरी रिस दुई खालका हुन्छन् । बेढंगको रिसले क्षति गराउँछ । रिस नियन्त्रणका लागि तोडफोड र आक्रमणकै स्थितिमा पुग्नुपर्नेचाहिँ गम्भीर समस्या हो । त्यसैले पहिल्यै व्यक्ति सजग हुनुपर्छ, आचार्यले भने ।जब रिसको मात्रा उकालो लाग्छ, तब व्यक्ति थाहै नपाई आपराधिक कर्मतिर अग्रसर भइरहेको हुन्छ । नेपाल प्रहरीसँग अपराधका कति घटना आवेग प्रेरित छन् वा आपराधिक पृष्ठभूमि नै नभएको व्यक्तिबाट एक्कासि ठूलो अपराध गराइएका घटना कति छन् भन्नेबारे तथ्यांक छैन । डीआईजी थापाले आफ्नो अनुभव पर्गेल्दै भने, प्रतिस्पर्धा, प्रतिशोध र जटिल सामाजिक संरचनाका कारण मान्छेमा आवेग नियन्त्रण गर्ने क्षमता गुम्दै गएको छ । पढाइले मान्छेलाई विनयशील बनाउँछ भन्ने सुनेका छन् तर हिजोआजको पढाइले विनयशीलताभन्दा कटाक्ष सिकाइरहेको हो कि जस्तो लागेको अनुभव उनले सुनाए । एसएसपी ज्ञवालीले २०५१ सालमा सुरु भएको प्रहरी जीवनमा सयौं व्यक्ति हत्याका घटनाको अनुसन्धान गरेका छन् । उनले सयौं अपराधीसँग बयान लिए । उनी कर्तव्य ज्यानका धेरैजसो घटना तत्क्षणमा उत्पन्न हुने आवेग र त्यसलाई सम्हाल्न नसक्दा हुने दुर्घटनाका रूपमा अर्थ्याउँछन् । उनले भने, सबै मान्छेमा आपराधिक मनोवृत्ति हुँदैन । कतिपय आवेगमा आएर र कतिपय होस गुमाउँदा पनि अपराधकर्म गर्न पुग्छन् । २०५३ सालयता लगातार अपराध अनुसन्धानमा समय बिताएका उनले २०७३ मा जिल्ला प्रहरी कार्यालय रूपन्देहीको प्रमुख छँदा अनुसन्धान गरेको एउटा कर्तव्य ज्यानसम्बन्धी घटना सुनाए । बाबुले कान्छी आमातिरका छोरालाई धेरै अंश दिएको र आफ्नी आमालाई बेवास्ता गरेको भन्दै एक युवाले आफ्नै दाइको हत्या गरे । प्रहरीको बयानका क्रममा ती युवाले आफूले न्यायका निम्ति समाज गुहारेको, प्रहरी र अड्डा अदालतदेखि स्थानीय प्रशासनसम्म धाएको तर कसैले कुरा नसुनेपछि आवेगमा हत्या गरेको स्विकारे । ज्ञवालीले भने, मेरो कुरा कसैले सुन्दैन भन्ने निष्कर्षमा पुगेपछि उनीभित्र जम्मा भएको प्रतिशोध आवेगमा फेरियो र उनले हत्या गरे । आफू हेपिएको वा दबाइएको महसुस गर्नेहरूले वा आफ्नो कुरा कसैले नसुन्ने भयो भन्ने निष्कर्षमा पुगेकाहरूले पनि आफ्नो उपस्थिति वा शक्ति देखाउन अपराध गर्ने गरेका उदाहरण भेटिन्छन् । ज्ञवालीका अनुसार मानिसभित्र हुर्किरहेको रिस, चिन्ता, छटपटीलाई कम आँक्दा पनि त्यो कहिलेकाहीं अपराधका रूपमा प्रकट हुन्छ । दाजुभाइबीच हुने जग्गासम्बन्धी विवाद, विवाहेत्तर सम्बन्ध वा प्रेममा हुने धोका जस्ता विषयमा पनि मानिसभित्र अचानक आवेग प्रकट हुने र त्यसले अपराध गराउने गरेको उनले बताए । आवेशजन्य अपराधका घटनालाई नियाल्दा लाग्छ, व्यक्तिलाई केही चित्त नबुझ्नेबित्तिकै उसले तोडफोड र हमला गर्यो भन्ने गरिन्छ तर ऊ त्यस अवस्थासम्म कसरी पुग्यो भन्ने ख्यालै गरिन्न । समाजशास्त्री मीना उप्रेतीका अनुसार हरेक व्यक्तिको आवेगका पछाडि अनेक कारण हुन्छन् । आवेग त प्रस्फुटन भएर देखिएको मात्र हो । कोही पनि एक्कासि आवेशमा आएको हुन्न । सामाजिक परिवेशले उसलाई त्यस्तो बनाएको हुन्छ, समाजशास्त्री उप्रेती भन्छिन्, सबै रिस पोख्न बहाना खोजिरहेको हुन्छ । जब परिस्थिति मिल्छ, विस्फोट भइहाल्छ । उनका अनुसार निराशा, छटपटी, असन्तुष्टि, विभेदले व्यक्तिलाई भित्रदेखि आक्रोशित बनाइरहेको हुन्छ, उसले रिस पोखेन भन्दैमा उसलाई रिस उठ्दैन भन्ने हुन्न । लामो समयसम्म सहेर बसेको व्यक्तिबाटै गम्भीर अपराध हुन सक्ने विज्ञहरू औंल्याउँछन् । जटिल बनिरहेको सामाजिक संरचना, घरभित्रको असमानता, लैंगिक हिंसा, न्याय र प्रशासनप्रति अविश्वासले व्यक्तिमा आक्रोश पलाउँछ । हेपिएको, बेवास्तामा परेको, आफूबाट अरूले राखेको आकांक्षा पूरा गर्न नसकेको वा आफूले धोका पाएको भए त्यस्ता व्यक्ति हिंसात्मक हुने सम्भावना ज्यादा हुन्छ । अनेक पारिवारिक र सामाजिक समस्याले मानसिक रूपमा जर्जर बनाएपछि मायाकरुणा हराउँछ । त्यस्तो बेला प्रतिशोध साँध्ने सोचाइ आउँछ, समाजशास्त्री उप्रेतीले भनिन् । व्यक्तिगत समस्या र समाजभित्रका असमानताको निराकरण गर्दा आवेग घट्छ । मनोविश्लेषकहरूका अनुसार समाजविरोधी व्यक्तित्व विकार भएका र लागूऔषध प्रयोगकर्ताले आवेगमा जे पनि गरिदिन्छन् । जब मस्तिष्कमा रहेको न्युरो केमिकल असन्तुलित हुन्छ, रिस केन्द्र सक्रिय हुन्छ र बदलाको भाव जन्मिन्छ । यस्तो हुनमा व्यक्तिको बुझाइ, भोगाइ, ज्ञान, विवेक, स्कुल, समाज, संगत, रहनसहनले भूमिका खेल्छ । तीव्र सहरीकरणले तनाव थपेको छ । आफन्तबीच दूरी बढेको छ । भागदौड र एक्लोपना छ । आर्थिक हैसियत समान छैन । हामीले महत्त्व नदिएका यस्ता पक्षले आवेगको जन्म गराउँछन्, मनोविश्लेषक आचार्यले भने । उनका अनुसार अव्यवस्थित खानपान र कुलतले रिस थाम्ने क्षमता घट्छ । एसएसपी ज्ञवाली २०७३ ताका जिल्ला प्रहरी कार्यालय झापामा प्रमुख हुँदाको घटनाले आचार्यको भनाइ पुष्टि गर्छ । ज्ञवालीले त्यति बेला सार्वजनिक ठाउँमा एउटा शव फेला परेको सूचना पाए । घटनास्थलमा मुचुल्का उठाएपछि उनले मृतककी श्रीमतीलाई बयानका लागि बोलाए । थापाले सुनाए, मलाई उक्त हत्या कसले गर्यो भन्नेबारे धेरै सुइँको थिएन । तैपनि केही संकेत फेला परिहाल्छ कि भनेर मैले उनलाई तिमीले किन श्रीमान्को त्यति बेस्सरी हिर्काएको भनेर सोधें । अँध्यारोमा हानेको ढुंगा जस्तो प्रश्नले सही निसानामा लागेछ । श्रीमान्ले मदिरा खाएर आफूलाई कुट्ने हुनाले उनी आजित थिइन् । त्यही भएर उनले आवेगमा श्रीमान्लाई मारेकी रहिछन् । डीआईजी थापाले भने, मान्छेभित्र आवेग हुर्किराख्ने सामाजिक कारण पत्ता लगाउने हो भने यस्तो अपराध रोक्न सकिन्थ्यो ।हामीकहाँ मानसिक स्वास्थ्यलाई महत्त्व दिइन्न । हरेक अपराधलाई सजायबाटै निर्मूल गर्न सकिने सोचाइ व्याप्त छ । समाजमा बढ्दो तनाव र त्यसबाट सिर्जिएको बेचैनीले पनि अपराध गर्न प्रेरित गर्छ । आवेश क्षणभरको सनकमात्र होइन, व्यक्तिले दैनिक जीवनमा भोग्ने हन्डरको एकीकृत रूप हो भन्ने चेतना हामीकहाँ छैन । परिवारका सदस्यले एकअर्काको समस्यामा ध्यान दिने, बानीव्यवहार नियाल्ने अनि आत्मबल प्रदान गर्ने चलन हराएको छ । फलतः व्यक्तिमा न आफन्तप्रति दया र करुणा हुन्छ, न आफ्नै जीवनप्रति माया । मनोविश्लेषक आचार्यको सुझाव छ, आफन्तले असामान्य व्यवहार, अस्वाभाविक गतिविधि, अनियन्त्रित तर्कवितर्क गर्न थाले भने परामर्शको खाँचो रहेछ भनेर बुझ्नुपर्छ ।"
कोरोना संक्रमितलाई छैन आईसीयू,"(काठमाडौं)  विश्व स्वास्थ्य संगठनले नेपाल नोवल कोरोना भाइरस (कोभिड१९) संक्रमणको उच्च जोखिममा रहेको सूची सार्वजनिक गरेसँगै सरकारले अस्पताललाई आइसोलेसन वार्ड र भेन्टिलेटरसहितको आईसीयू बेड तयारी अवस्थामा राख्न निर्देशन दिइसकेको छ । तर अधिकांश अस्पतालले बेवास्ता गरेका छन् । आईसीयू बेड अभाव रहेको भन्दै अस्पतालहरूले आइसोलेसन वार्ड र भेन्टिलेटरसहितको आईसीयू बेड व्यवस्थापन गर्न नसकिएको बताएका छन् ।देशकै एक मात्र सरुवा रोग अस्पतालमा तीन वटा आईसीयू बेड छन् । शुक्रराज ट्रपिकल तथा सरुवा रोग अस्पतालका ती बेडमा हाल एचआईभीलगायत अन्य सरुवा रोगका बिरामी छन् । तत्काल कोभिड१९ का बिरामी नदेखिएकाले आईसीयू बेड छुट्याएर नराखिएको एक चिकित्सकले बताए । भोलि कुनै बिरामी कोभिड१९ ले गम्भीर भएर आईसीयू चाहियो भने पहिलेदेखि बसेका बिरामी हटाउन मिल्छ, ती चिकित्सकले भने, भेन्टिलेटरसहितको आईसीयू चाहिए अन्य अस्पतालमा छन् भनेर ढुक्क छौं । इपिडिमियोलोजी तथा रोग नियन्त्रण महाशाखा (ईडीसीडी) का पूर्वनिर्देशक डा बाबुराम मरासिनीका अनुसार कोभिड१९ का बिरामीमध्ये ५ प्रतिशत शिथिल हुन सक्छन् । त्यस्ता बिरामीलाई भेन्टिलेटरसहितको आईसीयूमा राखेर उपचार गर्नुपर्छ । कोभिड१९ जस्तै आपतकालीन अवस्था वा महामारी व्यवस्थापनका लागि सबै अस्पतालले २० प्रतिशत बेड सधैं खाली राख्नुपर्छ, यो अन्तर्राष्ट्रिय मापदण्ड हो, उनी भन्छन् । केही अस्पतालले कोभिड१९ का बिरामी राख्न आइसोलेसन वार्ड बनाए पनि आईसीयू बेड खाली छैनन् । टेकु अस्पताल अन्य अस्पतालमा रिफर गरौंला भनेर ढुक्कसाथ बसेको पनि अन्य अस्पतालले बेड छुट्याएका छैनन् । पाटन अस्पतालमा भएका ६ वटा आईसीयूले नियमित बिरामीलाई नै नपुगेको निर्देशक डा विष्णुप्रसाद शर्माले बताए । हामीले ६ बेडको आइसोलेसन वाड छुट्याएका छौं, उनले भने, कोभिड१९ का बिरामी आए पनि आईसीयूमा बसेका बिरामीलाई हटाउन सक्दैनौं । भोलि भेन्टिलेटर चाहिने बिरामी आइहाले टेकु नै पठाउने उनले बताए । निजामती (सिभिल) अस्पतालमा भेन्टिलेटरसहितका पाँच वटा आईसीयू बेड छन् । निर्देशक डा दीर्घराज आरसीका अनुसार कोभिड१९ का बिरामीकै लागि भनेर आईसीयूसहितका बेड छुट्याउन सक्ने अवस्था छैन । त्यस्ता बिरामी आइहाले सरकारले हामीलाई आईसीयू र तालिम प्राप्त जनशक्तिको व्यवस्था गरिदिनुपर्छ, उनले भने, बसिरहेका बिरामी सारेर अरुलाई कसरी राख्ने ? त्रिवि शिक्षण अस्पताल महाराजगन्जमा भेन्टिलेटरसहितका ११ वटा आईसीयू बेड छन् । सरकारको निर्देशनअनुसार अस्पतालले ६ बेडको आइसोलेसन वार्ड बनाए पनि आईसीयू खाली छैनन् । आइसोलेसन वार्ड पनि मापदण्डअनुसार नभएको भन्दै अर्को बनाउन सरकारले निर्देशन दिएको अस्पतालका निर्देशक डा प्रेम खड्गाले बताए । कोभिड१९ का बिरामी आइहाले भने आईसीयूका अन्य बिरामीसमेत जोखिममा पर्छन्, उनले भने, आईसीयू नै चाहिने बिरामी आए टेकु वा अन्य अस्पताल पठाउँछौं । वीर अस्पतालमा भने कोभिड१९ का बिरामीकै लागि भनेर एउटा आईसीयू छुट्याइएको छ । आईसीयूसम्म संक्रमित बिरामी लैजानका लागि छुट्टैखाले बाटोसमेत व्यवस्थापन गरिएको छ । ६ वटा क्याबिनलाई आइसोलेसन वार्डमा परिणत गरिएको ईडीसीडीका निर्देशक डा वासुदेव कार्कीले बताए । वीरमा भएका भीआईपी र भीभीआईपी वार्ड सधैं खाली हुन्छन्, उनले भने, तिनलाईसमेत आइसोलेसन वार्डमा परिणत गर्न आग्रह गरेका छौं । यसबाहेक वीरमा २० बेडको आईसीयू विस्तार गर्न स्वास्थ्य मन्त्रालयले निर्देशन दिइसकेको छ । कोभिड१९ को जोखिम उच्च रहेकाले अन्य अस्पतालमा आइसोलेसन वार्ड र आईसीयू खोज्नुभन्दा छुट्टै अस्पताल निर्माण गर्नुपर्ने डा मरासिनीको भनाइ छ । छुट्टै अस्पताल बनाउन नसके सञ्चालनमा नआएका ठूला होटलमा क्वारेन्टाइनसहितको अस्पताल चलाउन सकिन्छ, उनले भने, यसो गर्दा कोभिड१९ का बिरामीले उपचार पाउँछन् । अन्य अस्पतालमा बसेका बिरामीमा जोखिम पनि हुँदैन । उनका अनुसार संक्रमण व्यवस्थापन गर्न अस्पतालमा पर्याप्त पूर्वाधार मात्र होइन, तालिम प्राप्त स्वास्थ्यकर्मीको समेत अभाव छ । संक्रमणजन्य रोगको उपचारका लागि सामान्य नर्स र प्रयोगशालाकर्मीले काम गरेर हुँदैन, उनले भने, विशेष तालिम नै दिनुपर्ने हुन्छ, जस्तो सन् २००६ तिर फैलिएको बर्डफ्लुका लागि हामीले ४० जना स्वास्थ्यकर्मीलाई विदेश नै लगेर तालिम दिएका थियौं । कोरोना भाइरस संक्रमित बिरामी भर्ना हुने अस्पतालमा स्वास्थ्यकर्मी र अस्पताल आउजाउ गर्ने मानिसलाई सर्ने उच्च जोखिम रहेको उनले बताए । कोरोनाका बिरामी हिँडेको बाटो नै कोही हिँड्नु हुँदैन, वार्डमा बिरामी लैजाँदा छुट्टै बाटोबाट बनाउनुपर्छ, उनले भने, आइसोलेसन वार्ड या आईसीयू बराबरका बिरामीमा सजिलै यो संक्रमण सर्छ ।टेकु अस्पतालका निर्देशक डा सागरराज भण्डारीले चीनबाट ल्याइएका १ सय ७५ जना नेपालीलाई राखिएको भक्तपुरको खरिपाटीस्थित विद्युत् प्राधिकरणलाई नै अस्पतालको क्वारेन्टाइन बनाउन सकिने बताउँछन् । त्यहाँको ठाउँ हामीले पाउने हो भने हामी त्यहीँ भेन्टिलेटरसहितको आईसीयू र क्वारेन्टाइनको व्यवस्था गर्न सक्छौं, उनले भने, यसो गर्दा हामीलाई अन्य अस्पतालको आइसोलेसन र क्वारेन्टाइनको आवश्यकता पर्दैन होला । कोभिड१९ का बिरामी राख्न तोकिएका अस्पतालले आकस्मिक शल्यक्रियाबाहेक नियमित शल्यक्रिया मात्रै रोकेर भए पनि आईसीयूको व्यवस्थापन गर्नुपर्ने स्वास्थ्य मन्त्रालयका प्रवक्ता डा विकास देवकोटाले बताए । नयाँ शल्यक्रिया नभएपछि आईसीयू खाली गर्न मिल्छ, उनले भने, दुर्घटना या नगरी नहुने बिरामीको मात्रै शल्यक्रिया गरेर भए पनि कोभिड१९ का बिरामीको उपचार अस्पतालले गर्नुपर्छ ।पूर्वतयारी पर्याप्त छैनजनस्वास्थ्य विशेषज्ञहरूले कोभिड१९ को संक्रमणविरुद्घ सरकारको पूर्वतयारी पर्याप्त नरहेको बताएका छन् । उनीहरूले एक्कासि संक्रमण देखिएको खण्डमा समस्या भयावह हुने भन्दै सतर्कतातर्फ मात्र नभई रोकथाम र उपचारतर्फ केन्द्रित हुनुपर्ने बताएका छन् । संक्रमण रोकथामका लागि सरकारले गरेको पहल सकारात्मक रहे पनि सबैभन्दा ठूलो कमजोरी तयारीबारे हो, जनस्वास्थ्यविद् डा शरद वन्तले भने, रोक्ने प्रयास गर्दागर्दै संक्रमण हुन सक्छ, त्यस्तो अवस्थाका लागि तयारी असाध्यै न्यून छ । उनले सानो संख्यामा बिरामी देखिए पनि राख्ने ठाउँको अभाव रहेको औंल्याए । एक्कासि पाँचसात सय जनाको परीक्षण गर्नुपर्यो भने स्थिति भयावह हुन्न सक्छ, वन्त भन्छन्, अन्य मुलुकमा बीसौं हजारको परीक्षण भइरहेको छ, हाम्रो तयारी खोइ ? स्वास्थ्य मन्त्रालयका अनुसार हालसम्म कोभिड१९ भएनभएको यकिन गर्न ४ सय ३७ जनाको नमुना राष्ट्रिय जनस्वास्थ्य प्रयोगशालामा परीक्षण गरिएको छ । हालसम्म चीनबाट फर्केका एक विद्यार्थीमा संक्रमण देखिएको थियो, उनी अहिले पूर्ण स्वस्थ छन् । ईडीसीडीका पूर्वनिर्देशक डा मरासिनी सानो संख्याको नमुना परीक्षण गरेर मात्र संक्रमण छैन भन्न नसकिने बताउँछन् । संक्रमण फैलिएको खण्डमा कसरी जुध्ने भन्ने तयारीमा सरकार नरहेको ईडीसीडीकै पूर्वनिर्देशक डा जीडी ठाकुरले बताए । सरकारी निकाय गर्मीयाम आएपछि संक्रमणको सम्भावित खतरा आफैं कम हुने मनस्थितिमा रहेको उनको दाबी छ । डा ठाकुर भन्छन्, सरकार र सरकारी निकाय मौसम हेरिरहेका छन्, तयारी गरिरहेका छैनन्, भएका तयारी पनि सुस्त छ ।डा मरासिनीले वुहानबाट नेपालीलाई फर्काउन मात्र दुई साता लाग्नु तयारीको अभाव पुष्टि भएको दाबी गर्छन् । रोग निदान र उपचारमा तयारी छैन, आवश्यक पर्यो भने ठूलो संख्यामा आइसोलेसन र क्वारेन्टाइनमा कहाँ राख्ने ? सरकारले अत्यावश्यक खाद्यान्न र औषधिको आपूर्ति कसरी गर्नेजस्ता तयारी नै गरेको देखिन्न ।कोभिड१९ बारे जनचेतना फैलाउन नसकिएका कारण काठमाडौंजस्तो भीडभाडयुक्त स्थानमा पनि भोजभतेर, बैठक चलिरहेको डा वन्तको भनाइ छ । हाल सरकारी निकाय, सघसंस्थाको घर या कार्यालयमै बसेरै हुन सक्ने कामसमेत सार्वजनिक ठाउँमा भेला आयोजना भइरहेको उनले बताए । सामाजिक संघसंस्थाले पनि खासै चासो देखाएका छैनन्, यस अर्थमा चेतना छ भन्ने अवस्था छैन, डा वन्त भन्छन् । स्वास्थ्य मन्त्रालयका प्रवक्ता देवकोटाले देशमा कोभिड१९ को संक्रमण देखिइनसकेकाले सरकार हाल रोकथाममा बढी केन्द्रित रहेको बताए । पूर्वतयारी सार्वजनिक नगरेको मात्र हो, संक्रमण देखिइहाल्यो भने के गर्ने भनेर सरकारले भित्रभित्रै काम गरिरहेको छ, उनले भने ।भीडभाड हुने खालका कार्यक्रम नगर्न आग्रहविश्वव्यापी रूपमा फैलिइरहेको कोभिड१९ को सम्भावित जोखिमका कारण सरकारले भीडभाड हुने प्रकृतिका कुनै पनि कार्यक्रम नगर्न आग्रह गरेको छ । गृह मन्त्रालयद्वारा शनिबार जारी विज्ञप्तिमा होली (फागु पूर्णिमा) मा विगतमा जस्तो भेला हुने, लोला तथा पानीछ्याप्ने, शरीरमा अबिर र रङ दल्नेलगायत कार्य जोखिमपूर्ण हुने भएकाले त्यसो नगर्न आग्रह गरिएको छ । सन्निकट होलीमा भीडभाड र जमघट गर्ने, लोलापानी फ्याँक्ने, शरीरमा रङ, अबिर दल्ने कार्य जोखिमपूर्ण हुने हुँदा त्यस्तो कार्यसमेत नगर्नूनगराउनू हुन आम दाजुभाइ, दिदीबहिनीमा हार्दिक अनुरोध छ, गृहको विज्ञप्तिमा उल्लेख छ । गृहले विज्ञप्तिमा सीमा नाकाहरूमा प्रभावकारी स्वास्थ्य परीक्षणका लागि आवश्यक कार्य गरिरहेको जनाएको छ ।"
यातना दिने शिक्षिका पक्राउ,"(काठमाडौं)  परीक्षामा कम नम्बर ल्याएको भन्दै विद्यार्थीलाई यातना दिने जडीबुटीस्थित जागृति एकेडेमीकी सामाजिक विषयकी शिक्षिका सीतालक्ष्मी कर्माचार्य पक्राउ परेकी छन् । महानगरीय प्रहरी वृत्त नयाँ बानेश्वरको टोलीले उनलाई शनिबार बिहान पक्रेको हो ।कर्माचार्यले १० वर्षदेखि उक्त विद्यालयमा पढाइरहेकी थिइन् । प्रहरी वृत्त बानेश्वरको हिरासतमा रहेकी उनले आफूले नियतवश यातना नदिएको र उक्त घटनाबाट आफू दुखित बनेको प्रारम्भिक बयान दिएकी छन् । यो घटनाबाट म लज्जित छु, नियतवस मैले त्यस्तो कार्य गरेको होइन, उनको बयान उद्धृत गर्दै अनुसन्धानमा खटिएका प्रहरीले भने, आवेग र आक्रोशमा यस्तो घटना हुन पुग्यो । घटनाबारे विद्यालयका प्रिन्सिपल र अभिभावकलाई बोलाएर प्रहरीले जानकारी लिएको छ ।उनले बिहीबार कक्षा ६ का २५ र ७ का नौ जना विद्यार्थीले आन्तरिक परीक्षामा कम नम्बर ल्याएको भन्दै पाखुरा र नाडीमा पेन्सिल तिखार्ने ब्लेडले चिर्न लगाएकी थिइन् । उनले हातमा ब्लेडले नचिरे आफैंले चिरिदिने धम्की दिएकी थिइन् । जति नम्बर कम आएको छ, त्यति नै पटक हातमा चिर्न लगाइएको थियो । सबैभन्दा कम नम्बर ल्याउने विद्यार्थीलाई १५ पटकसम्म चिर्न लगाइएको थियो । त्यसको भोलिपल्ट शुक्रबार अभिभावक आएर शिक्षिकाले आफ्ना छोराछोरीमाथि यातना दिएको भन्दै विद्यालयमा उजुरी गरेका थिए । त्यसपछि विद्यालयको आकस्मिक बैठकले कर्माचार्यलाई शुक्रबारै बर्खास्त गरेको थियो । यातना पाउनेमध्येकी कक्षा ६ की छात्रा विपासा गौतमका आफन्त प्रेम गौतमका अनुसार बिहीबार कम नम्बर ल्याउने विद्यार्थीलाई शिक्षिकाले जति नम्बर ल्याएको हो, त्यति नै संख्यामा नाडीमा ब्लेडले चिर्न लगाएकी थिइन् । आन्तरिक परीक्षामा २० नम्बरमा कम्तीमा १५ नम्बर ल्याउनुपर्ने, नभए हात काटिदिने धम्की शिक्षिकाले दिएकी रहिछन्, प्रेमले भने, घरमा यो कुरा भने चिरेको ठाउँमा नुनखुर्सानी दलिदिने भन्दै धम्क्याएपछि विद्यार्थीले हात रक्ताम्य हुँदा पनि नभनी बसेका रहेछन् ।विपासा विद्यालय जान नमानेपछि सोधखोज गर्दा बल्ल घटनाबारे खुलेको उनले बताए । दाहिने हातमा ब्लेडले चिरेको घाउ देखिएपछि उजुरी गर्न उनीहरू विद्यालय गएका थिए । अन्य दुई विद्यार्थीले पनि घरमा बताएका रहेछन् । सुरुमा विद्यालयले घटना सामान्य भन्दै यातना दिनेलाई बचाउन खोजेको थियो । अभिभावकको भीड लागेपछि मात्रै बाध्य भएर शिक्षिकालाई सेवाबाट बर्खास्त गरेको गौतमले बताए । यस प्रकारको दण्ड दिने कार्यलाई निरुत्साहन गर्दै शिक्षकहरूबाट दण्डरहित शिक्षणको सम्मान गर्दै कर्माचार्यलाई फागुन २३ देखि लागू हुने गरी विद्यालयको शिक्षक पदबाट अवकाश दिने निर्णय विद्यालय व्यवस्थापन समितिको निर्णयअनुसार सम्बन्धित सबैमा जानकारी गराइन्छ, विद्यालयले जारी गरेको विज्ञप्तिमा छ ।महानगरीय प्रहरी परिसर काठमाडौंका एसएसपी उत्तमराज सुवेदीले आरोपित शिक्षिकाविरुद्ध जिल्ला प्रशासन कार्यालयबाट म्याद थप गरेर अभद्र व्यवहारको कसुरमा मुद्दा चलाइने बताए । आइतबार म्याद थप गरेर घटनाको अनुसन्धान गर्छौं, सुवेदीले भने, शिक्षकले विद्यार्थीलाई यातना दिएर पढाउन पाउँदैन, यो कानुनी अपराध हो । अभद्र व्यवहारमा आरोपित कसुरदार ठहरिए १० हजार रुपैयाँ जरिवाना वा १ वर्षसम्म कैद वा दुवै सजाय हुन सक्ने व्यवस्था मुलुकी अपराध संहिता २०७४ को दफा ११८ मा छ ।"
प्रधानमन्त्रीलाई फिजियोथेरापी,(काठमाडौं)  मिर्गौला प्रत्यारोपणपछिको उपचारमा संलग्न चिकित्सकहरूले प्रधानमन्त्री केपी शर्मा ओलीलाई त्रिवि शिक्षण अस्पतालको आईसीयूमा सामान्य हिँड्डुल गराउनुका साथै फिजियोथेरापीलाई निरन्तरता दिएका छन् । ओलीको स्वास्थ्यमा अपेक्षित सुधार भइरहेको अस्पतालका कार्यकारी निर्देशक डा प्रेमकृष्ण खड्गाले जनाएका छन् । उनलाई सामान्य खाना समेत दिन थालिएको छ । अस्पतालका अनुसार ओलीका महत्त्वपूर्ण तथा प्रयोगशालासँग सम्बन्धित स्वास्थ्य सूचकहरू समेत सामान्य अवस्थामा छन् । मिर्गौला दिने भान्जी समीक्षा संग्रौलाको स्वास्थ्य अवस्थामा समेत राम्रो सुधार भइरहेको अस्पतालले जनाएको छ । गत बुधबार मिर्गौला प्रत्यारोपण गरिएका ओलीलाई शिक्षण अस्पतालको लिभर ट्रान्सप्लान्ट आईसीयूमा राखिएको छ । संक्रमण नियन्त्रण रणनीतिअन्तर्गत प्रधानमन्त्री ओलीलाई परिष्कृत आईसीयूमा राखिएको हो । मिर्गौला प्रत्यारोपण भएका बिरामीलाई रेनल ट्रान्सप्लान्ट युनिट मा राख्ने गरिन्छ । चिकित्सक विश्वस्त नभएसम्म प्रधानमन्त्रीलाई आईसीयूमै राखिने अस्पतालले जनाएको छ । हाल प्रधानमन्त्री अन्य बिरामीभन्दा पृथक् अत्याधुनिक आईसीयूमा भएकाले अस्पताल बसाइ लम्ब्याउँदा अस्पतालजन्य संक्रमणको जोखिम नरहने चिकित्सकले बताएका छन् । प्रधानमन्त्रीलाई शुक्रबारै दुखाइनाशक औषधि बन्द गरिएको थियो ।
सीद्वारा स्वास्थ्यलाभको कामना,"चीनका राष्ट्रपति सी चिनफिङले प्रधानमन्त्री केपी शर्मा ओलीको शीघ्र स्वास्थ्यलाभको कामना गरेका छन् । राष्ट्रपति सीले प्रधानमन्त्री ओलीलाई शनिबार सन्देश पठाएर मिर्गौला प्रत्यारोपण गरेको जानकारी पाएको उल्लेख गर्दै आफ्नो सरकार, चिनियाँ जनता र आफ्नातर्फबाट स्वास्थ्यलाभको कामना गरेका हुन् । सीले सन्देशमा दुई देश तथा चिनियाँ कम्युनिस्ट पार्टी र नेकपाबीचको सम्बन्धलाई थप विस्तार गर्दै त्यसलाई गतिशील बनाउन तथा दुई देशका जनताको हितमा द्विपक्षीय सहयोगलाई अझ सुदृढ तुल्याउन प्रधानमन्त्री ओलीसँग काम गर्न प्रतीक्षारत रहेको उल्लेख गरेका छन् ।"
शिक्षिकाले पाइनन् न्याय,"(काठमाडौं)  सुत्केरी बिदा नदिने प्रधानाध्यापक सुरेन्द्र केसीविरुद्ध जाहेरी दिएकी शिक्षिकाले पाँच महिना बित्दासम्म न्याय पाएकी छैनन् । काठमाडौंको असनस्थित त्यौड माविकी शिक्षिका लक्ष्मी अर्याललाई सुत्केरी बिदा नदिएर धपेडीका बीच काममा खटाइएको थियो । भदौ पहिलो हप्ता थापाथलीस्थित प्रसूतिगृहमा उनले जन्माएको शिशुको मृत्यु भएको थियो । केसीको यातनाजन्य व्यवहारले शिशु गमाउनुपरेको भन्दै अर्यालले सोही बेला उजुरी दिएकी थिइन् । असोज ९ गतेको थुनछेक आदेशमा काठमाडौं जिल्ला अदालतका न्यायाधीश ऋषिराम निरौलाको इजलासले घटनाको प्रकृतिबाट प्रस्तुत मुद्दा निरन्तर सुनुवाइमा राखी शीघ्र न्याय गर्नुपर्ने आदेश दिए पनि मुद्दा अहिलेसम्म किनारा लागेको छैन । पीडितले गर्भावस्थाको अस्वस्थताका कारण गतवर्षको माघ अन्तिम सातादेखि बिदा मागेको देखिन्छ । पटकपटक बिदा माग्दा बिदा पाउनुको साटो स्पष्टीकरण दिनुपरेपछि शारीरिक र मानसिक आराम नपाएर नवजात शिशुलाई गुमाउनुपरेको उनको भनाइ छ । पीडा खेप्न थालेको वर्षदिन भइसक्यो, प्रहरी र अदालत पुगेको छ महिना बित्यो, न्याय पाइएन, पीडितको गुनासो छ । घटना बाहिरिएपछि काठमाडौं महानगरपालिकाको शिक्षा विभागले तत्कालीन निमित्त प्रअ केसीको बढुवा रोक्का गरेको बताएको थियो । केसीले विभागबाट माघ २७ मा आएर बढुवाको पत्र बुझेका छन् । काठमाडौं महानगर, शिक्षा व्यवस्थापन नियमावली ०७४ को नियम ५० को उपनियम ५ (क) र (ख) मा भने यातनाजन्य व्यवहार देखाएमा सामुदायिक विद्यालयका प्रधानाध्यापकलाई हटाउनुपर्ने प्रावधान उल्लेख छ । महानगरमा शिक्षा विभागका निमित्त प्रमुख तारापति खरेलले बढुवा रोक्का गरेर औचित्य नदेखिने भएकाले पत्र दिएको बताए । साउनमै कार्यपालिकाले निर्णय गरिसकेको निर्णय भएकोले रोकेर राख्न औचित्यपूर्ण देखिएन, पत्र लिएर गए, उनले भने । विद्यालय व्यवस्थापन समितिको अध्यक्षमा विजय माली हुँदा केसी र अर्यालको केस समितिले मिलाउने नभई कानुनबमोजिम हुनुपर्ने निर्णय भएको थियो । समितिमा मालीको पदावधि सकिएपछि दुई महिनाअघि समिति अध्यक्ष बनेका दीपक तुलाधारले केसीको मुद्दा मिलाउन सहयोग गरेको पाइएको छ । विद्यालयको वातावरणमा खलल नपुगोस् भन्ने मेरो कन्सर्न हो, अदालतको केस अदालतबाटै निर्णय हुन्छ, त्यसमा मैले बोल्न मिल्दैन, उनले कान्तिपुरसँग भने । स्रोतका अनुसार केसी मुद्दालाई ढाकछोप गर्न अझै पनि प्रयासरत छन् । केसीलाई यसबारे बुझ्दा सम्पर्कमा आउन चाहेनन् । अधिवक्ता मीरा ढुंगानाले केसीको बढुवाले नियोजित रूपमा पीडितलाई थप अन्याय गर्ने काम भइरहेको बताइन् । आरोपितलाई निलम्बन गरेर अदालतको अनुसन्धानमा सहयोग गर्नुपर्नेमा बढुवा गरिदिएर पीडकलाई सफाइ पाउने बाटो खुल्ने भयो, उसले जे चाह्यो त्यही हुने भो, पीडितले न्याय नपाउने भयो, उनले भनिन् । प्रअ केसीले मानवीय संवेदना नदेखाएकै कारण गर्भमै शिशुको मृत्यु भएको भन्दै शिक्षिका अर्यालले भदौ २२ मा महानगरीय प्रहरी परिसर टेकुमा उजुरी दिएकी थिइन् । प्रहरीले १६ दिनपछि उजुरी दर्ता गर्दर् ैकेसीलाई पक्राउ गरेको थियो । महानगरीय प्रहरी परिसरको हिरासतमा चार दिन बसेका उनी जिल्ला अदालतको थुनछेक आदेशबाट ५० हजार धरौटीमा छुटेका थिए । कात्तिकमा साक्षी बकपत्रपछि एउटा पनि पेसी हुन पाएको छैन । यसले न्यायिक प्रक्रियामा असर पुर्याउन खोजेको अधिवक्ता यमकुमार योञ्जनले बताए । यो मुद्दा सुरक्षित मातृत्वसँग जोडिएकाले दुईदेखि तीन महिनाभित्रमा टुंगिनुपर्ने हो, अहिलेसम्म लम्बिँदा न्यायपालिका पीडितमैत्री नभएको देखिन्छ, उनले भने, न्याय दिन ढिलाइ गर्नु भनेको न्याय नपाउनुसरह हो, पीडित झन पीडामा पर्नु हो । मुलुकी फौजदारी संहिताअनुसार गर्भवतीलाई भेदभावपूर्ण व्यवहार गर्ने प्रअलाई तीन वर्षसम्मको कैद वा ३० हजार रुपैयाँ जरिवाना वा दुवै सजाय हुन सक्ने व्यवस्था छ ।"
तयार भए आइसोलेसन वार्ड,"(हेटौंडा)  कोरोना भाइरस जोखिमलाई ध्यान दिई दोलखाको भीमेश्वर, रसुवाको धुन्चे र नुवाकोटमा आइसोलेसन वार्ड तयार पारिएको छ । भीमेश्वर नगरपालिकामा १० बेडको र रसुवाको धुन्चेमा चार बेडको वार्ड तयार पारिएको हो । जिल्ला अस्पताल त्रिशूलीले भने अस्पताल भवनभित्रै दुई कोठा भएको चार बेडको वार्ड सञ्चालनमा ल्याएको छ । महिला विकास कार्यालयको खाली भवनमा वार्ड राखिएको भीमेश्वर नगरपालिकाका मेयर भरत केसीले बताए । प्रमुख जिल्ला अधिकारी भीमकान्त शर्माले सुरक्षा समितिका बैठकले पनि उक्त निर्णय गरेर उपचार शय्याको व्यवस्था गरिएको जानकारी दिए । उता, जिल्ला अस्पताल रसुवाका मेडिकल सुपरिटेन्डेन्ट डा अनिलकुमार खरेलका अनुसार शंकास्पद बिरामीलाई विशेष निगरानीमा उपचार गर्न तथा परामर्शका लागि चार बेडको व्यवस्था गरिएको छ । पहिला एक बेडको आइसोलेसन कक्ष सञ्चालनमा ल्याइएको थियो, उनले भने, त्यसमा तीनवटा थपिएको छ । आइसोलेसन वार्डमा चाहिने औषधि र उपकरण राखिएको छ । रसुवागढी नाकामा माघ १० गतेदेखि हेल्थ डेस्क स्थापना गरी नेपाल प्रवेश गर्ने स्वदेशी तथा विदेशी पर्यटकको चेकजाँच गर्ने काम भइरहेको छ । डेस्कमा दुई जना एमबीबीएस डाक्टरसहित चार जना स्वास्थ्यकर्मी रहेका छन् । स्क्रिनिङका लागि व्यक्तिगत सुरक्षा सामग्री (पीपीई), मास्क, डिजिटल थर्मोमिटरलगायतका आवश्यक सामग्री रहेका छन् । रसुवागढी नाकामा उच्च सतर्कता अपनाइएको प्रजिअ अर्जुन भण्डारीले बताए ।नुवाकोटको त्रिशूली अस्पतालका प्रमुख डा रेमकुमार राईले अहिलेसम्म शंकास्पद बिरामी नआएको बताए । अस्पतालमा इन्फ्रारेड थर्मोमिटर दुई वटा र पीपीई एउटा रहेको उनले जानकारी दिए । अस्पतालका सूचना अधिकारी भुवन केसीले नर्स र चिकित्सकका लागि आवश्यक सर्जिकल मास्क अभाव भएको बताए । संक्रमणले औषधि, मास्क र खाद्यान्न अभाव हुन नदिन सरोकारवाला निकायलाई निर्देशन दिएको प्रमुख जिल्ला अधिकारी द्रोण पोखरेलले बताए ।मध्यपुर थिमिमा बन्दैमध्यपुर थिमि नगरपालिकाले कोरोना भाइरस संक्रमणलाई मध्यनजर गर्दै चार बेडको आइसोलेसन वार्ड निर्माण गर्ने भएको छ । नेपालकोरिया मैत्री नगरपालिका अस्पताल परिसरमा दुई वटा कोठा निर्माण गर्ने नगरप्रमुख मदनसुन्दर श्रेष्ठले बताए । बुधबारसम्म वार्ड तयार हुने उनले जानकारी दिए । यस्तै, जिल्ला प्रशासन कार्यालय भक्तपुरले नागरिकलाई भीडभाड हुने गरी कुनै औपचारिकअनपौचारिक कार्यक्रम नगर्न आग्रह गरेको छ । अत्यावश्वक कामबाहेक भीडभाडमा नजान र जानैपर्ने भए मास्कको प्रयोग गर्नसमेत आग्रह गरेको प्रमुख जिल्ला अधिकारी हुमकला पाण्डेले बताइन् । भक्तपुर अस्पतालमा दुई वटा आइसोलेसन वार्ड तयारी अवस्थामा रहेको उनले जानकारी दिइन् । सूर्यविनायक नगरपालिकाले पनि स्वास्थ्य सतर्कता अपनाउन नगरवासीमा अनुरोध गरेको छ ।"
हारेका छैनन् रामकुमार,"(काठमाडौं)  हातमा सहयोगको अनुरोध गरिएको कागज र काँधमा झोला भिरेर रामकुमार लामा दैलोदैलो चहारेको धेरै भयो । मकवानपुर दामनका उनलाई पढ्ने इच्छाले विभिन्न कार्यालय र संघसंस्थाका ढोकासम्म पुर्याउँछ । अध्ययनका लागि सहयोग माग्दै हिँडेका ३६ वर्षीय लामा कतै सजिलै सहयोग जुटाउँछन् त कतै अपमान सहेर फर्कन्छन् । उनी काठमाडौंस्थित महेन्द्ररत्न क्याम्पस ताहाचलमा नेपाली विषय लिएर बीएड पढिरहेका छन् । थप शिक्षा हासिल गर्ने इच्छाले सहयोग माग्न हिँडेको उनले बताए । उनी औंलाबिनाका दुवै हात जोडेर लेख्ने गर्छन् । परीक्षामा अतिरिक्त समय नपाउँदा समस्या हुन्छ तैपनि हार खाएका छैनन् । शिक्षक बन्ने उनको लक्ष्य भने डगमगाएको छैन ।बाल्यकालमा बामे सर्दा अँगेनामा परी दुवै हातका औंला जले । आर्थिक स्थिति कमजोर भएका कारण अस्पताल जान पाएनन् । अस्पताल गएर उपचार गराउन पाएको भए ठिक हुन्थ्यो । उपचार नपाएपछि बिस्तारै औंला झर्दै, खुच्चिँदै गए, उनले भने । औंला नभएपछि उनलाई १४ वर्ष भइसक्दा पनि परिवारले स्कुल पठाएनन् । गाउँमा प्रावि तहमात्रै पढाइ हुने भएकाले उनले शिशुदेखि १० कक्षासम्म पालुङको जनकल्याण मावि पढे । दैनिक ६ घन्टा हिँडेर आउजाउ गर्थें, उनले भने, पढेर शिक्षक हुन सके औंला नभए पनि काम चल्छ भन्ने लागेर पढ्नैमा जोड दिएको हुँ । विद्यालय नजाँदै घरमा दुवै हात एकैठाउँ जोडेर लेख्न सिकेको उनी बताउँछन् । साना भाइबहिनीसँग बसेर पढ्दा उनलाई धेरैले हेयको दृष्टिले हेर्थे । विद्यालयमा डुँडो भनेर जिस्क्याउँदा मन कुँडिन्थ्यो । धेरै अपमान सहनुपर्थ्यो, उनले सम्झिए, पहिलेपहिले चित्त दुख्थ्यो, रुँदै घर जान्थेँ । पछि बानी पर्यो, सुनेर पनि नसुनेझैं गर्न थालेँ । सबैका हातका औंला देख्दा कताकता पिर लाग्ने गरेको उनले बताए । एसएलसी पास गरुन्जेल विद्यालयमा लाग्ने शुल्क पनि घरबाट तिर्ने अवस्था थिएन । छिमेकी एक दाइले सहयोग गरेपछि मात्रै उनले पढ्न पाए । एसएलसीपछि विद्यालयले नै उनलाई कक्षा १२ सम्म निःशुल्क पढाइदियो । पढ्दै गर्दा आमाको देहान्त भयो । दाइभाइ आफ्नो जोहो गर्न लागे । यहीबीच उनले छिमेकी रेनुसँग प्रेम विवाह गरे । घरमा आम्दानीको स्रोत मौसमी तरकारीबाहेक केही थिएन, राजधानी छिर्नुको कारणबारे उनी भन्छन्, कुटोकोदालो, घाँसदाउरा गर्न नसकेपछि केही काम पाइने आसले काठमाडौं पसेको हुँ । तीन जना साथी मिलेर बस्दा पनि महिनाको १२ सय रुपैयाँ कोठाभाडा तिर्नुपर्छ । खानेकुरा र पुस्तक किन्न पुग्दैन । साथीभाइले पुस्तक दिएर, खाना पकाएर सहयोग गर्छन् । अपांग र गरिब हुनुको पीडाले सताउँछ, उनी आशावादी बने, हार्नु त भएन, जीवनमा संघर्ष गरेरै बाँच्नुपर्ने रहेछ ।"
राजा वीरेन्द्रको घर हेर्न पाइने,काठमाडौं (कास) सर्वसाधारणले अब नारायणहिटी संग्रहालयसँगै पूर्वराजा वीरेन्द्र शाहको निजी निवास हेर्न पाउने भएका छन् । संग्रहालय तथा गणतन्त्र स्मारक विकास समितिले हत्या हुनुअघि तत्कालीन राजा वीरेन्द्र बस्दै आएको निजी निवास २०७७ वैशाख १ देखि खुला गरिने भएको हो । संग्रहालयमा ९ वर्षमुनिका विद्यार्थी र ७० वर्षका ज्येष्ठ नागरिकका लागि निःशुल्क प्रवेशको व्यवस्था छ । प्रतिव्यक्ति ५० रुपैयाँदेखि एक हजार रुपैयाँसम्म शुल्क तोकिएको छ । नारायणहिटी दरबार परिसरभित्रै निर्माण गरिएको गणतन्त्र स्मारक आगामी चैत १ देखि सर्वसाधारणका लागि खुला हुँदै छ ।
चट्याङबाट युवकको मृत्यु,हेटौंडा (कास) हावाहुरीसँगै शनिबार बिहान परेको चट्याङले भीमफेदी गाउँपालिका९ च्याउखोलाका २३ वर्षीय विजय स्याङतानको मृत्यु भएको हो । घाइते पत्नी सविताको हेटौंडा अस्पतालमा उपचार भइरहेको छ । उनीहरूसँगै सुतेकी दुई वर्षीया छोरी भने सकुशल रहेको डीएसपी टीकाबहादुर कार्कीले वताए ।
मृतकका परिवारलाई १० लाख,मकवानपुर (कास) हेटौंडाको कान्ति राजपथमा रहेको हार्डवेयर पसलमा च्यापिएर मृत्यु भएका हेटौंडा११ का कुखुरा व्यवसायी रामेश्वर गुजरेलको परिवारलाई बिमा रकम हस्तान्तरण गरिएको छ । कुखुरा व्यवसायी संघ मकवानपुरका अध्यक्ष राजु अधिकारीले शनिबार निवासमै पुगी गजुरेलकी पत्नी भवानी बस्ताकोटीलाई १० लाखको चेक हस्तान्तरण गरे । गत पुस २४ गते हार्डवेयर पसलमा प्लाइउडले च्यापिँदा गजुरेलको मृत्यु भएको थियो ।
थपियो स्वास्थ्य सेवा,"सिन्धुपाल्चोक (कास) इन्द्रावती गाउँपालिका४ नवलपुरस्थित प्राथमिक अस्पतालमा स्वास्थ्य सेवा थपिएको छ । गाउँपालिका अध्यक्ष वंशलाल तामाङले शुक्रबार ल्याब र सीआर एक्सरेको उदघाट्न गरे । सरकारीले निःशुल्क दिइरहेको ५९ प्रकारको औषधि, डेलिभरी, परिवार नियोजन, खोप, बहिरंग सेवा, इसीजीभन्दा पृथक् सेवा ल्याउने प्रयास गरिरहेका छौं, उनले भने । २८ हजारभन्दा बढी जनंसख्या भएको इन्द्रावतीमा १५ शैयाको अस्पताल निर्माण थालिएको स्वास्थ्य संयोजक परशुराम श्रेष्ठले बताए ।"
तरकारीमा अत्यधिक विषादी,"मकवानपुर (कास) हेटौंडामा दैनिक रूपमा बिक्री हुने तरकारीमा अत्यधिक मात्रामा विषादीको प्रयोग हुने गरेको भेटिएको छ । हेटौंडा औद्योगिक क्षेत्रमा रहेको विषादी परीक्षण प्रयोगशालामा हेटौंडा बजारको तरकारीको जाँच गरिएको हो । भूमि व्यवस्था कृषि तथा सहकारी मन्त्रालयअन्तर्गत कृषि विकास महाशाखाको अगुवाइमा उपभोक्तावादी संघसंस्थाको समेत सहभागितामा हेटौंडाको बसपार्क र खोपेगल्लीको तरकारी बजारबाट नमुना संकलन गरिएको थियो । भन्टा, करेला, फर्सी र आलुमा हानिकारक रसायन अर्गानोफस्फेट र कार्बामेट विषादी भेटिएको विषादी परीक्षण कार्यालयले जनाएको छ । सबैभन्दा बढी भन्टामा ८० प्रतिशत कार्बामेटको मात्रा भेटिएको छ भने करेलामा ६० प्रतिशत छ । फर्सीमा ५०५२ प्रतिशत कार्बामेट पाइएको छ, कार्यालयका माटो विज्ञ गणेश यादवले भने ।"
अस्पताल छेउमै बेचिन्छ खैनीचुरोट,"(काठमाडौं)  स्वस्थ सहर बनाउने भन्दै दुई वर्षअघि काठमाडौं महानगरपालिकाले धूम्रमान निषेध अभियान नै चलायो । स्वास्थ्य तथा जनसंख्या मन्त्रालय मातहतका कार्यालयले पनि अभियानमा सघाए । यी दुई निकायले अस्पताल वरपर बेच्न राखिएका सुर्तीजन्य पदार्थमा रोक नै लगाए । अहिले अभियानको खिल्ली उडाउँदै अस्पतालजस्तो संवेदनशील ठाउँमै खैनीचुरोट बिक्री भइरहेको छ ।सुर्तीजन्य पदार्थ नियन्त्रण गर्न राम्रो कानुन बनाएको भन्दै अर्न्तराष्ट्रिय स्तरमा नेपाल पुरस्कृतसमेत भइसकेको छ । तर, कार्यान्वयन पाटो फितलो हुँदा अस्पतालमात्रै होइन सार्वजनिक स्थल र सरकारी कार्यालयमै सुर्तीजन्य पदार्थको बिक्री रोकिएको छैन । राजधानीको प्रसूति गृह, वीर अस्पताल, त्रिवि शिक्षण अस्पतालका मूल ढोकामै सुर्तीजन्य पदार्थ बिक्री हुन्छ । कानुन कार्यान्वयन गराउने स्वास्थ्य मन्त्रालयको मुल गेटनजिक समेत नाङ्लोमा चुरोट, खैनी बेच्न राखिएको देखिन्छ । सुर्तीजन्य पदार्थ (नियन्त्रण तथा नियमन) ऐन २०६८ अनुसार अस्पतालको एक सय मिटर दुरी वरपर यस्ता पदार्थको प्रयोग र बिक्रीवितरण गर्न पाइँदैन । ऐनले सार्वजनिक स्थानमा चुरोट, बिँडी, सिगरेट, तमाखु, सुल्फा, कक्कड, खैनी, गुट्खाको प्रयोग र बिक्रीवितरणमा रोक लगाएको छ । त्रिवि शिक्षण अस्पतालका छाती रोग विशेषज्ञ डा निरज बमले अस्पताल वरपर सुर्तीजन्य पदार्थ बेच्न राखिँदा कतिपय बिरामी सेवन गरेरै वार्डमा छिर्ने गरेको बताए । अस्पतालको मुलगेटमै बेच्न राखेपछि चुरोटको तलतल लागेका बिरामीले समेत बाहिर गएर सेवन गर्ने गरेको पाइएको छ, उनले भने, रोग नलागेकाले पनि अस्पताल नजिक चुरोट खाइदिँदा हावाको माध्यमबाट कमजोर बिरामीको फोक्सोमा धुवाँ पुग्छ, चुरोट खाएसरह उसलाई असर गर्छ । २०७४ माघ १० गतेको मन्त्रिपरिषद् बैठकले सुर्तीजन्य पदार्थको बजार अनुगमन र नियन्त्रण गर्न सहायक प्रमुख अधिकारी र प्रत्येक स्थानीय तहको प्रशासकीय प्रमुखलाई जिम्मेवारी तोकेको छ । कुनै पालिका र जिल्लाले अनुगमन रिपोर्ट नबुझाएको स्वास्थ्य तथा जनसंख्या मन्त्रालयका कानुन अधिकृत पुष्कर नेपालले बताए । सुर्तीजन्य पदार्थ नियन्त्रण कसैको प्राथमिकतामा छैन, उनले भने, हालसम्म कुनै पालिकाले सार्वजनिक स्थानबाट सुर्तीजन्य पदार्थ जफत गरेको या कसैलाई कारबाही गरेको थाहा छैन । अस्पताल प्रमुखलाई आफ्नो अस्पताल वरपर सुर्तीजन्य पदार्थ नियन्त्रणको जिम्मेवारी दिए पनि उनीहरूले वास्ता देखाएका छैनन् । सय मिटर परसम्म गएर बिक्रीवितरणमा रोक लगाउने काम सम्भव नभएको थापाथलीस्थित प्रसूति गृह अस्पतालका प्रशासक रानु थापाले बताइन् । ट्रमा सेन्टर अगाडि भित्तामै ठूला अक्षरले धूम्रपान निषेध भनेर लेखिएको छ । तर, गेटवरपर चुरोट र खैनी खाइरहेको देखिन्छ । यसको नियन्त्रणका लागि अस्पतालबाट केही पहल हुन नसकेको सूचना अधिकारी अर्जुन भेटवालले बताए । उनीहरूलाई सजाय दिने र जरिवाना लगाउने कानुनी अधिकार हामीलाई छैन, उनले भने । स्वास्थ्य तथा जनसंख्या मन्त्रालयमा सुर्तीजन्य पदार्थ नियन्त्रण समिति भए पनि यो निष्क्रिय छ । क्यान्सररोग विशेषज्ञ डा प्रभात ठाकुरका अनुसार नेपालमा पुरुषको मृत्युको पहिलो कारण फोक्सोको क्यान्सर हो । मुख र फोक्सो क्यान्सरको ८० प्रतिशत कारण खैनीचुरोट सेवन हो, उनले भने ।"
हात धुन निःशुल्क पानी,"काठमाडौं (कास) न्युरोडको ताम्राकार हाउसअगाडि दुई वटा ड्रम राखिएको छ । यही ड्रमको पानीले शनिबार दुई बालबालिका हात धोइरहेका थिए । यस्तै दृश्य पाको न्युरोडको १२ ठाउँमा देखियो । ग्राहक र पैदलयात्रुलाई लक्षित गरेर स्थानीय व्यापारीले हरेक स्थानमा पानीको ड्रम राखेका हुन् । त्यही ड्रममा धारा जोडिएको छ । पानी खेर नजाओस् भनेर तल बाल्टिन पनि राखिएको छ । ड्रमकै छेउमा ह्यान्ड स्यानिटाइजर पनि राखिएको छ । पाको क्षेत्रका मोबाइल व्यवसायीको संयुक्त पहलमा सडकको दुईतर्फ १२ वटा पानीको धारा राखिएका हुन् । कोरोना भाइरसविरुद्ध व्यवसायीले जनचेतनामूलक अभियानसमेत थालेका छन् । न्युरोड क्षेत्रमा आउने ग्राहकलाई हात धुन र कोरोना भाइरसबाट जोगिनका लागि उक्त अभियानको थालनी गरेको स्थानीय व्यवसायी विवेक शर्माले बताए । ड्रममा पानी भर्ने र सफाइ गर्ने काम स्मार्ट पार्किङ तथा भवन सुरक्षामा खटिएका सुरक्षाकर्मीले गरिरहेका छन् । खुल्ला बजारमा बसेका छौं, कसले के रोग ल्याउँछ, थाहा हुँदैन, उनले भने, त्यसैले यहाँ आउने मानिसले निःशुल्क हात धुन पाऊन् भन्ने हो । उनका अनुसार पानीको ड्रमसहित धारा जडानका लागि तीन लाख रुपैयाँ खर्च भएको छ । होलीपछि काठमाडौं मल, सुन्धारा, न्युरोड प्रवेशद्वारमा समेत पानीका धारा र साबुन राख्ने योजना भएको उनले बताए । ड्रममा पानी भर्न उक्त सडकखण्डको दुई छेउका घरमा रहेको १६ हजार र १२ हजार लिटरको दुई वटा ट्यांकीमा पानी संकलन गरिन्छ । ड्रममा पानी भर्न दैनिक पाँच हजार लिटरको एक ट्यांकर पानी ल्याउने गरेको शर्माले बताए ।"
"तापक्रम नाप्दै, बस चढाउँदै","(काठमाडौं)  बबरमहलबाट शुक्रबार विद्युतीय बसमा तीन जना चढे । बसकी कर्मचारी निकिता सिवाकोटी यात्रुको तापक्रम नाप्न तयार थिइन् । तापक्रम जाँचेपछि कोरोना भाइरससम्बन्धी चेतनामूलक ब्रोसर लिएर उनीहरू सिटमा बसे । बस कोटेश्वर चोक पुग्दासम्म कुनै यात्रु चढेनन् । बसमा भइरहेको गतिविधि नियाल्दै यात्रु सुशीला सुुवेदीले भनिन्, सबै सार्वजनिक यातायातमा यस्तो सुविधा हुनुपर्छ । तर सधैं यही बस भेटिँदैन । बालकुमारी चोकबाट सोही बसमा तीन र ग्वार्कोबाट पाँच जना चढे । विद्युतीय गाडीमा ज्वारो नापेर मात्रै यात्रा भनेर समाचार पढेको थिएँ, संयोगले त्यही गाडी चढ्न पाएँ, सातदोबाटोबाट चढेकी सरला सुवेदीले भनिन् । महालक्ष्मीस्थानबाट चढेका एक जना भने आक्रोशमा थिए, चीनबाट आएका मानिससँगै हरेक सामान चेक गर्नुपर्छ । यहीँ बसेका मानिसलाई चेक गरेर के हुन्छ ? अर्का यात्रुले थपे, नेपालीलाई आफ्नै सुरक्षाको लागि तापक्रम चेक गर्दा पनि पच्दैन । केहीले सहजै तापक्रम जाँच्न दिन्थे भने केही नसुनेझैं गर्थे । कलंकी, स्वयम्भू पुग्दासम्म यात्रु चढ्ने र ओर्लने क्रम जारी थियो । केही यात्रु कोरोनाबाट बच्ने उपायबारे जिज्ञासा राखिरहेका थिए । बस वनस्थलीमा पुग्यो । त्यहाँबाट चढेका दुईमध्ये एक जनाले भने, सरकारले केही गरेन, तपाईंले नापेर के हुन्छ ? केही समयको लागि मात्र त होला । बसन्धुराबाट तीन जना चढे । एक यात्रुले भने नाप्न दिएनन् । उनी घरबाट निस्कँदा परीक्षण गरेर निस्केको बताइरहेका थिए । यात्रुको तापक्रम जाँच गरिरहेकी सिवाकोटीले समेत चित्त बुझाउन सकिनन् । बसन्धुरादेखि महाराजगन्ज, चावाहिल, गौशाला, सिनामंगल हुँदै तीनकुनेसम्म आइपुग्दा ३४ जना यात्रु चढे । चक्रपथ परिक्रमा गरेर तीनकुने आइपुग्दा दिउँसो ४ बजेर २० मिनेट गएको थियो । सुन्दर यातायात प्रालिका दुई वटा विद्युतीय बसमा बिहीबारदेखि यात्रुको तापक्रम परीक्षण गरेर मात्र चढाउन थालिएको छ । बसमा चालक, सहचालकसहित अन्य दुई जना कर्मचारी पनि थिए । एक जना तापक्रम जाँच्ने, अर्का चेतनामूलक ब्रोसर बाँड्ने । प्रालिका अध्यक्ष भेषबहादुर थापाले सार्वजनिक उत्तरदायित्व भएकाले जनचेतना अभियान थालिएको बताए । हामीले सुरु गर्यौं, अब अन्य सार्वजनिक सवारीसाधनले पनि सुरु गरून् भन्ने चाहना हो, उनले भने ।"
बढी मूल्यमा मास्क बेच्ने फार्मेसी सञ्चालक पक्राउ,"ललितपुर (कास) बढी मूल्यमा मास्क बिक्री गर्ने फार्मेसी सञ्चालक पक्राउ परेका छन् । लगनखेलको टाइम मेडिकेयर फार्मेसीका सञ्चालक मणिराज सञ्जेल र जीपीपी म्यानकाइन्डका सञ्चालक पारसमणि बराललाई अनुगमन टोलीले शुक्रबार नियन्त्रणमा लिएको हो । परिचय लुकाएर गएको ललितपुरका सहायक प्रमुख जिल्ला अधिकारी खिमराज भुसाल, जिल्ला बजार अनुगमन समितिका प्रतिनिधि र सुरक्षाकर्मीको टोलीलाई सञ्चालक सञ्जेलले सामान्य मास्कको एक सय रूपैयाँ लाग्ने बताएका थिए । उनले बयानमा आफूसँग खरिद बिल नभएको र महेश्वर श्रेष्ठबाट लिएको स्विकारे । अर्का सञ्चालक बरालले २० रूपैयाँ पर्ने मास्क ५० रूपैयाँमा बिक्री गरेको टोलीले फेला पारेको थियो । सहायक प्रमुख जिल्ला अधिकारी भुसालले दुई वटै फार्मेसीबाट २८ थान मास्क बरामद गरेको जानकारी दिए ।"
दुर्घटनाको तथ्यांक राख्न सफ्टवेयर,"काठमाडौं (कास) उपत्यकामा हुने सवारी दुर्घटनाको अभिलेखीकरणका लागि महानगरीय ट्राफिक प्रहरी महाशाखाले सडक दुर्घटना सूचना व्यवस्थापन प्रणाली सफ्टवेयर प्रयोगमा ल्याएको छ । यातायत व्यवस्था विभागको सहकार्यमा ३३ वटा ट्राफिक प्रहरी कार्यालयमा सफ्टवेयर सञ्चालनमा ल्याएको महाशाखा प्रमुख एसएसपी भीमप्रसाद ढकालले बताए । सफ्टवेयरमार्फत दुर्घटनाहरूको अभिलेखीकरण गर्ने र तथ्यांकलाई विज्ञसहितको टिमले विश्लेषण गरी दुर्घटनाका कारण, बढी दुर्घटना हुने स्थान र सवारीको अवस्था पहिचान गर्ने उनले बताए ।"
सार्वजनिक शौचालयमा नगरको चासो,"काठमाडौं (कास) सार्वजनिक शौचालय सञ्चालन तथा व्यवस्थापन मार्गदर्शनबारे १० वडाका प्रतिनिधि र सरोकारवाला निकायबीच छलफल भएको छ । मानिसको मनमस्तिष्कमा शौचालय भनेको फोहोर हो भन्ने मान्यता छ, कीर्तिपुर नगरपालिकाका मेयर रमेश महर्जनले भने, यो सोचमा परिवर्तन ल्याउन र जनचेतना जगाउन आवश्यक छ । मार्गदर्शन राजपत्रमा प्रकाशन गर्ने तयारी भइरहेको उपमेयर सरस्वती खड्काले बताइन् । आगामी वर्ष मार्गदर्शनमै आधारित रहेर सार्वजनिक शौचालय निर्माण गर्ने उनको भनाइ छ । गतवर्ष सार्वजनिक शौचालयका समस्या समाधान गर्न उपमेयर खड्काको अध्यक्षतामा समिति बनेको थियो । कीर्तिपुरसहित काठमाडौं महानगर, ललितपुर महानगर र मध्यपुरथिमि नगरपालिकाको सार्वजनिक शौचालयको अध्ययन गरिएको थियो । अध्ययनपछि तयार मार्गदर्शनको मस्यौदा नगरपालिकाले पारित गरेको हो ।"
अझै अघि बढ्नु छ,"आज ८ मार्च । अन्तर्राष्ट्रिय नारी दिवस । एक शताब्दीभन्दा अघिदेखि मनाइँदै आएको, महिला समानताका मुद्दासँग सरोकार राख्ने एउटा खास दिन । संयुक्त राष्ट्रसंघले ठिकै भनेको छ यस्ता अन्तर्राष्ट्रिय दिवसहरू सम्बन्धित विषयमा सर्वसाधारणलाई सुशिक्षित गर्ने, विश्वव्यापी समस्या समाधानका लागि राजनीतिक इच्छा तथा स्रोत परिचालन गर्ने र मानवताका उपलब्धिहरूको उत्सव मनाउने तथा सुदृढ तुल्याउने खास अवसर हुन् । हामी नेपालीका लागि पनि यो दिन लैंगिक समानताका यात्रामा हिजो हिँडेका बाटाहरूको स्मरण गर्ने, प्राप्त उपलब्धिहरूप्रति खुसी मनाउने र वर्तमान स्थितिको लेखाजोखा गर्दै भविष्यको गन्तव्य तय गर्ने अवसर हो ।हाम्रा अग्रजहरूको लामो संघर्षको प्रतिफल राजनीतिक र सामाजिक जागरणका हिसाबले नेपाल क्रमशः अगाडि बढ्दै छ । राणाकालदेखि नै मुलुकका महिला अग्रणीहरूले संगठित भएरै संघर्ष गरेको परिणाम आज हामी राजनीति र समाजका विभिन्न तप्कामा महिलाको उल्लेख्य सहभागिता देख्न सक्छौं । खासगरी, २०६२६३ को जनआन्दोलनपश्चात् मुलुक समावेशिताको दिशामा अघि बढ्न थालेको छ । अन्तरिम संविधानले व्यवस्था गरेको संसद्मा महिलाको ३३ प्रतिशत सहभागिताको प्रावधानलाई संविधानसभानिर्मित संविधानले सुनिश्चित गरेको छ । परिणामस्वरूप संघीय र प्रदेश संसद्मा एकतिहाइ महिलाको उपस्थिति सम्भव भएको छ । प्रत्यक्षतर्फ महिला उम्मेदवारलाई धेरै टिकट दिन राजनीतिक दलहरू उदार नदेखिए पनि र उठेका उम्मेदवारमध्ये पनि थोरै मात्र विजयी भए तापनि संविधानतः समानुपातिकतर्फबाट त्यसको क्षतिपूर्ति गर्दै ३३ प्रतिशत पुर्याउन दलहरू बाध्य छन् । यसले गर्दा लैंगिक प्रतिनिधित्वका दृष्टिले नेपाल कयौं प्रजातान्त्रिक र विकसित मुलुकभन्दा अघि छ । अन्तर्राष्ट्रिय पार्लियामेन्ट्री युनियन (आईपीयू) द्वारा प्रकाशित १ सय ९२ मुलुकको पछिल्लो तथ्यांकअनुसार संसद्मा महिला प्रतिनिधित्वको हिसाबले नेपाल विश्वको ३६औं स्थानमा पर्छ । यो सूचीमा दक्षिण एसियाका अन्य मुलुकमात्र होइन, स्विट्जरल्यान्ड, बेलायत, नेदरल्यान्ड, जर्मनी, क्यानडा, अस्ट्रेलिया, अमेरिकाजस्ता विकसित र लोकतान्त्रिक मुलुकसमेत नेपालभन्दा पछाडि छन् । संविधानले राज्यका मुख्य ठूला पदमा पनि महिलाको उपस्थिति सुनिश्चित गरेको छ । राष्ट्रपतिउपराष्ट्रपतिमध्ये एकजना फरक लिंग वा समुदायको हुनुपर्ने अनि सभामुख र उपसभामुखमा पनि फरक लिंगको रहनुपर्ने प्रावधान छ । स्थानीय तहमा ४१ प्रतिशत जनप्रतिनिधि महिला छन् । दलहरूले पालिका प्रमुख र उपप्रमुखमध्ये एकमा महिलालाई उम्मेदवार बनाउनुपर्ने अनिवार्य व्यवस्था छ । निजामती कर्मचारीमा पनि महिलाको हिस्सा बढ्दै छ । निजामती सेवा ऐनले ४५ प्रतिशत आरक्षित सिटमध्ये ३३ प्रतिशत महिलालाई छुट्याएको छ । यी उपलब्धिहरू महिला अधिकारका लागि पर्याप्त भने पक्कै छैनन् । कतिपय निर्णायक तथा कार्यकारी निकायमा अझै पनि महिला प्रतिनिधित्व नाममात्रको छ । संघीय मन्त्रिपरिषद्का २३ सदस्यमध्ये तीनजना मात्रै महिला छन् । सात प्रदेशका मुख्यमन्त्री सबै पुरुष छन् । राजनीतिक दलहरूका आन्तरिक संरचनामा पनि महिला निकै थोरै छन्, पदाधिकारी तहमा त छैनन् भन्दा पनि हुन्छ । सत्तारूढ नेकपाको नौ सदस्यीय केन्द्रीय सचिवालयमा सबै पुरुष मात्रै छन् । त्यसमुनिको ४५ सदस्यीय स्थायी कमिटीमा दुईजना मात्रै महिला छन् । ४ सय ४५ सदस्यीय केन्द्रीय कमिटीमा पनि १७ प्रतिशत मात्रै महिला छन् । विपक्षी कांग्रेस पार्टीका पदाधिकारीमा कोषाध्यक्षबाहेक सबै पुरुष छन् । ८४ सदस्यीय केन्द्रीय समितिमा २० प्रतिशत मात्रै महिला छन् । समावेशी राज्यको माग गर्दै स्थापित भएका नयाँ दलहरूको पनि यस्तै हालत छ । समाजवादी पार्टीको ४ सय ३२ सदस्यीय केन्द्रीय समितिमा १२ प्रतिशत मात्र महिला छन् । राजपामा यो संख्या ७ सय ६५ सदस्यीय केन्द्रीय समितिमा १६३ प्रतिशत र १ सय २९ सदस्यीय पदाधिकारीमा १२ प्रतिशत मात्रै छ । यो अवस्थाले तीन तहका सरकारमा झैं राजनीतिक दलहरूको नेतृत्वदायी अंगमा पनि निश्चित प्रतिशत महिला सहभागिता अनिवार्य हुनुपर्ने बाध्यात्मक व्यवस्थाको माग गरेको छ । यस्तै, प्रत्यक्ष निर्वाचनमा महिलालाई कमै मात्र उम्मेदवार बनाउने प्रवृत्तिलाई पनि राजनीतिक दलहरूले सच्याउन जरुरी छ । २०७४ मा प्रतिनिधिसभाका लागि प्रत्यक्षतर्फको निर्वाचनमा देशभर झन्डै २ हजार जना चुनाव उठ्दा महिला उम्मेदवारी ७४ प्रतिशत मात्रै थियो, जसका कारण १ सय ६५ क्षेत्रमध्ये छ स्थानबाट मात्रै महिला विजयी भए । जब राजनीतिक दलहरूले आफ्ना आन्तरिक संरचना पनि समावेशी बनाउँछन्, तब मात्रै महिला नेतृत्वको प्रणालीबद्ध र दिगो विकास हुनेछ । महिलाहरू मन्त्रिपरिषद्लगायतका महत्त्वपूर्ण निकायमा आफ्नो दाबी जोडदार ढंगले प्रस्तुत गर्ने हैसियतमा पुग्नेछन् । र, राज्यका विभिन्न निकायमा गराइएको महिला प्रतिनिधित्व पनि अर्थपूर्ण हुनेछ । कतिपय अर्थमा समाजको सोच अझै पितृसत्तात्मक नै छ । सन्तानलाई नागरिकता प्रदान गर्ने विषयमै महिलालाई पुरुषजत्तिकै अधिकार दिन स्वयं सांसदहरू तयार देखिएका छैनन् । यही विवादका कारण संसद्मा नागरिकता विधेयकलाई अड्काएर राखिएको छ । संविधानप्रदत्त समानवंशीय हक पनि महिलाले पाउन सकेका छैनन् । समाजमा महिलाले भोग्नुपरेका विभेदको सूची अझै लामो छ । उनीहरूमाथि विभिन्न बन्देज लगाउने प्रथा र परम्परा यथावत् छन् । छाउपडीदेखि दाइजो र बोक्सीजस्ता कुरीतिका कारण पीडित हुनेको संख्या उत्तिकै छ । दैनिक ६ महिला बलात्कृत भइरहेका छन् । महिला हिंसाका पीडक सजिलै कारबाहीको दायरामा आउने पद्धति बसिसकेको छैन । त्यसैले प्राप्त उपलब्धिहरूलाई अझ फराकिलो र संस्थागत बनाउँदै थप अधिकार प्राप्तिका निम्ति नेपाली महिला आन्दोलन अझै अघि बढ्नु छ ।"
औंला ठड्याएरै बिते वर्षहरू,"पौडेल पक्षद्वारा उपसभापति भेला बहिष्कार खबरले कांग्रेस समर्थकका आशा हराएको छ । १४ औं महाधिवेशनको कार्यतालिका तयार भइसकेको छ । कार्यतालिकालाई प्रभावित पार्ने गरी सभापति शेरबहादुर देउवाले रामचन्द्र पौडेल समूहको वास्ता नगरी आफूखुसी १३ विभागीय संयोजक तोकेका छन् । त्यस्तै पाँच नेतालाई आमन्त्रित केन्द्रीय सदस्यमा मनोनीत गरे । यस्ता गतिविधि पार्टी हित विपरीत गरेको पौडेलपक्षले आरोप लगाएको छ । देउवा, पौडेल, कृष्णप्रसाद सिटौला लगायतका गुटको रस्साकसीले सिंगो कांग्रेस र मुलुकलाई समेत भाड्खालोमा पुर्याउँदै छ । एकले अर्कोलाई आरोपप्रत्यारोप गरेर घाटा लाग्ने पार्टीलाई नै हो । जनताको समस्या र मागलाई केन्द्रमा राखेर राजनीति गर्नुपर्ने बेलामा उल्टो आफ्नो मात्र स्वार्थ केन्द्रित राजनीति संसदको सबभन्दा ठूलो प्रतिपक्षले गर्नु दुर्भाग्य हो । सरकारले गरेका विभिन्न काण्ड र भ्रष्टाचारका मुद्दामा प्रतिपक्षको विरोध प्रखर रूपमा आएको छैन । संसद र सडकमा निस्केर जनतालाई जागरुप खै पारेको प्रतिपक्षले । केही युवा नेताले कसिएर बोले पनि सरकारलाई चुनौती दिने साहस तिनमा छैन । न त आफ्नै पार्टीभित्रको छताछुल्ल स्वार्थ केन्द्रित राजनीति रोक्ने साहस नै । प्रतिपक्षको सिटमा बसे पनि कांग्रेस जनतासँग टाढा भइरहेको छ । जनताका मुद्दामा पनि कांग्रेसलाई त्यति चासो भए जस्तो मलाई लाग्दैन ।भुवनेश्वर शर्मा, चन्द्रागिरि२, काठमाडौं"
बैठकमा नबस्नेलाई सुविधा नदेऊ,"बैठक छाड्ने सांसदलाई दैनिक २ लाख बढी भत्ता समाचार पढ्दा दुःख लाग्यो ।संसदमा गणपूरक संख्या नपुगेर प्रतिनिधिसभाको चार बैठक स्थगित भएका छन् । हाजिरीमा गत फागुन १३ देखि १९ गतेसम्म सञ्चालन भएका ४ वटा बैठकमा सचिवालयको अभिलेख अनुसार १ सय ४४ देखि १ सय ८१ जनासम्मको हाजिरी देखियो । तैपनि ६९ जना नपुगेर अर्थात् जम्मा ५८ जनामात्र भएकाले बैठक स्थगित भयो । बैठकमा नबसे पनि भत्ताको भुक्तानीमा झन्डै साढे २ लाख व्ययभार पर्ने छ । जनताले संसदमा कानुन बनाउन पठाए पनि सांसदहरूको चालढाल निराशाजनक छ । बैठकमा बसेर गणपूरक संख्या नपुर्याउने सांसदले नैतिकताको ख्याल गर्नुपर्ने हो । यसबाट कानुन निर्माण प्रभावित हुँदै आएको छ । विधेयकमाथि छलफल गरी पारितसमेत गराउनु सांसदको दायित्व हो । हिउँदे अधिवेशन सञ्चालन भएको अढाई महिना बिते पनि एउटै विधेयक पारित हुन सकेको छैन । सचिवालयमा दर्ता भएका ११ र प्रतिनिधिसभा समितिमा ५ विधेयक विचाराधीन छन् । त्यस्तै राष्ट्रियसभा तथा समितिमा २१ वटा विधेयक विचाराधीन छन् । प्रतिपक्षी सांसद पनि बैठकमा सहभागी भएका छैनन् । गणपूरक संख्या पुर्याउन सत्तापक्षले सांसदलाई बैठकमा उपस्थित गराउन ह्वीप जारी गर्दै आएको छ । तर, बैठकमा नआउने र आए पनि हाजिर गरी बीचमै संसद छोडेर हिँड्ने गरेका छन् । संसद चलुञ्जेल गणपूरक संख्या नपुग्नु सत्तापक्षकै बढी कमजोरी हो । देश र जनताको भलो हुने कानुन, नीति र निर्देशिका बनाउने आशमा जनताले आफ्नोअमूल्य मत दिएर सांसदमा जिताएका हुन् । अनि संसदमा पुगेका माननीय सांसदहरू संसद सचिवालयमा पसेर हाजिर गरी टाप कास्नु मुलुककै विडम्बना होइन र ? संसद सचिवालयमा हाजिरी जनाइसकेपछि बैठक नसकिएसम्म बसेर छलफल गर्ने र मनासिव विधेयक पारित गर्ने काम सांसदको हो । विधेयकमा आवश्यक छलफलको वातावरण पनि सांसदले नै मिलाउनुपर्छ । यसो नगरेर भत्ताका लागि मात्र संसद जाँदा कस्तो अप्ठ्यारो नलागेको । अरूलाई सुशासनमा बाँध्न कानुन बनाउने तर आफू मनपरी गर्ने ? उपस्थित नभएका र उपस्थित भएर पनि बैठक छोडेर हिँड्ने सांसद महोदयको बैठकमा नबसेका दिनको भत्ता र मासिक पारिश्रमिक कट्टा गरी राजस्वमा जम्मा गर्न सकिन्न र ? गंगाराज अर्याल, पाली अर्घाखााची हल्ला फैलाउनेलाई कारबाहीशिक्षा मन्त्रालयले विद्यालयलाई यही चैत ५ गतेभित्र सबै तहका परीक्षा सक्न निर्देशन दिएको छ । मन्त्रालयको निर्देशनले विद्यालयलाई अप्ठ्यारोपरेको छ । कतिपय विद्यालयले चैत १६ गते परीक्षाको तालिका बनाएका थिए । छिटो परीक्षा सञ्चालन गर्दा पठनपाठन प्रभावित हुन्छ । कोरना संक्रमणको पूर्वतयारीमा क्रममा आएको यस्तो कुराको विकल्प पनि खोज्न सकिन्छ । अनि विद्यालय त बन्द गरियो विश्वविद्यालयलाई के गर्ने त ? मास्क र स्यानिटाइजरको बजार भाउ व्यापारीले अस्वाभाविक तरिकाले बढाएका छन् । ग्यास, खद्यान्न र औषधि अभाव हुन्छ भन्ने हल्ला अहिले बजारमा कहाँबाट कसरी फैलिरहेको छ ? यस्ता हल्ला फिँजाउनेलाई सरकारले पहिचान गरी कारबाही गर्नुपर्छ । कोरोना भाइरसले भन्दा पनि हल्लाले मानिस बढी त्रसित बनेका छन् । पुरुषोत्तम घिमिरे, जोरपाटी, काठमाडौंिनेपालका व्यापारी कालोबजारीमा व्यस्त छन् । बजारमा अत्यन्तै सामान्य मास्क, साबुन, चामल, दाल र नुन समेतको अभावको अवस्था छ । सरकारी अस्पतालको स्थिति पनि निकै कमजोर छ । पछि केही गरी कोरोना संक्रमित देखापरे कसरी राख्ने ? हाम्रो समाजमा प्रकोपको बेला राजनीतिक पहुँच र आर्थिक हैसियत मात्रै काम लाग्छन् । सरकार काम लाग्दैन । आममानिसको पक्षमा कोही पनि हुँदैन । सरकारलाई कसरी जनताको पक्षमा काम गर्नुपर्छ भन्ने कुरा विपद्मा महत्त्वपूर्ण हुन्छ ।रामकृष्ण बराल, जोरपाटी२"
लेख पढेपछि उब्जेका प्रश्न,"फागुन २२ गते कान्तिपुरमा प्रकाशित पराशर कोइरालाको संकटग्रस्त उच्च शिक्षा लेख पढेपछि उब्जेका प्रश्न ः१ कक्षाकोठामा दैनिक मन्त्रोच्चारण गर्ने मान्छे प्राध्यापक होइनन् भन्नुभएछ, कुरा ठिकै हो तर आफू प्राध्यापक हुँदा मैले के के गरें भन्ने लेख्न सक्नुभएको भए पाठक लाभान्वित हुने थिए ।२ हाम्रा विश्वविद्यालयमा छलफल विधि शून्य प्रायः छ भन्नु ठीक कुरा होला तर गरिदिने कसले ? तपाईं हामी प्राध्यापक भई टोपलेकाले होइन र ?३ विषयगत सेमिनार गोष्ठी भएनन् भन्नुभएछ, हो पनि । र, तपाईं हामी जस्ता प्राध्यापक चुनदामका लागि आफ्नो क्षमता गैरसरकारी संस्थामा बेच्ने भएपछि गोष्ठी त उतै गर्ने गरेको हैन र ?४ पुस्तकालय र प्रयोगशालाको कुरा पनि उठाउनु भएछ, खुसी लाग्यो तर ४ वर्ष डिन र ४ वर्ष विश्वविद्यालय अनुदान आयोगको अध्यक्ष हुँदा यो काम किन गर्न सकिएन वा कसले गर्न दिएनछ भन्ने पनि जानकारी दिनुभएको भए सबैलाई फाइदा पुग्ने थियो कि ?५ विश्वविद्यालयको प्रशासन बोझिलो भएको, फेकल्टीले काम गर्न नसकेको, अरू देशले उन्नति गरेको, विश्वमान्यता विपरीत विश्वविद्यालय स्थापना र सञ्चालन हुँदा हाम्रा प्रमाणपत्र अन्यत्र मान्य नहुन सक्ने जस्ता दर्जनौं समस्या उल्लेख गर्दै गर्दा समाधानको उपाय पनि साथसाथै होला भन्ने उत्सुकताले पूरै लेख पढियो तर भेटिएन । जिम्मेवार पदमा पुगेका व्यक्तित्वले पनि समस्याकै चाङमात्रै देखाउने हो भने समाधान गर्ने कसले ?मनप्रसाद वाग्ले, मीन भवन, काठमाडौँ"
ज्ञान प्रसारको रोटेपिङ,"कुनै पनि समाज अगाडि बढ्न कस्तो प्रकारको ज्ञान कहाँबाट कसरी आर्जन भइरहेछ भन्ने कुराले सर्वाधिक महत्त्व राख्छ । त्यसैगरी तत्कालीन समयको सबैभन्दा वैज्ञानिक र प्रगतिशील ज्ञानमाथि कसको कब्जा छ भन्ने विषय पनि त्यसैसँग जोडिएर आउँछ । यी दुई विषयले अन्ततः त्यस समाजको भविष्य निर्धारण गर्छन् । यस सन्दर्भबाट वर्तमान नेपाली समाजलाई अध्ययन गर्दा कस्तो चित्र अगाडि आउला ? जेजस्तो चित्र अगाडि आए पनि यस विषयमा बहुआयामिक विमर्श जरुरी छ । नेपाली समाजको विगत पौने एक सय वर्षलाई सरसरी हेर्दा जस्तो चित्र देखिन्छ, त्यसबारे यहाँ चर्चा गरिनेछ ।विसं १९५३ मा माधवराज जोशीको अग्रसरतापछि जनरल डम्बरजंगको अध्यक्षतामा आर्य समाज गठन हुनुपूर्व नेपाली समाजमा भएका सकारात्मक वा नकारात्मक संघर्ष र परिवर्तन मूलतः नेपालभित्रकै विभिन्न सभ्यताका परम्परागत ज्ञान वा तीमाथि थप प्रयोगकर्ताहरूको पहलमा आधारित पाइन्छन् । अर्थात्, बाह्य ज्ञान बढीमा सहयोगीसम्मको भूमिकामा देखिन्छन् । भारतमा दयानन्द सरस्वतीहरूले सुरु गरेको आर्य समाज हिन्दु समाजको सुधार अभियान थियो । आर्य समाजको रणनीतिको सीमाबारे काफी बहस भएको छ, तर त्यसले हिन्दु समाजको गलत पक्षमाथि कम्तीमा सुधारको आवश्यकता देख्नु भने त्यति बेलाको परिस्थितिमा कम महत्त्वपूर्ण थिएन । नेपालमा पनि आर्य समाज गठन हुनु भनेको नेपालको हिन्दु समाजमाथि सुधार जरुरी छ भन्ने वैचारिकी नै थियो । त्यो कति सफल भयो, त्यो भने मूल्यांकनको विषय हो, तर बाह्य दुनियाँको ज्ञान नेपालमा सुधारको लक्ष्य राखेर प्रवेशचाहिँ त्यही विन्दुबाट भएको मान्नुपर्ने हुन्छ ।त्यसपछिको समयमा क्रमशः भारतमा स्वतन्त्रता संग्रामले गतिलो आधार लिने क्रम बढ्दै गयो । नेपालबाट अध्ययनका निम्ति बनारस लगायतका स्थानमा गएका विद्यार्थीहरू पनि त्यसबाट प्रभावित हुने, त्यसमा भाग लिने र आफ्नो देशभित्र पनि सामन्तवादविरोधी स्वतन्त्रताको युगको कल्पना गर्ने क्रम सुरु भयो । त्यही सिलसिलामै विसं १९९० को आसपासदेखि संगठित रूपमा राणाहरूद्वारा नेतृत्व गरिएको क्रूर सामन्तवादी शासनका विरुद्ध राजनीतिक ज्ञानको आन्दोलन सुरु भएको हो । त्यति बेला भारतमा चलेको स्वतन्त्रता संग्राम मूलतः पुँजीवादी देशभक्तिपूर्ण आन्दोलन थियो । त्यसबाट प्रेरित नेपालको आन्दोलन पनि पुँजीवादी आदर्शबाट प्रेरित सामन्तवादी निरंकुशताविरुद्ध थियो । विसं २००० सम्ममा सोभियत संघ र चीन हुँदै विचारधारा र राजनीतिका क्षेत्रमा नयाँ ज्ञान नेपालमा प्रवेश गर्न थाल्यो, स्रोत भारतीय भूमि नै थियो र ज्ञान थियो कम्युनिस्ट । विसं २००६ मा पुग्दा त कम्युनिस्ट ज्ञानलाई लागू गर्न नेकपा नै गठन हुन पुग्यो । मार्क्सवादी विचार बाहिरबाट नेपाली समाजले आर्जन गरेको अर्को ज्ञान थियो, जसले पहिले भारतबाट आएको व्यक्तिगत स्वतन्त्रता माग गर्ने ज्ञानले मात्रै पुग्दैन, बरु व्यक्ति पनि स्वतन्त्र हुन आर्थिक समानतासमेत हुनुपर्ने वकालत सुरु गरेको थियो । ती दुवै पुँजीवादी लोकतान्त्रिक र कम्युनिस्ट विचारहरू बाहिरबाट आइपुग्नु स्वाभाविक थियो, किनभने नेपालभित्र त्यस्तो विचारको समग्रता विकसित हुने वातावरण बनिसकेको थिएन । पुँजीवादी लोकतान्त्रिक विचार जन्मिन पुँजीपति वर्ग जन्मिनैपर्थ्यो अनि कम्युनिस्ट विचार जन्मिन मजदुर वर्गको बेहाल विशाल फौज अनिवार्य थियो । ती दुवै अवस्था नेपालमा थिएनन् । त्यसैले तत्कालीन नेपालको सामन्तवादसँग लड्न र नयाँ भविष्यको सपना देख्न यी विचार नेपाल भित्रिनु क्रान्तिकारी कदम थिए भन्ने स्वतःसिद्ध छ ।यी दुवै विचारधारा नेपाली समाजको पिँधसम्मै पुगेर राणाविरोधी तथा समग्र सामन्तवादविरोधी चेतनाको राँको सल्काउन सफल भए, र यहाँ ध्यान दिन योग्य विषय यही हो कि, उनीहरूले संगठनको बलमा व्यक्ति व्यक्ति भेटेर यो कामलाई अघि बढाएका थिए । न हुलाकको राम्रो सुविधा, न किताब पढ्ने संस्कृति, न छाप्ने सुविधा, न टेलिफोन, न यातायात थियो, तर पनि उनीहरूले संगठनकै बलमा त्यो काम अघि बढाए । रौतहट वा डडेल्धुरा वा किरात क्षेत्रमा आज पनि ज्ञानका दृष्टिले अवस्था दयनीय नै छ भने २००७ देखि २०११ का बीचमा रौतहटमा व्यापक किसान आन्दोलन, डडेल्धुरामा भीमदत्तको सानदार विद्रोह अनि किरात क्षेत्रबाट रामप्रसाद राईहरूको जागरणकारी वैचारिकीले विस्फोटक आकार ग्रहण गर्न कसरी सम्भव भयो होला ? उत्तर एक मात्र र प्रस्ट छ संगठित प्रयत्न । २००७ को परिवर्तनपछि २०१७ सम्म कांग्रेस र कम्युनिस्टको विद्रोही ज्ञानको प्रसार धीमा वा अकर्मण्य अवस्थामा रहन पुगे पनि २०१७ को राजा महेन्द्रको फौजी काण्डपछि पुनः कांग्रेस र कम्युनिस्टको पञ्चायतको विकल्पको ज्ञान प्रसारको यात्रा अघि बढ्दै गयो । पञ्चायतले तीस वर्षसम्म मूलतः पाँच वटा माध्यमलाई आफ्नो जनविरोधी शासन टिकाउन ज्ञान प्रसारका निम्ति प्रयोग गर्यो । एक, परम्परागत धर्म र संस्कृतिको परम्परागत माध्यम । दुई, राजकीय प्रज्ञा प्रतिष्ठानको गठन । तीन, गोरखापत्र, रेडियो र पत्रपत्रिकाको प्रयोग । साझा प्रकाशनमार्फत पञ्चायती सांस्कृतिक मूल्यको प्रसार । चार, स्कुल र क्याम्पसका पाठ्यक्रमहरूमार्फत शिशुहरूमाथि आक्रमण । र पाँच, पञ्चायत व्यवस्थाका राजनीतिक, प्रशासनिक अंगहरूमार्फत हस्तक्षेप । यसरी पञ्चायतले राज्यका सबै अंगलाई व्यवस्थित रूपले जनविरोधी ज्ञान प्रसार युद्धमा होम्यो । तर, त्यसका विरुद्धको ज्ञानधारी कांग्रेस र कम्युनिस्ट पार्टीहरूसँग न नियमित पत्रपत्रिका र सञ्चार क्षेत्र थिए, न त संगठित प्रकाशन गृह । उनीहरूसँग मूलतः एक मात्र हतियार थियो निश्चित ज्ञान बोकेको संगठन । आज कल्पना गर्दा पनि नयाँ पुस्तालाई अचम्म लाग्न सक्छ कि, उनीहरूले आफ्नो संगठनलाई प्रयोग गरेर पञ्चायतको सारा गलत ज्ञानको प्रसारलाई परास्त गरिछाडे । तराईका भारतसँग जोडिएका अनकन्टार गाउँहरूमा जाडोमा ओड्न पुराना सुकुल खोल्दा पञ्चायतविरोधी पर्चा भेटिने गरी हिँडेरै पुर्याए । भित्री मधेसका उडुस लुक्ने सिरानी पल्टाउँदा राता किताबभरि उडुसले गुँड लगाएको भेटिने गरी ज्ञानको प्रसार गरे । पहाड र हिमालमा मरेका बाजेले लुकाएका सन्दुक नातिले फोर्दा भगतसिंह वा लेनिनको जीवनीका किताब लुकाइएको फेला पर्ने गरी तलैसम्मका जनजनको हृदयसम्म ज्ञानलाई पुर्याए ।ज्ञान प्रसारको यही संगठित अभियानले गर्दा नै नेपाली समाज पञ्चायत शासनबाट मुक्त हुन सम्भव भएको थियो । २०४७ पछि विगतका कांग्रेस र एमाले लगायतका संसदवादी कम्युनिस्टले यथास्थितिको विकल्पको ज्ञान प्रसारको क्रमलाई बिराम लगाए । त्यसपछि पराजित भएको धार्मिक रूढिवादी एवं राजनीतिक यथास्थितिवादी ज्ञानको प्रसार क्रमशः पुनः सुरु भयो । २०५२ देखि सुरु भएको माओवादी युद्धले पुनः एकपल्ट झन्झनाहट पैदा गर्ने गरी सबै खाले पुरातन जनविरोधी ज्ञानका विरुद्ध न्यायपूर्ण ज्ञानको प्रसार सुरु गर्यो । त्यस ऐतिहासिक पहलले धार्मिक अन्धता, जातवाद, जातिवाद, लिंगीय उत्पीडन, साम्राज्यवादी ज्ञानको दबदबालाई रक्षात्मक बनायो । तर माओवादी आन्दोलनको पनि मुख्य हिस्साको पतनसँगै नवीन ज्ञान प्रसारको यात्रा ठूलो ऐतिहासिक जोखिममा फस्न पुगेको छ । आज १९९० पछि २०६२ सम्मको नेपाली समाजलाई वैकल्पिक चेतना र सपना देखाउँदै आएको मूल हिस्सा प्रचलित सत्ता र समाज व्यवस्थाको पहरेदार बनेको छ । पछिल्लो समयमा मधेसलाई स्वायत्तताको नयाँ ज्ञानबाट विद्रोही बनाउने मधेसवादी राजनीति पनि कलिलै उमेरमा पुरानै परिपाटीको पेन्सनमा रमाउने सिँगाने वृद्धमा रूपान्तरित भएको छ । यस प्रकार नवीन ज्ञान प्रसारको यात्रा अवरुद्धझैँ हुँदा सबै प्रकारका घातक ज्ञानहरूको आक्रमण अब तीव्र बनेको छ । भौतिकवादी र लोकतान्त्रिकहरू धार्मिक बाबाजीहरूका वकालतमा उभिन थालेपछि वैकल्पिक दार्शनिकी एवं समग्र प्रगतिशील वैचारिकी संकटमा नपर्नुको विकल्प पनि के होस् !आज नेपाली समाज कहाँबाट प्राप्त कस्तो ज्ञानमा वशीभूत हुन विवश छ त ? चरम बेरोजगारीका कारण जसरी जहाँ पुगेर भए पनि खाना लगायतको न्यूनतम जीविका खोज्ने ज्ञानमा भौँतारिन बाध्य छ । संसदीय राजनीतिको सानोठूलो नेता बनेर वा नेताको वरपर पुगेर राज्यको दोहन गर्ने ताक जुटाउने ज्ञानमा पहुँच बनाउन पार्टीहरूमा व्यस्त छ । विदेशीहरूले आफ्नो महाजाल लपेटेर पस्केको डलरलाई विकास, मानव अधिकार आदिको क्याप्सुलभित्र हालेर जीविकाको गर्जो टार्ने ज्ञानमुनि लम्पसार छ । विश्वव्यापी काम नलाग्ने ठहरिइसकेको श्रमजीवी र पर्यावरणविरोधी विकासको ज्ञानको जाँतोमुनि पिल्सिइरहेको छ । स्कुलदेखि विश्वविद्यालयको अधिकांश ज्ञान न त देश र समाज बुझाउने खालका छन्, न त नवीन दिशा दिने खालका । सरकारी रेडियो र टेलिभिजन मूलतः ज्ञान होइन, सत्ता र यथास्थिति भट्याउने रुद्री मन्त्र भएका छन् । समाजको पिँधमा कि त घरघर पुगेको छ हिन्दी मध्यमवर्गीय नारीपीडक टेलिसिरियल या धर्म परिवर्तनको अनावश्यक प्रचार कि खराब राजनीतिले जन्माएका असफल पात्रको कथा वा पात्रले गरेका जनविरोधी भ्रष्ट गतिविधिको खबर । समाजको पिँधसम्म पुगेका सफलताका कथा पनि सही ज्ञानको आधारमाथि टिकेका हुन्नन् । वास्तवमा सही र नवीन ज्ञानको प्रसारको कोणबाट स्थिति भयावह बन्न पुगेको छ ।के आज नेपालमा नवीन प्रगतिशील ज्ञानको उत्पादन एवं बाह्य ज्ञानलाई नेपालका निम्ति हुने गरी संश्लेषणको प्रक्रिया नै थामिएको हो ? पटक्कै होइन । बरु हिजोभन्दा त्यो मात्रा आज बढेकै देखिन्छ । विदेशमा विकसित भएका सकारात्मक ज्ञानहरूलाई पढ्ने विद्यार्थी वा अध्येताहरूले लगातार भित्र्याएका छन् । नेपाली समाजका नखुलेका वा विगतमा लुकाइएका थुप्रै यथार्थलाई केही वर्षयता ठूलो मात्रामा उत्खनन गर्ने क्रम बढेको छ । पर्यावरण रक्षाका निम्ति समृद्धिको ढाँचाबारे गम्भीर बहसहरू भइरहेका छन् । सम्पदा रक्षाका निम्ति नवीन आँखामय वकालतहरू सुरु भएका छन् । समग्रमा भन्दा पुँजीवादी नाफाखोर विश्व व्यवस्थाको विकल्पमा अनि तमाम अवैज्ञानिक रूढिवादी मूल्य र संरचनाविरुद्ध विशाल ज्ञान उत्सव नेपालमा आज उपस्थित छ । तर विडम्बना, ती सकारात्मक भविष्य निर्धारक ज्ञानहरू समाजको पिँधमा पुग्नै पाएका छैनन्, बरु रोटेपिङको भाँती एउटै चक्रमा घुमिरहेछन् । ताप्लेजुङदेखि सप्तरीसम्म वा दार्चुलादेखि कैलालीसम्मका चियापसलमा कुनै प्राज्ञिकको गम्भीर विचार पुगिहालेछ भने पनि संसदीय पार्टीको स्थानीय कार्यकर्ताले यसरी त्यो विचारलाई निस्तेज पारिदिन्छ, मानौं त्यो विचार केबल उसको विरोधी पार्टीले लगाएको संसदीय नारा हो । आज कुनै पनि सहर वा सदरमुकाममा अधिकांश सार्वजनिक समारोहमा अस्सी प्रतिशतभन्दा बढी उनै मान्छे उपस्थित हुन्छन् । साहित्यकारहरूका रचना केबल उनै साहित्यकारहरूले सुन्ने, बुद्धिजीवीहरूका कुरा पनि तिनै बुद्धिजीवीहरूले सुन्ने, भ्रष्टाचारबारे लेखिएका समाचार विश्लेषण बढीजसो भ्रष्टाचारीसम्म मात्र पुग्ने गोलचक्कर चलिरहेको छ । ज्ञान प्रसारको यो एउटै सीमाभित्र मच्चिरहने रोटेपिङको नियति निकै डरलाग्दो छ ।राष्ट्रियस्तरका होउन् या सदरमुकाम स्तरका पत्रिकाका गम्भीर ज्ञान बहस समाजको पिँधमा पुग्न सकेका छैनन्, वैचारिक पत्रिकाहरू वा विश्वविद्यालयमा एकाध हुने ज्ञान संवादका निष्कर्ष टोलसम्म लिएर जाने औजार नै शून्यप्रायः छन् । नयाँनयाँ किताबमा बढीजसो पुरानापुराना मस्तिष्कहरू रमाइरहेका छन् । यस्तो हुनुको मुख्य कारण हो नयाँ प्रगतिशील ज्ञानका आधारमा भविष्यको सपना बुन्ने संगठित अभियानको अभाव । संसारमा जहिले पनि नवीन प्रगतिशील ज्ञानको उत्पादन अहिले जसरी नै धीमा वा कहिले तीव्र गतिमा हुने हो । समाज परिवर्तनमा ती ज्ञानले तब नै भूमिका खेल्छन्, जब तिनलाई समाजको पिँधसम्म पुर्याउने संगठित अभियान चल्छ । स्थापित राज्य प्रायः यस काममा सधैँ विरोधीकै रूपमा प्रकट हुने गर्छ । आज वैकल्पिक राजनीतिक ज्ञान लिएर जाने राजनीतिक संगठन कमजोर भएका छन् । यस्तो अवस्थामा जरुरी छ ज्ञान विश्लेषण र संश्लेषणमा लागिपरेका हरेक बौद्धिकले समेत कुनै न कुनै रूपको संगठनमार्फत समाजको पिँधसम्म नवीन ज्ञानलाई पुर्याउन योगदान गर्नु । मैले ठीक लेखेको छु, ठीक खोज गरेको छु, ठीक सिफारिस गरेको छु मै सीमित हुन आजको ज्ञान प्रसारमा देखिएको संकटले अनुमति दिँदैन । जबसम्म सुदृढ नवीन ज्ञानयुक्त राजनीतिक धारा देखा पर्दैन, तबसम्म ज्ञान संश्लेषणमा लागिपरेका हरेक बौद्धिकले ज्ञानवाहकको दायित्व पूरा गर्न पनि लाग्नैपर्छ । दयानन्द सरस्वती वा माधवराज जोशी राजनीतिज्ञ थिएनन्, तर उनीहरूले आफ्नो ज्ञान प्रसारमा संगठित भूमिका खेल्दैनथे भने भारत वा नेपालमा नवीन परिवर्तनको राजनीतिक ज्ञानधारा जन्मिने वातावरण कसरी बन्थ्यो र !"
'परिवार र पेसाको दोहोरो भूमिका महिलाका लागि अझै ठूलो अवरोध',"निर्णायक तहमा महिला सहभागिता बढाउनुपर्छ, जसका कारण कानुन कार्यान्वयनमा मद्दत पुगोस् । महिलामा म सक्छु भन्ने अठोट हुनुपर्छ ।महिलाका मुद्दालाई बुझ्ने सोच पूर्वाग्रही छैन भन्न सक्ने अवस्था छैन । न्यायिक क्षेत्रमा महिलाको सहभागिता बढाउनका लागि रणनीति बनाइरहेका छौँ । जब महिला न्यायका लागि अगाडि सर्छन्, घरपरिवार बिगार्ने र इज्जत नभएको भन्ने लाञ्छना लाग्छ । बलात्कार र मानव बेचबिखन मुद्दामा पीडितहरु होस्टायल नहोऊन् भनेर तिनका लागि आवश्यक आर्थिक आधार तथा सामाजिक र मानसिक सशक्तीकरणको वातावरण सिर्जना गर्नुपर्छ ।पीडित कोष तत्कालै खडा गर्नु राज्यको प्राथमिकता हुनुपर्छ । क्षतिपूर्तिसहित न्यायको सुविधा पाएकाहरु आत्तिनुपर्दैन ।"
मास्क पुर्याउनै सकस,ॅक्वारेन्टाइन होटल भत्किँदा दर्जनौं पुरिएचीनमा कोभिड१९ संक्रमितलाई क्वारेन्टाइनमा राख्न प्रयोग गरिँदै आएको एउटा होटल भत्किँदा कम्तीमा ७० जना पुरिएका छन् । फुजियान प्रान्तको क्वान्झोउस्थित सिन्जिया होटलबाट कम्तीमा २३ जनालाई उद्धार गरिएको स्थानीय सञ्चारमाध्यमले उल्लेख गरेका छन् । के कारणले उक्त होटल भत्कियो भन्नेबारे प्रष्ट भएको छैन ।
बेलायतमा आपतकालीन कानुन,"(लन्डन)  बेलायतमा कोरोना भाइरस (कोभिड१९) संक्रमित संख्या बढ्न थालेपछि सरकारले नियन्त्रण तथा रोकथामका लागि तयारी तीव्र पारेको छ । उसले जनमानसलाई थप सतर्क रहन अपिल गर्दै एउटा प्रमुख जनस्वास्थ्य अभियान सुरु गरेको छ । अभियानअन्तर्गत सर्वसाधारणलाई कम्तीमा २० सेकेन्ड निरन्तर मिचेर हात धुन भनिएको छ । स्वास्थ्यमन्त्री म्याट हयानककले संक्रमणबाट बच्न नियमित हात धुन महत्त्वपूर्ण हुने बताए । स्वास्थ्यमन्त्री हयानककले भाइरस न्यूनीकरणका लागि छलफल गर्न गत बुधबार लन्डनमा एउटा आपत्कालीन कोब्रा बैठकको अध्यक्षता गरेका थिए । पब्लिक हेल्थ इग्ल्यान्डले साबुन र पानी नभए कम्तीमा ६० प्रतिशत अल्कोहल रहेको हयान्ड सेनिटाइजर प्रयोग गर्न सुझाएको छ । सार्वजनिक यातायात चढेपछि हात धुन आवश्यक हुने भएकाले यसमा चनाखो रहन भनिएको छ । बेलायतमा संक्रमितको संख्या १ सय ६४ पुगेको छ । बेलायतका चिफ मेडिकल एड्भाइजर प्रोफेसर क्रिस ह्विटीले तीमध्ये ३६ जना हालै अति प्रभावित देशका भ्रमण गरी फर्किएका वा अरूबाट संक्रमण भएको हुन सक्ने बताए ।प्रधानमन्त्री बोरिस जोनसनले आपत्कालीन कानुन सार्वजनिक गरेका छन्, जसअनुसार कामदारलाई बिरामी भएको चौथो दिनपछि मात्र तलब दिनुपर्ने कानुनी प्रावधान रहेकामा अब पहिलो दिनदेखि नै तलब दिनुपर्ने छ । यसको अर्थ रोजगारदाताले बिरामी कामदारलाई सातामा थप ४० पाउन्ड दिनुपर्ने छ ।तल्लो सदन हाउस अफ कमन्स्मा बोल्दै प्रधानमन्त्री जोनसनले भाइरस संक्रमण हुन नदिन आफैंलाई अलग राख्ने मानिसलाई दण्डित गर्न नहुने बताए । सन् १९१८ देखि १९२० सम्म फैलिएको स्पानिस फ्लुका कारण विश्वका करिब ५० करोड मानिसमा महामारी भएको दृष्टान्त दिँदै उनले कोरोना भाइरसको सम्भाव्य जोखिमका लागि बेलायतले तयारी गरिरहेको बताएका छन् ।महामारीको डरले उच्च सतर्कतामा रहेका कतिपय बेलायती नागरिकले रासनपानीको जोहोका लागि आतुरीमा सामान किनेका छन् । मास्क र ह्यान्ड स्यानिटाइजरको अभाव बेलायतमा पनि सुरु भइसकेको छ । वार्टफोर्ड जनरल हस्पिटलमा मेडिसिन डिभिजनमा कार्यरत मेट्रोन कल्पना घिमिरेलाई कोरोना भाइरसका कारण अहिले अस्पतालमा थप व्यस्त हुनुपरेको छ । सेफ्टी, इन्फेक्सन कन्ट्रोल र क्वालिटी मेन्टेन उनको प्रमुख जिम्मेवारी हो । उनले काम गर्ने अस्पताल वेस्ट हार्टफोर्डसायर हस्पिटल ट्रस्टअन्तर्गत पर्छ, जसमा अरू दुई अस्पताल हेमल ह्याम्सटेड र सेन्ट अल्बान्स् सिटी छन् । अहिलेसम्म ती अस्पतालमा संक्रमित नभए पनि आपत्कालीन योजना इकाईले पूर्वतयारी गरिरहेको उनले जनाइन् । तिनवटै साइटमा बिरामीको उचित व्यवस्थापनका लागि एसेसमेन्ट पोड्स व्यवस्था गरिएको उनी बताउँछिन् । कर्मचारीको सुरक्षाका लागि पनि तालिम तथा सचेतना अपनाइएको छ ।"
भुटानमा पर्यटकलाई रोक,"दार्जिलिङ (कास) भुटान सरकारले दुई साताका लागि पर्यटकलाई रोक लगाएको छ । भुटानमा एक अमेरिकी नागरिकमा कोभिड१९ संक्रमण पुष्टि भएपछि सबै पर्यटकलाई रोक लगाउने निर्णय भएको हो । भारतभुटान सीमा जयगाउँमा दुवैतर्फ निगरानी कडा पारिएको छ । जयगाउँ ट्राभल्स वेलफेयर एसोसिएसनका अध्यक्ष सुरेश ठकुरीले पर्यटकलाई प्रवेशमा रोक लगाइएकाले पर्यटन व्यवसाय ठप्प भएको बताए । भारत र भुटानबीचको सीमावर्ती क्षेत्र जयगाउँ र फिन्सोलिङमा स्क्रिनिङ जारी छ । यता दार्जिलिङका जिल्ला शासक दीपाप प्रिया पीले नेपालसँग सीमा जोडिएको पानीट्यांकी र बंगलादेशसँगको सीमावर्ती फाँसीदेवामा निगरानी कडा बनाइएको बताएका छन् । बाघडुगरा हवाई अड्डामा अहिलेसम्म एक सय ८२ जना विदेशी नागरिकको स्क्रिनिङ भइसकेको छ, पीले भने, सिक्किम र भुटानमा विदेशी पर्यटकलाई रोक लगाएको छ तर भारतको केन्द्रीय सरकारले यस प्रकारको कुनै आदेश जारी गरेको छैन ।पश्चिम बंगालकी मुख्यमन्त्री ममता बनर्जीले बंगालमा कोरोना भाइरसलाई लिएर आतंकित हुनुपर्ने कुनै कारण नरहेको जनाएकी छन् । बनर्जीले विभिन्न मन्त्रालयका अधिकारीसँगको बैठक पछि पश्चिम बंगालमा सरकारले सबै प्रकारका गतिविधि चुस्त राखेको बताएकी छन् । दार्जिलिङ क्षेत्रीय प्रशासनका अध्यक्ष अनित थापाले दार्जिलिङ भित्रिएका विदेशी पर्यटकमाथि निगरानी भइरहेको र दार्जिलिङ जिल्ला अस्पतालमा आइसोलेसन वार्ड तयार पारिएको जानकारी दिएका छन् । दार्जिलिङ जिल्ला स्वास्थ्य अधिकारी प्रलय आचार्यले उत्तर बंगाल मेडिकल कलेज एवं हस्पिटल र दार्जिलिङ जिल्ला अस्पतालमा कोरोना संक्रमितको उपचारका लागि सबै प्रविधिलाई चुस्त राखिएको बताएका छन् ।"
आप्रवासी रोके टर्कीलाई थप रकम,"एजेन्सी (ब्रसेल्स) टर्कीले आप्रवासी विषयलाई बार्गेनिङ औजार नबनाए थप रकम उपलब्ध गराउन युरोपेली संघ सकारात्मक देखिएको छ । टर्कीले थप रकम उपलब्ध नभए आफ्नो भूमि हुँदै आप्रवासीलाई युरोप प्रवेश गर्न दिने बताएपछि युरोपेली संघको यस्तो धारणा आएको हो । टर्कीले सन् २०१६ मा युरोपेली संघको आर्थिक सहयोग प्राप्त भए शरणार्थी र आप्रवासीलाई आफ्नै देशमा रोक्नेबारे ब्रसेल्ससँग सम्झौता गरेको थियो । पछिल्लो समय टर्कीको दक्षिणी छिमेकी द्वन्द्वग्रस्त सिरियाको इड्लिबमा विद्रोही र सरकारी फौजबीच संघर्ष भएपछि देश छोडेर भाग्ने शरणार्थीको संख्यामा व्यापक वृद्धि भइरहेको छ । ती सबै भागेर आएपछि टर्कीले थप आर्थिक सहयोग नभए युरोप प्रवेश गर्न दिने बताउँदै आएको छ । टर्कीको यही भनाइलाई लिएर युरोपेली संघका विदेशमन्त्रीहरूको पहिलो औपचारिक बैठक बस्न गइरहेकै बेला अधिकारीहरूले अंकारालाई थप सहयोग दिन सक्ने बताएका हुन् । उनीहरूले टर्कीमा रोकिएका आप्रवासी व्यवस्थापनका लागि थप सहयोग दिन तयार रहेको बताएका हुन् ।सिरियामा जारी गृहयुद्धका कारण टर्कीमा अहिले नै ३६ लाख शरणार्थीले शरण लिइरहेका छन् । युरोपेली संघले आर्थिक सहयोगमा वृद्धि नगरे थप शरणार्थी राख्न नसकिने भन्दै टर्कीका राष्ट्रपति रेसेप तैयप एर्दोगानले युरोप प्रवेश गर्न चाहने आप्रवासी तथा शरणार्थीलाई ग्रिससँगको सीमा खुला गरिदिने बताएपछि हजारौं आप्रवासी दुई देशबीचको सीमामा भेला भएका छन् । शरणार्थीका कारण टर्कीलाई ठूलो बोझ छ र हामीले यो विषय बुझ्न जरुरी छ, युरोपेली संघका विदेश नीति प्रमुख जोसेफ बोर्रेलले बताए । यहीबीचमा दबाब स्वरूप युरोप पठाइने आप्रवासीलाई हामी स्वीकार गर्ने अवस्थामा पनि छैनौं, ग्रिससँगको सीमा खुला गर्ने टर्कीको निर्णयलाई उद्धृत गर्दै उनले भने । बोर्रेलले इड्लिब क्षेत्रमा युद्धविराम गर्नेबारे रुस र टर्कीबीच भएको नयाँ सम्झौताले सिरियामा मानवीय सहायता र टर्कीमा रोकिएका शरणार्थीका लागि युरोपेली संघको प्रवेशमा सजिलो हुने विश्वास पनि व्यक्त गरेका छन् । टर्कीका राष्ट्रपति रेसेप तैयप एर्दोगान र उनका रुसी समकक्षी भ्लादिमिर पुटिनबीच मस्कोमा बिहीबार भएको बैठकपछि सिरियाको इड्लिबमा युद्धविराम गर्ने सहमति भएको थियो । युरोप प्रवेश गर्न चाहने अधिकांश आप्रवासी तथा शरणार्थीका लागि टर्की प्रवेशद्वार हो । यही कारणले युरोपेली संघ र टर्कीबीच सन् २०१६ मा आप्रवासनसम्बन्धी एउटा सम्झौता भएको थियो । सम्झौतामा आप्रवासीलाई टर्कीमै रोक्ने र त्यसका लागि युरोपेली संघले अंकारालाई करिब ७७ खर्ब आर्थिक सहयोग गर्ने प्रतिबद्धता व्यक्त गरिएको थियो । सिरिया युद्धबाट भागेर टर्की पुगेका शरणार्थीको आवास, विद्यालय र मेडिकल केन्द्रमा खर्च गर्न युरोपेली संघले उक्त रकम उपलब्ध गराउनेबारे सहमति गरेको थियो । यसका साथै टर्कीस्थित सहायतकाकर्मी, गैरसरकारी संस्था र अन्य च्यारिटीका लागि सन् २०२० सम्ममा थप ५ खर्ब रुपैयाँ दिनेबारे पनि युरोपेली संघ सहमत भएको थियो । सिरियामा विद्रोहीको नियन्त्रणमा रहेको इड्लिबमा भएको पछिल्लो हिंसात्मक गतिविधिले थप १० लाख शरणार्थी आफ्नो भूमिमा आएकाले उनीहरूको भरणपोषणका लागि थप रकम आवश्यक हुने टर्कीको दाबी छ । यसैले उसले युरोपेली संघसँग थप रकम माग गर्दै आएको छ । थप रकम नदिए शरणार्थीलाई रोक्न नसकिने टर्कीका राष्ट्रपति रेसेप तैयप एर्दोगानको चेतावनीकै बीच हजारौं शरणार्थी टर्कीग्रिस सीमामा भेला भएका छन् । जबरजस्ती ग्रिस प्रवेश गर्न खोज्ने केही शरणार्थी ग्रिस नियन्त्रणमा छन् र उनीहरूलाई रोक्न ग्रिक सुरक्षाफौजले अश्रुग्यास र पानीको फोहोरा प्रहार गरेको छ ।आप्रवासीको प्रवेश लहर त्यति ठूलो नभए पनि टर्कीले वार्ता गर्न चाहेको छ र उसको देशमा रहेका आप्रवासीका लागि थप आर्थिक सहायता खोजी गरेको छ, युरोपेली संघका एक वरिष्ठ कूटनीतिज्ञले बताए । टर्कीले माग गरेअनुसार थप आर्थिक सहायता दिने भयो भने युरोपेली संघको आगामी बजेटबाट मात्रै उपलब्ध गराउन मिल्ने उनको भनाइ छ । यसका लागि सदस्य राष्ट्रका सरकारको समर्थन आवश्यक रहेको उनले बताए । यसका लागि समय लाग्छ, उनले भने, हामी नयाँ आर्थिक सहायतामा माग गर्ने टर्कीले पनि आप्रवासीसम्बन्धी सहयोगमा प्रतिबद्धता व्यक्त गरोस् भन्ने चाहन्छौं ।"
साउदी राजपरिवारका तीन सदस्य थुनामा,रियाद साउदी अरबमा राजाका भाइसहित राजपरिवारका तीन वरिष्ठ सदस्य पक्राउ परेका छन् । देशद्रोहको आरोपमा उनीहरूलाई पक्राउ गरिएको अन्तर्राष्ट्रिय सञ्चारमाध्यमले उल्लेख गरेका छन् । पक्राउ परेकामध्ये राजकुमार अहमेद बिन अब्दुलाजिज र मोहम्मद बिन नायफ साउदीका प्रभावशाली व्यक्ति हुन् । पक्राउ पर्ने अर्का शाही सदस्य राजकुमार नवाफ बिन नायफ हुन् । अनुहारमा मास्क लगाएका र कालो पहिरनमा आएका सुरक्षाकर्मीले शुक्रबार बिहानै राजपरिवारका ती सदस्यलाई पक्राउ गरेको वाल स्ट्रिट जर्नलले उल्लेख गरेको छ । राजाका भतिजसमेत रहेका मोहम्मद बिन नायफ कुनै बेला साउदी राजसंस्थाका उत्तराधिकारीका रूपमा हेरिन्थे । सन् २०१६ मा उनलाई हटाएर मोहम्मद बिन सलमानलाई राजपरिवारको उत्तराधिकारीका रूपमा अघि सारिएलगत्तै उनलाई सीमित घेरामा राखिएको थियो । विभिन्न क्षेत्रमा सुधार गर्ने प्रतिबद्धता व्यक्त गर्दै आएका युवराज सलमानले आफ्नो शक्तिलाई थप मजबुत बनाउन राजपरिवारका वरिष्ठ सदस्यलाई पक्राउ गरेको अनुमान गरिएको छ । पछिल्लो घटनालाई युवराज मोहम्मद बिन सलमानले आफ्नो शक्तिलाई कडा बनाइरहेको अभियानका रूपमा समेत बुझिएको बीबीसीले उल्लेख गरेको छ । राजकुमार अब्दुलाजिज ७८ वर्षीय राजाका एकमात्रै जीवित भाइ हुन् । यसअघि सन् २०१८ मा उनले युवराजको विरोध गरेका थिए । तर पछि उनले आफूले गलत बुझेको भन्दै माफी मागेका थिए । अब्दुलाजिज र मोहम्मद बिन नायफ दुवैलाई युवराज सलमानका सम्भावित विपक्षीका रूपमा हेर्ने गरिन्छ । देशभित्र युवराज सलमानप्रति सम्मान गरिए पनि पछिल्ला समय उनीविरुद्ध अन्तर्राष्ट्रिय जगतमा विरोधका स्वर सुनिँदै आएका छन् । उनी थुप्रै विवादमा मुछिएका छन् । द वासिङ्टन पोस्ट का स्तम्भकार एवं साउदी पत्रकार जमाल खसोग्जीको सन् २०१८ मा टर्कीको इस्तानबुलस्थित साउदी महावाणिज्य दूतावासमा भएको हत्यामा पनि उनको नाम जोडिएको थियो । देशका महिलामाथिका केही प्रतिबन्ध हटाए पनि उनी महिलाविरोधी भएको आक्षेप लाग्दै आएको छ । उनलाई यमनमा जारी युद्धलाई निरन्तरता दिएको आरोप पनि छ । यमनमा साउदी समर्थित सरकारी फौज र हुथी विद्रोहीबीच युद्ध जारी छ ।
'कुडा काठमाडौंका',"(काठमाडौं)  भाषा, साहित्य, कला, संस्कृति र सभ्यताको प्रादेशिक बातचित गर्न सय भन्दा बढि लेखकस्रष्टा फागुनको दोस्रो सातादेखि धनगढी नगरमा भेला भए । त्यही हुलमा जोडिन अमेरिकाको न्युयोर्कबाट रातबिरात दार्चुले मूलका कवि किसनसिंह धामी पनि धनगढी आइपुगेका थिए । विश्व साहित्य सम्मेलनमा अमेरिकाको संयोजक हैसियत लिएर न्युयोर्कदिल्ली हुँदै वनबासाबाट छिरेर आफ्नो माटो टेकेका कवि धामी सुरुमा हर्षबिभोर देखिन्थे, अलिक पछि भने विस्मित देखिन थाले । विश्व साहित्य सम्मेलनको अभियान आफैंमा सराहनीय थियो, धनगढी सम्मेलन सकेर अमेरिका उड्ने क्रममा एकै दिनका लागि काठमाडौं उत्रिएका कवि धामीले कान्तिपुरसँग भने, तर, म एउटा साहित्य सम्मेलनमा भाग लिन काठमाडौं आएको थिएँ कि मेरो सुदूरपश्चिम ? खुट्याउनै सकिनँ । उनका बुझाइमा, साहित्य सम्मेलनको भीडमा सबै काठमाडौंमै देखिने अनुहार थिए, बोलीवचन र धारणा काठमाडौंकै थियो । सुदुर पश्चिम र कर्णालीका भाका, शब्द, भाषा, संस्कृति र सभ्यताको धरातलबारे बुझबुझारथ गराउनेमा स्थानिय हैन, काठमाडौंबासी थिए । यत्रो महोत्सवमा डोट्याली भाषामा संवाद गर्ने कवि एक जना मात्रै रहेछन्, उनै कवि किसनसिंह । यताका कुडा हैन, भैदियोकुडा काठमाडौंका, धामी भन्छन् ।बितेको ६ वर्षयता अमेरिका बस्दै आएका कवि धामी न्युयोर्क आसपासमा कविकविताको पुनर्जागरण गराउने अभियन्तामध्येमा पर्छन् । कविद्वय व्याकुल पाठक र धामीको संपादनमा गत बर्ष प्रकाशित न्युयोर्कका कवि र कविता संग्रह अहिले डायस्पोरामा बसेर लेखनकर्म गरिरहेका स्रष्टाका निम्ति अनुकरणीय काम बनेको छ । यो संग्रहमा अमेरिकावासी स्रष्टाका ४७ वटा कविता संकलित छन् । धामीका एटलान्टिकका भँगालाहरू(कविता), गजबार नभएको सहर (कविता), फ्रन्ट सिट (अनुभूति) लगायतका कृति नेपाली पाठकमाझ चिनिएका छन् ।धामीले विगतमा झन्डै २ दशक फ्रेन्च दूतावासमा बिताए, राजदूत सहयोगीका रूपमा । राजदूतसँगै गाडीको फ्रन्ट सिट का उनी सहयात्री हुन्थे । त्यस क्रममको कूटनीतिक र राजनीतिक प्रत्यक्षपरोक्ष अनुभव उनले फ्रन्ट सिट मा समेटेका छन् । झन्डै आधा दर्जन फ्रेन्च राजदूतका गतिविधि र आफूलाई चित्त बुझेका वा नबुझेका सन्दर्भहरू यो पुस्तकमा छन् । यो पुस्तकको दोस्रो संस्करण प्रकाशनको तर्जुमा गर्न जम्मा एक दिनका लागि काठमाडौंमा रोकिएको हुँ, उनले सुनाए ।अरूभन्दा पनि आफ्नो माटो, भावभूमि र भाषाकै कुरा गर्ने मुद्रामा हानथाप गर्दै आइपुगेका कवि धामी दोहोर्याउँदै भनिरहेका थिए, यसपाला धनगढीमा कुडा काठमाडौंका भए, कुडा केन्द्रकै थिए । कर्णाली भेगका केही सहजकर्ता थिए तर वक्ताहरू काठमाडौंकै थिए । यता पोखरा होस् वा जनकपुर, इलाम होस् वा लुम्बिनी बोल्ने र धारणा बनाउनेहरू उनै थिए, जो सधैंभर केन्द्रै रहेका छन् । उसो त अन्तरसंवादको बहस मञ्चमा धामी स्वयं पनि थिए । तर, धेरै कुरा औपचारिकताका लागि थियो । मूलधारको भाषा भनेको के हो ? सुदूर भाषा के हो ? मोफसल भाषा के हो ? ख्वै त, बहस भएको ? उनले थपे, यस्तो समृद्धिको सूचक सिञ्जाली भाषा अथवा डोट्याली भाषासाहित्यको प्रवर्द्धनमा के बहस हुन सक्यो र ? जे भयो, सबै केन्द्रकै कुडा भयो । कवि धामी पेसाले क्याब (उबर) चालक हुन् न्युयोर्कमा । उनी आफू मात्रै होइन, अधिकांश कविलेखक र जोकोही अमेरिकै भने पनि १२१४ घण्टाको सास न बासको दैनिकीपछिको समयमा मात्रै केही रचनात्मक बनिरहेका हुन्छन्, यो यथार्थ हो । सुख र खुसी फरक कुरा हो । अमेरिकामा हुने नेपालीहरू सुखी होलान्, तर खुसी छैनन् । यही कठिनको समयमा साहित्य लेखिन्छ, केही रचना गरिन्छ, उनी भन्छन्, उता बसेर हामी कोही पनि पूर्णकालिक लेखक, स्रष्टा हुनै सक्दैनौं, यो यथार्थ स्विकार्नै पर्छ ।उबर चलाइरहेका बेला धामी अहिलेसम्म २० हजारभन्दा बढी विविधताका यात्रुसम्म पुगेका छन् । बिहानीको यात्रामा कसैलाई भेट्नासाथै हस्पिटालिटी का निम्ति गुड मर्निङ भन्नै पर्यो । यसो भन्दा कोही झर्कंदै भनिरहेका हुन्छन्, ह्वाई गुड मर्निङ ? नन्सेन्स ।कसैले राम्रो व्यवहार देखायो, उबरमा उठेको बिल राम्रैगरी तिर्यो भने स्वभावतः भन्न मन लाग्छ थ्यांक यु सर । अचम्मैसँग त्यो यात्रु रिसाउँछ, र थर्काएको स्वरमा भन्छन्, ह्वाई थ्यांक यु ? नन्सेन्स । यसरी बाँच्नुको अनेक विविधता र भोगाइका माझ कवि धामी वा कवि पाठक अलमलमा ज्याक्सन हाइटतिर टहलिरहेका हुन्छन् । यही अप्ठ्यारो दैनिकीमाझ कवि धामी भनिरहेका छन्, सुख प्राप्त गर्न सकिने कुरा हो, खुसी त स्वयं आउनुपर्ने चिज हो, जुन मुस्किल छ ।"
कहाँ हराए ती नाच ?,"(पाल्पा)  रैनादेवी छहरा गाउँपालिका७ जुठापौवाका ८४ वर्षीय इन्द्रबहादुर खाम्चा मगर सानोछँदा मारुनी, सोरठी, झाम्रे, कडुवालगायत नाच खुबै नाच्थे । अहिले कहींकतै मात्र भेटिन्छन् । पोसाक पनि परिवर्तन हुँदै गएको छ । पहिला चाडपर्वमा, धान भित्र्याउने, लाहुरे घर फर्किंदा पनि नाच्ने चलन थियो, उनले भने, अहिले यस्ता नाच कमै देखिन्छ । गाउँकै ज्येष्ठ नागरिक रुद्रबहादुर सारुसँग पनि पुराना नाचको सुन्दर सम्झनाहरू छन् । अचेल मेला, पर्व र उत्सवमा बाध्यकारी भए मात्र यस्ता नाच देख्न पाइने भएको छ । कतिपय युवा पुस्तालाई त यी नाचबारे जानकारीसमेत छैन, उनले भने । मगर समुदायको हराउँदै गएको कला र संस्कृतिबारे हालै यहाँ बहस चल्यो । नेपाल मगर संघ र पाल्पा साहित्य समाजले गरेको मगरको कला र संस्कृति विषयक छलफलमा धेरैले पुरानो संस्कृति हराएको प्रति चिन्ता जनाए । मगर समुदायले जोगाएको नेपाली संस्कृति अहिले देशकै सम्पत्ति बनेको छ, मगर संस्कृतिका ज्ञाता एवं अध्येता डा कुसुमाखर न्यौपानेले भने, पश्चिमाञ्चल क्षेत्रमा प्रचलित नेपाली लोकगीत अध्ययन गर्ने विषय बनेको छ । त्यसमा पनि मगरको कला र संस्कृति नै पहिलो रोजाइ हुन्छ । मगरको घाँटो नाच, सालैजो, सोरठीजस्ता लोकसंगीत तथा लोक नाच निकै शक्तिशाली रहेको उनले बताए । बागलुङका मगरले बचाएको गोपीचन लोकनाटक संसारकै उदाहरणीय रहेको समेत उनको दाबी छ । उति बेलाका मगरहरूले नपढेका भए पनि नेपाली संस्कृतिको रक्षा र यथार्थताको प्रतीक लोकगाथामा उतारेको उनको बुझाइ छ । मैले त पीएचडी मात्रै गरेको हुँ, खासमा त्यो भोगाइ र अनुभवले खारिएका मगर समुदायको अनुभवको हो, उनले भने, गोपीचन लोकनाटक मगरकै कला र संस्कृतिको बेजोड प्रस्तुति हुन आउँछ । गोपीचनको विषयमा सोधखोज गर्दा अमेरिकाबाट उनले सम्मानसमेत पाए । गोपीचनमा त्यसबेलामा राजा र प्रजाबीचको सम्बन्धलाई समेटेको छ । यो लोकगाथा अहिले नेपालका स्नातक र स्नातकोत्तर तहका विद्यार्थीले पढ्नुपर्ने विषय बनेको छ । त्यसैले मैले भन्ने गरेको छु, मगरले बचाएको संस्कृति नेपालकै संस्कृति हो, उनले भने । उनका अनुसार संगीतमा मगर शैली, बाजा, नाचहरू निकै फरक हुन्छन् । मगर समुदायकै अध्येता डा मुकुन्द शर्माले सांस्कृतिक हिसाबले अहिलेसम्म मगरहरूको खोजबिन नभएकोमा चिन्ता व्यक्त गरे । मगरको सांस्कृतिक अध्ययन हुनु जरुरी छ, उनले भने, मेरो अध्ययनमा मगर नेपालमा सुरुदेखि नै बसोबास गर्ने जाति हुन् । चालचलन, भाषा, संस्कृति र रहनसहन मगरको अलग्गै छ । अब मगरको कला र संस्कृतिको इतिहास खोज्नुपर्ने बेला आएको उनले बताए ।विदेशी लेखकहरूले अहिलेका ठकुरी पनि मगर रहेको प्रमाण पेस गरेको उनले सुनाए । छुट्टै ठाउँ पाएपछि राजा शाह भएको र उनीहरू पछि ठकुरी बनेका हुन्, उनले भने । मगरहरूको घाँटो नाचबाटै पछि गुरुङहरूले सिको गरेर घाँटु नामकरण गरिदिएको उनको दाबी छ । इतिहासकार निर्मल श्रेष्ठले मगर भाषा, कला, संस्कृति र इतिहासको रक्षा गर्न जरुरी रहेको बताए । यसमा पहिला मगर समुदाय नै अघि सर्नुपर्ने हुन्छ, उनले भने, आन्तरिक र बाह्य पर्यटक लोभ्याउन पनि मगर कला र संस्कृतिको रक्षा गर्नुपर्छ भन्ने बुझाउन सक्नुपर्छ । पाल्पा साहित्य समाजका अध्यक्ष पुष्करराज रेग्मीले मगर समुदाय कला, संस्कृतिमा धनी भए पनि यसलाई विस्तारै छाड्दै गएकामा चिन्ता व्यक्त गरे । नेपाल मगर संघका जिल्ला अध्यक्ष तेजबहादुर घर्तीमगरले मगर कला र संस्कृतिको धनी भईकन यसलाई जगेर्ना गर्नेतर्फ सबैको ध्यान नपुगेको बताए । अगुवा मगर महिला प्रतीक्षा सिञ्जालीले महोत्सव, मेला, दिवसमा कला र संस्कृतिको कुरा गर्ने तर अन्य समयमा बिर्सिने बानीले पनि जगेर्ना हुन नसकेको बताइन् । पाल्पा साहित्य समाजका संरक्षक राजेन्द्रगोपाल सिंहले आफ्नै जातिबाट नै संरक्षणको पहल हुनुपर्नेमा जोड दिए । राष्ट्रिय जनगणनाअनुसार पाल्पामा मगर समुदायको जनसंख्या ५२२९ प्रतिशत छ । जिल्लाको कुल जनसंख्या १ लाख ३६ हजार ५ सय ८८ रहेको छ ।"
दयाहाङसँगै भुटानी अभिनेत्री,"काठमाडौं (कास) दीपेन्द्र लामाले निर्देशन गर्ने फिल्म २ नम्बरी मा भुटानी अभिनेत्री उगेन छोदेन अनुबन्धित भएकी छन् । फिल्ममा अभिनेता दयाहाङ राईको जोडीका रूपमा उगेनको अभिनय रहने निर्देशक लामाले बताए । यसअघि फिल्ममा अभिनेता पल शाह र अभिनेत्री वर्षा राउत अनुबन्धित भइसकेका छन् ।फिल्म फागनु २८ गतेबाट छायांकनमा जानेछ । अभिनेत्री उगेनले नेपाली फिल्मलाई करिअरकै उपलब्धि भएको बताएकी छन् । यसअघि उगेनले अभिनेता शाहसँग रोशन फ्युबाको म्युजिक भिडियो गोरी गोरी मा अभिनय गरेकी थिइन् ।फिल्ममा उगेनको भुटानी लवज प्रयोग हुने बताइएको छ । झन्डै दुई वर्षअघि उगेनको फिल्म दाङफू दिङफू (उहिले उहिले) नेपाल अन्तर्राष्ट्रिय मानवअधिकार फिल्म फेस्टिभलमा छानिएको थियो । यही फिल्म देखाउने क्रममा आइपुगेकी उगेनसित निर्देशक लामाको भेट भएको थियो । आधा दर्जनभन्दा बढी भुटानी फिल्ममा अभिनय गरेकी उगेनले त्यतिबेलै नेपाली फिल्ममा काम गर्न चाहेको बताएकी थिइन् । अहिले हामीले पटकथाकै आधारमा उनको छनोट गरेका हौं, निदेर्शक लामाले भने । अभिनेत्री उगेनले लामो समयदेखिको नेपाली फिल्म खेल्ने इच्छा पुरा हुन लागेको बताइन् । दयाहाङजीको भुटानमा पनि थुप्रै फ्यानहरू छन्, उनले भनिन्, उहाँसँगै खेल्न पाउनु खुशीको कुरा हो । दयाले पनि उगेनको बारेमा सुनेको बताउँदै २ नम्बरीमा सहकार्य गर्ने अवसर जुटेकोमा खुसी प्रकट गरे ।"
इगो नलिने कट्रिना,"फिल्म सूर्यवंशी को ट्रेलर रिलिजपछि नायिका कट्रिना कैफ यतिबेला पुनः चर्चामा छिन् । त्यसो त रोहित सेट्टीको कप्स एक्सन फिल्ममा नायिकाको खासै ठूलो भूमिका त हुँदैन, तैपनि उक्त फिल्मको ट्रेलरमा कट्रिनालाई आकर्षक रूपमा देखाइएको छ । बेलायतमा मोडलिङ गर्दागर्दै फिल्म खेल्न भारत आएकी कट्रिना त्यस्ती भाग्यमानी नायिका हुन्, जो कमजोर हिन्दीका बाबजुद पनि ठूला ब्यानरका फिल्ममा स्टारसँग नियमित स्क्रिन सेयर गर्न पाइन् । बेलायतमै मोडिलिङ क्रममा नोटिस गरेपछि निर्देशक कैजाद गुस्तादले कट्रिनालाई सन् २००३ मै फिल्म बुम मार्फत् डेब्यु गराएका थिए । तर फिल्म असफलताको दुर्भाग्य जति निर्माता, निर्देशकलाई पर्यो, कट्रिनालाई परेन । कट्रिनाले त्यसपछि पनि एक तेलुगु फिल्म खेल्न पाइन् भने बलिउडमा रामगोपाल बर्माले लिएर सरकार बनाए । कट्रिनालाई सफलता भने सन् २००५ को फिल्म मैने प्यार क्युँ किया ? ले दिलायो । डेबिड धवनले बनाएको उक्त फिल्ममा कट्रिना सलमानका साथमा देखिएकी थिइन् । कट्रिनाले यही फिल्मलाई नै आफ्नो बलिउडमा भएको पहिलो सही कदम बताउने गर्छिन् । त्यसपछि भने उनले अक्षय कुमारसँग लगालग हमको दिवाना कर गए र नमस्ते लन्डन गरिन् भने सलमानसँग पार्टनर, हेल्लो, युवराज गर्दै ब्लकबस्टर्स हिट बडिगार्ड, एक था टाइगर, टाइगर जिन्दा है, भारत मा कोएक्टरका रूपमा देखा परिन् । त्यसैगरी उनले शाहरूख खानसँग जब तक है जान र जिरो तथा हृतिक रोशनसँग अग्निपथ, ब्याङ ब्याङ र आमिर खानसँग धूम ३, ठग्स अफ हिन्दोस्ताँ मा स्क्रिन सेयर गरिन् । रणवीर कपुर र सैफअलि खानसँग पनि उनले काम गरिन् । कट्रिनालाई आलोचकहरू ब्लकबस्टर्स स्टार भए पनि गतिलो कलाकार भने नभएको टिप्पणी गर्ने गर्छन् । खास अभिनय र संवाद सम्प्रेषणको खुबी नभए पनि स्टारहरूसँग स्क्रिन सेयर गर्न पाएकैले उनका फिल्म चलिरहेको तर्क गरिन्छ । तर यस्ता कुराले उनलाई भने खासै असर नगर्ने जिकिर गर्दै भन्छिन्, मेरो लक्ष्य नै स्टार बन्ने थियो । जब म करिअर सुरु गर्दै थिए, सबै मान्छेले मलाई रुचाउन र हेरुन् भन्ने म चाहन्थें । र, मलाई यो धारणा बदल्न रत्तिभर आवश्यक पनि लागेन । अभिनेत्री हेमा मालिनीलाई आदर्श मान्ने कट्रिनाले आफूलाई अहिलेकै अवस्थामा ज्यादा खुसी मिलिरहेको बताइन् । पछिल्लो समय बलिउडमा महिला पात्र र विषय केन्द्रित फिल्महरूले ह्वीम पिटिरहेका छन् भने कैयौं नायिकाहरू रातारात स्टार भइरहेका छन् । कतिपय नायिकाहरू त बलिउडका बिग स्टार भनिने सलमान खान, शाहरूख खान वा आमिर खानसँग फिल्म खेल्दा छायामा परिने डरले उनीहरूका फिल्ममा नखेल्ने सार्वजनिक रूपमै भन्न थालेका छन् । तर कट्रिना आफूमा यस्तो इगो नभएको बताउँछिन् । उनले शाहरूख, हृतिक, अक्षय वा सलमान आफ्ना साथीहरू भएको र सधैं आदर गर्ने उल्लेख गर्दै थप्छिन्, म यस्ता कारण आफ्नो इगो हर्ट किन गरूँ ? साथीत्वमा इगो हुनु हुँदैन । अनादार फरक पाटो हो । बरु तपार्इं सोही स्थानमा उभिएर त्यसका विरुद्ध लड्न सक्नुपर्छ । इगोले त कसलाई पो फाइदा गर्छ र ? पुलिस युनिभर्स फिल्म सूर्यवंशी त कट्रिना अक्षयका अलावा अजय देवगण र रनवीर सिंहजस्ता चल्तीका नायकहरूसँगै छिन् । त्यसैले पनि नायकहरूको भीडमा हराउन सक्ने डरमा आफूलाई खासै फिक्री नरहेको बताउँछिन् ।एजेन्सी"
गायक परियारलाई शीतल,"काठमाडौं (कास) कहाँ थियौ तिमी रंगमञ्च उठेपछि आयौ, क्या दामी भो, लगायतका चर्चित गीतगजलका गायक शिव परियार सम्मानित भएका छन् । शनिबार कुञ्ज थिएटरले गरेको गीत, गजल र शीतल को १३ औं शृंखलामा उनी सम्मानित भएका हुन् । यसअघिको शृंखलामा गायिका मीना निरौला सम्मानित भएकी थिइन् । नेपाल टेलिभिजनका निर्देशक टंक पन्त र नेपाल राष्ट्र बैंकका डेपुटी गभर्नर चिन्तामणि शिवाकोटीले परियारलाई खादा, माला र दोसल्ला ओढाई अभिनन्दनपत्र प्रदान गरे । सम्मानित गायकले केही भारी जिम्मेवारी थपिएको बताउँदै नेपाली गीतसंगीतको श्रीवृद्धिमा निरन्तर लाग्ने प्रण गरे । राजामहाराजाको महलमा गाउने गजल गायनको परम्परालाई तोड्दै अन्य सामान्य गीतजस्तै गाउन सकिन्छ भन्ने मान्यतामा आफू केही अगाडि बढेको उनले सुनाए । नेपाली संगीत विकृत बन्दै गइरहेको प्रसंग जोड्दै उनले भने, हाम्रो गीतसंगीत अझै पनि जात, धर्म, भाषाजस्ता पक्षमा अडिएको छ । उनले कार्यक्रममा कहाँ थियौ तिमी, संगी, पिलायो साथीले लगायतका गजल गायन प्रस्तुत गरे । कार्यक्रममा कवि तथा गीतकार विप्लव प्रतीक र गजलकार शीलत कादम्बिनीले गीत, कविता तथा गजल वाचन गरे । प्रतीकले माया, प्रेमभावका एक्लै गयौं पर, फरक यात्रा हामी दुईको, फूलको चर्चामा सहर लगायतका मन छुने आधा दर्जनभन्दा बढी गीत सुनाउँदा हलमा शून्यता छाएको थियो । प्रस्तुति सकेलगत्तै हरेकपल्ट उनले गर्ने रमाइला कुराले दर्शक हौसिएका थिए । कादम्बिनीको उस्तै उत्कृष्ट गजल र गीत वाचनबाट दर्शक मग्न बने ।"
माझी कथामा उपन्यास,"काठमाडौं(कास) दुईवटा कथा कृतिमार्फत भिन्न लेखकीय छवि निर्माण गरिसकेका साहित्यकार महेश्वर पन्तले उपन्यास लेखेका छन् फुर्लुङ । मोदीखोलो र कालीगण्डकी उत्तरपश्चिम दोभानमा माछा मारेर र डुङ्गा तारेर गुजारा चलाउने बोटे (माझी) परिवारको विस्थापन कथामाथि लेखिएको उपन्यास शनिबार राजधानीमा सार्वजनिक गरियो । उपन्यासमा बोटे समुदायको एउटा परिवारमार्फत किनाराकृत वर्गको कथा भनिएको छ, सामालोचक तथा साहित्यकार डा ज्ञानु पाण्डेले भनिन्, पर्यवरणीय र वर्गीय चेतनाले पनि उपन्यास बलियो बनाएको छ । यो त नेताहरूले पढ्नै पर्ने कृति रहेछ । अन्तर्राष्ट्रिय नेपाली साहित्य समाज (अनेसास) का अध्यक्ष राधेश्याम लेकालीले लेखनजस्तै व्यवहार भएको पन्तको उपन्यास समाजसित गहिरो रूपमा जोडिएको बताए । साहित्यकार आन्विका गिरीले सहजीकरण गरेको कार्यक्रममा कृतिका सम्पादक राजकुमार बानियाँले उपन्यासमा आञ्चलिकताको प्रभाव रहेको औंल्याए । यसअघि मुन्द्री र नबोल्नेहरू कथा संग्रह ल्याइसकेका उपन्यासकार पन्तले आफू अमेरिकामा रहे पनि मुलुकको विसंगत विषयवस्तुले सधैं चिमोटिरहने बताउँदै सामाजिक मुद्दामा लेखिरहन मन लाग्ने बताए । कृति सांग्रिला बुक्सले छापेको हो ।"
मेलिना र देवकुमारको ॅतिमी पहरा,"काठमाडौं गायिका मेलिना राई र गायक देवकुमार तामाङको तिमी पहरा गीत सार्वजनिक भएको छ । टेकबहादुर तामाङको शब्द तिमी पहरा लाई यी दुईले गाएका हुन् । कन्काइस्ट राईको संगीत रहेको गीतको भिडियोमा नम्रता श्रेष्ठ र कुन्साङ तामाङले अभिनय गरेका छन् । निकेश खड्काको निर्देशनमा बनेको भिडियो बुद्ध थापाले छायांकन र विकास धमलाले सम्पादन गरेका हुन् । काभ्रे बासडोलका गायक तामाङले यसअघि न त आँखा थाक्छन्, अब पक्कै, जहाँ जहाँ बिझे पनि, कति कुरा यहाँ, लगायतका गीत ल्याइसकेका छन् ।"
हाब्रेका दुई प्रजाति रहेको पुष्टि,"(काठमाडौं)  दुर्लभ वन्यजन्तु हाब्रे (रेडपान्डा) का दुईवटा प्रजाति रहेको पुष्टि भएको छ । चाइनिज एकेडेमी अफ साइन्सका १० चिनियाँ र एक नेपाली अनुसन्धानकर्ताले गरेको अनुसन्धानले हिमालयन रेडपान्डा (अयालुरस फलगन्स) र चिनियाँ रेड पान्डा (अयालुरस स्ट्यानी) फरकफरक प्रजाति भएको पुष्टि गरेको हो ।यसअघि पर्याप्त वैज्ञानिक कारण र कुनै जेनेटिक प्रमाण नहुँदा यो विषय विवादित थियो । यी दुई प्रजातिलाई यिनको बाहिरी आवरण (मर्फोलोजिकल) लाई आधार मानेर दुईवटा भन्ने गरिन्थ्यो ।यी दुई प्रजाति एउटै हुन् कि होइनन् भनेर आनुवंशिक अध्ययनका लागि अनुसन्धानकर्ताहरूले रेड पान्डा पाइने विभिन्न भौगोलिक क्षेत्रबाट ६५ वटा स्याम्पल (रगत, छाला, रौं) लिएका थिए । ती स्याम्पलको होल जेनोम स्वीकेन्सिङ गरेका थिए । यस्तै, ४९ वटा वाईक्रोमोजोम र माइटोक्रोन्ड्रियल जेनोम को तथ्यांक लिइएको थियो । तिनको अध्ययनबाट आनुवंशिकी (जिन) फरक देखिएको थियो । साइन्स एड्भान्स जर्नल मा प्रकाशित यो अनुसन्धानमा दुवै प्रजातिलाई चीनको यार्लुङ जाङबु (ब्रह्मपुत्र) नदीले भौगोलिक रूपमा छुट्याउने उल्लेख छ । अनुसन्धानमा संलग्न नेपाली अनुसन्धानकर्ता एवं रेडपान्डामा विद्यावारिधि गरेका अर्जुन थापाले भने, यसअघि चीनको नुजियाङ नदीको पूर्वतिर पाइनेलाई चिनियाँ र पश्चिमतिर पाइनेलाई हिमालयन रेडपान्डा भन्ने गरिएको थियो । अब त्यो रहेन । यार्लुङ ज्याङ्बु (ब्रह्मपुत्र) नदीपूर्व म्यानमार, चीनको सिचुवान र युन्नानमा पाइने चिनियाँ रेडपान्डा हुन्, बाँकी क्षेत्रमा पाइने हिमालयन हुन् ।कसरी बने फरक प्रजाति ?कुनै समय रेडपान्डा एसिया र युरोप (युरेसिया) मा पाइन्थे । हाल एसियाका नेपाल, भारत, चीन, भुटान र म्यानमार गरी पाँचवटा देशमा मात्रै पाइन्छन् । करिब २ लाख ५० हजार वर्षअघि यिनीहरू फरकफरक प्रजातिमा विकसित भएको अनुसन्धानले उल्लेख गरेको छ । यसका लागि पृथ्वीमा आएको हिमयुग (ग्लेसियल पिरियड) लाई कारण मानिएको छ । त्यसबेला पृथ्वीको वातावरणीय अवस्थामा धेरै परिवर्तन आउँदा दुवै प्रजातिले आफूलाई त्यहाँको वातावरणअनुकूल बनाउँदै लैजाने क्रममा फरक विशेषता निर्माण गरेको अनुसन्धानमा उल्लेख छ । नदीले यी दुई प्रजातिलाई छुट्याएपछि विकसित हुने क्रममा फरकफरक अनुकूलन हुँदै जाँदा नयाँ प्रजातिमा विकसित हुँदै गएको अनुसन्धानले देखाएको छ । चिनियाँ रेडपान्डामा विभिन्न कालखण्डमा दुईपटक बोटलनेक (वातावरणमा आउने परिवर्तनका कारण प्रजातिमा हुने परिवर्तन वा उतारचढाव) भएको थियो भने हिमालयन रेडपान्डामा तीनवटा । ९० हजार वर्षअघि आएको वातावरणीय परिवर्तन (लास्ट ग्लेसियल म्याक्सिमम) का कारण हिमालयन रेडपान्डाको आनुवंशिक विविधतामा चिनियाँ रेडपान्डाको तुलनामा ३५ प्रतिशतले कम भएको अनुसन्धानकर्ता थापाले बताए । हिमालयन रेडपान्डाको अनुहार चिनियाँको तुलनामा केही सेतो र चिनियाँ रेडपान्डा केही रातो हुन्छ । चिनियाँ रेडपान्डाको पुच्छर गाढा रातो हुन्छ भने हिमालयनको केही सेतो । पुच्छरको टाटा पनि चिनियाँको केही गाढा हुन्छ । अनुसन्धानकर्ता थापाले भने, हिमालयन रेडपान्डाको आनुवंशिक विविधता निकै कमजोर र कम छ । यसको विविधता हराउन सक्छ । तसर्थ यिनीहरूबीच इनब्रिडिङ रोक्नुपर्छ । स्तनधारी जीवको एलुरिडे समूहमा अब बाँकी रहेको एकमात्र जीव पान्डा भएकाले यसलाई लिभिङ फोसिल समेत भन्ने गरिन्छ । नेपालको कुल भूभागको १४ दशमलव २३ प्रतिशत क्षेत्र रेडपान्डाका लागि उपयुक्त बासस्थान भएको समेत अनुसन्धानले देखाएको छ ।"
शिथिल बन्दै विश्व अर्थतन्त्र,"तीन महिनासम्म यसको प्रभाव रहने हो भने विश्व अर्थतन्त्रमा डेढ खर्ब बराबरको क्षति हुने एडीबीको अनुमान छ । छ महिनासम्म रहिरहे यसले विश्व अर्थतन्त्रमा साढे तीन खर्ब डलर बराबरको क्षति गर्नेछ । फलस्वरूप आर्थिक वृद्धि ० दशमलव ४ प्रतिशत तल झर्नेछ । सन् २०१६ देखि २०१८ सम्म चीनलाई सामान निर्यात गर्ने मुलुकको सूचीको विश्लेषण गर्ने हो भने सात वटा मुलुकको अर्थतन्त्रको १० प्रतिशत हिस्सा चीनमा हुने निर्यातमा निर्भर रहेको एडीबीको रिपोर्टमा उल्लेख छ । कोरोना भाइरसको प्रभावका कारण चिनियाँहरूले सामान कम खपत गर्न थाल्ने हो भने यस्ता मुलुक सबैभन्दा पहिला प्रभावित हुने पक्का छ । मंगोलिया, ताइपेई, सोलोमन आइल्यान्ड, भियतनाम, सिंगापुर, कोरिया, मलेसिया, लाओस, म्यानमार, थाइल्यान्डजस्ता मुलुकको अर्थतन्त्र चीनमा गरिने निर्यातमा निर्भर छ । यसबाट दक्षिण दक्षिण एसियाली राष्ट्र भारत, पाकिस्तान, बंगलादेश, श्रीलंका अछुता छैनन् । पर्यटनमा निर्भर अर्थतन्त्रका लागि पनि कोरोना भाइरसको अवस्था यही रूपमा फैलिइरहे विकराल रूप लिन सक्छ । एडीबीको विश्लेषणलाई आधार मान्ने हो भने अहिलेकै अवस्थामा नेपालको पर्यटन उद्योगले चिनियाँ पर्यटकबाट पाउने १ अर्ब आम्दानी गुमाइसकेको छ । छ महिनासम्म यसको प्रभाव रहने हो भने पनि ३ अर्बभन्दा बढीको क्षति हुने विश्लेषण छ । अर्थतन्त्रको ४० प्रतिशतभन्दा बढी हिस्सा पर्यटन उद्योगबाट जोहो गर्ने माल्दिभ्स र पलाउजस्ता मुलुकका लागि त यो अवस्थाले विकराल रूप लिन सक्छ । चीनबाट मात्रै होइन, अन्य देशबाट आउने पर्यटकको कमीले यस क्षेत्रको रोजगारी र आम्दानी दुवै गुम्नेछ । एजेन्सीको सहयोगमा"
नेपालबारे अध्ययन गरिँदै,"चीनसँगको आयातनिर्यात ठप्प छ । भारत हुँदै आयात हुने सामग्रीमा भारी गिरावट आइसकेको छ । विकास निर्माणका लागि आवश्यक यन्त्र उपकरण र चिनियाँ श्रमिक नफर्किंदा ससानादेखि ठूला आयोजना निर्माण रोकिन थालेका छन् । नेपालमा श्रम स्वीकृति लिने विदेशीमध्ये चिनियाँ नागरिकको हिस्सा ६० प्रतिशत छ, जसको सोझो असर यहाँको विकास निर्माणमा पर्ने पक्का छ ।नेपालमा भारतीयपछि सबभन्दा बढी पर्यटक चिनियाँ नै आउने तथ्यांक रहेको र यस वर्ष त्यसमा भारी गिरावट आइसकेको छ । चीन मात्रै नभई अन्य देशबाट समेत पर्यटक आगमन घटेपछि काठमाडौंको ठमेल, पोखरा, चितवनको सौराहालगायत पर्यटकीय गन्तव्य सुनसान छन् । विदेशी लगानी र त्यस्ता लगानी स्वीकृत भइसकेका आयोजना एवं विकास निर्माणको काम पनि रोकिन थालेको छ । अर्को असर भनेको कामको खोजीमा बिदेसिने श्रमिकहरू र त्यसबाट प्राप्त हुने रेमिट्यान्समा देखापरेको छ । कोभिड१९ नेपालीको प्रमुख श्रम गन्तव्य देशहरूमा फैलिइसकेका कारणले नेपाली त्यता जान छाडेको र भविष्यमा रेमिट्यान्स कम हुने सम्भावना देखिएको छ । नेपालको एक प्रमुख श्रम गन्तव्य दक्षिण कोरियामा संक्रमण निकै फैलिइसकेका कारण नेपालीलाई त्यता पठाउन पनि रोकिएको छ ।"
बिकेन वैदेशिक रोजगार बचतपत्र,"यो वर्ष सरकारले १ खर्ब ९५ अर्ब रुपैयाँ आन्तरिक ऋण उठाउने लक्ष्य लिएको छ । सरकारले बजेटको अर्धवार्षिक समीक्षामा राजस्व लक्ष्य संशोधन गरे पनि आन्तिरिक ऋण प्राप्ति यथावत् नै राखेको छ । वैदेशिक बचतपत्रबाट १ अर्ब रुपैयाँ संकलन भए अरू उपकरणबाट ९५ अर्ब मात्र उठाइने राष्ट्र बैंकको योजना छ । विदेशमा रहेका नेपालीबाट बचत संकलन हुन सके उनीहरूको बचतले लगानी अवसर पाउनुका साथै विदेशबाट पैसा नेपाल भित्र्याउन सकिन्छ । बचतपत्रमा लगानी गर्न लगानीकर्ताले राहदानी, कार्यरत मुलुकको भिसा (भारतबाहेक अन्य मुलुकमा कार्यरत कामदारका लागि मात्र), कार्यरत कम्पनीको आधिकारिक परिचयपत्र (म्याद ननाघेको) को प्रतिलिपि, दुई प्रति पासपोर्ट साइजको फोटो, विदेशी मुद्रा नेपालमा भित्रिएको प्रमाणस्वरूप विदेशी मुद्रा सटही रसिद वा नेपालमा विदेशी मुद्रामा खाता रहेको भए सो खाताबाट विदेशी मुद्रा सटही गरेको भौचर आवश्यक पर्छ । परिवारका सदस्यका नाममा खरिद गर्ने भए सदस्यको नागरिकताको प्रतिलिपि र नाता प्रमाणित कागजात चाहिने राष्ट्र बैंकले जानकारी दिएको छ । नाबालकको नाममा संरक्षक भई खरिद गर्ने भए जन्मदर्ता प्रमाणपत्र चाहिने व्यवस्था कार्यविधिमा उल्लेख छ ।"
राष्ट्रिय सडकमा जोडिँदै हुम्ला,"(काठमाडौं)  कर्णाली प्रदेशका हुम्ला, मुगु, जुम्ला र सुर्खेतबीचको प्राचीन व्यापारिक मार्गलाई जोडेर निर्मित ६७ किमि कच्ची सडक आगामी दसैंदेखि सञ्चालनमा आउने भएको छ । यो लिंकरोडसँगै हुम्ला राष्ट्रिय सडक सञ्जालमा जोडिनेछ । हुम्लालाई सडक सञ्जालमा गाँस्ने लक्ष्य रहेको यो योजना बेलायती सहयोग नियोगअन्तर्गत ग्रामीण पहुँच कार्यक्रमको तत्परतामा निर्माण भइरहेको छ । यसअघि चीनको तिब्बततिरबाट हुम्ला सडक सम्पर्कमा जोडिएको थियो । राष्ट्रिय सञ्जालमा जोडिने मानक सडकका रूपमा मुगुहुम्ला लिंकरोड निर्माण सकिन लागेकामा यो योजनालाई विशेष उपलब्धिका रूपमा लिएका छौं, बेलायती दूतावासमा आयोजित समारोहपछि ग्रामीण पहुँच कार्यक्रम (र्याप) की टिम लिडर क्रिस्टिन मेरिलिजले भनिन्, यो योजनापछि बेलायत सरकारको र्याप कार्यक्रम स्थगन हुनेछ । अब यस्ता सडक निर्माणका सबै कार्यक्रम बेलायती सहयोग नियोगअन्तर्गत सञ्चालनमा आउनेछन् ।मुगुहुम्ला लिंकरोड निर्माणपछि सदरमुकाम गमगढीदेखि हुम्लाको चंखेली गाउँपालिकाको मेल्छमसम्म सवारी साधन चल्न थालेको कार्यक्रमका योजना अधिकृत विष्णुराम विष्टले जानकारी दिए । गाउँघरका स्थानीय उत्पादन आसपासका साहरसम्म आउन सक्ने अवस्था आएको छ, विष्टले भने । विगतमा हेलिकप्टरका भरमा खाद्यान्न र बिरामी ओसार्नुपर्ने अवस्था रहेकामा हुम्लामुगुका भित्री गाउँमा लिंकरोड बनेपछि आवागमन निकै सहज भएको उनले बताए । ०७३ असोजमा सुरु भएको सडक निर्माणको लागत झन्डै २ अर्ब ३२ करोड रुपैयाँ छ । ६७ किलोमिटर लामो सडकभित्रै नयाँ सडक निर्माण र गमगढी बजारदेखि कर्णाली नदीसम्मको चार किलोमिटर सडकको स्तरोन्नतिसमेत गरिएको टिम लिडर मेरिलिजले जानकारी दिइन् ।मुगु र हुम्लाका गरेर झन्डै २ हजार ५ सय स्थानीय कामदारले यो लिंकरोड निर्माणमा सहयोग गरेको विष्टले बताए । यसमा महिला सहभागिता पनि उत्तिकै रहेको र यो स्वरोजगारका निम्ति कर्णाली भेगकै नमुना कार्यक्रम बनेको उनको भनाइ छ । यसबापत झन्डै ८८ करोड रुपैयाँ स्थानीय तहका कामदारले ज्यालास्वरूप पाएका छन् । यो बृहत् योजनामा प्रदेश र स्थानीय तहका सरकारले भरमग्दुर सहयोग गरेका छन्, मेरिलिजले भनिन्, भित्री गाउँमा विकास र निर्माणप्रतिको सर्वसाधारणको सरोकारलाई कम रूपमा आँक्न मिल्दैन, स्थानीय सहयोगकै कारण यत्रो परियोजना तीन वर्षमै पूरा हुन लागेको छ । सन् २००१ मा स्थापित बेलायती सहयोगको ग्रामीण पहुँच कार्यक्रमअन्तर्गत पूर्वदेखि पश्चिमसम्मका झन्डै दुई दर्जन जिल्लामा गरेर झन्डै १ हजार ३ सय किलोमिटर कच्ची वा स्तरोन्नति सडक बनिसकेको छ । मुगुहुम्ला लिंकरोड भने अहिलेका निम्ति यो ग्रामीण पहुँच कार्यक्रमको अन्तिम योजना हो, कार्यक्रमका सहप्रमुख राम थपलियाले भने, मुगुहुम्ला लिंकरोडमा एउटा ठूलो र अरू चार सहायक पुल निर्माण गर्नुपर्ने भएकाले तत्कालका लागि यो योजना झन्डै एक वर्ष थपिए पनि अरू नयाँ कार्यक्रम थप नहुने टुंगो लागेको छ ।"
आलुले उकास्यो गाउँ,"(चितवन)  पूर्वी चितवनको खैरहनी नगरपालिका१० मा पर्छ खरखुट्टे गाउँ । पूर्वपश्चिम राजमार्गमा पर्ने खुरखुरे बजारबाट झन्डै पाँच किलोमिटर दक्षिण चितवन राष्ट्रिय निकुञ्जभन्दा तीन किलोमिटर वरको यो गाउँमा पछिल्लो समय आलु खेती फस्टाएको छ । आलु खेती लहाएको बेला घुम्न आएका दंग पर्छन्, खरखुट्टेका सीताराम अर्यालले भने । तत्कालीन कृषि विकास कार्यालयले आलु खेतीको पकेट क्षेत्र घोषणा गरेपछि यसबारे चासो राख्ने विभिन्न जिल्लाका किसान एवं विज्ञ यो गाउँ पुग्ने गरेका छन् । अर्यालले मात्र अढाई बिघामा आलु लगाएका छन् । यो वर्ष आलु बेचेर १७ लाख रुपैयाँ आम्दानी भयो, उनले भने । गाउँमा आलु खेती गर्ने ४६ घरपरिवार छन् । उनीहरूले सय बिघा हाराहारीमा आलु खेती गरेका छन् । एक कट्ठादेखि तीन बिघासम्म आलु खेती हुने गरेको अर्यालले बताए । गाउँमा ०५४५५ सालबाट आलु खेती हुन थालेको हो । ०६३ सालपति क्षेत्रफल बढ्दै गयो । सोही वर्ष आलु खेती गर्ने किसानको समूह बन्यो । आलु पकेट क्षेत्र पनि घोषणा भयो । सीताराम अर्याल समूहका अध्यक्ष पनि हुन् । यहाँका कृष्णप्रसाद अर्याल पनि पुराना किसान हुन् । उनले दुई बिघामा आलु खेती गरेका छन् । यो वर्ष मात्र १४ लाख रुपैयाँ आम्दानी भएको उनले बताए । अर्का किसान रामकृष्ण आचार्यले १५ कट्ठामा आलु लगाएका थिए । त्यसबाट यस वर्ष पौने सात लाख रुपैयाँ आम्दानी गरे । श्रीमती पहिला निजी स्कुलमा पढाउँथिन् । आलु खेतीबाट राम्रो आम्दानी हुन थाल्यो । उनले जागिर छाडेरै खेतीमा बढी ध्यान दिन थालिन् । आलु खेतीको आम्दानीले घर बनाउन सकियो । गोठ बनाएर गाई पनि पालेका छौं, रामकृष्णले भने । पहिला ऋण खोज्न अर्को गाउँमा जानुपर्ने बाध्यता रहेकामा आलु खेती फस्टाएसँगै आत्मनिर्भर हुन सकेको खरखुट्टेकी पार्वती पाण्डे बताउँछिन् । आलु खेतीबाट गाउँमा यो वर्ष कम्तीमा पनि ४ करोड रुपैयाँ भित्रिएको किसान सीतारामले जानकारी दिए ।"
"'विदेश नजाऔं, बाख्रा पालौं'","(ओखलढुंगा)  सिद्धिचरण नगरपालिका१० रुप्सेका घनश्याम बाँस्तोला घरको दुःखले गर्दा पाँच वर्ष खाडी मुलुक बसे । तर खाडी मुलुकमा बस्दा सोचे जस्तो कमाइ भएन । त्यहाँ खटिनुपर्ने समयमा उनले यत्तिको दुःख गाउँमै गरे सुन फल्ने कल्पना गरे ।०६९ सालमा घर फर्किए । लगत्तै उनले ४० वटा स्थानीय जातका बाख्रा किनेर पाल्न थाले । त्यसयता उनको सफलता जारी छ । पाठापाठी जन्मिएर दुई वर्षमै बाख्राको संख्या १ सय २० भयो । उनले बोयर र जमुनापारि बोका किने । स्थानीय जातका बाख्रामा ती बोका लगाएपछि नश्ल सुधार भएका राम्रा पाठापाठी जन्मिए । घरमै खसी, बोका, बाख्रा, पाठापाठी किन्ने ग्राहक आउन थाले ।बाख्रापालन गर्न थालेपछि उनलाई थाहा भयो घाँस खेती आवश्यक रहेछ । त्यसपछि घाँस खेती थाले । अहिले १७ रोपनीमा यसको खेती गरिरहेका छन् । एक रोपनीमा घाँसको बिरुवा नर्सरी छ । उनले नेपियर, सुपर नेपियर, जै घाँस, इपिलइपिल, मेन्दोला, भटमासेलगायत २० भन्दा बढी जातका घाँस लगाएका छन् । खर्च कटाएर पनि वर्षमा चारदेखि साढे ४ लाख रुपैयाँ कमाउँछु, बाँस्तोलाले भने, त्यही पैसाले घर खर्च धान्नेसँगै छोराछोरी पढाइरहेको छु । त्यसैले देशमै बसेर बाख्रापालन गरे पनि मनग्गे कमाइ गर्न सकिने उनको भनाइ छ । म त भन्छु, विदेश नजाऔं, यहीँ बाख्रा पालौं, उनले भने । कृषि र पशुपालन पेसा छोराछोरीले पनि अपनाउन् भनेर उनले छोरा र छोरी दुवैलाई कृषि र पशु जेटीए पढाइरहेका छन् । छोराछोरी प्राविधिक भएपछि कृषि फार्म सञ्चालन गर्न सहज हुने उनको आशा छ ।घनश्यामको नमुना बाख्रा फार्ममा अहिले ६० वटा बाख्रापाठा छन् । बिक्रीका लागि समस्या नभए पनि स्थानीय बजारमा बाख्राका लागि आवश्यक दाना नपाइँदा उनलाई दुःख लाग्छ । रोगव्याधी लाग्दा तत्काल उपचारका लागि प्राविधिक उपलब्ध नहुने समस्या पनि उत्तिकै रहेको उनले बताए । उनले बाख्रापालक किसानको समूह पनि गठन गरेका छन् । समूहमा १६ जना किसान आबद्ध छन् । तौलेर खसीबोका किनबेचजिल्लाका बाख्रापालक किसान र व्यापारीबीच खसीबोका तौलेर खरिदबिक्री सुरु भएको छ । केही दिनअघि घनश्याम बास्तोलाकै फार्मबाट पहिलो पटक तौलेर खसीबोका बिक्री सुरुवात गरियो । ग्रामीण उद्यम तथा विप्रेषण आयोजना (समृद्धि) ले यो कामको समन्वय गरेको हो ।अनुमानमा खसीबोका बेच्दा किसान ठगिन सक्ने भएकाले तौलेर बेच्न सुरु गरिएको हो । शुक्रबार मात्रै घनश्यामको फार्मबाट व्यवसायी ऋषिकुमार धमलाले २ लाख ८ हजार ६ सय रुपैयाँमा १९ वटा खसीबोका खरिद गरे । बाँस्तोलाले खरी जातका नौवटा बोका, जमुनापारि जातका पाँचवटा खसी र बोयर जातका ५० प्रतिशत क्रसका ५ वटा खसीबोका तौलेर बेचेको हुन् ।"
सीमावर्ती गाउँमा सुर्ती खेती,"(बिर्तामोड)  झापाका सीमावर्ती गाउँका किसानले सुर्ती खेतीबाट आम्दानी गरिरहेका छन् । धान भित्र्याएपछिका चार महिना किसानले सुर्ती खेती गर्ने गरेका हुन् । बाह्रदशी गाउँपालिका१ मा करिब १५ बिघामा सुर्ती खेती हुने गरेको वडाध्यक्ष शम्भुसिंह राजवंशीले बताए । बजारको समस्या नहुने तथा मूल्य पनि राम्रो पाइने गरेकाले किसान सुर्ती खेतीतर्फ आकर्षित भएको उनको भनाइ छ । सुर्ती खरिद गर्न व्यापारीहरू किसानको बारीसम्मै पुग्ने गरेका छन् । बाह्रदशी१ का फागुलाल राजवंशीले यो वर्ष दुई कट्ठामा सुर्ती खेती लगाएका छन् । खेतीमा काम गर्ने आफू मात्र भएकाले यो वर्ष थोरै खेती गरेको उनले बताए । धान काटेर मंसिरमा लगाएको सुर्ती काट्ने बेला हुन लागेको छ । सुर्ती प्रतिमन ३ हजार रुपैयाँमा बिक्री हुने गरेको छ । एक कट्ठामा दुई मनसम्म सुर्ती उत्पादन हुने गरेको किसान राजवंशीले बताए । बीउ आफैं उत्पादन गर्ने गरेकाले सुर्ती खेतीमा खासै खर्च नहुने उनको भनाइ छ । मिहिनेत भने बढी गर्नुपर्छ, उनले भने, दैनिक झार सफा गर्नुपर्छ । किरा लाग्न दिनु हुँदैन । सुर्ती फागुन अन्तिमतिर काट्ने तयारी गरिएको उनले बताए । काटेपछि यसलाई १५ दिन सुकाउनुपर्छ । जंगली जनावरबाट समेत सुरक्षित हुने भएकाले किसानले सुर्ती खेती रोजेको उनको भनाइ छ । एउटै जग्गामा पटकपटक सुर्ती लगाउँदा जमिनको पोषक तत्त्वले नधान्ने भएकाले बर्सेनि फरकफरक जग्गामा खेती गर्ने गरिएको किसान बताउँछन् । विशेषगरी जिल्लाका भागुडुब्बा क्षेत्रका किसानले सुर्ती खेती गर्दै आएका छन् । राजगढ, पथरियालगायत क्षेत्रमा पनि यसको खेती हुने गरेको छ ।"
उखु नहुँदा चिनी मिल बन्द,"(रौतहट)  किसानको दबाबपछि सञ्चालनमा आएको रौतहटको गरुडा नगरपालिकास्थित श्रीराम सुगर मिल उखु अभावले बन्द भएको छ । समयमै किसानसँग खरिद गर्न नसक्दा मिलले उखु अभाव खेप्नुपरेको हो । एक सिजनमा २५ लाख क्विन्टल क्रसिङ गर्ने क्षमता रहेको मिलले यसपालि ६८ हजार क्विन्टल उखु मात्र क्रसिङ गरेको छ । उखु अभावकै कारण मिलले यसपालि चिनी उत्पादन गर्न सकेन । पुरानो भुक्तानीमा विवाद भएपछि मिल खुल्न ढिलाइ भएको थियो । गत माघ २९ गतेदेखि सञ्चालन गरिएको मिल २४ घण्टै चलाउनुपर्नेमा उखुका अभावले मुस्किलले आठ घण्टा चलेको थियो । किसानले टायरगाडामा ल्याएको उखु संकलन गर्दै बेलाबेलामा रोकेर चलाउनुपरेको मिलका प्रतिनिधि श्यामनन्दन यादवले बताए । सिजन सुरु हुनासाथ मिल चल्नुपर्थ्यो । त्यसो हुन सकेन, उनले भने, उखु अभावले यो सिजन पनि निकै घाटा बेहोर्नुपर्यो । प्रत्येक वर्ष मंसिर अन्तिम र पुस पहिलो साताबाट मिल सञ्चालन हुन्थ्यो । यसपालि ढिलो सञ्चालन हुँदा किसानले महोत्तरी, सर्लाही, बारालगायत जिल्लाका मिललाई उखु बेचिसकेका थिए । केही उखु कटहरियामा सञ्चालनमा रहेको नयाँ चिनी मिललाई दिएका थिए । राम्ररी चलेको बेला जेठ १० सम्म मिल सञ्चालन हुन्थ्यो । तर यस पटक निकै समस्याका बाबजुद चले पनि उखु नै नभएकाले बन्द गर्नुपरेको यादवले बताए । एक लाख क्विन्टल पनि उखु क्रसिङ नभएपछि मिलले मिठा बनाउन लागेको छ ।"
रोकिएन निर्माण सामग्रीमा आगजनी,"(काठमाडौं)  निर्माण क्षेत्रमा नेत्रविक्रम चन्द समूहको आतंक बढेको भन्दै व्यवसायीले सरकारसँग काम गर्ने वातावरण बनाइदिन माग गरेका छन् । पटकपटक निर्माणस्थलमा राखिएका मेसिनमा चन्द समूहले आगजनी र बम राखेर त्रस्त बनाइरहेको भन्दै निर्माण व्यवसायले सुरक्षाको प्रत्याभूति दिलाइदिनुपर्ने माग गरेका हुन् । सरकारसँग हामीले पटकपटक सुरक्षा मागिरहेका छौं, नेपाल निर्माण व्यवसायी महासंघका अध्यक्ष रवि सिंहले भने, हामी सुरक्षा दिन्छौं, तपाईहरू काम गर्नुस् भन्ने रेडिमेड जवाफ मात्र आउँछ, मानवीय एवं भौतिक क्षति भयो भने त्यसको जिम्मा कसले लिन्छ ? आगजनीका घटना नरोकिएपछि सुरक्षा माग्दै चार पटक गृहमन्त्री रामबहादुर थापालाई भेटेर जानकारी गराए पनि आफूहरूले सुरक्षा नपाएको सिंहले बताए । गत बुधबार राति कपिलवस्तुको विजयनगर गाउँपालिकास्थित लोहोरौलामा चन्द समूहले निर्माणमा प्रयोग हुने एक्स्काभेटर, ब्याकहो लोडरसहित चार थान र दुई जिपमा आगजनी गरेको छ । हुलाकी राजमार्ग निर्माणको जिम्मा पाएको शर्मा एन्ड कम्पनीका निर्माण सामग्री जलाइएको हो । ग्यारेजमा राखिएको अवस्थामा निर्माण सामग्रीमा आगजनी गरिएको घटनाले व्यवसायी थप त्रस्त भएको महासंघको भनाइ छ । आगजनीबाट करिब ५ करोड रुपैयाँ बराबरको क्षति भएको निर्माण कम्पनीको दाबी छ । यसअघि माघ ५ गते पनि मोरङको मिक्लाजुङ गाउँपालिकाअन्तर्गत आइतबारेमा चन्द समूहले नै शर्माभीमेश्वर जेभी कम्पनीका तीन एक्स्काभेटरमा आगजनी गरेको थियो । आगजनीबाट ३ करोड ५० लाख रुपैयाँभन्दा बढीको क्षति भएको महासंघको दाबी छ ।जति पनि घटना भएका छन्, सबै चन्द समूहले नै घटाएका छन्, अध्यक्ष सिंहले भने, कम्पनीसँगको रिसइबीले गर्दा होइन, सरकारलाई देखाउन आतंक मच्चाइएको छ, जसको सिकार हामी व्यवसायी भएका छौं । अहिलेसम्म २७ वटा एक्स्काभेटर जलाइएको छ । २५ करोड रुपैयाँभन्दा बढीको क्षति भएको महासंघको दाबी छ । क्षतिपूर्ति दिएर मात्र काम गर्ने वातावरण बन्दैन, उनले भने, जहाँजहाँ आगजनी गरिएको छ, ती ठाउँमा गएर काम गर्ने वातावरण छैन, कामको गति घटेको छ । आगजनीका घटनामा संलग्नलाई पक्राउ गरी कारबाही गरेर काम गर्ने वातावरण सिर्जना गर्नुपर्ने महासंघको माग छ । यति ठूला घटना हुँदा पनि सरकार गम्भीर छैन, सिंहले भने, यस्तै अवस्था रहिरहे अन्यत्र पनि असुरक्षित महसुस गरेर निर्माणको काम नरोकिएला भन्न सकिँदैन । आफूहरूको संयमतालाई कमजोरी नठान्न आग्रह गर्दै महासंघले व्यवसायीमाथिको अन्याय, अत्याचार नरोकिए पेसागत सुरक्षाका लागि देशभर निर्माण ठप्प पार्दै सशक्त आन्दोलनमा उत्रन बाध्य हुने चेतावनी दिएको छ । यता गृह मन्त्रालयका प्रवक्ता केदारनाथ शर्मा भने निर्माण व्यवसायीले सम्बन्धित जिल्ला प्रशासन कार्यालय एवं प्रहरीमा जानकारी नगराई काम गर्दा यस्तो समस्या आएको बताउँछन् । उहाँहरूको निर्माण सामग्री कहाँ छ, काम कहाँ भइरहेको छ, त्यो जानकारी सम्बन्धित जिल्ला प्रशासनमा गराएको पाइएन, उनले भने । प्रायः दुर्गम एवं भौगोलिक रूपमा विकट ठाउँमा बढी घटना भएको पाइएको छ । निर्माण भइरहेको स्थान र निर्माण सामग्री राखिएको ठाउँबारे प्रहरी एवं प्रशासनमा जानकारी गराए समस्या नहुने शर्माको भनाइ छ । जिल्लाबाट पनि काम भएन भने हामी सहयोग गर्न तयार छौं, उनले भने ।"
सातामा झन्डै २ सय अंक घट्यो नेप्से,"(काठमाडौं)  गत साता एक दिनबाहेक सबै कारोबार दिनमा नेप्से घट्यो । चार दिन बजार घट्दा समग्र नेप्से परिसूचक करिब २ सय अंक घटेर १ हजार ४ सय ३५७० विन्दुमा ओर्लिएको छ । अघिल्लो बिहीबार नेप्से १ हजार ६ सय ३२१८ अंकमा थियो । अघिल्लो साता सेयर बजारमा धेरै वटा कीर्तिमानी गतिविधि भएका थिए । उक्त साता हरेक दिनजसो कारोबार रकमले नयाँ उचाइ बनाएको थियो । सो अवधिमा करिब साढे १८ अर्ब रुपैयाँ बराबरको सेयर किनबेच भएको थियो । गत साता १६ अर्ब २१ करोड रुपैयाँ बराबरको मात्र सेयर कारोबार भएको छ । अघिल्लो साताको तुलनामा कारोबार रकम करिब १३ प्रतिशत कम हो । सातामा मंगलबार नेप्से करिब साढे १४ अंक बढ्यो । बाँकी चार दिन नेप्से उच्च अंकले ओरालो लाग्यो । गत आइतबार करिब ४१ अंक घटेको नेप्से सोमबार ९६, बुधबार ६८४७ र बिहीबार ५५० अंक ओर्लियो । पाँच दिनमा करिब १ लाख ४४ हजार कारोबारबाट १ सय ९० कम्पनीका ३ करोड ८४ लाख कित्ता सेयर किनबेच भयो । साताको कुल कारोबारमध्ये बैंकिङ समूहको मात्र ७ अर्ब ८० करोड रुपैयाँ बराबरको सेयर किनबेच भयो । यो साताको कुल कारोबार रकमको करिब ४४ प्रतिशत हो । अघिल्लो साता यस्तो हिस्सा साढे ३६ मात्र प्रतिशत थियो । केही सातायता साप्ताहिक सेयर कारोबारमा बैंकिङ समूहको हिस्सा घट्दो भए पनि गत सातादेखि बढेको छ । यसले सेयर बजार स्थिरतातिर उन्मुख रहेको विश्लेषण गरिएको छ । यसको अर्थ बैंकिङ समूहका कम्पनीको सेयरमा बिस्तारै लगानी बढ्न थाल्यो भन्ने पनि हो । बैंकिङ समूहले सामान्य अवस्थामा कुल साप्ताहिक सेयर कारोबारको करिब ५० प्रतिशतभन्दा धेरै हिस्सा ओगट्दै आएको थियो । पछिल्ला ५६ महिनायता यस्तो हिस्सामा निकै उतारचढाव देखिँदै आएको छ । कहिले यस्तो हिस्सा बढेर कुल कारोबारको ६४ प्रतिशतसम्म पुगेको छ भने कहिले २३ प्रतिशतसम्म झरेको छ । यसअघि पनि एक पटक बैंकिङको हिस्सा २५ प्रतिशतसम्म झरेको थियो । हाल सेयर बजारमा २६ वाणिज्य बैंक मात्र सूचीकृत छन् । अघिल्लो साताको तुलनामा गत साता लघुवित्त, बिमा, उत्पादन तथा प्रशोधन समूहको कारोबार हिस्सा घटेको छ । बैंकिङ समूहको हिस्सा बढेपछि ती समूहको हिस्सा घटेको हो । गत साता सात वटा कम्पनीको सेयर दोस्रो बजारमा सूचीकृत भयो । यसमध्ये एनएमबी लघुवित्त वित्तीय संस्थाको हकप्रद सेयर र बाँकी छ वटा कम्पनीको बोनस सेयर सूचीकृत भएको छ । गत साता बोनस सेयर सूचीकृत हुने कम्पनीमा सिद्धार्थ बैंक, नबिल बैंक, सबैको लघुवित्त वित्तीय संस्था, कञ्चन डेभलपमेन्ट बैंक, लक्ष्मी बैंक र ज्योति विकास बैंक छन् । यो साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । सरकारी ऋणपत्रको कारोबार भने नभएको नेप्सेले जनाएको छ ।"
एनसेलको डेटा बोनस,"काठमाडौं (कास) एनसेलले मोबाइल इन्टरनेट प्रयोगकर्तालाई लक्ष्य गरी मेन ब्यालेन्सबाटै सुलभ दरमा डेटा सेवा दिने योजना ल्याएको छ । नयाँ डेटा बोनस योजनाअन्तर्गत मेन ब्यालेन्स अर्थात् पे एज यु गोबाट चलाउँदा लाग्ने २ रुपैयाँ प्रतिएमबी दर ८० प्रतिशतसम्म घट्ने कम्पनीले जानकारी दिएको छ । यो अफरमा डेटा सेवाका लागि जति मात्रामा मेन ब्यालेन्स खर्च हुँदै जान्छ, डेटा सेवाको शुल्क पनि थप घट्दै जान्छ ।"
नेपालमा पनि निप्पोन पेन्ट,"काठमाडौं (कास) नेपाली बजारमा निप्पोन पेन्ट आएको छ । सवारी साधन खरिदपछिको बजारमा आफ्ना रङ उपलब्ध गराउने योजना घोषणा गरेको छ । निप्पोन पेन्टले सवारी साधनहरूको बाह्य सतहलाई पूर्ण तुल्याउन सहयोग गर्ने कम्पनीको ग्रुप अटोमेटिभ रिफिनिसेसका व्यावसायिक प्रमुख तथा भारतीय सञ्चालन अध्यक्ष शरद मल्होत्राले बताए । रुचि ट्रेडिङमार्फत नेपालमा काठमाडौं, ललितपुर, भक्तपुरसहित उपत्यकाभर यो रङ उपलब्ध हुनेछ ।"
बजारमा कुमारिका र बेबी सेरामी,काठमाडौं (कास) श्रीलंकाको हर्बल तेल नेपालमा पनि आएको छ । नेपाली बजारमा अब कुमारिका र बेबी सेरामी तेल पाइनेछन् । काठमाडौंमा शुक्रबार आयोजित एक कार्यक्रममा यी ब्रान्डका तेल सार्वजनिक गरियो ।
आवेग आफैं रोक्न सकिन्छ,"रिस हामी सबैमा हुन्छ । तर, त्यसको मात्रा निश्चित हुनुपर्छ । जब त्यसले सीमा नाघ्छ, दुर्घटना निम्त्याउँछ । प्रायः मानिसमा रिस सुषुप्त अवस्थामा हुन्छ, जब परिवेश मिल्छ, विस्फोट हुन्छ । त्यो एक्कासि भएजस्तो देखिए पनि त्यसमा लामो समयको पृष्ठभूमिले भूमिका खेलेको हुन्छ । अमेरिकामा गोली हानेर नरसंहार गरेको घटना धेरै हुन्छन् । त्यो क्षणिक आवेगको परिणाम हो । हामीले कल्पनै नगर्ने कुरा पनि कहिलेकाहीं आवेगका रूपमा व्यक्त हुन्छन् । आज मोबाइल फुटाउने, सामान तोडफोड गर्नेले भोलि गम्भीर अपराध नगर्ला भन्न सकिन्न । रिस क्षणिक पागलपन हो । यसलाई कम गर्ने तरिका हुन्छन् । चर्को रिस उठ्नासाथ मनोविद् र मनोचिकित्सककहाँ पुगिहाल्नुपर्छ भन्ने होइन । व्यक्ति स्वयंले यसको निराकरण गर्न सक्छ । व्यक्तिले मलाई रिस उठिरहेको छ, अहिल्यै थामिनँ भने मलाई नै नोक्सान हुन्छ भनेर थाहा पाउनुपर्छ । यस्तो चेतना आएपछि रिस आफैं ओरालो लाग्छ किनभने हाम्रो मस्तिष्कको चेतना दिने ठाउँले नरिसाऊ भनेर निर्देशन दिन्छ । त्यस्तै, रिस उठेको दिमाग अन्तै मोड्नुपर्छ । लामो सास लिने र छोड्ने गर्यो भने रिस कम हुन्छ । एक गिलास पानी पिउने र त्यसमै ध्यान दिने गर्न सकिन्छ । सयबाट उल्टो गन्दा आवेगको मात्रा घट्छ । यस्ता घरेलु विधि अपनाउँदा पनि रिसलाई काबुमा राख्न सकिएन भने मनोपरामर्श चाहिन्छ । नत्र एकैछिनको सनकले जिन्दगीभर पछुताउनुपर्ने हुन सक्छ ।"
पुलिस क्लब सेमिफाइनलमा,"(पोखरा)  पाँचपटकको च्याम्पियन नेपाल पुलिस क्लबले १८ औं आहारारा गोल्डकप फुटबलमा शनिबार सेमिफाइनल पुग्दा टाइब्रेकरको सहरा लिनुपरेको छ । पोखरा रंगशालामा आयोजक सहारा क्लबसँग निर्धारित ९० मिनेट र थप ३० मिनेटमा बराबरी खेल्दै टाइब्रेकर पुगेको हो । सहारालाई टाइब्रेकरमा ४२ ले हराउँदै पुलिस अगाडि बढ्यो ।इन्ज्युरी समयको अन्तिम मिनेट सम्हालिन नसक्दा पुलिस अतिरिक्त समय हुँदै टाइब्रेकरसम्म पुग्नुपरेको थियो । ९० मिनेट ११ को बराबरी र अतिरिक्त ३० मिनेटमा दुवै टिमले गोल गर्न नसकेपछि टाइब्रेकरबाट छिनोफानो भयो । टाइब्रेकरमा पुलिसका भरत साह, सौजन याख्खा राइ, हेम तामाङ र सुमन सुवेदीले गोल गरे । सहाराका आशिष गुरुङ र अजय श्रेष्ठले मात्रै गोल गर्न सके । सुरुमा पेनाल्टी सुटआउटका लागि आएका उलरिच राम्जेको प्रहार पुलिसका गोलरक्षक रोशन खड्काले रोके । तेस्रो पेनाल्टी हानेका त्रिदेव गुरुङ बढी आत्मविश्वासी देखिँदा उनको प्रहार बाहिरियो । उनै त्रिदेवको व्यक्तिगत दुई गोल मदतमा सहारा ए डिभिजन क्लब ब्रिगेड ब्वाइज (बीबीसी) लाई हराएर क्वाटरफाइनल पुगेको थयो । त्यसो त, सहाराले सुरुआती चरणमा पुलिसलाई केही झट्का दिइरहे पनि निरन्तरता दिन सकेन । बरु पुलिसले गतिलो फिनिसिङ दिन नसक्दा जित लम्बिन पुग्यो । खेलको ७५ औं मिनेटमा गोलको खडेरी तोड्दै पुलिसका भरत साहले टिमलाई अग्रता दिलाए । सहाराका डिफेन्स किरण मगर र आशिष गुरुङकै बीचबाट उनले हाफ भलीमा गोल गरे । सहारामाथि सुरुदेखि हाबी देखिएको पुलिसको यात्रामा बाधक बन्न आइपुगे सहाराका अजय श्रेष्ठ । ९० औं मिनेटमा डिफेन्डर सुमित श्रेष्ठको स्थानमा मैदान छिरेका अजयले इन्ज्युरी समयमा गोल गर्दै खेल अतिरिक्त समयतर्फ धकेले । चार मिनेट थपिँदा उनले कप्तान मानबहादुर तामाङको क्रसमा क्लासिक गोल गरे । मानको हाफ भलीलाई अनमार्क रहेको अवस्थामा वान टच दिँदै अजयले फिनिसिङ दिए । खेलको ३९ औं मिनेटमा पुलिसका नीरकुमार राईको कडा प्रहार क्रसबारमा लागेर रिबाउन्ड हुन पुग्यो । सहाराका गोलरक्षक अर्पण कार्कीले बल हातले पास दिने क्रममा पेनाल्टी एरियाभित्रै पुलिसका रवि पासवानले कलेक्ट गरेपछि उनले राईलाई गोलको अवसर सिर्जना गरेका थिए । टिमलाई अग्रता दिलाउने गतिलो अवसर पुलिसले त्यतिबेला गुमाउन पुग्यो । शारिरीक रुपमा बलियो देखिएको पुलिसले एकपछि अर्को हमला गरिरहयो । फस्ट हाफ पुलिसकै पक्षमा हुँदाहुँदै पनि गोल हुने सकेको थिएन । खेलको ६५ औं मिनेटमा सहाराका सुमित श्रेष्ठको उत्कृष्ट प्रहार सेकेन्डबारमा लागेर फर्कियो । अग्रता लिनबाट सहारा चुक्यो । रिबाउन्ड भएको बल पुलिसका गोलरक्षक रोशन खड्काले नियन्त्रणमा लिए । छैटौं मिनेटमै सहाराले गोल अवसर सिर्जना गरेको थियो । अनिश पोमु लिम्बुको पासमा विजय श्रेष्ठको प्रहार माथिबाट बाहिरिएको थियो ।पुलिसका कप्तान भोला सिलवाल अन्तिम समयमा रातो कार्ड पाएर मैदानबाट बाहिरिए । पहिलो ९० मिनेटको इन्ज्युरी समयमा पहिलो पहेंलो कार्ड पाएका उनलाई रेफ्रीले अतिरिक्त समय सकिनै लाग्दा रातो कार्ड दिए । ११९ औं मिनेटमा उनी मैदानबाट बाहिरिएपछि पुलिस दबाबमा पर्यो । पुलिसका गोलरक्षक रोशन खड्काले म्याद अफ द म्याच घोषित हुँदै ५ हजार रुपैयाँ पाए । सहाराका प्रशिक्षक विष्णु गुरुङले पुलिससँगको खेलबाट आफूले पनि सिक्ने अवसर पाएको सुनाए । केही टेक्निक सिक्ने मौका पाएँ, उनले भने, भोलिका दिनमा यसले पक्कै सहयोग पुर्याउने छ । उनले भविष्यमा ए डिभिजन क्लबमा खेल्न सक्ने खेलाडी आफनो टिममा भएको बताउँदै अझं निखार्दै लैजाने उल्लेख गरे । पुलिसले गान्तोक सिटी क्लब भारत र थ्रीस्टार क्लबबीच हुने क्वाटरफाइनलको विजेतासँग फागुन २८ मा सेमिफाइनल खेल्ने छ । प्रतियोगिताअन्तर्गत आइतबार मनाङ मर्स्यांदी र झापा ११ बीच क्वाटरफाइनल खेल हुने छ । सहारा क्लबले ०५८ बाट क्याराभान गोल्डकप खेलाउन थालेदेखिको यो २०० औं खेल हो ।"
रामको निर्णायक गोल,सर्लाही (कास) विभागीय टोली नेपाल पुलिस क्लबले शनिबार वाग्मतीमा जारी चौथो राजर्षि जनक कप फुटबल प्रतियोगितामा नव जनजागृति क्लब सिमरालाई १० ले पराजित गरेको छ । जितपछि टोली क्वाटरफाइनलमा पुग्यो ।सुरुदेखि आक्रामक खेल पस्केको दुवै टोली पहिलो हाफमा गोल गर्न सकेनन् । वर्षाले खेल मैदान गिलो भएपछि दुवै टोलीका खेलाडीलाई सन्तुलन कायम गर्न कठिन भएको थियो । खेलाडी बल प्रहार गर्न खोज्दा चिप्लेर लड्ने गरेका थिए । पहिलो हाफ गोलरहित भएपछि पुलिस झन् आक्रामक बन्यो भने जनजागृतिले रक्षात्मक खेल्यो । पुलिसले आधा दर्जनभन्दा बढी बल प्रहार गर्दा गोल भएको थिएन । जुमनु राईको नेतृत्वमा खेलेको पुलिसले दोस्रो रोजाइका खेलाडी उतारेको थियो । पोखरामा आहारारा गोल्डकपमा पहिलो रोजाइका खेलाडी गएपछि दोस्रो रोजाइका खेलाडी यहाँ उत्रिएका थिए । पुलिसले ८१ औं मिनेटमा पहिलो गोल गर्यो । पुलिसका राम वाजीले गोल गरे । रविन श्रेष्ठको कर्नरकिक हेड गर्दै वाजीले गोल गरे । त्यही गोल नै निर्णायक बन्यो । गोल भएलगत्तै पुलिसका पदम भट्टराईले फाउल गरेपछि जनजागृतिले फ्रिकिक पायो । तर त्यसलाई सदुपयोग गर्न सकेन । म्यान अफ द म्याच रविन श्रेष्ठ भए । उनले १० हजार रुपैयाँ पाए । आइतबार एपीएफ र जावलाखेलबीच प्रतिस्पर्धा हुनेछ ।
उपाधितर्फ नजिकिँदै लिभरपुल,लिभरपुल बर्नमाउथमाथि शनिबार २१ को जित हात पारेपछि लिभरपुल ३० वर्षमा पहिलोपल्ट लिग उपाधि नजिक पुगेको छ । अब ३ खेलले लिभरपुललाई पहिलो इंग्लिस प्रिमियर लिगको उपाधि दिलाउने छ । लिभरपुलले अर्को खेल गुडिसन पार्कमा चिरप्रतिद्वन्द्वी एभरटनसँग मार्च १६ मा खेल्नेछ । टोलीले त्यतिखेरसम्म उपाधि जितिसक्ने गणितीय सम्भावना पनि छ । त्यसका लागि दोस्रो स्थानको म्यानचेस्टर सिटीले असुहाउँदो तरिकाले सबै खेल हार्नुपर्नेछ । आइतबार म्यानचेस्टर युनाइटेडविरुद्ध खेल्ने सिटीले बुधबार आर्सनल र शनिबार बर्नलीसँग खेल्ने छ । शीर्ष स्थानमा २५ अंकले पछाडि रहेको सिटीले बर्नलीसँग खेलेको दुई दिनपछि मात्र लिभरपुलले मर्सिसाइड डर्बीमा एभरटनसँग खेल्ने हो । लिभरपुलको शनिबारको नतिजा घरेलु मैदानमा लगातार लिग २२ जितको कीर्तिमान पनि हो । पछिल्ला ४ मध्ये तीन खेलको हारपछि लिभरपुलले संघर्षपूर्ण जित हात पारेको हो । अघिल्लो साता वाटफोर्डसँग ३० पराजित भएपछि लिभरपुलको लिगमा रहेको अपराजित यात्रा टुटेको थियो । कालुम विल्सनको विवादस्पद गोलमा बर्नमाउथले नवौं मिनेटमा अग्रता लिएर एनफिल्डलाई स्तब्ध बनाएका थिए । तर मोहम्मद सलाहले २५ र साडियो मानेले ३३ औं मिनेटमा गोल गरी लिभरपुललाई विजय पथमा ल्याए । बर्नमाउथ रेलिगेसन क्षेत्रमा यथावत् छ ।
अशोकलाई हुन्डाई गल्फ,"काठमाडौं (कास) अशोक सिंहले हुन्डाई ओपन गल्फ प्रतियोगिता जितेका छन् । १७ ह्यान्डिक्यापका उनले गोकर्ण गल्फ क्लबमा शनिबार ३७ अंक बटुल्दै उपाधि जितेका हुन् । उनलाई ट्रफीसहित जीपीएस गल्फ घडी र रेन्ज फाइन्डर दिइएको थियो ।टासी छिरिङ र याम गुरुङले समान ३६ अंक बटुले । काउन्टब्याकमा १९ स्कोर गरेका कारण टासी दोस्रो भए । १४ स्कोर गरेका याम तेस्रो स्थानमा रहे । ६ बर्डिजका साथ टासीले सर्वाधिक बर्डिजको उपाधि पाए । वाङचेन ढेन्डुपले ३५ ग्रस अंकसाथ उत्कृष्ट ग्रसको उपाधि जिते । विजय मोक्तान सिनियरतर्फ विजेता रहे । ६० वर्षमाथिको इभेन्टमा उनले ३४ स्कोर गरेका थिए । टीजी श्रेष्ठको स्कोर समान रहे पनि ब्याकनाइनमा विजयले २० र टीजीले १९ स्कोर गरेका थिए । अर्सभ बस्नेत जुनियरतर्फ विजेता रहे । उनले ९ होलमा १३ स्कोर गरे । कश्मिरा शाह महिला विजेता बन्दा ३३ स्कोर गरिन् ।हुन्डाई कार विनर्सतर्फ ३२ स्कोर गर्दै रवीन्द्र तिवारी विजेता रहे । निरन्जन शर्माले क्लोजेस्ट टु द पिनको उपाधि पाए । प्रकाश गुरुङ लङ्गेस्ट ड्राइभमा विजयी रहे । सबै विजेतालाई जीपीएस गल्फ घडी प्रदान गरिएको थियो । नेपालमा हुन्डाईका लागि आधिकारिक बिक्रेता लक्ष्मी इन्टरकन्टिनेन्टलको आयोजनामा भएको प्रतियोगितामा १ सय २९ गल्फरले स्टेबल फर्म्याटमा ३४ ह्यान्डीक्यापमा खेलेका थिए । नेपालका लागि दक्षिण कोरियाली राजदूत पार्क योङ सिक, लक्ष्मी ग्रुपका प्रमुख गणेशबहादुर श्रेष्ठ, हुन्डाई मोटर्स कम्पनी एसिया प्यासिफिक रिजनल हेडक्वाटरका प्रबन्ध निर्देशक जेएच सोइ, सहायक महाप्रबन्धक जिहो सोन र गोकर्ण गल्फ क्लबका अध्यक्ष सुहृद घिमिरेले विजेतालाई पुरस्कृत गरे ।"
गोपी र सन्तोषी सफल,(काठमाडौं)  वीर गणेशमान सिंह स्मृति १० किमि रोड रेसको उपाधि पुरुषतर्फ एपीएफका गोपीचन्द्र पार्की र महिलातर्फ धादिङकी सन्तोषी श्रेष्ठले जितेका छन् । विजेता दुवैले मंसिरमा सम्पन्न १३ औं दक्षिण एसियाली खेलकुदमा स्वर्ण विजेता जितेका थिए ।रुट्स फेसनको आयोजनामा काठमाडौंको दरबारमार्गमा शनिबार भएको दौडमा गोपीले निर्धारित दूरी ३२ मिनेट ०१२ सेकेन्डमा पूरा गरी उपाधि रक्षा गरेका हुन् । उनले आफ्नै क्लबका खिम खत्रीलाई २ मिनेटभन्दा बढी समयले पछि पारे । खिमले ३४ मिनेट ३५ सेकेन्डबाट दोस्रो भए । उनीभन्दा एक सेकेन्डले पछि परेका कर्णाली स्पोर्टस क्लबका नरेश बुढा तेस्रो भए । उनले ३४ मिनेट ३६०१ सेकेन्डको टाइमिङ निकालेका थिए । पुरुषतर्फ २ सय ५७ धावकले प्रतिस्पर्धा गरेका थिए । महिलातर्फ सन्तोषीले ३९ मिनेट १०९८ सेकेन्डसहित उपाधि जितिन् । दोस्रो भएकी एपीएफकी विन्द्रा श्रेष्ठले ४० मिनेट ११२९ सेकेन्डमा दूरी पूरा गरिन् । एपीएफकै फूलमती राना करिब १ मिनेटले पछि पर्दै तेस्रो भइन् । उनले ४० मिनेट ५८११ सेकेन्ड लगाइन् । महिलातर्फ ४५ खेलाडीको सहभागिता थियो । दुवैतर्फको विजेताले ६० हजार रुपैयाँ पुरस्कार पाए । दोस्रोले ३० र तेस्रो हुनेले १५ हजार रुपैयाँ पुरस्कार पाए । चौथोदेखि दसौं स्थानसम्मका खेलाडीलाई प्रोत्साहनस्वरुप खेलसामग्री प्रदान गरिएको थियो ।
ठमेलमा अजित र राजपुरा विजेता,"काठमाडौं (कास) दरबारमार्गसँगै जोडिएको ठमेलमा पनि शनिबार उस्तै प्रकृतिको दौड आयोजना भएको थियो । मदन भण्डारी स्मृति ठमेल रोड रेसमा ५ किमि पुरुषतर्फ अजितकुमार यादव र महिलामा राजपुरा पछाईले उपाधि जितेका छन् । अजितले निर्धारित दूरी १६ मिनेट १४०१ सेकेन्डमा पूरा गरे । १६ मिनेट ५४०७ सेकेन्डबाट प्रकाशसिंह ऐरी दोस्रो तथा १७ मिनेट १२०९ सेकेन्डबाट सन्तोषनाथ योगी तेस्रो भए । महिलातर्फ राजपूराले १८ मिनेट २३८९ सेकेन्डबाट उपाधि जितिन् । दोस्रो भएकी शकुन्तला ठगुन्नाले २० मिनेट ५५३८ सेकेन्डमा दूरी पूरा गरिन् । विदेशी धाविका अन्ना म्याकेर्डन २३ मिनेट १४४० सेकेन्डबाट तेस्रो भइन् । महिला र पुरुषतर्फ पहिलो, दोस्रो र तेस्रो हुनेले क्रमसः २५ हजार, १२ हजार र ८ हजार रुपैयाँ पुरस्कार पाए । ५ किमिमै विद्यालयतर्फ छात्रमा नारायणकुमार कुशवाह पहिलो, ईश्वर बस्नेत दोस्रो र अजय तामाङ तेस्रो भए । छात्रातर्फ स्वस्तिका बोहरा, सुनीता श्रेष्ठ र अन्जु खड्का क्रमशः पहिलो, दोस्रो र तेस्रो भए । दुवैतर्फ शीर्ष तीनका विजेताले क्रमशः १५ हजार, ८ हजार र ५ हजार रुपैयाँ पुरस्कार पाए । समान दूरीको भेट्रानतर्फ धर्म महर्जन पहिलो भए । भीमबहादुर गुरुङ दोस्रो र राजु भण्डारी तेस्रो भए । उनीहरूले क्रमशः १०, ५ र ३ हजार रुपैयाँ पुरस्कार पाए । समापनमा १३ औं सागमा १० हजार मिटर दौडमा स्वर्ण जितेकी सन्तोषी श्रेष्ठलाई २५ हजार रुपैयाँसहित सम्मान गरिएको थियो । सम्मान थाप्नुअघि उनले दरबारमार्गमा भएको गणेशमान सिंह १० किमि रोड रेस जितेकी थिइन् ।मदन भण्डारी स्पोर्टस एकेडेमी र रन क्लब नेपालको संयुक्त आयोजनामा भएको ठमेल रेसमा करिब ४ सय प्रतिस्पर्धी थिए ।"
हरिश बुद्धिचाल च्याम्पियन,काँकडभिट्टा (कास) भारतका हरिश शर्मा पीवी थापा स्मृति खुला रेटिङ बुद्धिचालको च्याम्पियन भएका छन् । २०९५ रेटिङधारी हरिशले नौ खेलमध्ये ८ जित र १ मा बराबरी खेलेका थिए । कुल साढे ८ अंक जोड्दै उनी च्याम्पियन बनेका हुन् । उनले ६० हजार पुरस्कार पाए । भारतकै ऋषभ निशाद र राकेश गुरुङ दोस्रो र तेस्रो भए । दोस्रोले ४० हजार र तेस्रोले २५ हजार पुरस्कार पाए । पूर्व नेपाल च्याम्पियन कृष्ण थापा चौथो स्थानमा रहे । नवीन तण्डुकार भेट्रानतर्फ उत्कृष्ट ठहरिए । महिलातर्फ भारतका स्नेहा हल्डेर विजेता भइन् । झापाका सुमन श्रेष्ठ प्रदेशतर्फ र राजन सुवेदी झापा जिल्लाका उत्कृष्ट चुनिए ।
बाल विकासलाई स्वर्ण,"काठमाडौं (कास) आयोजक बाल विकास बोर्डिङले प्रथम बाल विकास राष्ट्रव्यापी अन्तरस्कुल कुङफुको थाउलोतर्फ ग्रुप प्याटर्नमा स्वर्ण पदक जितेको छ । बाल विकासका सुजन तामाङ, विपिन गुरुङ, अनुप तामाङ, सौगात चन्द, सुशील तामाङ र दीपेश श्रेष्ठसम्मिलित टोलीले स्वर्ण जितेको हो । थाउलोकै सिनियर छात्रा बेयर ह्यान्डमा बाल विकासकी सिर्जना गुरुङ ६८ अंक जोड्दै विजेता भइन् । सिर्जनाले सपना शाहीलाई पराजित गरिन् । बूढानीलकण्ठस्थित भइरहेको स्पर्धाको सिनियर छात्र बेयरह्यान्डमा सनराइजका सुदित श्रेष्ठ पहिलो भए ।"
सिन्दिराको एकल अग्रता,"काठमाडौं (कास) काठमाडौंकी सिन्दिरा जोशीले हेरामाया श्रेष्ठ स्मृति राष्ट्रव्यापी महिला बुद्धिचालमा शनिबार एकल अग्रता कायम गरेकी छन् । चार चरणसम्म शतप्रतिशत जित निकालेकी सिन्दिराको ४ अंक छ । गोल्डेनगेटकी सुजना लोहनी र धनुषाकी स्नेहा यादव संयुक्त दोस्रो स्थानमा छन् । दुवैको साढे ३ अंक छ । समान ३ अंक जोड्नेमा मिसन युथकी सन्तोषी बिक, काठमाडौंका विनिता कपाली, मार्सल तामाङ र आभा पुडासैनी र रुकुमकी अन्जु शाह छन् ।"
स्वर्णधारी निशा सम्मानित,काठमाडौं (कास) न्यु जावलाखेल तेक्वान्दो डोजाङले १३ औं सागमा स्वर्ण जितेकी तेक्वान्दोकी निशा दर्नाललाई ५० हजार रुपैयाँसहित सम्मान गरेको छ । उनी सोही डोजाङबाट उत्पादित खेलाडी हुन् । सांसद राजकाजी महर्जन र डोजाङ प्रमुख थानेश्वर दर्लामीले निशालाई सम्मान गरे ।
भलिबलमा फक्रिएकी कोपिला,"(काठमाडौं)  नेपालको ग्रामीण भूभागमा अहिले पनि एउटा भनाइ चलनचल्तीमा छ, छोराले घर रुँगेर हुँदैन, संसार हेर्नुपर्छ । यो भनाइ छोरीको हकमा किन लागू नहुने ? छोरीले पनि संसार हेर्नुपर्छ भन्दै आफ्ना लागि केही गर्ने हुटहुटीले कोपिला उप्रेतीले घर छाडिन् । १५ वर्षे यो अवधिमा कोपिलाले एउटा सफलता कथा रचिन् र संसार नियालिन् । पाँचथरको तमोर किनारको बस्ती सुभाङ६ नछाडेको भए कोपिलाको जीवन के हुन्थ्यो ? भन्छिन्, तमोरमा हाम्फालेर मर्थें होला कि ? टीबी लागेर थलिएकी आमा, मानसिक रोगी दिदीलगायतको पारिवारिक प्रताडनाले उनलाई आत्महत्याको सोचसम्म धकेलेको थियो । तर उनले त्यसो गरिनन् । घर छाडेर भए पनि केही गर्ने सोच राखिन् । २०६१ सालको हिउँदमा सुभाङ छाडिन् । त्यही घर छाड्नाले उनी एउटी छोरीको सफलतामा परिवारमात्र होइन सिंगो गाउँ, समाज र राज्यले गर्व गर्ने अवस्था बनाउन सफल भइन् । यतिखेर उनी जीवनले सार्थकता पाएको अनुभव बाँड्दैछिन् । त्यो सार्थकताको कथा भलिबल खेलसँग जोडिएको छ । १४ वर्ष राष्ट्रिय भलिबल खेलाडी भइन् । धेरै वर्ष कोर्टमा स्पाइकर रहेकी उनले हालैमात्रै राष्ट्रिय भलिबल खेलाडीबाट संन्यास लिएकी हुन् । कोपिला असारदेखि ३९ वर्षमा प्रवेश गर्दैछिन् । जीवनका सुरुआती २० वर्ष उनका लागि अँध्यारोमै बित्यो । त्यसपछि जीवनमा यसरी उज्यालो आयो कि कहिल्यै रात परेको भान हुँदैन । सपनाको यात्रामा बिरानो सहरमा एक्लै गर्नुपरेको संघर्षको कहानी सुन्दा जोकोही आङजिरिङ्ग हुन्छ । २०६१ सालको हिउँदमा पाँचथरको तमोर किनार बस्ती सुभाङ छाड्दै उनी रातारात झापा पुगिन् । त्यसपछि नातेदारको पछि लाग्दै राजधानी काठमाडौंको यात्रा थालिन् । सुरुमा घरेलु कामदार भएर उनको काठमाडौं बसाइ लम्बियो । आफूलाई घरेलु कामदारमा राखिएको थाहा पाएपछि त्यहाँ फुत्कँदै आफन्तकोमा शरण लिन पुगिन् । थुप्रै हन्डर ठक्करपछि २०६२ सालको सुरुतिर मनवीर छन्त्यालले चलाएको ढोरपाटन भलिबल प्रशिक्षण केन्द्रको सम्पर्कमा पुगिन् । बल्ल, कोपिलाको सपनाको उडान सुरु भयो । खेलाडी बन्छु कि भन्ने आस पलाउन थाल्यो । त्यतिबेला दाजुभाउजुसँग कीर्तिपुर बस्थें । रेडियोमा विज्ञापन सुनेपछि मनवीरसरलाई भेट्न बालाजु मनमैंजु पुगें । ५ फिट ५ इन्चभन्दा बढी उचाइ भएकालाई निःशुल्क भलिबल प्रशिक्षणको व्यवस्था थियो, भलिबलमा सुरुआती दिन सम्झँदै कोपिलाले थपिन्, पहिलो भेटमै मनवीरसरले तिमी त राष्ट्रिय खेलाडी बन्छौं भनेर ढाडस दिनुभयो । त्यसले मेरो आस बढ्यो । भलिबल खेल्ने सपना पूरा गर्न ढोरपाटनमा पुगेकी कोपिलालाई पहिलो भेटमै छन्त्यालको ढाडसले तरंग ल्याइदियो । उनको जीवन मोडियो, जसरी पनि राष्ट्रिय खेलाडी बन्ने । टिसर्ट, हाफपाइन्ट र जुत्ताको जोहो जसोतसो गरिन् । झन्डै ६ फिटकी कोपिला सम्झिइन्, भलिबलबारे मलाई बलमात्र थाहा थियो । अरु सबै शून्य थियो । तर मैले नियम, रोटेसन र सबैभन्दा ठूलो अनुशासन सिकें । ढोरपाटन हुँदै जावलाखेल भलिबल प्रशिक्षण केन्द्रमा कपिलकिशोर श्रेष्ठसँग प्रशिक्षण थालिन् । प्रशिक्षण थालेको ६ महिना नपुग्दै भलिबलमा निपुण भइन् । उनले २०६२ को मंसिरमा १३ औं राष्ट्रिय भलिबल प्रतियोगितामा सार्वजनिक संस्थानको टिमबाट पहिलोपल्ट राष्ट्रिय प्रतियोगिता खेलिन् । क्विक स्पाइकरको रूपमा उदाएकी उनी पहिलो प्रतियोगितामै उत्कृष्ट ब्लकरबाट पुरस्कार भइन् । भोलिपल्ट अखबारमा फोटो छापिएपछि चाहिँ अब म राम्रै खेलाडी बनेछु भन्ने लाग्यो, कोपिलाले विगत सम्झिइन् । त्यो प्रदर्शनले उनलाई राष्ट्रिय टोलीमै पुर्यायो । कोपिलाले सन् २००६ मा श्रीलंकामा सम्पन्न १० औं दक्षिण एसियाली खेलकुद (साग) मा पहिलोपल्ट अन्तर्राष्ट्रिय प्रतियोगिता खेल्ने अवसर पाइन् । त्यति बेला सिपोरा गुरुङ र मन्जु गुरुङको जगजगी थियो । उनीहरू ओपन स्पाइकर । क्विकमा चम्कने पालो भने उनै कोपिलाको थियो । त्यति बेला हामीले जितेको कांस्य मेरा लागि जीवनको सबैभन्दा खुसी दिलाएको पदक थियो, उनका लागि त्यसपछिका आठवटा अन्तर्राष्ट्रिय र तीन दर्जनभन्दा बढी राष्ट्रिय प्रतियोगिताको सफलताभन्दा त्यो खुसी बढी थियो । उनी व्यावसायिक भलिबल खेल्न माल्दिभ्स पनि पुगिन् । तीन फरक क्लबबाट सात प्रतियोगिता खेल्दा पाँचवटामा च्याम्पियन बनाएको क्षण पनि उनका लागि गौरव गर्न लायक छ । जसले उनको आर्थिक पाटोलाई सबल बनाएको थियो ।जीवनको लक्ष्य पूरा भयो । अब कोपिलाले घर सम्झिइन् । बुवाले अर्की आमा भित्र्याएपछि हेलामा परेकी आफ्नी आमासहित तीन दिदीबहिनी र तीन भाइ सम्झिइन् । मैले जे सोचेर घरबाट भागेकी थिएँ । त्यो पूरा भयो । मैले जीवनमा केही गर्ने सपना साकार पारिसकेकी थिएँ । त्यसलाई निरन्तरता दिएमात्र पुग्ने थियो । त्यसबाहेक आर्थिक रूपमा केही सवल भएँ । घर छाडेको तीन वर्षपछि दसैंको अवसर पारेर घर पुगें, त्यति बेला कोपिलाको परिवार झापा झरिसकेको थियो । परिवारले उनी फर्कने आस मारिसकेका रहेछन् । उनले थपिन्, म फर्केपछि भाइबहिनीको अनुहारमा झल्केको खुसी अहिलेसम्म ताजै छ । १० औं सागमा कांस्य जितेपछि सन् २०१६ मा भारतमा सम्पन्न १२ औं सागमा पनि नेपाली महिला भलिबल टोलीले कांस्य नै जितेको थियो । त्यो बेला कोपिला टोलीकी महत्त्वपूर्ण सदस्य थिइन् । नेपाली खेलकुदको हकमा २४ वर्षको उमेरमा खेलाडीहरू संन्यासको चरणमा पुग्छन् । उनका लागि त्यो उमेर सुरुआती चरण थियो । नेपालमै सम्पन्न १३ औं दक्षिण एसियाली खेलकुदबाट अन्तर्राष्ट्रिय खेलाडी जीवन बिट मार्ने उनको चाहना थियो । तर प्रारम्भिक सूचीमै नपरेपछि उनी खिन्न बनिन् । त्यो दिन म रातभर रोएँ । म नेपालका शीर्ष २५ खेलाडीभित्र पनि परिनँ भन्ने चिन्ताले सतायो, उनले भनिन्, त्यो मेरो जीवनकै सबैभन्दा खराब क्षण रह्यो । साग सकिएपछि कोपिलाले अन्तर्राष्ट्रिय खेलजीवन टुंग्याउने निर्णय गरिन् । माघको अन्तिम साता नेपाल भलिबल संघले उनलाई ५० हजार रुपैयाँ प्रोत्साहनसहित बिदाइ गर्यो । जीवनका १५ वर्ष कोर्टमा सक्रिय रहेकी कोपिलालाई भलिबलले सबैथोक दियो । सबैभन्दा ठूलो आत्मसन्तुष्टि दियो । आमालाई गर्व गर्ने क्षण दियो । आफू स्थापित भएपछि भाइबहिनीलाई शिक्षादीक्षा दिन सहयोग गरिन् । अभिभावकको जिम्मेवारी पूरा गरिन् । परिवारमा खुसी ल्याइन् ।जुन सपनालाई पछ्याएर म घरबाट भागेकी थिएँ । भलिबलले त्यसलाई पूरा गरिदियो । सबैसामु परिचित बनायो । नेपाल प्रहरीमा अनुबन्ध गरायो । राष्ट्रिय अन्तर्राष्ट्रिय समर्थन पाएकी छु । परिवार र समाजले गर्व गर्ने वातावरण भएको छ, कोपिलाले थपिन्, यति लामो करिअरमा मैले केही गुमाउनुपरेन । सबैथोक पाएकी छु । त्यसैले म आफूलाई भाग्यमानी ठान्छु ।"
अबको बाटो,"मैले भलिबलबाहेक अरु केही जानेकी छैन । अरु काममा हात हाल्दा सुरुदेखि नै संघर्ष गर्नुपर्छ । अब मभित्र नयाँ संघर्ष गर्ने साहस पनि छैन, फरक भूमिकाबाट भलिबलमै निरन्तर रहने उनको प्रस्ट दृष्टिकोण छ । अहिले उनी नेपाल पुलिस क्लबबाट घरेलु भलिबल खेलिरहेकी छन् । एकडेढ वर्ष करिअरले निरन्तरता पाउनेमा उनी ढुक्क छिन् । यसै साता उनको टिमले लामो समयपछि विभागीय प्रतिद्वन्द्वी एपीएफ क्लबलाई हराएर नेपालगन्जमा प्रधानमन्त्री कप राष्ट्रिय महिला भलिबलको उपाधि जितेको छ । नेपालमा भलिबलको जग खासै राम्रो छैन । उनको सोच विद्यालयस्तरबाट प्रतिभा पहिचान गरी प्रशिक्षण दिने र खेलाडी बनाउने नै हो । त्यसका लागि उनी गृहकार्य गर्दैछिन् । छिट्टै आफ्नो काम सुरु हुनेमा उनी विश्वस्त देखिइन् । अब मेरा कामहरू आफ्नै भावनासँग सम्बन्धित हुन्छन् । मैले स्कुलमा भलिबल खेल्न पाइनँ । अहिले पनि हाम्रो देशमा क्षमता र प्रतिभावान खेलाडी खुम्चिएर बस्न बाध्य छन्, भलिबल फर लाइफ इन नेपाल परियोजनामार्फत ग्रासरुट भलिबलको गृहकार्यमा रहेकी कोपिलाले सुनाइन्, ९ देखि ११ वर्षसम्मका बालबालिका भेला गरी सम्पूर्ण सुविधासहित भलिबल सिकाउने सोचमा अगाडि बढ्नेछु । अहिले उनले राजधानीकै हिमरश्मि हाइस्कुलमा यसरी नै बच्चाहरूलाई भलिबल प्रशिक्षण गराउँदै आइरहेकी छन् ।भलिबल फर लाइफ नेदरल्यान्ड्स भलिबल संघको कार्यक्रम हो । त्यो कार्यक्रमसँग जोडिएकी कोपिलाले नेपालमा निरन्तरता दिने सोच बनाएकी छन् । भविष्यमा राष्ट्रिय टोलीको प्रशिक्षकका रूपमा देख्न पाइने सम्भावना पनि उनले नकारेकी छैनन् । नेपाली भलिबलको उमेर समूहको राष्ट्रिय टोली बनाउनु अपरिहार्य भइसकेको छ । त्यसैले उमेर समूहको प्रतिभाको खोजी मेरो पहिलो प्राथमिकता हुनेछ, एफआईभीवी लेभल टु कोचिङ कोर्स पूरा गरिसकेकी उनले थपिन्, यति लामो समय राष्ट्रिय टोलीबाट खेलिसकेपछि प्रशिक्षक बन्ने सोच जायज पनि हुन्छ ।"
मास्क किन लगाउने ?,कस्तो मास्क प्रयोग गर्ने ?
रंगको पर्व,"होरी रे है होरी रे रंगहरूको पर्व, यस्तो राम्रो पर्व देख्दा लाग्छ नि है गर्व ।  ललिता दोषीबुद्धनगर काठमाडौं"
खेलौं होली,"रातै भई रंगिएर साथीको घर जानी,साथीभाइ मिलेर मीठोमीठो खानी ।आज जति खेले नि पढ्नुपर्छ भोलि,भई टोलीटोली आऊ खेलौं होली । रमेशचन्द्र घिमिरेभोर्लेटार, लमजुङ"
स्वास्थ्यको ख्याल राख्दै खेलौं होली,"यसो गर्नु हुँदैन बिग्रेको अण्डा तथा माटोको प्रयोग गरेर होली खेल्नु हुँदैन । होली खेल्न रसायनयुक्त रंग तथा फोहोर पानीको प्रयोग गर्नु हुँदैन । होलीमा सकेसम्म गाढा रंगको प्रयोग गर्नु हुँदैन । यसैगरी चम्किने तथा टल्कने रंगको प्रयोग पनि गर्नु हुँदैन । बेलुन तथा प्लास्टिकमा पानी पोको पारेर फाल्नु हुँदैन । चिप्लिने जुत्ता लगाएर होली खेल्नु हुँदैन । भीडभाडमा लडिने तथा घाउचोटपटक लाग्न सक्ने भएकाले यस्ता ठाउँमा होली खेल्नु हुँदैन । छत तथा माथि खुला भागमा गएर होली खेल्नु हुँदैन । छतबाट खसेर लड्ने र घाइते हुने भएकाले होसियारी हुनुपर्छ । होलीको रंग हटाउनका लागि मट्टितेलको प्रयोग गर्नु हुँदैन । यसले एलर्जी हुनुका साथै श्वासप्रश्वासमा समेत समस्या हुन सक्छ । बालबालिकाको छाला नरम हुने भएकाले रंग हटाउनका लागि बेस्सरी रगड्नु हुँदैन । होली खेल्दा फोहोर पानी मुखमा पर्न सक्छ, यसले बिरामी पर्न सक्ने हुनाले होसियारी हुनुपर्छ । रंग हटाउन कडा साबुनको प्रयोग गर्नु हुँदैन । कतिपयले घरमा पालेका जनावरलाई होलीको रंग लगाइदिने गर्छन् । यसो गर्नु हुँदैन । रंग लगाएर लामो समय ननुहाइदिँदा उनीहरूलाई पनि एलर्जी हुन सक्छ ।"
बाँदरको होली,"सरोजलाई सम्झाउँदै आमाले भन्नुभयो, होली भन्दैमा बाटोमा जो भेट्यो उसैलाई रंग दल्ने, लोला हान्ने गर्नुहुन्न है !ह्या आमा, वर्ष दिनमा आउने चाड पो हो त । हान्ने हो लोला त, सरोजले लोलामा रंगवाला पानी हाल्दै भने ।होइन, होइन, त्यस्तो त गर्नै हुन्न । पोहोरको होली भुल्यौ तिमीले ? तिम्रो मामा बिरामी भएका बेला म मामा भेट्न जाँदा बाटोमा मलाई रंग र लोलाले हानेर कति बिजोक भएको थियो ? आमाले भन्नुभयो, हो, अरू पनि कोही त्यस्तै अभरमा परेका हुन सक्छन् । कोही हतारमा हिँडेका हुन्छन् । त्यही भएर अरूको इच्छाविपरीत कसैलाई सताउनहुन्न ।हो है ? मैले त कस्तो भुलेछु । म साथीहरूलाई पनि सम्झाउँछु कसैको इच्छाविपरीत रंग दल्ने र लोला हान्ने गर्नु हुन्न भनेर, प्लास्टिकको थैलोमा लोला राख्दै सरोज बोले । त्यति बेलासम्ममा सौरभ, कमल, सबललगायत साथीहरू पनि होली खेल्दै आइपुगे । अनि एकआपसमा रंग दल्ने, लोला फ्याँक्ने गरेर रमाइलो गर्न थाले । केहीबेर रमाइलो गरेपछि सौरभले आइडिया निकाले होली खेल्दै पशुपतितिर जाने । अरू पनि आएका हुन सक्छन्, जाऊँ जाऊँ, कमलले पनि होमा हो मिलाए । अरूले पनि हुर्रे भनेर ताली बजाए । टिमको कुरा मिल्यो । उनीहरू हाहा र होहो गर्दै पशुपतितिर लागे । आमाले भित्रैबाट कराउँदै भन्नुभयो, धेरैबेर नखेल्नू । अनि बाहिर खुलामा बेच्न राखेका कुराहरू नखानू भाङ पनि मिसाएको हुन सक्छ । बाटोमा इच्छाविपरीत कसैलाई पनि रंग, लोला नहान्न साथीहरूलाई पनि सरोजले सम्झाए । कसैलाई पनि डिस्टर्ब नगरी आफूआफू रमाइलो गर्दै उनीहरू पशुपति पुगे । त्यहाँ पनि निक्कै रमाइलो रहेछ । छानामाथिबाट फुत्तफुत्त बाँदरहरू उफ्रिएर यता र उता गरिरहेका थिए । सरोजको टिम पनि त्यतै रमाइरहेको थियो । अचानक एउटा बाँदर मन्दिरको एक गजुरबाट तल झर्यो र सौरभले बोकिरहेको लोला र अबिरको पोको बोकेर अर्को छानामा बुरुक्क उफ्रियो । सबै बुरुकबुरुक उफ्रिन थाले तर त्यति अग्लो मन्दिरमाथि उफ्रेर को पुग्न सक्थ्यो र १ उनीहरू त्यो रंग पोको बोकेको बाँदरलाई हेरिरहे । बाँदर पोको बोकेरै वर र पर गरिरहेेथ्यो । फेरि अर्कोेेे दृश्य देखियोेे । अरू थुप्रै बाँदर आए र त्यो पोकाबाट रंग निकालेर एकआपसमा दल्न पो थाले । लोला पनि हान्न थाले । त्यो देखेर सौरभको टिम मरीमरी हाँस्न थाल्यो । वरिपरि भएका मान्छेहरू पनि त्यहाँ जम्मा भएर हेर्न थाले । कोही बाँदरसँग सेल्फी खिच्न थाले । रमाइलो त के थियो भने मान्छेहरू जसरी नै उनीहरू एकअर्कामा अबिर दलादल र लोेेेला हानाहान गर्दै थिए ।आफ्नो अबिर बाँदरले लगेको देखेर पहिले त सौरभलाई नराम्रो लागेको थियो । रुम रुमझै पनि लागेको थियोेेेेेे । तर बाँदरले नै होली खेल्न थालेपछि भने उनलाई खुबै रमाइलो लाग्यो । मेरो अबिर भनेर अरूलाई पनि सुनाउन थाले । ती बाँदरहरूले प्लास्टिकको झोला नच्यातिउन्जेलसम्म रंग दली नै रहे । केही पत्रकारले समेत बाँदरले होली खेलेको फोटो खिचेर लगे ।साँझ घर फर्केर सरोजले बाबाआमालाई सरोजको रंग बाँदरले खोसेर लगेको लगायत सबै कहानी सुनाए । सबै रमाइलोेेे मानेेेेेेेेेर हाँस्न थाले । अनि बाबाले भन्नुभयो, बाँदर अरूको नक्कल गर्न सिपालु हुन्छन् । नक्कल गर्न मन पनि पराउँछन् । तिमीहरूले होली खेलेको बाँदरले देखेका थिए, त्यही भएर तिनले पनि नक्कल उतारे । भोलिपल्ट एक राष्ट्रिय दैनिकको पहिलो पेजमा बाँदरले होली खेल्दै गरेको फोटो छापिएछ । लेखिएको थियो बाँदरको होली ।"

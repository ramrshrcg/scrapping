शीर्षक,विवरण
नेकपा सुस्त,"एमसीसी र राष्ट्रिय सभा सदस्यको किचलो उस्तै प्रधानमन्त्री ओली अस्पताल भर्ना हुनुअघिको राजनीतिक समीकरण हेर्ने हो भने नेकपा सचिवालयमा उनी कर्नरमा पारिएका थिए । विशेषगरी अमेरिकी सहयोग निकाय एमसीसीसँगको अनुदान सम्झौता र राष्ट्रपतिबाट मनोनयन हुने राष्ट्रिय सभा सदस्यका विषयमा ओली सचिवालयभित्र अल्पमतमा छन् । सरकारले संसद्बाट पारित नभएकाले एमसीसी कार्यान्वयनमा ढिलाइ भयो भनिरहेका बेला नेकपाले १० दिनभित्र प्रतिवेदन बुझाउने जिम्मेवारीसहित एमसीसी अध्ययन गर्न नेकपाले बनाएको कार्यदलले अहिलेसम्म पूर्ण प्रतिवेदन बुझाउन सकेको छैन । कार्यदलले बुझाउने प्रतिवेदनकै आधारमा नेकपाले सम्झौता अघि बढाउने या नबढाउने विषयमा सरकारलाई सुझाव दिने हो । यद्यपि कान्तिपुरसँगको अन्तर्वार्ताका क्रममा अर्थमन्त्री युवराज खतिवडाले एमसीसी सम्झौता र त्यसअन्तर्गतका उपसम्झौतालाई राष्ट्रघाती भन्नु अभिव्यक्ति स्वतन्त्रता मात्रै भएको टिप्पणी गर्दै सम्झौतामा कुनै गलत मनसाय नभएको दाबी गरेका छन् । उनले सरकारको सिफारिसमा राष्ट्रपतिबाट राष्ट्रिय सभामा सिफारिस हुने विषयमा पनि आफ्नो स्वाभाविक योग्यता रहेको बताएका छन् । सम्माननीय राष्ट्रपतिले मनोनीत गर्ने पद हो त्यो । त्यो पदको गरिमा, प्रतिष्ठा र त्यसले अपेक्षा गरेका विषयहरू हेरेर राष्ट्रपतिज्यूले सिफारिस गर्नुहोला । त्यसमा मेरै दाबी भन्ने कुरा रहँदैन तर स्वाभाविक रूपमा म पनि त्यसका लागि योग्यता राख्छु, उनको भनाइ छ । प्रवक्ता नारायणकाजी श्रेष्ठ भने राष्ट्रिय सभा सदस्य मनोनयन र एमसीसीबारे प्रधानमन्त्री नै नभएसम्म कुनै निचोडमा नपुग्ने बताउँछन् । यी दुवै विषय प्रधानमन्त्रीसँग सम्बन्धित छन्, श्रेष्ठले भने, उहाँ एकदुई दिनमा डिस्चार्ज भएर आएपछि छलफल हुन्छ तर पार्टीका बाँकी विषयमा मैले पनि अध्यक्ष र महासचिवसँग बैठक बोलाएर छलफल गर्न आग्रह गरेकाले उहाँहरूले बैठक बोलाउनुहोला ।"
कोरोनाबारे सूचनामै संक्रमण,"फैलिँदै छ अफवाह युट्युबमा कोरोना भाइरस सर्च गर्नुभयो भने दर्जनौं भिडियो कन्टेन्ट देखा पर्छन् । त्यस्ता अधिकांश कन्टेन्टमा सर्वासाधारणलाई अत्याउने र तर्साउने खालका भ्रामक र गलत सूचना छन् । विश्वव्यापी रूपमा सामाजिक सन्जालमा कोरोना भाइरस नियन्त्रण गर्न सकिने नाममा अनेकन अफवाहहरूको प्रसार भइरहेको छ । फेसबुकमा कल्पना आचार्य बस्ताकोटीले लेखेकी छन्, नेपालमा कोरोना भाइरसले भन्दा त्यसको समाचारले मान्छे बढी बिरामी हुने भए भन्ने लाइरा छ । युट्युबरहरूलाई कोरोना भाइरस घोषणा गर्न कति हतारो हो के ?असम यु आर नामको युट्युब च्यानलमा फेब्रुअरी २ मा एउटा भिडियो पोस्ट गरिएको छ । कोरोना भाइरस यी महिलाको गल्तीले फैलेको भ्रम शीर्षकमा पोस्ट गरिएको उक्त भिडियो सोमबारसम्म १ लाख ७२ हजार जनाभन्दा धेरैले हेरिसकेका छन् । क्लिक बेट अर्थात् गलत शीर्षक र तथ्यसहितको सामग्री राखेर झुक्याउने काम युट्युबमा राखिएका कैयन् सामग्रीबाट भएको देखिन्छ । जसमा कोरोना भाइरस सम्बन्धित भ्रामक तथ्यहरूलाई सत्य भएझैं गरेर शीर्षकमा राख्ने गरिएको छ । उक्त भिडियोमा एक चिनियाँ महिलाले चमेरो खाइरहेको दृश्य छ र तिनै महिलाले चमेरो खाएकाले कोरोना भाइरस फैलिएको भन्ने अप्रमाणित स्रोतलाई उल्लेख गरिएको छ । युट्युबमा मात्रै होइन, फेसबुकमा पनि कोरोना भाइरसबाट बच्न सकिने भन्दै कैयन् अप्रमाणित र अपुष्ट खबर फैलिरहेको देख्न पाइन्छ । चीनको एक विश्वविद्यालयका विद्यार्थी बताउने लैला अहमतिसको नामबाट सामाजिक सन्जालमा फैलिएको एउटा सन्देशमा कागती पानीको सेवनले कोरोना भाइरसविरुद्ध प्रतिरक्षा क्षमता बढ्ने उल्लेख छ । उक्त सन्देशमा चीनको बेइजिङ मिलिटरी अस्पतालका प्रोफेसर चेन होरिनलाई उद्धृत गर्दै कागतीको टुक्रालाई मनतातो पानीमा राखेर खाँदा कोरोनाविरुद्ध लडने प्रतिरक्षा हासिल हुने उल्लेख छ । सामाजिक सन्जालका कैयन् नेपाली प्रयोगकर्ताको फेसबुकमा पनि यो सन्देश फैलिएको छ । ब्राजिल, नाइजेरिया र फ्रान्सलगायतका देशमा पनि यो सन्देश व्यापक छ । ब्राजिलको स्वास्थ्य मन्त्रालयले यो सन्देश गलत भएको सार्वजनिक प्रस्टीकरण दिइसकेको छ । अफ्रिका चेक नामक वेबसाइटले पनि लैलाको नाममा जारी भएको सन्देश गलत भएको र लैला नाम गरेको कोही व्यक्तिको पुष्टि नभएको उल्लेख छ ।प्रहरी प्रधान कार्यालयले सामाजिक सन्जाल र युट्युबमार्फत कोरोना भाइरसबारे अफवाह फैलाउने सूचनाहरूमाथि निगरानी गरिरहेको छ । प्रहरी प्रवक्ता डीआईजी शैलेश थापा क्षत्रीले जनमानसमा भ्रम फैलाउने र डर पैदा गर्ने खालका अफवाह नियोजित रूपमा फैलाउनेमाथि निगरानी राखिरहेको बताए । उनले भने, फाइदाको उद्देश्य राखेर कोरोना भाइरसको संक्रमणबारे जनस्वास्थ्यमा गम्भीर असर पार्ने खालका भ्रमपूर्ण सन्देश फैलाउनु उचित होइन । त्यस्तो गर्नेमाथि निगरानी भइरहेको छ ।"
अब दैनिक १० हजार मास्क उत्पादन,३ सय बेडको क्वारेन्टाइन बनाइने नेपालमा ठूलो संख्यामा कोभिड१९ का बिरामी देखिए एकै ठाउँमा कसरी राख्ने भनेर समेत तयारी भइरहेको छ । डा देवकोटाका अनुसार सरकारले सकभर ३ सय बेडको अस्पताल नै बनाउने तयारी गरिरहेको छ । उनका अनुसार नयाँ अस्पताल बनाउन सम्भव नभए मानव बस्तीबाट टाढाको खाली भवनलाई क्वारेन्टाइनका लागि प्रयोग गरिनेछ ।
जिम्मेवारीले पढायो कानुन,"(काठमाडौं)  सुर्खेतको वीरेन्द्रनगर नगरपालिकाकी उपप्रमुख मोहनमाया भण्डारी निर्वाचित भएर आएको दुई महिनापछि जग्गा विवादको उजुरी आयो । नगरपालिकामा त्यतिबेला न्यायिक समिति गठन भइसकेको थिएन । उपमेयर पदेन न्यायिक समिति संयोजक हुने व्यवस्थाअनुसार उपमेयर भण्डारीले कानुनी सल्लाहकार र कर्मचारीहरूसँग परामर्श गरी उक्त उजुरीमाथि कारबाहीको प्रक्रिया अघि बढाइन् । बैना गरेको जग्गा पास नगरिदिएर जग्गावालाले अन्यत्रै धमाधम बेचिरहेको भन्दै उजुरी परेको थियो । न्यायिक समितिले पीडित पक्ष र विपक्ष दुवैलाई नगरपालिकामा झिकायो । उपमेयरले विवाद नसुल्झिएसम्म जग्गा बिक्रीवितरण तत्काल रोक्न भनी जग्गाधनीलाई निर्देशन दिइन् । केही समयपछि पीडितलाई जग्गा पनि दिलाइन् । पहिलो पटक कार्यकक्षमा आएको उजुरी टुंगो लगाए पनि उनी प्रक्रियागत रूपमा मिल्यो कि मिलेन भनेर ढुक्क हुन सकिनन् । कानुनी प्रक्रियाका जानकारहरूसँग बुझ्दा जग्गा बिक्रीवितरण रोक्का नगरे पनि विवाद सुल्झाउन मिल्ने रहेछ भन्ने उनले थाहा पाइन् । यसपछि बेचैनी सुरु भयो । अधिकारबाहिर गएर काम गर्न पुग्नुमा कानुनी ज्ञानको अभाव हो भन्ने कुरा महिनौंसम्म खड्किरह्यो, यस्तो त्रुटि बढ्दै गए अदालतमा पुनरावेदन पर्न सक्ने डर पनि भयो, उनले भनिन्, त्यही वर्ष मंसिरमा नेपालगन्जको महेन्द्र बहुमुखी क्याम्पसमा कानुन पढ्न एलएलबीमा भर्ना भएँ । उनले उपप्रमुखमा निर्वाचित हुनु चार वर्षअघि राजनीतिशास्त्रमा स्नातकोत्तर गरिसकेकी थिइन् । विद्यार्थी राजनीति हुँदै तत्कालीन अखिल नेपाल महिला संघको जिल्ला अध्यक्ष हाँकिसकेकी भण्डारीलाई न्यायिक समितिको जिम्मेवारीले कानुन पढायो । राजनीतिक पृष्ठभूमि र ज्ञानले मात्रै न्यायिक समितिको कार्यसम्पादन गर्न नसकिने रहेछ, उनी भन्छिन्, एलएलबी पढ्न थालेपछि न्यायिक समितिमा आउने उजुरीमाथिको सुनुवाइ सहज भएको छ । काम गर्न आत्मविश्वास बढेको छ । एलएलबीको पहिलो र तेस्रो वर्षका विषय उनले पार लगाइसकेकी छन् । दोस्रो वर्षको परीक्षामा एक विषय कार्यालयकै कामले छुटेको थियो । नतिजाको पर्खाइमा छिन् । यसमा पनि पास भइसकेपछि अधिवक्ताको परीक्षा दिने सोचमा रहेको उनले बताइन् । कानुन पढ्न थालेपछि काम गर्न सजिलो भएको उनी बताउँछिन् । भन्छिन्, न्यायिक समितिले गरेको निर्णयविरुद्ध अदालतमा पुनरावेदन नपरोस्, कानुनमा नबाझिने गरी फैसला गर्न सकूँ ।नेपालगन्ज उपमहानगरपालिकाकी उपमेयर उमा थापामगर पनि कानुन पढ्दै छिन् । उपमेयरले मुद्दामामिला हेर्ने भन्दै तोक लगाउँदै मकहाँ आउन थाले, निवेदन कसरी बनाउने, कुन शब्दको के अर्थ लाग्छ, कमर्चारीहरूसँग छलफल गर्दै अलमलिँदै समय बित्यो, उनी भन्छिन्, अलमललाई लम्ब्याउनुहुन्न, सेवाग्राहीका विवाद पार लगाउन कानुनी ज्ञान लिनुपर्छ भनेर कानुन पढ्न सुरु गरें । उनी अहिले नेपालगन्जको महेन्द्र बहुमुखी क्याम्पसमा तेस्रो वर्षकी विद्यार्थी छिन् । पहिलो नगरसभाबाट उनको संयोजकत्वमा तीन सदस्यीय न्यायिक समितिले पूर्णता पायो । कानुन पढ्न थालेपछि मात्रै न्यायिक समिति कसरी सञ्चालन गर्ने भन्नेमा धेरै कुरा बुझ्न पाएको उनी बताउँछिन् । म पास हुँफेल हुँ सरोकार भएन, तर समितिमा आएका केसहरू हेर्न सक्ने भएकी छु, उनी भन्छिन्, संयोजक भएर मुद्दा हेर्नु परेपछि शब्दशब्दको संवेदनशीलतालाई ख्याल गर्नुपर्दो रैछ । कानुन पढेपछि त्यस्ता अप्ठ्यारा हल भएका छन् । खोटाङको हलेसी तुवाचुङ नगरपालिकाकी उपप्रमुख विमला राई काठमाडौंकै ल क्याम्पसमा तेस्रो वर्ष पढ्दै छिन् । ग्रामीण विकासमा स्नातकोत्तर उनलाई कुनै बेला कानुन विषय पनि पढ्ने रुचि थियो, बाध्यता थिएन । नगरपालिकाको उपप्रमुख भएपछि न्यायिक समिति सञ्चालनका लागि बाध्यता भएको उनी बताउँछिन् । मुद्दामामिला हेर्न थालेपछि कानुनी ज्ञानको आवश्यकता अझ महसुस भयो, भन्छिन्, काम गर्न सजिलो हुने भइहाल्यो, आत्मविश्वास पनि बढेको छ । स्थानीय तहका उपप्रमुख र न्यायिक समितिका सदस्यहरूमा कानुन पढ्ने चासो बढ्नु आवश्यकताको उपज भएको उनी बताउँछिन् । थुप्रै साथीहरू कानुन पढ्नुपर्यो भनेर सुझाव लिनुहुन्छ, यो बाध्यता हो, उनी भन्छिन्, न्यायिक समितिले कानुन केलाएर मात्रै विवाद छिनोफानो गरे आफू झमेलामा परिँदैन । मुलुकका ७ सय ५३ स्थानीय तहमा उपप्रमुख महिलाको संख्या ७ सय छ भने पुरुष ५३ जना छन् । सोलुखुम्बुको थुलुङ दूधकोसी गाउँपालिकाकी उपाध्यक्ष सविता राई काठमाडौंको ल क्याम्पसमा एलएलबी दोस्रो वर्ष पढ्दै छिन् । न्यायिक समितिको कार्यसम्पादन गर्न सजिलो होस्, कानुनका ठेलीहरू पढ्न र बुझ्न सजिलो होस् भनेर पढ्न थालें, उनले भनिन् । उनी सोलुखुम्बु बहुमुखी क्याम्पसमा स्नातकोत्तर दोस्रो सेमेस्टरकी पनि विद्यार्थी हुन् । कानुन पढ्न थालेपछि न्यायिक समितिमा आउने मुद्दामामिला हेर्न सजिलो भएको उनको अनुभव छ । व्यावहारिक विषयलाई मात्रै हेर्दा कानुनी पाटोमा कसैले प्रश्न नउठाओस्, यसका लागि पढ्नैपर्ने रहेछ, उनले भनिन् । भोजपुर षडानन्द नगरपालिकाकी उपप्रमुख मेरिका राई धरानको महेन्द्र बहुमुखी क्याम्पसमा कानुन पढ्छिन् । न्यायिक समितिमा आएर धेरै समस्या समाधान गरियो, उनले भनिन्, हामी व्यावहारिकताको पाटो हेर्छौं, निरूपण गर्दागर्दै कानुनी प्रक्रिया नमिलेको हुँदो रैछ । प्रक्रिया नपुर्याई फैसला गर्दा आफैं फस्ने जोखिम देखेर कानुन पढे प्रणाली बुझिन्छ भनेर भर्ना भएँ । कानुन व्यवसायी चन्द्रकान्त ज्ञवालीका अनुसार कानुनी ज्ञानको आवश्यकताको महसुस भएर स्थानीय तहका धेरैजना उपप्रमुख तथा न्यायिक समितिका सदस्यहरू कलेज पढ्न थालेका छन् । मैले न्यायिक समितिसम्बन्धी तालिममा सिकाउन गएका बेला सहभागीमध्ये थुप्रैले कलेज पढ्न थालेको, भर्ना भएको बताउने गर्नुहुन्छ, उनले भने, ल क्याम्पसहरूमा भर्ना हुने विद्यार्थीहरू न्यायिक समितिका सदस्यहरू पनि पर्छन् । स्थानीय तहको न्यायिक समितिलाई विवाद छिनोफानोका लागि उजुरी लिने र फर्छ्योटको अधिकार संविधानले नै व्यवस्था गरेको छ । समितिमा अदालतमा जसरी नै बहसपैरवी गर्नुपर्छ, एक पक्षले हार्ने र अर्कोले जित्ने भइहाल्छ । यसले जनप्रतिनिधिलाई राजनीतिक भोटमा असर पर्ने डर हुँदो रैछ, कानुन जान्नैपर्ने रैछ भन्ने आवश्यकता देखेपछि उपप्रमुखहरूले पढ्न थालेको देखिन्छ, उनले भने ।समाजशास्त्री नारायणी देवकोटाले देशभरका ५१ उपप्रमुखसँग कुराकानी गर्दा कार्यसम्पादनमा पहिलो वर्ष असहज महसुस गरे पनि दोस्रो वर्ष लय समातेको अनुभव सुनाउने बताउँछिन् । धेरैजसोले तालिमहरू लिनुभयो, सिक्नुभयो, केहीले कानुन पढ्न थाल्नुभो, उनले भनिन्, कतिपयले दोस्रो वर्ष भेट्दा विपक्षी दलका मेयरलाई समेत समन्वय गरेर काम गरेको पाइएको छ । स्थानीय तहमा उपप्रमुखको संयोजकत्वको तीन सदस्यीय न्यायिक समिति छन् । समितिले ज्येष्ठ नागरिकको पालनपोषण नगरेको, सँधियारबीचको विवादलगायत १३ विषयका मुद्दा हेर्ने अधिकार छ । सम्बन्धविच्छेद, गाली बेइज्जती र लुटपाटजस्ता ११ विषयका मुद्दामा मेलमिलाप गराउने पनि अधिकार छ । मेलमिलापबाट चित्त नबुझाउनेलाई समितिले अदालत पठाउन सक्छ ।"
सीमा विवाद ओझेलमा पर्यो,"भारतले नक्सा जारी गरेपछि नेपालमा र विदेशमा रहेका नेपालीमाझ हल्लीखल्ली भयो । केही समयपछि यो विषयलाई एमसीसी सम्झौतामा बहस सिर्जना गरेर ओझेलमा पारियो । एमसीसीलाई पनि अहिले कोरोना भाइरसले ओझेल पार्दै छ । त्यो साम्य भएपछि फेरि अब सिमानाको कुरा आउन सक्छ । यो विषय मर्दैन । मन्त्री पद्मा अर्यालले साइत हेरेर नक्सा निकाल्छु भन्नुभएको थियो । नापी विभागबाट काम हुँदै छ भन्नुभएको थियो तर नयाँ नक्सा निकाल्नेमा नेपालको भूभाग लिम्पियाधुरासम्मलाई नक्सामा राख्ने विषयमा चासो राखेको देखिएन । विभिन्न मन्त्रालय र मन्त्रीका कोठामा भएका गलत नक्सा तुरुन्तै हटाउने भनेर अर्यालले हामीलाई भन्नुभएको थियो । त्यो हटाउने काम भएको छैन । त्यो हटाएपछि सही नक्सा राख्नुपर्यो । नक्सा तयार नगरेको हुनाले पुरानो नक्सा पनि हटाउन सकेका छैनन् । नक्सा र सीमाबारे गृहकार्य किन भएन भन्ने बुझ्न सकिएको छैन । प्रधानमन्त्रीले संसद्मा हामी त भूमि नै फिर्ता ल्याउँछौं नि । नक्सा निकाल्ने कुरा ठूलो होइन । भोलि नै चुट्कीका भरमा निकाल्छौं भने जस्तो गर्नुभयो तर अहिलेसम्म त्यसको गृहकार्य भएन । नक्सा निकाल्ने काम विभिन्न चरणमा हुन्छ । नापी विभागले गृहकार्य गरिसकेपछि टिप्पणी उठाएर मन्त्रालय (भूमि व्यवस्था, सहकारी तथा गरिबी निवारण मन्त्रालय) मा पेस गर्छ अनि मन्त्रीले मन्त्रिपरिषद्मा बुझाएपछि निर्णय गर्नुपर्ने हुन्छ । मेरो बुझाइमा तल्लो तहबाटै काम अगाडि बढेको छैन । नक्सा प्रकाशन गर्नेमा सरकारको उच्च तहको चासो कम भएको हो । हिजोआजको जमाना डिजिटल प्रणालीको हो । नापी विभागमा आईटीका उपकरण छन्, जनशक्ति पनि छ । निर्देशन दिनेबित्तिकै नापी विभागले दुई सातामा डिजिटल नक्सा तयार गर्छ । नापी विभागको आफ्नै प्रेस छ । तुरुन्तै छाप्न सक्छ तर सरकारका पदाधिकारीको निर्देशन नभएका कारण तल्लो तहबाट गृहकार्य हुन सकेन ।"
वर्चस्व गुम्ने डरले महाधिवेशन टार्दै नेता,"(काठमाडौं)  मधेसकेन्द्रित ६ वटा दल मिलेर गठन भएको राष्ट्रिय जनता पार्टी (राजपा) ले एकीकरणको तीन वर्ष गुजारिसकेको छ । २०७४ वैशाख ६ मा पार्टी एकीकरण गरिँदा एक वर्षभित्र एकता महाधिवेशन गरिने जनाइएको थियो । पार्टी विधानमा समेत त्यही व्यवस्था राखियो । २०७५ वैशाखसम्ममा महाधिवेशन गर्ने निर्णय पनि भयो, तर नेताहरूलाई महाधिवेशन गराउन अझै हतार देखिएको छैन । बरु, विधान संशोधन गर्दै महाधिवेशनको समय सार्दै आएका छन् । तोकिएकै अवधिमा महाधिवेशन गर्न नसकेपछि पार्टीको अध्यक्षमण्डलले विधान संशोधन गरी दुई वर्षभित्र महाधिवेशन गर्ने अर्को निर्णय लियो । जसअनुसार २०७५ कात्तिक २८ मा महाधिवेशन गर्ने मिति तोकियो, तर उक्त मितिमा पनि गरिएन । फेरि तीन वर्षभित्र महाधिवेशन गर्ने भनेर विधान संशोधन गरियो । विधानको व्यवस्थाअनुसार आगामी असारभित्र महाधिवेशन गरिसक्नुपर्ने हुन्छ । अझै पनि तयारीको सुरसार भने पटक्कै छैन ।राजपाका एक नेताले चौथोपटक विधान संशोधन गरेर महाधिवेशनको तिथि सार्नुको विकल्प पार्टीसँग नभएको बताए । आखिर किन हुन नसकेको हो महाधिवेशन ? अध्यक्षमण्डलका ६ सदस्यमध्ये दोस्रो वरीयताका सदस्य राजेन्द्र महतोका अनुसार ६ दल एकीकरण गरेर बनेको राजपाभित्र पार्टी समायोजनमा विविध कठिनाइ छन् । जिल्लाजिल्लामा तत्कालीन ६ पार्टीका आआफ्नै संगठन छन् । एकीकरणपछि सुरु भएको समायोजनले अझै पूर्णता पाएको छैन । अलमल भएको पक्कै हो, उनले भने, हामी केही समय पार्टी एकीकरणको विषयले अलमलियौं । अहिले त्यसैले ढिलाइ भएको छ । एकीकरण र महाधिवेशनको तयारी चाँडै टुंग्याउने दिशामा अब जानुपर्छ । तर, अन्तर्य अर्कै छ । महाधिवेशन र एकीकरणमा हलो अड्काउने काम अध्यक्षमण्डलकै ६ सदस्यले पटकपटक गर्दै आएका छन् । पार्टीका हरेक निर्णय र भागबन्डाका निर्णयकर्ता अध्यक्षमण्डलका ६ नेता हाबी छन् । उम्मेदवार चयनदेखि समानुपातिक सांसद र राज्यसत्तामा पदीय भागबन्डा उनीहरूबीच नै हुने गरेको छ । पछिल्लोपटक सरकारमा जाने प्रसंगसमेत जोडिएको छ । अर्कोतर्फ महाधिवेशनपछि पार्टी एकल नेतृत्वमा जाने व्यवस्था छ । अहिले तत्कालीन ६ दलका अध्यक्षले दुईदुई महिनाको चक्रीय प्रणालीअनुसार पार्टी चलाउन पाएका छन् । महाधिवेशन वा एकीकरण गर्दा भागबन्डा सकिन सक्छ, फेरि नेतृत्वमा आउने सम्भावनासमेत नरहने अवस्था हुन्छ, राजपाका एक पदाधिकारी भन्छन्, एकीकरण पनि हुन नदिने र महाधिवेशन पनि गर्न नदिने गम्भीर षड्यन्त्रमा अध्यक्षमण्डलकै बहुमत सदस्य देखिएका छन् । महन्थ ठाकुर नेतृत्वको तराई मधेस लोकतान्त्रिक पार्टी, राजेन्द्र महतो नेतृत्वको सद्भावना, शरतसिंह भण्डारी नेतृत्वको राष्ट्रिय मधेस समाजवादी पार्टी, महेन्द्र यादव नेतृत्वको तराई मधेस पार्टी, राजकिशोर यादव नेतृत्वको फोरम गणतान्त्रिक र अनिल झा नेतृत्वको नेपाल सद्भावना पार्टीबीच २०७४ वैशाख ६ मा एकीकरण गर्ने सहमतिअनुसार भोलिपल्ट एकता सभा आयोजना गरिएको थियो । एकीकरणपछि राजपाले नयाँ दलको मान्यता पाएकाले संविधानअनुसारै उसलाई साढे ५ वर्षभित्र महाधिवेशन गराउने सुविधा छ । अध्यक्षमण्डलका बहुमत सदस्य संविधानले दिएको समय नै बिताउने पक्षमा देखिन्छन् । अधिवेशन पनि एकल नेतृत्वमा पार्टी जाने भएकाले नेतृत्वमा आउने विश्वस्त नभएका नेताहरू चाँडै महाधिवेशन गराउने पक्षमा छैनन् । चक्रीय प्रणालीअनुसार पार्टी नेतृत्व लिने क्रम दोहोरिएर अहिले तेस्रो वरीयताका नेता महेन्द्र राय यादवका हातमा आइपुगेको छ । चैतबाट अर्का नेता शरतसिंह भण्डारीले नेतृत्व सम्हाल्नेछन् । पार्टीलाई ऊर्जावान बनाएर वैकल्पिक शक्तिका रूपमा उभ्याउन महाधिवेशन चाँडै गर्नुपर्ने महतोको भनाइ छ । महाधिवेशन गराउने दिशामा अध्यक्षमण्डलकै गम्भीरता नभएको प्रति महतो पनि संकेत गर्छन् । उनले भने, हामीले चाह्यौं भने १५ दिनमा महाधिवेशन गराउन सक्छौं तर किन भइरहेको छैन ? पार्टीलाई लामो समय तदर्थवादमा चलाउन हुन्न । महाधिवेशन गरेर नयाँ ऊर्जा पार्टीलाई दिनुपर्छ । पार्टी महासचिव केशव झाले पार्टी महाधिवेशनको तयारीका लागि जिल्लाजिल्लामा अधिवेशन गराउने काम भइरहेको बताए । लामो समयसम्म महाधिवेशन रोक्दा गलत सन्देश जान्छ, उनले भने, पटकपटक महाधिवशेन सार्ने स्थिति नआओस् भन्नका लागि पार्टीले तत्काल महाधिवेशनको दिशा समात्नुपर्छ ।"
रेडियोधर्मी पदार्थ औषधिजन्य कामका लागि,"काठमाडौं (कास) रेडियोधर्मी पदार्थ र त्यससँग सम्बन्धित प्रविधिलाई औषधिजन्य कामका लागि मात्र प्रयोगमा ल्याउन सांसदहरूले जोड दिएका छन् । राष्ट्रिय सभाको विधायन व्यवस्थापन समितिमा यसबारे छलफल भएको हो । प्रतिनिधिसभाबाट पारित भएर विधायन समितिमा पुगेको रेडियोधर्मी पदार्थको नियमन सम्बन्धमा व्यवस्था गर्न बनेको विधेयक मा गत बुधबारदेखि छलफल जारी छ । संवेदनशील पदार्थ भएकाले यसलाई औषधिउपचारजन्य कामका लागि मात्र प्रयोगमा ल्याउनुपर्छ भन्नेमा हाम्रो जोड छ, समितिका सभापति परशुराम मेघी गुरुङले भने, हाम्रो व्यवस्थापन क्षमता र आवश्यकतालाई ध्यान दिनुपर्छ, कुनै शक्ति राष्ट्रलाई खेल्ने ठाउँ बनाउनु हुँदैन । नेपाललाई वार्षिक १० ग्राम रेडियोधर्मी पदार्थको आवश्यकता हुने बताउँदै उनले ऊर्जा र बम विकास गर्न सकिने भए पनि आवश्यक नभएको सुनाए । प्रतिनिधिसभाको शिक्षा तथा स्वास्थ्य समितिले संशोधनसहित उक्त विधेयक पारित गरी सदनमा पठाएको थियो । विधेयकमाथि राष्ट्रिय सभाका सांसद रामनारायण बिडारी, विमला राई पौड्याल, ठगेन्द्रप्रकाश पुरी, राधेश्याम अधिकारी, प्रकाश पन्थ र अनिता देवकोटाले संशोधन हालेका छन् । हामी पारमाणविक पदार्थको व्यवस्थापन गर्न र पूर्वाधार बनाउन सक्षम छौं कि छैनौं ?, सांसद देवकोटाले भनिन्, औषधि विकास र प्रविधिका लागि आवश्यक होला तर जोखिम न्यूनीकरण र व्यवस्थापन कसरी गर्न सकिन्छ भन्ने भए मात्र कानुन बनाउनुपर्छ ।"
विदेशी ह्वात्तै घटे,"(चितवन)  विश्वमा कोरोना भाइरस (कोभिड१९) को संक्रमण फैलिएसँगै यहाँको पर्यटन क्षेत्र पनि नराम्ररी प्रभावित भएको छ । चितवनका पर्यटन व्यवसायीहरू सरकारले राहतमुखी योजनाबारे सोच्नुपर्ने बताएका छन् । विदेशी पर्यटकहरू ह्वात्तै घटे पनि स्वदेशी पर्यटक चितवन घुम्न फाट्टफुट्ट आएका छन् । आन्तरिक पर्यटक घुम्न आएकाले मात्रै आफूहरू होटल बन्द नगरेको उनीहरू बताउँछन् । के कति असर पर्ला भनेर धेरै परसम्म सोच्न सकेको अवस्था छैन । हामीले के ठानेका छौं भने कोरोनाको प्रभाव अगस्ट (साउनभदौ) सम्म रहला, त्यो बेलासम्म पर्यटक नआउलान् । त्यसपछि सेप्टरदेखि पर्यटकहरू आउँछन् भन्ने हामीलाई लाग्छ क्षेत्रीय होटल संघ (हान) चितवनका पूर्व अध्यक्ष सुमन घिमिरेले भने । अहिले पर्यटक नआउँदा बेहोरेको क्षति अर्को सिजनमा पर्यटक आए पूरा गर्न सकिएला भन्ने ठानेको उनले बताए । सेम्टेम्बरपछि पनि विदेशी पर्यटक आएनन् । आन्तरिक पर्यटक पनि बढेनन् भने अहिले सौराहाको मात्रै कुरा गर्दा पनि यहाँ १ सय १५ को हाराहारीमा होटल छन् । तीमध्ये कम्तीमा १५२० वटा पर्यटकीय होटल बन्द नै हुने छन्, घिमिरेले भने । सेप्टेम्बरपछि डिसेम्बरसम्म र फेब्रुअरीदेखि मार्चा अप्रिलसम्म पर्यटक धेरै आउने सिजन हुन् ।यो वर्ष सेम्टेम्बरदेखि सुरु भएको सिजनमा पर्यटकको आवागमन निकै उत्साहजनक थियो । तर अंग्रेजी नयाँ वर्षको सुरुवातसँगै कोभिड१९ को प्रकोपले चीन आक्रान्त हुन थालेपछि पर्यटक संख्या प्रभावित हुँदै गयो । सौराहामा यो समयमा चिनियाँ पर्यटक अत्यधिक आउने गर्दथे । चीनमै कोभिड१९ को महामारी फैलिएपछि त्यहाँबाट पर्यटक आउन ठप्प भयो । त्यसैले चितवनको पर्यटकीय क्षेत्र सुनसान देखिन थाले । स्वदेशीको सामान्य चहलपहल चितवन घुम्न वर्षको २ लाखको हाराहारीमा पर्यटक आउँछन् । त्यसमध्ये ९० प्रतिशत पर्यटक सौराहा पुग्छन् । पर्यटकीय सिजनमा सौराहामा राम्रै चहलपहल देखिन्छ । तर कोभिड१९ ले विश्वमा त्रास फैलाएपछि सौराहाको पर्यटन सुस्ताएको छ । सौराहास्थित गैंडाचोकमा पूर्ण रिजालले २३ वर्षदेखि पसल चलाउँदै आएका छन् । उनले यसअघि जस्तो सुनसान सौराहा कहिल्यै नदेखेको बताए । आइतबार दिउँसो चार बजेपछि गैंडाचोकमा एउटा दम्पती सानो बालकसहित देखिए । उनीहरू ओझेल परे लगत्तै एकजना महिला र युवतीले गैंडाचोकमा रहेको गैंडाको मूर्तिलाई पृष्ठभूमिमा पारेर फोटो खिचाए । पर्यटक बोक्ने एकाध जिपहरू पनि आउने जाने गरेको नदेखिएको हैन । तर ती जिपमा पर्यटक फाट्टफुट्ट मात्रै थिए । यो त मुख्य सिजन हो नि । अघिल्ला वर्षहरूमा फागुनमा एकदुई मिनेटभित्र सयदुई सय पर्यटक ओहोरदोहोर गर्ने बाटो हो यो । अहिले फाट्टफुट्ट नेपाली देखिन्छन् । दुईचार जना विदेशी पर्यटक देखिए भने पनि ऊ लौ आए आए पर्यटक भन्ने अवस्था छ, रिजालले भने । दिउँसोसम्म उनको पसलमा सामान खोज्दै कोही ग्राहक छिरेका थिएनन् । बोहनी भएन भनौं भने एक बोतल पानी बिक्री भयो, रिजालले सुनाए । टीकाप्रसाद कँडेल निकुञ्जभित्र सञ्जाल हुने जिप सफारी निकुञ्ज सफारी प्रालिका अध्यक्ष हुन् । निकुञ्जभित्र सफारीमा १६ वटा जिप चल्छन् । एउटा जिपमा १० जना अट्छन् । मे महिनासम्म अत्यधिक पर्यटक जिप सफारीमा जान्थे । यो वर्ष त ठण्डाराम छ । अहिले मुस्किलले दिनमा तीनचारवटा जिप सफारीमा गएका छन्, कँडेलले भने । पर्यटकमा स्वदेशीहरू धेरै भएको उनले बताए ।चितवन राष्ट्रिय निकुञ्जको पूर्वी सेक्टर कार्यालय सौराहाले दिएको जानकारीअनुसार पनि स्वदेशी पर्यटक घुम्न आएको देखिन्छ । बिदाको दिन राम्रै संख्यामा घुम्न आउने गरेका छन् । कार्यालयका प्रमुख रहेका सहायक संरक्षण अधिकृत गोपालबहादुर घिमिरेका अनुसार फागुन २३ मा शुक्रबार निकुञ्ज घुम्न जानेमा स्वदेशी ३ सय ३० जना थिए भने विदेशी १ सय १२ र सार्क देशका ३९ जना थिए ।शनिबार स्वदेशीको संख्या ८ सय ७ र आइतबार पनि ८ सयको हाराहारीमै रह्यो । विदेशी र सार्कका पर्यटकको संख्या खासै बढेन । बिदाको दिन अहिले पनि स्वदेशी पर्यटक घुम्न आइरहेका छन् । बिदा नभएका बेला यो संख्या झनै घट्छ । तर घुमेर सौराहा बास बस्नेभन्दा फर्कने धेरै रहने गरेको व्यवसायी बताउँछन् । सौराहामा जे जति पर्यटक छन् अहिले स्वदेशी नै धेरै छन् । ६० प्रतिशतभन्दा बढी स्वदेशी नै छन्, क्षेत्रीय होटल संघ सौराहाका पूर्व अध्यक्ष सुमन घिमिरेले भने । संघका अध्यक्ष दीपक भट्टराई सौराहामा एक रातमा ६ हजार ५ सय जना बस्नसुत्न मिल्ने होटल छन् । तर अहिले सरदरमा होटलका २० प्रतिशत मात्रै कोठा पर्यटकले भरिएका छन् । सामान्य अवस्थामा यो बेला ८० प्रतिशतसम्म कोठा भरिन्थे, अध्यक्ष भट्टराईले भने । राहतका कार्यक्रम माग सरकारले पर्यटन क्षेत्रलाई राहत दिन कार्यक्रम ल्याउनुपर्ने क्षेत्रीय होटल संघका अध्यक्ष भट्टराईले बताएका छन् । यो समस्याबाट हरेक क्षेत्र प्रभावित छ त्यसैले सरकारले हामीलाई मात्रै हेर्नुपर्छ भन्ने माग गर्दैनौं । तर केही न केही सम्बोधन पर्यटन क्षेत्रलाई गर्नै पर्दछ, उनले भने । होटल सुनसान हुन थालेपछि कामदारलाई बिदा दिन सुरु गरेको उनले जनाए । २५ जनामध्ये भट्टराईले आफ्नो होटलका १२ जना कामदारलाई छुट्टी दिइसकेका छन् । सौराहाका १ सय १५ मध्ये ६५ वटा होटलले कर्मचारीलाई बिदा दिन थालेको उनले बताए । सौराहाका धेरै होटल बैंकको ऋणबाट सञ्चालित छन् । ऋण र ब्याज मिनाहा होस् भन्दैनौं । तर ब्याज तिर्ने समयलाई पछाडि सार्नुपर्छ । ब्याज अहिले तय भएकै समयमा तिर भन्न थाल्ने हो भने धेरै होटल सञ्चालक कालोसूचीमा पर्ने खतरा छ, अध्यक्ष भट्टराईले भने । यसका साथै पर्यटन प्रवर्द्धनका काममा सरकारले व्यवसायीलाई सहयोग गर्नुपर्ने उनले बताए । पूर्व अध्यक्ष सुमन घिमिरे कोरोनाको घातक प्रभावबाट नेपाल जोगिएका कारण आन्तरिक पर्यटन प्रवर्द्धन गर्न व्यवसायीहरूले नै योजना बनाएर अगाडि बढ्नुपर्ने बताउँछन् ।"
देखिएन होलीको रौनक,"मकवानपुर (कास) होलीको समयमा सधैं व्यस्त रहने हेटौंडा४ स्थित स्कुलरोड सोमबार सुनसानजस्तै देखियो । केही पसलहरू खुले पनि अधिकांश बन्द थिए । अन्य होलीको दिनमा यो रोड सांगीतिक माहोलका बीच लोला हानाहान र विभिन्न रंग एकआपसमा दलेर होली मनाइन्थ्यो । यो वर्ष भने कोरोना भाइरसले होलीमा सर्वसाधारणको अनुहार रंगीन हुन पाएन । स्थानीय प्रशासनले होली नखेल्न र विभिन्न देशमा देखिएको कोराना भाइरसको डरले हामीले पनि कार्यक्रम गरेनौं, हेटौंडा४ का कविन सांगामीले भने । स्कुलरोड मात्र होइन, हेटौंडा बजार पूर्णरूपमा बन्द अवस्थामा थियो, सोमबार । हेटौंडाका विभिन्न स्थानमा सानासाना बालबालिकाका समूह मात्र एकआपसमा रंग दलेर होली खेलिरहेको देखिन्थ्यो । विश्व अर्थतन्त्रलाई डामाडोल बनाइरहेको अवस्थामा वाग्मती प्रदेशको राजधानी हेटौंडामा पनि कोरानाको प्रभाव देखिएको व्यवसायीहरूले बताएका छन् । यस वर्ष होलीका लागि छिमेकी मुलुक भारतबाट बिक्रीका लागि हेटौंडा बजारमा ल्याएका ह्याप्पी होली लेखिएको टिसर्ट र रङ बिक्री नभएको उनीहरूले बताए । कोरोना भाइरसका कारण यस वर्ष रङ तथा अन्य सामानहरू बिक्री नै भएन । भारतबाट ल्याइएको सबै सामानहरू गोदममा स्टक रहेको छ, हेटौंडा१०, राप्तीरोडका व्यापारी राजेश बनियाँले भने । सरकार, स्थानीय प्रशासन र जिल्ला प्रहरी कार्यालयले समूह बनाएर होली खेल्न नपाइने भनेसँगै यस वर्ष होली लेखिएको टिसर्ट बिक्रीवितरणमा कमी आएको हेटौंडा४, कान्तिराजपथका कृष्णप्रसाद गौतमले बताए । गतवर्ष मैले एक हजार जति टिसर्ट बेचें तर यस वर्ष मुस्किलले एक सयवटा बेचें होला, यो साल न रङ बिक्छ न टिसर्ट नै बिक्छ । यस वर्ष त व्यवसाय नै डुब्ने हो कि भन्ने डर भयो, उनले भने । यस वर्ष केही युवाहरूको समूह होली खेल्न छाडेर जिल्लाका विभिन्न स्थानमा रहेको पर्यटकीय क्षेत्रमा पुगेर वनभोज गरेर रमाइलो गरेका छन् । जिल्ला प्रहरी कार्यालय मकवानपुरका प्रहरी उपरीक्षक सुशीलसिं राठौरले होलीको समयमा अन्य वर्षहरू मादक पदार्थ सेवन गरी सवारी चलाउने चालकहरू पक्राउ पर्ने गरेको भए पनि यस वर्ष कोही पनि पक्राउ नपरेको बताए । अरू वर्षमा जस्तै प्रहरी बजारमा परिचालन गरिएको थियो । तर, होली खेल्ने र रमाइलो गर्ने समूह देखिएन । स्वास्थ्यप्रति सबै संवेदनशील देखिए, उनले भने ।"
आयुर्वेदमा बिरामीको आकर्षण,"हेटौंडा (कास) हेटौंडास्थित नारायणी अञ्चल आयुर्वेद औषधालयमा उपचार गराउन आउने बिरामीको संख्या बढेको छ । आयुर्वेदमा दैनिक ७० देखि ८० जनासम्म बिरामी उपचारका लागि आउने गरेको औषधालयले जनाएको छ । चितवन गड्यौलीका ७५ वर्षीय बालकृष्ण बर्तौलालाई ०७२ वैशाख १२ मा भूकम्प गएयता काम्ने रोग लागेको । उनका अनुसार धामीझाँक्री लगाए पनि रोग निको भएन । धेरै अस्पताल गएर जचाएर औषधि खाएँ अलिकति पनि कम भएन, १० हजार रुपैयाँको भिटामिन मात्र खाएँ केही पनि छोएन, उनले भने । बर्तौला आइतबार हेटौंडास्थित नारायणी अञ्चल आयुर्वेद औषधालयमा उपचार गराउन आएका थिए । जडिबुटीबाट बनेको औषधिले निको हुन्छ कि भनेर आएको हुँ, उनले भने । कविराज वैकुण्ठ आचार्यले उनको स्वास्थ्य परीक्षण गरी औषधि दिएका छन् । उनका अनुसार भूकम्पलाई सम्झिँदा उनी कामेका हुन सक्छन् । त्यस्तै आयुर्वेद औषधालयमा ७९ वर्षीय एक वृद्ध लौरो टेकेरै औषधि लिन आएका थिए । उनलाई पेट दुख्ने र टाउको दुख्ने समस्या छ । यहाँको औषधि लगेर खाएपछि निको हुन्छ, हेटौंडा उपमहानगरपालिका१३ पदपोखरीका वृद्ध धनबहादुर गोलेले भने । आयुर्वेद औषधालयमा दैनिक ७० जनादेखि ८० सम्म उपचारका निम्ति आउने गरेको औषधालयका सूचना अधिकारीसमेत रहेका आचार्यले बताए । चालू आर्थिक वर्षको साउनदेखि पुससम्ममा ४ हजार ९ सय ६७ जनाले सेवा लिइसकेका छन्, उनले भने । आयुर्वेद औषधालयमा ज्वरो, श्वासप्रश्वास, अम्लपित्त, मधुमेहलगायत रोगको निःशुल्क उपचार गरिन्छ । गत वर्ष औषधालयमा ७ हजार ७ सय ८९ जनाले सेवा लिएका थिए ।"
मास्क निःशुल्क वितरण,हेटौंडा (कास) मास्कको अभाव भइरहेको अवस्थामा हेटौंडा उपमहानगरपालिकाको समन्वयमा कपडा तथा तयारी पोसाक व्यवसायी संघ मकवानपुरले निःशुल्क मास्क वितरण गरेको छ । विश्वभर कोरोना भाइरसको आतंक फैलिरहेको समयमा मास्कको माग भइरहेकोले आफैंले उत्पादन गरी निःशुल्क रूपमा वितरण गर्न लागेको संघका अध्यक्ष तेजप्रसाद अधिकारीले बताए । हेटौंडा उपमहानगरपालिकाका मेयर हरिबहादुर महत हेटौंडाको बुद्धचौकवाट निःशुल्क मास्कको वितरण गरेका थिए । संघले कपडाको २५ हजार थान मास्क हेटौंडामा निःशुल्क वितरण गर्ने वरिष्ठ सल्लाहकार अनिल अग्रवालले बताए ।
उच्छृंखल गतिविधि गर्ने पक्राउ,"हेटौंडा (कास) होली मनाउने क्रममा उच्छृंखल गतिविधि गर्ने १८ जनलाई प्रहरीले नियन्त्रणमा लिएको छ । जबरजस्ती रंग दल्ने, लोला हान्ने, मादक पदार्थ सेवन गर्ने सवारीसाधन चलाउने र एकआपसमा झगडा गर्नेलाई नियन्त्रणमा लिएको प्रहरीले जनाएको छ । उनीहरूलाई नगरका विभिन्न भागवाट प्रहरीले नियन्त्रणमा लिएको हो । जिल्ला प्रहरी कार्यालय हेटौंडाले सोमबार बिहानदेखि नै सहरका विभिन्न नाकामा शान्तिसुरक्षाका लागि प्रहरी परिचालन गरेको थियो । मादक पदार्थ सेवन गरेर झगडा गर्नेबाहेक अरूलाई सोधपुछपछि सोमबार बेलुका नै छोडिने प्रहरी नायव उपरीक्षक एवं प्रवक्ता टीकाबहादुर कार्कीले बताए ।"
एकीकृत कृषि फार्मलाई १० करोड,हेटौंडा (कास) वाग्मती प्रदेशको कृषि मन्त्रालयले एकीकृत मोडेल कृषि फार्म विकास तथा विस्तार कार्यक्रमलाई चालु आवमा १० करोड रुपैयाँ अनुदान दिने भएको छ । उक्त कार्यक्रमअन्तर्गत कृषि विकास निर्देशनालयले मकवानपुरसहित प्रदेशका १० कृषि फार्मलाई अनुदान दिन छनोट गरेको छ । निर्देशनालयले प्रस्तावका लागि सूचना आह्वान गर्दा ३६ वटा प्रस्ताव परेको थियो । त्यसबाट १७ वटाको स्थलगत अनुगमन गरेर मूल्यांकन गरी चालू आर्थिक वर्षका लागि १० वटा कृषि फार्म छनोट गरेको हो । प्रदेशले प्रत्येक फार्मलाई ११ करोड रुपैयाँ अनुदान दिन व्यवस्था गरेको छ । उक्त रकम तीन किस्तामा दिने व्यवस्था गरिएको छ । प्रदेशको कृषि क्षेत्रको सर्वाङ्गीण विकास गर्नको लागि एकीकृत मोडेल कृषि फार्म विकास तथा विस्तार कार्यक्रम ल्याएको निर्देशनालयका वरिष्ठ बागवानी विकास अधिकृत राजन चौलागार्इंले बताए ।
वृद्धाको हत्या,रामेछाप (कास) गोकुलगंगा गाउँपालिका १ चुचुरेस्थित कोप्टेमा आइतबार एक किशोरले वृद्धाको हत्या गरेका छन् । घरमा एक्लै भएको मौका पारी ती किशोरले ७४ वर्षीया पम्फा तामाङको हत्या गरेको प्रहरीले जनाएको छ । उनका श्रीमान् र छोराहरू काठमाडौंतिर गएका थिए । जिल्ला प्रहरी कार्यालय रामेछापका प्रवक्ता प्रहरी निरीक्षक टेकेन्द्र पौडेलका अनुसार हत्यापछि वृद्धाको शव घरभित्रै छाडेर बाहिरबाट ताला लगाएर ती किशोर नजिकैको आफ्नो घर गएका थिए । प्रहरीले हत्यामा सलंग्न आरोपमा निज किशोरलाई आइतबार साँझ पक्राउ गरिसकेको पौडेलले बताए । उनको साथबाट वृद्धाले कानमा लगाउँदै आएको सुनको एक जोर मुन्द्रासमेत प्रहरीले बरामद गरेको छ । मुन्द्रा घरनजिकै माटोमा गाडेको अवस्थामा फेला परेको थियो । वृद्धाको शव पोस्टमार्टमका लागि दोलखाको जिरी अस्पतालमा पठाइएको छ ।
महिलामाथि कुटपिट,धादिङ (कास) खनियाँबास२ एक महिलामाथि निर्घात कुटपिट भएको छ । झार्लाङको स्थानीय गणेश हिमाल फेन्सी पसलमा क्यारेमबोर्ड खेल्दै गरेका आफ्नी बहिनीको छोरालाई क्यारेमबोर्डमा जुवा खेल्न छोडेर घर जान अह्राउँदा अर्का १९ वर्षीय युवा लाहुरे तामाङले ४३ वर्षीय कान्छीमाया तामाङलाई कुटपिट गरेका हुन् । कुटपिट गर्ने तामाङलाई दार्खास्थित प्रहरीले पक्राउ गरेको छ । घाइते कान्छीमाया जिल्ला अस्पतालमा उपचाररत छिन् । क्यारेमबोर्डमै जुवा खेलाउने जिल्लाभरका पसलेलाई नियन्त्रणमा लिन आदेश दिएको जिल्ला प्रहरी प्रमुख रवीन्द्र रेग्मीले बताए ।
२१ क्रसर उद्योग मापदण्डविपरीत,"(ललितपुर)  गोदावरी नगरपालिकाभित्र २९ वटा क्रसर उद्योग मापदण्ड विपरित संचालनमा छन् । ती सबैलाई मापदण्डभित्र ल्याउनु पर्ने निकाय क्रसर उद्योगकै पक्षमा उभिएका छन् । अझ जनप्रतिनिधिबाटै यस्तो कार्य भएको पाइएको छ । गोदावरी नगरपालिकाका जनप्रतिनिधि मापदण्ड विपरितका उद्योगको पक्षमा देखिएका हुन् । उनीहरुले ल्याएको खानी कार्यविधिमा नीतिगत भष्टाचार भएको पाइएको छ । खानी तथा खनिज पर्दाथ नियमावली ०५६ मा प्राकृतिक स्रोत साधानको दोहन रोक्न राखिएको प्रावधानविपरीत नगरपालिकाको पदाधिकारीले आफूअनुकूल कार्यविधि बनाएको छ । गोदावरी नगरपालिकामा जनप्रतिनिधिले चुनाव जित्नुअघि लेलेनल्लु क्षेत्रका मापदण्डविपरीत सञ्चालित खानी तथा क्रसर उद्योग बन्द गर्ने प्रतिबद्धता जनाएका थिए । तर, जिम्मेवारी सम्हालेपछि क्रसर तथा खानी व्यवसायीलाई सहज हुने निर्माणमुखी तथा खानीजन्य उद्योग दर्ता व्यवस्थापन नवीकरण तथा खारेजी कार्यविधि ०७५ ल्याइएको छ । खानी तथा खनिज पदार्थ नियमावली ०५६ नियम १९ (ङ) मा खनिज पदार्थ भण्डार गर्ने तथा जम्मा गर्ने स्थलमा खनिज कार्यको परिमाणको नाप गर्ने यथोचित यन्त्रहरू राख्नुपर्ने व्यवस्था छ । तर, कार्यविधिमा यो व्यवस्था हटाइएको छ । त्यस्तै नियमावलीको १९ (च) मा भएको भूसतहको सिमाना बाहिर हुने गरी उत्खनन् नगर्ने, दुई वा दुईभन्दा बढी अनुमति पत्रमा उल्लिखित क्षेत्रको सिमाना जोडिएमा २५ मिटर छोडेर खानी उत्खनन् गर्नुपर्ने व्यवस्था छ । तर, नगरपालिकाले यो व्यवस्था पनि हटाइएको छ । नियमावलीको १९ (छ) मा उत्खनन् कार्य गर्दा खोलेको टोपा, टनेल खाल्टा इत्यादिमा कुनै दुर्घटना हुन नपाउने गरी सुरक्षाको व्यवस्था गर्ने, सोही नियमावलीको (ज) मा कुनै दुर्घटना परेमा, मृत्यु भएमा जिल्ला प्रशासन कार्यालय र विभागलाई तुरुन्त सूचना दिने व्यवस्था छ । कार्यविधिमा यी व्यवस्था हटाइएका छन् । यसले खानीमा हुने दुर्घटना व्यवसायीलाई गुपचुप राख्न बाटो खुलेको छ । ०७१ असार २९ मा पनि लेले महादेव खोलास्थित सञ्चालित खानीमा पुरेर चार जनाको मृत्यु भएको थियो । मृत्यु हुनेमध्ये लेले शिखरपाका २४ वर्षीय सुनिल नगरकोटीको परिवारले अहिलेसम्म क्षतिपूर्ति पाएका छैन । २०६९ फागुन १६ मा नल्लु बासुकी दोभानस्थित सञ्चालित खानीको ढुंगाको ठक्करबाट मृत्यु भएका लेलेका १२ वर्षीय अर्जुन नगरकोटीको परिवारले पनि क्षतिपूर्ति पाएका छैनन् । आक्रोशित मृतकका परिवारलाई शान्त पार्न तत्काल किरिया खर्चबापत् एक लाख रुपैयाँ दिएर घटनालाई गुपचुप राखेका थिए । यी दुई जना उदाहरण मात्र हुन् । लेले नल्लु क्षेत्रमा सञ्चालित खानी र क्रसर उद्योगमा दुर्घटनामा परेर मृत्यु हुनेको संख्या बढ्दो छ ।कार्यविधिको परिच्छेद२ मा ढुंगा, गिट्टी, बालुवा, माटो, स्लेटसँगै खरीढुंगा पनि उत्खनन गर्न सक्ने व्यवस्था गरेको छ । नगरपालिकाले स्थानीय बासिन्दाको स्वास्थ्यमा चासो नदिई खानी सञ्चालन गर्न अनुमति दिने गरी कार्यविधि बनाइएको छ । जनप्रतिनिधिले खानिज पर्दाथ उत्खनन अनुमति आर्थिक पक्षलाई मात्र ध्यानमा राखेर दिएको गोदावरीका प्राविधिकहरूको गुनासो छ । वातावरणीय पक्षलाई ध्यान दिएको छैन । नियमावलीको परिच्छेद६ मा खानी व्यवसायीले पालना गर्नुपर्ने वातावरण संरक्षणसम्बन्धी नियम समेटिएको छ । यो व्यवस्था कार्यविधिमा समेटिएको छैन । वन तथा वन्य जन्तु लोप हुन सक्ने, खानीबाट निस्कने झोल विकारहरूले पानी प्रदूषित, धुवाँधुलोले हावा प्रदूषित, मेसिनहरूको प्रयोगले ध्वनि प्रदूषण तथा कम्पन, भूक्षय, पैरो, भिरालो जमिन बग्ने, माटो बगाउने तथा बोटो बन्द हुनेजस्ता समस्या पैदा भएमा वातावरणमा प्रतिकूल असर पारेको मानिने उल्लेख छ । खोलाको प्रवाहमा परिवर्तन, सांस्कृतिक, पुरातात्त्विक स्थल तथा वनस्पति उद्यानहरूमा क्षति पुगेमा पनि वातावरणमा असर परेको मानिन्छ । त्यस्तै नियमावली नियम २९ मा भएका कामदारको जीउधनको सुरक्षासम्बन्धी, तालिम, उत्पादन गरेका खनिज पदार्थको तापतौल, खनिज कार्य स्थगित वा रद्द गर्न सक्ने व्यवस्था, संयुक्त लगानीमा खनिज कार्य सञ्चालन भएको विवरणसमेत खानी सञ्चालकले अनुमति लिने निकायमा जानकारी दिनुपर्ने हुन्छ । यो व्यवस्था पनि नगरपालिको कार्यविधिमा छैन । नियमावलीको नियम ५ मा खनिज गर्न चाहेको कूल क्षेत्रको लागि प्रतिवर्ग किलोमिटर एक लाख रुपैयाँ र उत्खननका लागि खनिज गर्न चाहेको कुल क्षेत्रको लागि प्रति वर्ग किलोमिटर १० लाख रुपैयाँको आर्थिक हैसियत भएको हुनुपर्ने व्यवस्था छ । गोदावरी नगरपालिकका प्रमुख प्रशासकीय अधिकृत कृष्णप्रसाद जैसीले खानी तथा खनिज पर्दाथ नियमावली ०५६ विपरीत भएमा संशोधन गर्न सकिने बताए । वाग्मती प्रदेशको उद्योग, पर्यटन, वन तथा वतावरण मन्त्रालयका प्रवक्ता निरञ्जन श्रेष्ठले खानी सञ्चालन कार्यविधि स्थानीय तहपिच्छे फरक बनाउन नहुने बताए । खानी कार्यविधि, नियमावली र निर्देशिका स्थानीय तहले बनाउँदा सर्वसाधारण मर्कामा परेको उनले बताए । एउटा प्रदेशको नियमावली अर्को प्रदेशमा नमिल्न केही फरक नपर्न सक्छ, उनले भने, स्थानीय तहले प्रदेश र केन्द्र सरकारले बनाएको नियम मात्र कार्यान्वयन गर्ने हो । गोदावरी नगरपालिकाका मेयर गजेन्द्र महर्जनले खानी वयवस्थापन गर्न मात्रै यस्तो कार्यविधि बनाइएको बताए । खानी सम्बन्धि कार्यविधि स्थानीय सरकार सञ्चालन ऐन २०७४ अनुसार अस्थायी रूपमा काम चलाउन बनाइएको हो, उनले भने, संघीय ऐन आउँदै छ । त्यो ऐन आएपस्वत खारेज हुन्छ ।आफैंबाट उल्लंघनगोदावरीका जनप्रनिधिले आफैंले बनाएको कानुन आफैं मिच्ने गरेका छन् । कार्यविधिमा व्यवस्था भएअनुसार क्रसर उद्योग सञ्चालन गर्न वातावरणीय परीक्षण (आईईई) रिपोट अनिवार्य चाहिन्छ । आईईई गर्न राजमार्ग र खोला किनाराबाट ५५ सय मिटर, शिक्षण, स्वास्थ्य संस्था र धार्मिक, सांस्कृतिक र पुरात्तात्त्विक महत्त्वका स्थानबाट २२ किमि टाढा हुनुपर्ने मापदण्ड छ । पक्की पुलबाट १ किमि, वन, निकुञ्ज, आरक्षण र घनाबस्तीबाट २२ किमि टाढा हुनुपर्ने कानुनी व्यवस्था छ । तर, गोदावरी क्षेत्रमा सञ्चालित २१ वटा क्रसर उद्योगमध्ये कुनैले पनि यो मापदण्ड लागू गरेका छैनन् । गोदावरी नगरपालिकाका उपमेयर मुना अधिकारीले मापदण्डविपरीत सञ्चालित क्रसर उद्योग डुकुछाप र देवीचौरमा २०७७ चैतभित्र स्थानान्तरण गर्ने गरी तयारी भइरहेको दाबी गरिन् । राज्यभरिका क्रसर उद्योग सबै वैद्ध छैनन् । हामी निर्वाचित भएर आउनुभन्दा अगाडिदेखि नै चलिरहेका हुन्, उनले भनिन् खानी व्यवसायीको पनि अर्बौं लगानी छ । तत्कालन उठेर जाऊ भन्ने सक्ने अवस्था छैन । उनले तत्काल बन्द गरेमा २७ हजारमा पाउने निर्माण सामग्री ७० हजार तिरेर किन्नुपर्ने बाध्यता आउने बताइन् । हामी आएर सञ्चालन गर्न दिएको भए तत्काल बन्द गछौं, उनले भनिन् ।"
गोदावरी नगर क्षेत्रभित्रका क्रसर उद्योगहरू,"खानीको विवरणजौलादेवी रोडा ढुंगा, सजमला घर्तीमगर, फाइभ स्टार ढुंगा, महिन्द्रनाथ मल्टिप्रपोज, दिव्यश्री ढुंगा, छम्पीमाई ढुंगा रोडा, देवीमाई स्टोन एन्ड कंक्रिट, निराकार ढुंगा रोडा, विनायक एग्रिगेट, सजिलो ढुंगा रोडा, मच्छिन्द्रनाथ मल्टिप्रपोज"
जबर्जस्ती लोला हान्ने पक्राउ,"होलीमा महानगरीय ट्राफिक प्रहरी महाशाखाले १ सय ८६ सबारी साधन नियन्त्रणमा लिएको छ । उपत्यकाका ३ जिल्लाबाट ती सबारी नियन्त्रणमा लिइएको महाशाखाका प्रवक्ता एसपी श्रेष्ठले बताए । उनका अनुसार मोटरसाइकल र स्कुटर १ सय ७९ र चारपांग्रे (कार) ७ वटालाई नियन्त्रणमा लिइएको छ । मादक पदार्थ सेवा गरेर सबारी चलाउने, ३ जनालाई राखेर चलाउनेलगायत चालकका सबारी साधन नियन्त्रणमा लिइएको छ । त्यस्तै होली खेल्नेक्रममा २० वटा सबारी साधन दुर्घटनामा परेका छन् । दुर्घटनामा १९ जना सामान्य घाइते भएका छन् ।"
पशुपतिको ढोका खोल्न ढिलाइ,पशुपतिमा भण्डारीको दरबन्दी मूल भण्डारी ः ४ जना पालोवाला भण्डारी ः १ जना कोटवाल ः ४ जना ढोकापाले ः ४ जना बाादर धपाउने पाकापिवा ः २ जना (एक जना मात्रै) घडीवाल ः २ जना (खाली) टहलुवा ः २ जना (एक जना मात्रै) ब्राम्हण ः २ जना
दधिकोटमा दृश्यावलोकन भवन,भक्तपुर (कास) सूर्यविनायक नगरपालिका अनन्तलिंगेश्वर मन्दिरमा दृश्यावलोकन स्तम्भसहितको सामुदायिक भवन निर्माण हुने भएको छ । स्थानीय पूर्वाधार विकास साझेदारी कार्यक्रम र नगरपालिकाको संयुक्त लगानीमा भवन निर्माण हुन लागेको सूर्यविनायक नगरपालिकाका प्रमुख वासुदेव थापाले बताए । साझेदारी कार्यक्रमअन्तर्गत ५० लाख र नगरपालिकाको ३० लाख लागतमा भवन बनाउन लागेको हो ।
कृत्रिम अभाव रोक्न माग,"काठमाडौं (कास) नेपाल तरुण दलले कारोना भाइरसको सम्भावित संक्रमणलाई लिएर बजारमा दैनिक उपभोग्य वस्तु, खाद्यान्न, ग्यास, मास्क, औषधिलगायत अत्यावश्यक साम्रगीको अभाव र कालोबजारी देखिन थालेको भन्दै सरकारको ध्यानाकर्षण गराएको छ । अध्यक्ष जितजंग बस्नेतले विज्ञप्ति जारी गरी कालोबजारी र कृत्रिम अभावको निगरानी गर्न तरुण दल केन्द्रीय समिति र सदस्यलाई निर्देशन दिएका छन् ।"
प्रलोभनमा पार्न खोज्ने पक्राउ,"काठमाडौं (कास) ट्राफिक प्रहरीलाई आर्थिक प्रलोभनमा पार्न खोज्ने एक जना व्यक्ति पक्राउ परेको छ । कलंकी चोकमा डिउटीमा रहेका ट्राफिक प्रहरीलाई पाँच हजार रुपैयाँ दिन खोज्ने बा ५ च ९०५१ नम्बरको कार चालक विनोद श्रेष्ठ पक्राउ परेका हुन् । ट्राफिक प्रहरीले कालीमाटीबाट कलंकी आउँदै गरेको बा ५ च ९०५१ नम्बरको कार चेकजाँच गर्ने क्रममा चन्द्रागिरी नगरपालिका घर भएका चालक श्रेष्ठलाई पक्राउ गरेको हो । उनी मादक पदार्थ सेवन गरी सवारी चलाएका थिए । ट्राफिक प्रहरीले आवश्यक अनुसन्धानका लागि चालक र सवारी साधनसहित महानगरीय प्रहरी वृत्त,कालिमाटीमा बुझाएको महानगरीय ट्राफिक प्रहरी महाशाखाले जनाएको छ ।"
नारी दिवसमा सञ्चार केन्द्र,"काठमाडौं (कास) सकारात्मक विकास सञ्चार केन्द्रले विश्व सम्पदा सूचिकृत बौद्ध स्तूपबाट नारी दिवसको सन्देश दिएको छ । ११० आौ अर्न्तराष्ट्रिय नारी दिवसको अवसर पारेर सकारात्मक विकास सञ्चार केन्द्रले देश विदेशमा रहेका नेपाली नारीहरूको आत्म रक्षाको कामना सहित आफ्नो अधिकार सुनिश्चितता गर्न शान्तिको कामना गरेको हो । उज्यालो परिवारमा नारीः सधैभरी अगाडी, लैंगिक समानताका लागि नारीलाई समान अवसर, नारी संसारको सृष्टिकर्ता, जीवनको रंग नै आमा हुन्लगायतको सन्देश प्रवाह गर्दै समारोह सम्पन्न भएको छ ।"
प्रहरीमा डीआईजीको गाँठो,"प्रहरी नायब महानिरीक्षक (डीआईजी) को दरबन्दी कटौती गर्ने वा नगर्ने भन्ने विषयमा प्रहरी महानिरीक्षक ठाकुरप्रसाद ज्ञवाली र गृहसचिव महेश्वर न्यौपानेबीचको विवाद सतहमा आएको छ । न्यौपानेले प्रहरीको समायोजन प्रक्रिया र संगठन तथा व्यवस्थापन (ओएन्डएम) सर्वेक्षण बन्ने क्रममा रहेको र हालका १० डीआईजी पद खारेज गर्नेबारे ज्ञवालीलाई सुनाएसँगै उनीहरूबीच यसबारे तर्कवितर्क भएको हो । सरकारपिच्छेजसो प्रहरीमा दरबन्दी थप्ने होडबाजी रहेकाले धेरैजसो पदहरू व्यक्तिकेन्द्रित भएर बढाइएका छन् । डीआईजीको सवाल यसमै जोडिएको छ । पद्धतिभन्दा पनि आफ्ना मान्छे हेरेर संगठन संरचना र नीति बनाउने आम प्रवृत्तिका कारण यो समस्या देखिएको हो । २०४६ सालअघि तत्कालीन पाँच विकास क्षेत्रमा पाँच र हेडक्वार्टरमा एकजना मात्रै डीआईजीको दरबन्दी थियो । त्यसयता मूलतः व्यक्तिकेन्द्रित भएरै नेपाल प्रहरीमा पदहरू थपिँदै गए । अहिले साधारण सेवातर्फ डीआईजी दरबन्दी ३४ रहेकोमा गत माघ २८ देखि २२ पद रिक्त छन् । प्रहरीमा कार्यालय सहयोगीदेखि महानिरीक्षकसम्म ७९ हजार ५ सय २३ जनाको दरबन्दी छ, तर केही पद रिक्त रहेकाले हाल ६८ हजार ७ सय ७६ जना मात्र कार्यरत छन् । गृह मन्त्रालयका अनुसार संरचनागत समायोजनपछि प्रदेशमातहत करिब ५५ हजार र केन्द्रमा २५ हजार प्रहरी रहनेछन् । प्रदेश प्रहरीको नेतृत्व अब डीआईजीले गर्ने भएकाले ७ प्रदेशमा ७ डीआईजी हुनेछन् भने केन्द्रमा २७ जना । त्यही भएर, केन्द्रमा रहने २५ हजार प्रहरीका लागि २७ डीआईजी किन चाहियो भन्ने प्रश्न गृह मन्त्रालयले उठाएको हो, जो सोचनीय छ । यद्यपि नेपाल प्रहरीको तर्क भने यसरी हठात् दरबन्दी कटौती गर्दा आफ्ना अधिकृतहरूको वृत्तिविकास प्रभावित हुने र त्यसको असर संगठनभित्र पर्छ भन्ने छ । प्रहरीको भनाइ आफ्नो ठाउँमा जायज भए पनि हिजो अनावश्यक ढंगले बढाइएका पदहरू आज उही रूपमा रहिरहनुपर्छ भन्ने हुँदैन । समयक्रममा संगठनको आकार, प्रकार, संरचना र जिम्मेवारीमा आएको फेरबदलसँगै यी पदहरू थपघट गरिनु अस्वाभाविक होइन । खालि यस्तो निर्णय तर्कसंगत भने हुनुपर्छ । औचित्य र आधारसहितको वृत्तिविकास योजनाबाट मात्रै यस्तो निर्णय गरिनुपर्छ । जुनसुकै पदको दरबन्दी व्यक्ति हेरेर सिर्जना गर्ने र लहडमा हटाउने तरिका ठीक होइन । यस्तो तरिका अपनाउँदा संगठनमा नीतिगत र सांगठनिक स्थिरता पनि रहँदैन । त्यसैले नेपाल प्रहरी र प्रदेश प्रहरी दुवैको संरचना वैज्ञानिक वृत्तिविकास प्रणालीमा आधारित हुनुपर्छ । यसअघि राजनीतिक नेतृत्व र शक्तिकेन्द्र निकटकालाई बढुवा गर्नकै निम्ति प्रहरी अतिरिक्त महानिरीक्षक (एआईजी) को संख्या सातबाट बढाएर १५ पुर्याइएको थियो । २०७५ जेठ २७ को मन्त्रिपरिषद् बैठकले त्यसलाई घटाएर प्रशासनतर्फ तीन एआईजीमात्रै कायम गरेको छ । यसर्थ, अब गृहले वैज्ञानिक वृत्तिविकास प्रणाली, समग्र संगठनको पुनर्गठन तथा पुनर्संरचना गरेर मात्रै आवश्यकताभन्दा बढी देखिएका डीआईजी पदहरू काँटछाँट गर्नु उचित हुन्छ । यसो गर्दा बढुवाको मुखमा पुगेका अधिकृतहरूको वृत्तिविकास प्रभावित हुनु हुँदैन । एकैचोटि केही मुख्य अधिकृतहरूको दरबन्दी खारेज गर्दा त्यसको असर तलसम्मै पर्छ । समायोजनपछि प्रहरीका मौजुदा कार्यालयहरू एकअर्कामा गाभिने अवस्था छ । त्यसबेला अहिले भएका दरबन्दी स्वाभाविक रूपमा घट्नेछन् । ती कार्यालयमा अहिले कायम रहेका नेतृत्व तहका पदलाई पुल दरबन्दीमा राखेर प्रहरी प्रधान कार्यालय मातहत रहने गरी आवश्यकताअनुसार परिचालन गर्न सकिन्छ । यो विकल्पलाई समायोजन ऐनले पनि खुला राखेको छ । तत्काल दरबन्दी खारेज गर्नुभन्दा बढुवाको मुखमा पुगेकाहरूलाई यसले न्याय दिन सक्छ । तसर्थ पहिलो विकल्प, तत्काल बढुवाका स्वाभाविक हकदार अधिकृतहरूलाई पुल दरबन्दी मा राखेर पदोन्नति गरी उनीहरूको अवकाशसँगै पद पनि खारेज हुने प्रावधान ल्याउन सकिन्छ । दोस्रो, निश्चित वर्षको अन्तरालपछि मात्रै लागू हुने गरी योजनाबद्ध ढंगले नयाँ व्यवस्था ल्याउन सकिन्छ । यसो गर्दा, अहिले तल्ला पदमा भएका अधिकृतहरूको वृत्तिविकास पनि त्यही हिसाबले अनुमानयोग्य बनिसकेको हुन्छ । यसका साथै, प्रहरीमा निश्चित पदका लागि बढुवा हुन आन्तरिक सुरक्षाका विशेष कोर्स गरेकै हुनुपर्ने व्यवस्था पनि वाञ्छनीय देखिन्छ । यसो गरिएमा विशेष क्षमता भएका अधिकृतमात्रै माथिल्ला पदमा पुग्ने भएकाले संगठनले सधैं काबिल नेतृत्व पाउन सक्छ । नयाँ संविधान बनेर मुलुक संघीय संरचनामा गएको चार वर्ष बितिसक्दा पनि नेपाल प्रहरीसम्बन्धी आवश्यक ऐन र कार्यालय तथा व्यवस्थापन सर्वेक्षणमा अनावश्यक ढिलाइ गरिएकाले हालको समस्या निम्तिएको हो । अहिले नेपाल प्रहरी २०१२ सालमा बनाइएको ऐनअनुसार सञ्चालित छ । गत माघ २८ मा राष्ट्रपतिबाट प्रमाणित भई नेपाल प्रहरी र प्रदेश प्रहरीको कार्य सञ्चालन, सुपरिवेक्षण र समन्वयसम्बन्धी ऐन कार्यान्वयन क्रममा छ । नेपाल प्रहरीको सेवा, सर्त र सुविधासम्बन्धी ऐन पनि निर्माण क्रममा छ । यससम्बन्धी विधेयक अझै संसद्मा लगिएको छैन । मूल ऐन नआई ल्याइएका दुइटा ऐनले नेपाल प्रहरी र प्रदेश प्रहरीले गर्ने जिम्मेवारी र प्रशासनिक स्पष्ट विभाजन गरेको छैन । संघीय सरकारमातहत रहने प्रहरीको एकीकृत ऐनबिनै समायोजन तथा कार्यको सञ्चालन, सुपरिवेक्षण र समन्वयसम्बन्धी कानुन लागू गर्दा भोलिका दिनमा आदेश शृंखलामा समस्या पर्ने भय पनि प्रहरीभित्र छ । तसर्थ, केही ठूला पदको दरबन्दी खारेजीको निर्णय संगठनको राष्ट्रिय आवश्यकताका आधारमा मात्रै गरिनुपर्छ । कार्यालय तथा व्यवस्थापन सर्वेक्षण र संगठन पुनर्संरचनाका कारण पदहरू घट्न सक्नेमा प्रहरी पनि तयार रहनुपर्छ । र, त्यसको अस्वाभाविक असर कानुन कार्यान्वयन र नियमित शान्तिसुरक्षा व्यवस्थापन तथा अपराध अनुसन्धानलगायतका दायित्व भएको प्रहरी संगठनको मनोबलमा पर्न नदिन पनि आवश्यक सतर्कता अपनाइनुपर्छ । गृह प्रशासनले सल्टाउनुपर्ने अहिलेको ठूलो चुनौती नै यही हो ।"
नयाँ ज्ञानको प्रतीक्षा,"ज्ञान प्रसारको रोटेपिङमा लेखकको तर्क ठिक लाग्यो । सूचनाको विकास नभएको समयमा संगठन केवल व्यक्तिव्यक्तिको सम्पर्क थलो हुन्थ्यो । संगठनले ज्ञान प्रसारमा भूमिका खेल्थ्यो । संगठनकै बलमा इतिहासका विभिन्न समयमा थुप्रै आन्दोलन भए । त्यसबेला पनि समाजको तल्लो तहसम्म सूचना र ज्ञानको विस्तार भएकै थियो । अहिले ज्ञानका स्रोत र सूचनाको विस्तारमा ठूलो परिवर्तन आइसक्यो । यद्यपि किन ज्ञान समाजको तल्लो तप्कासम्म अझै पुग्नसकेको छैन भन्ने चिन्ता लेखकले गरेका छन् । भारतको प्रभाव यहाँ नपर्ने कुरै हुँदैन । बेलायतले भारतमा लामो समय शासन गरे पनि नयाँ ज्ञान उत्पादनमा अवरोध सिर्जना भएन । भारत ज्ञान उत्पादन गर्ने पुरानो सभ्यता हो । यही सभ्यताको प्रभाव नेपालमा पनि रह्यो । प्राचीन कालखण्डमा ऋषिमुनीले नै ज्ञानको उत्पादन र प्रसार गरेका हुन् । ती ऋषिमुनीहरू भारतीय उपमहाद्विपमा डुली हिँड्थे । यसरी नेपालको भूभागमा पनि उनीहरूको ज्ञान आइपुगेको हो । दोस्रो विश्वयुद्धपछिको ज्ञान प्रसारको सन्दर्भ लेखकले बढी उल्लेख गरेका छन् । मेरो विचारमा अहिलेका मान्छे र समाजलाई तरंगित पार्ने ज्ञान अझै उत्पादन हुनसकेको छैन । अहिले हाम्रो समाजमा विद्ययमान ज्ञानको परीक्षण इतिहासमा भइसकेको छ र त्यस्ता ज्ञानले उथलपुथल पनि मच्चाइसके । कम्युनिस्ट वा पुँजीवादभन्दा नयाँ विचार जन्मेको छैन । जहिले जन्मन्छ, फेरि उथलपुथल हुने निश्चित छ । पुँजीवाद वा साम्यवादले अब मान्छेलाई तरंगित पार्दैन । त्यसैले ज्ञान प्रसार गोलचक्करमा घुमिरहने नियति बनेको हो । शिवशंकर यादव, छपकैया, वीरगन्ज"
तयारी पुगेन,"स्वास्थ्यमन्त्रीज्यू, कोरोनाभन्दा पनि ठूलो आपत्काल औषधि र मेडिकल उपकरणको अभावले हुनसक्ने देखियो । तत्काल देशका उत्पादकसँग छलफल गर्नुहोस् र अत्यावश्यक औषधिको कम्तीमा एक वर्षका लागि स्टक सुनिश्चित गर्नुहोस् ।२०७२ सालमा भारतले लगाएको नाकाबन्दीे बिर्सिनलायकको विगत थियो, सकियो । त्यसबाट सिकेर धेरै गर्न सकिन्थ्यो । तर त्यतातिर कसैले सोचेजस्तो लाग्दैन ।अहिलेको विपत्ति नाकाबन्दीभन्दा ठूलो बन्न सक्छ भन्ने सरकारले सोच्नु र त्यसका लागि पूर्वतयारी थालिहाल्नु आवश्यक छ । धेरै देशका प्रधानमन्त्री, स्वास्थ्य र अर्थमन्त्रीहरू दिनहुँ टेलिभिजनमा देखिन्छन् । सरकारका योजना र तयारीबारे अपडेट दिन्छन् र नागरिकलाई आश्वस्त बनाउँछन् । जनस्वास्थ्यदेखि अत्यावश्यक खाद्यान्न आपूर्तिसम्मको सङ्कटलाई कुन चरणमा कसरी सामना गर्ने भन्ने चिन्ता लिएर ती रातदिन फिल्डमा खटिइसके । यो सङ्कटसँग लड्न बजेट र त्यसको स्रोत पहिचान भइसक्यो । दोस्रो चरणमा यसले औद्योगिक क्षेत्रमा पार्ने असर र त्यसको सामनाका लागि लड्ने विषयमा छलफल हुनेछ । हाम्रो देशमा भने साधारण मास्कसम्म किन्न पाइन्न । सयवटा केस एकैपटक आयो भने उपचार गर्ने पूर्वाधार छैन । स्वास्थ्यकर्मीलाई आवश्यक सुरक्षा उपकरणको अभाव छ । आज औषधि अभाव होला, भोलि ग्लोबल सप्लाइ चेन ध्वस्त हुँदै जाँदा धेरै कुराको अभाव हुनसक्छ । मन्त्री, सरकार र संयन्त्र यो अभावसँग लड्न र विकल्प खोज्न चाहिने हो, जे परे पनि जनताले सहन पर्छ भने किन सरकार चाहियो र ? नारायण गाउँले, बेलायत"
परिवर्तनको अर्थ रहेन,"२०४६ सालको जनआन्दोलनपछि संवैधानिक राजतन्त्रसहित प्रजातन्त्रको उदय त भयो । तर जनताका विभिन्न मुद्दा संविधानमा समेटिएको थिएन । मुद्दा समेटिनेगरी संविधान पनि संशोधन हुनसकेन । यसैको फाइदा माओवादी पार्टीले उठायो र देशमा जनयुद्धको थालनी भयो । २०५२ देखि २०६२ सालसम्म चलेको जनयुद्धमा कैयौं मानिसहरूले सहादत प्राप्त गरे । तैपनि जनताले चाहेको जस्तो परिवर्तन आएन । सबै दलहरूको संयुक्त प्रयासमा २०६२ सालको जनआन्दोलन सफल भयो । अहिले संघ, प्रदेश र स्थानीय तहमा कम्युनिस्ट सरकारकै हालिमुहाली छ । कम्युनिस्टले स्थिर शासकीय व्यवस्थाका नारा लगाएर भोट पाए । भोट जनताले दिए पनि । तर सरकारको काम गर्ने शैली निराशाजनक छ । विकासको काममा व्यपक भ्रष्टाचार भएका छन् । यसले विकासका रणनीतिक आयोजनामा पनि अपेक्षा अनुसारको काम भएको छैन । सरकारका मन्त्रीसमेतले भ्रष्टाचारको आरोप खेपिरहेका छन् । सरकार कमजोर भएरै डेट एस्क्पायर राजावादीहरू सलबलाइरहेका छन् । परिवर्तनप्रतिको जनताको आकांक्षामा फेरि घात हुँदै गइरहेको छ । वैकल्पिक राजनीति गर्छु भन्ने दलको कमजोर वैचारिक धरातलले झन् निराश बनाएको छ । प्राप्त उपलब्धिहरूमाथि प्रश्न गर्ने र फेरि पनि उही धर्म चाहिन्छ र संघीयता चाहिन्न भन्ने कुरा अति नै दुःखद छ । प्रतिपक्ष नेपाली कांग्रेस आफ्नै कारणले कमजोर अवस्थामा छ । अहिले सार्वजनिक पदमा बसेका जिम्मेवार नेताको बिचौलियाको पछि लागेर कमिसन खाने धन्दामा लागेका छन् । जनता झन् गरिब भएका छन् । नेता धनी भइरहेका छन् । जनप्रतिनिधि व्यापारीलाई फाइदा हुने काम गर्न पाए मख्ख हुन्छन् । त्यसैले सरकार र जनप्रतिनिधिले जनतालाई केन्द्रमा राखेर काम गर्न जरुरी छ । नत्र हामीले ल्याएको परिवर्तनको कुनै अर्थ छैन । खिमराज गिरी, काठमाडौं"
कुकुर नियन्त्रण आवश्यक,"दैनिकजसो सडकका कुकुरले टोकेर टेकु हस्पिटलमा रेबिजको सुई लगाउन पुग्ने मानिसहरूको लर्को छ । सडकका प्रायः कुकुरलाई रेबिज लागेको समाचार आइरहेका छन् । बाटोमा हिँड्दा वा मोटरसाइकलमा हुइँकिँदा कुकुरले खेद्ने अनि टोकिदिने समस्या छ । यो समस्या काठमाडौं बाहिरका सहरमा पनि बढ्दो छ । पशु अधिकार पनि हनन नगरी यस समस्यालाई सहज रूपमा कसरी समाधान गर्न सकिन्छ, त्यसको खाका तयार पारिनुपर्छ । रेशमकुमार सुनुवार, काठमाडौं"
महिलालाई आरक्षण मात्र छुट्याएर हुँदैन,"आइतबार महिला दिवस मनाइयो । राष्ट्रपतिदेखि उच्च ओहदाका व्यक्तिबाट महिला दिवसका सन्देशहरू आए । हरेक वर्ष सरकारले महिला दिवसको दिन सार्वजनिक बिदा दिन्छ । दैनिक पत्रिकाका पृष्ठ महिला दिवसकै विषयमा केन्द्रित हुन्छन् । प्रायः महिला दिवसको दिन महिलाका विषयको विशेष चर्चा हुने गरेको छ । यसरी चर्चा गरेपछि महिलाप्रतिको कर्तव्य सकियो भन्ने ठानिन्छ । यस्तो विचार ठिक होइन । राजधानीमा महिलाका विषयमा एनजीओआईएनजीओको कार्यक्रमपनि भव्य चल्छ । महिलाका क्षेत्रमा काम गर्ने संस्थाको वर्षभरिका कामको निगरानी स्थानीय जनप्रतिनिधिले गर्नुपर्छ । अझ सरकारले महिलाका विषयमा वर्षभरि के काम गर्यो भन्ने महत्त्वपूर्ण हो । सरकारले महिला सम्बन्धी कार्यक्रममा कति बजेट खर्च गरेको छ, जनताले जानकारी पाउनुपर्छ । सरकार र गैरसरकारी संस्थाले महिलाको हितमा के काम गरे कसरी थाहा पाउने ? कतिपय ठाउँमा आममहिलाहरू बोक्सी र दाइजोको नाममा जिउँदै जलाइएका छन् । राजधानीमै दाइजो प्रथा फस्टाएको छ । माग बमोजिमको दाइजो नदिएको कारण बुहारीलाई घरबाट निकालेका उदाहरण थुप्रै छन् । यस्ता विषयका समाचार आइरहन्छन् । त्यस्तै समाचार बन्न नसकेका घटनाहरू समाजमा धेरै छन् । महिलासम्बन्धी समाचारले वर्षैभरि पत्रिकामा राम्रो स्थान पाउन् । समाज र राज्य पितृसत्तात्मक छ । पितृसत्तात्मक सोचले महिलाहरूलाई अगाडि बढ्न दिएको छैन । महिलालाई सक्षम बनाउने हो भने अधिकारसँगै शिक्षा र रोजगारीको व्यवस्था गर्नुपर्छ । राज्यका जिम्मेवार निकायले महिलालाई सक्षम बनाउनेतर्फ ध्यान दिनुपर्छ । आरक्षण कोटामात्र छुट्याएर राज्य उम्कन मिल्दैन । अवसर सिर्जना गरिदिनुपर्छ । अवसर पाए भने महिला अगाडि बढ्न सक्छन् । आरक्षण भनेर छुट्याइएको सार्वजनिक पदमा पनि आफ्ना मान्छे नै राख्ने हो भने आरक्षणको के अर्थ ? पुरुषोत्तम घिमिरे, जोरपाटी, काठमाडौं"
लैंगिक समता र होलिकादहन,"सहिष्णुता र अहिंसाको पाखण्डपुरुषसत्ताका अभ्यासकर्ता र भोक्ताहरूले हेक्का राख्नैपर्ने पक्ष हो प्राकृतिक साधन, राजनीतिक सत्ताशक्ति, आर्थिक स्रोत र अन्य व्यक्तिसमुदायका शरीरमाथि स्वामित्वले उत्पीडन, हिंसा, द्वन्द्व र विनाश मात्रै निम्त्याउँछ । न्याय, समता र समानता र समृद्धिलाई आमन्त्रण गर्दैन । अहिलेको युगमा हामीमध्ये धेरैजसोका जिब्राले शब्द वा नारामा न्याय, समता र समानता र समृद्धिको वकालत गर्छन् नै, यसमा शंका छैन । तर हाम्रा आचरणले भने प्राकृतिक र मानवीय स्रोतसाधनमाथि स्वामित्वका लागि उत्पीडन र हिंसाको अभ्यास गरिरहेका हुन्छन् । जसरी केही मानिसलाई अछूत, अस्पृश्य, नीच, हीन वर्णमा राखेर धार्मिक उत्पीडन र वर्णहिंसाको बलमा तिनका श्रम र शरीरको दोहन गर्दै छौं, त्यसरी नै महिलाहरूलाई पनि लैंगिक हिंसा र अन्य शोषण गर्ने क्रम जारी राखेका छौं । त्यसैलाई अदृश्य र अगोचर बनाउन हाम्रा जिब्राले सद्भाव र सहिष्णुताको पाठअर्चना गर्छन् भने साहित्य र प्रचारबाजीले न्याय, समानता र अहिंसाको वकालत गर्छन् । वर्ग, वर्ण, लिंगका आधारमा उचनीच, शोषणउत्पीडन र हिंसादमनबीच ठूलठूलो स्वरमा सद्भाव, सहिष्णुताको पाठ र प्रचारबाजी स्वयम्मा पाखण्ड प्रदर्शनबाहेक के हुनसक्छ ?इतिहासकार रोमिला थापरका अनुसार, सुरुआतमा पाषंड शब्दको प्रयोग स्पष्ट रूपमा ब्राह्मणविरोधी सम्प्रदायलाई निन्दा गर्न प्रयोग भएको देखिन्छ । अब अहिंसा र सहिष्णुतालाई आफ्नो विशिष्ट धार्मिक मूल्यमान्यता दाबी गर्नेहरूले पाखण्ड नै आफ्नो खास आचरण भएको हो कि भनी आफ्नै धार्मिकअधार्मिक बहिखाता पल्टाउने बेला आएको छ । सबैले आफ्नो धर्म, पन्थ, सम्प्रदायबाट निःसृत हिंसा, असहिष्णुता र उत्पीडनले कति महिला र अछूत लाई सिकार बनाए, देश, समाज र परिवारलाई कति युग पछि धकेले, स्वमूल्यांकन गर्ने समय भएको छ । र, अहिंसा र सहिष्णुताको पूजाअर्चनाका बावजुद जनजीवनमा जारी हिंसा, असहिष्णुता र उत्पीडनले आफ्नै पाखण्डमाथि पुनर्विचारका लागि दबाब दिइरहेका छन् । उदाहरणका लागि, समान अधिकारका लागि भएको संघर्षलाई याद राख्दै थालनी भएको अन्तर्राष्ट्रिय श्रमिक महिला दिवससँगसँगै मनाइने होली पर्वमा हुने महिलामाथि उत्पीडन र हिंसालाई मात्रै हेरे पनि धेरै प्रश्न उठ्छ । सामाजिक सद्भाव र सहिष्णुताको पर्व का रूपमा मनाइने होलीमा महिलामाथि हुने अश्लील व्यवहार, अनेक खालका उत्पीडन र हिंसा सम्पादकीय र एकाध लेखमा आलोचना गरिने विषयमा मात्रै सीमित छन् । ती आलोचना पनि व्यक्तिका तात्कालिक आचरणमा मात्रै सीमित छन्, जरोतिर पसेका छैनन् । पूजाअर्चनाका क्रममा देवीको स्थानमा राखेर माहात्म्य गाइने महिलामाथि होलीका नाममा गरिने उच्छृंखल व्यवहार र अश्लील हर्कतले आठ मार्चको दिवसलाई लज्जित पार्छन् । त्यस्ता हर्कतको पृष्ठभूमिमा महिलालाई आफ्नो सम्पत्ति ठान्ने र हिंसाका लागि सबैभन्दा उपयुक्त सिकार मान्ने संस्कार र संस्कृति त दोषी छैन ? विचारणीय छ । पक्कै पनि कृष्णले पुतनालाई, विष्णुले होलिकालाई मारेको घटना सम्झेर अहिलेका पुरुषले महिलालाई उत्पीडन र हिंसा गर्छन् भन्न खोजेको होइन । तर आज पनि शास्त्र र मिडियामा त्यस्ता मिथकको प्रचारबाजी र पर्वको सांस्कृतिक औचित्य पुष्टि गर्ने कामले मानिसमा पीडक र हिंस्रक मानसिकता बनाउँछ कि बनाउँदैन, मननीय छ । प्रश्नको घेरामा होलिकादहनरावण र महिषासुरको हत्याबारे बहस छेडेका भारतका असुर अगुवाहरूले होलिकादहनबारे उठाएको सवाल पनि यहाँ उल्लेखनीय छ । भारतमा बस्ने असुर जातिका मानिसहरूले आफ्नो समुदायकी होलिकाको दहनका आधारमा मनाइने वसन्तउत्सवको सांस्कृतिक व्याख्याबारे, अन्य समुदायका महिलामाथि जारी हिंसाको औचित्यबारे गम्भीर प्रश्न उठाउन थालेका छन् । भिन्न धर्म, पन्थ र सम्प्रदायलाई दैत्य, दानव र म्लेच्छ मान्दै, उनीहरूका अगुवा वा नेताहरूको हत्यालाई न्यायोचित सिद्ध गर्दै अनेक पर्व मनाउनु तथा हत्याहिंसालाई जायज ठहर्याउने खालका प्रचारबाजी राज्यस्तरबाट समेत गर्नु आजको समयमा कत्तिको ठीक छ, पुनर्विचार गर्नु जरुरी छ । यसै सन्दर्भमा स्त्रीत्व का मानचित्र की लेखक अनामिकाले महिलाको कोणबाट उठाएको सवाललाई होलिकादहनको मामिलामा पनि बेवास्ता गर्न सकिँदैन । लुकीछिपी पढ्ने र त्यसका आधारमा पाइएको ज्ञानको प्रभुत्व अरू मानिसमा जमाउने महिलालाई राम्रो नजरले हेरिँदैन । उनीहरूलाई बोक्सी र डंकिनी (डायन) भन्दै जातिच्युत गरिन्छ, समाजबाट बहिष्कृत गरिन्छ, अनेक आरोप लगाइन्छ । उसको विद्यालाई कालो विद्या ठहर्याइन्छ । उसलाई छोराछोरी खाने र पति मार्ने भन्दै कुटपिट गर्ने, मार्ने र जिउँदै जलाउने गरिन्छ । आज पनि पढेलेखेकी तेजस्वी महिलालाई आजीवन प्रताडित गर्ने क्रममा होलिकादहनको मिथकले काम गरेको हुनसक्छ । विडम्बना, एक महिलालाई कुनै न कुनै निहुँमा जिउँदै जलाएर, त्यसको खरानी घसेर खुसियाली मनाइने क्रममा फागु पर्व आयोजना गरिएको भए त्यसको औचित्यमाथि प्रश्न उठ्छ नै । खासमा होलिकादहनको मिथक धेरै समयपछि जोडिएको रहस्य खुलाउँदै इतिहासकार दामोदर धर्मानन्द कोसंबी लेख्छन्, खोज नै गर्ने हो भने होलीजस्तो वसन्तोत्सवको स्रोत आदिम जंगलीमा भेट्टाउन सकिएला, जतिखेर जीवित रहन निकै कम आहार फेला पर्थ्यो, अन्न खोज्दै जम्मा गर्नु सामान्य चलन थियो र बच्चा जन्माउन काफी उत्तेजना जरुरी थियो । यस्तो मूल आदिम अनुष्ठानलाई नै अन्य समुदायकी महिलाको हत्यासँग जोडेको देखिन्छ । यस्तो तोडमरोड देख्दादेख्दै पनि प्रश्न नउठ्नु आफैमा एउटा सवाल हो । अन्तर्राष्ट्रिय श्रमिक महिला दिवस मनाउँदा दक्षिण एसियाली समाजमा गडेर रहेका महिलाद्वेषी व्याख्या र उत्पीडनकारी हिंस्रक व्यवहारबारे पनि विमर्श गर्नु जरुरी देखिन्छ, जसले महिला हिंसा र उत्पीडनलाई फ्रश्रय दिइरहेको हुनसक्छ ।ट्वीटर ः २चबजबचवबलठद्द"
रौनकविहीन होली,"(काठमाडौं)  हरेक फागुपूर्णिमाका दिन रंग खेलेर मनाइने होली यस वर्ष सोमबार पहाडमा र मंगलबार तराईमा मनाइँदै छ । तर यसपटक होली उत्सवमा धेरैले रंगीन चाहेनन् । विश्वव्यापी रूपमा कोरोना भाइरसको संक्रमण बढ्नुका साथै मृत्यु हुनेको संख्या पनि दिनानुदिन बढिरहँदा यसको प्रत्यक्ष असर नेपालमा पनि परेको हो ।अभिनेता दीपकराज गिरीले बिहानै एक टिकटक भिडियो फेसबुकमा सेयर गर्दै लेखे, यो वर्ष, होलीटक हैन, केवल टिकटक । खेल्नु त परको कुरा, होलीको कुरा समेत नगर्ने भने पनि गिरीले अन्ततः रंगको पर्व भने मनाइ छोडे । कलाकार अनुराग कुँवरको चन्डोलस्थित तबेलामा भेला भएर होली खेले । दिमागमा कोरोना नसोची पारिवारिक रूपमा मनाइयो, यसपटक कोरोना भाइरसको प्रभाव प्रत्यक्ष परेको बताउँदै उनले थपे, म त स्क्रिप्ट लेखनमा भएकाले तीन महिनादेखि कोठाबाटै बाहिर निस्केको थिइनँ । होली खेल्नकै लागि आज निस्किएँ । गिरीले तबेलामा ६७ जना जम्मा भएर रचनात्मक कुराकानी गर्दै रंग खेलेर होली मनाएको सुनाए ।दीपकराज पुगेको तबेलामा निर्देशक दीपाश्री निरौला पनि पुग्न छुटिनन् । अभिनेत्रीद्वय वर्षा शिवाकोटी र पूजा शर्मा पनि अनुरागको आतिथ्यता स्वीकार गरी तबेलामा पुगेका थिए । कोरोना भाइरसको डर निरौलालाई पनि नभएको हैन । उनी भन्छिन्, सबैभन्दा ठूलो कुरा त स्वास्थ्य नै हो । यसमा हेलचेक्र्याइँ गर्नु त हुँदैन । फेरि यसो भनिरहँदा हाम्रा पर्वलाई हर्षोल्लासपूर्वक मनाउनु पनि त पर्यो । एकआपसमा रंग दलेर असत्यमाथि सत्यको जित भएको खुसीयाली मनाइएको बताउने निर्देशक निरौलाले यसपटक प्रकोप आउला कि भन्ने डरले पानी छ्यापाछ्याप भने नगरेको सुनाइन् ।हरेक चाडपर्वलाई विशेष रूपमा मनाउन रुचाउने अभिनेत्री करिश्मा मानन्धरका लागि फागुपूर्णिमा अझ खास छ । यही तिथिमा जन्मेका उनका पति विनोदले हरेक वर्ष फागुपूर्णिमाकै दिनमा जन्मोत्सव मनाउने गर्छन् । करिश्माले फिल्म क्षेत्रका सहकर्मीलाई गोदावरीस्थित आफ्नै घरमा बोलाएर ठूलै जमघटसहित होली मनाउने गर्छिन् । गत वर्ष आफ्नै एसईई परीक्षा तयारीका कारण होली मनाउन नपाएकी करिश्माले यसपटक पनि मनाइनन् । कारण बन्यो कोरोना संक्रमणको डर नै । उनले एक साताअघि नै फेसबुकमा स्टाटस लेखेर यसपटक पनि होली नखेल्ने जनाएकी थिइन् । गत साल एसईई परीक्षाका कारण मनाउन पाइएन । यसपटक त साथीभाई भेटघाट हुन्छ भनेर उत्साहित थिएँ । तर कोरोना संक्रमणको यो परिस्थितिमा प्रत्यक्ष भेटघाट हुने कार्यक्रम नगरेर सुरक्षा अपनाउनु सही हुन्छ । उनले परिस्थिति सहज भएपछि अनेकौं खुसी मनाउने उल्लेख गरेकी छन् । मोरङमा जन्मेहुर्केकी हुन् अभिनेत्री रेखा थापा । उनका लागि होली पर्वको विशेष महत्त्व छ । रंगहरूसँग खेल्नमा उनलाई रुचि छ । त्यसो त फिल्म क्षेत्रको रंगीन दुनियाँमा पनि रेखाले आफ्नो प्रभाव राखेकी छन् । यसपटकको होलीमा रेखाले न आफूले रंग लगाइन्, न अरूलाई नै लगाइन् । नखेल्नुको उनको पनि कारण उही कोरोना संक्रमणको जोखिम नै थियो । विश्वव्यापी रूपमा कोरोनाको संक्रमण फैलिरहेको बेला जमघट गर्नु पनि जोखिम हो, उनले कान्तिपुरसँग भनिन्, कम्तीमा जिम्मेवार मान्छेले सावधानी अपनाइएन भने उनीहरूलाई आर्दश मान्ने वा पछ्याउने सर्वसाधारणमा नकारात्मक सन्देश जान सक्छ । यस्तो बेला जमघट गर्ने वा पानी छ्याप्ने, अबिर दल्ने गर्दा जोखिम बढ्न सक्छ । रोग बाजा बजाएर आउने हैन । केही स्कुले साथीहरूले रेखालाई होली खेल्न प्रस्ताव नगरेका पनि हैनन् । तर उनले यस्तो बेला सामूहिक भेटघाट पनि गर्नु हुँदैन भनिदिइन् । बरु गाडी लिएर चाबहिलदेखि धुलिखेलसम्म पुगेर फर्किइन् । तर यसपालि होलीको माहोल खासै देखिनँ । बाटो हिँडेका अधिकांशले पनि रंग लगाएका थिएनन् । मैले किन नखेल्नु भएको भनेर केहीलाई सोध्दा कोरोनाकै कारणले नखेलेको बताएका थिए । जेहोस्, सर्वसाधारण पनि यसप्रति सचेत भएको देख्दा खुसी लाग्यो ।छायांकनमा जान लागेका वा छायांकनरत फिल्मको युनिटले सँगै होली खेल्नु परम्पराजस्तै भइसक्यो । तर यसपटक यस्तो देखिएन । चलचित्र निर्माता संघले नै कोरना भाइरसको त्रासलाई ख्याल गदै संभव भएसम्म छायांकन नै रोक्न आव्हान गरे । रिलिज मिति निर्धारण गरिसकेका फिल्महरू पनि धमाधम स्थगित भइरहेका छन् । यस्तोमा स्वास्थ्यलाई माया मार्दै पर्वमा मग्न हुने कुरा पनि भएन । त्यही भएर सोमबार अधिकांशले होलीलाई ठुलो रौनकतासाथ मनाएनन् । प्रायःजसो ससाना जमघटमा सीमित रहे । राजधानीको अनामनगरस्थित सिने इक्वीपमेन्ट हाउसले पत्रकार, फिल्मकर्मीलाई बोलाएर होली मनायो । होलीमा रमाइरहेकी कलाकार, कोरियोग्राफर पवित्रा आचार्यले गतसाल जस्तो यसपटक होली खेल्नेको संख्या ह्वात्तै घटेको बताइन् । धेरै जना आउने अपेक्षासहित तयारी गरिएको भएपनि कोरोनाकै डरले गर्दा धेरैले आउन नसक्ने भनेको उनले सुनाईन् । पोखरामा छायांकनरत फिल्म ए मेरो हजुर ४ ले भने सामान्य हिसाबले होली मनायो । निर्देशक झरना थापासहित फिल्मका कलाकारहरू अनमोल केसी, सुहाना थापा र सलोन बस्नेतलगायतले रंग दलेर होली मनाएका थिए ।"
चार देशका कला एक ठाउँ,"(काठमाडौं)  कला सिर्जनामा रमाउनेलाई कुन देशको कला उत्कृष्ट छ भन्ने भावना कहिल्यै पनि हुँदैन । हामीले आआफ्नै शैली, विषयवस्तु र माध्यममा समाज र मुलुकको विविध पक्ष उठान गरिरहेका हुन्छौं । तिनै कला र सिर्जना एकअर्कामा आदानप्रदान र अनुभव साटिरहेका हुन्छौं, बंलादेशकी चित्रकार तयेबा बेगम लिपिले यसरी वर्णन गरेजस्तै लाग्छ, बबरमहलस्थित सिद्धार्थ आर्ट ग्यालरीमा प्रदर्शनरत कलाकृति । ग्यालरीमा डेढ सातादेखि नाउ देअर शीर्षकमा जारी चित्रकला प्रदर्शनीमा नेपाल, भारत, पाकिस्तान र बंगलादेशका आधा दर्जनभन्दा बढी चित्रकारका तीन दर्जन चित्रमा विविध भाव र विषय समावेश छन् । चित्र, फोटोग्राफजस्ता कलाकृतिमा कतै मानव रूप चित्रण त कतै मानवीय संवेदना, कतै धार्मिक आस्था अभिव्यक्त छन् भने कतै प्राकृतिक विपत्तिका विषय उठाइएका छन् । यात्राकै क्रममा सिर्जित कलाकृति प्रदर्शन गर्ने यस समूहले नेपालमा दुई वर्ष अघिदेखि कोरेका चित्रलाई अहिले प्रदर्शनीमा ल्याएका हुन् । केही चित्रकारले परम्परागत पौभा र थाङ्का विधालाई आधार मानेर चित्रमा ढाल्ने जमर्को गरेका छन् ।बेगमले लस्ट इन क्लाउड, मेटल मास्क वयर्स, छिन्नामस्त जस्ता शीर्षकमा तयार गरिएका चित्रमा महिला विषय प्राथमिकता दिएकी छन् । महिला भएकै कारणले उनीहरूले भोगिरहेका सामाजिक भेदभाव, थिचोमिचो, मुस्लिम समुदायमा महिलाले मुहार ढाक्नुपर्ने परम्परालाई बेगमले पेन्सिल र अर्थ कलरको सहायताले पेपरमा उतारेकी छन् । उनले महिलालाई विभिन्न देवीका अवतारमा पनि प्रस्तुत गरेकी छन् । अहिले खुला बन्दै गइरहेको समाजमा पनि दमित रहेका महिलाको अवस्थालाई जस्ताको त्यस्तै चित्रमार्फत ल्याइएको उनले जनाइन् । बेगमले भिन्न देशको कलाकृति भए पनि यसले सबै मुलुकका महिलाका भावना समेट्ने दाबी गरिन् । नेपालबाट चित्रकार सौरगंगा दर्शनधारीले पौभा शैलीको प्रभाव ग्रहण गर्दै मान्छेका दैनिकी, उपत्यकाको परिवेश र अहिले बाँचिरहेको मानव समाजलाई देखाएकी छन् । दर्शनधारीले इचिङ र वाटर कलरमा तयार गरिएको चित्रमा प्रकृति, खाना र मानव सम्बन्धलाई खोतलेकी छन् । उनले चंगा, चरा, फूललाई प्रतिविम्बका रूपमा चित्रमा प्रस्तुत गरेकी छन् । त्यस्तै, चित्रकार पृथ्वी श्रेष्ठले वाटर कलरमा आफू र छायाको सम्बन्ध विथ यु आई शीर्षकमा चित्रण गरेका छन् । प्रदर्शनीमा बंगलादेशका महबर रहमानले विश्वका चर्चित व्यक्तित्वका पोट्रेटलाई गोल्ड लिफ माध्यममा कोरेका छन् । भारतबाट एम प्रभातले डिजिटल प्रिन्ट र अर्काइभल पेपरका माध्यममा नेपालको भूकम्पको पीडादायी अवस्थालाई फोटोग्राफमाथि प्रस्तुत गरेका छन् भने सीमा कोहलीले पेन, इन्क र वाटर करलमा पौभाजस्तै देखिने देवी तथा महिला फिगरमा तयार गरेका चित्र मोहक छन् । पाकिस्तान वासिम महम्मद, मारिया वासिमलगायतका कलाकृति ग्यालरीमा प्रदर्शनरत छन् । कलाबाट नै एक आपसी सम्बन्ध विस्तार र विचारको आदानप्रदान गर्न लागिपरेको यो समूहले नेपालपछि भारत, पाकिस्तान, बंगलादेश, स्विट्जरल्यान्डमा पनि प्रदर्शनी गर्ने चित्रकार दर्शनधारीले बताइन् । चित्रका माध्यमबाट बहुदेशीय कलाकर्मी सिर्जना झनै नजिकिने चित्रकार रहमानको विश्वास छ । प्रदर्शनी मंगलबारसम्म चल्नेछ ।"
फाइनलमा प्रतिष्ठा,"(लन्डन)  मिस इंग्ल्यान्ड २०१९ सेकेन्ड रनर अप प्रतिष्ठा राउत (तृस) मिस युनिभर्स २०२० ग्रेट ब्रिटेन को फाइनलमा प्रवेश गरेकी छन् । प्रतिष्ठाले आगामी ९ देखि ११ जुलाई २०२० सम्म साउथ वेल्सको न्युपोर्ट र कार्डिफमा हुने प्रतिस्पर्धामा ३० भन्दा बढी सुन्दरीसँग प्रतिस्पर्धा गर्ने छिन् । ११ जुलाईका दिन हुने ग्रान्ड फिनाले मा जित्नेले मिस युनिभर्स २०२० मा बेलायतबाट प्रतिनिधित्व गर्न पाउने जनाइएको छ । अन्तर्राष्ट्रिय महिला दिवसको अवसर पार्दै उनले आफू फाइनलमा पुगेको घोषणा गरेकी थिइन् । लगन, परिश्रम र धैर्यले सधैं चाहेको परिणाम नै दिन्छ, प्रतिष्ठाको मान्यता छ, केवल नकारात्मक सोच, जाति र लिंगभेद छिचोलेर अघि बढिरहनुपर्छ । बेलायत अल्डरसट निवासी २५ वर्षीया प्रतिष्ठा प्लोर प्लान आर्किटेक्ट हुन् । १७ वर्षमै मोडलिङ थालेकी प्रतिष्ठा हङकङमा जन्मिएकी हुन् । उनका बाबु भूपू ब्रिटिस गोर्खा हुन् ।मिस इंग्ल्यान्ड २०१९ मा उत्रने प्रतिष्ठा पहिलो नेपाली चेली थिइन्, जसमा भाग लिन करिब २० हजारले आवेदन दिएका थिए । मिस इंग्ल्यान्ड २०१९ सेकेन्ड रनरअप भएपछि उनी महिला सशक्तीकरणका लागि बढी क्रियाशील भएकी छन् । उनले बेलायतमा हालै आयोजित एक प्रतिस्पर्धामा साइनिङ स्टार २०२० अवार्डस पाएकी थिइन् ।"
बराललाई हृदयचन्द्र सम्मान,"काठमाडौं (कास) आख्यानकार एवं समालोचक ऋषिराज बराललाई यस वर्षको हृदयचन्द्र स्मृति सम्मान दिइने भएको छ । साहित्य सदन नेपालले प्रदान गर्दै आएको यो सम्मानका लागि यस वर्ष बराल छानिएका हुन् । सदनका सचिव मित्रलाल पंज्ञानीका अनुसार नेपाली साहित्यमा पुर्याएको योगदानबापत् उनलाई पुरस्कृत गर्न लागिएको हो । पाँच दशकदेखि लेखनमा सक्रिय बरालका तीन उपन्यास, आठ कथासंग्रह, तीन निबन्ध र दसवटा समालोचना कृति प्रकाशित छन् । २०५७ देखि दिँदै आइएको हृदयचन्द्र स्मृति सम्मान यसअघि आनन्ददेव भट्ट, श्यामल, इस्माली, नारायण ढकाललगायतका स्रष्टाले पाइसकेका छन् ।"
वसन्तका कथा,"चितवन (कास) पत्रकार वसन्त पराजुलीको कथा संग्रह कुमाता सोमबार लोकार्पण भएको छ । अक्षर समूह चितवनले गरेको कार्यक्रममा साहित्यकार श्रीओम श्रेष्ठ रोदन ले पराजुलीको कथासंग्रह लोकार्पण गरे । चितवनबाट पत्रकारिता गर्दै आएका पराजुलीले १० वटा कथा समेटेर पहिलो साहित्यिक कृति निकालेका हुन् । कथाकार पराजुलीले पत्रकारिता गर्दा देखेको पात्र र परिवेशलाई समेटेर कथा लेखेको बताए । समीक्षक एकनारायण पौडेलले पराजुलीका कथा चितवनको परिवेशमा रहेको बताए । समाज, वातावरण संरक्षण र यौन समेटेका कथा कृतिमा छन् ।"
अञ्जुको 'एक्लै छु म',काठमाडौं (कास) गायिका अञ्जु पन्तको स्वर रहेको गीत एक्लै छु म सार्वजनिक भएको छ । प्रशान्त पौडेलको शब्द तथा संगीत रहेको गीत भिडियोसहित सार्वजनिक भएको हो । देवेन्द्र पाण्डेको निर्देशन रहेको गीतको भिडियोमा अभिनेत्री वर्षा राउत र मोडल राम बाबुले अभिनय गरेका छन् । उत्सव दाहालको छयांकन रहेको भिडियोमा विकास दाहालको सम्पादन रहेको छ ।
सरकारविरोधी नाम हटाउन आदेश,"नयाँदिल्ली भारतको उत्तर प्रदेशस्थित अल्लाहवाद उच्च अदालतले सोमबार सरकारविरोधी दर्जनौं प्रदर्शनकारीका नाम, तस्बिर र भनाइ अंकित ठूला होर्डिङ बोर्ड हटाउन आदेश दिएको छ । उत्तर प्रदेश सरकारले नयाँ नागरिकता कानुनविरोधी हिंसात्मक प्रदर्शनमा सहभागी भएको भन्दै राजधानी लखनऊका महत्त्वपूर्ण स्थानमा केही मानिसका पहिचानयुक्त ६ वटा होर्डिङ बोर्ड राखेको थियो । सार्वजनिक स्थलमा तस्बिर र पहिचान अंकित विवरण राख्नाले भिजिलान्ते समूहले आक्रमण गर्न सक्न भन्दै तत्काल ती विवरण हटाउन आदेश दिइएको हो । उत्तर प्रदेश सरकारले ५७ जना मानिसका नाम, तस्बिर र विवरण होर्डिङ बोर्ड वा पोस्टरमा राखेर सार्वजनिक गरेको छ । उसले राज्यमा भएका प्रदर्शनमा हिंसात्मक गतिविधिका लागि ती व्यक्ति जिम्मेवार भएको आरोप लगाउँदै आएको छ ।सार्वजनिक स्थलमा व्यक्तिगत विवरण राख्नु व्यक्तिको स्वतन्त्रतामाथिको हस्तक्षेप भएको भन्दै अदालतले उत्तर प्रदेश सरकारलाई मार्च १६ भित्र त्यस्ता बोर्ड हटाउन भनेको छ । उत्तर प्रदेशमा प्रधानमन्त्री नरेन्द्र मोदीको दल भारतीय जनता पार्टी (भाजपा) नेतृत्वको सरकार छ । पार्टीकै नेता योगी आदित्यनाथ मुख्यमन्त्री छन् । सरकारले अदालतको आदेशलाई लागू गरे पनि अन्य कानुनी विकल्प बारे पनि सोचिरहेको मुख्यमन्त्रीका वरिष्ठ सल्लाहका मृत्युञ्जय कुमारले बताएका छन् । नागरिकतासम्बन्धी नयाँ कानुनमा उल्लेख भएअनुसार अफगानिस्तान, पाकिस्तान र बंगलादेशबाट भारत आएका गैरमुसलमानलाई नागरिकता उपलब्ध गराउने प्रावधानले देशभित्रका मुसलमान समुदायलाई अल्पसंख्यक बनाउने भन्दै अन्य राज्यसहित उत्तर प्रदेशमा पनि हिंसात्मक प्रदर्शन भएका थिए ।"
उत्तर कोरियाद्वारा क्षेप्यास्त्र परीक्षण,सोल उत्तर कोरियाले सोमबार समुद्रतर्फ छोटा दूरीका कैयौं क्षेप्यास्त्र परीक्षण गरेको दक्षिण कोरियाली सेनाले जनाएको छ । प्योङयाङले दुई सय किलोमिटर माथिसम्म उडेको मल्टिपल लन्च रकेट सिस्टम सहितका कैयौं क्षेप्यास्त्र परीक्षण गरेको दक्षिण कोरियाका सेन्य प्रमुखले बताएका छन् । तीन महिनापछि उत्तर कोरियाले क्षेप्यास्त्र परीक्षण गरेपछि अमेरिका र चीनले आणविक तथा क्षेप्यास्त्र कार्यक्रम अन्त्यका लागि वार्तामा बस्न आह्वान गरेका छन् ।
अफगानिस्तानमा दुई राष्ट्रपतिद्वारा शपथ,काबुल (एजेन्सी) अफगानिस्तानमा सोमबार दुई जनाले राष्ट्रपति पदको शपथ लिएका छन् । सेप्टेम्बरमा सम्पन्न राष्ट्रपतीय चुनावमा आफूले जितेको दाबी गर्दै असरफ घानी र अब्दुल्लाह अब्दुल्लाहले भिन्न समारोहबीच शपथ लिएका हुन् । देशको निर्वाचन आयोगले राष्ट्रपतीय निर्वाचनमा वर्तमान राष्ट्रपति घानीले जितेको घोषणा गरे पनि प्रमुख कार्यकारी अब्दुल्लाहले अस्वीकार गर्दै आफू आधिकारिक उम्मेदवार भएको दाबी गर्दै आएका छन् । सन् २०१४ देखि देशको राष्ट्रपति रहेका घानीले राजधानी काबुलस्थित राष्ट्रपतीय कार्यालयमा शपथ लिएका हुन् भने अब्दुल्लाहले केही पर सापेदार दरबारमा शपथ लिए ।
चिनियाँ दूत हटाउन माग,"प्राग चेक गणतन्त्रका प्रधानमन्त्री आन्द्रेज बाबिसले चिनियाँ राजदूत परिवर्तनको माग गरेका छन् । प्रागस्थित चिनियाँ दूतावासले चेक प्रशासनलाई चेतावनीयुक्त पत्र पठाएपछि आक्रोशित आन्द्रेजले राजदूत परिवर्तन गर्न भनेका हुन् । उनले यदि राजदूत नहटाइए दुई देशबीचको सम्बन्ध थप जटिल हुन सक्ने चेतावनी पनि दिएका छन् । यी मान्छे अलि फरक छन् र उनले लेखेको पत्र अस्वीकार्य छ । तसर्थ हामी उनलाई अस्वीकार गर्छौं र उनलाई हटाउन चीनसमक्ष आग्रह गर्छौं, बाबिसलाई उद्धृत गर्दै चेक टेलिभिजनले जनाएको छ । चीनको प्रागस्थित दूतावासले गत जनवरीमा चेक गणतन्त्रका वरिष्ठ नेता जारोस्लाभ कुबेराले ताइवान भ्रमण गरे चीनस्थित उसका कम्पनीमाथि कडा कदम चाल्ने चेतावनीयुक्त पत्र राष्ट्रपति कार्यालयलाई पठाएको थियो । यद्यपि ताइवान जाने तालिकाअघि नै कुबेराको निधन भएको थियो ।"
सुडानका प्रधानमन्त्रीको हत्या प्रयास,खार्तुम सुडानका प्रधानमन्त्री अब्दल्ला हामडोकको हत्या प्रयास भएको छ । प्रधानमन्त्री चढेको सवारीसाधनलाई लक्षित गरी राजधानी खार्तुममा विस्फोट गराइए पनि उनी सकुशल रहेका छन् । कार्यालयतर्फ जाँदै गर्दा हामडोकलाई लक्षित गरी बाटोमै बम विस्फोटन गराइएको सुडानको राष्ट्रिय टेलिभिजनले उल्लेख गरेको छ । आक्रमणको हालसम्म कसैले जिम्मेवारी लिएको छैन । जनप्रदर्शन व्यापक बन्दै गएपछि गत अप्रिलमा तत्कालीन राष्ट्रपति ओमर अल बसिरलाई सेनाले पदच्यूत गरेको थियो । सत्ता आफ्नो हातमा लिएको सेनाको विरोधमा जनताले प्रदर्शन गरेपछि बाध्य भएर उसले गत अगस्टमा हामडोकलाई सुडानको प्रधानमन्त्रीको जिम्मेवारी सुम्पिएको थियो । सेना र लोकतन्त्रवादी शक्तिबीच सत्तासाझेदारी गर्ने गरी सम्झौतासमेत भएको थियो ।
ह्यारिसको समर्थन बाइडनलाई,वासिङ्टन क्यालिफोर्निया राज्यकी सिनेटर कमला ह्यारिसले अमेरिकी राष्ट्रपतिका डेमोक्र्याटिक आकांक्षी जो बाइडनलाई समर्थन गर्ने औपचारिक घोषणा गरेकी छन् । गत डिसेम्बरमै उम्मेदवारी परित्याग गरेकी ह्यारिसले बाइडनलाई जिताउन आफूले सक्दो मद्दत गर्ने प्रतिबद्धता पनि व्यक्त गरेकी छन् । अमेरिकी डेमोक्र्याटिक दलका तर्फबाट राष्ट्रपतिको उम्मेदवार छनोटको दौडमा अब पूर्वउपराष्ट्रपति जो बाइडेन र सिनेटर बर्नी स्यान्डर्स मात्र बाँकी छन् । दुईमध्ये एकले आगामी नोभेम्बरमा हुने अमेरिकी राष्ट्रपतिको निर्वाचनमा रिपब्लिकन उम्मेदवार एवं वर्तमान राष्ट्रपति डोनाल्ड ट्रम्पसँग प्रतिस्पर्धा गर्ने छन् । मंगलबार अमेरिकाका दुई ठूला राज्य मिसिगन र मिसिसिपीसहित ६ वटा राज्यमा डेमोक्र्याटिक प्राइमरी अर्थात् चुनाव हुनुअघि ह्यारिसको घोषणाले बाइडनलाई फाइदा पुग्ने अनुमान गरिएको छ ।
शरणार्थी बालबालिकालाई जर्मनीको शरण,"बर्लिन जर्मनीले ग्रिसका शरणार्थी शिविरमा रहेका करिब १ हजार ५ सय बालबालिकालाई शरण दिने भएको छ । जर्मनी सरकारको गठबन्धन दलले भनेको छ, १४ वर्षमुनिका बेसहारा बालबालिकालाई ग्रिसले यस कठिन अवस्थामा मानवीय सहयोग पुर्याउनुपर्ने थियो । सत्ताधारी दलहरूको गठबन्धन समितिले बताएअनुसार ती १४ वर्षमुनिका बालबालिका गम्भीर बिरामी परेको अवस्थामा छन् वा अभिभावकबाट छुटेको अवस्थामा बेसहारा बनेका छन् । यसका लागि युरोपेली मापदण्डअनुसार युरोपेली संघ (ईयू) मा छलफल र आवश्यक प्रक्रियापछि जर्मनीको चाहनाअनुरूप शरणार्थी प्रक्रियामा सामेल गरिनेछ । युरोपेली मुलुकहरूले चाहेमा ईयूमा छलफल नै नगरी पनि मानवीय सहयोगका लागि शरण दिन भने कुनै रोकतोक छैन ।"
फोहोरसम्बन्धी कार्ययोजना बनाइँदै,"काठमाडौं (कास) मानव स्वास्थ्यका लागि अत्यधिक हानिकारक मानिएका फोहोर (हेल्थ हेजाडर्स वेस्ट) व्यवस्थापनलाई प्रभावकारी बनाउन सरकारले कार्ययोजना बनाउन थालेको छ । वन तथा वातवरण मन्त्रलयको वातावरण विभागले विशेषज्ञहरू परिचालन गरेर कार्ययोजना बनाउने प्रक्रिया अघि बढाएको हो । कार्ययोजना बनाउन विभागमा चारवटा संस्थाले प्रस्ताव पेस गरेका छन् । तीमध्ये चयन भएको एक कम्पनीले विशेषज्ञ परिचालन गरी त्यस्ता फोहोर व्यवस्थापनका लागि कार्ययोजना बनाएर विभागमा पेस गर्नेछ । विभागले असार मसान्तभित्र कार्ययोजना स्वीकृतिका लागि मन्त्रालयमा पेस गर्नेछ । आगामी आर्थिक वर्षदेखि कार्यान्वयनमा ल्याउने तयारीसहित कार्ययोजना बनाउन लागिएको हो । विभागका सूचना अधिकारी शंकरप्रसाद पौडेलका अनुसार छाला, कपडा, स्टिल, औषधि उत्पादक र रङ कारखाना, अस्पताल तथा गाडी मर्मत कारखानाबाट निस्कने फोहोर अत्यधिक हानिकारकको सूचीमा छन् । मान्छेको स्वास्थ्यका लागि हानिकारक फोहोर असरल्ल फालेको पाइयो, पौडेलले कान्तिपुरसित भने, स्थलगत अध्ययनअनुसार त्यस्ता फोहोर तरल र ठोस दुवै किसिमका छन् । संविधानले प्रत्येक नागरिकले स्वच्छ र स्वस्थ वातावरणमा बाँच्न पाउने अधिकारलाई मौलिक हकमै व्यवस्था गरेको छ । विभागले त्यही हक कार्यान्वयनमा ल्याउन हानिकारक फोहोर व्यवस्थापनलाई प्रभावकारी बनाउन खोजेको उनले बताए ।"
प्रधानमन्त्रीको स्वास्थ्यमा क्रमिक सुधार,काठमाडौं (कास) प्रधानमन्त्री केपी शर्मा ओलीको स्वास्थ्य अवस्थामा क्रमिक सुधार देखिएको छ । उनलाई नियमित रूपमा सन्तुलित आहार दिनुका साथै हिँडडुल गराइएको छ । मिर्गौला प्रत्यारोपण गरेको छैटौं दिन सोमबार ओलीको भाइटल र ल्याब सूचकहरू सामान्य रहेको त्रिवि शिक्षण अस्पतालका कार्यकारी निर्देशक डा प्रेमकृष्ण खड्गाले बताए । उनका अनुसार ओलीलाई मिर्गौला दिएकी समीक्षा संग्रौलाको स्वास्थ्य पनि सामान्य छ ।
नक्कली सरकारी कागजात बनाउने पक्राउ,"पर्सा (कास) नक्कली सरकारी कागजात बनाउने कार्यमा संलग्न बहुदरमाई नगरपालिका७ रामनगरीका ६० वर्षीय बिन्दाप्रसाद साह पक्राउ परेका छन् । जिल्ला प्रहरी कार्यालय पर्साको टोलीले उनलाई वीरगन्ज महानगरपालिका१६ फूलबारी टोलबाट आइतबार पक्राउ गरेको हो । उनको साथबाट नक्कली नेपाली नागरिकता, नागरिकता बनाउन प्रयोग हुने फाराम, जन्ममृत्युविवाह दर्ता, बसाइँसराइलगायत नक्कली कागजात बरामद भएको छ ।"
बलात्कार आरोपित सांसदलाई थप म्याद,धनगढी (कास) बलात्कार आरोपमा प्रहरी हिरासतमा रहेका सुदूरपश्चिम प्रदेशका सांसद अक्कलबहादुर रावललाई जिल्ला अदालत कैलालीले सोमबार पुनः सात दिन हिरासतमा राख्न अनुमति दिएको छ । कैलाली प्रहरीका अनुसार सांसद रावलविरुद्ध धनगढीकी २५ वर्षीया एक विवाहित महिलाले बलात्कार प्रयास गरेको भन्दै जाहेरी दिएकी थिइन् । सांसद रावललाई प्रहरीले फागुन २१ देखि थुनामा राखेर अनुसन्धान गरिरहेको छ । यसअघि पहिलोपटक अदालतले चार दिनको म्याद दिएको थियो ।
कोरोना प्रभावित देशबाट हुने आयातमा कडाइ गरिँदै,"भारतबाट भने तस्करी मन्त्रालयले क्वारेन्टाइनमा कडाइ गर्न निर्देशन दिए पनि खुला सिमानाका कारण अवैध रूपमा प्रशस्त पशुपन्छी भित्रिरहेको छ । नेपालको तुलनामा भारतमा कुखुरा सस्तो छ । जसले गर्दा तस्करी भइरहेको व्यवसायी नै बताउँछन् । अवैध कुखुरा धादिङ, धार्के हुँदै आयात भइरहेको छ, कुखुरा व्यवसायी विष्णु खड्काले दाबी गरे, विडम्बना, क्वारेन्टाइन कार्यालयकै मिलोमतोमा खुला रूपमा मासु भित्रिने गरेको छ । उनका अनुसार भारतमा कप ४००जातको कुखुरा पालिन्छ । उक्त कुखुराको खुट्टा लामो र छाती चुच्चो किसिमको हुन्छ । नेपालमा कप ५०० जातका कुखुरा पालिन्छ । यो कुखुराको खुट्टा छोटो र छाती पनि गोलो हुन्छ । बर्डफ्लू र कोरोनाका कारण भारतमा कुखुरा सस्तो छ । त्यहाँ सय रुपैयाँमै एउटा कुखुरा पाइन थालेको छ, उनले भने, त्यसैले त्यताको कुखुरा तस्करी गरेर आयात भएको छ । तस्करीमा पशु सेवा विभागको पनि मिलोमतो रहेको व्यवसायीको भनाइ छ । विभागका महानिर्देशक वंशी शर्माले भने मासु एवं कुखुरा आयातमा कडाइ गरिएको दाबी गरे । अति प्रभावित मुलुकबाट आयात हुने पशुपन्छीमा कडाइ गरेका छौं, उनले भने ।"
सुस्तायो सुन बजार,"(काठमाडौं)  अन्तर्राष्ट्रिय बजारमा सुनको मूल्यमा आएको उतारचढावसँगै घरेलु बजारमा पनि कारोबार सुस्त देखिएको छ । बजारमा आत्यवश्यक परेको अवस्थाबाहेक सुन किन्न ग्राहक आएका छैनन् । यसकारण बजारमा दैनिक सुनको माग घटेको व्यवसायी बताउँछन् । सुनको मूल्य प्रतितोला ८० हजार रुपैयाँसम्म हुँदा कारोबार राम्रो थियो, न्युरोडथित धरान गहना गृहका सञ्चालक मंगास श्रेष्ठले भने, मूल्यमा घटबढ हुँदा कारोबार सुस्त छ । मूल्यवृद्धि भएका बेला सुन किन्नेभन्दा पनि बेच्ने ग्राहक बढी भएको उनले बताए । एक साताअघि सुनको मूल्य प्रतितोला ७८ हजार रुपैयाँ थियो । आइतबारसम्म मूल्य बढेर ८२ हजार ५ सय रुपैयाँ पुगेको छ । आइतबार अन्तर्राष्ट्रिय बजारमा सुनको मूल्य प्रतिऔंस १ हजार ६ सय ८४ अमेरिकी डलरसम्म पुगेको थियो ।मूल्य क्रमशः बढ्न थालेपछि ग्राहक भने सुन पसलमा घटिरहेका छन् । बिहेको सिजन भए पनि ग्राहक त्यति नआएको व्यवसायी बताउँछन् । ग्राहकहरू अहिले पर्ख र हेरको अवस्थामा छन्, न्युरोडस्थित सम्पूर्ण ज्वेलर्सका सञ्चालक रोमी शाक्यले भनिन् । आफ्नो पसलबाट दिनमा औसत दुई तोला सुनको मात्र कारोबार भइरहेको उनको भनाइ छ । मूल्यकै कारण विगतमा पाँच तोला सुन किन्न सक्ने ग्राहकले अहिले दुईतीन तोलामा चित्त बुझाएको उनले बताइन् । मूल्य घटेको बेला ग्राहकले अर्डर दिन्छन् । तर सुनको स्टक नै हुँदैन, उनले भनिन्, अहिले सुन छ, किन्ने ग्राहक छैनन् ।न्युरोडस्थित विष्णु ज्वेलर्सका रामचन्द्र बराइलीको भनाइ पनि उस्तै छ । सुन किन्नेभन्दा पुराना गहना सफा गर्ने र बेच्न खाज्नेहरू बढी आउने गरेको उनको भनाइ छ । मूल्यकै कारण यति बेला एक तोला व्यापाार गर्न पनि धौधौ छ । यस्तै अवस्था रहिरहे व्यवसाय नै कसरी चलाउने डर लाग्न थालेको छ, उनले भने । सुनचाँदी व्यवसायी महासंघका अनुसार मूल्य निरन्तर बढिरहँदा ग्राहकमा किन्ने क्षमता पनि घटेको छ । नकिनी नहुनेहरूले मात्र अहिले सुन किनिरहेका छन्, महासंघका पूर्वअध्यक्ष तेजरत्न शाक्यले भने । न्युरोडकै पसलमा गहना खरिद गरिरहेकी धुम्बाराहीकी वविता ज्ञवालीको भनाइ भने बेग्लै छ । आवश्यक परे जति महँगो भए पनि किन्नपर्ने उनको भनाइ छ । आफूले उपहार दिनका लागि औंठी किनेको उनले बताइन् । महँगो भनेर हुँदैन रछ, उनले भनिन्, मूल्य घटबढ भइरहन्छ । न्युरोडस्थित गोल्ड एन्ड सिल्भर हाउसका म्यानेजर तेजरत्न बास्तोलाले पनि कारोबार बढेको जानकारी दिए । मूल्यमा भइरहेको घडबढका कारण केही ग्राहकलाई लाख पुग्ने डर भएकाले सकेसम्म अहिले किनौं भन्ने पनि छ, उनले भने । चीनबाट सुरु भएको कोरोना भाइरस विभिन्न राष्ट्रमा फैलिएपछि आर्थिक गतिविधि घटेको र त्यसले सुनको मूल्य पनि अकासिएको रूपमा विश्लेषण गरिएको छ । कोरोना भाइरसको संक्रमणले विश्व अर्थतन्त्रमा प्रभाव पारेपछि लगानीकर्ता सुनतर्फ आकर्षित हुँदा मूल्य अकासिएको व्यवसायीहरूको भनाइ छ । यसअघि पनि चीन र अमेरिकाबीचको व्यापार युद्ध तथा अमेरिका र इरानबीच देखिएको द्वन्द्वलगायत कारण सुनको मूल्य उकालो लागेको थियो । चीन ठूलो अर्थतन्त्र हुनुका साथै धेरै राष्ट्रमा व्यापारिक सञ्जाल रहेकाले कोरोना भाइरसको असर विश्वव्यापी व्यापारमा पनि परेको व्यवसायीहरूको भनाइ छ । पछिल्ला दिनमा अन्तर्राष्ट्रिय सेयर बजार पनि ओरालो लागेका छन् । सेयर बजारको गिरावटलाई पनि कोरोना भाइरसकै कारणका रूपमा विश्लेषण गरिएको छ । सेयर बजारमा जोखिम बढेपछि तुलनात्मक रूपमा सुरक्षित मानिएको सुनमा लगानी बढेकाले सुनको मूल्य निरन्तर उकालो लागेको जानकारहरूको तर्क छ । लगानीका अन्य क्षेत्र राम्रो हुन नसकिरहेको अवस्थामा सुन सुरक्षित विकल्प भएकाले यसमा लगानीकर्ताको आकर्षण बढ्नु स्वाभाविक भएको उनीहरूको भनाइ छ ।"
रेललाई कर्मचारी पाइएनन्,"(काठमाडौं)  जयनगरजनकपुरकुर्था खण्डमा सञ्चालन हुने रेलका लागि आवेदन मागिएको संख्यामा कर्मचारीका लागि एउटा पनि निवेदन परेको छैन । यसले रेल सञ्चालन झन्झन् ढिलाइ हुँदै गएको छ । भारतमा रेल सेट बनेको दुई महिना भयो । तर कर्मचारीको टुंगो नलाग्दा अन्योल बढेको रेल विभागले बताएको छ । रेल चलाउन फागुन ९ गते रेलवे कम्पनीले २६ जना कर्मचारी करारमा माग गर्दै विज्ञापन खुलाएको थियो । १५ दिनको समय दिएर विज्ञापन खुलाइएको थियो । पहिलो चरणमा २ सय २६ जना कर्मचारी चाहिनेछ । श्रम ऐनमा नेपाली नभए मात्र विदेशी कर्मचारी लिने भन्ने छ, विभागका महानिर्देशक बलराम मिश्रले भने, नेपाली जनशक्ति पाइएला कि भनेर विज्ञापन खुलायौं तर एक जनाले पनि आवेदन दिएनन् । अब २६ जना प्राविधिक कर्मचारी भारतबाट ल्याउनुको विकल्प नरहेको उनको भनाइ छ । विज्ञापनअनुसार सिनियर सेक्सनल इन्जिनियर १ र स्टेसन मास्टर ८ जना मागिएको थियो । चिफ पावर कन्ट्रोलर र चिफ लोको इन्स्पेक्टर ११ जना माग गरिएको थियो । त्यस्तै लोको पाइलट, सहलोको पाइलट, पिवे सुपरभाइजर, मेकानिक र पोइन्ट मेन ३३ जना मागिएको थियो । नेपालमा यी जनशक्ति भेटिएनन्, मिश्रले भने, अब प्राविधिक जनशक्ति भारतबाटै ल्याउँछौं । थप दुई सय कर्मचारीका लागि पनि केही दिनभित्र विज्ञापन खुलाइने उनले दाबी गरे । जसमा जीएमदेखि कार्यालय सहयोगीसम्म हुनेछन् । टिकट जाँच्ने, बेच्ने, ट्र्याक मर्मत गर्नेलगायत काम गर्ने जनशक्तिका लागि विज्ञापन खुलाइनेछ । रेलका लागि भारतबाट केही चालक सम्पर्कमा आएको मिश्रले बताए । २६ जना कोर जनशक्ति हुन्, जो नभई रेल चलाउन सकिन्न, उनले भने, यसका लागि केकसरी अघि बढ्ने भन्नबारे निर्णयमा पुगिसकेका छैनौं, अब पुनः अंग्रेजी पत्रिकामा विज्ञापन निकालेर दूतावासमार्फत पठाउनुपर्ने पनि हुन सक्छ । अब रेल आउन धेरै ढिला नहुने उनको भनाइ छ । कर्मचारीको जोहो नहुँदासम्म भारतमै रेल सेट राखिदिन आग्रह गरिएको उनले बताए । यसअघि चैत तेस्रो सातासम्म रेल ल्याउने भनिएको थियो । कर्मचारीकै कारण अब थप केही समय पछि धकेलिन सक्ने उनको भनाइ छ । तर धेरै ढिला गर्ने पक्षमा हामी छैनौं, उनले भने, जनशक्ति तयार हुनासाथ रेल आइहाल्छ । मन्त्रिपरिषद्ले रेलमा काम गर्ने कर्मचारी भर्नाका लागि गत माघमा स्वीकृति दिएको थियो । त्यहीअनुसार भर्नासम्बन्धी मापदण्ड बनाएर कम्पनीले विज्ञापन खुलाएको थियो । विभागले लामो समयदेखि २ सय कर्मचारी भर्ना गर्नुपर्ने माग राख्दै आएको थियो । आठवटा स्टेसनमध्ये एउटामा कम्तीमा १० देखि १५ जना कर्मचारी राखिनेछ । पहिलो चरणमा जयनगगरदेखि कुर्थासम्मको ३५ किमि दूरीमा रेल सञ्चालन हुनेछ । कुर्थादेखि बिजलपुरासम्म १७ किमि छ, जुन खण्डमा रेल लिकको काम अन्तिम चरणमा पुगेको छ । बिजलपुरादेखि बर्दिवाससम्म १७ किमिमा पनि काम भइरहेको छ । सबैगरी कुल रेल नेटवर्क जयनगरदेखि बर्दिवाससम्म ६९ किमि बन्नेछ ।"
विराटनगर आईसीपीले बढायो राजस्व,"(मोरङ)  विराटनगर महानगरपालिका१८ बुधनगरस्थित एकीकृत जाँच चौकी (आईसीपी) सञ्चालनमा आएपछि विराटनगर भन्सार कार्यालयको राजस्व असुली बढेको छ । माघ ८ मा प्रधानमन्त्री केपी शर्मा ओली र भारतीय समकक्षी नरेन्द्र मोदीले भारत सरकारले बनाइदिएको आईसीपीको संयुक्त रूपमा उद्घाटन गरेका थिए । आईसीपी माघ १९ बाट पूर्ण सञ्चालनमा आएको हो । चालु आर्थिक वर्षको साउनदेखि पुस मसान्तसम्म लक्ष्यको ६१ प्रतिशतसम्म भन्सार असुली भएको थियो । तर आईसीपी सञ्चालनमा आएपछि माघमा भने लक्ष्यको ७६ प्रतिशत असुली भएको विराटनगर भन्सार कार्यालयका प्रमुख शिवप्रसाद भण्डारीले बताए । आईसीपीबाट भन्सार असुली सुरु भएपछि भारतलगायत तेस्रो मुलुकबाट आएका सामान एकै दिनमा जाँच पास भएर गन्तव्यसम्म जाने गरेका छन्, उनले भने, यसअघि भारतलगायत तेस्रो मुलुकबाट आएका सामान जाँच पास गराउन उद्योगी व्यवसायीलाई ७ दिनसम्म लाइनमा बस्नुपर्थ्यो, उनीहरूलाई डिटेन्सन र ड्यामरेज चार्जको भार पनि पर्थ्यो । भारतको बथनाहादेखि विराटनगर भन्सार कार्यालयसम्म आउने सडकमा बढी सवारी जाम हुने गरेकाले व्यवसायीले अन्य भन्सार नाकाबाट सामान ल्याउने गरेका थिए । आईसीपी सञ्चालनमा आएपछि उद्योगी व्यवसायीले यही नाकाबाट सामान आयातनिर्यात गर्न थालेकाले भन्सार असुलीमा वृद्धि भएको हो, भण्डारीले भने । यसअघि विराटनगर भन्सारबाट दैनिक दुई सय मालबाहक सवारीसाधन जाँच पास हुन्थे । तर पछिल्लो समय ३ सय सवारीसाधन जाँच पास भएर गन्तव्यसम्म जाने गरेको उनले बताए । विराटनगर भन्सार कार्यालयको साउनमा भन्सार असुली लक्ष्य ३ अर्ब ९८ करोड रहेकोमा ६७ प्रतिशत अर्थात् २ अर्ब ७१ करोड असुली गरेको थियो । यस्तै, भदौमा ४ अर्ब ९७ करोड लक्ष्य रहेकोमा ६६ प्रतिशत अर्थात् ३ अर्ब २८ करोड, असोजमा ४ अर्ब ९७ करोड लक्ष्य रहेकोमा ५० प्रतिशत अर्थात् २ अर्ब ४७ करोड, कात्तिकमा ३ अर्ब ९९ करोड लक्ष्य रहेकोमा ५९ प्रतिशत अर्थात् २ अर्ब ३० करोड भन्सार असुली गरेको भन्सारको तथ्यांक छ । मंसिरमा रहेको ३ अर्ब ९५ करोड लक्ष्यमा ६२ प्रतिशत अर्थात् २ अर्ब ४६ करोड, पुसमा ३ अर्ब ८७ करोड लक्ष्य रहेकोमा ५७ प्रतिशत अर्थात् २ अर्ब १९ करोड माघमा भने ३ अर्ब ६९ करोड भन्सार असुली लक्ष्य रहेकोमा ७६ प्रतिशत अर्थात् २ अर्ब ८२ करोड असुली भएको भण्डारीले जानकारी दिए । माघ मसान्तसम्मको कुल भन्सार असुली लक्ष्य ४९ अर्ब ६४ करोड ६० लाख ४६ हजारको ४० दशमलव १९ प्रतिशत् अर्थात् १९ अर्ब ९५ करोड १६ लाख १४ हजार मात्रै राजस्व असुली भएको भन्सारको तथ्यांक छ । भन्सार असुली दर मुलुकभरि नै कम भएकाले विराटनगर भन्सारको पनि कम असुली देखिएको भण्डारीको भनाइ छ ।"
१५ दिनमा २५ लाख किलो खजुर तेल निर्यात,"पर्सा (कास) भारत निकासी खुला भएको १५ दिनमै वीरगन्ज आईसीपी भन्सार नाकाबाट २५ लाख किलोभन्दा बढी खजुरको प्रशोधित तेल निकासी भएको छ । फागुन १ देखि १५ सम्म यो नाका हुँदै २९ करोड १६ लाख रुपैयाँ बराबरको २५ लाख ६० हजार ४ सय ८६ किलो खजुर तेल भारत निकासी भएको वीरगन्ज भन्सार कार्यालयले जानकारी दिएको छ । भारतले माघ २३ मा खजुरको प्रशोधित तेल आयातमा लगाएको रोक फुकुवा गरेको कार्यालयका सूचना अधिकृत विमल साहले बताए । नेपालबाट यो तेल निकासी भने फागुन १ बाट हुन थालेको हो । यसअघि जनवरी ३ मा यो नाकाबाट खजुरको प्रशोधित तेल भारत निकासी रोकिएको थियो । भारतले आफ्ना मुलुकका खजुर तेल आयातकर्तालाई उक्त वस्तु आयात गर्न लाइसेन्स लिन अनिवार्य गरेपछि नेपालबाट यसको निकासी प्रभावित भएको थियो । गत आवमा निकासी सुरु भएपछि नेपालबाट ठूलो परिमाणमा खजुरे तेल भारत निकासी हुन थालेको थियो । खजुरको तेल वीरगन्ज नाकाबाटै बढी निकासी हुन्छ । भारततर्फ अचानक निकासी रोकिँदा त्यसले यहाँका उद्योगलाई समस्या परेको थियो । पर्सा बारा औद्योगिक करिडोरकै एक दर्जन उद्योगले यो तेल उत्पादन गर्छन् । फागुन १ देखि १५ को अवधिमा यो नाकाबाट सर्वाधिक निकासी हुने वस्तुहरूको सूचीमा खजुर तेल दोस्रो नम्बरमा छ । पहिलो नम्बरमा भटमासको प्रशोधित तेल छ । यस अवधिमा ६५ करोड १९ लाख ६१ हजार रुपैयाँबराबरको ५० लाख ६० हजार ५ सय २८ किलो भटमासको प्रशोधित तेल भारत निकासी भएको छ । ब्राजिल, अर्जेन्टिना, युक्रेन, इन्डानेसियालगायत मुलुकबाट खजुरको कच्चा तेल आयात गरेर प्रशोधन गरी नेपालमा खाद्यान्न तेल उत्पादन गरिन्छ । नेपालमै खपतका लागि यसको आयात गर्दा १० प्रतिशत भन्सार शुल्क र १३ प्रतिशत मूल्य अभिवृद्धि कर लाग्छ । तर भारत निकासी प्रयोजनका लागि ल्याउँदा भने बैंक ग्यारेन्टीमा आयातको सुविधा छ ।"
भेडेटारमा जिपलाइन,सुनसरी (कास) भेडेटारमा साहसिक खेल जिपलाइनको व्यावसायिक सुरुवात गरिएको छ । धरानतर्फको भेडेटार क्षेत्रबाट सुरु हुने जिपलाइन देवीथानमा ल्यान्डिङ हुने गरी सञ्चालनमा ल्याइएको छ ।पर्यटकले करिब ४५ सेकेन्डको अनुभव लिन पाउने जिपलाइनको दूरी ६ सय ५० मिटर छ । वर्ल्ड वाइड ग्रुप नेपाल प्रालिले सञ्चालनमा ल्याएको जिपलाइनको लागत ३ करोड रुपैयाँ रहेको कम्पनीका सञ्चालक केदार थापाले जानकारी दिए । दुई वर्षको अध्ययन र चार महिना लगाएर भौतिक पूर्वाधार निर्माण गरिएको जिपलाइनको टेक अफ र ल्यान्डिङ स्टेसनको उचाइ अन्तर ४३ मिटर छ । साहसिक खेलप्रेमीलाई ध्यानमा राखेर जिपलाइन सुरु गरिएको उनले बताए । जिपलाइन केवलको क्षमता १६ एमएम डायमिटरको छ । यसको क्षमता ११ हजार ३ सय किलो रहेको थापाले बताए । शनिबार प्रदेश १ का मुख्यमन्त्री शेरधन राईले जिपलाइन उद्घाटन गरे । पर्यटकीय स्थल भेडेटारमा जिपलाइन सञ्चालनले प्रदेशको पर्यटन विकासमा सघाउने उनको भनाइ छ । निकट भविष्यमै भेडेटारमा स्काई वाक र केबलकार प्रोजेक्ट पनि थपिने उनले बताए ।
यातना दिने शिक्षिका छाड्न दबाब,"काठमाडौं (कास) जडीबुटीस्थित जागृति एकेडेमीमा अध्ययनरत विद्यार्थीलाई यातना दिने शिक्षिका सीतालक्ष्मी कर्माचार्यलाई रिहा गरिदिन अभिभावकहरूले नै दबाब दिएका छन् । महानगरीय प्रहरी वृत्त बानेश्वरको हिरासतमा रहेकी सामाजिक विषयकी शिक्षिका कर्माचार्यलाई रिहाइ गर्न अभिभावकहरूले दबाब दिएका हुन् । परीक्षामा कम नम्बर ल्याएको भन्दै कर्माचार्यले विद्यालयमा कक्षा ६ का २७ र ७ का ९ जना विद्यार्थीलाई बिहीबार ब्लेडले नाडी चिर्न लगाएकी थिइन् । त्यसको भोलिपल्ट शुक्रबार अभिभावकहरू उजुरी गर्न विद्यालय पुगेका थिए । फागुन २३ गते विद्यार्थीलाई ब्लेडले चिर्न लगाउने शिक्षिका कर्माचार्यलाई विद्यालय व्यवस्थापन समितिको निर्णयअनुसार बर्खास्त गरिएको थियो । शनिबार प्रहरीले कर्माचार्यलाई नियन्त्रणमा लिएर अनुसन्धान गरिरहेको छ । शनिबार पक्राउ परेकी शिक्षिका कर्माचार्य आइतबार र सोमबार पनि सार्वजनिक बिदा भएका कारण अदालतबाट म्याद लिएर उनको अनुसन्धान हुन सकेको छैन । मंगलबार उनलाई अदालतमा उपस्थित गराइने प्रहरीले जानकारी दिएको छ । अनुसन्धानकै क्रममा प्रहरीले यातना भोगेका विद्यार्थीका अभिभावक र एकेडेमीका प्रिन्सिपल राजनकुमार श्रेष्ठलाई वृत्तमा बोलाएर घटनाबारे जानकारी लिएको थियो । वृत्तका डीएसपी दुर्गाराज रेग्मीले प्रहरी हिरासतमा रहेकी शिक्षिकालाई रिहाइ गर्न प्रिन्सिपल र अभिभावकबाटै दबाब आएको बताए । शिक्षिकाले घटनामा माफी मागिसक्नुभएको छ, एक पटकलाई हामी माफी दिन्छौं छोडिदिनुपर्यो भन्दै अभिभावकहरूले उजुरी नै दिन चाहनुभएको छैन, डीएसपी रेग्मीले भने, तर कसुर गर्नेलाई अनुसन्धान नगरी रिहा गर्ने भन्ने कुरा नै हुँदैन । शिक्षिकाविरुद्ध विद्यालय र अभिभावकका तर्फबाट जाहेरी नपरे पनि बालबालिकासम्बन्धी ऐन२०७५ अनुसार मुद्दा दायर गरिने उनले बताए । सो ऐनको परिच्छेद ८ को दफा ६६ मा बालबालिकालाई विद्यालयमा कुनै किसिमको यातना, धम्की वा त्रास दिन नपाइने उल्लेख छ ।"
गण्डकी विश्वविद्यालय चालु वर्षबाटै,"काठमाडौं (कास) गण्डकी विश्वविद्यालय चालु वर्षबाटै सञ्चालनमा आउने भएको छ । विश्वविद्यालयका नवनियुक्त कुलपति प्राध्यापक गणेशमान गुरुङले ऐनमा व्यवस्था भएअनुसार तत्काल न्यासिक परिषद् (बोर्ड अफ ट्रस्टिज) गठन गर्ने बताएका छन् । परिषद्ले विश्वविद्यालयको जग्गा प्राप्ति गर्ने र ६ महिनाभित्र पठनपाठन सुरु गर्ने तयारी छ, कुलपति गुरुङले भने, उपकुलपति, रजिस्ट्रार र डिनहरूको नियुक्ति प्रक्रिया अघि बढिसकेको छ । उनी गण्डकी प्रदेश सरकारबाट फागुन पहिलो साता नियुक्त भएका थिए । संघीय सरकार मातहतका विश्वविद्यालयमा कुलपति प्रधानमन्त्री र सहकुलपति शिक्षामन्त्री रहने व्यवस्था छ भने कार्यकारीका रूपमा उपकुलपतिको व्यवस्था छ । गण्डकी प्रदेश सरकारले न्यासिक परिषद्अन्तर्गत कुलपति रहने गरी गण्डकी विश्वविद्यालय गठन गरेको हो । विश्वविद्यालय स्थापनाका निम्ति सरकारले चालु वर्ष २०७६७७ मा ९ करोड रुपैयाँ विनियोजन गरेको छ । विश्वविद्यालय स्थापनाका निम्ति पोखरा३२ स्यालटारमा ७ सय ५० रोपनी र तनहुँको बेलचौतारामा ८ सय रोपनी जग्गा प्राप्तिको प्रक्रिया अघि बढाइएको छ । तत्काल पोखरामै विश्वविद्यालयको कार्यालय स्थापना गर्दै छु, उनले भने, आईटी विषयको पाठ्यक्रम निर्माणसँगै सम्बन्धित विषय पढेका जनशक्ति खपत गर्ने निकाय, उद्योग, कम्पनीसँग सम्झौता गर्ने प्रक्रियासमेत अघि सारिएको छ । तत्कालै विज्ञान प्रविधि व्यवस्थापन विषय सञ्चालन गर्ने तयारी छ । प्रारम्भिक चरणमा शिक्षक, कर्मचारी व्यवस्थापन कार्य प्राथमिकतामा रहेको उनले जनाए । गण्डकी प्रदेश पर्यटनको उत्कृष्ट गन्तव्य भएकाले विश्वविद्यालयले विज्ञान प्रविधिका साथसाथै पर्यटन समाजशास्त्र, अतिथि सत्कार, हाइड्रोपावर जस्ता विषयलाई प्राथमिकतामा राखेको उनको भनाइ छ । विश्वविद्यालयलाई राजनीतिक हस्तक्षेपमुक्त राख्नकै निम्ति बोर्ड अफ ट्रस्टिजको व्यवस्था भएको उनले दाबी गरे । राजनीतिक प्रभाव रहने छैन, उनले भने, विश्वविद्यालयमा शिक्षक, कर्मचारी, विद्यार्थी युनियन केही हुँदैन । गण्डकी विश्वविद्यालय ऐन, २०७६ अनुसार विश्वविद्यालयको सर्वोच्च निकायका रूपमा २३ सदस्यीय न्यासिक परिषद् रहन्छ । परिषद् सदस्यमा कुलपति, प्रदेश सचिव, प्राज्ञिक, समाजसेवी, दाता, उद्योगी, व्यवसायी, बढीमा पाँच जना गैरआवासीय नेपालीसमेत रहनेछन् । कुलपतिले अध्यक्षता गर्ने परिषद्को बैठकले सदस्यमध्येबाट अध्यक्ष चयन गर्नेछ । पदाधिकारीमा अध्यक्ष, कुलपति, उपकुलपति, रजिस्ट्रार र डिन रहने व्यवस्था छ । विश्वविद्यालयको कार्यकारी परिषद्को संयोजकमा कुलपति रहने ऐनमा छ ।"
थ्रीस्टारको फागु संयोग,"थ्रीस्टार हालै सताक्षी गोल्डकप र सुदूरपश्चिम खप्तड गोल्डकपमा उपविजेता हुँदै आहारारा खेल्न पोखरा आएको हो । १३ वर्षअघि थ्रीस्टारले फागु पूर्णिमाकै दिन पाँचौं आहा गोल्डकपको फाइनल खेलेको थियो । त्यति बेला मनाङ मर्स्याङ्दीलाई पेनाल्टी सुटआउटमा हराएर थ्रीस्टारले उपाधि उचालेको थियो । १८ औं आहाराराको क्वाटरफाइनलमा पनि थ्रीस्टारले फागु पूर्णिमाकै दिन जित रचेको हो ।गान्तोकका प्रशिक्षक मायाल डोक लेप्चाले पहिलो हाफमा खेलाडीले केही अवसर सिर्जना गरे पनि फिनिसिङ दिन नसकेको प्रतिक्रिया दिए । थ्रीस्टारका प्रशिक्षक मेघराज केसीले आफ्नो टिममा ९ युवा खेलाडी भएको बताए । प्रतिद्वन्द्वी टिम कस्तो छ भन्ने हामीलाई थाहा थिएन, उनले भने, ५०५० को म्याच हुँदा अवसर सिर्जना हुन सकेन । उनले युवा जोसले भरिएको टिमले मिहिनेत गरिरहेको र सेमिफाइनलमा नेपाल पुलिससँगको भेट निकै महत्त्वपूर्ण हुने बताए ।नेपाल पुलिसले आयोजक सहारालाई पेनाल्टी सुटआउटमा पराजित गर्दै अन्तिम चारमा स्थान बनाएको थियो । मंगलबार आर्मी र संकटाबीच अन्तिम क्वाटरफाइनल हुनेछ ।"
टोटेनहमलाई सच्चिने मौका,भ्यालेन्सियाएटलान्टाम्याड्रिड भ्यालेन्सियाले युरोपेली च्याम्पियन्स लिगमा आफ्नो चुनौती कायम राख्ने हो भने मंगलबार कडा संघर्ष गर्नुपर्नेछ । शुक्रबार घरेलु लिगमा अल्भेसबाट बराबरीमा रोकिएपछि टोलीको अर्को सिजन यो प्रतियोगिता खेल्ने सम्भावना पनि कमजोर बनेको छ । अल्बर्टो क्लेडेसको टिमले मंगलबार एटलान्टाको आतिथ्यता गर्नेछ र अन्तिम १६ को पहिलो लेगमा ४१ ले पछाडि परेको स्थिति उल्टाउने प्रयास गर्नेछ । भ्यालेन्सिया पछिल्ला ७ खेलमध्ये एकमा मात्र विजयी रहेको थियो ।
सुदूरपश्चिम११ सेमिफाइनलमा,(सर्लाही)  सुदूरपश्चिम११ सोमबार वाग्मतीमा जारी चौथो राजर्षि जनक कप फुटबल प्रतियोगिताको सेमिफाइनलमा पुगेको छ । सोमवारको खेलमा सुदूरपश्चिमले एनआरटी क्लबलाई २१ गोलले पराजित गरेको हो । प्रतिस्पर्धात्मक खेलको ११ औं मिनेटमा सुदूरपश्चिमको तर्फबाट पहिलो गोल भयो । सुदूरका विक्रमसिंह ठकुरीको पासमा विकास लामाले गोल गर्दै टोलीलाई अग्रता दिलाए । अग्रता लिएपछि दर्शकसमेत सुदूरपश्चिमको पक्षमा लागेका थिए । बराबरी गर्न आक्रामक बनेका एनआरटीले गोलका लगि झन्डै आधा घण्टा कुर्नुपर्यो । खेलको ४२ औं मिनेटमा एनआरटीले खेलमा बराबरीमा ल्यायो । एनआरटीका प्रकाश बुढाथोकीको पासमा दर्शन गुरुङले गोल गरेपछि टोली खेलमा फर्कन सफल भयो । पहिलो हाफको बराबरीपछि दुवै टिम रणनीति परिवर्तन गर्दै आक्रामक रूपमा प्रस्तुत भए । ५३ औं मिनेटमा सुदूरपश्चिमका फिलिप तामाङको प्रहार विपक्षी खेलाडीले रोक्ने मौकै पाएनन् । एनआरटीका गोलकिपरसमेत अल्मलिए । २१ ले अघि बढेको सुदूरपश्चिमले आक्रामक खेललाई निरन्तरता दियो । खेलमा फर्कने मौका पाए पनि एनआरटीलेगोल थप्न सकेन । पटकपटकको प्रहार सुदूरपश्चिमका खेलाडीले रोकेका थिए । म्यान अफ द म्याच फिलिप तामाङ भए । उनले १० हजार रुपैयाँ प्राप्त गरे । मंगलबार आयोजक वाग्मती नगरपालिका र कञ्चनजंघा फुटबल क्लब सिक्किमबीच प्रतिस्पर्धा हुनेछ ।
विपना च्याम्पियन,"(काठमाडौं)  राष्ट्रिय टोलीकी विपना ब्लोनले पशुपति रोड क्यारियर (पीआरसी) खुला स्क्वास च्याम्पियनसिपमा महिलातर्फ विजेता भएकी छन् । ललितपुरको सातदोबाटोस्थित स्क्वास कोर्टमा जारी प्रतियोगितामा सोमबार विपनाले अस्मिता नगरकोटीलाई ३० को सेटमा पराजित गरिन् । महिलातर्फ सहभागी ६ खेलाडीलाई राउन्ड रोबिन लिगमा खेलाइएको छ । जहाँ विपनाले शतप्रतिशत जित निकाल्दै उपाधि जितेकी हुन् । उनले आइतबार चौथो चरणमा भावना सुनुवारलाई हराएकी थिइन् । ५ खेलबाट उनले १५ अंक भएको छ । अन्य खेलमा भावनाले सपना ब्लोनलाई ३० को सेटमा पराजित गरिन् । स्वस्थानी श्रेष्ठले सपनालाई नै ३० ले हराइन् । नेपाल नम्बर एक कृष्णा थापाले अस्मिता नगरकोटीलाई पराजित गरिन् । पुरुषतफै नेपाल नम्बर एक अरहान्त केशर सिंह र अमृत थापामगरले फाइनल सुरक्षित गरेका छन् । सोमबार नवनिर्मित सेन्ट्रल कोर्टमा खेलाइएको खेलमा अरहान्तले ब्रिटिस आर्मीका स्टिभ फ्रान्सिसलाई ३० को सेटमा पराजित गरे । उनले ११४, ११५, ११९ को सहज जित निकालेका हुन् । अमृतले पनि ब्रिटिस आर्मीकै निक म्याकग्राथलाई ३१ को सेटमा पराजित गरे । सुरुआती दुई सेट ११७, ११८ ले आफ्नो पक्षमा उनले तेस्रो सेट १११३ ले गुमाए । तर चौथो सेटमा ११६ को आफ्नो पक्षमा पारेका उनी उपाधि नजिक पुगे । मास्टर्स ओपनमा नेपालका राजेन्द्र शाक्यले स्टिभ फ्रान्सिसलाई ३० को सेटमा हराउँदै फाइनल तय गरे । पुरुष खुलातर्फ पराजित स्टिभले दिनमा दोस्रो हार बेहोर्नेक्रममा राजेन्द्रसँग ११९, ११३, ११८ को सेटमा खेल गुमाए । दोस्रो सेमिफाइनलमा प्रज्वल प्रधानले सुदीपबहादुर सिंहलाई ३१ को सेटमा पराजित गरे । पहिलो सेट ११६ ले जितेका प्रज्वलले दोस्रो सेट ५११ ले गुमाए । पछिल्ला दुई सेटमा ११७, ११३ को नतिजासहित उनले पुनरागमन जित पाएका हुन् । फाइनल खेल मंगलबार हुनेछ ।"
बालविकास विजेता,"काठमाडौं (कास) आयोजक बालविकास बोर्डिङले प्रथम बालविकास राष्ट्रव्यापी अन्तरस्कुल कुङफुको ट्रफी जितेको छ । थाउलोमा १० र सान्डामा ७ गरी १७ स्वर्ण जित्दै बालविकास टिम च्याम्पियन बन्यो । दोस्रो भएको भ्याली पब्लिकले ८ स्वर्ण तथा तेस्रो भएको मकवानपुरको सनराइज स्कुलले ७ स्वर्ण जितेका थिए । छात्रमा बालविकासका रूपेश खतिवडा र छात्रामा कौशलकी सिर्जना तामाङ उत्कृष्ट खेलाडी भएका छन् । बूढानीलकण्ठस्थित आयोजककै हातामा भएको प्रतियोगिताअन्तर्गत छात्र ६०६५ केजीमा पिचल्यान्डका तेजबहादुर मगर, ७० केजीमाथि बालविकासका रुपेश खतिवडा, ५५६० केजीमा बालविकासका समराज गुरुङ, २५३० केजीमा बालविकासका सौगात चन्द, ३०३५ केजीमा भद्रकालीका दीपु खरेल, ३५४० केजीमा बालविकासका पवन विष्ट, ४५५० केजीमा भ्याली पब्लिकका लक्ष्मण परियार र ५०५५ केजीमा भद्रकालीका इमानसिंह थापाले स्वर्ण जितेका थिए । छात्रातर्फ ५०५५ केजीमा भ्याली पब्लिककी सोनाम वाङमो लामा, ५५६० केजीमा ज्ञानकुमारीकी सनीता दुमी राई, २०२५ केजीमा भ्यालीकी सक्रिय मगर, ३०३५ केजीमा सेबकी भीमलक्ष्मी भ्लोन, २५३० केजीमा संस्कारकी स्मृति थापामगर र ४५५० केजीमा बालविकासकी सपना शाहीले स्वर्ण हात पारे । विजेतालाई बूढानीलकण्ठका मेयर उद्धवप्रसाद खरेल, वडाध्यक्ष बालकृष्ण श्रेष्ठ, बाल विकासका अध्यक्ष शंकरदास श्रेष्ठ र प्रिन्सिपल महेशकुमार श्रेष्ठलगायतले पुरस्कृत गरे ।"
रेडनलाई उपाधि,"काठमाडौं (कास) रेडन कलेजले प्रथम गाइडेन्स अन्तरकलेज फुटसलको उपाधि जितेको छ । गाइडेन्स एजुकेसन एन्ड भिसा सर्भिसद्वारा आयोजित प्रतियोगिताको फाइनलमा रेडनले एमआरएम कलेजलाई ३१ ले हरायो । रेडनका राजु रिमालले २ र रजिन पाण्डेले १ गोल गरे । एमआरएमका उपेन्द्र राईले १ गोल फर्काए । एमआरएमका उपेन्द्र राई उत्कृष्ट खेलाडी र रेडनका आशिष डंगोल उत्कृष्ट गोलरक्षक चुनिए ।१० गोल गरेका जेभियरका रोनिश श्रेष्ठ सर्वाधिक गोलकर्ता बने । विजेतालाई प्रदेश सांसद् वसन्त मानन्धर, एन्फाका लिग निर्देशक सन्जिव मिश्रले पुरस्कृत गरे ।"
विकी र रोशनी उत्कृष्ट,"काठमाडौं (कास) नामीले पाँचौं मल्पी कप ए लेभल अन्तरकलेज थ्री बाइ थ्री बास्केटबलको ब्वाइजगर्ल्स दुवैमा उपाधि जितेको छ । ब्वाइज फाइनलमा नामीले आयोजक मल्पीलाई १२५ स्कोरले हराउँदा नामीका आङफुर्वा शेर्पाले ५, विकी ऐडी क्षेत्रीले ४ र मिङमार लामाले ३ स्कोर जोडे । ब्वाइजमा नामी नयाँ च्याम्पियन हो । अघिल्ला चारै संस्करण आयोजक मल्पीले जितेको थियो । गर्ल्सको उपाधि भिडन्तमा डिफेन्डिङ च्याम्पियन नामीले आयोजक मल्पीलाई नै १०३ ले हराउदै उपाधि रक्षा गर्यो । नामीका सुलक्ष्या गुरुङले ५, रोशनी पोखरेलले ४ र पासाङ छोटिन शेर्पाले १ स्कोर गरे । मल्पी पहिलोदेखि तेस्रो संस्करणको विजेता हो । विजेता र उपविजेता चारै टोलीका प्रशिक्षक राष्ट्रिय बास्केटबल खेलाडी रविन खत्री हुन् । ब्वाइजमा नामीका विकी ऐडी क्षेत्री र गर्ल्समा नामीकै रोशनी पोखरेल मोस्ट भ्यालुएबल प्लेयर (तस्बिरमा) घोषित भए । मल्पीका आयुश लामा र श्रेया शाही सर्वाधिक स्कोरकर्ता बने ।"
म्यानचेस्टर भनेकै रेड,युभेन्ट्स शीर्षमामिलान युभेन्ट्सले इटालीको सिरी ए मा आइतबार इन्टर मिलानलाई २० ले हरायो र फेरि लिगतालिकाको शीर्षस्थान हात र्पायो । कोरोना भाइरस फैलिन सक्ने डरका कारण खेल युभेन्ट्सको दर्शकविहीन रंगशालामा भएको थियो । एलिनाज स्टेडियममा प्राप्त जितपछि युभेन्ट्सले तालिकाका १ अंकको अग्रता लिएको हो । टोलीको ६३ अंक छ भने लाजियो १ अंकको दूरीमा दोस्रो स्थानमा छ । युभेन्ट्सको जितमा आरोन राम्सी र पाउलो डिबालाले गोल गरे । इन्टर ५४ अंकमा तेस्रो स्थानमा छ । द गार्डियन
ताप्लेजुङ सेमिफाइनलमा,काँकडभिट्टा (कास) साबिक विजेता कर्णसिं सोनम फुटबल क्लब ताप्लेजुङ सोमबार सुखानी सहिद स्मृति गोल्डकप फुटबलको सेमिफाइनलमा पुगेको छ । माउन्ट एभरेस्ट स्पोर्टिङ फुटबल क्लब सुनसरीलाई २० ले पराजित गर्दै सोनम अन्तिम चारमा पुगेको हो । दुवै गोल वुमन अफ द म्याच सुष्मा खातीले गरिन् । मंगलबार कन्काई नगरले लेटाङ फुटबल क्लबसँग सेमिफाइनल खेल्नेछ ।
शशिन र दीपेश च्याम्पियन,"काठमाडौं (कास) ललितपुरका शशिन डंगोल र दीपेश शाक्यको जोडी सोमबार दसौं खुला बबिन स्मृति ब्याडमिन्टन प्रतियोगितामा च्याम्पियन भएको छ । सोमबार योङस्टार क्लबका शशिन र दीपेशको जोडीले आयोजक किङकम क्लबका विकासचन्द्र राई र यम रानालाई २११८, ११२१, २११८ ले हराए । विजेताले ४० हजार र उपविजेताले २५ हजार रुपैयाँ प्राप्त गरे । योङस्टार क्लबका सुमन शाक्य र सनिल शाक्यको जोडी तेस्रो भयो । उनीहरूले १५ हजार पाए । भेटान्स डबल्सतर्फ एभरेस्ट ब्याडमिन्टन क्लबका डीबी लामा र नारायण श्रेष्ठ विजेता भए । उनीहरूले पेप्सी क्लबका कृष्णराम थापा र सुरेन्द्र कटुवालाको जोडीलाई हराए । वाणगंगा क्लबका देवेन्द्र दुलाल र खेमराज भट्टको जोडी तेस्रो भयो । विजेताले नगद पुरस्कार पाए ।"
मीराको सम्मानमा रंगशाला,"भोजपुर (कास) चर्चित अल्ट्रा धाविका मीरा राईको सम्मानमा पौवादुङमा गाउँपालिकाको केन्द्र च्याङ्ग्रेमा क्षेत्रीयस्तरको मीरा राई रंगशाला निर्माण भइरहेको छ । जिल्लाभित्रै दक्ष खेलाडी उत्पादन र क्षेत्रीयस्तरका प्रतियोगिता गर्ने उद्देश्यले करिब ३५ रोपनी निजी तथा सरकारी जग्गामा बहुउद्देश्यीय रंगशाला बनिरहेको हो ।गाउँपालिकाको ५५ लाख र प्रदेश सरकारको १ करोड ३५ लाख गरी रंगशालाको करिब २ करोड लागत रहेको गाउँपालिकाले जनाएको छ । यो बजेटले नपुग्ने भएकाले प्रदेश सरकार, संघीय सरकार र दातृ निकायलाई सहयोग मागिएको गाउँपालिका प्रमुख किरण राईले बताए । रंगशालाको कटिङ, फिलिङ, ग्राभेलिङको काम भइसकेको छ । अन्तर्राष्ट्रिय मापदण्डअनुसार ९० मिटर लम्बाइ र ४५ मिटर चौडाइको रंगशाला बन्ने गाउँपालिकाले जनाएको छ । रंगशालाका लागि गाउँपालिकाले ५६ करोड लागतसहितको विस्तृत परियोजना प्रतिवेदन तयार पारेको थियो । रंगशालामा विशेषगरी फुटबल, एथलेटिक्स, भलिबल खेल्न मिल्ने गरी डिजाइन गरिएको जनाइएको छ ।"
मनकामनालाई उपाधि,"काठमाडौं (कास) मनकामना स्कुलले प्रथम अन्तरस्कुल मेयर कप छात्र फुटसलको उपाधि जितेको छ । आरुबारी युवा क्लबद्वारा आयोजित स्पर्धाको फाइनलमा मनकामनाले सांग्रिला पब्लिक स्कुललाई सडनडेथमा हरायो । निर्धारित समय ११ भएपछि निर्णय पेनाल्टी सुटआउटबाट भएको थियो । सांग्रिलाका राहुल तामाङ उत्कृष्ट खेलाडी भए । साम्गेल लामा सर्वाधिक गोलकर्ता, मनकामनाका कौशल लोहनी गोलरक्षक, अंकित केसी डिफेन्स र सुमन लामा प्रशिक्षकमा उत्कृष्ट चुनिए ।"

शीर्षक,विवरण
"बाहिर चेतावनी, भित्र हिमचिम","ॅमाफियागिरी विरुद्ध सत्याग्रहडा गोविन्द केसीले मेडिकल कलेजको माफियागिरी विरुद्ध सत्याग्रह गर्दै आएका छन् । २५ दिनदेखि १९ औं आमरण अनशनमा रहेका उनका माग मेडिकल कलेज सञ्चालक र शुल्क विवादसँग पनि सम्बन्धित छ । शुल्क विवाद हुँदा उनले पटकपटक विज्ञप्ति जारी गरी खबरदारी गरेका थिए । २०७६ फागुन ७ गतेको विज्ञप्तिमा उनले करोडौं बढी असुल्ने मेडिकल कलेज सञ्चालकलाई राज्यले संरक्षण गर्ने गरेको बताएका थिए । शुल्क फिर्तासहित ती कलेजलाई सम्बन्धन खारेजीसम्मको कारबाही गर्नुपर्ने उनको माग थियो । आर्थिक अपराध भइरहँदा पनि बेवास्ता गर्ने आयोगका अध्यक्ष तथा प्रधानमन्त्री र उपाध्यक्षको नैतिकता र कार्यक्षमतामाथि पुनः प्रश्न उठेको उनको भनाइ छ । प्रधानमन्त्रीलगायत सत्तारूढ दलका नेताहरूसँगको सम्बन्धका कारण आर्थिक शोषणा गर्ने मेडिकल कलेज सञ्चालकलाई कानुनी दायरामा नल्याइएको डा केसीको तर्क छ । कर्णाली स्वास्थ्य विज्ञान प्रतिष्ठानमा तत्काल एमबीबीएसलगायतका कार्यक्रम सञ्चालन गर्ने, गेटा मेडिकल कलेज र राप्ती स्वास्थ्य विज्ञान प्रतिष्ठानमा पनि पठनपाठन थाल्ने, गण्डकी र प्रदेश २ तथा डोटी वा डडेल्धुरा, उदयपुरइलाम वा पाँचथरमा सरकारी मेडिकल कलेज खोल्ने माग पनि निजी मेडिकल कलेज संञ्चालकको प्रभावमा परेर सरकारले पूरा नगरेको डा केसीका पक्षधरले टिप्पणी गर्ने गरेका छन् । दूरदराजमा मेडिकल शिक्षा पढाइ हुन थालेपछि निजी मेडिकल कलेजको व्यापार घट्छ, केसी तर्फका वार्ता टोलीका संयोजक डा जीवन क्षेत्रीले भने, तर यी ठाउँमा सरकारी मेडिकल खुले निजी मेडिकल कलेजको बढी शुल्क असुल्नेलगायतका मनपरी पनि रोकिन्छन् । उनका अनुसार दुर्गम क्षेत्रमा मेडिकल कलेज खुल्दा विद्यार्थीले आफ्नै गाउँठाउँमा चिकित्सा शिक्षा अध्ययन गर्न पाउँछन् भने सर्वसाधारणको पनि गुणस्तरीय स्वास्थ्य सेवामा पहुँच स्वतः बढ्छ । सार्वजनिक मेडिकल कलेजले ७५ प्रतिशत विद्यार्थीलाई छात्रवृत्ति उपलब्ध गराउनुपर्छ । यसबाट विपन्न, गरिबका छोराछोरीको पनि डाक्टर बन्ने सपना पूरा हुन्छ ।डा केसीकी सहयोगी डा तोसिमा कार्कीले जारी सत्याग्रह माफियातन्त्रविरुद्ध नै भएको जिकिर गरिन् । चिकित्सा शिक्षा केन्द्रमा मात्रै होइन, मध्यम वर्ग र न्यून वर्गमा पनि पुग्नुपर्छ, उनले भनिन्, सरकारी मेडिकल कलेजको संख्या थपिए निजी मेडिकल कलेजको धन्दा बन्द हुन्छ । सरकार सस्तोमा उपचार र चिकित्सा शिक्षा पाइने सरकारी मेडिकल कलेज दुर्गममा खोल्न चाहँदैन । सरकारले नै निजी मेडिकल कलेज खोल्न चाहेको छ । निजी मेडिकल कलेज भष्टाचारको उद्योगजस्तो भएको डा कार्कीले टिप्पणी गरिन् । सबैले यिनैबाट फाइदा लिएका छन्, यिनैका सञ्चालकलाई पोस्ने काम हुन्छ, उनले भनिन्, यसकारण पनि सरकारकै इसारामा सम्पत्ति शुद्धीकरण अनुसन्धान विभागले निजी मेडिकल सञ्चालकमाथीको अनुसन्धानलाई आलटाल गरिरहेको छ ।"
अब स्वदेश फर्कन सहज,"(काठमाडौं)  नियमित उडान भएपछि खाडीका मुलुक तथा मलेसियाबाट घर फर्कने नेपालीलाई सहज भएको छ । हवाई उडान नियमित भएपछि त्यहाँस्थित नेपाली दूतावासले स्वदेश फिर्न चाहने नेपाली श्रमिकले अनुमति लिनुपर्ने व्यवस्था हटाएको छ ।प्रमुख गन्तव्यस्थित नेपाली दूतावासहरूका अनुसार कोभिड१९ को संक्रमण बढ्नुपूर्व जसरी नै सामान्य अवस्थामा स्वदेश फिर्न सक्ने वातावरण बनेको हो । हामीले नामावली प्रकाशन बन्द गरिसक्यौं । अब स्वदेश फिर्न चाहनेले दूतावासमा नाम दर्ता गर्ने र अनुमति लिनैपर्ने बाध्यता छैन, संयुक्त अरब इमिरेट्स (यूएई) का लागि नेपाली राजदूत कृष्णप्रसाद ढकालले फोनमा कान्तिपुरसँग भने, पहिलाजस्तो जान पाइएन भन्ने अवस्था अहिले छैन ।कोरोनाले यूएईको सेवा क्षेत्रलाई ठूलो असर परेको थियो । रोजगार गुमाएर स्वदेश फिर्न सक्ने नेपालीको चाप थेग्न दूतावासलाई निकै कठिन परेको थियो । यूएईमा मात्रै झन्डै ५० हजार जनाले घर फिर्तीका लागि नाम दर्ता गराएका थिए । असोज २० सम्म यूएईबाट २७ हजार ४ सय ३८ जना स्वदेश फिरेका छन् । यसरी फिर्नेमा झन्डै १० प्रतिशत महिला रहेको दूतावासले जनाएको छ ।अब जरिवाना तिर्न नसकेर रोकिएकाहरूका केस मात्रै दूतावासले हेर्नुपरेको छ, राजदूत ढकालले भने, जरिवाना तिर्न नसकेर विमानस्थलबाट फर्कनुपरेकाको जरिवाना मिनाहा गर्नका लागि यूएई सरकारसँग समन्वय भइरहेको छ । बुधबार दूतावासले १५ जनाको ओभरस्टेबापत लागेको ६० हजार दिराम (झन्डै १८ लाख रुपैयाँ) जरिवाना मिनाहा गरेको थियो ।कतारका लागि नेपाली राजदूत नारदनाथ भारद्वाजले घर जान पाइएन भनेर श्रमिकहरू दूतावासमा आउन छाडेको बताए । कतारबाट स्वदेश फिर्नका लागि नाम दर्ता गरेका २४ हजारमध्ये १४ हजार ४ सय ७८ जना स्वदेश आइसकेका छन् । कतारबाट यसरी फिर्नेमा ४ सय ६८ जना महिला छन् । अहिले हामीले कन्सुलर सेवामा केन्द्रित गर्न पाएका छौं । तलब नपाएका केसहरू हेर्न थालेका छौं । पहिलाजस्तो दिनरात स्वदेश फिर्न चाहने नेपालीको पहिचान गर्नु परेन । प्राथमिकताका आधारमा छुटाउनुपरेन, उनले भने, नियमित उडानमा पनि स्वदेश फिर्नेको चाप छैन ।उनका अनुसार टिकटको अभावमा स्वदेश फिर्नबाट कोही वञ्चित छैन । नेपाली दूतावास, नेपाली व्यवसायी र गैरआवासीय नेपाली संघ मिलेर संयुक्त रूपमा २७ लाख रुपैयाँ बराबरको कोष बनाएका थियौं । टिकट जुटाउन नसक्नेलाई यही कोषबाट टिकट दिने योजना थियो । यो कोषबाट धेरैलाई टिकट नै दिनुपरेन, उनले भने, हामीसँग अझै कोषमा रकम छ । वैदेशिक कल्याणकारी कोषलाई प्रयोग गर्नु परेन । कल्याणकारी कोष प्रयोग निकै झन्झटिलो थियो । उताबाट पनि कार्यविधिलाई सहज बनाएर पठाएन । हामीले पनि यसबारे धेरै चासो राखेनौं ।मलेसियाका लागि नेपाली राजदूत उदयराज पाण्डेले स्वदेश फिर्नेको चाप स्वाट्टै घटेको बताए । अहिले पर्याप्त उडान छ । कतिपय उडानले त यात्रु नपाएर तालिका नै सार्नु परेको छ । स्वदेश गइसकेपछि फेरि आउन निश्चित छैन । घर जानैपर्ने मात्रै जान चाहेको देखिन्छ, उनले भने, घर जान पाइएन भन्ने गुनासो दूतावासमा आउने गरेको छैन, बरु कम्पनीले एक्जिट मेमो ननिकालिदिएको वा ढिलो गरेको गुनासो आउँछन् । त्यो हामीले सल्टाइदिन्छौं । मलेसियामा घर फिर्नका लागि दूतावासमा आवेदन दिने १७ हजारमध्ये १३ हजार ६ सय ५९ जना स्वदेश आइसकेका छन् । यसरी फिर्नेमा झन्डै ५ सय जना महिला छन् । साउदीका लागि नेपाली राजदूत महेन्द्रसिंह राजपुतले स्वदेश फिर्ने प्रक्रियामा देखिएको जटिलता हटेको बताए । नियमित उडान हुनासाथ स्वदेश फिर्ने प्रक्रियामा सामान्य अवस्था भइदियो । त्यत्रो कोलाहाल एकाएक हट्यो । अहिले कसैको गुनासो छैन । हामीले पनि नाम निकाल्ने काम बन्द गर्यौं, उनले भने । साउदीबाट स्वदेश फिर्नका लागि झन्डै २१ हजार जनाले नाम दर्ता गराएका थिए । त्यसमध्ये १५ हजार २ सय ९८ जना आइसकेका छन् । नियमित उडान भइदिएपछि हामी घर जान पाइन्छ भन्ने विश्वास पलाएको छ । त्यो भएपछि कुनै दबाब दूतावासमा नआउने रहेछ, उनले भने ।"
"न्यायाधीशको तर्क : १ हजार दिने सहमति रहेछ, कसरी बलात्कार ?","(मोरङकाठमाडौं)  रकमको लेनदेनको मौखिक सहमतिपछि करणी (कानुनी भाषामा शारीरिक सम्पर्क) भएको देखिएको भन्दै जिल्ला अदालत मोरङले बलात्कारका आरोपितलाई एक लाख रुपैयाँ धरौटीमा छाडेको छ । जिल्ला न्यायाधीश राजकुमार कोइरालाको इजलासले आरोपित काजी भनिने काजीमान श्रेष्ठलाई धरौटीमा रिहा गरेको हो । आदेशमा मुलुकी फौजदारी कार्यविधि संहिता ऐनको तत्काल कसुरदार नदेखिएको अवस्थामा प्रयोग हुने दफा उद्धृत गरिएको छ । सिजुवा सांकेतिक नाम दिइएकी विवाहित दलित युवती गत भदौ २३ गते घरनजिकै घाँस काट्न गएकी थिइन् । सिजुवाको जाहेरीअनुसार छिमेकी काजीमान श्रेष्ठले उनलाई घरदेखि टाढा एकान्त बाँसघारीमा लुकेर ढुकेर बसेका रहेछन् । काजीमानले उनलाई बोलाए । उनले वास्ता गरिनन् । काजीमानले पछ्याए । पछाडिबाट मलाई समाती तानेर बाँसघारीमा लगे, जाहेरीमा पीडित युवतीले भनेकी छन्, बोलेमा काटेर मारिदिन्छु भनी डरधम्की देखाए । त्यसपछि आफूमाथि जबर्जस्ती करणी भएको पीडितको जाहेरीमा उल्लेख छ । काजीमानको दाबी ठीक उल्टो छ । उनले सिजुवा र आफू छिमेकी रहेको बताउँदै पहिलेदेखि उनले आफूलाई पछ्याइरहेको दाबी गरेका छन् । घटनाका दिन आफूसँग हजार रुपैयाँ मागेको र आफूले दिन इन्कार गरेको काजीमानको दाबी छ । करणी (यौनसम्पर्क) गर्न दिन्छु भनेकाले मैले खेतनजिकैको बाँसघारीमा दुवैको मञ्जुरीमा करणी गरेको हुँ, काजीमानले प्रहरीमा गरेको बयान जिल्ला अदालतमा पनि दोहोर्याएका छन् । अदालतमा उनले घटना स्विकार्दै सहमतिमा सम्पर्क भएको दाबी गरेका छन् । जिल्ला अदालतको आदेशमा पीडितले हजार रुपैयाँ मागेको र त्यसबापत यौनसम्पर्क गर्न दिन्छु भनेकाले दुवै जनाको सहमतिमा खेतनजिकैको बाँसघारीमा सम्पर्क गरेको भन्ने काजीमानको दाबीलाई न्यायाधीश कोइरालाले महत्त्वका साथ उद्धृत गरेका छन् । सिजुवाले मसँग पैसा माग्न आइनन्, मैले वास्ता गरिनँ, काजीमानले बयानमा भनेका छन्, प्रहरी टोलीले मलाई घरबाट पक्राउ गरी ल्याएको हो । मोरङको रतुवामाईमा उक्त घटना भएको हो । पीडितका पतिका अनुसार त्यो दिन राति खाना खाएर सुत्न जाँदा श्रीमतीले काजीमानले जबर्जस्ती गरेको भनी घटनाबारे बताएपछि भोलिपल्ट स्थानीय अगुवाको सहयोगमा उनीहरूले प्रहरीले उजुरी दिएका हुन् । जाहेरीमा घाँस काट्न जाँदा जबर्जस्ती तानी पक्रेर बोलिस्, कराइस् भने मारिदिन्छु भनी डर देखाई लडाएर जबर्जस्ती गरेको उल्लेख छ । जिल्ला न्यायाधीश राजकुमार कोइरालाको इजलासले तीनवटा आधार देखाएर आरोपित काजीमानलाई एक लाख रुपैयाँ धरौटीमा छाडिदियो । घटनास्थलमा जबर्जस्ती गरेको कुनै संकेत नदेखिएको आदेशमा उल्लेख छ । घटनास्थल मुचुल्कालाई उद्धृत गर्दै आदेशमा भनिएको छ, झारपात माडिएको वा जबर्जस्ती कुनै कार्य भएको संकेत चिह्न नदेखिएको । जबकि काजीमानले मार्ने धम्की दिएकाले आफू डराएको पीडितको जाहेरीमा उल्लेख छ । न्यायाधीशले आदेशमा त्यो पाटोको विवेचना गरेका छैनन् । न्यायाधीश कोइरालाले मुद्दाका आरोपित काजीमानको भनाइलाई महत्त्व दिएका छन् । काजीमानको बयान उद्धृत गर्दै आदेशमा जाहरीवाला (सिजुवा) ले हजार रुपैयाँ मागेकोमा दिन्न भन्दा करणी गर्न दिन्छु, भरेभोलि पैसा दिँदा हुन्छ भनेकाले सहमतिमा करणी गरेको भनेको भन्दै जबर्जस्ती नभई सहमतिमा घटना भएको संकेत गरिएको छ । आदेशमा बयानलाई उद्धृत गर्दै भनिएको छ, भोलि पैसा माग्न नआएकोमा जबर्जस्ती करणीको जाहेरी दिइन् भन्ने उल्लेख छ । करकाप, अनुचित प्रभावमा हुने शारीरिक सम्पर्कलाई सहमतिको परिभाषामा राखिएको छैन । सहमतिबाहेकको शारीरिक सम्पर्क बलात्कार (कानुनी भाषामा जबर्जस्ती करणी) ठहरिने भनी मुलुकी अपराध संहिता ऐनमा परिभाषित छ । पीडितले भने उक्त आरोप अस्वीकार गरेकी छन् । उनले पतिलाई घटनाबारे बताएको र पतिकै सहयोगमा मुद्दा दायर भएकाले पनि घटनामा सहमति थियो भन्ने दाबी खण्डित हुन्छ । आदेशमा त्यो पाटो उल्लेख छैन । स्वास्थ्य परीक्षण प्रतिवेदनमा पीडितको शरीरमा चोटपटक नदेखिएको, शरीरमा घाउ नभएको भन्ने प्रतिवेदन रहेको भन्दै न्यायाधीश कोइरालाले घुमाउरो भाषामा आरोपित काजीमानलाई सांकेतिक रूपमा तत्काल प्राप्त प्रमाणबाट कसुरदार भन्न नमिल्ने आदेश गरेका छन् । मुलुकी फौजदारी कार्यविधि संहिता २०७४ को दफा ६८ को अवस्था विद्यमान देखिँदा पछि थप प्रमाण बुझ्दै जाँदा ठहरेबमोजिम हुने गरी यी प्रतिवादीलाई काजी भन्ने काजीमान श्रेष्ठबाट एक लाख वा सोबराबरको धरौटी, जमानत वा बैंक जमानत दिए तारेखमा राखी मुद्दाको पुर्पक्ष गर्नू, आदेशमा भनिएको छ । न्यायाधीश कोइरालाले उद्धृत गरेको मुलुकी फौजदारी कार्यविधि संहिताको दफा ६८ मा धरौटीसम्बन्धी व्यवस्था छ । दफा ६७ मा तत्काल प्राप्त प्रमाणबाट कसुरदार देखिएमा अनि ३ वर्षभन्दा बढी सजाय हुने मुद्दामा आरोपितलाई थुनामा राखी कारबाही चलाउनुपर्ने हुन्छ । मुलुकी अपराध संहिता ऐनअनुसार सिजुवा जोडिएको बलात्कारको घटना पुष्टि भए ७ देखि १० वर्ष कैद हुन्छ । त्यो अवस्थाबाहेक धरौटीबाट आरोपितलाई छोड्न सकिन्छ । आरोपितलाई धरौटीमा छाड्नु भनेको न्यायाधीशले तत्काल प्राप्त प्रमाणबाट आरोपितलाई कसुरदार नदेख्नु हो तर न्यायाधीश कोइरालाले त्यसबारे स्पष्ट नबोली घुमाउरो रूपमा कानुनी दफा उद्धृत गरेका हुन् । उनको आदेशले मुद्दामा पेस भएका प्रमाणका बाबजुद काजीमान श्रेष्ठ तत्काल प्राप्त प्रमाणका आधारमा कसुरदार हुने नदेखिएको भनी संकेत गरेको छ । न्यायपरिषद्को निर्णयअनुसार न्यायाधीश कोइराला बुधबार मात्रै मोरङबाट काठमाडौं जिल्ला अदालतमा सरुवा भएका छन् ।"
आमाछोरी विस्थापित,"(सिरहा)  विष्णुपुरका ६ बालबालिका टोलदेखि पश्चिम नहरमा खाना दिउँसो बाख्रा चराउन निस्किए । केहीबेरपछि तीमध्ये १६ वर्षीया किशोरी पानी खान नजिकैको एक घरमा गइन् । आधा घण्टापछि अर्कै घटनाको हल्ला चल्यो । हामी ६ जना नहर डिलमा बाख्रा चराउँदै थियौं, ६ कक्षामा अध्ययनरत रीता साहले भनिन्, ४ बजेतिर छिमेकी दिदी पानी पिउन शत्रुघन साहको घरमा गइन् । केहीबेरमा चारपाँच जना केटाहरूले गाउँकै मुकेश दाइसँग ती दिदीलाई लिएर आए ।यो असोज १२ गतेको घटना हो । त्यसपछि गाउँमा दुई जनालाई फत्रेको हल्लीखल्ली भयो । भोलिपल्ट पञ्चायती बस्यो । मुकेश उपस्थित नभएपछि त्यो दिन पञ्चायती हुन सकेन । १७ गतेको पञ्चायतीमा मुकेश पनि उपस्थित थिए, उनीमाथि त्यहीं कुटपिट भयो । मुकेश र ती किशोरीबीच प्रेमसम्बन्धका बारेमा पञ्चहरूले केरकार गरे । छिमेकी आशा साहका अनुसार ६ महिनाअघि वैदेशिक रोजगारीबाट आएका मुकेशले फोनमा ती किशोरीसँग कुराकानी हुने गरेको स्विकारेका छन् । दुवैबीच प्रेमसम्बन्ध रहेको पञ्चको केरकारमा खुलासा गरे । त्यसपछि पञ्चायतीमा मुकेशबाट घटना मिलाउन १० लाख रुपैयाँ तिर्ने कागज गराइयो । कागजमा रामगुलाम यादव, लक्ष्मण यादवको नाम उल्लेख गरिएको छ भने सिंहेश्वर साह र शत्रुधन साहलाई ऋणीका रूपमा उभ्याएर तमसुक गरिएको छ । असोज १७ मा तमसुक बने पनि २०७५ साउन १ गते लेखेर २०७७ असोज १५ गतेदेखि लागू हुने उल्लेख गरिएको छ । पञ्चायतीमै कुटपिट भएपछि नजिकैको विष्णुपुर इलाका कार्यालयबाट प्रहरी आउँदा किशारीमाथिको बलात्कार घटना र पञ्चायतीमार्फत गराइएको मिलापत्रबारे पोल खुलेको हो । पञ्चायतीमा मुख्य व्यक्ति जगवीर यादव तत्कालीन विष्णुपुर गाविसका६ का वडाध्यक्ष हुन् ।प्रहरीले पञ्चायतीमा संलग्नलाई तत्कालै नियन्त्रणमा लिएको छ । घटनापछि आमा अन्जुदेवीले जिल्ला प्रहरी कार्यालयमा मुद्दा दर्ता गराएकी छन् तर पञ्चायतीमा संलग्न भएकाबाट असुरक्षा भएको भन्दै अन्जुदेवी पीडित छोरीसहित माइतीघर थलाहामा बस्न थालेकी छन् । घरमा वृद्धा हजुरआमा र म मात्रै घरमा छु, पीडितका भाइ सुवासले भने, घर सुनसान भएको छ । जिल्ला प्रहरी कार्यालय सिरहाका अनुसार पीडितको जाहेरीका आधारमा प्रहरीले शनिबार अपराध दबाउन पञ्चका नाममा मतियार बनेका विष्णुपुर गाउँपालिका१ तमसुक बनाउने ६१ वर्षीय जगवीर यादव, राजकुमार यादव, रामउदगार, रौदी भन्ने श्यामसुन्दर यादव पक्राउ परेका छन् । पञ्चायतीमा घटना मिलाउन दबाब दिने पीडक पक्षका ५२ वर्षीय सिंहेश्वर साह, अरबिन्द कुमार, शत्रुघन, राजकुमार साह र बलात्कारमा संलग्न मुकेशकुमार साहलाई १५ दिन म्याद थप गरी अनुसन्धान भइरहेको जिल्ला प्रहरी प्रवक्ता डीएसपी शालिग्राम शर्माले बताए ।आरोपित पक्राउसिन्धुपाल्चोक जुगल गाउँपालिकाको मन्जेमा अपहरणपछि गाडीभित्र भएको बलात्कार घटनाका आरोपित चारमध्ये दुई जना बिहीबार पक्राउ परेका छन् । असोज १५ को राति जुगल३ की ३२ वर्षीया महिलालाई चार जना पुरुषले बोलेरो गाडीभित्र सामूहिक बलात्कार गरेका थिए । पीडितले गत सोमबार प्रहरीमा जाहेरी दिएकी थिइन् । पीडितले बताएको हुलियाका आधारमा आरोपितहरूलाई पक्राउ गरिएको डीएसपी प्रकाश सापकोटाले बताए । त्यसैगरी बागलुङमा विद्यालय हिँडेकी १५ वर्षीया किशोरीलाई अपहरण गरेको आरोपमा दुई युवा पक्राउ परेका छन् । पक्राउ पर्नेमा काठेखोला गाउँपालिका६ का १९ वर्षीय प्रेम परियार र २४ वर्षीय सुन्दर विक रहेको बागलुङका डीएसपी राजेन्द्र रेग्मीले बताए । स्थानीय विद्यालयमा पढ्न हिँडेकी किशोरीलाई उनीहरूले मंगलबार जबर्जस्ती मोटरसाइकलमा राखेर अन्यत्र लगेका थिए । जंगलमा घाँस काट्न हिँडेका स्थानीयले देखेपछि उनलाई उद्धार गरिएको थियो ।"
यौन दुर्व्यवहारको भिडियो बाहिरिँदा,दाङ (कास) महिला सहकर्मीलाई यौन दुर्व्यवहार गरेको भिडियो सामाजिक सञ्जालमा सार्वजनिक भएपछि घोराहीका एक शिक्षकलाई प्रहरीले पक्राउ गरेको छ । जाहेरी परेपछि सिद्धार्थ एकेडेमीका शिक्षक शिवकुमार रानालाई पक्राउ गरिएको प्रहरीले जनाएको छ । भिडियो सामाजिक सञ्जालमा सार्वजनिक भएपछि विद्यालय प्रशासनले पनि उनलाई सेवाबाट बर्खास्त गरेको छ । विद्यालयले विज्ञप्ति जारी गर्दै शिक्षक रानालाई कानुनी कारबाहीको प्रक्रियामा सहयोग गर्ने पनि जनाएको छ । शिक्षिकाले कैंची माग्दा रानाले आफ्नो यौनांगमा राखेर आफैं लैजाऊ भनेर जिस्क्याएको भिडियो सार्वजनिक भएको थियो ।
घूसको रकम बाबुको खातामा !,"(काठमाडौं)  खानेपानी संस्थानको बुटवल शाखाका प्रमुख सन्तोष साहविरुद्ध अख्तियार दुरुपयोग अनुसन्धान आयोगले एकैसाथ चारवटा भ्रष्टाचार मुद्दा दायर गरेको छ । उनीमाथि कामै सम्पन्न नगरी झूटा प्रतिवेदनका आधारमा ठेकेदारलाई भुक्तानी दिएर बाबुको बैंक खातामा घूस जम्मा गर्न लगाएको आरोप थियो । अख्तियारले उनका बाबु रामनारायण सुडी र घूस दिने विभिन्न ठेकेदारलाई पनि मुद्दा चलाएको छ । खानेपानी संस्थानको बुटवल शाखा प्रमुख साहलाई काठमाडौं आउँदै गर्दा अख्तियारको टोलीले धादिङको धुनिबेंसी खानीखोलामा पक्राउ गरेको थियो । खानतलासी गर्दा उनको साथबाट २ लाख ३३ हजार रुपैयाँ नगद, विभिन्न बैंकमा रकम जम्मा गरेको भौचर र हिसाबकिताबको कागजात फेला पार्यो । अनि कागजको टुक्रा, चेकबुक, डायरी र मोबाइल पनि बरामद भयो । सन्तोषको साथबाट सेतो कागजको टुक्रा बरामद भएको थियो त्यसमा भावना भनी ४ लाख १२ हजार र चिराग भनी ६ लाख ५६ हजार लेखिएको थियो । बुटवलको मिलनचोकदेखि जोगीकुटीसम्म र देवीनगर क्षेत्रमा पाइप विस्तारको ठेक्का अनिता निर्माण सेवाले पाएको थियो । उक्त कम्पनीकी सञ्चालिका शान्ति रानाले अनिता निर्माण सेवाको खाताबाट ८ लाख २२ हजार रुपैयाँ सन्तोषका बाबु रामनारायण साहु सुडीको कृषि विकास बैंकस्थित खातामा जम्मा गरिदिएको खुल्यो । उक्त रकम कमिसनबापतको घूस भएको अख्तियारको दाबी छ । अख्तियारले शान्ति राना र सन्तोषका बाबु रामनारायणलाई पनि मुद्दा चलाएको छ । उनी बयानका लागि अख्तियारसमेत गएनन् । अख्तियारले सन्तोष साहमाथि दोस्रो मुद्दा पनि चलायो । खानेपानी संस्थानमा सन्तोषले बुटवलको लक्ष्मीनगरसम्म तीन ठाउँमा पाइपलाइन विस्तार गर्ने भनी ४ लाख ९९ हजारको लागत इस्टिमेट तयार गरे । अनि भावना निर्माण सेवाका सञ्चालक रमेश बेल्बासेसँग सम्पर्क गरी नगरेको काम गरेको भनी ४ लाख ९७ हजार रुपैयाँ निकासा दिए । अनि ठेकेदार बेल्बासेले ४ लाख १० हजार बाबुका नाममा घूस जम्मा गरिदिए । त्यसमा सिनियर प्लम्बर राजेन्द्र रैदासको पनि मिलेमतो रहेको अख्तियारको आरोप छ । अख्तियारले बेल्बासे र सन्तोषका बाबु रामनारायणलाई पनि मुद्दा चलायो । खानेपानी संस्थानको कृष्णनगर र बहादुरगन्जको कार्यालय परिसरमा रहेको इनार ३ लाख ९९ हजार रुपैयाँका दरले मर्मत गर्ने भनी दुईवटाका लागि ७ लाख ९८ हजारको लगत इस्टिमेट बनाएको भेटियो । कार्यालय प्रमुख सन्तोषले चिराग कन्स्ट्रक्सनका सञ्चालक नवीन पुनसँग सम्पर्क गरी इनार मर्मत भएको भनी काम नगरी भ्याट बिल मागी झूटो प्रतिवेदन तयार गर्न लगाए । चिराग कन्स्ट्रक्सनलाई ७ लाख ९२ हजार रुपैयाँ फर्जी भुक्तानी दिएलगत्तै सञ्चालक नवीन पुनले ६ लाख ५४ हजार रुपैयाँ सन्तोषका बाबु रामनारायण साहुको खातामा जम्मा गरिदिए । अख्तियारको दाबीअनुसार, त्यो रकम सन्तोष साह र दिनानाथ धोवीले बाँडेर लिए । यो मुद्दामा पनि अख्तियारले बाबु र ठेकेदारलाई मुद्दा चलाएको छ । अख्तियारको दाबीअनुसार, सन्तोषले अर्को ठाउँबाट पनि घूस लिएको खुल्यो । नेपाल एसबीआई बैंकको खातामा दुई लाख ७५ हजार जम्मा गरेको भेटियो । पानी तान्ने मेसिन खरिदबापतको कमिसन उनले बुझेको अख्तियारको आरोप छ । रकम जम्मा गर्ने स्मार्ट सप्लायर्सका सञ्चालक विकास जैनमाथिसमेत अख्तियारले मुद्दा चलाएको छ । अख्तियारले भेरी अस्पताल बाँकेका कम्प्युटर अपरेटर अरुण खनाललगायतमाथि १६ लाख १३ हजार रुपैयाँ भ्रष्टाचार गरेको आरोपमा मुद्दा चलाएको छ । उनीमाथि विभिन्न फर्म र पसलेहरूबाट कमिसन लिएको आरोप छ । कमिसनबापत रकम र चेकसमेत उनको कार्यकक्षबाट बरामद भएको दाबी गरेको छ । अख्तियारले उक्त रकम खनालको कार्यकक्षमै राखिएको अवस्थामा फेला परेको र त्यसको स्रोत नखुलेको दाबी गरेको छ । लेखा अधिकृत माधव आचार्य, लेखापाल इन्द्रबहादुर खत्री र सहायक लेखापाल प्रेमबहादुर खत्रीमाथि समेत भ्रष्टाचार मुद्दा चलाइएको छ । उनीहरूमाथि सामान खरिदका क्रममा एक वर्षमा १९ लाख १३ हजार रुपैयाँ घूस लिएको आरोप छ । अख्तियारले अरू ११ वटा सप्लायर्सहरू विरुद्ध समेत घूस दिएको आरोपमा मुद्दा चलाएको छ ।"
मुसामा कोरोना अध्ययन गर्दै नेपाली वैज्ञानिक,"(काठमाडौं)  कुनकुन प्रकारका जडीबुटी सेवन गर्दा कोरोना संक्रमितको शरीरमा प्रतिरोधात्मक क्षमता विस्तार हुन्छ भन्ने विषयमा नेपाली वैज्ञानिकहरूले मुसामाथि अध्ययन गर्ने भएका छन् । मानिसको रोग प्रतिरोधात्मक क्षमता बढाउन विभिन्न जडीबुटीका १ सय ३६ वटा यौगिक पत्ता लागेका छन् । तीमध्ये ९३ वटा यौगिक कोरोना प्रजातिका अन्य भाइरस संक्रमण हुँदा प्रयोग भएको पाइएको छ । यी यौगिकमा पनि कुन कुन कोरोना प्रतिरोधी क्षमता बढाउने हुन् भन्ने पत्ता लगाउन त्रिभुवन विश्वविद्यालयको रसायनशास्त्रका केन्द्रीय विभागका अनुसन्धानकर्मी जुटेका हुन् । मुसामा कोभिड१९ संक्रमण गराएर प्रतिरोधात्मक क्षमता बढाउने रसायन प्रयोग गर्दै त्यसले रोगसँग कसरी लड्छ भन्ने अध्ययन गरिनेछ । अनुसन्धानमा विभाग प्रमुख प्राडा रामचन्द्र बस्न्यात नेतृत्वको अनुसन्धानकर्ताको समूहमा डा खगराज शर्मा, डा विष्णुप्रसाद मरासिनी, डा मदनकुमार पौडेल, विनोद रायमाझी, सरोज बस्नेत र करन खडायतलगायत सहभागी छन् । डा अच्युत अधिकारी प्राविधिक र प्राडा निरञ्जन पराजुली वैज्ञानिक सल्लाहकार रहेको यो अनुसन्धान एक वर्ष अवधिको छ ।१ सय ३६ वटा यौगिकहरूको अनुसन्धान गरेर कोरोना लाग्दा कुन यौगिक (पाइने जडीबुटी) प्रयोग गर्न सकिन्छ भन्ने पत्ता लगाउनका लागि छुट्टै परीक्षण आवश्यक भयो, डापराजुलीले भने, कोभिड गराइएको मुसामा प्रयोग गरेपछि त्यो पक्कै पत्ता लाग्छ । आयुर्वेद तथा अन्य वैद्यहरूले रोग प्रतिरोधात्मक क्षमता बढाउने भन्दै प्रयोग गर्न दिने परम्परागत जडीबुटीको कुन रसायनका हितकारी भन्ने पनि यो अनुसन्धानले प्रस्ट्याउने उनले बताए । गुर्जोको झोलमा सयौं मोलिकुलसहरू छन् । तर गुर्जोमा पाइने कुन मोलिकुलसले कोरोनाका बिरामीलाई रोग प्रतिरोधात्मक क्षमता विस्तार गराउन मद्दत पुर्याउँछ भन्ने रिपोर्ट हाम्रो अनुसन्धानले बाहिर ल्याउनेछ, उनले भने । विश्वविद्यालय अनुदान आयोगले यो अनुसन्धानका लागि १ करोड रुपैयाँ बजेट उपलब्ध गराएको छ ।नेसनल कलेजका बायो टेक्नोलोजी विभाग प्रमुख मरासिनी जडीबुटीको प्रयोगले कोरोना संक्रिमतहरूको रोग प्रतिरोधात्मक क्षमता बढाउने बताइए पनि त्यसको ठोस प्रमाण आइनसकेको बताउँछन् । कोरोनाको परिवारमा पाइने मर्स, सार्स भाइरसविरुद्ध जडीबुटी प्रयोग भए पनि कुन कति प्रभावकारी छन् भन्ने कुरा अनुसन्धानले पुष्टि गर्ने उनको भनाइ छ ।अनुसन्धानका क्रममा कम्प्युटरमै भाइरसको मोडल बनाएर जडीबुटीका यौगिकहरूका बनावटसँग म्याच गराइन्छ । यसका लागि विशेष प्रकारको सफ्टवेयर प्रयोग हुनेछ । वैज्ञानिकको समूहले भाइरस (कोरोना) लाई कसरी शरीरभित्र छिर्न नदिने, शरीरमा पसेको भाइरसलाई कसरी वृद्धि गर्न नदिने र रोग प्रतिरोधात्मक क्षमताको विस्तारसम्बन्धी अनुसन्धान गर्दै छ । दुइटा अनुसन्धानका लागि कम्प्युटर विधि अपनाएर नतिजा निकाले पनि प्रतिरोधात्मक क्षमताको अनुसन्धानका लागि भने मुसामा परीक्षण गरिनेछ । हामी ३ वटा विधिबाट अनुसन्धान गर्दै छौं, उनले भने, भाइरसलाई शरीरभित्र पस्न नदिने र वृद्धिदर रोक्नका लागि उपलब्ध यौगिकहरूलाई म्याच गराइनेछ । तीमध्ये कसले एन्टिबडी उत्पादन गर्छन्, हामी त्यही प्रयोग गर्न सझुाव दिन्छौं । कम्प्युटर विधिबाट पत्ता लागेका प्रतिरोधात्मक क्षमता विस्तार गर्न सक्ने यौगिकहरूलाई मुसामा प्रयोग गरिने छ । त्यसको दुई दिनपछि कोरोना भाइरसका आरएनए वा प्रोटिन (भाइरसका भागहरू) मुसामा लगाइन्छ । त्यसपछि मुसाले कति मात्रामा एन्टिबडीको उत्पादन गर्यो भन्ने थाहा हुन्छ । जुन यौगिक प्रयोग गर्दा धेरै एन्टिबडी उत्पादन भएको पाइन्छ, त्यही यौगिक पाइने जडीबुटी प्रयोग गर्न सुझाव दिइने डा पराजुलीले बताए । कोभिड१९ लाग्दा रोग प्रतिरोधात्मक क्षमता बढाउने भन्दै प्रयोग भइरहेका जडीबुटीमा पाइने यौगिक कतिको प्रभावकारी छन् भनेर पत्ता लगाउनु अहिलेको आवश्यकता हो, उनले भने, मुसामा गर्न लागिएको परीक्षणले हितकारी जानकारी बाहिर ल्याउनेछ ।अनुसन्धानमा मुसा नै किन ?मानिसमा प्रयोग हुने औषधिको भ्याक्सिन तथा खोप निर्माण पूर्वर् विभिन्न क्लिनिकल ट्रायलका क्रममा संसारभर वैज्ञानिकहरू प्रायः मुसामा प्रयोग गर्छन् । हरेक स्तनधारी जीवमा रोगविरुद्ध प्रतिरोधात्मक क्षमता हुन्छ । मुसा स्तनधानी जीव हुनुका साथै शरीरका विभिन्न प्रणालीहरू मानिससँग मिल्दोजुल्दो भएकाले अनुसन्धानमा प्रयोग गरिएको डा मरासिनीले बताए । जीवनचक्र छोटो र आकार सानो हुने भएकाले यसलाई सजिलैसँग ल्याबमा राख्न मिल्छ, उनले भने । यो अनुसन्धानमा स्विस एल्बिनोलगायतका मुसाको प्रयोग गरिने उनले बताए । मुसामा प्रतिरोधी क्षमता अनुसन्धान सम्बन्धीको परीक्षण एक महिनामा सकिने भनिए पनि कम्प्युटेसनल मोडलिङमा धेरै समय लाग्ने अनुमान छ । अनुसन्धानकर्ताहरूले रसायनशास्त्र विभागको लेभल २ वा ३ को बायो सेफ्टी ल्याबमा मुसाको परीक्षण गर्नेछन् । विभागमा भएको लेभल १ ल्याबलाई स्तरोन्नति गरेर लेभल २ वा ३ को बनाइनेछ । कम्प्युटर मोडलिङबाट कोरोनाका लागि प्रयोग हुन सक्ने सम्भावित जडीबुटीजन्य रसायनको पहिचान भएपछि त्यो मुसामा हालिन्छ । हामीले १ सय ३६ वटा यौगिक लिएर अनुसन्धान गर्दै छौं । कम्प्युटर मोडलिङबाट आउने उत्कृष्ट १० देखि २० सम्मका यौगिकहरू हामी प्रयोग गर्छौं, डा पराजुलीले भने, मानौं ए नाम गरेको यौगिक हालेपछि उक्त मुसाले कति मात्रामा एन्टिबडी उत्पादन गर्छर् भन्ने थाहा हुन्छ । जुन यौगिकका प्रयोग गर्दा धेरै मात्रामा उत्पादन गर्छ त्यही सम्भावित निष्कर्ष हुन्छ ।"
कोरोनाले १२ को मृत्यु,"एन्टिजेन प्रयोगको बाटो खुल्योसरकारले परीक्षणको दायरालाई फराकिलो र सहज बनाउने उद्देश्यले असोज १५ गते राष्ट्रिय परीक्षण मापदण्डलाई चौथो पटक परिमार्जन गरी जारी गरेको छ ।स्वास्थ्य तथा जनसंख्या मन्त्रालयले जारी गरेको परीक्षण मापदण्डमा एन्टिजेनमा आधारित द्रुत परीक्षण किट (आरडीटी) लाई पनि प्रयोग गर्न सुझाइएको छ । जसअनुसार धेरै व्यक्तिको एकै पटक परीक्षण गर्नुपरे, छिटो निर्क्योल गर्नुपर्ने अवस्था रहे तथा एकै स्थानमा धेरै जना बसोबास गर्ने स्थान जस्तै ब्यारेक, कारागार तथा वृद्धाश्रमलगायत स्थानमा एन्टिजेनमा आधारित द्रुत परीक्षण किटबाट परीक्षण गर्न सकिने उल्लेख छ ।यसरी एन्टिजेन किटबाट परीक्षण गर्दा पोजिटिभ रिपोर्ट आए त्यसलाई पोजिटिभ नै मानेर थप प्रक्रिया अगाडि बढाउनुपर्छ । नेगेटिभ रिपोर्ट आएमा भने त्यसलाई पूर्णरूपमा नेगेटिभ मान्न भने पाइने छैन । परीक्षण गरिएको व्यक्तिमा संक्रमणको कुनै लक्षण छैन तर एन्टिजेनमा नेगेटिभ रिपोर्ट आएको र सो व्यक्ति कन्ट्याक्ट ट्रेसिङमा पनि परेको छैन भने पीसीआर नगरे पनि हुन्छ । परीक्षण गरिएको व्यक्तिमा संक्रमणको लक्षण छ भने उसको पीसीआर गर्न सुझाइएको छ । पीसीआर उपलब्ध नभए पुनः एन्टिजेन परीक्षण नै गर्न भनिएको छ । त्यसपछि पोजिटिभ वा नेगेटिभ जे रिपोर्ट आउँछ, सोहीअनुसार उपचार अगाडि बढाउनुपर्ने हुन्छ ।स्वास्थ्य मन्त्रालयले एन्टिजेन किटबाट परीक्षण गर्न अनुमति दिए पनि कुन ब्रान्ड र गुणस्तरको प्रयोग गर्ने भन्ने अहिलेसम्म स्पष्ट पारेको छैन ।"
सडकमै जान्छ बिरामीको ज्यान,"ॅअनुसन्धानमा सरकारी निकायको असहयोग विभागका प्रवक्ता विनोद लामिछानेले मेडिकल कलेजमाथि अनुसन्धान गर्न अझै समय लाग्ने बताए । वित्तीय विवरण केलाउन र त्यससम्बन्धी छानबिन गर्न सक्ने जनशक्ति नै विभागसँग निकै कम छ, उनले भने, प्रहरी तथा अनुसन्धान अधिकृतहरू नै छोटोछोटो समयमा सरुवा भइरहने हुनाले समेत तीव्र गतिमा अनुसन्धान हुन नसकेको हो । केही मेडिकल कलेजको छानबिन अन्तिम चरणमा पुगे पनि कोरोना महामारीका कारण ढिलाइ भएको उनले बताए । अनुसन्धानमा संलग्न विभागका अर्का एक अधिकारीका अनुसार गण्डकी मेडिकल कलेज, किस्ट मेडिकल र चितवन मेडिकल कलेजका सञ्चालकहरूमध्ये केहीको बयान बाँकी छ । उनीहरूको अनुसन्धान अन्तिम चरणमा छ । अन्यको विस्तृत अनुसन्धान सुरु भएको छ, उनले भने, कोरोनाले गर्दा कागजात र बयानका लागि मान्छे झिकाउन समस्या भइरहेको छ । विनम्रतापूर्वक बयान दिन बोलाउँदा सञ्चालकहरूले बाहनाबाजी पनि गरिरहेको उनले सुनाए । कोरोनाका कारण कर्मचारी त्यहाँ पठाउन सकिएको छैन । बोलाए, काठमाडौं नै भएको मान्छेले पनि पोखरा, विराटनगर छु भन्छन् । बढी पेल्न थाल्यो भने नेताकामा गएर फोन लगाउँछन्, उनले भने । विभागमा अनुसन्धान अधिकृतहरू २१ जना हुन् । तर एक वर्षमै तीनपटक सरुवा हुने गरेको उनले बताए । एकदमै जान्ने र अनुसन्धान गर्न सक्ने मान्छे ३४ जना मात्रै छन्, उनले भने । यो अनुसन्धानका लागि शिक्षा र स्वास्थ्य मन्त्रालयबाट समेत सहयोग नपाएको ती अनुसन्धान अधिकृतको गुनासो छ । गैरकानुनी रूपमा लिइएको पैसा कहाँ लगेर राख्यो भनेर अनुसन्धान गरेर मुद्दा दायर गर्ने काम मात्रै विभागले गर्ने हो, उनले भने, त्यसका लागि सूचना चाहिन्छ । त्यो पनि पाइरहेका छैनौं । गैरकानुनी भनिए पनि उनीहरूमाथि नियमन, कारबाही तथा जरिवाना शिक्षा र स्वास्थ्य मन्त्रालयले नगरेको उनले सुनाए । यसले ती मेडिकल कलेजका सञ्चालकहरूको मनोबललाई उच्च बनाइरहेको छ, उनले भने ।"
निगमको महाप्रबन्धकमा पौडेल,काठमाडौं (कास) नेपाल वायुसेवा निगमको महाप्रबन्धकमा प्रकाश पौडेल (डिम) नियुक्त भएका छन् । बिहीबारको मन्त्रिपरिषद् बैठकले चार वर्षका लागि पौडेललाई नियुक्त गरेको हो । ४५ वर्षीय पौडेल असार १५ गते निगमको सञ्चालक समितिको बोर्डमा सदस्य नियुक्त भएका थिए । २०७६ जेठमा सुगतरत्न कंसाकारले चारवर्षे कार्यकाल पूरा गरेपछि उक्त पद रिक्त थियो । त्यसपछि निगमको नेतृत्व कार्यकारी अध्यक्षले सम्हाल्दै आइरहेका थिए । नेकपाको उद्योग व्यवसायी महासंघ सचिवालय सदस्य रहेका पौडल तत्कालीन एमालेको नवलपरासी जिल्ला अध्यक्ष पनि थिए । बेलायतबाट चार्टर्ड एकाउन्टेन्ट अध्ययन गरेका उनी निगमको बोर्ड सदस्यमा मनोनीत हुनुअघि चितवन मेडिकल कलेजमा फाइनान्स तथा प्रशासन निर्देशक र ललितपुरमा रहेको नेपाल क्यान्सर अस्पतालमा प्रमुख कार्यकारी अधिकृत थिए । त्यसैगरी पौडेल पोखराको बतास समूहको अटो कम्पनी इस्ट्रन एजेन्सिज प्रालिका प्रमुख कार्यकारी अधिकृत थिए ।
३५ मेडिकल संस्थाको अनुमति खारेज,"काठमाडौं (कास) श्रम, रोजगार तथा सामाजिक सुरक्षा मन्त्रालयले वैदेशिक रोजगारीमा जाने श्रमिकको स्वास्थ्य परीक्षण गर्ने ३५ मेडिकल संस्थाको अनुमति खारेज गरेको छ । मंगलबार बसेको मन्त्रीस्तरीय बैठकले धरौटी नबुझाउने त्यस्ता संस्था खारेज गर्ने निर्णय गरेको हो । कानुनबमोजिम निर्धारित समयभित्र नपुग धरौटी रकम नबुझाएको र पेस गरेको सफाइसमेत सन्तोषजनक भएको देखिएकाले ती संस्थाको अनुमति खारेज गरेको मन्त्रालयले जनाएको छ । स्वास्थ्य मन्त्रालयबाट अनुमति प्राप्त गरेका मेडिकल संस्थाले श्रम मन्त्रालयमा धरौटी राखेर सूचीकरण भएपछि मात्रै वैदेशिक रोजगारीमा जाने श्रमिकको स्वास्थ्य परिक्षण गर्न पाउँछन् । वैदेशिक रोजगार ऐन संशोधन भएपछि मेडिकल संस्थाले धरौटीबापत ५ लाख रुपैयाँ राख्नुपर्छ । त्यसअघि दुई लाख रुपैयाँ थियो ।"
जिल्लाको आदेशविरुद्ध उच्चमा सुनुवाइ,"(सुर्खेत)  रुकुम पश्चिमको चौरजहारी नगरपालिका४ सोतीमा नवराज विकसहित ६ जना युवाको ज्यान गएको घटनाको उच्च अदालत सुर्खेतमा वादी र प्रतिवादीका तर्फबाट परेको छुट्टाछुट्टै निवेदनमा सुनुवाइ जारी छ ।जिल्ला अदालत रुकुम पश्चिमले असार अन्तिममा ३४ जना आरोपितमध्ये ४ जनालाई धरौटीमा छोडेर बाँकीलाई पुर्पक्षमा पठाउने फैसला गरेको थियो । उक्त फैसला बेरितको भएकाले हेरफेर गरिपाऊँ भन्दै प्रतिवादीका तर्फबाट निवेदन परेको थियो । अर्कोतर्फ ४ जनालाई धरौटीमा छोड्ने आदेशविरुद्ध पनि जिल्ला सरकारी वकिलको कार्यालय, रुकुम पश्चिमको सिफारिसमा उच्च अदालत सरकारी वकिल कार्यालय, सुर्खेतले बेरितको निवेदन दिएको छ ।तल्लो अदालतले मुद्दाको अन्तिम फैसला गर्नुअघि सुरुमा गरेको पुर्पक्षको निर्णय वा अन्य आदेशविरुद्ध माथिल्लो अदालतमा पुनरावेदनसरह दिने निवेदनलाई बेरितको निवेदन भनिन्छ । यस्तो निवेदन चित्त नबुझेको जुनै पक्षले पनि दिन पाउँछ । त्यही कानुनी सुविधाको उपभोग गर्दै यस घटनाका वादीप्रतिवादी दुवै पक्षले जिल्ला अदालतको आदेशविरुद्ध उच्च अदालतमा निवेदन दिएका हुन् । जिल्ला अदालतले पुर्पक्षका लागि थुनामै राख्नु नपर्नेलाई थुनामा राखेको जिकिर गर्दै प्रतिवादी उच्च अदालत पुगेका छन् भने वादी पक्षचाहिँ अदालतले सबै दोषीलाई पुर्पक्षमा नथुनी आंशिक दोषीलाई मात्रै थुनेको भन्दै अभियोगपत्रमा उल्लेख भएका सबैलाई थुनामा राखी मुद्दाको कारबाही अघि बढाई पाऊँ भनी निवेदन दिएको छ ।दुइटै निवेदनमाथि अहिले तेस्रो पेसी चलिरहेको छ । प्रतिवादी पक्षका कानुन व्यवसायी वरिष्ठ अधिवक्ता भूषणकुमार मानन्धरले बिहीबार प्रतिवादीका कानुन व्यवसायीको बहस सकिएको बताए । वादीका तर्फबाट बहस गरेका वरिष्ठ अधिवक्ता दिनेश त्रिपाठीले शुक्रबार पीडितका तर्फबाट सरकारी वकिलसहित आफूहरूले बहस गर्ने बताए ।यसैबीच, जाजरकोटका पूर्वसांसद राजीवविक्रम शाहले सोती घटनाका पीडितलाई राज्य र पीडक पक्षले विभिन्न प्रलोभन दिई प्रभावित गरेको आरोप लगाएका छन् । पीडितलाई भेटेर सुर्खेत आइपुगेका शाहले बिहीबार पत्रकार सम्मेलन गर्दै यस्तो आरोप लगाएका हुन् । साक्षीलाई समेत कसैलाई मोटरसाइकल दिएर फकाइएको छ, कसैलाई आर्थिक प्रलोभन र दबाब पनि दिइएको छ, उनले भने, तर पीडित पक्ष अदालतसामु न्यायको पर्खाइमा छन् ।घटनामा मृत्यु भएका ६ जनाका परिवारलाई संघीय सरकारले जनही १० लाख र प्रदेश सरकारले जनही १ लाख रुपैयाँको दरले राहत दिने निर्णय गरे पनि पीडितले अहिलेसम्म रकम नबुझेको उनले बताए । २०७७ जेठ १० मा चौरजहारी४ सोतीमा भएको उक्त घटनामा ६ युवाको ज्यान गएको थियो । पीडित पक्षले उनीहरूलाई लखेटेर हत्या गरी भेरी नदीमा बगाइएको भन्दै आएका छन् भने प्रतिवादीले घटनालाई भवितव्यका रूपमा दाबी गर्दै आएका छन् ।"
प्रदेशलाई प्रहरी हस्तान्तरणमा ढिलाइ,"(काठमाडौं)  प्रदेश सरकार प्रहरी परिचालनका लागि व्यग्र भइरहँदा संघ (केन्द्र) सरकार भने प्रहरीसम्बन्धी अधिकार हस्तान्तरणमा ढिलाइ गरिरहेको छ । संविधानले स्पष्ट रूपमा प्रदेशभित्रको प्रहरी प्रशासन र शान्तिसुरक्षाको अधिकार प्रदेशलाई तोकेको छ तर सरकार गठन भएको अढाई वर्षभन्दा बढी भइसक्दा पनि प्रदेशले आफ्नो प्रहरीप्रशासन पाउन सकेको छैन ।प्रदेश २ सरकारका आन्तरिक मामिला तथा कानुनमन्त्री ज्ञानेन्द्र यादवले असोज ९ गते गृहमन्त्री रामबहादुर थापालाई पत्र लेख्दै प्रहरी समायोजन प्रक्रिया छिटो टुंगोमा पुर्याउन ध्यानाकर्षण गराएका थिए । यादवले प्रदेश प्रहरीको परिचालन, खटनपटनलगायत कार्य प्रदेशको आन्तरिक मामिला तथा कानुन मन्त्रालयमार्फत गराउन आवश्यक व्यवस्थापन तथा प्रहरीको हस्तान्तरण यथाशीघ्र गर्न अनुरोध गरेका थिए ।त्यसअघि साउन १२ गते सातवटै प्रदेशका आन्तरिक मामिला तथा कानुनमन्त्रीहरूले गृहमन्त्री थापासँग समायोजनको टुंगो छिटो लगाउन आग्रह गरेका थिए । दुई दिनपछि साउन १४ गते प्रधानमन्त्री केपी शर्मा ओलीसँग भेटेका वाग्मतीबाहेक ६ वटै प्रदेशका आन्तरिक मामिला तथा कानुनमन्त्रीहरूले पनि यही विषय दोहोर्याएका थिए । गण्डकी प्रदेशका आन्तरिक मामिला तथा कानुनमन्त्री हरिबहादुर चुमान प्रधानमन्त्रीसँगको भेटपछि भोलिपल्टैबाट प्रहरी समायोजनसम्बन्धी काम अगाडि बढ्ने अपेक्षा गरिएको बताउँछन् । छलफल करिबकरिब टुंगिसकेको थियो, अब काम बढायौं भनेर हिँडेका थियौं, उनले भने, दुई महिना भइसक्यो, किन ढिला गरिँदैछ, बुझ्न सकिएन ।काठमाडौं उपत्यकाको शान्तिसुरक्षाको अधिकार संघले आफूमातहत राख्ने गरी अध्यादेशमार्फत कानुनसमेत संशोधन गरिसकेको छ । संघीय राजधानीको शान्तिसुरक्षा आफूमातहत राख्ने चाहनाका कारण सरकारले प्रहरीको अधिकार हस्तान्तरणमा ढिलाइ गरिरहेको थियो । असोज १२ गते नै त्यससम्बन्धी अध्यादेश सरकारले ल्याइसकेको छ तर त्यसपछि पनि प्रहरी समायोजन अघि बढाएको छैन । समायोजनका लागि संघ र प्रदेश मातहत केकति प्रहरी जनशक्ति राख्ने, कुन दरबन्दी कति हुने, कुन कुन संरचना केन्द्र वा प्रदेशमा रहने भन्ने संगठन संरचना र दरबन्दीको सर्वेक्षण टुंगिसकेको छ । गृहसचिवको अध्यक्षतामा रहेको सर्वेक्षण समितिले मस्यौदा बनाएर मन्त्रिपरिषद्मा पठाएको एक महिना पुग्न लाग्यो तर मन्त्रिपरिषद्ले यससम्बन्धी निर्णय नलिँदा समायोजनमा थप अन्योल सिर्जना भएको छ । मन्त्रिपरिषद्ले दरबन्दीसम्बन्धी विषय टुंगो लगाउन मन्त्रिपरिषद्को विषयगत समितिमा पठाएको छ । समितिले पनि यसको टुंगो लगाउन सकेको छैन ।आफूसँग प्रहरी प्रशासन नै नभएपछि प्रदेश सरकारले प्रदेशभित्रको शान्तिसुरक्षाको काममा कुनै भूमिका खेल्न सकेको छैन । जसको परिणाम प्रहरी प्रशासनबिनाका प्रदेश सरकारको प्रभावकारितामाथि प्रश्न उठ्न थालेको छ । प्रदेशभित्रको प्रहरी प्रशासन चलाउने अधिकार पाएका आन्तरिक मामिलामन्त्रीहरू सेनाबिनाका सेनापति बनेका छन् । प्रदेशभित्र हुने अपराधजन्य घटना, चोरी, तस्करीलगायत शान्तिसुरक्षासँग जोडिएका काम होस् वा दैवी प्रकोपमा राहत उद्धारसँग जोडिएको भूमिकामा प्रदेश सरकारले अझै पनि संघकै भर पर्नु परिरहेको छ । कारण हो प्रहरीप्रशासनको जवाफदेहिता संघ सरकारप्रति कायम रहिरहनु । प्रदेश १ का आन्तरिक मामिला तथा कानुनमन्त्री हिक्मत कार्की प्रदेशमातहत परिचालन हुने गरी प्रदेश प्रहरीको संरचना बन्न नसक्दा संविधानले दिएको आधारभूत दायित्व पूरा गर्न पनि प्रदेश सरकार असमर्थ भइरहेको बताउँछन् । जनताले सरकार भनेर चिन्ने भनेको बर्दी लगाएको प्रहरी नै हो, प्रदेशको प्रहरी नहुँदा, जनतामाझ सरकारको अनुभूतिमा समस्या भएको छ, उनले भने, प्रदेश प्रहरी गठनको तीव्र प्रतीक्षामा छौं तर किन हो, हाम्रो व्यग्रताअनुसार संघ सरकारबाट काम भइरहेको छैन ।२०७४ माघमा प्रदेश सरकारहरू गठन भएको प्रारम्भदेखि नै मुख्यमन्त्रीहरूले प्रदेश प्रहरीको माग गर्दै आएका छन् । प्रधानमन्त्रीसँगको अन्तरप्रदेश परिषद् बैठकमा होस् वा अन्य फोरमहरूमा मुख्यमन्त्री, आन्तरिक मामिला तथा कानुनमन्त्रीहरूले त्यसका लागि दबाब बनाउँदै आएका छन् । संविधानको अनुसूची ६ मा रहेको प्रदेशको एकल अधिकारको सूचीमा प्राथमिकतासाथ पहिलो बुँदामै प्रदेश प्रहरी प्रशासन र शान्तिसुरक्षा को अधिकार प्रदेशको हुने उल्लेख छ । त्यसका लागि प्रदेशमातहत छुट्टै प्रदेश प्रहरी गठन गर्न सकिने व्यवस्था छ । संविधानको धारा २६८ (२) ले प्रत्येक प्रदेशमा प्रदेश प्रहरी संगठन रहने भनेको छ । दफा २६८ (३) मा नेपाल प्रहरी र प्रदेश प्रहरीले सम्पादन गर्ने कार्यको सञ्चालन, सुपरिवेक्षण र समन्वयसम्बन्धी व्यवस्था संघीय कानुनबमोजिम हुने भनिएको छ । प्रदेशहरू त्यही संघीय कानुनको प्रतीक्षामा थिए । सुरुमा सरकारले नै विधेयक ल्याउन ढिला गर्यो । अहिले बनेको कानुन कार्यान्वयनमा उदासीनता देखाइरहेको छ ।नेपाल प्रहरी र प्रदेश प्रहरी (कार्यसञ्चालन, सुपरिवेक्षण र समन्वय) ऐन तथा प्रहरी समायोजनसम्बन्धी ऐन गत माघ २८ मै प्रमाणीकरण भएको हो । संसद्मा दर्ता भएको एक वर्षपछि मात्रै ती दुईवटै विधेयक पारित भएका हुन् । दुईवटै ऐनमा राष्ट्रपतिबाट प्रमाणीकरण भएको आठौं दिनदेखि ऐन कार्यान्वयनमा आउने उल्लेख छ तर कानुन अएको ८ महिना भइसक्दा पनि कार्यान्वयनमा जान सकेको छैन । प्रदेश प्रहरीको समायोजन र समन्वय, कार्यसञ्चालन र सुपरिवेक्षणसम्बन्धी ऐन कार्यान्वयनमा नआउँदा त्यसको असर प्रहरीका दैनिक कामकारबाहीमा समेत पर्ने जोखिम बढाएको छ । संघीय कानुनलाई टेकेर प्रदेशहरूले प्रदेश प्रहरी कानुन बनाइसकेका छन् । संघ सरकारले प्रदेशमातहत जाने प्रहरीको समायोजन प्रक्रिया अगाडि नबढाउँदा प्रदेशका कानुन पनि दराजमै थन्किएका छन् । मन्त्री चुमान सरकार सञ्चालनका लागि चाहिने अत्यावश्यक र आधारभूत कुरामध्येकै प्रहरी रहेको भन्दै त्यो नहुँदा प्रदेशले पाइलापाइलामा समस्या झेल्नु परिरहेको बताउँछन् । शान्तिसुरक्षाको अधिकार प्रदेशको हो, सरकार सञ्चालनका लागि त्यो अनिवार्य सर्तजस्तै हुन्छ, त्यसमै केही काम गर्न नपाएपछि जनताले पनि प्रदेशको अनुभूति राम्ररी गर्न पाइरहेका छैनन्, उनले भने, सरकारको उपस्थिति देखाउनै समस्या भयो । आजभोलि भन्दाभन्दै धेरै समय गुज्रिसक्यो । मन्त्री मात्रै भइयो, काम गर्न पाइएन भन्ने पीडा भइरहन्छ ।प्रत्येक प्रदेशमा प्रहरी नायब महानिरीक्षक (डीआईजी) को नेतृत्वमा प्रदेश प्रहरी कार्यालय खोलिएका छन् । जिल्ला तहमा पुरानै संरचनाका जिल्ला प्रहरी कार्यालयहरू छन् । प्रदेश प्रहरी कार्यालयका प्रमुख गृह मन्त्रालयप्रति जिम्मेवार र जवाफदेही छन् । त्यस्तै, जिल्लामा शान्तिसुरक्षा र प्रशासनको जिम्मेवारी लिएका प्रमुख जिल्ला अधिकारी र प्रहरी प्रमुखहरू पनि सिधै गृह मन्त्रालयको खटनपटनमा परिचालित भइरहँदा प्रदेशको आन्तरिक मामिला तथा कानुन मन्त्रालय बोधार्थ पाउने थलो मात्रै बनेको छ । प्रदेश २ का आन्तरिक मामिलामन्त्री यादव प्रदेशभित्र भएका कुनै अपराधजन्य घटना, अनुसन्धानको प्रगति वा जिल्ला तहमा शान्तिसुरक्षाका सन्दर्भमा लिइएका निर्णयहरूबारे प्रमुख जिल्ला अधिकारीलाई मन लाग्दा मात्रै प्रदेश सरकारले जानकारी पाउने गरेको बताउँछन् । संविधानले त दियो तर संघ सरकारमा देखिएको पुरानै केन्द्रीकृत मानसिकताले समस्या भएको हो, उनले भने, बिना प्रहरी प्रशासन र कर्मचारी सरकार हुन सक्छ ? निजामतीतर्फ त्यस्तै बेहाल छ, प्रहरीतर्फको कानुन बनिसके पनि कार्यान्वयनमा लगिँदैन । यस्तै अवस्था रहे आफ्नो अधिकारका लागि कानुनी लडाइँमा उत्रिने उनले उल्लेख गरे । प्रदेशले सुरक्षा रणनीति बनाए पनि त्यसलाई कार्यान्वयनमा लान नसकिएको उनको गुनासो छ ।७९ हजार ५ सय ३१ प्रहरी जनशक्तिमध्ये नेपाल प्रहरीमातहत २४ हजार ८ सय ११ र ७ वटै प्रदेश प्रहरीमा ५४ हजार ७ सय २० जना रहने प्रदेशका आन्तरिक मामिलामन्त्रीहरू समेतको बैठकले साउन ११ गते नै टुंग्याएको थियो । मस्यौदामा नेपाल प्रहरी मातहत हेडक्वार्टरका विभाग, ब्युरो, निर्देशनालयसहित उपत्यका प्रहरी, राष्ट्रिय प्रहरी प्रशिक्षण प्रतिष्ठान, विमानस्थल सुरक्षा, ट्राफिक महाशाखा, सातवटै प्रदेशमा नेपाल प्रहरीका संघीय युनिट तथा त्यसका ७७ वटै जिल्लामा जिल्ला संयन्त्र राख्ने प्रस्ताव गरिएको छ । जिल्ला तहमा नेपाल प्रहरीको संरचना राख्ने विषयमा प्रदेश सरकारले असन्तुष्टि जनाएको छ । मस्यौदाअनुसार प्रदेश प्रहरी कार्यालय, जिल्ला, प्रदेश तालिम केन्द्र, प्रदेश ट्राफिक, प्रदेशभित्रका गणगुल्मलगायत संयन्त्र राख्न ओएन्डएमले प्रस्ताव गरेको छ । तर मस्यौदा मन्त्रिपरिषद् बैठकमा पेस नभएका कारण कुनै निर्णय हुन नसकेको हो ।गृह मन्त्रालयका प्रवक्ता चक्रबहादुर बुढाले ओएन्डएम टुंगिएर आएपछि समायोजनको प्रक्रिया अघि बढ्ने बताए । ओएन्डएमको मस्यौदा मन्त्रिपरिषद्बाट पारित भएर आएपछि मात्रै समायोजनसम्बन्धी सूचना प्रकाशित, फाराम भर्ने, दरबन्दी तथा युनिट मिलान, आर्थिक दायित्वजस्ता विषय अघि बढ्छ, उनले भने । प्रदेश १ का आन्तरिक मामिलामन्त्री कार्की संविधान र कानुनअनुसार प्रदेशले प्रहरी परिचालनको अधिकार पाएको दिनदेखि सुरक्षा अवस्था धेरै सुधारिने दाबी गर्छन् । कहाँ कहाँ समस्या छ, त्यसको जानकारी काठमाडौंको भन्दा बढी प्रदेश सरकारसँग हुन्छ, उनले भने, प्रदेशले गर्ने काममा फरक हुनेछ ।"
डोजर लगाएर घडेरी ललितपुरको सुनाकोठीमा,बिहीबार जमिन सम्याइँदै । बढ्दो सहरीकरणसँगै उपत्यकामा खेतीयोग्य र भिरालो जमिन जथाभावी प्लटिङ गरी घर बनाउने क्रम जारी छ । तस्बिर ः केशव थापाकान्तिपुर
आफ्नै कार्यकर्तालाई माओवादी बनाएर सदस्यता !,"(काठमाडौं)  डडेलधुरा पर्शुराम नगरपालिका१२ निवासी जनक थापा जन्मजात कांग्रेस हुन् । उनका दिवंगत बुबा प्रेमसिंहलाई स्थानीयले प्रजातन्त्रका सेनानी मान्छन् । उनी तत्कालीन पर्शुराम गाविसका अध्यक्षसमेत भएका थिए । पार्टी संगठन र सामाजिक काममा सक्रिय उनले सशस्त्र द्वन्द्वका बेला धेरै कष्ट भोगेका थिए । उनै प्रेमसिंहका छोरा जनक पनि कांग्रेसमा क्रियाशील छन् । तर उनलाई अहिले तत्कालीन माओवादी केन्द्रबाट पार्टी प्रवेश गर्नेको सूचीमा कांग्रेसले राखेको छ । म बाई ब्लड कांग्रेस हुँ । मलाई माओवादी केन्द्रबाट कांग्रेस प्रवेश गर्नेको सूचीमा राख्दा छाँगाबाट खसेजस्तो भएँ । मेरो मानमर्दन गरियो । इतिहास मेट्ने प्रयास भयो, उनले कान्तिपुरसँग भने । केन्द्रीय सभापति शेरबहादुर देउवा धेरैपटक उनको घरमै बसेका छन् । देउवा दाइले मेरो बुबालाई राम्रोसँग चिन्नुहुन्छ, बुबापछि मैले नै राजनीतिक गर्ने भनेर लागेको थिएँ । तर मलाई लाजमर्दो बनाइदिए, उनले भने । कृष्ण धामी नेविसंघ त्रिवेणी बुहमुखी क्याम्पस जोगबूढाका सभापति हुन् । उनलाई पनि माओवादी केन्द्रबाट प्रवेश गर्नेको सूचीमा राखिएको छ । हाम्रो परिवार जन्मजात कांग्रेस हो । माओवादी केन्द्रबाट प्रवेश गरेको भनेर चरित्र हत्या गरियो, उनले भने, आमन्त्रित केन्द्रीय सदस्य जनकलाल कलौनीलाई किन यस्तो गरेको भनेर प्रश्न पनि गरेँ । उनले जवाफ दिएनन् । त्यस्तै समस्यामा पर्शुराम नगरपालिकाका नेविसंघ संयोजक वीरेन्द्र थापा पनि परेका छन् । आफ्नो चरित्र हत्या गर्न खोजिएको भन्दै उनले क्षेत्रीय कार्यसमितिमा उजुरी दिएको बताए । केन्द्रमा नेतृत्वमा को आउने भनेर नेताहरूको लुछाचुँडी छ । त्यसको सिकार हामी बन्नु त भएन नि, उनले भने । जिल्लामा तत्कालीन माओवादी केन्द्रका स्थानीय नेता जनकलाल कलौनी ०७४ को चुनावताका कांग्रेस प्रवेश गरेका थिए । पार्टी सभापति देउवाले पछि कलौनीलाई पार्टीको केन्द्रीय आमन्त्रित सदस्य बनाए । महाधिवेशनको मुखमा गृहजिल्लाकै सभापति आफ्नो बिरोधमा देखिएपछि देउवाका लागि टाउको दुखाइ बनिरहेको थियो । जिल्ला सभापतिले क्रियाशील सदस्यता आफूअनुकूल वितरण नगर्ने भय देउवामा देखियो । त्यसैले उनले कलौनीलाई रोजे । कांग्रेसका स्थानीय नेता र कार्यकर्ताका लागि पार्टीको सदस्यता दिन रोकेर उनै कलौनीलाई ११ सय ७ जनाका लागि सदस्यता फाराम थमाइयो । फाराम माओवादी केन्द्रबाट कांग्रेस आउनेहरूका लागि मात्रै थियो । तर सूचीमा कांग्रेसमै सक्रिय रहेका तर पार्टीको सदस्यता लिई नसकेकाहरूकै नाम बढी छ । पार्टीको विधानअनुसार क्रियाशील सदस्यताको फाराम जिल्ला सभापतिबाहेकको संयन्त्रबाट दिन मिल्दैन । बुझाउँदा पनि जिल्ला सभापतिमार्फत हुनुपर्छ । तर डडेलधुराको हकमा विधान लागु भएन । कलौनीले सदस्यताको फाराम लिइसकेको केही केही समयपछि मात्रै जिल्ला सभापति थापालले पार्टी सदस्यता नवीकरण र वितरण गर्न फाराम दिइयो । जिल्ला सभापति थापाका अनुसार मुस्किलले ३४ सय कार्यकर्ता मात्रै कांग्रेस प्रवेश गरेका थिए । तर कलौनीले केन्द्रमा ११ सय ७ जनाको नाम पेस गरे । पार्टी कब्जा गर्न सकिन्छ कि भनेर यस्तो काम गरिएको होला, उनले भने । सदस्यता वितरण र नवीकरण वडा र गाउँ तहबाटै हुने भए पनि जिल्ला सभापति मुख्य हर्ताकर्ता हुन्छन् । केन्द्रीय सभापतिले योग्य कार्यकर्ता छुटे सिधै सदस्यता दिन सक्ने वैधानिक व्यवस्था छ । माओवादीबाट प्रवेश गरेको सूचीमा कांग्रेसकै साथीहरूको नाम राखेर तेजोबध नगरेको भए हुन्थ्यो, एक पदाधिकारीले भने, गृहजिल्लामा आफ्नो रोजाइको सभापति बनाउने चाहना केन्द्रका नेता सबैको हुन्छ । तर यतिसम्म नगरेको भए हुन्थ्यो । डडेलधुरामा जस्तै तत्कालीन नयाँ शक्ति पार्टीका कार्यकर्ता समायोजनका नाममा जथाभावी क्रियाशील सदस्यता दिइएको आरोप इतरपक्षको छ । नयाँ शक्ति पार्टीबाट आएका कार्यकर्ताका लागि भन्दै रसुवामा १ हजार २ सय सदस्यता दिइएको छ । अखण्ड नेपाल र अखण्ड नेपाल समानान्तरका लागि १५१५ सय सदस्यता दिइएको छ । १४ औं महाधिवेशनबाट पनि सभापतिमा देउवाले निरन्तरता चाहेका छन् । त्यसका लागि तलैबाट आफ्नो पकड मजुबुत बनाउन उनले दुई खालको रणनीतिबाट काम गरिरहेको बुझाइ इतरपक्षका नेताहरूको छ । पहिलो, पार्टीका तल्ला तहमा प्रभाव जमाएका स्थानीय नेताहरूलाई पद र जिम्मेवारी दिएर खुसी बनाउने । त्यसैका लागि उनले केन्द्रीय विभागको गठन गरेर करिब ९ सयलाई मनोनयन गरिसकेका छन् । विधानअनुसार ६ महिनाभित्र विभाग गठन गर्नुपर्छ । तर देउवाले नियमित कार्यकाल सकिएर महाधिवेशन घोषणा भइसकेपछि विधानअनुसार २८ वटा विभाग हुनुपर्नेमा ४७ वटा बनाएर धमाधम मनोनयन गरे । देउवाको दोस्रो नजर अन्य राजनीतिक दलबाट आएका नेता तथा कार्यकर्तामा छ । तत्कालीन नेपाल लोकतान्त्रिक फोरमका अध्यक्ष विजयकुमार गच्छदारदेखि राप्रपाबाट हालै कांग्रेस प्रवेश गरेका सुनिलबहादुर थापासम्मका नेतालाई उनले आफूतिरै खिचेका छन् । गच्छदारलाई उपसभापति बनाएका छन् । गच्छदारको समूहबाट ११ जना केन्द्रीय सदस्य छन् । महासमिति, महाधिवेशन प्रतिनिधिदेखि २५ हजार क्रियाशील सदस्य उक्त समूहले पाएको छ । अखण्ड नेपाल र अखण्ड नेपाल समानान्तर कांग्रेसमा विलय भएका छन् । रसुवामा चुनाव जितेका तत्कालीन नयाँ शक्ति पार्टीका प्रदेश सांसद (सांसद पद जाने अप्ठ्यारोले औपचारिक घोषणा गरिएको छैन) सहित समूह कांग्रेसमा आएको छ । उनलाई स्वागत गर्न शीर्षस्थ सबै नेता हेलिकप्टर चढेर रसुवा पुगेका थिए । चुनावताका सर्लाहीका जंगीलाल राय र शम्भुलाल श्रेष्ठ, कैलालीका मोहनसिंह राठौर, कपिलवस्तुका अभिशेषकप्रताप शाह, डोल्पाका कर्णबहादुर बूढा कांग्रेस प्रवेश गरेका थिए । उनीहरू क्रमशः तत्कालीन राजपा, एमाले, समाजवादी र राप्रपाबाट कांग्रेस आएका थिए । उनीहरूले केन्द्रीय कार्यसमितिमा प्रवेश पाइसकेका छन । उनीहरूका कार्यकर्ता समायोजनका लागि भन्दै ४ ५ सयका दरले छुट्टै क्रियाशील सदस्यता दिन थालिएको छ । पछिल्लोपटक कांग्रेस प्रवेश गरेका सुनिलबहादुर थापाको समूहलाई कति दिने भन्नेबारे यकिन भएको छैन । सभापति देउवाले अन्य दलका पार्टी तथा नेताको समायोजनको नाममा क्रियाशील सदस्यतामा व्यापक धाँधली गरेको केन्द्रीय सदस्य अर्जुननरसिंह केसीले बताए । विधि, प्रक्रिया र पद्धतिबाहिरबाट सदस्यता वितरण गरेर पार्टी कब्जा गर्ने नेतृत्वको मनसाय देखिन्छ, उनले भने, यस्तो कार्यले पार्टीका संघर्षशील कार्यकर्ताहरूको तेजोबध भएको छ । पार्टीका मुख्यसचिव कृष्ण पौडेलले भने अन्य दलबाट आएका नेता तथा कार्यकर्ता समायोजनका लागि विधिअनुसार नै सदस्यता दिइएको दाबी गरे । समायोजन समितिकै निर्णयअनुसार सदस्यता दिइएको उनको तर्क छ । सदस्यता दिँदा केन्द्रीय कार्यसमितिमा नामको विवरण नै प्रस्तुत भएको छ । पेस गरिएको विवरणबाहेक कमा, फुलस्टप पनि परिवर्तन हुँदैन । केन्द्रमा बुझाइएको सूचीभन्दा दायाँबायाँ भए संख्या घट्छ, अनियमिता हुँदैन, उनले भने । कांग्रेसका वरिष्ठ नेता रामचन्द्र पौडेलले गत सोमबार केन्द्रीय कार्यालयमा दर्ता गराएको ज्ञापनपत्रमा मुख्य गरी यही क्रियाशील सदस्यतालाई उठाइएको छ । पार्टीको स्रोत, साधन र अधिकार दुरुपयोग गरेर सभापतिले क्रियाशील सदस्यता वितरणमा धाँधली सुरु गरेको आरोप पौडेल पक्षको छ । नेता गगन थापाले क्रियाशील सदस्यताको वितवरण र नवीकरण प्रक्रियाले महाधिवेशन निष्पक्ष हुनेनहुने निर्क्योल हुने बताए । उनले सभापति देउवाले पार्टी केन्द्रीय कार्यालयमा दर्ता गरिएको ज्ञापनपत्रलाई सम्बोधन गर्न पहल गर्नुलाई सकारात्मक रूपमा लिएका छन् । देउवाले पौडेल पक्षले उठाएका मागमा छलफल गर्न शनिबार दुवै पक्षका नेताको बैठक राखेका थिए । निष्कर्ष ननिस्किँदै केन्द्रीय सदस्य, चालक र सुरक्षागार्डमा कोरोना संक्रमण देखिएपछि बैठक स्थगित भएको छ । केन्द्रीय कार्यसमितिको बैठक असोज २५ गते सारिएको छ । क्रियाशील सदस्यता वितरण कसरी हुन्छ भन्नेमा प्रश्न छ । विधान, प्रक्रिया र पद्धति समातेर निर्णय गरियो भने अविश्वास हट्छ, महाधिवेशन पनि निष्पक्ष हुन्छ, थापाले भने, पार्टी केन्द्रीय कार्यालयमा दर्ता भएको ज्ञापनपत्रलाई सभापतिज्यूले सम्बोधन गर्नुभएन र पहिलाजस्तै निर्णय गर्दै जान थाल्नुभयो बैठक बहिस्कार गर्ने, केन्द्रीय सदस्यबाट राजीनामा दिनेसम्मको घटना बढ्न सक्छ ।"
द्रुतमार्गमा सुस्त काम,"प्रायः ठूला पूर्वाधार निर्माण तोकिएकै समयमा सकिएका छैनन्, ठेकेदार स्वदेशी हुन् वा विदेशी । सरकारले नेपाली सेनालाई भरोसा गरेर जिम्मा लगाएको काठमाडौं तराई मधेस द्रुतमार्ग (फास्ट ट्र्याक) पनि यही नियतिबाट गुज्रिन थालेको देखिन्छ । हालसम्मको प्रगति हेर्दा यो आयोजना केही अवधि मात्रै धकेलिएलाजस्तो छैन, यसको निर्माण नै कहिले सकिन्छ भन्न सकिँदैन । २०७४ वैशाखमा सरकारले चार वर्षभित्र बनाउने गरी सेनालाई जिम्मा दिएको यो आयोजना आगामी जेठभित्र सकिनुपर्ने हो । तर आठ महिनामा मात्रै बाँकी छँदा द्रुतमार्गको भौतिक प्रगति ११११ प्रतिशत मात्रै छ । वित्तीय प्रगति त झन् ९५२ प्रतिशत मात्रै छ । यही निम्छरो प्रगतिले विकास निर्माणकै लागि खडा भएका विद्यमान सरकारी संरचनालाई पन्छाएर सेनालाई आयोजना दिँदा गरिएको नेपाली सेनाले दक्षताका साथ समयमै निर्माण सम्पन्न गर्छ भन्ने तर्कलाई गलत साबित गरिदिएको छ । यसबाट विकास निर्माणका काममा नेपाली सेनाको कार्यक्षमतामाथि पनि प्रश्न उठेको छ । यस मार्गमा अहिलेसम्म १६ प्रतिशत स्थानीयले मुआब्जा बुझेका छैनन् । प्रस्थानविन्दुका रूपमा रहेको ललितपुरको खोकना क्षेत्रमा जग्गा विवाद कायमै छ । ७२ दशमलव ५ किलोमिटर लामो द्रुतमार्गको विभिन्न स्थानमा साढे १२ किलोमिटर सुरुङमार्ग र ८७ वटा पुल निर्माण गर्नुपर्नेछ । आयोजना निर्माणको मुख्य काम मानिएको सुरुङ र पुलको ठेक्का अहिलेसम्म हुन सकेको छैन । यसमा अन्य सरकारी निकायले झैं सेनाले पनि अरू ठेकेदारबाट नै काम गराइरहेको छ । व्यवस्थापकीय कार्य मात्र आफूले हेरिरहेको सेनाले यसको डिजाइन लगायत अन्य ठेक्का कागजातसमेत अरू कम्पनीबाटै तयार गराएको हो । यस क्रममा केही विवादास्पद कामसमेत भएका छन् । सेनाले असार १ गते भौतिक संरचना डिजाइन र निर्माणको सुपरिवेक्षण गर्ने परामर्शदाताका रूपमा सम्झौता गरेको कोरियाली कम्पनी युसिन इन्जिनियरिङ कर्पोरेसनलाई सन् २०१७ मै भारतको एउटा प्रान्तले कालोसूचीमा राखेको थियो । अन्यत्र कालोसूचीमा परेको कम्पनीलाई यहाँ छनोट गरिनुको नियतमाथि नै टीकाटिप्पणी भएका छन् ।प्रतिनिधिसभाको विकास तथा प्रविधि समितिको छलफलमा सांसदहरूले के कारणले आयोजना निर्माणमा ढिलाइ भएको हो स्पष्ट नभई समय थप्न नहुने धारणा राखेका छन् । आयोजना निर्माण ढिलाइ हुनुमा सेनाका आफ्नै तर्क छन् । निर्माण थाल्दा आयोजनाको विस्तृत परियोजना प्रतिवेदन (डीपीआर) थिएन । डीपीआर तयार पारी २०७५ चैत १४ गते मन्त्रिपरिषद्मा स्वीकृतिका लागि पेस गरिएको र त्यसलाई मन्त्रिपरिषद्ले २०७६ भदौ १ गते मात्रै स्वीकृत गरेकाले त्यसको चार वर्ष अर्थात् २०८०८१ सालभित्र काम सक्ने सेनाको दाबी छ । कारण जेसुकै होस्, द्रुतमार्ग निर्माण ढिलाइ हुँदा मुलुक र आम नागरिक दुवै प्रत्यक्ष घाटामा छन् । एउटा, आयोजना निर्माणमा ढिलाइ हुँदा यसको लागत बढिरहेको छ । सुरुमा यो आयोजना ९२ अर्ब रुपैयाँमा निर्माण हुने अनुमान थियो । सेनाले व्यवस्थापन जिम्मा पाउने समयमा १ खर्ब १२ अर्ब रुपैयाँ लाग्ने अनुमान गरियो । अहिले संशोधन गरेर १ खर्ब ७५ अर्ब रुपैयाँ लागत पुर्याइएको छ । अझै समय धकेलिए लागत रकम झनै बढी पर्न सक्छ । खासगरी कोभिड१९ ले निम्त्याएको राजस्व संकुचनमाथि थप दबाब पर्नेछ । अर्को, उक्त द्रुतमार्गबाट लाभान्वित हुनेहरू उपत्यका आवतजावत गर्न नारायणघाटमुग्लिन हुँदै घुमाउरो बाटो प्रयोग गर्न बाध्य छन् । यसले गर्दा समय र ढुवानी खर्चको लागत दुवै बढी भइरहेको छ । नारायणगढमुग्लिन हुँदै काठमाडौं आउने सडकको तुलनामा यो द्रुतमार्ग १ सय ६० किलोमिटर छोटो हुने जनाइएको छ । यो मार्ग सञ्चालन हुँदा तराईबाट राजधानी छिर्ने यात्रुहरूको करिब ४ घण्टा समय बचत हुने अनुमान छ ।यो आयोजना कसले निर्माण गर्ने भन्ने ठूलो माथापच्चीपछि नेपाली सेनाले जिम्मा पाएको हो । जबकि, यसको जिम्मा लिन लगानी बोर्ड, भौतिक पूर्वाधार तथा यातायात मन्त्रालय, राष्ट्रिय योजना आयोगको सार्वजनिकनिजी साझेदारी एकाइलगायतबीच निकै हानाथाप भएको थियो । भौतिक मन्त्रालयले धेरैपटक ग्लोबल टेन्डर आह्वान गर्दा सुरुमा कोही पनि ठेकेदार कम्पनी सहभागी भएनन् । पछि एउटा टेन्डर प्रक्रियाबाट छानिएको भारतीय कम्पनी इन्फ्रास्ट्रक्चर लिजिङ एन्ड फाइनान्सियल सर्भिसेज लिमिटेड (आईएल एन्ड एफएस) लाई निर्माण जिम्मा दिन खोजिएको थियो । उसले डीपीआरसमेत बनाइसकेको थियो । तर त्यतिबेलै नेपालमा जारी नयाँ संविधानप्रति असन्तुष्टि जनाउँदै भारतले नाकाबन्दी थोपरिदिएपछि भारतीय कम्पनीलाई मुलुकको राष्ट्रिय गौरवको आयोजना निर्माण जिम्मा दिने विषयमा राजनीतिक दलहरूबीच मतभेद भयो, त्यसपछि यो नेपाली सेनालाई सुम्पिइएको हो ।द्रुतमार्गको निर्माण सेनालाई दिइएकोमा त्यतिबेलै कतिपय कोणबाट आलोचना भएको थियो । सेनालाई आफ्नो परिभाषित पेसागत दायित्वबाहेकको भूमिका सुम्पिँदै जानु गलत हुने तर्क गरिएको थियो । द्रुतमार्गमा देखिएको सुस्तताले अहिले फेरि सेनाको आलोचना सुरु भएको छ । यसैकारण सेनाको आम छवि धूमिल हुने खतरासमेत छ । तसर्थ, जिम्मा लिएको काम समयमै फत्ते गर्न नेपाल सेना गम्भीर र दत्तचित्त हुनुपर्छ । राष्ट्रिय गौरवका आयोजना हेर्ने जिम्मेवारी बोकेका प्रधानमन्त्री र मन्त्रिपरिषद्ले पनि यसको निर्माण क्रममा देखिएका बाधा अड्काउ फुकाइदिन अग्रसरता लिनुपर्छ । सेनालाई अझै समय थप्नुपर्दा त्यसको स्पष्ट आधार र समयरेखा माग्नुपर्छ, त्यो पनि थप लागत नबढ्ने सर्तमा । र, निर्माण समयमै सक्ने सवालमा सरकार सबै विकल्पमा खुला हुनुपर्छ । अनावश्यक समय बढाउँदै लागत थपेर गरिब मुलुकका जनताले दुःखजिलो गरेर तिरेको करको दुरुपयोग हुन दिनु हुँदैन ।"
भेन्टिलेटर शुल्क निर्धारण गरौं,"कोरोना महामारीको सुरुको चरणको हाम्रो हेलचेक्र्याइँले यतिबेला रोगसँग प्रतिकार गर्न हम्मेहम्मे परेको छ । संक्रमितको संख्या ह्वात्तै बढ्दा धेरैलाई आईसीयू र भेन्टिलेटर दुर्लभ हुन थालेको छ । उपचार सरल, सहज बनाउने काममा सरकार र निजी अस्पतालहरूबीच तालमेल मिलेको छैन । महामारीमा सरकारी सुविधा नगन्य छ । यहाँनिर भन्नैपर्ने हुन्छ ः हाम्रा छिमेकीलगायत विश्वका धनी, गरिब कुनै मुलुकमा पनि विपद्मा परेका सर्वसाधारणसँग पीसीआर परीक्षण र कोरोना उपचारबापत शुल्क लिएको सुनिँदैन । हामी गरिब देशका जनताले निःशुल्क सेवाको त कुरै छाडौं शुल्क तिरेर सरकारी अस्पतालमा रातरातभर लाममा बस्दासमेत सहज ढंगले पीसीआर परीक्षण गराउन पाउँदैनौं । उता निजी अस्पतालहरूमा भेन्टिलेटरको प्रतिदिनको शुल्क न्यूनतम १ लाख रुपैयाँ र चर्को उपचार खर्च बेहोर्नुपर्ने बाध्यताबीच कोभिड लागेका निर्धन व्यक्तिले अकाल मृत्यु रोज्नुको विकल्प देखिँदैन । यसरी स्वास्थ्य क्षेत्रमा जोखिम बढिरहँदा पनि कम्युनिस्टको कवच भिर्ने सत्ताधारीको मन कसरी नपग्लेको होला ? भेन्टिलेटरको निश्चित शुल्क निर्धारण गर्ने र त्यसबाट निजी अस्पताललाई मर्का पर्ने देखिए सोको क्षतिपूर्ति सरकारले बेहोर्ने व्यवस्था मिलाउन ढिला भइसकेको छ । कोभिडलगायत अन्य रोगको उपचारमा सहज पहुँच नहुँदा निमुखाको पक्षमा राष्ट्रिय मानवअधिकार आयोग किन दह्रो आवाज उठाउँदैन ? नेपाल चिकित्सा परिषद्, प्रतिपक्षी दल, स्वास्थ्य मन्त्रालय, उपभोक्ता हित संरक्षण मञ्चलगायतका संघ संस्था जनताको रोदन र क्रन्दनदेखि कसरी बेखबर बनेका होलान् ? विन विन को सोच राख्ने हो भने सन्दुक रुइतको सक्रियताले अर्धसरकारी आँखा अस्पतालहरूको प्रसिद्धि देशविदेशमा फैलिएजस्तै सरकारी र निजी क्षेत्रको आपसी समझदारी, समन्वय, सहयोगबाट स्वास्थ्य सेवालाई भरपर्दो र सर्वसुलभ बनाउन गाह्रो पर्दैन । भुवनेश्वर शर्मा, चन्द्रागिरि२, काठमाडौं"
शैक्षिक योग्यताको उपहास,"राष्ट्रिय स्तरमा शिक्षकको मर्यादाक्रम नतोकिए पनि विद्यालय तहमा भने प्रचलित तह र नियुक्तिको वरिष्ठता कायमै छ । राजनीतिक आशीर्वाद, प्रभावशाली सम्मोहन कला, विद्यालय व्यवस्थापन समितिसँगको साँठगाँठ र स्थानीय सरकारको बेवास्ताका कारण कक्षा १११२ सञ्चालित कतिपय विद्यालयमा माध्यमिक दरबन्दीका स्थायी स्नातकोत्तर उत्तीर्ण शिक्षक हुँदाहुँदै स्नातक पास गरेका प्रअ छन् । कक्षा १११२ मा अध्यापन गर्नचाहिँ तोकिएको योग्यता (स्नातकोत्तर उत्तीर्ण) र अध्यापन अनुमतिपत्रसमेत भएको शिक्षक चाहिने र त्यस्तै शिक्षकद्वारा अध्यापन पनि गराइने तर विद्यार्थीको रजिस्ट्रेसन फाराम, परीक्षा आवेदन फाराम र चारित्रिक प्रमाणपत्रमा रातो मसीले हस्ताक्षर गरेर प्रमाणित गर्नचाहिँ तल्लो तह र तल्लो योग्यता भएको शिक्षकले अधिकार पाउने अवस्था देखियो । यो कहाँसम्म न्यायसम्मत कुरा हो ? यसबाहेक अस्थायी, करार शिक्षक नियुक्तिका क्रममा र स्नातकोत्तर शिक्षकको परीक्षा लिने समितिमा १२ कक्षा उत्तीर्ण प्रअ पदेन सदस्यको रूपमा रहन पाउने भए । कक्षा ११ को परीक्षा पनि विद्यालयले नै लिनुपर्ने गरी तयार गरिएको कार्यविधिमा पनि त्यस्तै प्रअ संयोजक हुने भए । यस्तै हो भने, स्थायी शिक्षकहरूले बर्सेनि भर्नुपर्ने कार्यसम्पादन मूल्यांकन फाराममा पनि तल्लै शैक्षिक योग्यताको प्रअले अंक दिने व्यवस्था गरे भैगयो नि ! शिक्षक सेवा आयोग नियमावलीले यो एउटा कुरामा मात्रै किन प्रअलाई अधिकारबाट वञ्चित गरेको होला ! वज्रपाणि श्रेष्ठ, ओखलढुंगा"
कांग्रेसको कार्यशौलीले निराश,"महाधिवेशन नजिकिएसँगै प्रमुख प्रतिपक्षी नेपाली कांग्रेस पनि सत्तारूढ दल नेकपाको जस्तै अन्तरकलहमा अल्झिरहेको छ । सरकारका कामका बारेमा सचेत भएर खबरदारी गर्नुपर्ने बेला कांग्रेस घर झगडामा फसिरहेछ । कोरोनाकालमा जनताको सवाललाई उठाउन छाडेर के अब कांग्रेस आन्तरिक विवाद मिलाउन मात्र व्यस्त हुने हो ? प्रमुख प्रतीपक्ष भएर पनि संसद्मा सशक्त भूमिका निर्वाह गर्न कांग्रेस सकिरहेको छैन । गुटबन्दीको राजनीतिले पार्टीलाई ध्वस्त पारिसक्यो । प्रदेश ५ को सभामा कांग्रेसी सांसदको कार्यशैली देख्दा यो पार्टीले लोकतन्त्रको संरक्षण गर्न सक्छन् भन्नेमा शंका लाग्न थालेको छ । पार्टीलाई लोकतान्त्रिक हो भन्ने तर काम भने आलोकतान्त्रिक गर्न मिल्छ ? यस्तो हो भने जनताले कांग्रेसलाई सहयोग गर्ने आधार भेट्दैनन् । बाहिर सरकारको आलोचना गरेजस्तो गर्ने अनि सरकारी नियुक्तिमा भाग खोज्छ, कांग्रेस । प्रतिपक्ष बलियो भएको भए जनताको आवाज सरकारसम्म पुग्थ्यो होला । तर यसो हुन सकेन । यसरी नै कांग्रेसअघि बढे आगामी चुनावमा जनताले कसरी विश्वास गर्ने ? प्रविन देवकोटा, भरतपुर८, चितवन"
वार्ता सार्थक बनोस्,"प्रधानमन्त्री केपी शर्मा ओलीले कुनै समय सरकार जनताको हो भनेका थिए । तर जनताको सरकारले जनताका आवाज नसन्ने हुँदैन । केसीले उठाएका माग उनको निजी स्वार्थका लागि नभई ३ करोड जनताका सवाल हुन् भन्ने ओली सरकारले नबुझेको देख्दा अचम्म लाग्छ । सबै क्षेत्रले केसीको समर्थन गर्दा प्रधानमन्त्री ओली भने उनीप्रति दुराग्रह राखेर अनशनलाई लामो समय देखेनदेखे झैं गरे । दूरदराजका जनतामा स्वास्थ्य सेवा पुगोस् र गरिबका छोराछोरीले पनि डाक्टर हुन पाउनुपर्छ भन्ने माग सरकारलाई किन ठीक नलागेको ? ओली सरकारसँग विगतमा भएका सम्झौता कार्यान्वयन नभएको गुनासो केसीको छ । यदि सरकारले केसीले उठाएका माग क्रमिक रूपमा कार्यान्वयन गर्दै लगेको भए सो कुराको जानकारी गराउन किन अलमलिनुपर्यो ? स्वास्थ्य क्षेत्रका माफियाहरूलाई निरुत्साहित गर्ने कुरा सरकारलाई किन ठीक लाग्दैन । पद र सत्ता जोगाउन प्रधानमन्त्रीले जनतालाई कोरोनाकालमा थुनेर महिनौंसम्म अर्थहीन छलफलमा मग्न भएर देशको समय खेर फाले । जनता भोकले सडकमा छटपटिँदा प्रधानमन्त्री कुर्सी मिलाउन डिनर संवाद गर्दै हिँडे । अहिले केसीले उठाएका मागबारे छलफल गर्नचाहिँ सरकारलाई कोरोनालाई २५ दिनसम्म कोरोनाले रोक्यो । केसीका माग पूरा गर्न सरकारले चासो दिए जनताको सरकार छ भन्ने आभास हामीलाई हुने थियो । यो आभास सरकारका लागि पनि निकै फलदायी हुने थियो । यसरी नै दम्भ देखाउँदै दुराग्रह राख्ने हो भने यसको चर्को मूल्य सरकारले चुकाउने दिन धेरै टाढा छैन । केसीको जीवन तलमाथि भए सरकारलाई निकै ठूलो धक्का लाग्नेछ । त्यसैले जनताको सरकार हो भने केसीको मागलाई गम्भीर रूपमा लिएर अहिले भइरहेको वार्ता अविलम्ब सफल होस् । गोविन्द विक, बूढानीलकण्ठ१२, काठमाडौंदुर्गम जिल्लाका छोराछोरीले सहज किसिमले चिकित्सा शिक्षा अध्ययन गर्न पाउनुपर्नेलगायतका अन्य स्वास्थ्य सुधारका माग राखेर चिकित्सक केसी सत्याग्रहमा छन् । उनको जीवन सरकारको हठका कारण जोखिममा पर्न थालेपछि सर्वत्र दबाबका कारण मात्र सरकारले वार्टा टोली गठन गर्यो । सरकारको पहल समाधानमुखी वार्ता गर्ने हुनुपर्ने छ, नकि सत्याग्रह मात्रै तोडाउने । मुलुकका दुर्गम जिल्लामा मेडिकल कलेज सञ्चालन गर्नुपर्ने, कोरोना संक्रमण निदान गर्न भरपर्दो उपाय अवलम्बन गर्नुपर्ने र चिकित्सा शिक्षा उच्चस्तरीय कार्यदलका संयोजक तथा शिक्षाविद्को सिफारिस कार्यान्वयन गर्नुपर्नेमा एकोहोरो अनशन तोडाउन खोज्नुको उद्देश्य के हो ? के केसीका मागहरू सरकारविरोधी हुन् ? के उनी कुनै विपक्षी पार्टीका कार्यकर्ता हुन् ? जनताको स्वास्थ्य हुन पाउने अधिकारका लागि लडेका केसीको कुनै व्यक्तिगत स्वार्थ छैन । वार्ताद्वारा जायज र पूर्ति गर्न सकिने मागलाई स्वीकार गर्ने र पूरा गर्न नसकिने मागलाई कारणसहित सहमति गरी अनशन तोडाउन सरकारले कुनै कसर बाँकी राख्न हुँदैन । लोकतान्त्रिक गणतन्त्रमा हरेक नागरिकको हकलाई सुनिश्चित र संरक्षण गर्ने अनि मागको सुनुवाइ गर्ने दायित्व सरकारको हो कि होइन ? दुईतिहाइ मतको दम्भमा अलोकतान्त्रिक शासन कहिलेसम्म चलाउने ? सरकारले जनताको भलो हुने लोकप्रिय काम किन गर्न सक्दैन ? सरकारले बिचौलियाको चंगुलमा नफसी सही र लोकतान्त्रिक निर्णय गर्दै जाने हो कि आफ्नो गुट र पार्टी निकट व्यापारीको मात्र भलो हुने निर्णय गर्ने ? गंगाराज अर्याल, पाली, अर्घाखाँची"
भूमि बैंकको समाजवादी मोडल,"नेपाल सरकार भूमि व्यवस्था, सहकारी तथा गरिबी निवारण मन्त्रालयले भूमि बैंकको सैद्धान्तिक अवधारणा सार्वजनिक गरेपछि यसमाथि विभिन्न कोणबाट विचारविमर्श भइरहेको छ, जुन आफैंमा स्वागतयोग्य कुरा हो । यो सैद्धान्तिक अवधारणाले एकातिर कृषि क्षेत्रका सरोकारवालाहरूमा उत्साहको वातावरण सिर्जना हुँदै छ भने, कतिपय वृत्तमा यसका सैद्धान्तिक, नीतिगत र व्यावहारिक पक्षहरूबारे केही अन्योल पनि सिर्जना गरेको देखिन्छ । तसर्थ, प्रस्तुत लेख भूमि बैंकको सैद्धान्तिक अवधारणा, समाजवादी अर्थव्यवस्थासँग सम्बन्ध, भूमि बैंक र राज्यको जिम्मेवारी एवं संरचनागत विकास लगायतका विषयमा संक्षेपमा केन्द्रित रहेको छ ।जनताको दशकौं लामो बलिदान र संघर्षको जगमा लिखित संविधानले नेपाललाई समाजवादउन्मुख राज्यका रूपमा परिभाषित गर्दै त्यसको नीतिगत, कानुनी, संरचनागत तयारी र विकासका निम्ति हामीलाई निर्देशित गरेको छ । संविधानको सोही निर्देशनको आलोकमा रही राजनीतिक, आर्थिक, सामाजिक, सांस्कृतिक आधारहरू तयार पार्नु नेपालको राष्ट्रिय कार्यभार हो । उल्लिखित आधारहरू तयार गर्न सम्माननीय प्रधानमन्त्रीज्यूको नेतृत्वमा नेपाल सरकारले समृद्ध नेपाल, सुखी नेपाली को राष्ट्रिय नारा तय गरेको कुरा सबैमा विदित नै छ । तर, त्यसको नीतिगत व्यवस्था, संगठनात्मक स्वरूप र ढाँचाका सन्दर्भमा पर्याप्त बहस हुन सकेको छैन । यस्तो परिस्थितिमा नयाँ अवधारणा प्रस्तुत हुनेबित्तिकै त्यसमाथि विभिन्न दृष्टिकोण, पक्षधरता र अध्ययनका आधारमा बहस हुनु बिलकुल स्वाभाविक छ । त्यस्ता बहसहरूबाट हाम्रो तयारीलाई समुन्नत बनाउन थप सहयोग पुग्ने हाम्रो विश्वास छ ।भर्खरै सामन्ती भूस्वामित्व, अर्धसामन्ती राजनीतिक प्रणाली र संरचनाहरूबाट मुक्त हुँदै समाजवादको जग बसाल्ने संकल्पमा रहेको नेपालजस्तो विकासशील मुलुकका लागि आत्मनिर्भर अर्थतन्त्रको निर्माण सर्वाधिक महत्त्वको विषय हो । आत्मनिर्भरताका क्षेत्रहरूको पहिचान, योजना निर्माण र कार्यान्वयनले मात्र त्यस्तो जिम्मेवारीलाई सम्बोधन गर्न सक्छ । कृषिको आधुनिकीकरण, विविधीकरण र यान्त्रिकीकरण आत्मनिर्भर अर्थतन्त्रका महत्त्वपूर्ण आयाम हुन्, जसका लागि जमिनको खण्डीकरण रोक्नु र उत्पादनशील जमिनको अत्यधिक उपयोगमार्फत राष्ट्रिय उत्पादनमा वृद्धि ल्याउनु राज्यको आधारभूत कार्यभार बन्न जान्छ । त्यही कार्यभार पूरा गर्ने महत्त्वपूर्ण एजेन्डाका रूपमा हामीले भूमि बैंकको अवधारणा अघि सारेका हौं ।भूमि बैंकको अवधारणा सार्वजनिक भएपछि कतिपय वृत्तमा यसलाई नवउदारवादी अर्थतन्त्रको ढाँचाका रूपमा व्याख्या गरिएको सन्दर्भप्रति समेत हामी विशेष रूपमा जानकार छौं । तर, हामीले प्रस्तुत गर्न खोजेको भूमि बैंकको अवधारणा नवउदारवादी नीति र ढाँचाको नभएर समाजवादउन्मुख अर्थतन्त्र निर्माणको मौलिक र संक्रमणकालीन अवधारणा हो । विषयको अन्तर्यलाई यसरी बुझिएन भने भूमि बैंकलाई जमिनको उत्पादकत्व बढाउने र जमिनको समाजवादी स्वामित्व निर्माण गर्ने प्रश्न ओझेलमा पर्न जान्छ । त्यसले भूमि बैंकको समाजवादी ढाँचाप्रति भ्रम मात्र सिर्जना गर्दैन, हाम्रो अवधारणाको गुरुत्वसमेत कमजोर बन्न जान्छ । यसतर्फ समाजवादी अर्थतन्त्रका हिमायती र अभियन्ताहरूको विशेष ध्यान जानुपर्छ ।हामीले प्रस्तुत गरेको भूमि बैंकको अवधारणा परम्परागत नवउदारवादी अवधारणा होइन, जहाँ किसानहरूको जमिन पुँजीपतिहरूले लिजमा लिने, त्यस्तो जमिनमा पुँजीपतिहरूले आफूअनुकूलका संरचनाहरू निर्माण गर्ने र अन्ततः किसानहरूको जमिन सस्तोमा तिनै पुँजीपतिहरूले खरिद गर्ने बाध्यात्मक भौतिक परिवेश तयार गरिन्छ । बरु, हामीले प्रस्तुत गरेको अवधारणा जमिनको खण्डीकरण रोकी चक्लाबन्दीमार्फत उत्पादकत्व वृद्धि गर्ने, जमिनमा राज्यको भूमिका वृद्धि गर्दै समाजवादको आर्थिक आधार तयार पार्ने ध्येयसँग सम्बन्धित छ । मन्त्रालयले इतिहासमै पहिलोपटक भूमिको वैज्ञानिक उपयोगका निम्ति प्रस्ताव गरेको भूउपयोग ऐन, २०७६ संघीय संसद्बाट पारित भइसकेको छ । ऐनका दफा २१(१) र (२) मा भूमि बैंकको अवधारणाबारे आधारभूत कानुनी प्रबन्ध गरिएको छ । नीतिगत दृष्टिले भूउपयोग ऐनको प्रभावकारी कार्यान्वयन गर्नु, भूमिको खण्डीकरण रोक्नु, जमिनको चक्लाबन्दीमार्फत कृषि क्षेत्रको उत्पादकत्व बढाउनु, कृषिको आधुनिकीकरण, विविधीकरण र यान्त्रिकीकरणतर्फ अभिप्रेरित गर्नु, वास्तविक किसानहरूलाई उत्पादनमा प्रेरित गरी राज्यले व्यवस्थापनको आवश्यक प्रबन्ध गर्नु भूमि बैंकको मुख्य ध्येय रहेको छ । यसले एकातिर कृषिको उत्पादकत्व वृद्धि गरी समाजवादउन्मुख राज्यको भौतिक आधार तयार पार्ने र अर्कातिर किसानहरूलाई आत्मनिर्भर बनाउने भूमिका निर्वाह गर्नेछ ।हामीले अघि सारेको बैंकको अवधारणा प्राइभेट कम्पनीको अवधारणा होइन, बरु राज्यको प्रत्यक्ष नेतृत्वमा सञ्चालन हुने समाजवादी मोडलको स्थानीय तहकै एकाइ हो । त्यस्तो प्रकारको समाजवादी मोडलमा नीतिगत, संरचनागत र नेतृत्वका दृष्टिले समेत राज्यको प्रत्यक्ष नेतृत्व रहन्छ । हामीले परिकल्पना गरेको भूमि बैंकमा राज्यको प्रत्यक्ष लगानी हुन्छ । राज्यले नागरिकले उपयोगमा ल्याउन नसकेको बाँझो जमिनलाई एकत्रित गर्ने, त्यस्तो जमिनको स्वामित्व रहेका नागरिकहरूको जमिन सरकारले नै लिजमा लिने र सरकारले साझेदारीको मोडलअनुसार आफैं उत्पादन कार्यको नेतृत्व गर्नु हो । यसरी गरिने साझेदारीमा निजी क्षेत्रको सहभागिता कायम राख्ने वा नराख्ने भन्ने पक्षसमेत हाम्रा लागि खुला छलफलको विषय हो । यसर्थ, भूमि बैंकलाई नवउदारवादी कार्यक्रमका रूपमा चित्रित गर्नु परियोजनाको महत्त्वलाई नबुझ्नु हुन जान्छ ।सबै जमिनदार कृषक हुँदैनन्, सबै बेरोजगार व्यवसायी पनि हुँदैनन् । भूमि बैंकको अवधारणामा जग्गाको उपयोग गर्ने व्यक्तिले राज्यको नीतिअनुरूप जमिन प्राप्त गर्छ, अनि आवश्यकताअनुसारको जनशक्ति बेरोजगार समुदायबाट लिन सक्छ । अर्कातिर, रोजगारीमा जोडिएको जनशक्तिलाई कृषिजन्य उद्योगको सेयर सदस्य र मालिक बनाउने ढोका पनि यसले खुला नै राख्छ । यसरी समाजवादी ढाँचाको भूमि बैंकले उत्पादकत्व वृद्धि, रोजगारीका अवसरहरूको सिर्जना र समाजवादमा संक्रमणको आधारलाई सँगसँगै तयार गरिरहेको हुन्छ ।भूमि बैंकको संरचना पूर्णतः राज्यको नेतृत्वमा रहन्छ, जसमा संघीय भूमि व्यवस्था, सहकारी तथा गरिबी निवारण मन्त्रालय, प्रादेशिक भूमि व्यवस्था, कृषि तथा सहकारी मन्त्रालय र संघीय सरकारले तोकेको स्थानीय तहको समन्वयकारी भूमिका रहनेछ । यस्तो बैंकको नीतिगत र कानुनी प्रबन्धको जिम्मेवारी संघीय सरकारको हुनेछ, सञ्चालन तथा व्यवस्थापन र अनुगमनको जिम्मेवारी प्रदेश सरकारको एवं बैंकको प्रत्यक्ष नेतृत्व स्थानीय सरकारको हुनेछ । स्थानीय तहका जनप्रतिनिधिहरूले नै यसको प्रत्यक्ष नेतृत्व गर्नेछन् । यसले भूमि बैंकलाई समाजवादी भूमि व्यवस्थाको दिशामा अघि बढाउन सघाउ मात्र पुर्याउनेछैन, त्यसको प्रत्यक्ष नेतृत्व गर्दै संक्रमणकालीन व्यवस्थापनसमेत गर्नेछ । तसर्थ, यो आफैं नयाँ र मौलिक अवधारणा हो ।राष्ट्रिय अर्थतन्त्रको निर्माणबिना समाजवादको जग बसाल्न सकिँदैन । भूमिको क्षेत्रमा राष्ट्रिय अर्थतन्त्रको निर्माणका लागि हाम्रो उत्पादनशील जमिनको अधिकतम उपयोग जरुरी छ । जमिनको अधिकतम उपयोगका लागि त्यसको भौतिक परिवेश तयार पार्न भूमि बैंकले महत्त्वपूर्ण भूमिका खेल्छ । उत्पादनशील जमिनमा आफैं खेती गर्न नसक्ने नागरिकलाई यसले राहत त दिने नै छ, त्यसका साथै ठूलो क्षेत्रफलमा कृषिजन्य उत्पादनमा केन्द्रित हुन चाहने उद्योगीहरूका लागि समेत यो महत्त्वपूर्ण अवसर हुनेछ । अर्कातिर, जमिनको लिज स्वामित्व सरकारसँग रहने भएकाले किसानहरूको जमिनमाथि कसैको अतिक्रमण वा दबाब कायम हुने प्रश्नै आउँदैन । बरु, यसले त किसान र उद्योगी दुवैबीच नीतिगत, कानुनी र व्यावहारिक समन्वयको प्रभावकारी पुलको भूमिका खेल्नेछ । यसर्थ, यो समाजवादउन्मुख परियोजना हो ।भूमि बैंकको अवधारणाले नेपालको भूबनोट, भूमिको क्षमता र उत्पादकत्वका आधारमा भूमिको समूचित उपयोगको वस्तुगत रूपमा कार्यान्वयन गर्छ । यसले हावापानी र माटोसुहाउँदो खेतीपातीका निम्ति उत्प्रेरित गर्नेछÙ उत्पादकत्व वृद्धिको सुनिश्चितता गर्छ, यसरी मात्र खाद्य सुरक्षा र खाद्य सम्प्रभुताको ग्यारेन्टी गर्न सकिनेछÙ सीमित जमिनको बहुआयामिक प्रयोग र बाँझो जमिनको समुचित प्रयोग हुने वस्तुगत वातावरण निर्माण गर्नेछÙ जमिनको खण्डीकरण रोकी चक्लाबन्दी कायम हुनेछÙ कृषिको आधुनिकीकरण, विविधीकरण, बजारीकरण र औद्योगीकरणका लागि सहयोग गर्नेछÙ समयानुकूल औजार, प्रविधि, मल, बीउ र उत्पादनका निम्ति आवश्यक स्रोत र साधनहरूको उपलब्धतामा सहजता ल्याउनेछ । जमिनको चक्लाबन्दी र राज्यनियन्त्रित परियोजनाका कारण भौतिक परिवेश तयार भएको परिस्थितिमा यसले समाजवादमा प्रवेश गर्ने राम्रो आधारसमेत तयार पार्नेछ । यसर्थ, यो परियोजना हाम्रा लागि वैज्ञानिक र मौलिक पनि छ ।राज्यको सामर्थ्य र स्थानीय तहको आवश्यकताका आधारमा एउटा स्थानीय तहमा एउटा भूमि बैंक स्थापना गरिनेछ । आवश्यकताअनुसार दुई वा दुईभन्दा बढी स्थानीय तह मिलेर पायक पर्ने स्थानमा एउटै संयुक्त बैंकको स्थापना गर्न पनि सकिनेछ । त्यस्तो बैंक सञ्चालनका निम्ति कोषसम्बन्धी विशेष कानुनी प्रबन्ध गरिनेछ । त्यस्तो कोषमा नेपाल सरकार, वैदेशिक सहायता, ऋण अनुदान, जग्गाको केन्द्रीय अभिलेख, प्रदेश सरकारको बजेट, प्रदेशभित्रको जग्गाको अभिलेख, स्थानीय सरकारको सेयर रकम, दण्डजरिवाना, सेवाशुल्क आदिबापत प्राप्त हुने आम्दानी लगायतका स्रोतहरूको व्यवस्था गर्न सकिन्छ । यद्यपि, कोषसम्बन्धी व्यवस्थाका सम्बन्धमा खुला छलफलमार्फत वैज्ञानिक निष्कर्षमा पुग्न सकिन्छ ।नेपाल समाजवादउन्मुख संक्रमणकालीन अर्थव्यवस्थामा भएकाले हामीले तत्कालै समाजवादी कार्यक्रम लागू गर्न सम्भव हुँदैन । तसर्थ, राज्यले संविधानप्रदत्त अधिकारको सदुपयोग गर्दै समाजवादको आधार तयार पार्न विभिन्न मोडल र अवधारणा प्रस्तुत गर्नुपर्छ एवं त्यस्तो मौलिक र हाम्रो विशिष्टतामा आवश्यक एक नवीन परियोजना भूमि बैंक पनि हो । त्यस्तो बैंकले किसानहरूलाई उत्पादनका निम्ति अभिप्रेरित गर्नेछÙ कृषिमा आश्रित जनशक्तिलाई थोरै श्रमबाट धेरै उत्पादनका निम्ति सहयोग गर्नेछ । तसर्थ, देशभित्रै रोजगारी सिर्जना गर्ने, कृषि क्षेत्रमार्फत आत्मनिर्भर बन्ने, व्यापारघाटाको अनुपात घटाउने र कुल गार्हस्थ्य उत्पादनमा कृषिको भूमिका बढाउने महत्त्वपूर्ण साधन पनि हो यो ।कोभिड१९ का कारण हाम्रो अर्थतन्त्रले नयाँ चुनौतीको सामना गर्नुपरिरहेको छ । यो विश्वव्यापी महामारीले गर्दा विप्रेषण घट्ने, पर्यटन क्षेत्रको भूमिकामा संकुचन आउने, उत्पादनका क्षेत्रहरूमा उत्साहजनक प्रगति गर्न नसकिने प्रतिकूल परिस्थितिमा नयाँ सम्भावनाको क्षेत्र कृषि नै हो । विदेशबाट फर्किएको ऊर्जाशील युवा जनशक्तिका लागि देशभित्रै उद्यम र रोजगारीको अवसर सिर्जना गर्नका निम्ति पनि भूमि बैंकले महत्त्वपूर्ण भूमिका खेल्नेछ । यस अर्थमा यो परियोजनाले संकटको सामना गर्न, आत्मनिर्भर अर्थतन्त्रको गन्तव्यलाई सबलीकृत पार्न एवं संविधाननिर्देशित कार्यभार पूरा गर्न महत्त्वपूर्ण योगदान गर्नेछ ।नेपाल सरकारले भूमि बैंकबारे आधारभूत अवधारणा प्रस्तुत गरिसकेको छ । यद्यपि, यसको नीतिगत, कानुनी, संरचनागत ढाँचाका बारेमा वैधानिक निर्णयमा पुग्न बाँकी नै छ । यस्तो संक्रमणकालीन अवस्थामा यसमाथि केन्द्रित रहेर जेजति टिप्पणी र बहसहरू आएका छन्, ती सबै हाम्रा अमूल्य सम्पत्ति हुन् । यस्तो टिप्पणी र बहसले हाम्रो अवधारणाका सीमाहरू हटाउन, भूमि बैंकलाई समाजवादी मोडलसँग जोड्न र यसको व्यावहारिक कार्यान्वयनको पक्षलाई थप प्रभावकारी बनाउन महत्त्वपूर्ण भूमिका खेल्नेछ । भूमि बैंक हाम्रा लागि नयाँ अवधारणा भएकाले पनि यसमाथि पर्याप्त बहस र अन्तरक्रिया आवश्यक पर्छ । यसर्थ, यस परियोजनामा केन्द्रित रहेर जति पनि बहस र टिप्पणीहरू आएका छन्, त्यसबाट हामी उत्साहित नै छौं ।अन्त्यमा, उद्यमशीलताले मात्र हामीले समाजवादको आर्थिक, सामाजिक आधार तयार पार्न सक्छौं । यसका लागि जमिनको अधिकतम एवं वैज्ञानिक उपयोग हाम्रो अनिवार्य सर्त हो । यही जिम्मेवारीलाई गम्भीरतापूर्वक बोध गरेर नै हामीले यस प्रकारको अवधारणा अघि सारेका हौं । हाम्रो अवधारणालाई थप समृद्ध पार्न आम नेपालीको सकारात्मक र रचनात्मक सुझाव र टिप्पणी जरुरी छ । तसर्थ, आत्मनिर्भर अर्थतन्त्र निर्माणमा केन्द्रित रहेर भूमि बैंकको अवधारणालाई समाजवादी मोडलमा अघि बढाउन हामी सबैले सकारात्मक भूमिका खेल्नुपर्छ ।अर्याल भूमि व्यवस्था, सहकारी तथा गरिबी निवारण मन्त्री हुन् ।"
'डिग्रोथ को दुरूह बाटो,"संसारभरका हजारभन्दा बढी व्यक्ति एवं संस्थाको हस्ताक्षरसहित करिब पाँच महिनाअघि सार्वजनिक गरिएको एक अनौठो खुलापत्रको आह्वान थियो, अब आर्थिक वृद्धि होइन, यो अवधारणा खारेज गर्न (डिग्रोथ) तिर लागौं । प्राकृतिक स्रोतको दोहनमार्फत हासिल गरिने आर्थिक वृद्धि विनाशकारी भएको ठहर गर्दै, डिग्रोथ को आह्वान गरिएको सो पत्र एकाध वैकल्पिक पत्रिकामा बाहेक अन्यत्र प्रकाशित भएन । डिग्रोथ अभियान चल्न थालेको केही वर्ष बितिसके पनि यो अवधारणा विमर्शको सीमान्तमै छ ।डिग्रोथ बारे विमर्श गर्ने उद्देश्यसहित सार्वजनिक भएको पत्रमा बजार व्यवस्थाको अन्धसमर्थन र ग्रिन ग्रोथ को आवरण मात्रले सुखद परिणाम नल्याउने तर्क गरिएको छ । आर्थिक वृद्धिका आकांक्षा चुलिँदै गए कोरोनाजस्ता महाव्याधि फरक घनत्व र रूपमा दोहोरिने आशय पत्रमा व्यक्त भएको छ । साथै, आर्थिक मन्दीजस्ता प्रक्रिया भविष्यमा बढी दुरूह बन्ने पनि उत्तिकै निश्चित भएकामा हस्ताक्षरकर्ता बौद्धिकहरू सहमत छन् । थोरै उपभोग गर्दै गुणस्तरीय जीवन जिउने उपाय अवलम्बन गर्न पत्रमा आह्वान गरिएको छ ।डिग्रोथ अभियन्ताहरूले यथास्थिति बदल्न पाँच उपाय सुझाएका छन् । पहिलो, आर्थिक व्यवस्थाको केन्द्रमा वृद्धि होइन, जीवन हुनुपर्ने । फोसिल फ्युल उत्पादन र सैन्यशक्तिमा लगानी तुरुन्तै बन्द गर्दै स्वास्थ्य, शिक्षा र पर्यावरणमैत्री कृषिलाई प्राथमिकता दिनुपर्ने । दोस्रो, असल जीवनका लागि अत्यावश्यक कामको पहिचान गर्ने । मूलतः काम गर्न नसक्ने र अवसरबाट वञ्चितका लागि उचित व्यवस्थापन गर्नुपर्ने, संकटका बेलासमेत जोखिमपूर्ण काम गरेकाहरूको उच्च मूल्यांकन हुनुपर्ने र श्रमको उचित बाँडफाँटको व्यवस्था मिलाउनुपर्ने । तेस्रो, युनिभर्सल बेसिक सर्भिस र युनिभर्सल बेसिक इन्कम जस्ता प्रावधानको कार्यान्वयन गरेर अत्यावश्यकीय वस्तु र सेवाको पहुँच सबैमा विस्तार गर्ने । खाना, नाना, छाना र इज्जतिलो जीवनको पहुँचबाट कोही पनि वञ्चित हुनु नपर्ने अवस्थाको निर्माण गर्ने । साथै, न्यूनतम र अधिक आयको लोकतान्त्रिक व्याख्या गरिनुपर्ने । चौथो, ठूला व्यापारिक घराना एवं मल्टिनेसनल कर्पोरेटहरूको दबदबा अन्त्य हुनुपर्ने । पर्यावरणीय आन्दोलन तथा नारीवादी विमर्शले उठाएका सवाललाई सम्बोधन गर्दै समग्र समाजको लोकतन्त्रीकरण गर्नुपर्ने । पाँचौं, पुनर्वितरण एवं न्यायका लागि भिन्न पुस्ताबीच, भिन्न मुलुकहरूबीच र भिन्न समूहहरूबीच सहकार्यका मञ्चहरू बन्नुपर्ने ।डिग्रोथ को आह्वान सुन्ने हरेक नेपालीको मस्तिष्कमा सम्भवतः एउटा प्रश्न समान रूपमा उब्जिन्छ । जसले कहिल्यै भने जस्तो आर्थिक वृद्धि गर्न सकेको छैन, उसका लागि यो डिग्रोथ को बहस कसरी सान्दर्भिक हुन्छ र ? भएको जलस्रोत समेत राम्रोसँग उपयोग गर्न नसकेको व्याख्या सुनेर हुर्केको नयाँ पुस्ताले समेत यस्ता बहसमा ओठ लेप्र्याउने सम्भावना प्रबल छ । न नेपालले इन्धन उत्पादन गरेर बेचेको छ, न सैन्यबलका नाममा न्युक्लियर हतियारको खेती गरेको छ । त्यसैले डिग्रोथ हाम्रा लागि बुद्धिविलासबाहेक केही हुँदैन भनेर तर्क गर्नेहरू पनि भेटिन सक्छन् । आर्थिक वृद्धिको उदारवादी खाका बोकेका राजनीतिक पार्टी र बुद्धिजीवी होऊन् वा पुँजीवाद हुर्काउँदै समाजवादतर्फ जाने मार्क्सवादी ब्लुप्रिन्ट छापिरहेका वामपन्थी, दुवै थरीले डिग्रोथ को आह्वानलाई फजुल ठहर्याउने सम्भावना प्रबल छ ।कोरोना महाव्याधिले दुनियाँमा प्रचलित आर्थिक, सामाजिक एवं वैज्ञानिक चिन्तनमा पुनर्विचार गर्नुपर्ने आवश्यकता टड्कारो बनायो । तर, व्यक्ति, संस्था र व्यवस्थाका समग्र सञ्चालकहरू पुरानै रीतमा फर्कने ढिपी गरिरहेका छन् । विकसित भनिएका देशमा होस् वा विकास गर्न नसकेकामा करिब पचास वर्षदेखि क्षुब्ध रहेको नेपाली समाजमा, उही ढिपी जारी छ । यस मामिलामा सबैभन्दा धेरै बलजफ्ती विकास नामको अवधारणा र सोसँग सम्बन्धित अभ्यासले गरिरहेको छ । प्रचलनमा रहेका दक्षिणपन्थी, वामपन्थी र मध्यपन्थी सबैलाई एउटै धरातलमा उभ्याइदिने विचारधारा पनि विकास नै हो । पुँजीवाद, उपभोक्तावाद, नवउदारवाद असाध्यै सरलीकृत एवं प्रश्न गर्नै नपर्ने सामान्य ज्ञानका रूपमा आम मान्छेका दिमागमा छापिदिएको पनि विकासले नै हो । धनी मुलुक बन्ने आम चेष्टालाई सम्बोधन गर्दै हरेक दिन अखबारमा प्रकाशित हुने अर्थशास्त्रीय निबन्धहरू त्यही ढिपीयुक्त शास्त्रार्थ हुन् । वृद्धिका यस्ता चित्ताकर्षक हल्लामाझ डिग्रोथ को आह्वान चर्चाबिनै विलुप्त हुनु स्वाभाविक हो ।नेपालमा अहिले देखिएका केही दृश्यले डिग्रोथ को विमर्श सान्दर्भिक ठहर्याउँछन् । जस्तो, गुणस्तरीय स्वास्थ्य सेवामा असाध्यै थोरै जनताको मात्रै सुलभ पहुँच छ । हिजो मात्रै खोज पत्रकारिता केन्द्रले प्रकाशन गरेको खबर अनुसार, पित्तथैलीको शल्यक्रिया गर्न दुई वर्ष कुर्नुपर्ने नियति भोगिरहेका जनता काठमाडौंमै छन्, दुर्गम क्षेत्रको कुरै गर्नुपरेन । डाक्टर गोविन्द केसीको आन्दोलनको उपादेयता पुष्टि गर्ने गरी प्रकाशित यो खबरले केसीकै माग पनि अपूरो रहेको यथार्थतर्फ संकेत गर्छ । यद्यपि त्यति सरल मागलाई समेत सोझै बेवास्ता गरिएको छ । आर्थिक उदारीकरणपछि र खास गरी माओवादी सशस्त्र द्वन्द्वको बैठानपछि विस्तार भएका नेपालका ठूला सहरमा समेत स्वास्थ्यको सहज सुविधा उपलब्ध छैन । सबैतिरका सरकारी स्वास्थ्य केन्द्रहरू पनि बेहाल छन् । काठमाडौंबाहिरका सहरमा भएका निजी अस्पतालहरू गरिब र निम्न मध्यम वर्गका लागि होइनन् । निजी अस्पतालको सेवा लिने निम्न मध्यम वर्ग र गरिब परिवार प्रायः ऋणमा डुबेका हुन्छन् ।इमानदारीपूर्वक काम गरिरहेको शिक्षक होस् वा पत्रकार, प्राविधिक होस् वा पसले, औसत कमाइ भएका सबै यस्ता पेसाकर्मी घरका कोही सदस्य बिरामी परेका दिनदेखि असुरक्षित महसुस गर्न थाल्छन् । एकातिर पेसाले माग्ने नियमित काम गर्न नसकिने सम्भावना हुन्छ, अर्कातिर अस्पतालमा पैसाको खोलो बग्न थाल्छ । जसै आर्थिक समस्या चुलिन थाल्छ, घरमा रडाको सुरु हुन्छ । न शिक्षकले राम्ररी पढाउन सक्छ, न प्राविधिकले आफ्नो दक्षता वृद्धि गर्न सक्छ । यो चक्रले सिंगो समाजलाई कहिल्यै असल बन्न दिँदैन । शिक्षाको गुणस्तरबारे यहाँ धेरै लेख्न आवश्यक छैन ।यथार्थको अर्को पाटो हेरौं । शिक्षा र स्वास्थ्यका तुलनामा अन्यत्र भइरहेका सरकारी लगानी हेरौंÙ नेपाली सेनाको व्यापारिक अनुहार नियालौंÙ दलीय प्याट्रोनेज का आडमा चलेका दोहन सम्झौंÙ भारत र अन्यत्र काम गर्न जानेको लर्को हेरौंÙ अनि अशक्त, बालबालिका, दलित, महिला र बहिष्कृत जनतामाथि भइरहेका अन्यायका शृंखला सम्झौं । आर्थिक वृद्धिको रटानमा यी समस्याका जटिलता सम्बोधन हुँदैनन्, भएका छैनन् ।चीनको बीआरआई भनौं वा विश्व बैंकका परियोजनाको कथा हालौं, अमेरिकी एमसीसीका अपूरा किस्साको स्मरण गरौं वा दातामार्फत आएका अनेक योजनाका गफ उरालौं । यी सबैले प्रत्येक नेपालीलाई आधारभूत आवश्यकता पूरा गर्दै, रुचिका काम गर्न सक्ने र इज्जतले जीवन जिउन सक्ने बनाउनेछैनन् । चर्चामा रहेका कथित राष्ट्रिय गौरवका योजना सम्पन्न भइसक्दा पनि हामीले भोगिरहेका समस्या धेरै सम्बोधन गर्न सकिन्न ।वर्तमान सरकारले देखाएका सबै वायुपंखी सपना साकार नै भएछन् भने बरु समस्याका अरू आयाम थपिनेछन्, असमान वितरणका अन्य रूप सतहमा देखिनेछन् तर हाम्रा समस्या हल हुनेछैनन् । कारण, आर्थिक वृद्धि र विकासका यी योजनाहरूको प्राथमिकतामा बृहत्तर जनताको हित, न्याय, पुनर्वितरण र पर्यावरणमा हुने क्षतिका सवालहरू छैनन् । सामान्य औपचारिकता पूरा गर्न कतै फुटनोट मात्र बनेर यी सवालहरू थन्किएका छन् ।विद्यमान व्यवस्थाप्रति शंका उब्जन थालेका नेपाली युवाहरूका लागि वैकल्पिक विमर्शको विन्दु बन्न सक्छ डिग्रोथ को आह्वान । यद्यपि माथि भनिएका पाँच बुँदालाई सार्वकालिक सत्य वा बदल्नै नहुने ब्लुप्रिन्ट मानेर होइन, ती व्याख्यालाई हाम्रा विशिष्ट यथार्थसँग संवाद गराउँदै नयाँ गोरेटो खोज्न सकिन्छ । यस अभियानसँग मिल्दाजुल्दा अनेक खोज, अध्ययन र अभ्यासहरू भइरहेका छन्, जसको खोजी गर्न सकिन्छ । विकल्प शब्दकै फुर्माइसी भइरहेका बेला साँचो विकल्प पत्ता लगाउन विमर्शका स्थापित मानकहरूमाथि नै प्रश्न उठाउने आँट गर्नुपर्छ । मौजुदा राजनीतिक दल, विश्वविद्यालय, अध्ययन प्रतिष्ठान वा स्थापित बौद्धिकहरूले यस्ता प्रश्नलाई नजरअन्दाज गर्ने पक्का छ । सामाजिक भनिने विद्युतीय सञ्जालले समेत यस्ता विषयलाई हलुकै उडाइदिन सक्छन् । सञ्जालमा क्रान्ति सुरु गरेर, विद्युतीय पर्दाका उत्ताल तरंगहरूमा क्रान्तिको उभार हेरेर, केही क्षणमै पटाक्षेप गरिदिने चलन चलेको बेला छ । त्यसैले बाटो अप्ठ्यारो छ, चुनौती ठूलो छ । सजिलो बाटो त कन्फर्मिस्ट लाई मात्रै उपलब्ध हुन्छ ।"
बैंक कर्जा प्रवाहमा थपिएका चुनौती,"अलग दृष्टिनिश्चय नै, साना उद्योगको हकमा अवस्था अलि फरक छ । किनभने उनीहरूसँग थोरै मात्रामा भए पनि मेसिन औजार, उत्पादनका कच्चा पदार्थ छन् । धेरैको स्थायी ठेगाना पनि छ । यी सबैको मूल्यांकनका आधारमा सीमित कर्जा प्रवाह गर्न सकिने अवस्था छ । तर, साना व्यापार र व्यवसायका हकमा भने अलग्गै नीति निर्माण नगर्ने हो भने बिनाधितो, सहुलितयपूर्ण वा पुनर्कर्जा आदि ऋण प्रवाह प्रभावकारी नहुने अवस्था छ । यसका लागि, नियमनकारी निकायले पनि नीतिहरू बनाएर कार्यान्वयनको दबाब मात्र दिने र यी व्यावहारिक कठिनाइहरू सल्टाउन सकारात्मक पहल नगर्ने हो भने बैंकहरू बरु निर्देशन पालना नभएकामा दण्ड तिर्न तयार हुने तर ढुकुटीको पैसा निकाल्ने जोखिम लिन नचाहने अवस्था दोहोरिइरहन्छ । यस्ता कर्जाको बिमा महामारी राहत कोष आदिबाट सरकारले गरिदिने, व्यवसायीहरूका प्रतिनिधि संघसंस्थालाई पनि ऋण असुलीमा जिम्मेवार बनाउने अथवा कम्तीमा व्यवसायहरू सार्दा वा सर्दा घरधनीहरू सूचना दिन बाध्य हुनुपर्ने जस्ता प्रावधान भए कर्जा प्रवाहमा सहजीकरण हुनेछÙ बैंकिङ प्रणालीको कर्जा जोखिम घटाउन सघाउ पुग्नेछ ।तरलता अधिक भएका बेला दीर्घकालीन उपभोक्ता कर्जाको ब्याजदर भविष्यमा थपघट गर्न नपाइने नियमन निकायको सर्त बजारको माग र आपूर्तिका आधारमा ब्याजदर निर्धारण गर्ने अवधारणाविपरीत छ । दस, बीस वा तीसवर्षे कर्जाको ब्याजदर स्थिर बनाउने हो भने पनि तरलताको औसत सहज अवस्था भएको समयलाई सन्दर्भविन्दु मान्नुपर्छ, अहिलेको जस्तो कर्जाकै ब्याजदर अस्वाभाविक रूपले तल झरेको अवस्थालाई होइन ।सन् २००८ को अमेरिकी आर्थिक सङ्कटले सिकाएको एउटा पाठ के हो भने, त्यहाँको घरकर्जाको ब्याजदर तीस वर्षसम्मका लागि पहिल्यै निश्चित गरिएको थियो । बजारमा तरलता कम हुँदा फेडी म्याक तथा फेन्नी मेजस्ता इन्भेस्टमेन्ट बैंकहरूसँग आफू डुब्नेबाहेक अर्को विकल्प भएन । आम जनतालाई सुविधा दिने सरकार र नियामक निकायको चासो आवश्यक हो, तर यो उद्देश्य सिङ्गो बैंकिङ प्रणाली भताभुङ्ग नभई क्रियाशील रहिरहे मात्र सम्भव हुन्छ । यो जोखिमतर्फ पनि सबै सरोकारवाला सचेत र जिम्मेवार रहनु अपरिहार्य छ ।"
"न्यायपालिकाको शुद्धीकरण, बार र कानुन व्यवसायी","अदालतभित्रको अनियमितता, विसंगति र विकृतिको कुरा गर्दा त्यसको अर्को पाटो बारलाई पनि समकक्षमा राखेर हेर्नुपर्छ । हरेक कानुन व्यवसायीले फर्ममा मुद्दाको दर्ता, लिखतको मस्यौदा अनि दर्ता र हरेक पेसीमा बहस पैरवी गर्दा लिने पारिश्रमिक कानुनले नै तोक्न जरुरी छ । हरेक कार्य र चरणमा लिएका शुल्क र पारिश्रमिकको लेजर जस्ताको तस्तै राखी पक्षलाई पनि अनिवार्यतः रसिद दिनुपर्छ, सोअनुसारको मासिक र वार्षिक आयको विवरण पारदर्शी रूपमा हरेक फर्म र कानुन व्यवसायीले प्रत्येक महिना कर कार्यालयमा बुझाउनुपर्छ अनि सोबमोजिमको आयकर तिरेको हुनुपर्छ । न्यायपालिकाको शुद्धीकरण चाहने पक्ष नै आम्दानीको वास्तविक स्रोत र सोबमोजिमको कर तिरेनतिरेको अन्योलमा रहन हुँदैन ।हिजोका केही कालखण्डको साँघुरो समयमा न्यायाधीशसँगको नाता र सम्बन्ध भएका कारण व्यवसाय चलाएर कानुन व्यवसायीहरूले प्रगति गर्दै आएको तथ्य हामीमाझ लुकेको छैन । न्याय परिषद्को अहिलेको संरचनाका कारण एकाध अनुकूलताका न्यायाधीशको नियुक्ति गराएर आफ्नो उदीयमान व्यवसाय चलाइरहने सोच रहेको यथार्थलाई बेवास्ता गर्न मिल्दैन । केही खास मुद्दामा अन्तरसम्बन्धका कारण उही कानुन व्यवसायीहरू रहने गर्छन्, जसलाई कानुन र न्यायको वृत्तमा सिन्डिकेट प्रणाली भनिन्छ । न्यायपालिका कहिलेकाहीँ यिनै वृत्तमा घुमेकोघुम्न खोजेको आभास पनि भैरहने गर्छ । न्यायिक कार्य प्रणाली सिन्डिकेटकै समीपमा भैरहने अवस्था हुन पनि सक्दैन । सिन्डिकेट प्रणाली र न्यायाधीश नियुक्तिको प्रक्रियाबीच कतै अदृश्य स्वार्थ र सम्बन्ध त हुँदैन भन्ने चासो र जिज्ञासा कानुन र न्याय वृत्तमा रहने गरेको छ । स्वतन्त्रता, समानता र निष्पक्षताका आधारमा न्यायपालिका यस्ता अवस्थाबाट दूरीमै रहनुपर्ने हुन्छ । यी क्षेत्रका अन्तरतत्त्वहरूबीच सन्तुलनको सामञ्जस्य हुन नसके न्यायिक कार्य कमजोर भएको मौकामा न्यायपालिकाको आलोचनासहित केही सुधारका बुँदाहरू उब्जिने गर्छन् ।न्यायपालिका र न्यायपालिकाका कामकारबाही विश्वास र आस्थायोग्य हुनुपर्छ । यसका लागि सबै तह, तप्का र वर्गका न्याययाचकबीच समान रूपमा कानुनी व्यवहार र समान ढंगले न्याय पाउने वातावरण बन्नुपर्छ । न्यायपालिका कमजोर, उच्च वर्ग र सरकारी पक्षमध्ये वर्गविशेषको मात्र भएको आभास हुन हुँदैन । न्यायपालिकाको यही अवस्थालाई अक्षुण्ण राख्न बारबाट कानुन व्यवसायीलाई पनि न्यायाधीशमा नियुक्त गर्ने गरिएको छ । न्यायपालिकाबाट समयसमयमा हुने गरेको यससम्बन्धी पुनीत आह्वानमा केही खास वरिष्ठ कानुन व्यवसायीहरूले इन्कार गर्ने गरेका छन् । फेरि, यिनैमध्ये केही वरिष्ठ हस्तीहरू अहिले न्यायपालिका शुद्धीकरण अभियानमा जोडिएका छन् । न्यायपालिकाको सुधार संविधान र कानुनको संशोधनबाट गर्नुपर्ने हुन्छÙ न्यायपालिकाको एक्लो विचार, योजना र प्रयासबाट मात्र सम्भव हुन्न । न्यायपालिकाको समग्र सुधारका लागि न्यायपालिका, बार र वरिष्ठ कानुन व्यवसायीहरूबाट खासखास बुँदा पहिल्याएर ठोस सुधार अगाडि बढाउनु नै आजको आवश्यकता हो ।मन्टेस्क्युको शक्ति पृथकीकरणको सिद्धान्तअनुसार न्यायपालिका राज्यका अन्य दुई अंगबाट स्वतन्त्र हुनुपर्छ । प्रधानन्यायाधीशको सिफारिस संविधानतः कार्यपालिकाको प्रमुख प्रधानमन्त्री, विपक्षी दलको नेता, दुवै सदनका सभामुख र अध्यक्ष एवं प्रतिनिधिसभाको उपाध्यक्ष भएको संवैधानिक परिषद्ले गर्ने अनि संसद्बाट सुनुवाइ हुने व्यवस्था छ, जुन न्यायपालिकाको स्वतन्त्रतालाई चुनौती भैरहेको छ । यस्तो अभ्यासमा रहने राजनीतिक वर्चस्वलाई नकार्न सकिँदैन । त्यसबाट न्याय सम्पादनमा पर्न जाने असरबारे सचेत हुनुपर्छ । अहिले यो पनि आमचासोको विषय भएको छ ।अन्य न्यायाधीशको नियुक्ति न्याय परिषद्को सिफारिसमा हुने गर्छ । न्याय परिषद् सक्षम र स्वतन्त्र व्यक्तिलाई न्यायाधीशमा नियुक्तिको सिफारिस गर्न पूर्णतः सफल रहेको सरोकार वर्गले मान्न सकेको छैन । संविधानसभाबाट संविधान बन्दा न्यायपालिकाले अहिलेको संरचनाको सट्टा न्यायाधीशहरूकै बाहुल्य भएको न्याय परिषद् हुनुपर्छ भनी दिएको सुझाव मान्य भएन । अहिलेको न्याय परिषद्को संरचना कानुन व्यवसायीहरूले बनाएको २०६३ सालको अन्तरिम संविधानले परिवर्तन गरेको हो । त्यस कारण न्यायाधीश नियुक्ति र त्यसका माध्यमबाट न्यायपालिकामा राजनीतिक प्रभावलाई प्रवेश गराउने कार्य कानुन व्यवसायीबाटै भएको हो । यही संरचनाबाट नियुक्त भएका न्यायाधीशहरूको कार्यमा अहिले कानुन व्यवसायीबाटै आपत्ति आउनु विडम्बना नै हो ।कानुन व्यवसायी, कानुनको क्षेत्रमा अध्ययन, अध्यापन र अनुसन्धान गरेको व्यक्तिलाई पनि न्यायाधीशमा नियुक्तिको व्यवस्था संविधानले नै गरे पनि सर्वोच्च अदालतमा प्रधानन्यायाधीश हुने गरी बाहिरबाट बढी संख्यामा न्यायाधीश नियुक्त गरिनु कत्ति पनि उपयुक्त होइन । साथै बाहिरबाट न्यायाधीश नियुक्त गरिँदा न्याय सम्पादनमा असन्तुलन हुन्छ र न्यायालय विवादमा पर्न जान्छ भन्ने सोच पनि उपयुक्त होइन । दुवै अवस्थाका दृष्टान्तहरू विगतदेखि हाम्रासामु छन् । यी सब व्यक्तिविशेषको कार्यशैली र चिन्तनमा भर पर्ने विषय हुन् । हिजो बाहिरबाट नियुक्त न्यायाधीशको राम्रो कार्यशैलीलाई सम्झँदा हुन्छ । आगामी दिनमा पनि आशावादी हुने ठाउँ छ ।पछिल्लो समय न्यायाधीश, कर्मचारी, मुद्दाका पक्ष, सरोकार व्यक्ति, वर्ग र कानुन व्यवसायीहरूको पनि सञ्चारमाध्यम र नागरिक समाजका अगुवासँगको अन्तरसम्बन्ध र उनीहरूबाट हुने स्वार्थ जोडिएको व्याख्यासहितको सूचना प्रवाहका प्रवृत्तिले न्याय सम्पादन गिजोलिन पुगेको हो । यसमा विशेष गरी २०७२ सालयता नेतृत्वमा पुगेकाहरूको कार्यशैली पनि जिम्मेवार देखिन्छ । अनुशासित जनशक्ति, सन्तुलित र समन्वयकारी कार्यशैलीबाट मात्र संस्था पनि अनुशासित बन्ने गर्छ । साधिकार निकायबाट कुनै निश्चित मापदण्ड, सैद्धान्तिक आधारबिना अपनाइएको पद्धति र प्रक्रियाबाट मर्यादा र सम्मानमा प्रतिकूल असर पर्ने गरी भएका न्यायाधीश नियुक्तिबाट पनि न्यायपालिका प्रभावित भएको तथ्यलाई संस्मरण र मनन गर्नुपर्छ ।कार्यकारिणी, राजनीतिक पार्टी र व्यक्तिमा जस्तै कानुन व्यवसायीमा पनि न्यायपालिकालाई मौकामा आफ्नो प्रभाव, दबाब, कब्जा र नियन्त्रणमा राख्न खोज्ने एक प्रकारको होडबाजी सधैं चलिरहेको हुन्छ । अदालत र न्यायाधीशलाई कसले कसरी बढी भन्छ र भन्न सक्छ भन्ने होडबाजीको पनि आभास भैरहने गर्छ । बार र कानुन व्यवसायीले आफूलाई न्यायपालिकाको स्वतन्त्रताको पहरेदार भन्ने गरे पनि व्यवहारमा, घटनाविशेषका कारण, विश्वस्त र ढुक्क हुन सकिँदैन । राजनीतिक क्षेत्र, कानुन व्यवसायी, निहित स्वार्थ भएका सञ्चारमाध्यम, विभिन्न पृष्ठभूमिका नागरिक समाजका अगुवा एवं न्याय क्षेत्रका केही असन्तुष्ट र महात्त्वाकांक्षा पूरा हुन नसकेका व्यक्तित्वहरूकोÙ साथै कार्यकारिणी शक्ति र राजनीतिक पार्टीबाट कानुन र न्यायका क्षेत्रमा आफूले पद र शक्तिको कुनै भूमिका र स्थान नपाउँदा र संस्थामा समकक्षी र कनिष्ठको न्यायिक सत्ताको रजगजमा आफू याचक र आशावादी हुनुपर्दाको पीडाको चपेटामा पनि न्यायपालिका पर्ने गरेको छ । हामी न्यायाधीश वा कानुन व्यवसायीले उही राजनीतिक पार्टी र व्यक्तिलाई दोष दिन्छौं, ऊप्रति आसक्ति पनि राखी नै रहन्छौं । न्यायपालिका स्वतन्त्र हुनुपर्छ अनि न्यायाधीश नियुक्ति र कामकारबाहीमा राजनीतिक हस्तक्षेप भयो पनि भन्छौं, न्यायाधीश नियुक्तिमा प्रधानन्यायाधीश हावी भयो भनेर न्याय परिषद्को संरचना पनि बदल्छौं, फेरि पनि न्यायपालिकामा आफ्नो फाइदाका लागि उसैउनैलाई गुहार्छौं, प्रयोग गर्छौं । बार र कानुन व्यवसायीको राजनीतिक पार्टी र क्षेत्रतर्फ आबद्धता र आसक्ति छैन भन्न सकिन्न ।सर्वोच्च र उच्च अदालतका सम्पूर्ण न्यायाधीश पदको पूर्ति बारका कानुन व्यवसायीबाट गरिए पनि न्यायिक सम्पादन खासै फरक हुँदैन । जनशक्ति, मुद्दाको चाप, विविध प्रकृतिका मुद्दाको व्यवस्थापन र फर्स्योट प्रक्रियाले गर्दा न्यायपालिकाको कार्यक्षेत्र यति जटिल छ, तपस्वी पनि कायापलट हुने गरी सुधार गर्न सायदै सफल हुन्छ । हामी न्यायपालिका सदा स्वतन्त्र, सक्षम, निष्पक्ष र शुद्ध रहनुपर्छ भन्ने मूल मन्त्र समातेर अगाडि बढिरहनुपर्छ । अहिलेकै संवैधानिक प्रावधान र न्याय परिषद्को संरचनाबाट स्वतन्त्र न्यायपालिकाको अवधारणालाई पूर्ण साकार बनाउन कठिनै छ । यसका लागि न्यायाधीश नियुक्तिदेखि अन्य सबै क्षेत्रमा न्यायपालिकालाई कार्यपालिका र व्यवस्थापिकाबाट पूर्णतः विच्छेद नै गरी बार, कानुन व्यवसायी र सञ्चारमाध्यमको अपरोक्ष दबाब, प्रभाव र हस्तक्षेपबाट अलग्गै राख्न सके मात्र न्यायपालिकाको स्वतन्त्रता वास्तविक रूपमा व्यवहारमै परिलक्षित हुन पुग्छ ।अतः स्वतन्त्र रूपमा न्यायाधीश नियुक्त गर्न भरसक न्याय परिषद् संस्था नै नराखी सर्वोच्च अदालतका वरिष्ठ पाँच न्यायाधीशबाट सिफारिस गर्ने व्यवस्था भए उत्तम हुन्छ । न्याय परिषद् संरचना राख्ने हो भने त्यसमा सदस्यका रूपमा सर्वोच्चको न्यायाधीशको संख्या थप गर्नुपर्छ र प्रधानमन्त्रीबाट नियुक्त कानुनविद् सदस्य रहने व्यवस्थालाई संविधानबाट हटाउनुपर्छ । सर्वोच्च अदालतमा बाहिरबाट न्यायाधीश नियुक्त गर्ने प्रचलन अपवाद र नगण्य अवस्थामा बाहेक रोक्नुपर्छ । उच्च अदालतमा बाहिरबाट न्यायाधीश नियुक्त गर्दा परिषद्को संरचना रहेनरहे पनि लोकसेवा आयोगबाट परीक्षा लिने पद्धति बसाल्नुपर्छ । जिल्ला न्यायाधीशमा पैंसट्ठी प्रतिशत आन्तरिक रूपमा न्यायिक अधिकृतहरूबाट वरिष्ठता र सक्षमताका आधारमा र पैंतीस प्रतिशत लिखित परीक्षामा उत्तीर्ण भएकाबाट नियुक्ति गर्ने संवैधानिक व्यवस्था हुनुपर्छ ।"
ट्रम्पद्वारा भर्चुअल बहसमा भाग लिन अस्वीकार,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले चुनावी प्रतिस्पर्धी जो बाइडेनसँग भर्चुअल बहसमा भाग लिन अस्वीकार गरेका छन् । ट्रम्पलाई कोरोना भाइरस (कोभिड१९) को संक्रमण पुष्टि भएपछि अक्टोबर १५ मा मियामीमा हुने बहस भर्चुअल रूपमा गरिने राष्ट्रपतीय बहस आयोगले जनाएको हो । केही दिनको उपचारपछि अस्पतालबाट फर्किएका ट्रम्पमा भाइरसका लक्षणहरू नदेखिएका जनाइएको छ । यद्यपि, राष्ट्रपति कार्यालयमा भाइरस फैलिएको र कर्मचारीहरूमा परीक्षण जारी रहेको ह्वाइट हाउसले जनाएको छ । ट्रम्पले प्रतिद्वन्द्वी जो बाइडेनलाई बचाउन भर्चुअल बहस राखिएको दाबी गर्दै भाग लिन अस्वीकार गरेका बीबीसीले जनाएको छ । म यो भर्चुअल बहसमा भाग लिनेछैन, एक अमेरिकी टेलिभिजनसँग कुरा गर्दै ट्रम्पले भने, म यसमा मेरो समय बर्बाद गर्दिनँ । कुराकानीका क्रममा ट्रम्पले भर्चुअल बहसको मतलब आफू कम्प्युटरको पछाडि बस्नुपर्ने र मध्यस्थकर्ताले चाहेको समयमा आफ्नो आवाज रोक्न सक्ने दाबी गरेका सीएनएनले जनाएको छ । मियामीमा हुने बहसको मध्यस्थकर्ता केबल एन्ड स्याटेलाइट टेलिभिजन नेटवर्कका राजनीतिक सम्पादक स्टिभ स्कली हुन् । ट्रम्पले स्कली कहिल्यै पनि आफ्नो पक्षधर हुन नसक्ने आरोप पनि लगाएका छन् । ट्रम्पको चुनावी अभियान प्रबन्धक बिल स्टेपियनले बहसको सट्टामा बरु राष्ट्रपतिले र्याली गर्ने बताए । अमेरिकामा नोभेम्बर ३ मा राष्ट्रपतीय चुनाव हुँदै छ । ट्रम्पका चुनावी प्रतिस्पर्धी बाइडेनले ट्रम्पको दिमाग छिनछिनमा परिवर्तन भइरहेन प्रतिक्रिया दिएका छन् । हामीलाई थाहा छैन । राष्ट्रपतिले के गर्नुहुन्छ । उहाँले आफ्नो दिमाग हरेक सेकेन्डमा परिवर्तन गर्नुहुन्छ । मेरा लागि यसबारे प्रतिक्रिया दिनु नै असान्दर्भिक लाग्छ, बाइडेनले भने । यसअघि प्रत्यक्ष बहसका लागि सावधानी अपनाउनुपर्ने बताउने बाइडेनले विज्ञ चिकित्सकहरूको स्वीकृतिबिना आफू प्रत्यक्ष रूपमा उपस्थित नहुने जनाएका छन् । आफूले आयोगको सुझाव पालना गर्ने बाइडेनको भनाइ छ । बाइडेनका सञ्चार निर्देशक केट बेडिङफिल्डले बाइडेन सीधा रूपमा अमेरिकी जनतासँग कुरा गर्न तथा डोनाल्ड ट्रम्पको असफल नेतृत्वबाट अमेरिकालाई छुटकारा दिँदै देश निर्माणका लागि आफ्ना योजना सार्वजनिक गर्न तयार रहेको बताएका छन् । अक्टोबर १५ को ९० मिनेट लामो राष्ट्रपतीय बहस मियामीमा हुने जनाइएको थियो । बहसमा स्थानीयले प्रतिस्पर्धीलाई प्रश्न सोध्न सक्ने जनाइएको थियो । तर चुनावी बहस आयोगले ट्रम्पको स्वास्थ्य अवस्थालाई कारण देखाउँदै बहस हुने भनिएको हलमा सहभागी र मध्यस्थकर्ता उपस्थित हुने र प्रतिस्पर्धीहरू भर्चुअल रूपमा बहस गर्ने जनाएको थियो । यसअघि पहिलो पटक भएको चुनावी बहसमा ट्रम्प र वाइडेन आरोपप्रत्यारोपमा उत्रेका थिए । बहसका क्रममा ट्रम्पले बारम्बार वाइडेनलाई अवरोध पुर्याएका थिए ।"
चीनद्वारा भारतीय मिडियालाई चेतावनी,"चीनले ताइवानको राष्ट्रिय दिवसका सन्दर्भमा प्रकाशित सामग्रीप्रति आपत्ति जनाउँदै भारतीय सञ्चारमाध्यमहरूलाई चेतावनी दिएको छ । अक्टोबर १० मा ताइवानको राष्ट्रिय दिवस सन्दर्भ पारेर बुधबार भारतका प्रमुख छापा माध्यमहरू र केही विद्युतीय सञ्चारमाध्यमले विज्ञापन सामग्री प्रसारण तथा प्रकाशित गरेका थिए । नयाँदिल्लीस्थित चिनियाँ दूतावासद्वारा भारतीय सञ्चारमाध्यमहरूलाई सम्बोधन गर्दै जारी एक विज्ञप्तिमा ताइवान चीनको अभिन्न अंग भएकाले अलग राष्ट्रको सन्देश दिने सामग्री प्रकाशित नगर्न चेतावनी दिएको हो । ताइवानको तथाकथित राष्ट्रिय दिवसबारे भारतीय मिडियाका साथीहरूलाई ताइवान चीनको अभिन्न अंग रहेको र भारतस्थित चिनियाँ दूतावास विश्वमा मात्र एउटा चीन रहेको जनवादी गणतन्त्र चिनियाँ सरकार मात्र पूरै चीनको प्रतिनिधित्व गर्ने एक मात्र सरकार भएको स्मरण गराउन चाहन्छ, दूतावासको प्रेस विभागद्वारा भारतीय मिडियालाई सम्बोधन गर्दै जारी विज्ञप्तिमा उल्लेख छ । भारतका प्रमुख छापा माध्यममा बुधबार प्रकाशित सामग्रीमा कोभिड१९ महाव्याधिको रोकथाममा ताइवानले पाएको सफलतामा खुसी र गौरव मान्दै राष्ट्रिय दिवस मनाउन लागिएको उल्लेख छ । त्यसैगरी, यो सफलताका पछाडि लोकतन्त्र, मानवअधिकार र विधिका शासन, निजी क्षेत्र र नागरिकहरूबीचको सहकार्यको नतिजा भएको समेत जनाइएको छ । केही भारतीय टीभी च्यानलले त ताइवानको राष्ट्रिय दिवसमाथि विशेष कार्यक्रम नै प्रसारण गरेका थिए । त्यस्तै, दूतावासले चीनसँग कूटनीतिज्ञ सम्बन्ध रहेका सबै मुलुकहरूले एक चीन नीतिप्रति आफ्नो प्रतिबद्धताको दृढताका साथ सम्मान गर्न पनि सचेत गराएको छ । र, भारत सरकारले विगत लामो समयदेखि यही नीति अंगीकार गर्दै आएको हुँदा भारतीय सञ्चारमाध्यम पनि त्यसमा अडिग रहने र एक चीन नीतिको उल्लंघन नहुने अपेक्षासमेत दूतावासले गरेको छ ।हामीलाई आशा छ भारतीय सञ्चारमाध्यम ताइवानको सम्बन्धमा भारत सरकारको नीतिलाई पालना गर्दै एक चीन नीति उल्लंघन गर्ने छैनन्, दूतावासले भनेको छ । दूतावासले भारतीय छापामा प्रकाशित विज्ञापनमा रहेका ताइवानका राष्ट्रपति र राष्ट्र जस्ता शब्दहरूप्रति आपत्ति जनाउँदै त्यस्ता शब्दले आममानिसमा गलत सन्देश प्रवाह भएको जनाएको छ ।चिनियाँ दूतावासले उक्त विज्ञप्ति जारी गरेको केही घण्टाभित्रै ताइवानले पनि जवाफमा कडा प्रतिक्रिया दिएको छ । ताइवानको विदेश मन्त्रालयको आधिकारिक ट्वीटर ह्यान्डलबाट चीनले भारतमा सेन्सरसिप लाद्न खोजेको आरोप लगाएको छ । भारत विश्वकै जीवन्त प्रेस र स्वतन्त्रता मन पराउने मानिसहरू भएको सबैभन्दा ठूलो लोकतन्त्र हो । तर, लाग्छ कम्युनिस्ट चीन यस महाद्वीपमा सेन्सरसिप लाद्न चाहन्छ, ताइवानको विदेश मन्त्रालयको ट्वीटमा भनिएको छ । भारत सरकारले भने भारतीय सञ्चार माध्यम आफूलाई ठीक लागेको मुद्दा उठाउन स्वतन्त्र रहेका जनाएको छ । विदेश मन्त्रालयका प्रवक्ता अनुराग श्रीवास्तवले बिहीबारको नियमित पत्रकार सम्मेलनमा त्यस्तो धारणा राखेका हुन् ।"
अफगानिस्तानबाट अमेरिकी सेना क्रिसमसअघि फर्कन्छन्,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले अफगानिस्तानमा तैनाथ अमेरिकी सेना क्रिसमसअघि नै स्वदेश फर्काइने बताएका छन् । अफगानिस्तानमा कार्यरत अमेरिकी बहादुर सेनाहरू अब सानो संख्यामा त्यहाँ रहेका र तिनीहरूलाई पनि आगामी क्रिसमस पहिले फिर्ता गरिनुपर्छ, सामाजिक सञ्जाल ट्वीटरमा ट्रम्पले लेखेका छन् । राष्ट्रपति ट्रम्पका राष्ट्रिय सुरक्षा सल्लाहकार रोबर्ट ओब्रेनले एक दिनअघि अफगानिस्तानमा करिब ५ हजार मात्र अमेरिकी सेना रहेका र सन् २०२१ को सुरुसम्ममा यो संख्या २ हजार ५ सयमा झार्ने योजना सरकारको रहेको बताएका थिए । अफगानिस्तानमा सन् २००१ मा अमेरिकी सेना प्रवेश गरेयता भएका विभिन्न भिडन्त तथा विद्रोहीको आक्रमणका क्रममा एक लाखभन्दा बढी मानिसको ज्यान गइसकेको संयुक्त राष्ट्रसंघले जनाएको छ । मारिनेमा विद्रोही समूहका सदस्य, उनीहरूका परिवार, अफगान सुरक्षा फौज, अमेरिकी सेना र सर्वसाधारण छन् । अमेरिकी सेना फिर्ता गर्ने विषयमा तालिवान, अमेरिकी सरकार र अफगान सरकारबीच सहमति बनिसकेको छ ।"
निजी प्रयोगशालाका रिपोर्टले बिमा रकम पाएनन्,"तथ्यांक लुकाइयो परेको दाबीको तुलनामा निकै कम मात्र भुक्तानी भएपछि बिमा समिति र बिमक संघको मिलेमतोमा कोरोना बिमाको तथ्यांक लुकाइएको छ । हरेक दिन तथ्यांक सार्वजनिक गर्ने बिमक संघ र समितिले पछिल्ला एक महिनायता तथ्यांक सार्वजनिक गरेका छैनन् । बिमा समितिले कम्पनीहरूबाटै तथ्यांक नआएको बताएको छ । कम्पनीहरूले नै दिएका छैनन्, समितिका एक उच्च अधिकारीले भने, कम्पनीहरूले संकलन गरिरहेको बताएका छन् । बिमक संघले बिमा कम्पनीका प्रमुख कार्यकारी अधिकृतहरूलाई पनि तथ्यांक दिएको छैन । अचेल बिमक संघले नै तथ्यांक दिएको छैन, एक कम्पनीका प्रमुख कार्यकारी अधिकृतले भने, एक महिनाअघिसम्म हरेक दिनको तथ्यांक पाइन्थ्यो । करिब ८० प्रतिशत दाबी भुक्तानी नभएको अवस्थामा चतर्फी विरोध हुने भएपछि खासगरी सञ्चारमाध्यमलाई तथ्यांक नदिने सहमति समिति र बिमक संघले गरेका हुन् ।"
यो वर्ष पनि नेपालको आर्थिक वृद्धिदर ०६५,(सन् २०१९ को आर्थिक वृद्धिदर अनुमानित हो भने त्यसयताका प्रक्षेपित हुन्)
पोखरा घुम्न सस्तो प्याकेज,"पोखरा र वरपरका गन्तव्य घुम्न चाहनेका लागि नेपाल एसोसिएसन अफ टुर्स एन्ड ट्राभल एजेन्ट्स (नाट्टा) गण्डकी प्रदेशले सस्तो प्याकेज ल्याएको छ । कोभिड१९ को बढ्दो संक्रमणबीच पनि पर्यटनलाई चलायमान बनाउन कात्तिक १ देखि लागू हुने गरी नाट्टा गण्डकीले भ्रमण प्याकेज ल्याएको हो ।पदयात्रा मार्ग, धार्मिकस्थल, शक्तिपीठलगायत धेरै पर्यटकीय गाउँ कात्तिक १ देखि खुल्ने भएकाले भ्रमण प्याकेज ल्याइएको नाट्टा गण्डकीका अध्यक्ष सञ्जयकान्त सिग्देलले बताए । दुई रात तीन दिनको पोखरा घुम्ने प्याकेज प्रतिव्यक्ति ४ हजार ४ सय रुपैयाँबाट सुरु हुने उनले जानकारी दिए । प्याकेजभित्र पर्यटकले विश्व शान्ति स्तुप, सराङकोट, गुप्तेश्वर गुफा, डेभिज फल, अन्तर्राष्ट्रिय पर्वतीय संग्रहालय, विन्ध्यवासिनी मन्दिर, चमेरे गुफा, महेन्द्र गुफा र फेवाताल घुम्न पाउनेछन् । विमानस्थल वा बसपार्कबाट होटलसम्म लाने, ल्याउने, बिहानी खाजा, खाना र रात्रि खाना, होटलमा बासको व्यवस्था प्याकेजभित्रै पर्छ । हरेक प्याकेजमा होटलको स्तर, यातायातको प्रकार र पर्यटकको संख्याअनुसार फरकफरक मूल्य छ । नाट्टाको अर्को प्याकेज हो, तीन रात चार दिनको पोखराघान्द्रुक प्याकेज । यो प्याकेज रोज्नेले पोखरा प्याकेजसहित थप एक रात कास्कीको पर्यटकीय गाउँ घान्द्रुक बस्न पाउँछन् । उक्त प्याकेजमा सबैभन्दा सस्तो प्रतिव्यक्ति ८ हजार १ सय ५० रुपैयाँ छ । तीन रात चार दिनकै पोखराअस्ट्रेलियन क्याम्प प्याकेजमा पर्यटकले पोखरासहित अर्को पर्यटकीय गाउँ धम्पुस घुम्न पाउनेछन् । घम्पुसमाथिको अस्ट्रेलियन क्याम्पमा एक रात बिताएर नजिकबाट अन्नपूर्ण हिमशृंखला अवलोकन गर्न पाउँछन् । उक्त प्याकेजमा प्रतिव्यक्ति सस्तो दर ७ हजार १ सय ५० रुपैयाँ छ । चार रात पाँच दिनको मुस्ताङ प्याकेज अर्को आकर्षक भ्रमण प्याकेज हो । पहिलो दिन पोखरा घुमेर दोस्रो दिन पर्यटक मुक्तिनाथ बास बस्न पुग्नेछन् । तेस्रो दिन मुक्तिनाथ, ढुम्बा ताल, जोमसोम, मार्फा घुम्दै म्याग्दीको तातोपानी बास बस्न फर्किनेछन् । चौथो दिन बागलुङ घुमेर पोखरा फर्किनेछन् । यो प्याकेजमा नाट्टा गण्डकीले प्रतिव्यक्ति १२ हजार ८ सय रुपैयाँ तोकेको छ । पाँच रात ६ दिनको माथिल्लो मुस्ताङ प्याकेजमा पर्यटक लोमान्थाङ पुग्नेछन् । नेपालचीन सिमाना कोरला नाका, ऐतिहासिक छोसेर गुफा र मुस्ताङका अन्य पर्यटकीय स्थल पर्यटकले घुम्न पाउनेछन् । यो प्याकेजमा एक जनाले २५ हजार ५ सय रुपैयाँ तिरे पुग्छ । पोखरालाई आधार बनाएर देशैभर पर्यटकीय सवारीसाधन शुल्कमा पनि नाट्टा गण्डकीले भारी छुट प्रदान गरेको छ । यी प्याकेज पर्यटकले नजिकको ट्राभल एजेन्सीबाट लिन सक्छन् । पोखरा र वरपरका गन्तव्य कोरोनाबाट सुरक्षित रहेको सन्देश दिन सस्तो प्याकेज ल्याइएको नाट्टा गण्डकी अध्यक्ष सञ्जयकान्त सिग्देल बताउँछन् । यी प्याकेजअन्तर्गत पुर्याइने गन्तव्य, बस्ने होटल, सवारीसाधनमा पूर्णरूपमा पर्यटन बोर्डले लागू गरेको स्वास्थ्य मापदण्ड अपनाउने उनले जानकारी दिए । कोरोना महामारीले कतिपय मानिस थुनिएर बसे जस्तै भएको छ, उनले भने, अब बाहिर निस्कने बेला हो । थोरै खर्चमा धेरै ठाउँ घुम्न मन पराउनेका लागि यो अवसर पनि हो । असोज पहिलो साता केही हवाई कम्पनीले ट्रेकिङ तथा भ्रमण प्याकेज सार्वजनिक गरेका थिए । ट्रेकिङ एजेन्सिज एसोसिएसन अफ नेपाल (टान) र नाट्टाको केन्द्रीय समितिले विज्ञप्ति जारी गरी उक्त कार्यको विरोध गरेको थियो । हवाई कम्पनीले उद्देश्यभन्दा फरक कार्य गरी ट्रेकिङ र ट्राभल व्यवसायमाथि हस्तक्षेप गरेको विज्ञप्तिमा उल्लेख थियो ।"
ग्राहक नभए पनि पर्व छुटको प्रतिस्पर्धामा सपिङ मल,"ग्राहक तान्न उपत्यकाका सपिङ मलले विभिन्न चाडपर्व योजना सार्वजनिक गरिरहेका छन् । नजिकिँदै गरेका पर्व दसैं, तिहार तथा छठलाई लक्षित गर्दै सपिङ मलहरूले धमाधम अफर, छुट सेल, उपहारलगायत योजना ल्याउन थालेका हुन् । कोभिड१९ को बढ्दो संक्रमणका कारण करिब ६ महिना लामो लकडाउन खेपेका व्यवसायीले आफ्नो व्यापारलाई उकास्न र किनमेलको चहलपहल बढाउन यी योजना ल्याएको बताएका छन् । काठमाडौंका दरबारमार्गस्थित शेर्पा, सुन्धारास्थित सिभिल, न्युरोडस्थित विशाल बजारलगायत मलले फेस्टिभ अफर अन्तर्गत छुट र सेलका स्किम ल्याएका हुन् । शेर्पा मलका व्यवसायीले फेस्टिभ अफर योजना ल्याएका छन् । व्यवसायीहरू आफैंले फेस्टिभ अफर र पुराना सामानमा छुट राखेको मलका म्यानेजिङ डाइरेक्टर सञ्जीव तुलाधरले जानकारी दिए । व्यवसायीले नयाँ सामानमा १० प्रतिशतसम्म छुट दिएका छन्, उनले भने, पुराना सामानमा बढी छुट दिएका छन् । यसैगरी विशाल बजार मलले पनि दसैं अफर ल्याएको छ । यो योजनामा आफ्ना पसलका सामानमा व्यापारीहरूले ४० प्रतिशतसम्म छुट राखेको विशाल बजार व्यापार संघका उपाध्यक्ष नरेन्द्रकुमार गुप्ताले जानकारी दिए । गएको वर्षको तुलनामा व्यवसाय ७० प्रतिशत घटेको छ, उनले भने, लकडाउनपछि शून्यमा आएको व्यापारमा अहिले केही उत्साह थपिएको छ । दसैं आउन १५ दिन अगाडिदेखि नै पसलमा ग्राहकहरूको भीड देखिन्थ्यो । तर यसपालि ग्राहक नै बाहिर निस्केका छैनन् । केही दिनभित्र चाडपर्व योजना सार्वजनिक गर्ने तयारी भइरहेको सिभिल मलका व्यापार संघका अध्यक्ष रत्न घिमिरेले बताए । हामी केही दिनभित्र दसैं योजना सार्वजनिक गर्ने तयारीमा छौं, उनले भने, दसैं योजनामा ग्राहकले विभिन्न सामानको खरिदमा १० देखि ७० प्रतिशतसम्म छुट पाउनेछन् । साथै योजनामा ग्राहकले लक्की ड्रअन्तर्गत यामाहाको बाइक र घरायसी सामान जित्न सक्ने योजना ल्याउने तयारी गरेको उनले जानकारी दिए । दसैं आउन लाग्दा पनि मलहरूको व्यापार राम्रो हुन सकेको छैन, उनले भने, चाडपर्व विशेष स्किमले ग्राहक तान्ने भएकाले यसैको तयारी गरिरहेका छौं । यसका साथै मलहरूले ग्राहकलाई सावधानी अपनाउन कोभिड१९ को संक्रमणबाट जोगिन मास्क लगाउन, सेनिटाइजर प्रयोग गर्न र भौतिक दूरी कायम गर्न विभिन्न सूचनासमेत टाँसेका छन् । अन्य समयको तुलनामा चाडपर्वका बेला ५० प्रतिशत व्यापार बढ्ने व्यापारीहरू बताउँछन् । यो वर्ष कोभिड१९ को प्रभावले व्यापार खुम्चिने व्यवसायीको भनाइ छ । कोभिडको प्रभावले सीमित खर्च गर्न चाहने ग्राहक बढी भएकाले बजारमा गएको भन्दा चहलपहल कम भएको उनीहरूको भनाइ छ । खुद्रा पसलहरूमा व्यापार सुरु नभएको नेपाल राष्ट्रिय व्यवसायी महासंघका अध्यक्ष नरेश कटुवालले बताए । कोरोनाका कारण धेरैको रोजगारीसमेत गुमेको उनको भनाइ छ । मानिसलाई कम खर्चमा चाडपर्व मनाउनुपर्ने बाध्यता छ । यस्तो समयमा पसल र मलहरूले ल्याउने सेलले ग्राहक आकर्षित गर्ने उनको भनाइ छ ।"
फेसबुकसँगको सहकार्यमा वर्ल्डलिंकको निःशुल्क वाइफाई,"काठमाडौं (कास) सामाजिक सञ्जाल फेसबुकको एक्सप्रेस वाइफाई परियोजनासँगको सहकार्यमा इन्टरनेट सेवा प्रदायक वर्ल्डलिंक कम्युनिकेसनले तीन वर्षमा ३० हजार स्थानमा निःशुल्क वाइफाई सेवा पुर्याउने घोषणा गरेको छ । फेसबुकसँगको सहकार्य घोषणा गर्न बिहीबार आयोजित पत्रकार सम्मेलनमा वर्ल्डलिंकका वाइफाई परियोजना प्रबन्धक पुनीत मानन्धरले यस्तो जानकारी दिए । वर्ल्डलिंकका अहिले देशभरका विभिन्न १० हजार स्थानमा निःशुल्क वाइफाई हटस्पट छन् । वाइफाई हटस्पट परियोजनाका लागि वर्ल्डलिंकले फेसबुकको वाइफाई एक्सप्रेस परियोजनासँग सहकार्य गरेको पत्रकार सम्मेलनमा बताएको छ । वर्ल्डलिंकले अहिले रहेका आफ्ना वाइफाई हटस्पटमा पनि फेसबुकसँग सहकार्य थालेको छ । वर्ल्डलिंकले अहिले १० हजार स्थानमा उपलब्ध गराइरहेको निःशुल्क वाइफाई हटस्पटको व्यवस्थापनका लागि पनि फेसबुकले तयार पारेको सफ्टवेयर प्रयोग सुरु गरेको छ । नयाँ सफ्टवेयरको प्रयोगका कारण अब प्रयोगकर्ताले एउटा वाइफाई हटस्पटमा लगइन गरिसकेपछि अर्को हटस्पटमा स्वतः लगइन हुने व्यवस्था गरिएको पत्रकार सम्मेलनमा बताइयो । सरकारले फ्रिक्वेन्सी दिए देशभर दैनिक दुई घण्टा निःशुल्क इन्टरनेट दिन सकिने वर्ल्डलिंकका अध्यक्ष दिलीप अग्रवालको दाबी छ । सरकारले फ्रिक्वेन्सी उपलब्ध गराए देशभर दैनिक दुई घण्टा निःशुल्क इन्टरनेट दिन सकिन्छ, उनले भने, इन्टरनेटमा पहुँच नभएका जनसंख्यालाई लाभ पुर्याउन निःशुल्क वाइफाई परियोजना सुरु गरेका हौं ।एक्सप्रेस वाइफाईले उच्च गतिको इन्टरनेटका लागि सहयोग पुग्ने फेसबुकका प्रतिनिधि अमित सिंहले बताए ।"
सहकारीको संख्या १५ हजारमा झार्ने लक्ष्य,"काठमाडौं (कास) आगामी २५ वर्षमा सहकारीको संख्या घटाएर १५ हजारमा सीमित गर्ने लक्ष्य तय भएको छ । सहकारी विकास बोर्डले तयार पारेको सहकारी क्षेत्रको २५ वर्षे रणनीतिक योजनामा उक्त लक्ष्य तय गरिएको हो । हाल सहकारीको संख्या करिब साढे ३४ हजार छ । आउँदो साढे दुई दशकमा उक्त संख्या दुई तिहाइले घटाउने लक्ष्य रणनीतिक योजनामा राखिएको हो । रणनीति बुधबार भूमि व्यवस्था, सहकारी तथा गरिबी निवारण मन्त्रालयमा पेस गरिएको छ । आगामी ५ वर्षमा गरिबी निवारण कोषअन्तर्गत रहेका करिब ३२ हजार सामुदायिक संस्थालगायत मर्जरको नीति कार्यान्वयनमा जाने हुँदा सो अवधिमा सहकारीको संख्या केही बढ्ने भए तापनि त्यसपछिका वर्षमा सहकारीको संख्या घट्ने अनुमान छ, रणनीतिक योजनामा उल्लेख छ । आगामी २५ वर्षमा कुल गार्हस्थ्य मूल्य अभिवृद्धिमा कृषि सहकारीको ५९२, गैरकृषिको ५४१, सेवासम्बन्धी सहकारीको ३२२ र बचत तथा ऋण सहकारीको ०४५ प्रतिशतको योगदान रहने पनि योजनामा उल्लेख छ । रणनीतिमा सहकारीको विकासक्रम, नेपालमा सहकारीको समग्र अवस्था, विषयगत सहकारी संस्थाको विद्यमान अवस्था, सहकारीका सबल पक्ष तथा सम्भावना समावेश गरिएको छ । सहकारी क्षेत्रको आर्थिक विश्लेषण र प्रक्षेपण, अर्थतन्त्रमा सहकारीको योगदान तथा अन्तर्राष्ट्रिय अनुभव, विश्व अर्थतन्त्रमा सहकारीको योगदान, मुलुकको कुल गार्हस्थ्य उत्पादनमा सहकारीको योगदान, सहकारीका प्रमुख सूचकहरूको प्रक्षेपण र रणनीति योजनाअन्तर्गत हासिल गर्ने लक्ष्य पनि उल्लेख छ ।हाल कुल गार्हस्थ्य उत्पादनमा रहेको करिब ३ प्रतिशतको सहकारीको योगदानलाई पाँच गुणाले वृद्धि गरी आगामी २५ वर्षमा १५ प्रतिशत पुर्याउने लक्ष्य छ ।"
एनएमबीका ग्राहकलाई भिभान्तामा छुट,काठमाडौं (कास) एनएमबी बैंक र होटल भिभान्ताबीच बैंकका ग्राहकलाई छुट दिनेसम्बन्धी सम्झौता भएको छ । सम्झौताअनुसार बैंकका ग्राहकले होटल भिभान्ताको मिन्ट र आकृति रेस्टुरेन्टबाट खाना र हल्का पेय पदार्थ खरिद गर्दा १५ प्रतिशत छुट प्राप्त गर्नेछन् । बैंकका प्रमुखरिटेल बैंकिङ रोशन रेग्मी र होटल भिभान्ताका सहायक बिक्री प्रबन्धक इन्दिना राईले सम्झौतापत्रमा हस्ताक्षर गरे ।
फोर्स मोटर्स र माछापुच्छ्रे बैंकबीच सम्झौता,काठमाडौं (कास) फोर्स मोटर्सका लागि नेपालको आधिकारिक बिक्रेता हिमालय अर्गनाइजेसनअन्तर्गतको आयाम इन्टरकन्टिनेन्टल र माछापुच्छ्रे बैंकबीच फाइनान्ससम्बन्धी सहकार्य गर्ने सम्झौता भएको छ । आयाम इन्टरकन्टिनेन्टलका अध्यक्ष ध्रुवबहादुर थापा र माछापुच्छ्रे बैंकका गण्डकी प्रदेश प्रमुख दिनेश दवाडीले बिहीबार सम्झौतापत्रमा हस्ताक्षर गरे । फोर्स मोटर्सका गाडी खरिद गर्ने ग्राहकलाई बैंकले देशभरका शाखाबाट ७५ प्रतिशतसम्म फाइनान्स सुविधा उपलब्ध गराउने बैंकले जनाएको छ ।
सञ्चालनमा आयो नेसनल बिजनेस ट्रेड सेन्टर,"काठमाडौं (कास) नेसनल बिजनेस ट्रेड सेन्टर (एनबीटीसी) बिहीबारदेखि सञ्चालनमा आएको छ । एनबीटीसी काठमाडौंको कलंकी र बल्खुको बीचमा रहेको यो बिजनेस कम्प्लेक्समा करिब ९ सय सटर छन् । एकै छानामुनि विभिन्न सामान उपलब्ध गराउने उद्देश्यले होलसेल बिजनेस कम्प्लेक्स सञ्चालनमा ल्याइएको एनबीटीसीले जनाएको छ । कम्प्लेक्समा रेडिमेड लत्ताकपडा, जुत्ता चप्पल, ब्याग, कुर्तासुरुवाल, कस्मेटिक्स, गिफ्ट आइटमलगायत सामग्री उपलब्ध हुनेछन् ।"
जो मृत्युपछि पनि जीवन चाहन्छिन्,"स्टकहोम (एजेन्सी) साहित्यतर्फ यस वर्षको नोबेल पुरस्कार अमेरिकी कवि लुइस ग्लुकलाई प्रदान गरिने भएको छ ।काव्यात्मक आवाजमार्फत सुन्दर ढंगले व्यक्तिगत अस्तित्वलाई सर्वव्यापी बनाउन महत्त्वपूर्ण भूमिका खेलेकी भन्दै ग्लुकलाई पुरस्कृत गर्ने निर्णय गरिएको स्विडिस एकेडेमीले जनाएको छ । उनले एक करोड स्विडिस क्रोनर तथा मेडल पाउने छिन् । ग्लुकका कवितामा मानव हुनुको पीडादायक यथार्थ चित्रण गरिएको हुन्छ । उनी मृत्यु, बाल्यकाल र पारिवारिक जीवनलाई काव्यिक शैलीमा प्रस्तुत गर्न निकै माहिर मानिन्छिन् । ग्लुक ब्रह्माण्ड खोज्छिन् र त्यसका लागि मिथक र शास्त्रीय भावबाट उत्प्रेरित हुने गर्छिन्, एकेडेमीले जनाएको छ । पुरस्कार दिने निर्णयबारे सुनाउँदा ग्लुक आश्चर्यचकित भएकी एकेडेमीका स्थायी सचिव म्याट्स माल्मले जनाएका छन् ।ग्लुकका सिर्जनामा जीवनलाई अनन्तसम्मका यात्राका रुपमा समेत उल्लेख गरिएको छ । म मृत्युपछि पनि जीवन जीउन चाहन्छु, केही वर्षअघिको एक अन्तर्वार्ताका क्रममा उनले भनेकी थिइन्, तर के हुन्छ भन्ने थाहा पाउने कुनै उपाय भने छैन् । सन् १९४३ मा अमेरिकाको न्युयोर्कमा जन्मिएकी ग्लुक यल विश्वविद्यालयमा अंग्रेजीकी प्राध्यापकसमेत हुन् । उनी सन् २०१० यता नोबेल साहित्य पुरस्कार पाउने चौथो महिला हुन् । सन् १९०१ मा स्थापना भएयता हालसम्म १६ जना महिलाले यो पुरस्कार पाइसकेका छन् ।सन् १९९२ मा प्रकाशित ग्लुकको कवितासंग्रह द वाइल्ड आइरिस लाई समीक्षकहरूले पनि निकै प्रशंसा गरेका थिए । कवितासंग्रहमा रहेको स्नोड्रप्स कवितामा शिशिर यामपछि कसरी चामत्कारिक ढंगले जीवन सामान्य लयमा फर्किन्छ भन्ने कुरा प्रस्तुत गरिएको छ ।ग्लुकले सन् १९९३ मा द वाइल्ड आइरिस का लागि पुलित्जर पुरस्कार र सन् २०१४ मा नेसनल बुक अवार्ड पाइसकेकी छन् । त्यस्तै उनलाई सन् २०१५ मा अमेरिकी राष्ट्रपति बाराक ओबामाले नेसनल ह्युमानिटी अवार्डसमेत प्रदान गरेका थिए । सन् २००६ मा प्रकाशित उनको कृति अभेर्नो उत्कृष्ट संकलन भएको जनाउँदै एकेडेमीले त्यसमा मिथकलाई काल्पनिक रूपमा निकै सुन्दर ढंगले चित्रण गरिएको जनाएको छ । त्यस्तै उनका भिटा नोभा, मिडोल्यान्ड्स, फेथफुल एन्ड भर्चुअस नाइट लगायत कवितासंग्रह लोकप्रिय छन् । नोबेल पुरस्कार समितिका अध्यक्ष एन्डर्स ओल्सनले पनि ग्लुकको खरो र सम्झौताविहीन आवाजको खुलेर प्रशंसा गरेका बीबीसीले जनाएको छ ।स्विडिस आविष्कारक अल्फ्रेड नोबेलको नाममा स्थापित प्रतिष्ठित पुरस्कार हरेक वर्ष विभिन्न ६ विधामा प्रदान गरिँदै आएको छ । यस वर्षको रसायनशास्त्र, भौतिकशास्त्र र चिकित्साशास्त्रतर्फको पुरस्कार घोषणा गरिसकिएको छ । रसायनशास्त्रतर्फ यस वर्षको पुरस्कार जिन सम्पादनसम्बन्धी प्रविधिको विकास गर्ने वैज्ञानिकद्वय इमानुएल सार्पेन्टिएर र जेनिफर डुड्नालाई प्रदान गरिने भएको छ ।त्यसैगरी, ब्ल्याक होल को अनुसन्धानका लागि तीन वैज्ञानिक रोजर पेनरोज, राइनहार्ड गेन्जेल र आन्द्रिया गेजलाई भौतिकशास्त्रतर्फको पुरस्कार दिइने नोबेल समितिले जनाएको छ ।"
"बासस्थल सुधारमा करोडौं खर्च, रोकिएन गैंडाको मृत्यु","गैंडाको मृत्यु हुने क्रम ह्वात्तै बढेपछि चितवन राष्ट्रिय निकुञ्ज प्रशासनले पछिल्ला वर्षहरूमा बासस्थान सुधारका लागि करोडौं रुपैयाँ खर्च गरेको छ । तर यसको सकारात्मक प्रभाव अझै देखिएको छैन । पछिल्ला ६ आर्थिक वर्षमा चोरीसिकारीले मर्ने गैंडाको संख्या लगभग शून्य छ । तर अन्य कारणले १ सय ४५ वटा गैंडा मरेका छन् । गएको चार आवमा न्यूनतम २५ देखि अधिकतम ४३ वटासम्म गैंडा मरेको तथ्यांक छ ।चालु आर्थिक वर्षको सुरुवाती अवस्थाले पनि राम्रो संकेत गरेको छैन । चितवन राष्ट्रिय निकुञ्जका सूचना अधिकारी रहेका सहायक संरक्षण अधिकृत अशोक रामका अनुसार गत साउनदेखि असोज २१ सम्म ८ वटा गैंडा मरिसकेका छन् । २०६५६६ मा निकुञ्जमा प्राकृतिक कारणले मर्ने गैंडाको संख्या ८ थियो । त्यसपछि प्राकृतिक कारणले मर्ने गैंडाको संख्या निरन्तर उकालो लागेको छ ।२०७२ मा सार्वजनिक गैंडा गणनाको नतिजाअनुसार चितवन निकुञ्जमा सर्वाधिक ६ सय ५ वटा गैंडा थिए । त्यसपछि पनि प्राकृतिक कारणले वर्षमा १४ वटासम्म गैंडा मरेका थिए । चोरीसिकार शून्य नै भए पनि अन्य कारणले गैंडाको संख्या २० नाघ्न थालेको २०७३७४ देखि हो । यस वर्ष २५ वटा गैंडा मरेका थिए । २०७४७५ मा २६ र २०७५७६ मा अहिलेसम्मकै सर्वाधिक ४३ वटा गैंडा मरेका थिए ।गत आव २०७६७७ मा पनि मर्ने गैंडाको संख्या २६ नै थियो । अहिलेकै रफ्तारमा गैंडा मर्न थाले यो वर्ष पनि अवस्था सकारात्मक हुने संकेत देखिन्न । निकुञ्जका अनुसार सर्वाधिक ४३ वटा गैंडा मरेको आवमा साउनदेखि असोजसम्म ९ वटा गैंडा मरेका थिए । गत वर्ष भने यो संख्या जम्मा ३ थियो । विगतका वर्षहरूमा माघ, फागुनमा धेरै मृत गैंडा भेटिने गर्दथे ।चालु आवको सुरुवाती अवस्था पनि झस्क्याउने खालकै छ । यो वर्ष बाढीले पनि असर गर्यो । बाढीकै कारण मर्ने गैंडाको संख्या ३ छ । अझै पनि यसरी बगेर मरेका गैंडा भेटिने सम्भावना नभएको होइन, चितवन निकुञ्जका प्रमुख संरक्षण अधिकृत अणनाथ बरालले भने, गैंडा निकुञ्जको पश्चिम क्षेत्र नारायणी नदी आसपास बढी केन्द्रित भएजस्तो देखिन थाल्यो । यसले जोखिम बढाएको छ । एकै क्षेत्रमा धेरै गैंडा भए जुध्ने र घाउ चोट लागेर मर्ने खतरा रहन्छ । निकुञ्जको पश्चिम क्षेत्रमा नारायणी र राप्तीमा आउने बाढीले पनि असर गर्दछ । त्यसैले त्यस क्षेत्रमा भन्दा माथिल्लो क्षेत्रमा गैंडालाई आकर्षित गर्नुपर्ने देखिएको उनको भनाइ छ । तर बासस्थल सुधारमा निकुञ्जले ध्यान दिँदै नदिएको भने होइन । पछिल्ला दुई आवमा यसका लागि करोडौं रुपैयाँ खर्च भएको छ ।एकै वर्ष २५२६ वटा गैंडा मर्न थालेपछि बासस्थल सुधार गर्ने बहस सुरु भयो । गैंडाका लागि कलिलो घाँसका साथै पानी पिउन र अहाल खेल्न प्रशस्त मात्रामा घोलहरू आवश्यक पर्दछ । चितवन निकुञ्जले २०७५७६ देखि घाँसे मैदान व्यवस्थापन तथा घोल, पोखरीहरू निर्माण र मर्मतमा उल्लेख्य बजेट खर्च गर्न थाल्यो । जसको प्रभाव आउँदा दिनहरूमा पर्ने निकुञ्जका अधिकारीहरूको दाबी हुने गर्दथ्यो ।निकुञ्जले त्यस वर्ष मात्रै एक करोड ७६ लाख ७५ हजार रुपैयाँ खर्चेर ७१ वटा पोखरी र घोलको व्यवस्थापन गरेको थियो । त्यसैगरी २५ लाख रुपैयाँ खर्चेर घाँसे मैदान सुधार गरिएको निकुञ्जका तत्कालीन प्रमुख संरक्षण अधिकृत वेदकुमार ढकालले जनाएका थिए । आहाल खेल्ने क्रममा जुधेर गैंडा मर्ने गरेको देखेपछि ठाउँठाउँमा ससाना घोलहरू बनाइएको उनको भनाइ थियो ।यसो गर्दा घोलका लागि गैंडाहरूबीच लडाइँ नहुने र लडाइँ भएमा पनि हारेको गैंडाले नजिकै अर्को घोल भेट्टाउन सक्ने उनको तर्क थियो । निकुञ्ज र आसपासको क्षेत्रमा गरेर एकै वर्ष सर्वाधिक ४३ वटा गैंडा मरेको वर्ष यी कामहरू भएका थिए । तर गएको आवमा २६ वटा गैंडा मरे । बासस्थल सुधारका लागि धेरै काम भएको भनिएको २०७४७५ र त्यसअघिको आवमा पनि क्रमशः २६ र २५ वटा गैंडा मरेका थिए । बासस्थल सुधारको काम गत आवमा पनि जारी थियो । निकुञ्जका अनुसार गत आवमा ६ सय हेक्टर नयाँ र ५ सय हेक्टर पुरानो घाँसे मैदान व्यवस्थापन भएको छ । यसका लागि ३ करोड रुपैयाँ खर्च भएको थियो । यो निकुञ्ज इतिहासकै ठूलो व्यवस्थापनको काम भएको निकुञ्जका तत्कालीन प्रमुख संरक्षण अधिकृत नारायण रूपाखेतीले बताएका थिए । निकुञ्जले सुधारको काम भएको बताइरहे पनि गैंडाको मृत्यु चिन्ताजनक बनिरहेको छ । निकुञ्जका प्रमुख संरक्षण अधिकृत बराल अझै पनि बासस्थल सुधारमै जोड दिइरहेका छन् । प्राकृतिक कारण मात्रै होइन, यो वर्ष चोरीसिकारको समस्या पनि सुरु भएको छ ।"
उपचारपछि हात्तीलाई जंगलमै छाडियो,"काँकडभिट्टा (कास) झापाका विभिन्न स्थानमा आतंक मच्चाउँदै आएको करिब ४० वर्षको दृष्टिविहीन घाइते हात्तीलाई बिहीबार उपचारपछि पुनः जंगलमै छाडिएको छ । चितवन राष्ट्रिय निकुञ्जबाट आएको डा विजयकुमार श्रेष्ठ नेतृत्वको पाँच सदस्यीय टोलीले हात्तीको उपचार गरेको हो ।केही महिनादेखि मत्ता (भाले) हात्ती घाइते भएर घाउपिपसहित जंगलमा रहेको जानकारी पाएसँगै डिभिजन वन कार्यालयले उपचारका लागि पहल गरेको थियो । पिप चुहाउँदै हात्ती जंगलमा घुमिरहेको खबर पाएपछि उपचारका लागि पहल गरेका हौं, डिभिजन वन कार्यालयका प्रमुख विष्णुलाल घिमिरेले भने । केही समयअघि हात्तीलाई सिकारीले भाला प्रहार गरेको पाइएको छ । जसका कारण शरीरको पछिल्लो भागमा दुई वटा ठूला घाउ बनेको थियो । शरीरका अन्य भागमा पनि घाउहरू भेटिएको उपचारमा संलग्न डा श्रेष्ठले बताए । भने, एकडेढ घण्टामा उपचार गरेर हात्तीलाई जंगलमै छाडियो ।दुई दिनदेखि हात्ती मेचीनगर३ स्थित तेलपानी सामुदायिक वन क्षेत्रमा थियो । हात्ती रहेको स्थानमा पुगेपछि विशेषज्ञ टोलीले अर्धचेत बनाउने औषधि प्रयोग गरेर गोली (डाट) प्रहार गर्यो तर हात्तीलाई कुनै प्रभाव परेन । त्यसपछि अचेत पार्ने औषधि प्रयोग गरी पुनः डाट गरिएको डा श्रेष्ठले बताए । दोस्रो डाट हानेको १० मिनेटमा हात्ती ढल्यो, उनले भने, घाउमा ड्रेसिङ र औषधिसहितको इन्जेक्सन प्रयोग गरियो ।समाजमा घुलमिल हुँदै आएको यो हात्तीको दायाँ आँखाको दृष्टि पूर्ण रूपमा बन्द छ । बायाँ आँखाको दृष्टि क्षमता पनि लगभग गुम्न लागेको पाइएको उनले बताए । उनले आँखाको उपचार गर्न भने सम्भव नभएको जनाए । दुवै आँखा काम नलाग्ने स्थितिमा पुगेको देखियो, डा श्रेष्ठले भने, उपचारपछि पनि हात्तीले देख्न सक्ने सम्भावना ज्यादै न्यून छ ।"
जलवायु परिवर्तनले जीविकामा असर,"काठमाडौं (कास) प्रधानमन्त्री केपी शर्मा ओलीले जलवायु परिवर्तनले हिमालयदेखि तल्लो तहसम्म जीवन र जीविकामा असर पारेको बताएका छन् । क्लाइमेट भल्नरेबल फोरम लाई बुधबार भर्चुअल माध्यमबाट सम्बोधन गर्दै उनले बढ्दो तापमान, समुद्री सतह वृद्धि र हिमनदी पग्लने क्रमजस्ता कारणले जोखिम बढाएको बताए । परराष्ट्र मन्त्रालयद्वारा जारी विज्ञप्तिअनुसार प्रधानमन्त्री ओलीले हिउँबाट बग्ने नेपालका नदीहरूको महत्त्वमाथि विचार राखेका थिए । उनले विश्वव्यापी तापमानको वृद्धिलाई १० डिग्री सेल्सियससम्म सीमित गर्ने र जलवायु परिवर्तनको दीर्घकालीन समाधानको नेतृत्व गर्ने फोरमको सोचको सराहना गरे । उनले पेरिस सम्झौताको कार्यान्वयन गर्नुपर्ने र अर्को वर्ष कोप२६ को समयमा जलवायुसम्बन्धी मुद्दालार्ई विश्वव्यापी राजनीतिक एजेन्डा बनाउनुपर्नेमा जोड दिए ।"
कन्टेनर दुर्घटनामा २ जनाको मृत्यु,उदयपुर (कास) सिद्धिचरण लोकमार्गको कटारीबेतेनी सडक खण्डमा बुधबार राति कन्टेनर दुर्घटना हुँदा २ जनाको घटनास्थलमै मृत्यु भएको छ । दुई जना गम्भीर घाइते भएका छन् । ओखलढुंगाबाट उदयपुरको कटारी आउँदै गरेको खाली कन्टेनर कटारी८ सिरिसेस्थित सानादमारमा दुर्घटना भएको हो । दुर्घटनामा कटारी८ का मीनबहादुर रानामगर र सिरहाको गोलबजारका राकेश यादवको मृत्यु भएको डीएसपी हेमन्त भण्डारीले बताए ।
हैदराबादको आशा कायमै,दुबई (एजेन्सी) उत्कृष्ट ओपनिङ साझेदारीमा सनराइजर्स हैदराबादले बिहीबार किंग्स इलेभेन पन्जाबलाई ६९ रनले पराजित गरी इन्डियन प्रिमियर लिग (आईपीएल) को प्लेअफमा पुग्ने सम्भावना पुनः ब्युँत्याएको छ ।हैदराबाद छैटौं खेलमा तेस्रो जित हात पारी तेस्रो स्थानमा उक्लिएको छ । आठमध्ये शीर्ष चार टोली प्लेअफमा पुग्ने प्रावधान छ । मुम्बई इन्डियन्स र दिल्ली क्यापिटल्स ८८ अंकसहित पहिलो दुई स्थानमा छन् । कोलकाता नाइट राइडर्स र रोयल च्यालेन्जर्स बेंग्लोरको ६६ नै अंक भए पनि राम्रो रनरेटमा हैदराबादभन्दा तालिकामा तल छन् । पन्जाब ६ खेलमा एक विजयसाथ पुछारमा छ ।वेस्ट इन्डिजका ब्याट्सम्यान निकोलस पूरनले ३७ बलमा ७७ रन बनाए पनि २ सय २ रनको लक्ष्य लिएर आएको पन्जाब १६५ ओभरमै १ सय ३२ रनमा अलआउट भयो । अब्दुल समादको एक ओभरमा ४ छक्का र एक चौका प्रहार गरेका पूरनले कुल ५ चौका र ७ छक्का प्रहार गरे । रशिद खानले मेडन ओभर फाल्नेक्रममा १५ औं ओभरमा पूरन र मोहम्मद सामीलाई आउट गरे ।पूरनबाहेक दोहोरो स्कोर बनाउनेमा कप्तान केएल राहुल र सिमरन सिंह मात्र थिए । दुबैले समान ११ रन बनाए । ग्लेन म्याक्सवेल ७ रनमा आउट भए । रशिदले ४ ओभरमा १२ रन खर्चेर ३ विकेट लिए । खलिद अहमद र टी नटराजनले २२ तथा अभिषेक शर्माले १ विकेट लिए ।यसअघि कप्तान डेविड वार्नर र जोनी बेरिस्टोले बलियो साझदोरी गरी दुबई अन्तर्राष्ट्रिय क्रिकेट रंगशालामा हैदराबादले ६ विकेट गुमाई २ सय १ रन बनाएर विजय आधार तयार पारेको थियो । वार्नर र वेरिस्टोले १५ ओभरमा १ सय ६० रन जोडेर हैदराबादलाई सानदार सुरुआत दिलाएका थिए । युवा स्पिनर रवि विष्णोइले १६ औं ओभरमा दुवैलाई आउट गरे । ओभरको पहिलो बलमै वार्नरले म्याक्सवेललाई क्याच दिन पुगे । उनले ४० बलमा ५ चौका र १ छक्कासहित ५२ रन बनाए ।विष्णोइले बेरिस्टोलाई ९७ रनमा एलबीडब्लु आउट गरे । म्यान अफ द म्याच इंग्लिस ब्याट्सम्यान बेरिस्टोले ५५ बल खेली ७ चौका र ६ छक्का प्रहार गरे । बेरिस्टोले नै विष्णोइलाई एकै ओभरमा २ छक्का र १ चौका प्रहार गरेका थिए । केन विलियम्सन १० बलमा २० रन बनाई अविजित रहे भने अभिषेक शर्माले ६ बलमा १२ रन बनाए । विष्णोइले ३ ओभरमा २९ रन खर्चेर ३ विकेट लिए । अश्रदीप सिंहले २ र सामीले १ विकेट लिए ।
नयाँ विकल्पमा काभानी,"लन्डन एडिसन काभानीले जुनतिर नै पेरिस सेन्ट जर्मेन (पीएसजी) सँगको अनुबन्ध लम्ब्याएनन् । यससँगै फ्रान्सेली राजधानीसँगको उनको दोहोरो प्रेम सम्बन्धमा पूर्णविराम लाग्यो । धेरैको अनुमान थियो, यस्तो स्थिति ढिलोचाँडो आउँदै छ भनेर । त्यो सिजन उनी कि त बढी समय घाइते रहे, होइन भने बेन्च तताउनै व्यस्त भए । बरू कमैले अनुमान गरेका थिए, यी उरुग्वेली खेलाडी बेली डान्सतिर पनि लाग्ने छन् भनेर । उनी भन्ने गर्थे, फुटबल होस् या नृत्य, दुवैमा धेरै समानता छ । दुवैमा आफ्नो प्रदर्शन उच्च राख्न धेरैभन्दा धेरै एकाग्रता चाहिन्छ । आफ्नो देशमा बच्चाबच्चीका लागि बेली डान्सको प्रचारप्रचारका लागि उनी आफै नर्तक बनेका थिए । यिनै काभानीले खेलाडी सरुवाको अन्तिम दिन म्यानचेस्टर युनाइटेडसँग अनुबन्ध गरे । इतिहास पल्टाउने हो भने उनी बेजोड स्ट्राइकर हुन्, यसमा दुविधा हुने छैन् । त्यसैले त उनले आफ्नो देश र क्लबका लागि ३ सयभन्दा बढी गोल गरिसकेका छन् । सन् २००७ मा पालेर्मोबाट डेब्यू गरेयता युरोपको शीर्ष पाँच लिगमा उनले भन्दा बढी लियोनेल मेसी र क्रिस्टियानो रोनाल्डोले मात्र बढी गोल गरेका छन् । मेसीले ४ सय ५० लिग खेलमा ४ सय ३२, रोनाल्डोले ४ सय ३३ खेलमा ४ सय १६ र काभानीले ४ सय १३ खेलमा २ सय ५० गोल गरेका छन् । पछिल्लो सिजन भने उनलाई पटक्कै राम्रो रहेन, कम्तीमा उनी जत्तिको खेलाडीका लागि । सन् २०१९ को अगस्टमा कम्मरको चोटका कारण दुई महिना मैदानबाहिर रहे । जनवरीमा फेरि दोहोरिएर घाइते भए । च्याम्पियन्स लिग उपविजेताका लागि उनले धेरै खेल नै खेलेनन् । फ्रान्सेली लिग वानमा त्यो सिजन चार गोल र एक गोलमा सहयोगी भूमिकाले नै देखाउँछ, उनको खराब लय ।२०१६१७ को सिजनले भने उनी वास्तवमै कस्ता खेलाडी हुन्, त्यो देखाउँछ, ३५ गोल र चार एसिस्ट । त्यसपछिको सिजनमा पनि उनले १८ गोल गरे, ५ गोलका लागि अवसर बनाइदिए । चोट र खराब लयका कारण उनी केलियन एमबाप्पेसामु धेरै पछाडि रहे, उनले टिममा मौका नै पाएनन् । अगस्टसम्म आइपुग्दा त काभानीले पीएसजी छाड्ने निर्णय नै गरे ।तिनै काभानीसँग अहिले म्यानचेस्टरले अनुबन्ध गरेको छ । जसले ३० सातादेखि कुनै खेल खेलेका छैनन् । सन् २०२० भर पनि उनले जम्माजम्मी ५ सय ३२ मिनेट मैदानमा बिताएका छन् । अबको महत्त्वपूर्ण प्रश्न, व्यवस्थापक ओले गनर सोल्सायरले उनलाई म्यानचेस्टरमा कसरी व्यवस्थापन गर्नेछन् त ? यो सिजन म्यानचेस्टर मैदानमा खुबै व्यस्त रहने छ । मध्य अक्टोबरदेखि क्रिसमससम्म म्यानचेस्टरको लगातार खेल छ ।लिग र कप दुवैमा म्यानचेस्टर खेलेको खेल्यै हुनेछ । काभानीले यस्तोमा क्लबलाई एउटा राम्रो विकल्प भने दिनेछ । उनी जर्सी नम्बर ९ का राम्रा खेलाडी हुन् । प्राकृतिक रूपमै उनी यो नम्बरका खेलाडी हुन् । म्यानचेस्टरसँग यो भूमिका खेल्ने खेलाडी नै छैन भन्दा हुन्छ, भएका मेसन ग्रिनउड भर्खर १९ वर्षका मात्र भए । सोझो अर्थमा भन्दा काभानीले उपस्थितिमा एन्थोनी मार्सियल र मार्कस रसफोर्डलाई फाइदा हुनेछ ।म्यानचेस्टरका कोही ठूलो नाम चोटग्रस्त भए पनि काभानीले बढी भूमिका पाउन सक्छन् । फेरि उनी खेलमा आफ्नो प्रभाव छाड्न सक्ने खालका खेलाडी हुन् । त्यसो भनेको पूरा खेल अवधिमा उनी कुनै न कुनै रूपमा टिमलाई फाइदा पुर्याइरहेका हुन्छन् । पछिल्लो ६ वर्षमा म्यानचेस्टरले जसरी नयाँ खेलाडीमा खराब लगानी गरेको छ, त्यो अर्थमा काभानी ठूलो जोखिमको निर्णय नहुन पनि सक्छन् ।जस्तो राडामेल फाल्काओ, एलेक्स सान्चेज, एन्जेल डी मारिया र बास्टिन स्वान्सटाइरलाई ठूलो महत्त्व दिएर अनुबन्ध त गरियो, तर तिनले आफ्नो नामअनुसार केही गर्न सकेनन् । यसबीच ३३ वर्षीय काभानीले के कस्तो गर्न सक्ने छ त ? यसको उत्तर त भविष्यमै छ, तर सबै परिस्थिति नियाल्दा उनीमाथि म्यानचेस्टरले जे जस्तो जोखिम उठाएको छ, त्यो ठीकै देखिन्छ । सम्भवतः यो जोखिमको प्रतिफल आउन सक्छ ।बीबीसी"
पोल्यान्डकी किशोरी फाइनलमा,"पेरिस (रोयटर्स) पोलिस किशोरी इगा स्वाटेकले बिहीबार नाडिया पोडोरोस्कालाई हराएर आफ्नो खेलजीवनको पहिलो ग्रान्ड स्लाम फाइनलमा प्रवेश गरेकी छन् ।१९ वर्षीया उनले बिहीबार फ्रेन्च ओपनको महिलातर्फको पहिलो सेमिफाइलनमा ६२, ६१ को सहज जित निकालिन् । अर्जेन्टिनी प्रतिद्वन्द्वी पोडोरोस्कालाई हराउन उनलाई ७० मिनेट मात्र आवश्यक भएको थियो ।पोडोरोस्का पनि आफ्नो खेलजीवनको पहिलो ग्रान्ड स्लाम सेमिफाइनल खेलिरहेकी थिइन्, त्यसैले उनले आत्तिएको खेल प्रदर्शन गरिन् । तर स्वाटेक भने परिपक्व देखा परिन् । उनको खेलको सबैभन्दा बलियो पक्ष शक्तिशाली फोरह्यान्ड रह्यो । उनले चौथो चरणमा रोमानियाकी शीर्ष वरीयताकी खेलाडी सिमोना हालेपलाई पन्छाएकी थिइन् । स्वाटेक ५४ औं वरीयताकी हुन् । सन् १९७५ यता रोलान्ड ग्यारोसमा महिलातर्फ फाइनल पुग्ने उनी तल्लो वरीयताकी पहिलो खेलाडी बनेकी छन् ।फाइनल पुगेयता स्वाटेकले भनिन्, म आफ्नो प्रदर्शनबाट आफैं आश्चर्यचकित छु । मैले यसपल्टको फ्रेन्च ओपनमा यस्तो प्रदर्शनको अपेक्षा गरेकी थिइनँ । तर मलाई एउटा तथ्य के निश्चित थाहा थियो भने मैले कुनै ग्रान्ड स्लामको पहिलो फाइनल खेल्ने छु भने त्यो फ्रेन्च ओपन नै हुनेछ । मेरा लागि आज सपना पूरा भएको स्थिति हो ।"
जिरुडले उछिने प्लाटिनीलाई,लन्डन (रोयटर्स) चेल्सीका ओलिभियर जिरुड फ्रान्सका लागि सबैभन्दा बढी गोल गर्ने दोस्रो खेलाडी भएका छन् ।यसक्रममा उनले मिचेल प्लाटिनीलाई उछिनेका छन् । फ्रान्सले अन्तर्राष्ट्रिय मैत्रीफूर्ण खेलमा युत्रेनलाई बुधबार ७१ ले हराउँदा जिरुडले यो उपलब्धि हात पारेका हुन् । फ्रान्सका लागि सयौंपल्ट खेल्दै ३४ वर्षीय जिरुडले ४२ औं गोल गरेका थिए ।फ्रान्सका लागि सबैभन्दा बढी गोल गरेको कीर्तिमान थिएरी हेनरीको नाममा छ । अब हेनरीको त्यो प्रदर्शनबाट जिरुड ९ गोलले पछाडि छन् । त्यस खेलमा फ्रान्सका लागि पहिलो गोल १७ वर्षीय एडुवार्डो कामाभिन्गाले गरे । उनी फ्रान्सका लागि गोल गर्ने दोस्रो कान्छो खेलाडी बने ।बुधबारको अर्को महत्त्वपूर्ण खेलमा पोर्चुगल र स्पेनले गोलरहित बराबरी खेले । पोर्चुगलका दुई प्रहार पोस्टमा लागेर फर्केको थियो । त्यसमध्ये एक प्रहार युभेन्ट्सका स्टार खेलाडी क्रिस्टियानो रोनाल्डोको नाममा रह्यो । जर्मनी र टर्कीले ३३ को बराबरी खेले । इटालीले माल्दोभालाई ६० ले हरायो । फ्लोरेन्समा भएको यो खेलमा ३३ वर्षे फ्रान्सेस्को क्यापुटो डेब्यू खेलमा गोल गर्ने इटालीका पाका खेलाडी भएका छन् ।

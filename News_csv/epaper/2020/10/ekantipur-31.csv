शीर्षक,विवरण
कोरोनाले मृत्युको तथ्यांकै गलत,"स्वास्थ्यको तथ्यांक कसरी कम ?विद्युतीय शवदाहगृह पशुपतिमा बिहीबार धुलिखेलकी ७० वर्षीया वृद्धाको अन्त्येष्टि भयो । ती वृद्धालाई संक्रमण देखिएपछि धुलिखेल६ स्थित घरमा आइसोलेसनमा राखिएको थियो । जनस्वास्थ्य कार्यालय काभ्रेका प्रमुख डा नगेन्द्र झाका अनुसार होम आइसोलेसनमा बसेकै बेला उनको मृत्यु भएको हो । मृत्युपछि नेपाली सेनाले पशुपति ल्याएर अन्तिम संस्कार गरेको हो, जुन रेकर्ड स्वास्थ्य मन्त्रालयसँग छैन । संक्रमित देखिँदा होस् वा मृत्यु हुँदा, त्यसको विवरण प्रदेशको सामाजिक मन्त्रालयमा पठाएका हुन्छौं, स्वास्थ्य मन्त्रालयमा किन देखिएन, थाहै भएन, झाले भने । त्यस्तै, काठमाडौं कलंकीका एक पुरुषको बुधबार घरमै आइसोलेसनमा बसेका बेला मृत्यु भयो । उनको शव सेनाले व्यवस्थापन गरिसक्यो तर मन्त्रालयको विवरणमै उनको नाम समावेश छैन ।रुकुम पश्चिमको त्रिवेणी७ की ५३ वर्षीया महिलाको गत कात्तिक ५ मा होम आइसोलेसनमा बसेका बेला मृत्यु भयो । आन्द्राको क्यान्सरको उपचारमा चितवनको भरतपुर क्यान्सर अस्पताल गएका बेला उनलाई संक्रमण पुष्टि भएको थियो । उनको मृत्युको समाचार सञ्चारमाध्यममा समेत आएको थियो तर स्वास्थ्य मन्त्रालयको रेकर्डमा छैन । रुकुम पश्चिम चौरजहारी१४ का ३३ वर्षीय पुरुषको असोज ३ गते मृत्यु भएको विवरण मात्रै मन्त्रालयसँग छ । अस्पतालमा मृत्यु भएकाको विवरण पनि मन्त्रालयले राखेको छैन । कात्तिक १० गते राति टेकुस्थित सहिद शुक्रराज ट्रपिकल तथा सरुवा रोग अस्पतालमा काठमाडौं३२, सरस्वतीनगर निवासी ४१ वर्षीय पुरुषको कोरोनाका कारण मृत्यु भएको थियो । उनको विवरण मन्त्रालयले तयार गरेको मृतकको सूचीमा समावेश छैन । मन्त्रालयको सूचीमा त यो अस्पतालमा भदौ १८ मा काठमाडौं गैरीगाउँकी ८२ वर्षीया महिला र असोज १३ मा म्हेपीकी ८६ वर्षीया महिलाको मृत्यु भएको मात्रै उल्लेख छ । अस्पताल स्रोतका अनुसार कोरोनाकै कारण यो अस्पतालमा ९ जनाको मृत्यु भइसकेको छ ।पशुपति विकास कोषका अनुसार बुधबारसम्म विद्युतीय शवदाहगृहमा ७ सय ७८ जनाको अन्त्येष्टि भइसकेको छ । तीध्ये ३० जनाले होम आइसोसलनमै ज्यान गुमाएका हुन् । स्वास्थ्य मन्त्रालयका अनुसार भने घरमै मृत्यु भएकाको संख्या २२ मात्रै छ । यसमा काठमाडौं र भक्तपुरका १० जना छन् । दैलेख, डोल्पा, सुर्खेत, गुल्मी, बझाङ, चितवन, मोरङ, मकवानपुर, झापा र बाँकेमा मृत्यु भएका ११ जना र महोत्तरीका २ जना छन् ।"
अनुदानको चामल अन्तै बेचिँदै,"प्रमुख जिल्ला अधिकारी र प्रहरीसँगको बयानमा शर्माले उक्त चामल सरकारी कम्पनीकै भएको स्विकारेका छन् । कर्णालीका उपभोक्ताले जापानी चामल मीठो नमान्ने भएकाले त्यसलाई साटेर अरू ब्रान्डको पठाउन खोजिएको उनको भनाइ छ । गाउँमा जापानी चामल बिक्री हुँदैन, त्यसैले अरू चामल पठाउन खोजेको हुँ, शर्माको भनाइ उद्धृत गर्दै प्रजिअ रेग्मीले भने, भक्तपुरको फर्मका नाममा बिल काटिएको भए पनि नेपालगन्ज पठाउन लागेको थिएँ ।शर्माले कम्पनीको बोरामा प्याकिङ भएको चामल कलस लेखिएको बोरामा रिप्याकिङ गरेका थिए । प्रहरीको आँखा छल्न यस्तो उपाय अपनाइएको हुन सक्ने प्रजिअ रेग्मीले बताए । गोदाममा रहेको कलस र संस्थानको पिपुल फर जापान लेखिएको बोरामा रहेको चामल एउटै भएको उनले जानकारी दिए । मिलेमतोको शंकानेपाल सरकारले कर्णालीका हिमाली तथा पहाडी जिल्लाका लागि खाद्यान्न ढुवानीमा अनुदान दिँदै आएको छ । टेन्डर प्रक्रियामा सबैभन्दा न्यून रकम कबोल गर्ने व्यवसायीले चामल सम्बन्धित स्थानमा पुर्याएपछि ढुवानी खर्च पाउँछन् । चालु आर्थिक वर्षका लागि शर्माले सोरुकोटमा प्रतिक्विन्टल १ हजार ६ सय ३९ रुपैयाँ, पुलुमा २ हजार ३९ रुपैयाँ, कालैमा १ हजार ३ सय ३९ रुपैयाँ, थिर्पुमा ८ सय ७५ रुपैयाँ, ठाँटीकाँधमा १ हजार १ सय ५० रुपैयाँ र चामुण्डामा १ हजार १ सय ९५ रुपैयाँमा ढुवानी गर्ने गरी सम्झौता गरेका छन् । बीचबाटै चामल बेच्दा व्यवसायीले सरकारी अनुदान कुम्ल्याउने मात्र होइन, कम्पनीसँग सस्तोमा किनेको चामल महँगोमा बेचेर मनग्गे कमाउँछन् । तर कम्पनीका कर्मचारीसँग मिलेमतो नगरी यो काम सम्भव हुँदैन । सम्बन्धित स्थानमा चामल पुगेनपुगेको र कुन चामल पुग्यो भन्ने कुरा कम्पनीका कर्मचारीले लिखित भर्पाइ नगर्दासम्म ठेकेदारले ढुवानी अनुदान पाउँदैनन्, अनुसन्धानमा संलग्न कर्मचारीले भने, त्यसैले पनि यसमा कम्पनीका कर्मचारीमाथि शंका गरिएको हो ।एक साताअघि सुर्खेतमा सरुवा भएर आएका कार्यालय प्रमुख माधव मिश्रले प्रहरीप्रशासनले सहयोग मागेको खण्डमा आफ्ना तर्फबाट पूर्ण सहयोग हुने बताए । उनका अनुसार शर्मा निर्माण सेवाले असोज २६ गतेसम्म १ हजार क्विन्टल र कात्तिक ५ गते एक सय क्विन्टल चामल गोदामबाट उठाएको छ । ढिलोमा दुई सातासम्म चामल सम्बन्धित स्थानमा पुर्याइसक्नुपर्ने भए पनि हालसम्म नपुर्याउनु रहस्यमय रहेको उनले बताए । त्यसमाथि चामल साटेर पठाउन खोज्नु सम्झौताविपरीत कार्य रहेको उनको भनाइ छ । ठेकेदार कम्पनीले तोकेको समयमा कम्पनीकै चामल बिक्री केन्द्रमा लगेर वितरण गर्नुपर्छ, उनले भने, चामल साट्नु वा ढुवानीमा ढिलो गर्नु सम्झौताविपरीत कार्य हो । प्रजिअ रेग्मीले अनुसन्धानबाट गलत कार्य पुष्टि भए ठगी वा कालोबजारी अभियोगमा मुद्दा चलाइने बताए । जनता महँगीको मारमा ढुवानी अनुदानमा चामल गाउँमा पुग्दा त्यहाँका जनताले करिब सुर्खेतकै दरमा चामल किन्न पाउँछन् । गाउँमा पुग्नुपर्ने चामल बीचमै गायब हुँदा स्थानीय बासिन्दा महँगोमा चामल किन्न बाध्य छन् । सुर्खेतमा प्रतिक्विन्टल ४ हजार ७ सय रुपैयाँ पर्ने अरुवा मोटा चामल मुगुको कालैमा ४ हजार ९ सय रुपैयाँ पर्छ । त्यहाँको बजारमा भने त्यही चामललाई प्रतिक्विन्टल करिब ५ हजार ५ सय रुपैयाँसम्म पर्ने गर्छ । गाउँपालिकाका प्रमुख प्रशासकीय अधिकृत वीरेन्द्र बमले संस्थानको कालै बिक्री केन्द्रमा चामल रित्तिएको करिब ५ महिना पुगेको बताए । गाउँमा चामलको माग बढिरहेको छ, तर सरकारले पठाएको छैन, उनले भने, जनता बजारको चामल महँगोमा किन्न बाध्य छन् ।"
बाँदर तर्साउन बाघको तस्बिर !,"मनग्गे कोदो उत्पादन हुने यस क्षेत्रमा यसअघि पनि बाँदर आतंक थियो । अहिले पनि गाउँमा बाँदरको सास्ती उस्तै छ । तर, सिग्देलको बगैंचामा भने बाघको तस्बिरका कारण बाँदरको बदमासी शून्य भएको छ । अहिले यही तरिकालाई अन्य स्थानीयले सिको गर्न थालेका छन् । सिग्देलले कोदो खेती छोडेर रुदाक्ष, नासपाती, एभोकाडो, कफी, पाउलिनओजस्ता फलफूलका बिरुवा लगाएका छन् ।यसअघि मेलम्ची नगरपालिकाले बाँदरबाट बाली सखाप, मानिसलाई नै आक्रमण गरेको जस्ता व्यापक गुनासो आएपछि नियन्त्रण गर्न ५ लाख रुपैयाँ बजेट छुट्याउँदै बाँदर अनुसन्धान तथा मानवसँग द्वन्द्व परियोजना थालेको थियो । नगरका भोटेचौर, हैबुङ, थकनी, दुवाचौर, सिन्धुकोटमा बाँदरले व्यापक वितण्डा मच्चाउने गरेको छ । बाँदर रोक्न निकालिएको नयाँ तरिका एकदमै प्रभावकारी देखिएपछि सबैलाई यसलाई अपनाउन आग्रह गरिएको मेलम्ची५ का अध्यक्ष सुदर्शन लुइँटेलले बताए । यसलाई कसरी अझै वैज्ञानिक बनाउने भन्नेबारे छलफल गर्दै छौं, यो एकदमै नयाँ र प्रभावकारी तरिका सावित भएको छ, उनले भने ।"
शुल्कले कन्ट्याक्ट ट्रेसिङ फितलो,"(काठमाडौं)  सरकारले लक्षित समूहबाहेकलाई कोभिड१९ को परीक्षण र उपचारमा शुल्क लिने निर्णय गरेपछि देशभर कन्ट्याक्ट ट्रेसिङ प्रभावित भएको छ । कन्ट्याक्ट ट्रेसिङबाट संक्रमित पहिचान हुन नसक्दा संक्रमण नियन्त्रण बाहिर जाने जोखिम बढेको छ । मन्त्रिपरिषद्को असोज १९ को निर्णयअनुसार कोभिड उपचार र परीक्षणमा कात्तिक २ गतेबाट शुल्क लिइँदै छ । सरकारद्वारा सिम्प्टोम्याटिक (लक्षण देखिएकाहरू) को मात्र परीक्षण गर्ने र त्यसमा पनि सक्नेले आफैं शुल्क तिर्नुपर्ने भएपछि महामारी विस्तार हुने देखिएको छ, स्वास्थ्य मन्त्रालयका अधिकारीले कान्तिपुरसँग भने, पैसा तिर्नुपर्ने भएपछि कन्ट्याक्ट ट्रेसिङ पूर्णरूपमा प्र्रभावित भएको छ । कन्ट्याक्ट ट्रेसिङ गर्न छाडेपछि संक्रमित भएका व्यक्ति ककसको सम्पर्कमा आए, संक्रमण देखिने सम्भावना कहाँकहाँ छ भन्ने थाहा हुन सकेको छैन । मुलुकमा हालसम्म १ लाख ६८ हजार २ सय ३५ जनामा प्रयोगशाला प्रमाणित कोभिड संक्रमण देखिएकामा १ लाख २८ हजार ९ सय ५८ जना निको भइसकेका छन् । ९ सय २० जनाको मृत्यु भइसकेको स्वास्थ्य मन्त्रालयको तथ्यांक छ । ३८ हजार ३ सय ५७ जना सक्रिय संक्रमित छन् । काठमाडौंमा मात्रै १६ हजार २ सय ४२, ललितपुरमा २ हजार ३ सय ४५ र भक्तपुरमा १ हजार १ सय ६५ जना गरी उपत्यकामा ५१५० प्रतिशत सक्रिय संक्रमित छन् । धनुषाका कोभिड संयोजक डाजामुनप्रसाद सिंहले सरकारको पछिल्लो निर्णयपछि कन्ट्याक्ट ट्रेसिङ राम्ररी नभइरहेको बताए । सरकारले लक्षण भएकालाई मात्र परीक्षण गर्न भनेको छ । कन्ट्याक्ट ट्रेसिङमा परेका ९०९५ प्रतिशतको लक्षण हुँदैन । स्वास्थ्य मन्त्रालयका एक विज्ञले पहिला सामान्य कन्ट्याक्ट ट्रेसिङ गर्दा संक्रमण कता छ, विस्तार कस्तो छ भन्ने सहजै थाहा हुने गरेकामा अहिले त्यस्तो स्थिति नरहेको बताए । कोभिड१९ नियन्त्रणका लागि कन्ट्याक्ट ट्रेसिङ हुनैपर्छ । विश्वव्यापी रूपमै यसको विकल्प छैन, उनले भने । इपिडिमियोलोजी तथा रोग नियन्त्रण महाशाखाका वरिष्ठ जनस्वास्थ्य अधिकृत एवं जनस्वास्थ्य विज्ञ उत्तमकुमार कोइरालाले पनि शुल्क लाग्न थालेपछि पहिले जसरी कन्ट्याक्ट ट्रेसिङ नभइरहेको बताए । शंकास्पद व्यक्तिले पैसा तिर्नुपर्ने भएपछि परीक्षण गराउनेको संख्यामा समेत उल्लेख्य कमी आएको छ, उनले भने । कोइरालाका अनुसार लक्षण देखिएकाहरूले थाहै नभई अरूलाई निरन्तर रोग सार्ने भएकाले बढी खतरनाक हुन्छन् ।हाल कन्ट्याक्ट ट्रेसिङअन्तर्गत सरकारले तोकेको मापदण्डभित्र पर्नेलाई मात्र निःशुल्क पीसीआर परीक्षणका लागि टेकु पठाइन्छ । अन्यको हकमा शुल्क तिर्नू भन्ने गरेका छौं, काठमाडौं महानगरपालिकाका कोभिड फोकल पर्सन ज्ञानबहादुर ओलीले भने, शुल्क लाग्ने भएपछि हामीलाई समेत काम गर्न केही गाह्रो भइरहेको छ । राज्यले के गर्छ भनेर फोनमा आक्रोश पोख्छन् । उनका अनुसार पछिल्लो समय परीक्षण गराउनेको संख्या घटेको छ । शुल्क लिने निर्णय गर्नुभन्दा अघि शंका लागेपछि सबैको कोभिड परीक्षण गरिन्थ्यो । हाल कडा लक्षण देखिएका व्यक्तिले मात्र परीक्षण गराउँछन् । सामान्य लक्षण देखिएकाहरू सिटामोल खाएर परीक्षण नगरी काम व्यवहारमा लाग्ने गरेको पाइएको छ । लक्षण नभएकाहरू त केही भएको छैन भनेर स्वास्थ्य सुरक्षा नअपनाई बाहिर निस्किएको पनि देखिएको छ, ओलीले भने । इपिडिमियोलोजी तथा रोग नियन्त्रण महाशाखाका पूर्वनिर्देशक डाबाबुराम मरासिनीले हाल कन्ट्याक्ट ट्रेसिङ राम्ररी नभएकाले संक्रमण व्यापक विस्तार भएको बताए । परीक्षण र उपचारमा शुल्क लिने गलत निर्णयले चार जनाको पीसीआर परीक्षण गर्दा एक जना कोभिड पोजिटिभ देखिने अवस्था आएको उनले बताए । अलिअलि लक्षण भएका वा लक्षण नभएका जँचाउन जाँदैनन् । उनीहरू खुलेआम घुम्दा संक्रमण थप विस्तार भइरहेको छ, डा मरासिनीले भने, कन्ट्याक्ट ट्रेसिङमा परेका, लक्षण नभएकालगायत सबैको निःशुल्क परीक्षण हुनुपर्छ ।"
उपचारमा मनपरी शुल्क,"(विराटनगर)  विराटनगरका निजी अस्पतालले कोरोना संक्रमितको उपचारमा मनपरी शुल्क लिने गरेको पाइएको छ । अस्पतालहरूले संक्रमितबाट एकदेखि तीन लाखसम्म धरौटी लिएर प्रत्येक दिन ५ हजारदेखि २५ हजार रुपैयाँसम्म शुल्क लिने गरेको पाइएको हो ।सरकारले संक्रमितको निःशुल्क उपचार नगर्ने घोषणा गरेलगत्तै अस्पतालहरूले मनोमानी रूपमा शुल्क लिन थालेका हुन् । संक्रमितको उपचार गर्दै आएका नोबेल मेडिकल कलेज, विराट मेडिकल कलेज र न्युरो अस्पतालले मनपरी शुल्क र धरौटी रकम लिने गरेको पाइएपछि कांग्रेस विराटनगर महानगर समितिले विरोध गरेको छ । नोबेलले जनरल वार्डमा प्रतिदिन ५ हजार, भेन्टिलेटरसहितको आईसीयूमा १८ हजार र भेन्टिलेटरबिनाको आईसीयूमा उपचार गर्दा प्रतिदिन १५ हजार शुल्क लिने गरेको छ । अस्पतालले संक्रमित भर्ना हुँदा अग्रिम एक लाख रुपैयाँ धरौटी लिने गरेको छ । तर, अस्पतालका प्रबन्धक नारायण दाहालले बिरामीसँग धरौटी नलिएको बताए । तर, उक्त अस्पतालमा धरौटी जम्मा गर्न नसक्दा रतुवामाई१० की ४५ वर्षीय नरमाया मगरले घरमा झुन्डिएर आत्महत्या गरेको परिवारको दाबी छ । सोमबार कोरोना पोजिटिभ रिपोर्ट आएपछि उनलाई नोबेल पुर्याइएको थियो । अस्पतालले एक लाख रुपैयाँ धरौटी मागेको थियो ।विराट मेडिकल कलेजले आईसीयूमा भर्ना गर्नुपर्ने बिरामीलाई तीन लाख रुपैयाँ धरौटी लिने र उपचारबापत प्रत्येक दिन २५ हजार तथा भेन्टिलेटरमा राखेर उपचार गर्नुपरे १५ हजार रुपैयाँ शुल्क लिने गरेको छ । अस्पताल स्रोतका अनुसार लक्षण नदेखिएका संक्रमित सामान्य बेडमा बस्दा एक लाख रुपैयाँ धरौटी लिने गरिएको छ । प्रत्येक दिन ८ हजार रुपैयाँ शुल्क तोकिएको छ । लक्षण देखिएका बिरामीको उपचारका नाममा अस्पतालले दैनिक ५० हजार रुपैयाँसम्म शुल्क लिने गरेको छ । न्युरो अस्पतालले आईसीयूका बिरामीसँग एक लाख रुपैयाँ धरौटी लिएर हरेक दिन १५ हजार शुल्क लिँदै आएको छ । अस्पताल स्रोतका अनुसार सामान्य वार्डमा बसेर उपचार गराउने संक्रमितसँग अस्पतालले ५० हजार धरौटी लिने गरेको छ ।"
देहरादूनबाट थप दुई विद्यार्थी आए,"कञ्चनपुर (कास) भारतको देहरादूनस्थित शाक्य कलेजका थप दुई विद्यार्थी नेपाल भित्रिएका छन् । जिल्ला प्रहरी कार्यालय कञ्चनपुरका अनुसार बागलुङका १७ वर्षीय छविलाल जिमुवा र २० वर्षीय भीम तामाङ शुक्रबार बिहान गड्डाचौकी नाका हुँदै आएका हुन् । बिहीबार शाक्य एकेडेमीमा अध्ययनरत मकवानपुरका नवीन तामाङ र बागलुङकै भूमिराज घर्तीमगर गड्डाचौकी नाकाबाटै भित्रिएका थिए । चारै जनालाई शुक्रबार घर पठाइएको छ, जिल्ला प्रहरी कार्यालय कञ्चनपुरका डीएसपी अमरबहादुर थापाले भने, शाक्य कलेज र एकेडेमीकै भए पनि उनीहरूले आफूहरूमाथि कुटपिट नभएको बताएका छन् । शाक्य एकेडेमीका विद्यार्थीले दसैंतिहारका लागि घर आउन बिदा मागेपछि कुटाइ खाएका थिए ।"
साउदीमा नाराबाजी गर्ने नेपालीमाथि मुद्दा,काठमाडौं (कास) साउदी अरबमा घर फिर्तीको माग गर्दै नेपाल सरकारविरुद्ध नाराबाजीमा उत्रिएका एक नेपाली श्रमिकलाई शान्ति तथा सुरक्षाको मुद्दा लागेको छ । स्थानीय प्रशासनले उनीमाथि मुद्दा चलाएको हो । घर फिर्न नपाएका नेपाली श्रमिकहरूले गत भदौ २१ गते रियादस्थित समास्को कम्पनीमा प्रधानमन्त्री केपी शर्मा ओलीविरुद्ध नाराबाजी गरेका थिए । साउदीमा यसअघि नेपाली श्रमिकविरुद्ध शान्तिसुरक्षासम्बन्धी मुद्दा लागेको थिएन । सार्वजनिक स्थानमा कुनै पनि प्रकारको धर्ना र नाराबाजी गर्न साउदीमा मनाही छ । नेपाली राजदूत महेन्द्रसिंह राजपुतले ती नेपालीलाई माफी दिई स्वदेश पठाउन पहल भइरहेको बताए ।
नेकपाका 'ऐँजेरु,"बैठक डाक्न श्रेष्ठको ताकेता नेकपा सचिवालय सदस्य एवं प्रवक्ता नारायणकाजी श्रेष्ठले सचिवालय बैठकको माग गर्दै अध्यक्षद्वयलाई लेखेको पत्र अलपत्र परेको छ । उनले कोरोनाले पछिल्लो समयमा देखिएको स्वास्थ्य संकट र जनजीविकाको संकट समाधानको उपाय पहिल्याउन माग गर्दै गत कात्तिक १ र पछिल्लो राजनीतिक घटनाक्रमबारे असहमति जनाउँदै कात्तिक ९ गते अध्यक्षद्वयलाई पत्र लेखेका हुन् । कोभिड१९ संक्रमणको विस्तार सारै तीव्र भएपछि बिरामीले आईसीयू र भेन्टिलेटरसमेत नपाउने स्थिति आएकाले स्वास्थ्य संकट समाधानको पहल गर्न सचिवालयको आकस्मिक बैठक डाकियोस्, श्रेष्ठले १ गते पठाएको पत्रमा उल्लेख छ, कोरोनाका बेला भारत र तेस्रो मुलुकबाट आएकाहरू दसैंको मुखमा खुरुखुरु भारत गइरहेका छन्, उनीहरूलाई बचाउनका लागि पहलकदमी लिनुपर्छ, त्यसका लागि निर्णय गर्न बैठक डाकिहालौं । उनले सोही पत्रमा स्थायी कमिटी बैठकका निर्णय कार्यान्वयनबारे छलफल गर्न अर्को बैठक पनि माग गरेका थिए तर सुनुवाइ नभएपछि सचिवालयका अरू सदस्यलाई बोधार्थ गराउँदै कात्तिक ९ गते सचिवालय बैठक माग गरेरै दोस्रो पत्र लेखे । उक्त पत्रमा आफ्नो पुरानो मागको सुनुवाइ नभएकाले त्यसप्रति असहमति जनाइएको छ । पत्रमा प्रधानमन्त्री र भारतीय गुप्तचर संस्था रअ प्रमुखबीचको भेट गलत र कूटनीतिक आचारसंहिताविपरीत रहेको, कर्णाली प्रदेशमा नेताहरूसँग प्रधानमन्त्रीले संघीयताका बारेमा संविधानविपरीत अभिव्यक्ति दिएको र सबै जनताको परीक्षण र उपचार सरकारले गर्छ भनेर अझै स्पष्ट नभनिएको भन्दै त्यसबारेमा छलफलको माग गरेका थिए । श्रेष्ठको उक्त पत्रको अहिलेसम्म सुनुवाइ भने भएको छैन । महासचिव विष्णु पौडेलले अहिले संवाद र छलफलकै चरणमा रहेको र सचिवालय बैठक बोलाउने कुनै तयारी नरहेको जानकारी दिए । गत असोज १९ गतेयता नेकपा सचिवालय बैठक बसेको छैन ।"
किन मर्दै छन् स्याटेलाइट कलरजडित वन्यजन्तु ?,"(काठमाडौं)  करिब एक करोड रुपैयाँ हाराहारी खर्चिएर स्याटेलाइट जीपीएस कलर जोडिएको जेबरोङ नाम दिइएको शेफोक्सुन्डो निकुञ्जको हिउँचितुवा मरेको भेटिएको छ । सँगै कलर जोडिएको सामलिङ नामको अर्को हिउँचितुवा पनि ६ महिनादेखि सम्पर्कमा छैन । वन्यजन्तुको गतिविधि निगरानीस्वरूप स्याटेलाइट कलर जोड्न वन्यजन्तु संरक्षणअनुसन्धानमा सहयोगी दातृ संस्थाहरूले करोडौं रुपैयाँ लगानी गरे पनि त्यस्ता वन्यजन्तु बीचमै मर्ने र सन्देश दिन छाड्नेलगायत प्राविधिक समस्या अहिले आएर चुनौती बनेको छ । करिब १० वर्षअघि चितवन निकुञ्जमा जीपीएस कलर जोडी बर्दिया निकुञ्जमा छाडिएको नमोबुद्ध नाम दिइएको बाघ पनि बीचमै मरेको थियो । बर्दिया निकुञ्जको सुर्खेत क्षेत्रमा विष मिसिएको गाईको सिनो खाँदा त्यो बाघ मरेको थियो । रेडियो कलर जोडिएका गैंडा पनि बीचमै मरेका छन् भने कलर चुँडिएका घटना पनि छन् । स्याटेलाइट कलरजडित गिद्ध पनि मरेका छन् । प्राविधिकहरूका अनुसार जीवजन्तुमा लगाएर छाडिने कलरले दुई वर्षभन्दा बढी समयसम्म संकेत दिने काम गर्छ । ताप्लेजुङको कञ्चनजंघा संरक्षण क्षेत्रको याङ्मा क्षेत्रमा करिब ७ वर्षअघि कलर जडान गरिएको हिउँचितुवा पनि धेरै समयसम्म सम्पर्कविहीन थियो । लामो समय सिग्नल नदिँदा त्यतिबेला हामी आत्तिएका थियौं, कञ्चनजंघा संरक्षण क्षेत्र व्यवस्थापन समितिमा लामो समय नेतृत्व गरेका खगेन्द्र लिम्बुले भने, केही समयको ग्यापपछि फेरि सूचना प्राप्त हुन थालेको थियो, कहिलेकाहीँ त्यो प्रविधिले धोका दिने रहेछ । डब्लूडब्लूएफ नेपालको आर्थिक सहयोग र राष्ट्रिय प्रकृति संरक्षण कोष (एनटीएनसी) को प्राविधिक सहयोगमा विभागकै नेतृत्वमा कञ्चनजंघा क्षेत्रमा चारवटा हिउँचितुवाको घाँटीमा स्याटेलाइट कलर जडान गरिएको थियो । त्यसबाट त्यहाँका हिउँचितुवाको विचरण चीनको तिब्बत, भारत र भुटानसम्मै हुने गरेको देखाएको थियो । स्याटेलाइट वा जीपीएस कलरिङ डिभाइसले वन्यजन्तुले गरेका गतिविधिका संकेत कम्प्युटरका सफट्वेयरमा प्राप्त हुन्छ । त्यसैलाई हेरेर उसले हिँडेको क्षेत्रफललगायत गतिविधि पत्ता लगाउन प्राविधिकलाई सहज हुन्छ । कलर जोडिएका वन्यजन्तुको निगरानी विभाग र डब्लूडब्लूएफ नेपालका प्राविधिकले गर्ने गरेका छन् । डब्लूडब्लूएफ नेपालमा संरक्षण कार्यक्रम प्रमुख रहेका वन्यजन्तुविद् शिवराज भट्ट कलर जोडिएका वन्यजन्तुले संकेत दिन छोड्नुमा उपकरणको गुणस्तर मुख्य कारक हुने बताउँछन् । कम गुणस्तरका कलर जोडिएकाले कञ्चनजंघामा केही समस्या भएको हो, उनले कान्तिपुरसित भने, पछि हामीले गुणस्तरीय कलर प्रयोग गर्न थाल्यौं । गत वर्ष शेफोक्सुन्डोको भिजेर क्षेत्रका दुईवटा हिउँचितुवामा जर्मनीमा बनेका स्याटेलाइट कलर जोडिएको थियो, त्यसको एउटैको मूल्य ६ देखि ७ हजार अमेरिकी डलर हो । ती दुई चितुवामा उपकरण जडान गर्दा कति खर्च भएको थियो भन्ने औपचारिक हिसाब निकुञ्ज विभागसँग भने छैन । वन्यजन्तुको अनुसन्धान र गतिविधि अनुगमन गर्न नेपालमा पनि स्याटेलाइट रेडियो कलर जडान गरेर छाड्न थालिएको हो । यस्तो प्रविधिमा डब्लूडब्लूएफ नेपाल र एनटीएनसीले लगानी गर्ने गरेका छन् । गैंडाविज्ञ शान्तराज ज्ञवाली भने कलर जोडिएका वन्यजन्तु मर्नुलाई ठूलो विषय ठान्न नहुने तर्क गर्छन् । नेपालमा हिउँचितुवा ५ सयको हाराहारीमा रहेको अनुमान छ । अनुसन्धानका लागि अहिलेसम्म ६ वटामा स्याटेलाइट कलर जोडिएको छ । जुलोजिकल सोसाइटी अफ लन्डनआबद्ध वन्यजन्तुविद् भगवानराज दाहाल संख्यात्मक हिसाबले यसलाई थोरै भन्न नमिल्ने बताउँछन् । वन्यजन्तुलाई बेहोस पारेर नियन्त्रणमा लिई रेडियो कलर जडान गरेर छाडिन्छ । यो प्रयोजनका लागि पशुचिकित्सक परिचालन हुन्छन् । कतिपय वन्यजन्तु डार्ट गर्ने बेलैमा पनि मर्ने गरेका छन् । १५ वर्षअघि सगरमाथा निकुञ्जमा झारललाई रेडियो कलर गर्न डार्ट गर्दा एउटा झारल मरेको थियो । चितवन निकुञ्जका सहायक संरक्षण अधिकृत अशोक रामका अनुसार कलर जोडिएका हात्ती भने मरेका घटना बिरलै छन् । बस्तीमा पसेर विध्वंस मच्चाउने हात्तीको गतिविधि निगरानी गर्न देशभर अहिलेसम्म ७ वटा हात्तीमा स्याटेलाइट कलर जोडिएको छ । कलर जोडिएको एउटा हात्ती सर्लाहीको ईश्वरपुरमा मरेको थियो । बर्दियाको खाता क्षेत्रका गैंडा भारततिरको कतरनियाघाट वाइल्डलाइफ सेन्चुरीमा कुन कुन स्थानबाट क्रस गर्छन् भन्ने जानकारी रेडियो कलरबाट नै प्राप्त भएको हो, वन्यजन्तुविद् भट्टले भने, अहिले हुलाकी राजमार्ग बनाउँदा वन्यजन्तुका लागि अन्डरपास र ओभरपास बनाउने सिकाइ यही प्राविधिबाट प्राप्त भएको हो । त्रिवि प्राणीशास्त्र केन्द्रीय विभागका प्रमुख चितुवाविज्ञ तेजबहादुर थापा स्याटेलाइट कलर जोडिएको वन्यजन्तु उमेर पुगेर, जुधेर वा आहारका लागि संघर्ष गर्ने क्रममा पनि मरेको हुन सक्ने भएकाले विषय विवादमा आउने गरेको तर्क गर्छन् । पाँचथर, इलाम र ताप्लेजुङ भूपरिधि क्षेत्रका १० वटा हाब्रे (रेडपान्डा) मा पनि स्याटेलाइट जीपीएस कलर जोडिएको छ । वन तथा भूसंरक्षण विभागको पहलमा हाब्रेको अनुसन्धानमा काम गर्दै आएको रेडपान्डा नेटवर्कले २०७६ को भदौमंसिरमा ६ पोथी र ४ भालेमा कलर जडान गरेको हो । स्याटेलाइट ट्याग ढाडमा बाँधेर छाडिएको एउटा जंगली गिद्ध करिब ११ सय किलोमिटर यात्रा गर्दै पाकिस्तानको जम्मु कश्मीरसम्म पुगेर फर्किएको थियो । स्याटेलाइट ट्यागकै कारण गिद्धले त्यति लामो यात्रा गरेको थाहा पाउन सकिएको हो, पन्छी संरक्षण संघका चराविद् कृष्णप्रसाद भुसालले भने । सन् २०१५ मा स्याटेलाइट ट्याग लगाइएका तीन सुन गिद्धमध्ये दुई पाल्पामा विष मिसिएको सिनो खाँदा मरेका थिए । लकडाउनकै बीचमा स्याटेलाइट जोडिएको अर्को गिद्ध पनि पाल्पामा मरेको थियो ।"
वर्ष दिनमै मारिए ११ चितुवा,"(पाल्पा)  बस्ती आसपास वन र झाडी बढेका छन् । तर वनमा चितुवाको आहारा प्रजातिका जनावर छैनन् । त्यसैले आहारा खोज्दै चितुवा बस्ती पस्नु नौलो रहेन । घरपालुवा जन्तुसँगै मान्छेमाथि आक्रमण बढेका छन् । प्रतिकारमा बर्सेनि चितुवा पनि मारिएका छन् । वन बढ्यो, वनमा चितुवा पनि बढे, चितुवा बस्तीमा पुग्ने घटना धेरै हुन थाले, रम्भा गाउँपालिका१ हुँगीका केदार बस्यालले भने, गाईवस्तु खाइदिने र मान्छेलाई आक्रमण गर्ने घटना बढेका छन् । तीन साताअघि हुँगीमा बाख्रा चराउन गएका ५२ वर्षीय खड्गबहादुर फाल मगरमाथि चितुवाले आक्रमण गर्यो । केहीबेर घम्साघम्सी चल्यो, स्थानीय पनि आइपुगे । मगरलाई बचाउन आएकाहरूले लठ्ठी र ढुंगा प्रहार गर्दा चितुवा मरेको उनले बताए । लकडाउनकै अवधिमा रैनादेवी छहराको भुवनपोखरीमा पासोमा परेको चितुवाको उद्धार गरिएको थियो । चितुवाको आक्रमणबाट मानवीय क्षति नभए पनि घरपालुवा जनावर खाइदिएको थियो । पछिल्लो समय मानव र वन्यजन्तुबीच लडाइँ बढेको छ । त्यसक्रममा चितुवाको मृत्यु हुने र घाइते हुने क्रम बढेको डिभिजन वन कार्यालयले जनाएको छ । जिल्लामा एक वर्षको अवधिमा ११ वटा चितुवा मारिएका छन्, उत्तिकै संख्यामा घाइते पनि भेटिएका छन् । यसमा वयष्क एवं बूढा ८ र डमरु ३ गरी ११ चितुवा मरेका हुन् । घाइते चितुवा सामान्य उपचारपछि सौराहा पठाइने गरेको डिभिजन वनले जनाएको छ । कतिपय गाउँमा चितुवा मारिएको र घाइते भएकोबारे डिभिजन वन र यसअन्तर्गतका सबडिभिजनलाई जानकारी नै नदिने प्रवृत्ति पनि रहेको डिभिजन वनका सूचना अधिकारी यमलाल पोखरेलले बताए । वर्षमा कम्तीमा १० देखि १५ घटना चितुवाबाट हुने गरेका छन्, उनले भने, कतिपय अवस्थामा ज्यान बचाउन चितुवा मार्ने र घाइते बनाउने पनि गरिन्छ । ५ वर्षमा ५ सयभन्दा बढी घरपालुवा जनावर चितुवाले खाएको छ । मान्छेलाई पनि घाइते बनाउने क्रम बढेको छ । वन्यजन्तुबाट हुने क्षतिको राहतसम्बन्धी निर्देशिका २०६९ अनुसार राहत भने धेरैले पाउन नसकेको उनले बताए । डिभिजन वन प्रमुख मोहन पौडेलका अनुसार जंगलमा रहेका चितुवा आहारा तथा बासस्थान खोज्दै मानव बस्ती आउँदा स्थानीयको कुटाइबाट मर्ने र घाइते हुने गरेका हुन् । कतिपय स्थानमा विष प्रयोगबाट मार्ने गरेको समेत भेटिएको छ । वयष्क, बूढा र डमरु मरेका भेटिए पनि पोस्टमार्टम र मृत्युको अनुसन्धान भएको छैन । बराङ्दी, बौघापोखराथोक, कुसुम खोला, पालुङमैनादी, खानीगाउँ, देउराली, अर्गली, खस्यौली, मस्याम, सत्यवती, चापपानी, मुझुङमा चितुवा मृत भेटिएका छन् । मानिसहरूको सहरोन्मुख बसाइ र वनप्रतिको निर्भरतामा कमी छ । परम्परागत कृषि पेसामा ह्रासले कृषि वन र निजी वनको मात्रा बढेको छ । वन्यजन्तुहरू बस्ती नजिक सरेका छन् । दूरीको हिसाबले सामीप्य बढ्नुले मानव वन्यजन्तु द्वन्द्वको घटना वृद्धि भएको डिभिजन प्रमुख पौडेलले बताए । सिकार गरेर बाँच्ने जन्तुका लागि वनमा प्राकृतिक रूपमा उपलब्ध हुनुपर्ने आहारा प्रजातिको कमी हुनु पनि ठूलो कारक भएको छ, उनले भने, आहारा नपाउँदा त्यसैको खोजीमा वन्यजन्तु बस्ती पस्छन् । सामुदायिक वन उपभोक्ता समूहहरूले वन व्यवस्थापनको नाममा जैविक विविधतालाई ख्याल नगर्दा वन्यजन्तुको आहारा मासिँदै गएको छ । मांसाहारी वन्यजन्तुले सिकारको रूपमा घरपालुवा जनावरलाई आक्रमण गर्ने गरेका छन् । चितुवाले बच्चा हुर्काउने बेला बस्तीमा पसेर घरपालुवा पशु चौपाया सिकार गर्छ । चितुवाको आक्रमणबाट खास गरी घरपालुवा जनावर बाख्रा, गाईगोरु, कुकुर र कुखुराहरूको बढी क्षति हुने गरेको डिभिजन वनले जनाएको छ । डिभिजन वनमार्फत वन्यजन्तुबाट हुने क्षतिको राहतसम्बन्धी निर्देशिका र त्यसमा रहेका व्यवस्थाबारे प्रचारप्रसार हुन नसक्दा पनि यसका विषयमा जानकारी नपाएको नागरिकको गुनासो छ ।"
जाडो छल्न मुस्ताङी बेंसी नझर्ने,"(म्याग्दी)  हिउँदका चार महिना जाडो छल्न बेंसी झर्ने चलनलाई यस वर्ष मुस्ताङीले निरन्तरता नदिने भएका छन् । विगतका वर्षमा उपल्लो मुस्ताङबाट कात्तिक लागेपछि पोखरा झर्ने गरेका उनीहरू कोरोना महामारीका कारण उतै बस्ने भएका हुन् ।गण्डकी प्रदेशमा मुस्ताङ ग्रिन जोन मा रहेको एक मात्रै जिल्ला हो । यहाँ हालसम्म दुई जनामा संक्रमण पुष्टि भएकोमा एक जना निको भइसकेका छन् । कास्की प्रदेशभरिकै उच्च जोखिम रहेको जिल्ला हो । बालबालिकालाई पढाउन पोखरामा सञ्चालन गरिँदै आएको हिउँदे विद्यालय पनि यस वर्ष नचल्ने भएको छ । लोमान्थाङ गाउँपालिका५ धेकाका कर्मा छिरिङ लोवा यो वर्ष जाडो खपेरै भए पनि घरमै बस्ने बताउँछन् । तल कोरोनाको महामारी छ, बरु यहीं सुरक्षित छौं, उनले भने ।उनका अनुसार अघिल्लो वर्ष बेंसी झर्दा फर्कने बेला बेमौसमी हिमपात भएपछि चैतसम्म पोखरामै रोकिनुपरेको थियो । त्यतिबेलै लकडाउनले थप तीन महिना थुनिए । भन्छन्, अब सहज नहुँदासम्म बेंसी झर्दैनौं ।हिउँदमा हिमपात हुँदा अति चिसोबाट वृद्धवृद्धा, बालबालिका बढी प्रभावित हुन्छन् । लोमान्थाङ र लो घ्याकर दामोदरकुण्ड गाउँपालिकाले हिमपात नहुँदै घरघरमा हिटर बाल्न मिल्ने गरी केन्द्रीय बिजुली जोड्ने तयारी गरेको छ ।उपल्लो र मध्य मुस्ताङका स्थानीय प्राचीन समयदेखि नै गधा, घोडा धपाउँदै बालबच्चासहित हिउँदमा बेंसीका म्याग्दी, पर्वत, कास्की, तनहुँसमेतका बस्तीमा पुगेर घुम्ती व्यापार गर्थे । मध्य फागुनपछि तिनै गधा, घोडामा खाद्यान्न बोकाएर घर फर्कन्थे । अहिले भने माथिसम्मै मोटरबाटो पुगेको छ । खाद्यान्नको समस्या नहुने भएको छ ।लो घ्याकर दामोदरकुण्ड गाउँपालिका अध्यक्ष राजु विष्टले यो वर्ष कोही नझर्ने र घुम्ती विद्यालय पनि सञ्चालन नहुने बताए । बरु हरेक घरमा हिटर बाल्ने व्यवस्था गर्ने प्रयास गरेका छौं, उनले भने, सहरमा घर भएकालाई पनि नझर्न भनेका छौं । उनका अनुसार उपल्लो भेगका मुस्ताङीलाई हिउँदका चार महिना जाडो छल्ने समय मात्र होइन, हिमाली जडीबुटीलाई बेचेर खाद्यान्नको जोहो गर्ने गतिलो अवसर पनि हो । त्यहाँ जौ, उवा, फापर र केही तरकारीबाहेक अन्य खेती हुँदैन । चौंरी र भेडाच्यांग्रा पालेर जीविकोपार्जन गर्दै आएका उनीहरूको जीवन हिउँदमा थप कष्टप्रद हुन्छ ।मध्य मुस्ताङका बारागुङ मुक्ति क्षेत्र गाउँपालिकाको मुक्तिनाथ, कागबेनी, तेताङ, चैलेसमेतका बस्तीबाट पनि जाडो छल्न बेंसी छर्ने चलन छ । विश्वकै अग्लो स्थानमा रहेको मानवबस्ती डोल्पाको छर्काभोटका स्थानीयसमेत जाडो छल्न मुस्ताङको बाटो हुँदै बेंसी झर्थे । उपल्लो भेगबाट मात्र नभई मुस्ताङवासी नै अति जरुरी काममा र बिरामी हुँदा मात्रै बेंसी झर्ने भएका छन् ।"
गीता : कति प्राचीन ?,"हाम्रो गाउँ (बोहेम्मा) मा एक जना बाजे हुनुहुन्थ्यो ब्रिटिस लाहुरे । उहाँलाई कहाँबाट कसरी प्रभाव पर्यो, म भन्न सक्दिनँ तर घरमा गीता राखेर सातामा दुई या तीन दिन बिहानबिहान पूजापाठ र वाचन गर्नुहुन्थ्यो । एक जना मामाले मेरो कलिलो दिमागमा पनि उत्सुकता जगाइदिएकाले लाहुरे बाजेसँग गीता छ भन्ने थाहा पाएपछि पढ्न मागेँ । पूजा गर्ने दिन ल्याइदिने सर्तमा मलाई दिनुभयो । त्यसबखत गीतालाई बुझ्ने क्षमता ममा थिएन तर केही कुराचाहिँ दिमागमा अवश्य छाप बसेको थियो कर्म गर फलको आशा नगर जे भयो राम्रो भयो, जे हुँदै छ राम्रो हुँदै छ र जे हुनेछ राम्रो हुने आत्मा अविनाशी छ भक्ति गर भक्ति इत्यादि । मेरो बुझाइ थियो आशा नगरे पनि कर्मको फल त पाइहालिन्छ, त्यसैले गीता ठीकै भन्दै छ । गीताले राम्रो हुनेछ भन्ने कुरासँगचाहिँ म आफ्नो दुःखको अन्त्य हुने आशा गर्थेँ । त्यसैले यो कुरा पनि ठीक छजस्तो लाग्थ्यो तर, कुरा यति सरल कहाँ रहेछ र ? िििमहाभारत भीष्मपर्वको एउटा अंश हो गीता अर्थात् भागवतगीता । तर, अधिकांश विद्वान् गीतालाई स्वतन्त्र रचना मान्छन् । आजसम्म थाहा भएअनुसार, इसाको सातौं शताब्दीमा गीता महाभारतको अंश भइसकेको थियो (एम विन्टरनित्ज, ए हिस्ट्री अफ् इन्डियन लिटरेचर, भोल्युम १, सन् १९२७, पृष्ठ ४३८) । सातौं शताब्दीभन्दा पहिला नै गीता अस्तित्वमा थियो भन्ने अर्को एउटा प्रमाणचाहिँ ह्वेनसाङको यात्रा वर्णन हो । ह्वेनसाङको यात्रा वर्णनमा यस्तो पढ्न पाइन्छ प्राचीन समयमा भारतको स्थानेश्वर देश मा दुई जना राजा थिए । एकआपसमा लड्दालड्दा थकित भएका उनीहरूले युद्ध अन्त्य गर्ने सल्लाह गरे तर जनता मानेनन् । त्यसपछि एक जना राजाले ज्यादै बुद्धिमान र चतुर ब्राह्मणलाई पुस्तक लेख्न सुटुक्कै पहाडतिर पठाए । पुस्तक तयार भएपछि राजाले मन्त्रीलाई भने, म भगवान्को अंश हुँ । मैले सपनामा यस्तोयस्तो स्थानमा पवित्र ग्रन्थ देखेँ, खोजेर ल्याऊ । त्यो पुस्तक फेला पर्यो । जनतामा खुसियाली छायो । अनि राजाले जनताका नाममा सम्बोधन गरे, जसले शत्रु सेनामाथि आक्रमण गरेर वीरगति प्राप्त गर्छ, उसले पुनः मान्छेको जुनी प्राप्त गर्नेछ । जसले ठूलो संख्यामा शत्रु सेना मार्छ, उसले स्वर्गको सुखभोग गर्नेछ (बुद्धिस्ट रेकर्ड अफ् द वेस्टर्न वर्ल्ड, भोल्युम १, सन् १८८४, पृष्ठ ४८४४८५) । गीतामा कृष्णले अर्जुनलाई प्रेरित गर्दै या त मरेर स्वर्ग प्राप्त गर्छौ, या त युद्ध जितेर पृथ्वीमा भोग गर्छौ भनेकोसँग रत्तीभर फरक छैन राजाको यो सम्बोधनको सार । त्यसैले कौसाम्बीले राजाको आदेशमा तयार भएको त्यो ग्रन्थ गीता हो भनेका हुन् (मिथक और यथार्थ, सन् १९७६, पृष्ठ २०) । विन्टरनित्जको विचारमा प्रारम्भमा गीता वीरगाथामा आधारित काव्य थिएन । युद्धको मैदानमा कृष्ण र अर्जुनबीच भएको ६५० श्लोकको जुन दार्शनिक संवाद छ, त्यो मूल कविले लेखेको होइन । सम्भवतः मूल गीतामा अर्जुन र रथ हाँक्ने कृष्णका बीचमा छोटो संवाद थियो होला तर भगवान् कृष्णसँग अर्जुनको संवादका रूपमा थिएन (पृष्ठ ४३७) । रिचार्ड गार्बेको विचारमा पनि मूल गीता धेरै छोटो थियो, पछि थपेर अहिलेको आकारमा आएको हो । त्यही क्रममा गीता १८ अध्यायको भयो (विन्टरनित्ज, पृष्ठ ४३६) । महाभारतमा १८ पर्व हुनु, मुख्य पुराण १८ हुनु र गीता पनि १८ अध्यायकै हुनु संयोग मात्रै हो त ? पक्कै पनि होइन, किनभने ब्राह्मणहरूको मुख्य गोत्र १८ रहेकोले उनीहरूको दृष्टिमा १८ पवित्र अङ्क हो । त्यही भएर महाभारत युद्धसमेत १८ अक्षौहिणी सेनाबीच १८ दिन चलेको देखाइएको हो (कौसाम्बी, पृष्ठ २०) । तर, यसभन्दा फरक कौसाम्बीचाहिँ गीतालाई संक्षिप्त प्राचीन धर्मोपदेशको विस्तार होइन, पूर्ण रूपमा नयाँ रचना हो भन्ने मान्यता राख्छन् (पृष्ठ २१) । जहाँसम्म गीताको रचनाकालको कुरा छ, एकथरीका विचारमा गीता इसापूर्वको हो, अर्कोथरीको विचारमा इसापछिको । त्यसमध्ये कौसाम्बी मात्रै हुन्, जसले गीतालाई इसापछिको मान्छन् । श्लोकहरूको तुलनात्मक अध्ययन गर्दै बाल गंगाधर तिलकले गीताको रचना उपनिषद् र ब्रह्मसूत्रभन्दा पछाडि भएको बताएका छन् (श्रीमद्भागवतगीता रहस्य, सन् १९८८, पृष्ठ ५३५) । सामान्यतया उपनिषद्काल भनेर इसापूर्व ८००५०० लाई मानिने (आर्थर ए म्याक्डोनेल, ए हिस्ट्री अफ् संस्कृत लिटरेचर, सन् १८९९, पृष्ठ २०२) भएकाले गीताको रचना बढीमा इसापूर्व ५०० हाराहारीमा रचना भएको हो । गीतालाई इसापूर्व पाँचौं शताब्दीको रचना मान्ने एक मात्र विद्वान् हुन् राधाकृष्णन । उनका अनुसार, गीताबाट भगवान् वासुदेवलाई प्रार्थना गरिएको श्लोक जस्ताको तस्तै सारेर बोधायनको कृति गृहसूत्रमा समावेश गरिएको छ । बोधायनको समय भनेको त्यस्तै इसापूर्व चौथो या पाँचौं शताब्दी हो । त्यसकारण गीताको समय इसापूर्व पाँचौं शताब्दी मान्दा गल्ती हुँदैन (इन्डियन फिलसफी, भोल्युम १, सन् १९२९, पृष्ठ ५२३) । आरजी भण्डारकर पनि लगभग राधाकृष्णनकै हाराहारीमा गीतालाई कम्तीमा इसापूर्व चौथो शताब्दी पुरानो मान्छन् (राधाकृष्णन, पृष्ठ ५२३) । काशीनाथ त्रिम्बाक तेलाङ पनि गीताले दिन खोजेको शिक्षा (विषय), शैली, छन्द (श्लोक) र आन्तरिक सन्दर्भहरूले गीताको रचनाकाल इसापूर्व ३०० भन्दा पहिले भएको विचार राख्छन् (म्याक्स मुलर, द स्याक्रेड बुक्स् अफ् इस्ट, भोल्युम ८, सन् १८८२, पृष्ठ ३४) । राधाकृष्ण, भण्डारकर र त्रिम्बाकजस्तै रिचार्ड गार्बे र एसजी सरदेशाइको मत लगभग मिल्दोजुल्दो छ । गार्बेको विचारमा गीताको मूल स्वरूप इसापूर्व दोस्रो शताब्दीमा तयार भएको हो, वर्तमान स्वरूप चाहिँ सन् २०० तिर (राधाकृष्णन, पृष्ठ ५२३) । सरदेशाइ पनि गीताको जन्म इसापूर्व २०० तिर तयार भए पनि इस्वी सम्वत्को सुरुदेखि २५० का बीचमा कम्पाइल गरिएको मान्यता राख्छन् (मार्क्सिजम् एन्ड द भागवत् गीता, पृष्ठ ६) । यी सबै विद्वान्हरूभन्दा फरक कौसाम्बीचाहिँ गीतालाई त्यति पनि पुरानो मान्दैनन् । उनका अनुसार, गीतामा जुन कर्मफल को सिद्धान्त छ, त्यो बौद्धमतको प्रभाव हो । त्यस्तै सांख्य, मीमांसादेखि पूर्ववेदान्त विचारधारासम्मको प्रभाव भएकाले गीताको रचनाकाल सन् १५० देखि ३५० का बीचमा भएको हो । त्यस्तै गीतामा जुन उत्कृष्ट शास्त्रीय संस्कृत भाषाको प्रयोग भएको छ, त्यो गुप्तकाल (सन् ३३५४५५) भन्दा धेरै पहिलेको होइन (कौसाम्बी, पृष्ठ १९) । यसरी इसापूर्व ५०० देखि सन् ३५० बीचको फराकिलो समयसीमाका बीचमा गीता रचना भएको विद्वान्हरूको अलगअलग मत रहेको छ । िििगीता खास वर्गको पक्षमा लेखिएको भव्य रचना हो । गीता रचनाको खास पृष्ठभूमि पनि छ । इसापूर्व ७०० देखि इसापूर्व ५०० का बीचमा भारतको गंगा नदीको उपत्यकास्थित मगध (उत्तरी बिहार) राज्यमा फलामको आविष्कार भएपछि वनजंगल फँडानी भयो र कृषियोग्य जमिनको क्षेत्रफल बढ्यो । सडकहरू बने, ठूल्ठूला जहाजहरू बने, व्यापार र यातायात विस्तार मात्रै भएन, फड्को नै मार्यो । पैसामा आधारित अर्थतन्त्र फस्टायो । सहरको विकास भयो । जनसंख्या तीव्र गतिमा वृद्धि भयो । राजनीतिक परिवर्तनका कारण सोहीअनुसार प्रशासन आवश्यक भयो । उपनिषद्कालका जनजातीय राजतन्त्र र गणतन्त्रहरूको सट्टामा क्षेत्रीय राजतन्त्रहरू उदाए । नयाँ अर्थतन्त्रले बलियो केन्द्रीकृत राज्यको माग गर्यो । सैन्य क्षेत्रमा समेत व्यापक परिवर्तन आयो (सरदेशाइ, पृष्ठ १०) । यही अवधिमा एकातिर शूद्र र वैश्य, अर्कोतिर ब्राह्मण र क्षत्रियका रूपमा तीव्र वर्गसंघर्ष चल्यो । शूद्रहरूको अवस्था भयानक थियो । उनीहरूलाई मान्छेमा गणना गरिँदैनथ्यो । मालिकले पिट्नु र मार्नु सामान्य थियो (सरदेशाइ, पृष्ठ ७) । यसप्रकारको पृष्ठभूमिमा गीताको रचना भएकाले वर्गसंघर्षलाई मत्थर पार्न अनि क्षत्रिय राजतन्त्रका पक्षमा जनमत निर्माण गर्न गीतामा युद्ध, वर्णव्यवस्था, भक्ति र कर्मफल सिद्धान्त इत्यादिमा व्यापक जोड दिइएको हो । तर महात्मा गान्धी, तिलक, रामानुज (१३औं शताब्दी), शंकर (८औं शताब्दी) जस्ता भारतका विशिष्ट विचारकका लागि जरुरी देखिएको गीता सर्वसाधारणका लागि चाहिँ जरुरी महसुस भएको देखिँदैन । सन्त कवीरलाई भागवतगीताको जरुरी भएन जबकि सर्वसाधारणका बीचमा सरल तर गहन उपदेश दिने उनका अनुयायी हिन्दु र मुसलमान दुवै थिए । तुकाराम, जयदेव अथवा चैतन्यजस्ता भारतका लोकप्रिय व्यक्तित्वहरूका काम र रचना गीतामा आधारित थिएन जबकि उनीहरू किसान र सर्वसाधारणका बीचमा लोकप्रिय थिए (कौसाम्बी, पृष्ठ १६१७) । किन विशिष्ट व्यक्तिले रुचाएको गीता जनसाधारणका पक्षपाती चिन्तकले जरुरी महसुस गरेनन् ? त्यसको कारण हो गीताको वर्गीय पक्षधरता । आफ्नो वर्गीय पक्षधरता खुलस्त हुने गरी गीतामा भनिएको छ ब्राह्मण, क्षत्रिय, वैश्य र शूद्रजस्ता चार वर्णीय भेदभाव ईश्वरले नै सृष्टि गरेको हो । अर्थात् गीता अमानवीय वर्णव्यवस्था कायम राख्न चाहन्छ । त्यसैले कौसाम्बी निर्धक्क भन्छन् गीता भनेको उच्च वर्गका लागि ब्राह्मणद्वारा गरिएको रचना हो (कौसाम्बी, पृष्ठ १८) । यही कारण विशिष्ट महापुरुषहरूका लागि गीता चाहियो तर अरूलाई आवश्यक भएन । गीताको प्रारम्भमा गणआधारित सामूहिक सम्बन्ध र सिद्धान्तमाथि भीषण प्रहार गरेर निजी सम्पत्ति र वर्गसम्बन्धलाई उच्च स्थान दिइएको छ । गीताले यही नयाँ व्यवस्थालाई सैद्धान्तीकरण गरेर गणआधारित व्यवस्थाका पक्षधरहरूबाट हुन सक्ने आलोचनालाई चुप गराउने प्रयास गरेको छ । गीताले खासमा गणआधारित सामूहिक लोकतन्त्र अन्त्य भयो, अब वर्गवैरभाव र शोषणको युग आयो गणआधारित नैतिकता र आचारव्यवहारको अन्त्य भयो र वर्गसमाजको नैतिकता र आचारव्यवहारको युग आयो भनेर घोषणा गरेको छ (श्रीपाद अमृत डाँगे, भारत ः आदिम साम्यावाद से दास प्रथा तक का इतिहास, सन् २००८, पृष्ठ १७५) । त्यस्तै एक सबैका लागि, सबै हरेकका लागि भन्ने जनजातीय जीवन र समाजको आदर्श हो (सरदेशाइ, पृष्ठ २२) । तर, भारतमा गुप्त शासनकालमा समुद्र गुप्त (सन् ३३५३८०) ले विशाल संख्यामा पन्जाब र राजपुतनाका जनजातीय अधिराज्यहरू मासेर क्षेत्रीय अधिराज्य खडा गरेका थिए । गीतामा श्रीकृष्णलाई यही नयाँ क्षेत्रीय अधिराज्यका पक्षपातीका रूपमा प्रस्तुत गरिएको छ (सरदेशाइ, पृष्ठ २३) । डाँगे के पनि भन्छन् भने शोषणमा आधारित नयाँ व्यवस्थाको रक्षाका लागि प्रभुत्वशाली वर्ण अर्थात् ब्राह्मण र क्षत्रियहरू जे पनि गर्न तयार भए । उनीहरू धन, पशु, गाउँ, भूमि, दास र राज्य आफ्नो कब्जामा राखिराख्न जे पनि गर्न तयार भए । जस्तोसुकै युद्ध पनि गर्न तयार भए । आफ्नै वंश, गुरु अथवा जोकोहीका विरुद्ध युद्ध गर्न तयार भए । गीतामा कृष्णले अर्जुनलाई दिएको उपदेशको गुदी नै यही हो (पृष्ठ १७८) । शूद्र र वैश्यले चुपचाप रगतपसिना बगाउन छाडेर श्रम (कर्म) को फल खोजी गर्न थाले भने जे हुँदै छ, राम्रो हुँदै छैन भने भने खैरियत रहँदैन भनेर पो कर्म गर फलको आशा नगर भनिएको रहेछ जे हुँदै छ राम्रै हुँदै छ भनिएको रहेछ । त्यही भएर पो भक्ति गर भक्ति भनिएको रहेछ । त्यही भएर पो वर्ण (जात) व्यवस्था ईश्वरको सृष्टि भनिएको रहेछ ।"
हुइयाँ मोह : जिउँदै श्रद्धाञ्जली,"जिउँदै श्रद्धाञ्जली पाउने व्यक्तिहरूमा माधवप्रसाद घिमिरे मात्र एक्ला साहित्यकार होइनन् । जनकविकेशरी, गायक धर्मराज थापा तथा साहित्यकार भीमनिधि तिवारीजस्ता साहित्यकारले पनि जीवितै छँदा श्रद्धाञ्जली पाएका रहेछन् । २०११ सालतिर प्रशासनिक कामको जिम्मा लिएर धर्मराज थापा मुस्ताङको सेरोफेरोमा गएका रहेछन् । लोकगीतको सङ्कलन तथा अनुसन्धान गर्ने अभीष्टबाट प्रेरित भई त्यतिबेला उनको बसाइ त्यता अलि लामै भएछ । यता काठमाडौँमा समाज नामक पत्रिकाले उनको निधन भएको समाचार छापेर श्रद्धाञ्जली दिन भ्याइसकेछ । पछि नरप्रताप थापा कामविशेषले पोखरा गएका बेला त्यहाँ धर्मराज थापालाई देखेर जिल खाएछन् । उनले धर्मराज थापालाई काठमाडौँमा उनको मृत्यु भइसकेको भनेर पत्रिकामा समाचार छापिएको कुरा बताएछन् । त्यसको केही समयपछि धर्मराज थापा काठमाडौँ आएर भूगोलपार्कमा एउटा कार्यक्रम गरी आफू जिउँदै रहेको जानकारी दिएछन् । गोविन्द लोहनीको सभापतित्वमा भएको सो कार्यक्रममा धर्मराज थापाले छाती ठोक्दै म मसानबाट ब्युँझेर आएको एउटा मुर्कट्टा हुँ भनेर भाषण गरेका थिए रे । धर्मराज थापा स्वयंले एउटा रेडियो अन्तर्वार्तामा यस घटनाको बेलिविस्तार लगाएको यस पङ्क्तिकार स्वयंले सुनेको हो । २०२१ साल जेठ ३१ गते साहित्यकार बालकृष्ण समले अर्का साहित्यकार भीमनिधि तिवारीको देहान्त भएको हल्ला सुनेछन् । अझ एक जनाले त उनलाई भीमनिधिको शव पशुपति लगेको मेरै आँखाले देखेको हजुर भनेर सुनाइदिएछ । यो सुनेर अत्यन्त दुःखी भएका सम भीमनिधिको परिवारलाई समवेदना प्रकट गर्न तुरुन्तै उनको घरमा पुगेछन् । त्यहाँ पुग्दा चिरिच्याँट्ट परेर बसेकी भीमनिधिकी छोरी बेन्जुले प्रसन्नतापूर्वक आफूलाई स्वागत गरेको देखेर सम तिल्मिलाएछन् र ठाडै खुट्टा घरबाहिरबाटै फर्किन खोजेछन् । सम र बेन्जुको वार्तालाप सुनेर को आएछ भनी बुझ्न भीमनिधि स्वयं बाहिर निस्कँदा समलाई देखेछन् । भीमनिधिले बोलाएर भित्र लगेपछि पनि कति बेरसम्म त सम बोल्नै सकेनछन् । निकै बेरपछि सानो स्वरमा समले यो टोलमा भीमनिधि तिवारी भन्ने अर्को मान्छे पनि छ भनेर सोधेछन् र अन्त्यमा दुःखी हुँदै आफू त्यहाँ आएको कारण बताएछन् । यस यथार्थ घटनाका आधारमा सम, तिवारी र बेन्जुका बीच छोटोमिठो संवादको आयोजना गरी साहित्यकार बेन्जु शर्माले सत्य घटना शीर्षकमा दुई दृश्यको एउटा नाटक पनि लेखेकी छन्, उक्त नाटक २०२१ साल भदौको रूपरेखा (वर्ष ५ पूर्णाङ्क ५३७) पत्रिकामा प्रकाशित छ । जीवितै छँदा मृत्युको हल्ला गरिएका अर्का साहित्यकार लव गाउँले पनि हुन् । यो हल्लैहल्लाको देश हो कविताका सर्जक भूपि शेरचनलाई २०३९ सालतिर लव गाउँलेले संसार छोडेको कुरा कसैले सुनाइदिएछ र उनी सोधपुछ गर्न थालेछन् । उक्त हल्ला सुनेर लव गाउँलेका मित्र गोविन्द गिरी प्रेरणा सत्यतथ्य बुझ्न तथा समवेदनाका लागि फोटो खोज्न भनी लव गाउँलेको अफिस पुगेछन् र त्यहाँ लव गाउँलेलाई देखेर जिल खाएछन् । लव गाउँलेको मृत्युको हल्ला यो एकपटक मात्र नभएर अर्कोपटक पनि चलेको रहेछ । २०४३ सालतिर उपचारार्थ मनमोहन अस्पतालमा रहेका बेला पनि लव गाउँलेको मृत्यु भएको हल्ला चलेछ । त्यतिबेला पनि उनलाई श्रद्धाञ्जली अर्पण गर्न कतिपय साहित्यकारले फूलमालासमेत किनिसकेको जानकारी पाइन्छ । मिति ठ्याक्कै सम्झना भएन, २०४०४१ सालतिर हुनुपर्छ, साहित्यकार सीता पाण्डे झापाबाट काठमाडौँ आउँदा सवारी दुर्घटनामा परेकी थिइन् एकपटक । त्यतिबेला उनको निधनको हल्ला नाटककार एवं कलाकार कुबेर गर्तौलाले यस पङ्क्तिकारलाई बडो दुःखपूर्वक सुनाएका थिए । यस्तै हल्ला सुनेर राजेन्द्र शलभ शोकसभाका लागि सरसल्लाह गर्न गोविन्द गिरी प्रेरणाको घरमा पुगेका थिए । पछि यो यथार्थ नभई हल्ला मात्र भएको थाहा पाएर दुवै जना तैँ चुप मै चुप भएर बसेका थिए । साहित्यकार कृष्णप्रसाद पराजुली उपचारार्थ अस्पतालमा भर्ना भएका बेला कसैले फोन गरेर म स्वयंलाई पनि मृत्युको खबर दिएको थियो । उनको घरपरिवारसँग नजिकको सम्बन्ध भएका कारण तुरुन्त फोन गरेर बुझ्दा उक्त खबर झूटो साबित भई त्यतिखेर हामीले सन्तोषको सास फेरेका थियौँ । यसैगरी अम्बर गुरुङ अस्पतालमा हुँदा मृत्युको हल्ला फैलिएर कतिपयले श्रद्धाञ्जली दिएको पनि हामीले बिर्सेका छैनौँ ।हामी नेपालीको हुइयाँ प्रेम दर्साउन माथिका केही उदाहरण पर्याप्त छन् । अरू त अरू कसैको मृत्युको समाचार पनि हामी यथार्थ नबुझी हल्लाकै भरमा हल्ला फिँजाइदिन्छौँ अनि अरू काम अलि ढिलोढिलो गरे पनि कसैलाई श्रद्धाञ्जली व्यक्त गर्नचाहिँ हामी पछि परिएला कि भन्ने डरले असाध्यै छिटो गर्छौँ । स्रोत र सामग्रीको अभावका कारण समाजमा कहिलेकाहीँ यस्ता भ्रमहरू फैलिनुलाई स्वाभाविक रूपमा लिन सकिएला तर हामी अहिले एक्काइसौँ शताब्दीको विद्युतीय सञ्चारको युगमा छौँ । समाजमा फैलिएका यस्ता भ्रमहरू यथार्थ हुन् कि होइनन् भनेर निष्कर्ष निकाल्नका लागि हामीसँग पर्याप्त सामग्रीको सुलभता छ । यस्ता सामग्री अहिले प्रत्येक व्यक्तिले सहजतापूर्वक हत्केलामा खेलाउने मौका पाएका छन् । आफूलाई एक्काइसौँ शताब्दीको विद्युतीय सञ्चारको युगमा बाँचेकोे मान्छे भनेर गर्व गर्ने होड पनि हामीमा पर्याप्त छ । यसरी आफ्नै पहुँच र नियन्त्रणमा रहेको यति सर्वसुलभ सामग्री प्रयोग गरेर आफूलाई अद्यावधिक राख्न सक्ने स्थितिमा हुँदासमेत विवेकपूर्ण ढङ्गले यसको प्रयोग नगरी हुइयाँको पछि लाग्न मन पराउने यस्तो विरोधाभासपूर्ण स्थितिमा रहेका हामीलाई आउने पुस्ताले दिने विशेषण कस्तो होला कुन्नि ?"
माफ गर्नू महिषासुर !,"वामपन्थी विचारको कविले पनि देवीलाई मुक्तिदाता मानेर महिमामण्डन गर्दै यस्तो कविता लेख्ने ?संवत् २०७२ सालमा प्रश्नहरूको कारखाना छापिँदा हे देवी कवितालाई लिएर कतिपय कवि र समीक्षक साथीहरूले जिज्ञासा राख्दा मैले दिने साझा उत्तर हुन्थ्यो, यो देवीका मिथकहरूमा वर्णित रूप र भाष्यको दुरुस्त सकार होइन बरु विनिर्माण हो । कविले आफूले लेखेको कवितामाथि प्रस्टीकरण दिँदै बस्नु, कवितामाथि आएका टिप्पणीको प्रतिरक्षामा बोल्दै हिँड्नु अनुचित हो भन्ने लाग्दालाग्दै पनि यदाकदा यसरी उत्तर दिने धृष्ट प्रयत्न गरिन्छ । कतिपय अवस्थामा आउने टिप्पणी बहुतै हतारले र कविताको कथ्यभित्र डुबेर निस्कने प्रयत्नबिना नै प्रकट भइदिने सम्भावना हुन्छ र त्यस्तो अवस्थामा उत्तर दिने जोखिम मोल्नुपर्ने पनि हुन्छ । अन्यथा कविले आफ्नै कविताको प्रतिरक्षा गरिरहनु राम्रो होइन । यो कवितालाई केही मार्क्सवादी, प्रगतिशील क्षेत्रका पाका लेखकहरूले समेत धार्मिक मिथकको आदर्शीकरण गरिएको उत्तरआधुनिक कविता भन्न भ्याए । उनीहरूलाई आजसम्म कुनै उत्तर दिने धृष्टता गरिएको छैन । एकताका नेपाली साहित्यमा उत्तरआधुनिक (पोस्ट मोडर्न) जति चल्तीको प्रिय र अप्रिय शब्द कुनै थिएन । यही शब्दका आडमा एकअर्कालाई मित्र र शत्रु खेमा ठान्ने चलन पनि कम्ती थिएन । अहिले अलि सेलाएको छ । इतिहासको अन्त्य, विचारको अन्त्य, महाआख्यानहरूको अन्त्य भन्नेहरू नै संकटाभिमुख भएर हो कि ? उत्तरआधुनिक शब्दको खेतीपाती चलाउने शत्रुमित्रु दुवै क्याम्प चापचुप छन् । त्यसैले उत्तर दिने टन्टो गर्नु केही काम नपाएर गरिने उद्यम हो भन्ने ठानियो र चुपै लागियो । हे देवी हिन्दु धार्मिक प्रथा र विश्वासहरूमा आधारित एउटी विलक्षण शक्तिशाली देवीको बिम्बमा लेखिएको कविता भए पनि त्यसले वीरोचित गुणधारी एउटी मात्रै देवीको आह्वान गरेको थिएन (छैन) । समग्रमा, कवि(ता)को मनसाय थियो स्त्री अस्तित्व र अस्मिताको प्रश्नलाई युगहरूको फेरो मारेर पुराणका, आख्यानका फ्रेम र त्यसभन्दा बाहिर देवी रूपको पदच्युतीकरणका बर्बर यथार्थलाई निर्मम रूपले बेपर्दा गर्नु । कविका रूपमा यस पंक्तिकारले चाहेको कुरो यत्ति थियो ।हे देवी कविताको रचनागर्भमा एउटा कविता यात्रा शृङ्खलाको रमाइलो प्रसंग छ । हामी गैंडाकोटको मौलाकालिका मन्दिर र त्यहाँबाट देखिने चितवननवलपुर खण्डको दृश्यावलोकनका लागि निम्तिएका थियौं । यो मन्दिर सेनवंशी राजाले स्थापित गरेको भन्ने कथ्य छ । मन्दिरसँग जोडिएको ऐतिहासिकताका कारण पनि गैंडाकोट, भरतपुर क्षेत्रका मानिसहरू यसप्रति गर्व गर्छन् । यसलाई पर्यटकीय गन्तव्यका रूपमा विकास गर्न लागेपुगेको प्रयास गरिरहेका छन् । तर, यति नजिकैको धार्मिक पीठमा उक्त कविता यात्राभन्दा अघि मैले पाइलै हालेकी थिइनँ । नजानुको कारण धार्मिकस्थलमा जान्नँ भन्ने त्यस्तो खास संकल्पचाहिँ थिएन । लौ, जाऊँ न त भन्ने लाग्यो । कविहरूसँग रमाइला गफ गर्दै उक्लिइयो । भरे साँझको खाना र बास मन्दिर परिसरमै भयो । लेख्नु थियो, तत्स्थानिक कविता । उत्तिखेरै मलाई कालिका मन्दिर परिसरभित्र कालिका अर्थात् देवीमाथि नै लेख्ने इच्छा जाग्यो । कसैले प्रकृतिमाथिका अनुभूति लेखे, कसैले पर्यावरणसँग जोडिएका विचार लेखे । कसैले प्रेमका भाव फुराए । मैले फुराएँ, अन्तिम लडाइँ । पछि त्यसैको शीर्षक फेरेर हे देवी राख्ने मन भयो । बाघमाथि विराजित देवीका तस्बिर देख्दै र तिनै देवीलाई बाल्यकालदेखि नै देउतीमाता भन्दै ढोग्न, पुज्न सिकेको अवचेतन अनि देवी माताका संस्करणहरू अर्थात् हिजो र आजको समाजका स्त्रीहरूमाथि पितृसत्ताले मच्चाएको कोलाहल र हिंसा देख्दै, सुन्दै चाल्नी परेको चेतन, अवचेतन र चेतनको यही द्वन्द्वको साँघुरो तर भयंकर कठोर ढोकाबाट निस्किएर जे बन्यो, त्यो यही कविता थियो । भोलिपल्ट कवि गोष्ठीमा सुनाइयो । कविता भव्य छ है गोष्ठीमा सँगै रहेका देशका नाम चलेका कवि साथीहरूले तारिफ गर्न कन्जुसी गरेनन् । म मख्ख परें ।ििि२०७२ सालमा प्रश्नहरूको कारखाना संग्रहमा संकलित भएर निस्किएपछि हे देवी केही खास कविहरू र समीक्षकका लागि बढ्तै खास बन्न पुग्यो । यही कविताले पंक्तिकारलाई स्टन्टकवि देखि अतिवादी कवि सम्मको बिल्ला लगाइदियो । यसैका कारण युद्धपिपासु, तालिबानी र आईएसआईएस सम्मका विभूषणहरूले सम्बोधित हुने दुर्लभ अवसर पनि पाइयो । यति धेरै आलोचित हुनुपर्ने कारणमा देवीको आदर्शीकरण र लैंगिक उत्पीडनको हिंसात्मक बदलाका लागि आनुष्ठानिक शैलीले आह्वान गरिएको भन्ने आक्षेप मात्रै चाहिँ थिएन । खास आलोचनाको तारो थियो कवितामा पितृसत्ताको सिग्नेचर अङ्ग पुरुष जनेन्द्रियलाई गरिएको प्रतीकात्मक विम्बीकरण । जहाँनेर भनिएको छयतिबेला तिम्रो योनीमा हाम्फालेरसारा लाजहरूले गरेका छन् आत्महत्यार, स्थापित भएको छमात्र पाँच इन्चको बर्बर वस्तुको सत्ताजहाँ आफ्नै छोरीमाथि घोप्टिएर तृप्त भएको बाउहरिया दाँत ङिच्याएर गरिरहन्छ यो फोहोरी सत्ताको पहरेदारी (पृ३५) ।स्वस्थ वा अस्वस्थ रूपमै किन नहोस्, यस कवितामाथि जेजस्ता समालोचना, आलोचना र आक्षेप आए पनि पितृसत्ताको असली रूप र स्त्री समाजले इतिहासदेखि निरन्तर खपेको प्रकोपमाथि काव्यिक प्रतिरोध गर्ने प्रयत्नमा म कहीँकतै अस्पष्ट थिइनँ भन्नेमा आज पनि स्पष्ट छु । तर, यही कवितामाथि यतिखेर मलाई केही आफ्नै आलोचनाहरू सार्वजनिक गर्नु छ । स्त्री अस्तित्वको लामो इतिहास र यसभित्र गर्भस्थ कतिफय त्रूर सत्य लेख्दा म कसरी मिथ मिथ्याको भुमरीभित्र फस्न पुगेँ महामातृका, सर्वशक्तिशाली स्त्री छविको चित्रण गरिरहँदा विजेता पक्षधरहरूले लेख्दैसुन्दैसुनाउँदै आएको महिषासुर मर्दनको कथा दोहोर्याएर मेरो कलमले कसरी एउटा सिंगो उत्पीडित समुदायमाथि अन्याय गर्न पुग्यो यतिखेर इतिहास र मिथकहरूको चिहान खनेर निकालिएका समानान्तर विमर्शसँग आँखा जुधाउने हिम्मत गर्नु छ । दुर्गा (स्त्रीशक्ति) को आदर्शीकरण गर्दा उनका दुश्मनका रूपमा व्याख्या गरिएका असुर नेताको राक्षसीकरणले पोलेको घाउ बिसाउनु छ । मलाई भारतीय (नेपालीसमेत) मूलनिवासीहरूले आफ्ना नायक मानेका महिषासुरमार्फत सम्पूर्ण उत्पीडित समुदायसँग माफी माग्नु छ ।सामान्यतः इतिहास शक्तिशालीका पक्षमा लेखिँदै आइएको पाइन्छ । मिथक र सांस्कृतिक प्रथासँग गाँसिएका प्रचलित कथा पनि आर्थिकसामाजिक शक्तिसंरचना र सम्बन्धबाट धेरै हदसम्म प्रभावित हुने गरेका उदाहरण प्रशस्त छन् । देव, देवीका रूपमा उत्पीडक (विजयी) समुदायकै गौरवीकरण गर्ने र पीडितहरूका कारुणिक कथालाई चाहिँ पूर्वजन्मको कुकर्मको फल, देवतालाई चुनौती दिएको बदलामा भोग्नुपरेको नियति आदि अर्थमा शत्रुकरण गरी प्रचार गरिने व्याख्या वैदिक साहित्यदेखि पुराण र अनेक आख्यानमा वर्णित छन् । धर्मशास्त्र र मिथकहरूमा देवता र राक्षस भनी विभाजित वर्गमध्ये च्याट्टको अनुहार परेका, गोरा, सुकुमार र कोमल रूपका देव अनि प्रायः कालो र रातो वर्णका, बडाबडा र मोटा जुँगा पालेका, कपाल घुँघुरो परेका, ठूलो र कठोर ज्यानका चाहिँ दैत्य (दानव, असुर) का रूपमा चित्रित गरिएको सबैले देखेकै छौं । यसो गर्दा आर्य (आगन्तुक समुदाय) र अनार्य (मूलनिवासी समुदाय) को वास्तविक इतिहास छलिएको र भारतीय उपमहाद्वीपको उत्तर पश्चिमी भागमा आगन्तुक आर्यहरूले गरेको हमला (त्यहाँबाट भगाइएका वा दासका रूपमा दमित अवस्थामा राखिएका द्रविडसँगको ऐतिहासिक युद्ध) लाई देवासुर संग्रामका रूपमा अतिरञ्जित गरिएको प्रसंगबाट इतिहासमाथिका थुप्रै आलोचनाहरू अभिव्यक्त भइरहेका छन् । दुर्गामहिषासुर युद्ध र असत्य (महिषासुरदैत्यपक्ष) माथि सत्य (दुर्गादेवपक्ष) को विजयका आख्यानमाथि आइरहेका आलोचनाहरू तिनैमध्येका खरा आलोचना हुन् । तिनलाई नपत्याउनुपर्ने वा खारेज गर्नुपर्ने सांस्कृतिक आधारहरू छैनन् । पत्याउनका लागि भारतको झारखण्ड प्रदेशका असुर जातिको इतिहासलगायत जवाहरलाल नेहरू विश्वविद्यालयका उत्पीडित समुदायका विद्यार्थीले सन् २०११ देखि निरन्तर चलाउँदै आएको महिषासुर शहादत दिवसका साक्ष्य मात्रै छैनन् । गडरिया, कोइरी, अहिर र लोध जातिले आफ्ना वंशदेवका रूपमा गर्ने मैकासुर पूजनको संस्कृतिलाई प्रकाशमा ल्याउने जनइतिहास लेखनका प्रयत्नहरू पनि छन् । त्यसो त लिखित साहित्य, अभिलेख र ग्रन्थहरूका भौतिक आधार छैनन् भन्दैमा जनसंस्कृति र आम वर्गको इतिहासको दाबी झूटो हो भन्न सकिन्न ।देवी, दुर्गाका कथा कति महिषासुर मर्दन सँग सम्बद्ध छन् र कति स्त्री नेतृत्वको आद्य कृषिसमाजका स्त्रीसिद्धान्तीय इतिहाससँग जोडिएका छन्, यो पनि यसैमा नाभिबद्ध छ । खोतल्दै जाँदा इतिहास र मिथकको घालमेलमा कहाँनेरबाट कुरा बिग्रेको हो, पत्तो लाग्छ । विजयादशमी के हो ? नौरथा, नौदुर्गाका शक्तिकथासँग महिषासुरको दैत्यकरण गरिएका कथा कसले, किन चलाएका हुन् ? यसबारे महिषासुर ः एक जननायक पुस्तकलगायत पछिल्ला विमर्शहरूसँग ठोक्किएपछि नै म यसरी आफ्नै कविताको आलोचना गर्ने विन्दुमा उभिन आइपुगेकी हुँ । हे देवी कविताको समग्र वैचारिकी स्त्रीमाथिका युगयुगका उत्पीडनको चक्रलाई आजको अवस्थासम्मै ल्याएर प्रस्तुत गर्ने उद्देश्य वरिपरि घुमेको छ । तर, यसले शक्तिसम्पदाका शासकले रचेको महिषासुरको दैत्यकरणलाई सदर गर्न पुग्यो यद्यपि यो मेरो एक्लो दिमागले गरेको भूल होइन, मैले पढेको, जानेको र म बानी परेको समग्र मिथ्यामिथको हो ।यस अर्थमा मेरो मिथ ज्ञान मिथ्याज्ञान हुन पुगेको छ । मलाई यसमा गहिरो खेद र अफसोस छ । म मेरो प्रकाशित रचना पो सच्याउन सक्दिनँ, आफूभित्र शासन गरेर बसेको मिथ्याज्ञानलाई त यथासमयमै सच्याउने प्रयत्न गर्न सक्छु नि कविता भन्नु सारमा विचार हो तर कविताको विचार एक्लो र निरपेक्ष छैन । कवितामा कविको मानस पनि सँगै जोडिन्छ । कविमानसमा अवचेतनको गहिरो साम्राज्य बाँचेको हुन्छ । दिमागका भित्ता भित्ताका बाल्यकालदेखि सिकाइएको, सुनाइएको कथाजगत् र अनुभवहरूको समग्र पुञ्ज अवचेतनमा पनि सक्रिय रहने अटोसेभ्ड लाइब्रेरी जस्तो भएर बसेको हुन्छ । अर्जित ज्ञान त दिमागका थिगारहरू र पत्रहरूलाई हैट गर्ने, जागो जागो भन्ने चौकीदारजस्तो मात्रै हो । यो लेखपढ गर्ने, साहित्य लेख्ने वा कलाकारी गर्ने मानिसहरूमा मात्रै होइन, सबैमा उसैगरी लागू हुने प्रक्रिया हो भन्ने लाग्छ । लेख्ने प्रक्रियामा दिमागभित्रको अटोसेभ्ड लाइब्रेरी स्वस्फूर्त चलायमान हुन्छ र त्यसले भकाभक लेखाइलाई खाँचो पर्ने सूचनाहरू दिन थाल्छ । यस्ता सूचना सही भए भने मात्रै कविता सही ठहरिन्छ अन्यथा कवितामा केही न केही गड्बडी भैहाल्छ । यो मेरो व्यक्तिगत अनुभव हो । कवि, लेखक समाजका (अघोषित) ज्ञाननिर्माता हुन् । यिनले बोल्ने र लेख्ने कुराले आम समुदायको सोचाइलाई प्रभाव पार्छ । त्यसैले कवि लेखकले दिमागमा राख्ने सूचनाहरूको तथ्यसंग्रह विशिष्ट खालको हुनुपर्ने रहेछ । त्यही मात्रामा अर्जित ज्ञानको अद्यावधीकरण पनि भइरहनुपर्ने रहेछ । कविले वर्तमानका विषयमा मात्रै जागरुक भएर नपुग्ने रहेछ । इतिहास र मिथकसँग जोडिएका प्रचलित भाष्य र आख्यानहरूको सत्यतथ्य जाँच्ने भरिसक्के प्रयत्न गर्नैपर्ने रहेछ । त्यसो गरिएन भने हाम्रा कविता वैचारिक र भावनात्मक अपराधका अस्त्र बन्न सक्ने रहेछन् । समयलाई मिस लिड गर्ने सवारीका पांग्रा पनि बन्न सक्ने रहेछन् । जे खोज्यो त्यो भेटिने आजको सूचना र ज्ञानका माध्यमहरूको सहजउपलब्धयुगको कविलाई यस्तो अपराधी र मिसलिडर बन्ने छुट छैन ।यस विषयले माग्ने थप बहस गर्दै गरौंला, अहिलेलाई अनार्य, मूलनिवासी समुदायका नेता, जननायक महिषासुरसँग दुई हात जोडेर माफी माग्छु, बस् । कम्तीमा, मनको एउटा बोझ हल्का होस् ।"
नेपालमा न्यायप्रणाली र वास्तुकला,"वास्तुकला र न्यायप्रणालीको सम्बन्धको विषय कानुनी वा अदालती मात्र नभएर नाट्य रङ्गकर्म र उत्तरऔपनिवेशिक अध्ययनसँग पनि जोडिएको छ । त्यो वास्तुकला कारागारको रचनासँग जोडिएको कुरा छ । यसमा सोझै पश्चिमी, खासगरी युरोपेलीहरूका कारागार, कैदी र न्याय गर्ने पद्धतिका छलफल र शास्त्र जोडिएका छन् । युरोपेलीहरूले कानुन, दण्ड, फैसलाका न्यायप्रणाली, अदालत र कारागारको आर्किटेक्चरका आफ्ना शैली र मोडल एसिया र अफ्रिकाका उपनिवेशमा पनि लगे । उपनिवेशवादी शासकले कारागारमा भन्दा अदालतको वास्तुशैलीमा युरोपेली मोडेल प्रयोग गरे । ब्रिटिस भारतको सबभन्दा पुरानो कलकत्ताको हाइकोर्ट, लाहोर हाइकोर्ट भवनहरू केही उदाहरण हुन् । कारागारका निर्माण गर्दा भने तिनले एउटा हाइब्रिड शैलीको प्रयोग गरे जुन नियन्त्रण र प्रतिरोधको द्वन्द्वबाट जन्मिएको थियो । नेपालमा पश्चिमी उपनिवेश नभएको कारणले अदालत वा कारागार रचनामा युरोपेली मोडेलको प्रयोग भएन । न्याय र कारागारको क्षेत्रमा यहाँ छुट्टै किसिमको प्रयोग भयो । पश्चिमीहरू कारागारको वास्तुरचना र यसको विकाससँग न्यायप्रणाली, दण्डप्रणाली र सुधारका कुरा जोड्थे । फ्रान्सेली दार्शनिक मिसेल फुकोको डिसिप्लिन् एन्ड पनिस ः द बर्थ अफ् दी प्रिजन् (१९७९) अथवा नेपालीमा अनुशासन र दण्ड ः कारागारको जन्म भन्ने किताबमा यो विषय छलफल गरेका छन् । फुकोले जेरमी बेन्थाम (१७४८१८३२) नाम भएका अंग्रेज दार्शनिक, वकिल र उपयोगितावादी दर्शनका प्रवर्तकले कारागारको वास्तुकलासँग न्यायप्रणालीलाई जोडेको धारणा निकालेका छन् । जेल हाल्नेको शक्तिलाई बेन्थामले एउटा सरल कारागार रचनाको मोडेलमा राखे । उनको यो सिद्धान्तलाई प्यानोप्टिकन् वा सर्वत्रदृष्टि भनियो । उनले यस्तो कारागारको मोडेल निकाले, जहाँ जेलभित्र बस्ने सबैलाई बाहिरबाट रखबारी गर्नेले देख्न सकोस् । यो कारागार वृत्ताकारको हुनुपर्छ । यसरी सधैं देखिरहँदा कैदीसँग मानवीय सम्बन्ध कायम हुन्छ । कैदीले फेरि अपराध नगर्ने अठोट गर्छ । यसले कारागारको सुधारमुखी मोडेल देखायो । युरोपलीले आफ्ना उपनिवेशहरूमा बेन्थामको मोडेल प्रयोग गरेनन् । नियन्त्रणमुखी कारागार बनाए त्यतातिर । वास्तुकला र न्यायप्रणाली बृहत् विषय भए पनि यहाँ अदालतले गरेका जेल पठाउने फैसलाहरूको कारागारको वास्तुकलांसँग के सम्बन्ध हुनेरहेछ भन्ने विषयमा मात्र केही कुरा राख्नु यस लेखको उद्देश्य रहेको छ । दण्ड दिने र दण्डितको सम्बन्ध कारागारको रचनामा प्रतिविम्बित हुन्छ । अधिनायकवादीका शाश्वत् मोडेलमा सरकारहरूले दिएका फैसला र कैदी बस्ने रचनाको सोझो सम्बन्ध कारागारहरूको वास्तुरचनाले देखाउँछ । यस्ता अमानवीय कारागारहरूका मोडल युरोप, एसिया र अरू मुलुकमा विभिन्न समयका शासनप्रणालीहरूअन्तर्गत बनिए । आज पनि बनिन्छन् । कोभिड१९ ले नेपालका जेलहरूको अवस्था व्यापक रूपमा मिडिया र अरू बहसमा आएकाले गर्दा पनि पहिलेदेखि आफूले अध्ययन गरिआएका केही कुराहरूको सान्दर्भिकता जोडिएको हो । नेपालको न्यायप्रणाली कारागारको बनावटलाई कुनै वास्ता नगरी फैसला गर्ने वा कानुननको व्याख्यामा वास्तुकलाको खासै विचार नगर्ने पद्धतिमा अडिएको छ । यो पश्चिमी शैलीका दरबारमा बस्ने राणा शासक र तिनका भाइभारदारहरूले माथि बसेर तल कराउनेलाई न्याय दिने प्रणालीसँग जोडिएको छ । त्यसलाई बुर्जा प्रणाली भनेको छु । विडम्बना, न्यायमूर्तिहरूले गरेका फैसलाहरूमा पनि दण्डित कहाँ लगिन्छ वा कस्तो अवस्थामा उसलाई राखिन्छ भन्ने कुराको न्यून चिन्तन हुन्छ । संकटमा परेका जनतालाई राज्यले केही गर्दैन, तिमीहरू आफैं गर भन्ने भनाइको अन्तर्यमा त्यही राणाकालीन बुर्जा न्यायप्रणालीको अवचेतन बोल्छ । मार्क्सवादी दार्शनिक फ्रेडरिक जेमिसन्का विचारमा इतिहासको पनि अवचेतन मन हुन्छ । कारागार व्यवस्थापन विभागका सूचना अधिकारी देवर्षि सापकोटाका अनुसार हाल देशभरि ७४ कारागार छन् । जम्मा १६ हजार राख्ने क्षमता भएका नेपालका यी कारागारमा २४ हजार ७ सय ७३ जना कैदीबन्दी कोचाकोच गरेर राखिएका छन्, (नयाँ पत्रिका १६ असोज) । यो अहिले कोभिड१९ को कारणले मात्र थाहा भएको हो । कारागारहरूका वास्तुरचना, तिनका बनोट र आकारहरू नेपालका कुनै पनि राज्यसत्ता र व्यवहारमा सधैं अदृश्य रहेका विषय हुन्, जुन त्यही कैदी र न्यायको निरपेक्ष सम्बन्धबाट जन्मिएका हुन् । यो माथि भनेको एकतन्त्री न्यायप्रणाली र वास्तुकलाले, थाहा पाएरै वा नपाई, नेपालमा पञ्चायत, प्रजातन्त्र वा गणतन्त्र आएपछि पनि निरन्तरता पाइरह्यो । यसको अर्थ न्यायप्रणाली, फैसला र दण्डितको बीचमा हुनुपर्ने सम्बन्ध वास्तुकला वा कारागार व्यवस्थापनमा देखिन्छ । यो सम्बन्धले गहिरो प्रतीकात्मक अर्थ राख्छ । न्यायप्रणालीमा एक प्रकारको उता जे होस्, बन्दी जहाँ जस्तोसुकै अवस्थामा रहुन् मुख्य कुरो कानुनको व्याख्या र फैसला हो भन्ने संस्कृतिले निर्देशित गरेपछि त्यहाँ मानिस तत्त्व हराउन थाल्नु स्वाभाविक हो । यो बुर्जान्यायको प्रेत वास्तुरचनाको उदासीनतामा देखिन्छ । गहिरो अर्थमा, दण्ड दिने र पाउने पद्धतिभित्र जसरी बिस्तारै मान्छे तत्त्व हराउँदै जान्छ त्यसले न्याय गर्ने धर्मलाई असर पार्दैन भन्न सकिँदैन । न्याय क्षेत्रका महत्त्वपूर्ण व्यक्तिमा देखापर्ने फ्रस्टेसन् त्यो राणाकालीन संस्कारको अवशेषप्रतिको दिक्दारी हो ।आफू कानुन व्यवसायी नभएकाले यस विषयमा जानकार नभए पनि पूर्वप्रधानन्यायाधीश सुशीला कार्कीको किताब न्याय (२०७५) र यस क्षेत्रका व्यक्तिहरूका लेखहरू पढ्दा केही जानकारीहरू पाउँदै आएको हुँ । वरिष्ठ अधिवक्ता टीकाराम भट्टराईले लेखे, कालो कोट भिरेको तीन दशक पुग्न लागेको र आलोचनात्मक चेत भएको कानुन व्यवसायीका नाताले मलाई यो परिस्थितिमा केवल मूकदर्शक भएर बसिरहन उचित लागेन (कान्तिपुर, साउन २९, २०७७) । यी न्यायकर्मीले न्यायपालिकालाई इतिहासकै गम्भीर नकारात्मक मोडमा पुगेको भनेर लेखेको केही समयपछि सर्वोच्च अदालतका पूर्वन्यायाधीश बलराम केसीको कान्तिपुर (४ असोज) मा नै प्रकाशित अर्को त्यस्तै धारको लेख पढ्ने अवसर मिल्यो । उनले न्यायपालिकाका विकृतिविसंगति, भ्रष्टाचार, मुद्दामा ढिलाइ, न्यायाधीश नियुक्तिमा भागबन्डा, न्यायपालिकाप्रति जनताको घट्दो आस्था र विश्वास किन, कसरी भयो भन्दै प्रधानन्यायाधीशले विज्ञहरूको पाँच सदस्यीय आयोग गठन गरी यसको समाधान निकाल्नुपर्छ भन्ने राय दिएका छन् । अनेकौं आलेख छन् ।सिंहदरबार ९ जुलाई १९७३ मा जल्यो, तर त्यसको फसाद वा अगाडिको खण्ड ज्यानको बाजी लाएर सैनिकहरूले बचाएका कुरा विदित भएकै हुन् । राणा शासनमा न्याय खोज्न जाने वा कराउन जाने जनतालाई दरबारमा बस्ने प्रधानमन्त्रीदेखि अनेकौं तहका राणा शासकहरूले माथि बुर्जा वा बरन्डाबाट सोधेर न्याय दिने चलन धेरै काल रह्यो । मेरा पिताजी र उहाँका भतिजा मेरा दाजु कवि पहलमान सुवेदी तेह्रथुमदेखि पन्ध्र दिन हिँडेरै आएर एक शताब्दीअघि मानिसहरूसहित लिएर राणा दरबारमा कराउँदाको घटना उनले कवितामै सुनाएको सम्झना छ । मलाई यो घटनाले नेपालमा न्यायप्रणाली र वास्तुकलाको वा भवन निर्माणको सम्बन्धले धेरै कुरा भन्ने रहेछ भन्ने लागेको हो । अप्रिल २९ देखि मे १७, १९७७ सम्म विशेष अदालतमा बीपी कोइरालाले आफ्नो प्रतिरक्षा गरेपछि पहिलोपटक त्यो दरबारजनिन वास्तुकलाको बुर्जा न्यायप्रणालीमाथि चुनौती भएको हो । पछि उनको अदालतको बयान शीर्षकमा आएको पाठलाई समेत आधार राखेर मैले लेखेको नाटक सान्दाजुको महाभारत (२०७३) मा यही कुराको नाटकीकरण गरें । त्यस नाटकमा त्यसरी न्याय खोज्दा दरबारको कौसीमा बसेका राणा शासकलाई पहलमानले कराएको दृश्यलाई मञ्चमा मिलाउने क्रममा भारतको नेसनल् स्कुल अफ् ड्रामाबाट उच्च अध्ययन गरेका विमल सुवेदी नामका यो नाटकका निर्देशकले गरेको काममा दर्शकले बुर्जा न्यायका प्रेतको दृष्टिगोचर नाटकीय रूप देखे ।अविभाजित ब्रिटिसभारतका हाइब्रिड शैलीका कारागारहरू अपराधीलाई भन्दा राजनीतिक बन्दीहरूलाई ठीक लगाउने वास्तुशैलीमा बनिएका थिए । विभाजन हुँदा भारत र पाकिस्तानले त्यही औपनिवेशिक विरासत बाँडेर लिए । तिनका जेलका वास्तुकलामा त्यही औपनिवेशिक भूत अझै हावी छ भन्छन्, समीक्षक । अध्येता महुया बन्दोपाध्यायको विचारमा अङ्ग्रेजका औपनिवेशिक नियन्त्रणकारी जेललाई राष्ट्रवादीले प्रतिरोध गर्ने आम स्पेस को रूपमा पनि प्रयोग गरेकाले ती विरोधाभासपूर्ण संरचना थिए । नेपाली कारागारहरू राजनीतिक बन्दीका निम्ति भनेर बनिएनन् । राणाहरू ढुक्क थिए किनकि उनीहरूले सम्पूर्ण नेपाल नै कारागारको मोडेलमा व्यवस्थित गरेका थिए । तिनै जेलमा सेल् बनाए, जहाँ केही राजनीतिक बन्दीलाई र अरू कैदीलाई पनि पटकपटक राखे । खड्गमान सिंहले लेखेको जेलमा बीस वर्ष पठनीय छ । तिनै जेलमा कवि चित्तधर हृदय, सिद्धिचरण श्रेष्ठ र कलाकार चन्द्रमान मास्के अनि गणेशमान सिंह पनि थिए । जेलमै मास्केले हृदयको सुगत सौरभ महाकाव्यको निम्ति पेन्टिङ बनाए । छापिएका छन् । तिनै जेलबाट गणेशमान सिंह भागे, सीपी मैनाली, प्रदीप नेपालहरू सुरुङ खनेर उम्किए । केआई सिंह सिंहदरबार कारागारबाट भागे । लाग्छ, राजनीतिक बन्दीहरूका निम्ति अलग वास्तुकलाजन्य कारागार बनिएनन् । सुन्दरीजल बन्दीगृह एउटा अस्थायी व्यवस्था थियो । नेपाल उपत्यकामा सेन्ट्रल जेल, नख्खु जेल र बाहिर जिल्लाका उपेक्षित कारागारहरूमा कैदी लगेर थुन्ने एउटा प्रक्रिया थियो, जसको विषयमा आलिसान भवनबाट न्याय सुनाउनेहरूलाई कुनै चासो थिएन, तात्त्विक रूपमा अहिले पनि छैन । राजनीतिक परिवर्तनहरू भैसकेपछि पनि अदालतहरू र न्यायिक अभ्यासको अन्तर्यमा त्यही मनोग्रन्थिको प्रभाव त छैन ? सायद राजनीति हाँक्ने शासकहरूले अदालतलाई प्रयोग गर्ने इच्छा त्यही बुर्जा न्यायप्रणाालीको आद्यरूप हो, जुन यदाकदा न्यायकर्मीहरूले देखाएका चिन्ताहरूमा व्यक्त भएको देखिन्छ ।"
बौद्धिकीनिर्माणको हर्जा,"हामी बारम्बार प्रश्न गर्छौं कहाँ उभिएका छौँ ? कता जाँदै छौँ ? राज्यको संरचना र चरित्र नबुझी हामी आफ्नो धरातल छाम्न सक्दैनौँ नै । जब राज्यले झुन्ड्याएको होर्डिङ बोर्ड र उसले जनतासँग गरेको व्यवहारबीच तालमेल हुँदैन, तब अड्कल काट्छौँ कहीँकतै त गडबडी अवश्य छ । त्यो गडबडी के र कहाँ होला ? राज्यको विश्वदृष्टिमा या शासकको नियतमा ?थाहै छ, संविधानतः नेपाल धर्मनिरपेक्ष, समावेशी समाजवादोन्मुख र लोकतन्त्रात्मक राज्य हो । संविधान सार्वजनिक खपतका खातिर मात्रै संकलन गरिएको सुन्दर शब्दावलीसंग्रह होइन भने साँचो अर्थमा जनताका अनुभूति र अनुभव पनि हेर्नुपर्ला । प्रश्नलाई स्वागत गरौँ आखिर समाजवादोन्मुख राज्य कस्तो हुन्छ ? व्यक्तिचेतनालाई पङ्गु बनाउने पुँजीवादी चुत्थो शिक्षा पद्धतिको खराबीबाट हामी कसरी उम्किने ? विद्यार्थीलाई कृत्रिम प्रतिस्पर्धा र लालची सफलताको पुजारी बनाउने प्रशिक्षणको घेरा कसरी तोड्ने ?अल्बर्ट आइन्सटाइन लेख्छन्, यी गम्भीर खराबीहरूलाई निर्मूल पार्ने उपाय एउटै मात्र छ भन्ने कुरामा म विश्वस्त छु । त्यो उपाय सामाजिक लक्ष्यहहरूतर्फ फर्केको शिक्षा प्रणाली भएको अर्थव्यवस्थाको स्थापना गर्नु हो । यस्तो अर्थव्यवस्थामा उत्पादनका साधनहरू समाजको स्वामित्वमा रहन्छन् र तिनको उपयोग योजनाबद्ध ढंगले गरिन्छ । यी हरफहरू लेखक खगेन्द्र संग्रौलाद्वारा अनूदित पुस्तक सत्य र सत्ता बाट उद्धृत गरिएको हो । फूलबुट्टे तारिफबिना भन्न सकिन्छ, सत्ता र सत्य का दार्शनिक लेखनिबन्ध खस नेपालीभाषी पाठक, चिन्तक र अध्येताका लागि गतिलो खुराकी हो । संग्रौलाको झर्रो स्वादसहितको झरिलो भाषाका कारण यो पुस्तक नेपाली हावापानी सुहाउँदो प्रसंगमा पनि उत्तिकै बहसयोग्य छ । विलियम मोरिस, आन्टोनियो ग्राम्स्की, अल्बर्ट आइन्सटाइन, बर्तोल्ट ब्रेख्त, विलियम हिण्टन, इडुआर्दो ग्यालिआनो, हवार्ड जिन र एडवर्ड सइदका लेखसँगै पाठकले मानवशास्त्री मेरी डेसेन र लेखक सीके लालका वैचारिक टिप्पणी बोनसमा पढ्न पाउनु सुखद अनुभूति हुन सक्छ ।बुद्धिजीवी, बौद्धिकी, स्वतन्त्रता, राज्यसत्ता, राजनीतिक विचार, कलासाहित्य र सत्यबीच रहने सम्बन्धको एक समष्टि हो यो पुस्तक, जसले पाठकलाई डिस्कोर्सका लागि परोक्ष आह्वान गर्छ । कतिपय दार्शनिकहरू गाम्भीर्य भन्ने नामपदलाई नै रोगको प्रवर्गमा लगेर पन्छाइदिन्छन् । तर, समाज र चेतनालाई गतिशील बनाइराख्ने हो भने उडन्ते भविष्यवाणी भन्दा जमिनसँग जोडिएको विमर्शलाई बौद्धिक उचाइ दिनु जरुरी हुन्छ । उत्तरऔपनिवेशिक अध्ययनका प्रवर्तक तथा प्यालेस्टिनीअमेरिकी विद्वान् एडवर्ड सइद बौद्धिकहरूका लागि आधारभूत प्रश्न सोध्छन्, कसरी कोही सत्य बोल्न सक्छ ? कुन सत्य ? कसका लागि र कहाँ ? उनी कुनै सञ्चारमाध्यमको तलबी परामर्शदाता बनिदिनु र बन्दकोठे मण्डलीमा बोल्नुभन्दा विश्वविद्यालयमा व्याख्यान दिनुमा रमाउँछन् । कुनै प्यालेस्टिनीलाई सहयोग गर्न वा रङ्गभेदविरुद्ध विद्वत् भाषण दिन अझै स्वीकार्य छ, उनलाई । के नेपालका विश्वविद्यालयहरूमा विभेदविरुद्ध बोल्नेलेख्ने सहज वातावरण छ ? उत्तर त्यति सहज नहोला । विश्वविद्यालयले प्रायःजसो संकुचित सरकारी, सैनिक वा व्यापारिक हितहरूको सेवा गर्दै आफूले तटस्थता कायम गर्नुपर्ने तर्क अघि सारेर बृहत्तर र व्यापक मूल्यहरूलाई समर्थन गर्न इन्कार गरेको हवार्ड जिनको बुझाइ छ । स्वतन्त्र भनिएका प्राज्ञिकहरूले समेत सरकारी प्रलोभनसामु घुँडा टेकेका दृश्यले हामीलाई निराश बनाएकै छ । त्यति मात्रै होइन, सत्तानिकट ठालुवादमाथि नियन्त्रण गर्ने पेसेवर बुद्धिजीवीले स्वतन्त्र बौद्धिकलाई विवादास्पद र असहयोगी पात्रका रूपमा प्रस्तुत गरिदिन्छन् । बौद्धिकहरूको जीवनको ध्येय मानव स्वतन्त्रता र ज्ञानको उन्नत परिष्कार हुनुपर्नेमा स्वार्थप्रेरित दाउपेच भएकोमा सइद चिन्ता व्यक्त गर्छन्, म मात्र जान्ने हुँ भन्दै अरू कसैका समाजमा हुने दुरुपयोगहरूबारे डिङ हाँक्नु र आफ्नै समाजमा चाहिँ ठीक त्यस्तै व्यवहारहरूलाई क्षमा दिनु बौद्धिक दाउपेचहरूमध्ये सबैभन्दा तुच्छ दाउपेच हो । हाम्रा कतिपय बुद्धिजीवीहरूलाई पृथ्वीको अर्को ध्रुवमा चलेको ब्ल्याक लाइभ म्याटर्स ले रन्थन्याउँछ तर दैलोमै दलित मारिँदा दुख्दैन । यसको आशय अमेरिकी विभेद दुख्नु हुँदैन भनेको होइन । तर, सइदले भनेजस्तै उस्तै खाले उत्पीडनमा समेत गरिने फरक व्यवहारले भने हाम्रो स्वत्वमा लुकेको खियाग्रस्त सोच र ढोँग उदाङ्गो पारिदिएको छ ।ल्याटिन अमेरिकामा भोगचलनको स्वामित्व मुठ्ठीभर मानिसमा सीमित भएकै कारण बहुसंख्यक जनता हवाई कल्पना पिएर बाँच्न बाध्य भएपछि इडुआर्दो ग्यालियानो भन्छन्, गरिबहरूलाई धनसम्पत्तिका भ्रमहरू बेचिन्छन्, उत्पीडितहरूलाई स्वतन्त्रताका भ्रमहरू बेचिन्छन्, हराइएकाहरूलाई जितबाजीका सपनाहरू बेचिन्छन् र अशक्तहरूलाई शक्तिका सपनाहरू बेचिन्छन् । ग्यालियानोले साढे चार दशकअघि व्यक्त गरेका यी विचार र पछिल्लो समय नेपालको राजनीतिक केन्द्रमा उरालिएको समृद्धिको गफ बीच साम्य छैन र ?विलियम हिण्टनका निबन्धले हामीलाई के कुरामा विश्वस्त बनाउन खोज्छ भने शिक्षा र सिद्धान्तलाई श्रमसँग जोडेमा ज्ञान सिर्जनात्मक हुनेछ । लेखले यो पनि बताउँछ कि प्रतिक्रियावादी पुँजीवादको आलोचना गर्नुको उद्देश्य उनीहरूबाट छुट्कारा पाउनु र उनीहरूको सेवालाई पूरापूर परित्याग गर्नु नभई उनीहरूलाई रूपान्तरण गरेर मजदुर वर्गीय राजनीतिको मूलधारमा ल्याउनु थियो । तर, हिण्टनका विचारमा असहमत हुने नेपाली विद्वान् तथा पाठकहरू धेरै भेटिन सक्छन् ।नेपालमा राज्यलाई खबरदारी गर्ने सवालमा बौद्धिकहरूको भूमिकाबारे भएका विमर्शलाई कमलप्रकाश मल्लदेखि हिसाब गर्दा मात्रै पनि आधा शताब्दी पुगिसक्यो । मल्ल नेपाली विद्वत् परम्पराको चारित्रिक विशेषतामाथि टिप्पणी गर्छन्, आलोचनात्मक टिप्पणीको सट्टा सूत्रीय पूर्वचिन्तन, भौतिकको बदला आध्यात्मिक, साकारको सट्टा उपदेशात्मक प्रवृत्ति अपनाउनु । आफ्नो समाजको मूल्यांकन गर्नुपर्ने बुद्धिजीवीहरू कर्तव्यविमुख भएकोमा उनको विमत्ति छ । डा हर्क गुरुङको बुझाइ छ, नेपाली बुद्धिजीवीहरू गहन विषयहरूमाथि अध्ययन र प्रकाश पार्नु सट्टा भ्रामक ओठ चलाउने प्रवृत्तिमा अल्झिएका प्रत्यक्ष उदाहरण हो, राष्ट्रिय संस्कृतिबारे उनीहरूको फितलो ज्ञान । बहुसांस्कृतिक समाजको हातेमालोलाई नबुझ्दा हाम्रा विचारहरू एकांगी भएको ठान्छन्, गुरुङ । मल्लले विद्यावारिधिहरू हेरेर बौद्धिक सूची तयार गरेको आरोप लगाउँछन्, जगदीश घिमिरे । शैक्षिक प्रमाणपत्र नभई विचारको सार्वजनिक सञ्चार नै आजको बौद्धिकताको कसी रहेको धारणा राख्दै घिमिरे लेख्छन्, किसानहरू पनि केवल मुढेबलको भरमा सफल हुन सक्तैनन् । सफल किसान हुनका लागि बीउ बिजनको पहिचान, मलको बजार व्यवस्था, कीटाणुनाशक औषधिहरू र सरकारी नीतिलगायत सबै आवश्यक कुराहरूको पर्याप्त ज्ञान हुनु अनिवार्य छ । त्यति ज्ञान हुने किसानलाई बुद्धिजीवी होइन भन्न मिल्दैन । रैथाने बुद्धिजीवीको प्रसंगमा आन्टोनियो ग्राम्स्की झन धेरै गम्भीर र प्रस्ट छन् ।ग्राम्स्कीको विचारमा सबै मानिस बुद्धिजीवी हुन् तर सबै मानिसले समाजमा बुद्धिजीवीको काम गर्दैनन् । रुसी क्रान्ति, पश्चिम युरोपेली मजदुर आन्दोलन, फासीवाद र पुँजीवादी व्यवस्थालाई नियालेका ग्राम्स्की विचारधारामूलक संघर्षको आवश्यकता देख्छन्, जसमा बौद्धिकहरूको भूमिकालाई पनि औँल्याउँछन् । उनको वर्गीकरणअनुसार बौद्धिक मुख्यगरी दुई प्रकार छन् पारम्परिक र जैविक । उनी जमिनसँग जोडिएको स्थानीय ज्ञानप्राप्त रैथाने बौद्धिकमा नै बढी जोड दिन्छन् । बौद्धिकहरू पनि वर्चस्वशाली र प्रतिरोधी खेमाका हुन्छन् । पहिलो सत्तानिकट रहन्छन् भने दोस्रोले सत्ताबाट भए गरेका गलत कामहरूको आलोचना गर्छन् ।यहीँनेँर विचारक सीके लालका व्याख्या प्रासंगिक हुन आउँछ । उनका विचारमा सामान्यतः समाजका मूल्यमान्यताको परिधिभित्रै रहेर बुद्धिले जीविका चलाउने व्यक्ति बुद्धिजीवी हुन् भने समाजका मूल्यमान्यताका परिधिलाई चुनौती दिँदै बुद्धिकै प्रयोग गरेर परिवर्तनका लागि फ्रश्न गर्नेहरू बौद्धिक हुन् । समाजसँगको अन्तर्त्रियाबाट जन्मिएको ज्ञानलाई मानवीय हितमै प्रयोग गर्दा माटोमा जरासँग जोडिने भएकाले त्यस्ता ज्ञान उत्पादनका बौद्धिकलाई अर्गानिक मान्छन्, उनी । यस्ता बौद्धिकको न्यूनताले हाम्रो समाजलाई कता लैजान्छ ? फेरि प्रश्न उठ्छ । जब युवा पुस्तामा बौद्धिक खडेरी छाउँछ र समाजले रैथाने बौद्धिकलाई होच्याउँदै जान्छ, तब संस्थापनले आधुनिकीकरणका नाममा विकासे आलु फलाउन अभिप्रेरित गर्छ । मेरी डेसेनका शब्द साभार गरी भन्ने हो भने अत्यन्त नोक्सानीपूर्ण कुरा स्वदेशी ज्ञान र अनुभवको अवमूल्यन र बेवास्ता गरी भूमण्डलीकृत पुँजीवादले थोपरेका विकास मोडेलहरूको गैरआलोचनात्मक स्वीकृति हो ।समाजलाई अग्रगति दिन सत्यसँग साक्षात्कार गर्नैपर्ने हुन्छ । र, त्यसका लागि प्रश्न गर्ने आँट चाहिन्छ । हिटलरको तानाशाहीमा युरोपअमेरिकाको निर्वासन जान बाध्य बर्तोल्ट ब्रेख्त सत्य लेख्न अदम्य साहस र कला चाहिने कुरामा बल गर्छन् । चरम उत्पीडनको बेला प्रायः भड्किला विषयमा निकै चर्चा हुने भन्दै लेख्छन्, यस्तो समयमा मजदुरहरूका लागि भोजन र बासजस्ता कथित तल्लो स्तरका र नीच विषयहरूबारे लेख्न साहस चाहिन्छ, अरू सबै मानिसले बलिदानको उच्च महत्त्वबारे बकबक गरिरहेका समयमा यस्ता विषयमा कुरा गर्न साहस चाहिन्छ । यता भुइँतहका जनता रोग र अभावसँगै कुस्ती खेलिरहेका हुन्छन्, उता शासकहरू आफ्नो संघर्षशील विगतका कठोर दिनहरूकै परिणाम आजको लोकतन्त्र आएको र यो प्रणाली उत्तम रहेको दाबी गर्न पनि भ्याउँछन् । तर, शासकहरूले जिरह गरेको उत्तम कसका लागि हो भनेर प्रश्न गर्ने ल्याकत लेखक तथा संस्कृतिकर्मीसँग हुनुपर्नेमा ब्रेख्त जोड दिन्छन् । लेख्नकै लागि लेख्ने कलमवाजको मसीको निरर्थकता जानेका ब्रेख्तलाई पढेपछि थाहा लाग्छ लेखकसँग सत्यलाई चिन्ने उच्च सजगता, सत्यलाई हतियारका रूपमा कुशलतापूर्वक प्रयोग गर्ने सीप, सत्यलाई प्रभावकारीसँग प्रवाह गर्न सक्ने मानिस छनोट गर्ने बुद्धिमता र धेरै मानिसबीच सत्य फैलाउने कौशल हुनैपर्छ । अर्कातिर विलियम मोरिस भन्छन्, डर र आशा यी दुईवटा महान् तीव्र आवेगका नाम हुन् । यी दुई आवेगले मानव जातिमाथि शासन चलाउँछन् र क्रान्तिवादीहरूले सम्हाल्नुपर्ने कुरा पनि यिनै हुन् । धेरै उत्पीडितहरूलाई आशा र थोरै उत्पीडकहरूलाई डर प्रदान गर्नु नै हाम्रो कर्म हो ।खगेन्द्र संग्रौलाको अनुवादशिल्पले पाठकलाई मोहित पारे पनि यस किताबमा एकाध प्राविधिक पक्षमा ध्यान नपुगेको देखिन्छ । उदाहरणार्थ केही लेखमा पूर्वप्रकाशनको जानकारी गराइएको छ भने केहीमा छैन । सबैमा दिइएको भए एकरूपता त हुन्थ्यो नै, जिज्ञासु पाठकलाई थप अध्ययन गर्न पनि सहज हुने थियो । सइदको निबन्धको अन्त्यपछि २०११ मात्रै लेखिएको छ । जब कि यो निबन्ध १९९३ मा दिइएको रेइथ व्याख्यानमा आधारित पुस्तक रिप्रेजेन्टेसन्स अफ इन्टेक्चुअल (१९९४) मा संकलित छ । ग्राम्स्कीको चर्चित निबन्धको स्रोत उल्लेख गरिएको छैन । ग्राम्स्कीको पुस्तक प्रिजन नोटबुक बाट लिइएको भए फरकफरक संस्करणका कारण खास स्रोत उल्लेख गर्नु श्रेयस्कर हुँदो हो । आइन्सटाइनको निबन्धको स्रोत मथ्ली रिभ्यु लाई समेत उल्था गरी मासिक समीक्षा लेखिएको छ । शास्त्रको हवाला नदिई भन्दा पत्रिकाको नाम नै अनुवाद गरिदिनु व्यावहारिक होइन सायद । सत्ताको अहंकार, खराब नीति र गलत विश्वदृष्टिविरुद्ध बौद्धिकहरूको खबरदारी सधैँ अपरिहार्य हुन्छ । स्वतन्त्र बौद्धिकी उत्पादन र बौद्धिक भूमिकालाई फराकिलो पार्न पनि विमर्शलाई जिउँदो राख्नुपर्छ । प्रश्न र परिवर्तनलाई केन्द्रमा राखिएका यस्ता लेखनिबन्धहरू आजको युवा पुस्तालाई झनै खाँचो छ । पुरानो बहसलाई पुनर्ताजगी गर्न, नयाँ विमर्शलाई आह्वान गर्न र बौद्धिकीनिर्माणको हर्जा टार्न सत्ता र सत्य का शृंखलाहरू आइरहून् ।"
हराएको सुरुवाल,"नगरमा अकस्मात् हल्ला फैलियो, शत्रुदेशको सैनिक रथ नगरमा प्रवेश गरेको छ । शुरूमा नागरिकले पत्याएनन् । नगरमा रथ प्रवेश गर्न सक्ने एउटा मात्र द्वार थियो र त्यो एक वर्षदेखि बन्द थियो । यसबीच मित्रदेशका सामान्य रथ समेत नगरमा प्रवेश गरेका थिएनन्, न त नगरको कुनै रथ बाहिर गएको थियो । नगरद्वारका कब्जा, चुकुल र ताल्चामा खिया लागिसकेको थियो । त्यसमाथि सेनाको अहोरात्र कडा पहरेदारी । नागरिकहरूलाई लाग्यो यस्तो बेला सैनिक रथ, त्यो पनि शत्रुदेशको, कसरी नगरमा प्रवेश गर्न सक्छ ?एक घडी बित्न नपाउँदै देखी जान्नेहरूले खबर ल्याए, छिमेकी देशको सैनिक रथ आइपुग्नासाथ महाराजका सैनिकहरूले ससम्मान द्वार खोले र शानदार सलामी दिए । रथको अग्रभागमा छिमेकी राजाको नोकर शानका साथ बसेको थियो । जय होस् सामन्तज्यूको भन्दै महाराजका प्रतिनिधिले ताजा फूलको माला लगाइदिएर उसको स्वागत गरे । उसले मुस्कुराउँदै महाराजको सेवामा भरे हाजिर हुन्छु भन्यो र तीव्र गतिमा नगरको भित्री भागतिर लाग्यो । ऊ अहिले राजपरिवारका सदस्यहरूसँग पालैपालो भेटघाट गर्दैछ । ऊ घाम अस्ताएपछि दरवार छिर्यो र मध्यरातसम्म महाराजसँग एकान्त वार्तामा व्यस्त भयो । रातको तेस्रो प्रहरमा महाराजले दरवारको ढोकासम्मै गएर उसलाई हात जोडेर विदाइ गरे । ऊ घाम झुल्केपछि रथ चढेर आफ्नो देश फर्क्यो । नगरको द्वार फेरि पहिले झैं बन्द भयो । दरवारको विदेश सचिवले तुरुन्तै झ्याली पिटायो छिमेकी राजाको नोकर सैनिक रथमा चढेर आएको र उसले राति महाराजसँग एकान्त वार्ता गरेको कुरा सरासर झूट हो । त्यस्तो कुनै रथ नगरमा प्रवेश गरेको छैन, विदेशबाट कुनै व्यक्ति हाम्रो देशमा पसेको छैन र महाराजले शत्रुदेशको कुनै मान्छेसँग एकान्त वार्ता गर्नुभएको छैन । महाराजबाट यस्तो काम हुन्छ भनेर कल्पना पनि गर्न सकिंदैन । यसैबीच महाराजको जीउबाट सुरुवाल गायब थियो । महारानी आत्तिइन्, राति त तपाईं सुरुवाल लगाएरै कुरा गर्न जानुभएको थियो । खोइ त्यो सुरुवाल ? यतै कतै होला नि । हेर न, महाराज भित्तातिर आँखा डुलाउन थाले । सुरुवाल लगाएर गएको मान्छे सुरुवाल नलगाई फर्कनुभएको छ । मैले यहाँ के हेर्नु ? महारानी महाराजका सामुन्ने उभिइन् र आँखामा आँखा जुधाएर सोधिन्, कि लग्यो तपाईंको सुरुवाल फुकालेर, त्यही साइँदुवाले ?महाराज केही बोलेनन् । ट्वाल्ल महारानीको मुखमा हेरी मात्र रहे ।कस्तो हुतिहारा तपाईं पनि । अब दुनियाँका सामु के लगाएर उभिनुहुन्छ ? उनले रुन्चे स्वरमा भनिन् । महाराज केही नबोलेपछि उनले विश्वस्त मन्त्रीहरूलाई बोलाउन पठाइन् । महारानीबाट इतिवृत्त सुनेपछि वरिष्ठ मन्त्रीले भारी शब्दमा चिन्ता जाहेर गर्यो, राष्ट्रवादको सुरुवाल अपहरण हुनु राष्ट्रिय अस्मितामाथि गम्भीर खतरा हो ।धेरै चिन्ता नगर । राजकाजमा कहिलेकाहीं यस्तै हुन्छ, महाराज चीसो स्वरमा बोले, सुरुवाल लगे पनि उसले धोती उपहार दिएर गएको छ । यही लगाउँला न ।अर्को सुरुवाल सिलाए हुँदैन ? यो महारानीको स्वर थियो । तिमी राजकाज बुझ्दिनौ । म रातभरि त्योसित गुच्चा खेलेर बसेको त होइन नि, महाराजले भने, अब राजगद्दी जोगाउन यही लगाउनुपर्ने भएको छ ।जो हुकुम सरकार, वरिष्ठ मन्त्रीले भन्यो, तर, शत्रुको नोकरलाई आफू सरह मानेर स्वागत गरेको, सामन्त भनेर चाकरी गरेको, ऊसँग एकान्त वार्ता गरेको भनेर जनताले असन्तोष व्यक्त गर्न थालेका छन् । त्यसमाथि सुरुवाल छोडेर धोती लगाउन थालेको देखे भने तिनको विरोध थामी नसक्नु हुन्छ ।धोती नलगाएको थाहा पायो भने उसले त्योभन्दा डरलाग्दो संकट खडा गरिदिन्छ, महाराज ङिसिक्क हाँसे । उनको स्वर थोरै मधुरो थियो, तर त्यसमा निराशा थिएन । उल्टो उनी आश्वस्त र दृढ प्रतीत हुन्थे ।किन रोइस् मंगले, आफ्नै ढंगले, महारानीले ओठ छड्के पारिन्, यति मात्र हो कि अरू पनि आदेश दिएको छ त्यसले ?हेर्दै जाऊ न । सबै कामकुरा तिम्रै सामु हुने त हो, महाराजको मुस्कान रहस्यमय थियो । मन्त्रीहरूले निकैबेर माथापच्ची गरेर सर्प पनि मर्ने, लठ्ठी पनि नभाँचिने उपाय आविष्कार गरे महाराजको दौराको फेर लम्ब्याएर गोलीगाँठासम्म पुर्याउने ।भोलिपल्टदेखि महाराज किशोरीहरूले लगाउने वन पीस ड्रेस जस्तो लाग्ने दौरा लगाएर हिंड्न थाले । सुरुवालको सट्टा धोती लगाएका हुन्थे, जसलाई दौराले छोपिदिन्थ्यो । जनताले ठान्थे, उनले सुरुवाल नै लगाएका छन् । माथिदेखि तलसम्म सोलोडोलो एउटै दौरामाथि कोट, टोपी र जुत्ताको पहिरन अद्भुत देखिन्थ्यो । तीन दिन पछि एउटा सार्वजनिक कार्यक्रममा सामन्त का दुई साथी देखिए । दौराको नयाँ अवतार देखेर उनीहरू छक्क परेका थिए । कार्यक्रम सकिएपछि महाराजले तिनलाई मञ्च पछाडि एकान्तमा बोलाए र दौरा उचालेर धोती देखाए । एउटाले आँखा चम्काउँदै दाहिने हातको चोर औंला र बूढी औंलाका टुप्पा जोडेर स्याबासी दिएजस्तो गर्यो र अर्काले दुवै हात शिरमा पुर्याई ढोगेजस्तो गर्यो । उनीहरू प्रसन्न भएको देखेर महाराजको जीउ चंगा भयो । अर्को दिन महाराज सदर टुँडिखेलमा दशैंको पीङ उद्घाटन गर्न गएका थिए । रातो रिबन काटेपछि तालीको गडगडाहटबीच जोशैजोशमा पीङ मच्चाउन थाले । दुईचार सर्को त राम्रै भयो, त्यसपछि हावाको एउटा झोक्काले उनको दौरा ह्वात्तै उल्टाइदियो र दौरामुनिको धोती सार्वजनिक गरिदियो । चचहुई गर्दागर्दै मुजा खुस्किइसकेको रहेछ, सेतो धोती लामो झण्डासरि आकाशमा लहराउन पुग्यो । समारोहका विशिष्ट अतिथिहरू र सर्वसाधारण त्यो दृश्य देखेर एक छिन त स्तब्ध भए, त्यसपछि ठूलो हाँसो उठ्यो । महाराज हतारहतार पीङबाट ओर्लेर केही नबोली दरवार फर्के । अकस्मात् आइलागेको यस दुर्घटनाले भारदारहरू किंकर्तव्यविमूढ हुन पुगे । यसलाई के भन्ने, कसरी रफ्फू गर्ने, कसैलाई थाहा थिएन । यस्तो वेला आपसमा सल्लाह गरेर एउटै बोली बोल्नुपर्छ भन्ने पनि तिनलाई हेक्का रहेन । फलस्वरूप आआफ्नै बुद्धि बमोजिम परस्परविरोधी वक्तव्य दिन थाले । बेलुका वरिष्ठ भारदारले नगरको एउटा चोकमा उभिएर घोषणा गर्यो, सुरुवाल धरि विदेशीले खोसेर लैजानु र महाराज नांगिनु भनेको सारै लाजमर्दो कुरा हो । इतिहासमै यस्तो घटना भएको थिएन । यो शत्रुदेशको षड्यन्त्र हो । हामी एक भएर यसको भण्डाफोड गर्नुपर्छ ।अर्को चोकमा अर्को भारदार भन्दैथियो, सुरुवाल विदेशीले खोसेको होइन, महाराजले आफैं जिम्मा लगाउनुभएको हो । अगाडि, पछाडि दुवैतिर च्यातिएर सुरुवाल च्याङ्लो भइसकेको थियो । त्यसले महाराजको लाज बचाउन सक्तैनथ्यो । त्यसैले मगन्तेलाई दिई पठाउनुभएको हो । यो हाम्रा लागि गौरवको विषय हो ।तेस्रो भारदारले वक्तव्य दियो, महाराजको सुरुवाल हराएको भन्ने हल्ला भ्रामक, कपोलकल्पित र दुराशयप्रेरित छ । सुरुवाल कतै गएको छैन, महाराजले स्वयं धारण गर्नुभएको छ । महाराजको कुशल नेतृत्वमा देशले हासिल गर्न लागेको समृद्धिबाट आँखा तिरमिराएकाहरूले मात्र सुरुवाल नदेखेका हुन् । तिनले आफ्नो आँखाको उपचार गराउन् ।चौथो भारदार बढी नै उपबुज्रुक थियो । उसले भाषण गर्यो, राजाको नोकरलाई पनि हामीले राजा नै मान्नुपर्छ । त्यसैले महाराजले नोकरसँग होइन, राजासँगै कुराकानी गर्नुभएको हो भन्ने बुझ्नु उचित हुन्छ । यस घटनाले महाराजको अतुलनीय शक्ति, सामर्थ्य एवं पराक्रम प्रकट गरेको छ, जसबाट दुनियाँ चकित भएको छ । यति महान उपलब्धिसामु सुरुवाल हराउनु र महाराजले धोती लगाउन थाल्नु तपसिलका कुरा हुन् । तिनको कुनै अर्थ छैन ।राजपरिवारको एक सदस्यलाई भने महाराजले धोती उपहार पाएको थाहा पाएर प्रचण्ड छटपटी भयो । ऊ सामन्त का साथीहरूको डेरामा पुग्यो र अकमकाउँदै गुनासो गर्यो, धोती त म पनि लगाइहाल्थें नि । पहिले पनि लगाएकै हो । किन मलाई बेवास्ता गर्नुभएको ?तिम्रो भर छैन, उसले जवाफ पायो, हामीसँग धोतीको कुरा गर्छौ, अर्काको जडाउरी मागेर पाइन्ट लगाउँछौ । यस्तालाई कसरी पत्याउनु ?त्यहाँबाट निराश भएपछि उसले राजपरिवारका अरू सदस्यहरूसँग चोचोमोचो मिलायो । सुरुवालको बहानामा महाराजलाई घेराबन्दी गर्न पक्षविपक्ष सबैको सल्लाह मिल्यो । सबै जना आआफ्नो घरको झ्यालबाट मुन्टो निकालेर कराउन थाले, महाराजले सुरुवाल गुमाइसकेका छन् । सुरुवाल नभएको मान्छे राजा हुन सक्तैन ।मानिसहरू तिनको अनुहार हेर्थे, फिस्स हाँस्थे र आफ्नो बाटो लाग्थे । जति कराउँदा पनि कसैले वास्ता नगरेपछि उनीहरू घरबाट निस्केर चोकमा जम्मा भए र गद्दी कसको ? सुरुवालको, नांगा महाराज, गद्दी छोड नारा लगाउँदै दरवारतिर लागे । जनता तिनलाई हेरेर हाँसिरहेका थिए । ताली बजाइरहेका थिए । त्यसलाई आफूप्रतिको समर्थन ठानेर उनीहरू दंग परिरहेका थिए । दरवार सामु पुगेपछि उनीहरूको स्वर झन् उच्च भयो । जनता त हाँसिरहेकै थिए, महाराज पनि कौसीमा निस्के र उनीहरूलाई देखेर अट्टहास गर्न थाले । सडक पेटीमा नाङ्लोपसल थापेर बसेकी बूढीआमै धारे हात लगाउँदै च्याँट्ठिइन्, गतिछाडा हो, महाराजलाई मात्र के गाली गर्छौ ? पहिले आफैंलाई हेर ।उनीहरू झस्किए, र आफ्नो जीउतिर हेर्दा भए । कसैको जीउमा पनि सुरुवाल थिएन !"
व्यापारीले सामान नछुटाउँदा भैरहवा भन्सारमा पार्किङ समस्या,"सुनौलीभैरहवा नाकाबाट नेपाल आउने मालवाहक गाडीको लाम भारततर्फ कम्तीमा १० किमिसम्म हुने गरेको छ । नेपाल प्रवेश गरेपछि भन्सार जाँचपासको प्रक्रिया पूरा होउन्जेल पार्किङ गर्ने स्थान नहुँदा नेपाल आउने मालवाहक गाडीको लाम भारततर्फ लाग्ने गरेको हो ।भैरहवा भन्सार परिसरमा पार्किङस्थलको सुविधा पर्याप्त नहुँदा यहाँबाट हुने आयात प्रक्रिया असहज र बढी खर्चिलो हुने गरेको छ । ढुवानीका लागि प्रयोग गरिएका मालवाहक गाडी बुक गरेको दिनदेखि नै आयातकर्ताले भाडा तिर्नुपर्छ । बीचमा रोकिँदा ती गाडीको डेमरेज, डिटेन्सनलगायत अतिरिक्त शुल्क तिर्नुपर्दा आयातित सामानको लागत बढ्ने गरेको व्यवसायीको भनाइ छ । भैरहवा नाकाबाट सामान आयात गर्दा लामका कारण ढुवानीमा धेरै दिन लाग्ने गरेकाले व्यवसायीले वैकल्पिक नाका प्रयोग गर्न थालेको गोयन्का औद्योगिक समूहका प्रबन्ध निर्देशक एवं सिद्धार्थ उद्योग वाणिज्य संघका उपाध्यक्ष अरुण गोयन्काले बताए । मैले दुई हप्तादेखि कपिलवस्तुको सुठौली भन्सार नाकाबाट चामल, गहुँ, कोइलालगायत सामान आयात गर्न थालेको छु, उनले भने, भैरहवा नाकाबाट आयात गर्दा धेरै लागत पर्ने भएकाले अन्य औद्योगिक कच्चा पदार्थको आयातका लागि पनि यसको विकल्प खोज्दै छु ।बर्खाका बेला भैरहवा भन्सार परिसरमा व्यवस्थित पार्किङ स्थल नहुँदा नेपाल आउने मालवाहक गाडीको लाइन भारततर्फ २०२२ किमि परसम्म लाग्छ । अन्य बेला एक दिनमा आइपुग्ने गाडी लाइनका कारण चारदेखि सात दिनसम्म लाग्ने गर्छ । भैरहवा भन्सारमा कार्यालय परिसरमा केही वर्षदेखि नयाँ पूर्वाधार बनाउनेतर्फ सरकारले कुनै योजना ल्याएको छैन । १५ वर्ष पुरानो संरचनाबाटै काम चलाइरहेको छ । भैरहवा भन्सार कार्यालय परिसरमा मालवाहक गाडीलाई बनाइएको पार्किङस्थल पुरानो हो । विकल्पमा भन्सार कार्यालय पछाडितर्फ प्रयोगमा ल्याउन थालिएको साढे ३ नम्बर पार्किङस्थलमा झन्डै सात सय ठूला गाडी पार्किङ गर्न सकिने क्षमता छ । तर यो पार्किङस्थलमा विभिन्न अटोमोबाइल्स कम्पनीले ल्याएका साना गाडी टनाटन रहेकाले मालवाहक गाडी राख्ने ठाउँ छैन । साना गाडीले महिनौंसम्म भन्सार जाँचपास नगरी भन्सारको पार्किङस्थल प्रयोग गरिरहेका छन् । भैरहवा भन्सारको साढे ३ नम्बर पार्किङ स्थलमा लकडाउनदेखि नै पार्किङ गरेर राखिएका नयाँ गाडीको संख्या हजारभन्दा धेरै छ । नेपालका प्रमुख अटोमोबाइल्स कम्पनीले आयात गरेर ल्याएका कतिपय यस्ता गाडी ६ महिनादेखि नै भन्सार पास गरिएका छैनन् । तर आयात गरिएको तीन महिनाभित्र भन्सार पास गरिसक्नुपर्छ । करिब चार बिघा क्षेत्रफल रहेको भन्सारको साढे ३ नम्बर पार्किङस्थल महिनौंदेखि भन्सार पास नगरिएका नयाँ गाडीले पूरै ढाकेको भैरहवा भन्सार एजेन्ट संघका अध्यक्ष असिम न्यौपानेले बताए । त्यो ठाउँ खाली हुने हो भने अन्य मालवाहक गाडीलाई भन्सार जाँचपास होउन्जेल पार्किङ समस्या हुने थिएन, उनले भने । लकडाउनको सुरुवाती बेला यहाँ दुई हजार हाराहारीमा नयाँ गाडी थिए । दसैंका बेलामा केही गाडी जाँचपास भए पनि अझै एक हजार हाराहारीमा गाडी भन्सार पास भएका छैनन् । भन्सारमा पार्किङको समस्याले गर्दा भैरहवा नाकाबाट मालवाहक सामानको आयात गर्न अन्य नाकाको तुलनामा असहज र महँगो पर्न थालेको जनाउँदै केही दिनअघि सिद्धार्थ उद्योग वाणिज्य संघको अगुवाइमा स्थानीय व्यवसायी भन्सार प्रशासनसमक्ष डेलिगेसन गएका थिए । भैरहवा नाकाबाट आयात गर्दा ढुवानीका लागि धेरै दिन लाग्ने र अतिरिक्त शुल्क तिर्नुपर्दा आयातित सामानको लागत बढ्ने गरेको सिद्धार्थ उद्योग वाणिज्य संघका अध्यक्ष कुलप्रसाद न्यौपानेले बताए । जसरी पनि राजस्व उठाउने तर पूर्वाधार तयार गर्नेतर्फ सरकारले ध्यान नदिँदा यो समस्या आएको हो, उनले भने । मन्त्रालयमा यसबारे कुरा गर्दा चाँडै नै एकीकृत जाँच चौकी (आईसीपी) बन्ने र त्यसपछि समस्या समाधान हुने आश्वासन आउने गरेको छ । तर आईसीपी कहिले बन्ने भन्नेबारे अन्योल रहेको उनको भनाइ छ । अत्यधिक जामका कारण गाडी आउन धेरै दिन लाग्ने र बढी खर्चिलो हुने गरेकाले भैरहवा नाका नजिकै आइसकेका गाडीलाई नौ किमि पर भारतको नौतनवाको वाइपासबाट फर्काएर कपिलवस्तुको सुठौली भन्सार नाकाबाट आयात गर्न थालिएको भन्सार एजेन्ट व्यवसायी कृष्णप्रसाद घिमिरेको भनाइ छ । सामान्यतया भन्सार परिसरको पार्किङ आयातित सामान भन्सार जाँचपास नहुँदासम्मका लागि मात्र प्रयोग गर्न पाइन्छ । भन्सार क्षेत्रको पार्किङको व्यवस्थापनका लागि भन्सार विभागले नेपाल इन्टरमोडल यातायात विकास समितिलाई जिम्मा दिएको छ । समितिले विभिन्न भन्सार कार्यालयमा पार्किङबापतको शुल्क असुलीका लागि अलगअलग कम्पनीलाई ठेक्का लगाएको छ ।लकडाउनका कारण बजारमा अटोमोबाइल्सको माग नहुँदा आयात गरेका कम्पनीले भन्सार नछुटाएको भैरहवा भन्सार कार्यालयका प्रमुख कमलकुमार भट्टराईले बताए । उनका अनुसार आयात गरिएका ती गाडी नेपाल भित्रिइसकेपछि भन्सार राजस्व दाखिला नगरेसम्म भन्सारबाट अन्यत्र लैजान मिल्दैन । मूल्यको तीन गुणासम्म राजस्व लाग्ने भएपछि गाडी खरिद गर्ने ग्राहक तयार नभएसम्म आयात गर्ने कम्पनीले भन्सार जाँचपासका लागि लाग्ने राजस्व तिर्न बैंकबाट ऋणको प्रक्रियासमेत सुरु गरेका हुँदैनन् ।नियतबश ६० दिनभन्दा धेरै समय गाडी राखे कारबाही गर्ने ठाउँ भए पनि भन्सार राजस्व असुलीको ठूलो हिस्सा तिनै गाडीबाट हुने गर्छ, भट्टराईले भने, धेरै राजस्व दिने ती गाडीलाई कारबाही गर्न सान्दर्भिक पनि नहुने भएकाले व्यावहारिक रूपमा हेरिएको हो । दसैं र तिहारका बेला धेरै गाडी छुटिसकेकाले अब केही दिनमै पार्किङको समस्या हट्ने उनको दाबी छ ।लकडाउनका बेला बिक्री नभएको र गाडी छुटाउन बैंकलगायत अन्य सरकारी कार्यालयमा काम गर्ने सहज वातावरण नभएको नाडा अटोमोबाइल्स एसोसिएसन अफ नेपालका अध्यक्ष कृष्ण दुलालले बताए । त्यसैले धेरै दिनसम्म भन्सारमा गाडी रोकिने गरेको उनको भनाइ छ । अहिले गाडीको माग बजारमा उच्च भएकाले अब केही दिनमैं ती गाडी भन्सारबाट हट्ने उनको दाबी छ ।"
आयात खुम्चिँदा बाह्य क्षेत्र सन्तोषजनक,"बाह्य क्षेत्र सन्तोषजनक रहे पनि समग्र अर्थतन्त्र राम्रो अवस्थामा छैन । रामेश्वर खनाल, अर्थविद्"
बुर्तिबाङमा नयाँ बसपार्क,बागलुङ (कास) हाल सञ्चालित बसपार्कले थेग्न नसकेपछि बुर्तिबाङमा ढोरपाटन नगरपालिकाले नयाँ बसपार्क निर्माण थालेको छ । दैनिक आउजाउ गर्ने र अर्को दिनको पालो पर्खनुपर्ने बसले ठाउँ पाउनै छाडेपछि नगरपालिकाले बसपार्क बनाउन लागेको हो ।
धरानचतरा सडकमा २२ ठाउँमा अवरोध,"निर्माणाधीन राष्ट्रिय गौरवको आयोजना धरानचतरा (मदन भण्डारी) लोकमार्ग तोकिएको समयमा पूरा नहुने भएको छ । चालु आर्थिक वर्षको फागुनभित्र निर्माण सक्नुपर्ने भए पनि विभिन्न स्थानमा रहेको विवाद तथा अवरोधका कारण निर्माणको काम अगाडि बढेको छैन । लोकमार्गको पश्चिमी क्षेत्र (मकवानपुर र सिन्धुली) मा १ सय १५ किलोमिटर सडकमध्ये करिब १३ दशमलव १ किलोमिटर सडकमा अझै अवरोध छ । निर्माणको जिम्मा पाएको कालिकास्वच्छन्दरान्केन जेभीले सडक आयोजनालाई पटकपटक पत्राचार गर्दै सहमतिअनुसार काम गर्ने वातावरण बनाइदिन आग्रह गरे पनि सुनुवाइ भएको छैन, जसकारण ठेकेदार पक्षले थपिएको समयमा पनि काम सम्पन्न नहुने भन्दै ठेक्का तोड्नका लागि आयोजनालाई आग्रह गरिरहेको छ ।२०७३ कात्तिकमा तीन वर्षभित्र सक्ने गरी ६ अर्ब ३० करोड रुपैयाँमा ठेक्का सम्झौता भएको थियो । तर विभिन्न समयमा गरी तीन पटक समय थपिइसकेको छ । मकवानपुर र सिन्धुली क्षेत्रमा गरी लोकमार्गका २२ स्थानमा अवरोध छ । आयोजनाको सुरुको बिन्दु सिन्धुलीबाट खटार बजारसम्म ५ दशमलव ८ किलोमिटर, अन्तिम विन्दु हेटौंडाको चिसापानीदेखि चौघडासम्मको ३ दशमलव ४४ किलोमिटर सडक कताबाट बन्ने अझैसम्म टुंगो लागेको छैन । क्षतिपूर्ति विवादका कारण मकवानपुरको बकैया गाउँपालिकाको कुडुँले, हात्तीसुँडे बजार र जुरेली बजारमा करिब २ दशमलव ३३ किलोमिटर अनि सिन्धुलीको हाकपार भीरको १ दशमलव ६५ किलोमिटर क्षेत्रको भविष्य अन्योलमा छ । आयोजनाले सडक सीमाभित्र पर्ने भौतिक संरचनाको मात्र क्षतिपूर्ति दिइरहेको अवस्थामा जग्गाको समेत मुआब्जा माग गर्दा सडक निर्माणमा विवाद बढेको हो । आयोजना निर्माण सुरु भएको चार वर्षमा क्षतिपूर्तिबापत ३४ करोड रुपैयाँ मुआब्जा वितरण गरिसकिएको छ । करिब २९ करोड रुपैयाँ वितरण गर्ने तयारी भइरहेको आयोजना प्रमुख अर्जुन अर्यालले जानकारी दिए । मकवानपुर र सिन्धुलीको भिमानसम्म १ सय १५ किलोमिटर सडकखण्डभित्र ६ सय ८० घरटहराको क्षतिपूर्ति दिनुपर्ने सडक आयोजनाको तथ्यांक छ । मकवानपुरतर्फको विवाद यसै वर्ष सुल्झाएर निर्माण कम्पनीलाई साइट उपलब्ध गराउनेछौं, उनले भने । निर्माणाधीन फास्ट ट्र्याक र यो मार्ग जोडिने स्थानमा कसरी काम गर्ने भन्ने विषयमा टुंगो नलाग्दा केही समस्या भएको छ । विशेषगरी क्षतिपूर्ति विवादका कारण बाँकी काम अघि बढ्न सकेको छैन । विवाद अदालतसम्म पुगेको छ । जसले गर्दा हामीले चाहेर पनि निर्माण कम्पनीलाई साइट उपलब्ध गराउन सकेका छैनौं । तर कोसिस गरिरहेका छौं, अर्यालले भने । चालु आर्थिक वर्षभित्रमा विवाद समाधान गरिसक्ने उनको दाबी छ ।निर्माण कम्पनीले समयमै काम गरे पनि क्षतिपूर्ति विवादका कारण समस्या सिर्जना भएको हो । यस वर्ष हामी समस्या समाधान भएको क्षेत्रका सबै काम सक्छौं । निर्माण कम्पनीलाई साइट उपलब्ध गराउन नसकेको खण्डमा ठेक्का सम्झौता तोड्छौं, अर्यालले भने ।"
कुमारी बैंकको फोन लोन सुविधा,काठमाडौं (कास) कुमारी बैंकले आफ्ना ग्राहकका लागि फोन लोन नामक नयाँ कर्जा सुविधा ल्याएको छ । बैंकले आफ्ना सेवालाई डिजिटलमैत्री बनाउँदै ग्राहकलाई सहज सेवा प्रदान गर्ने उद्देश्यले यस्तो सेवा सञ्चालनमा ल्याएको बताएको छ । बैंकमा विभिन्न तलब खाता सञ्चालन गरिरहेका ग्राहकले अधिकतम ३० दिनसम्मका लागि एक लाख रुपैयाँसम्म कुमारी स्मार्ट मोबाइल बैंकिङबाट यो सुविधा लिन सक्ने बैंकले जनाएको छ ।
सिद्घार्थमा अनलाइनबाट क्रेडिट कार्ड आवेदन,काठमाडौं (कास) सिद्धार्थ बैंकले अनलाइनमाफर्त क्रेडिट कार्ड आवेदन दिन सकिने व्यवस्था गरेको छ । यसअनुसार बैंकका ग्राहकले क्रेडिट कार्डका लागि घरबाटै आवेदन दिन सक्छन् । यसका लागि ग्राहकले बैंकको अनलाइन त्रेडिट कार्ड डट सिद्धार्थ बैंक डटकममा गई आवश्यक विवरण भरी आवेदन दिन सकिन्छ । यसपछि बैंकले ग्राहकलाई क्रेडिट कार्ड स्वीकृतिका लागि आवश्यक ठानी सम्पर्क गर्ने जनाएको छ ।
अलैंची बगानमै बित्यो दसैं,"असोज २६ मा घरबाट निस्किएका फुङलिङ नगरपालिका८ दोखुका धनबहादुर गुरुङ घर फर्किएका छैनन् । फक्ताङलुङ गाउँपालिका४ इखावुको अलैंची बगानमा उनको दिनचर्या बितिरहेको छ । छोरा गोविन्द, बुहारी र नातिनी पनि बगानमै छन् । दैनिक १३ जना खेताला लगाइरहेका उनले यो वर्षको दसैं पनि यही बगानमा मनाए । घरमा श्रीमती मात्रै छ, दसैंको बेला एउटा खसी पूजा गर्ने बर्सेनिको चलन छ, धनबहादुरले भने, उतै पूजा गर्यो, गाउँमा बिक्री पनि गरें भन्थ्यो, खै केके गर्यो, हामी त घर जानै पाएनौं । बिपुधापको बगानमा अलैंची टिप्न, छोडाउन र सुकाउन धमाधम भएकाले उनको परिवार नै फर्कन नपाएको हो । टिप्न थालेपछि यसलाई गुम्स्याउने, छोडाउने र सुकाउने गर्नुपर्छ, धनबहादुरले भने, खेतालालाई छुट्टी दिए पनि घरको मान्छेले त बगान छोड्न पाइँदैन ।सुकाइसकेपछि बल्ल बगानको काम सकिन्छ । त्यसैले दसैंका बेला पनि दुईतिर भएर बस्नुपरेको उनले बताए । चाडबाड जहाँ, जसरी पनि मनाउनुपर्ने भएकाले आफूहरूले कुखुराको भाले खाएर दसैं मनाएको उनले सुनाए । सिरिजंगा७ सुरुमखिमका खड्ग तिवारीले पनि यो वर्ष आमा सुनिता तिवारीको हातको टीका लगाउन पाएनन् । झापा बिर्तामोड पूर्व धर्मकाँटा छेउमा घर बनाएर परिवारसहित उतै बस्तै आएका तिवारी अलैंची टिप्न ताप्लेजुङ आए । बुबा बित्नुभएको २१ वर्ष भयो, आमा ६५ वर्षकी हुनुहुन्छ, तिवारीले भने, टीकाको दिन आउनू नानी भन्नुभएको थियो, बगानमा धमाधम काम भएकाले जानै सकिएन । जानआउन र दसैंको दिन गरेर पाँच दिन लाग्ने अनि यही बेला काम धमाधम भएकाले आमाको आदेश पालना गर्न नसकिएको उनले बताए । ठूलो बगानमा टिपिरहेका उनी तिहारअघि नै काम सकेर फर्कने तयारीमा छन् । इखावुका धनबहादुर र सुरुमखिमका खड्ग मात्रै नभएर जिल्लाका प्रायः किसान यति बेला अलैंची भित्र्याउने ध्याउन्नमा छन् । औलमा टिपिसकेको भए पनि मध्य र लेकाली क्षेत्रमा यति बेला धमाधम टिप्ने र सुकाउने काम भइरहेको छ ।एक नगरपालिका र आठ गाउँपालिकामा गरी ६१ वटा वडा भएको जिल्लाको फक्ताङलुङ गाउँपालिका७ ओलाङचुङगोलाबाहेक सबै वडामा अलैंची फल्छ । देशमा वार्षिक पाँच हजार टन अलैंची उत्पादन हुन्छ । त्यसको आधा ताप्लेजुङमा मात्रै उत्पादन हुने कृषि मन्त्रालयको तथ्यांक छ । कृषि ज्ञान केन्द्र ताप्लेजुङका अनुसार यहाँ एक वर्षमा २ हजार ८ सय टनसम्म उत्पादन भएको तथ्यांक छ । देशका हिमाली तथा पहाडी ४१ जिल्लामा अलैंची उत्पादन हुने गरेको अलैंची व्यवसायी संघका अध्यक्ष राजु कार्की बताउँछन् ।साउनदेखि टिप्न सुरु हुने अलैंची मंसिर दोस्रो सातासम्ममा संकलन भइसक्छ । असोज र कात्तिकमा धेरै संकलन हुन्छ ।"
बजारमा भाउ छैन,"रामेछापको उत्तरी क्षेत्रका किसान दोहोरो मारमा परेका छन् । पहिचान नभएको रोगले अलैंची बगान घटिरहेको छ । यही बेला भाउ पनि ओरालो लागेको छ । पाँच वर्षअघि प्रतिकिलो २ हजार ६ सय रुपैयाँमा बिक्री भएको अलैंची अहिले ५ सय रुपैयाँमा झरेको छ । बाम्तीका सूर्य बस्नेतले यो वर्ष करिब पाँच सय किलो अलैंची जम्मा गरेका छन् । अलैंची टिपेर भट्टीमा सुकाइसकेका उनी भाउ बढ्ला कि भन्ने प्रतीक्षामा छन् । सीमा नाकामा भाउ तोकेपछि बल्ल यसको मोल थाहा हुन्छ, बस्नेत भन्छन्, यताका किसानले झापासम्म पुर्याइदिने हो । गत वर्ष प्रतिकिलो ५ सय ५० देखि ६ सय रुपैयाँसम्म लिएर अलैंची बिक्री गरेको उनले जानकारी दिए । यो वर्ष त्यति पनि आउला जस्तो छैन, उनले भने, यस पटक प्रतिकिलो ५ सय रुपैयाँको चर्चा छ । किसानले अलैंची तयार नगर्दै भाउ गर्न गाउँमा आइपुग्ने व्यवसायी यस वर्ष उत्तरी रामेछापमा देखिएका छैनन् ।भाउ अचाक्ली उकालो लागेका बेला बाम्ती, कुभुकास्थली र गुम्देलका बासिन्दाले धान खेत मासेर धमाधम अलैंची रोपे । तर तीन वर्षयता अलैंचीमा नौलो रोग देखियो । जरा कुहिने र रूख मर्ने रोगको कारण अझै पहिचान भएको छैन । एकातिर बगानमा रोग भित्रिएको छ भने अर्कोतिर भाउ लगातार झरेपछि किसानमा अलैंचीप्रतिको मोह भंग हुन थालेको छ । अलैंची मर्न थालेपछि एक दर्जनभन्दा बढी बगान घटेका छन् । गत वर्षदेखि बगानको स्याहार नगर्ने किसान थपिएका छन् । खेतमा उत्तिस रोपेर त्यसभित्र अलैंची रोपेका किसानको न अहिले खेत बचेको छ, न अलैंची । रोग लागे पनि बगैंचाको गोडमेल गर्नेले भने केही उत्पादन लिएकै छन् । बाम्तीका बस्नेतका अतिरिक्त कुभुका भीमबहादुर बस्नेत र प्रेम सुनुवार धेरै अलैंची उत्पादन गर्ने किसानमा दरिन्छन् । थोरै उत्पादन गर्नेले धेरै उत्पादन गर्नेलाई अलैंची बेच्छन् । छिमेकी ओखलढुंगा र सोलुको चौलाखर्कमा समेत उल्लेख्य अलैंची खेती हुने गरेको छ । त्यस क्षेत्रमा पनि रोगको प्रकोप उस्तै रहेको बस्नेतले जानकारी दिए । बगानमा रोग देखापरेपछि केही वर्षअघि अलैंची लगाउन हौसिएका किसानहरू निराश छन् । भाउ नआएपछि पाँच वर्षअघि अभियानका रूपमा अलैंची रोप्ने कामसमेत रोकिएको छ ।"
लमजुङमा बढ्दै छ खेती,"कालो सुन भनेर चिनिने नगदेबाली अलैंची उत्पादन लमजुङमा बर्सेनि बढ्दै छ । भाउ भने घट्दो छ । पुराना बिरुवालाई फालेर नयाँ बिरुवा रोपिएको बगानमा अलैंची उत्पादन बढेको किसानले बताएका छन् । पुराना बिरुवा प्रायः रोगाएर मरेका छन् । क्व्होलासोंथर गाउँपालिका८ घाम्राङका तेजबहादुर गुरुङले ३५ रोपनीमा यस वर्ष पाँच क्विन्टल अलैंची फलाए । गत वर्ष दुई क्विन्टल फलाएका थिए । घाम्राङकै ईश्वर गुरुङले यस वर्ष तीन क्विन्टल फलाएका छन् । २० रोपनीमा अलैंची खेती गरेका उनले गत वर्ष एक क्विन्टल फलाएका थिए ।अलैंची उत्पादन बढे पनि मूल्य घट्दो क्रममा रहेको उनले बताए । परार प्रतिकिलो ७ सय ५० देखि ८ सय रुपैयाँसम्म बिक्री भएको अलैंची पोहोर ६ सय रुपैयाँमा झर्यो । यो वर्षको भाउ ५ सय ५० रुपैयाँ प्रतिकिलो भएको छ । कोरोना महामारीका कारण व्यापारी आउँछन् या आउँदैनन् थाहा छैन । अहिले एक मन (१ सय ४० किलो) को २१ हजार रुपैयाँ भनेको छ, उनले भने, अलैंचीको मूल्य घट्दै गयो । उत्पादन बढे पनि किसानलाई खासै फाइदा भएन ।बेंसीसहर नगरपालिका११ खाँचेका सोमबहादुर तामाङले यस वर्ष अलैंची उत्पादन दोब्बर भएको बताए । पुरानो बोट २० रोपनीमा थियो । त्यो पोहोरपरारै बिग्रियो । ४० रोपनीमा नयाँ बिरुवा रोपेको पाँच वर्ष भयो, उनले भने, पोहोर दुई क्विन्टल फल्यो । अहिले चार क्विन्टल । दुई वर्षअघि ७ सय ५० रुपैयाँ प्रतिकिलोमा अलैंची बेचेका उनले गत वर्ष प्रतिकिलो ६ सय २० रुपैयाँमा बेचेका थिए । अलैंचीको मूल्य घट्दो छ । व्यापारीसँग कुरा भएको छैन, उनले भने, ५ सय ५० हुन्छ कि ५ सय हुन्छ । बढ्ने कुरा त छैन । घट्ने कुरा छ ।खाँचेमा ४० वर्षदेखि अलैंची खेती गरिएको छ । सुरुमा ३८ घरधुरीले अलैंची खेती थालेका थिए । खाँचेमा अहिले सहर झरेका समेत फर्किएपछि गाउँमा अलैंची खेती गर्ने घरधुरी संख्या बढेको छ । तामाङका अनुसार खाँचेमा गत वर्ष ४८ क्विन्टल अलैंची उत्पादन भएको थियो । यस वर्ष एक सय क्विन्टल पुग्ने स्थानीयको अनुमान छ । टिप्ने क्रम जारी छ ।किसान तल्लो क्षेत्र र मध्य क्षेत्र सकेर माथिल्लो क्षेत्रमा अलैंची टिप्न लागिपरेका छन् । अलैंची हेर्दा यो वर्ष राम्रै होला जस्तो छ । भाउ भने पोहोरको जति पनि पाउँदैन भन्ने सुनेको छु, मर्स्याङ्दी गाउँपालिका७ ताराचोकका किसान डम्मरसिंह अधिकारीले भने । यस वर्ष अलैंची उत्पादन बढ्ने प्रधानमन्त्री कृषि आधुनिकीकरण परियोजना (अलैंची जोन) जिल्ला सञ्चालक समितिका अध्यक्ष अजय तामाङको दाबी छ । अलैंची व्यवसायी महासंघ गण्डकी प्रदेश अध्यक्षसमेत रहेका उनले प्रदेशका ११ जिल्लामध्ये मनाङ र मुस्ताङमा बाहेक अलैंची खेती गरिएको बताए । लमजुङमा यस वर्ष २५ प्रतिशतले अलैंची उत्पादन बढ्ने देखिएको छ । भाउबारे भने अहिले नै भन्न सक्ने अवस्था छैन, उनले भने ।यस वर्ष मौसम राम्रो हुनुका साथै लकडाउनले धेरै युवा गाउँ फर्किएपछि अलैंचीले राम्रो गोडमेल पाएको उनले बताए । अलैंची सुहाउँदो मौसम र युवा गाउँ आएपछि अलैंचीले राम्रो स्याहार पायो, उनले भने, अहिले अलैंचीको उत्पादन बढ्ने देखिएको छ, उनले भने । उनका अनुसार गत वर्ष दुई हजार क्विन्टल अलैंची उत्पादन भएको थियो । किसानले १२ करोड रुपैयाँभन्दा बढी आम्दानी गरेका थिए ।"
खुम्बुका हिमालमा बढ्दै आरोही,"ओखलढुंगा (कास) कोरोना कहरका बीच पनि सोलुखुम्बुको खुम्बु क्षेत्रका साना हिमालहरूमा सफल आरोहण भएका छन् । धेरैजसो नेपाली युवाले शिखरमा पाइला राखे । बिहीबार मात्रै तीन नेपाली युवाले ६ हजार १ सय १९ मिटर अग्लो लोबुचे हिमालको आरोहण गरे । लोबुचे आरोहण गर्नेमा सोलु दूधकुण्ड नगरपालिका१० टाप्टिङकी लाक्पा शेर्पा, रिन्जी शेर्पा र थुलुङ दूधकोसी गाउँपालिका६ मुक्लीका विनोदमणि राई छन् । बहराइनका राजकुमारको टोलीले लोबुचे हिमाल चढेपछि यी तीन नेपाली युवाले वाङछु पिक प्रमोसनमार्फत लोबुचे आरोहण गरेका हुन् । कोभिड१९ का कारण बाह्य पर्यटनमा असर परेको र आन्तरिक पर्यटन प्रवर्द्धन गर्ने उद्देश्यले लोबुचे आरोहण गरेको विनोदमणि राईले बताए । कतारका राजपरिवारका सदस्य मोहम्मद बिन अब्दुल्ला अल थानीको टोली सोलुखुम्बुमै रहेको ६ हजार ८ सय १२ मिटर उचाइको आमादब्लम आरोहणका लागि खुम्बु पुगिसकेको छ । केही दिनभित्रै टोलीले आमादब्लम आरोहण गर्ने जनाइएको छ । हालै मात्र खुम्बुकै ७ हजार १ सय २९ मिटरको वरुणत्से हिमालमा सात नेपाली युवाले आरोहण गरेका छन् । खुम्बुमै रहेको मेरा पिकमा एक महिनाअघि नेपाल माउन्टेन एकेडेमीका दुई युवा प्रशिक्षकले स्की अभ्यास गरेका थिए । एकेडेमीले मेरा पिकमा स्की तालिम सञ्चालनको तयारी थालेको छ । १९ युवा मिलेर पर्यटन प्रवर्द्धनको सन्देश दिन मेरा पिक चढ्ने तयारी भइरहेको मेरो च्याप्टर पर्वतारोहण संघका सदस्य कामी शेर्पाले बताए ।"
रसफोर्ड अर्थात् बेलायती सरकारलाई चुनौती,"त्यस खेलपछि रसफोर्डले गरेको ट्वीट यस्तो थियो, तीन गोल, १६ मिनेट र दस लाख ३० हजार हस्ताक्षर, म त खुसी छुँ, यसका लागि मैले लामो समय पर्खेको छुँ, मसँगै सबैले यो अनुभव गरे हुन्छ । उनले त्यो काम गरेर देखाएका छन्, जुन धेरैका लागि असम्भव नै छ । ब्रेक्जिट र कोभिड१९ पछि बेलायत विभाजित जस्तै छ, ठीक यही बेला रसफोर्डले सबैले एक मुद्दामा एकजुट जस्तै गरेका छन् र त्यो हो, गरिब परिवारका लागि भोका बालबालिकालाई निःशुल्क खाजाको व्यवस्था । उनको पछाडि त पूरा इंग्लिस फुटबल छँदैछ । जस्तो म्यानचेस्टरको छिमेकी प्रतिस्पर्धी टिम लिड्स युनाइटेडले रसफोर्डको अभियानमा हजारौं पाउन्ड सहयोग गरेको छ भने भनेको छ, भोका बालबालिकाका लागि हामी एकजुट छौं ।अझ उत्तरी इंग्ल्यान्डकै अर्को क्लब, जसलाई म्यानचेस्टरको सबैभन्दा ठूलो शत्रु भन्न मिल्छ, त्यही लिभरपुलले समेत रसफोर्डको कामलाई खुलेर प्रशंसा गरिरहेको छ । योर्गन क्लोप भनिहाले, उनी म्यानचेस्टरका लागि खेल्छन्, त्यसैले उनको समर्थन गर्न गाह्रो छ । तर जति बेला समग्र फुटबल र मानवीयतामाथि प्रश्न उठ्छ, हामी एक छौं । अन्य फुटबल क्लबमाथि होइन, इंग्लिस रग्बीले समेत रसफोर्डको अभियानमा एकबद्धता देखाइसकेका छन् ।रसफोर्डको अभियानको नाम रहेको छ, एन्ड चाइल्ड फुटबल पोभर्टी क्याम्पेन । गत साता मात्र बेलायतको कन्जरभेटिभ पार्टीले सन् २०२१ को इस्टरसम्म स्कुले विद्यार्थीलाई निःशुल्क खाजा दिने विपक्षी लेबर पार्टीको प्रस्तावलाई अस्वीकार गरेको छ । तर मैदान र सर्वसाधारण भने रसफोर्डका अभियानमा जुटिरहेका छन् । बढी भन्दा बढी व्यावसायिक संस्था, स्थानीय सरकारी निकायले खाजाको व्यवस्था गर्न मद्दत गरिरहेका छन् र यसमा कन्जरभेटिभ पार्टीकै स्थानीय अधिकारी पनि पर्छन् ।त्यसो त रसफोर्डले आलोचक नकमाएको पनि कहाँ हो र ? जस्तो कन्जरभेटिभ पार्टीका सांसद मार्क जेनिकसनले आरोप लगाएका छन्, रसफोर्डले यो सबै काम राजनीतिक फाइदाका लागि गरिरहेका छन्, कोही कसैलाई सहयोग गर्न होइन । त्यसै अर्का सांसद जेमी कार्टिलिगले भनेका छन्, स्कुलको जिम्मेवारी नै होइन, स्कुल अवधि नरहेको बेला पनि आफ्नो विद्यार्थीलाई खाजा खुवाउने । स्थानीय कति रिसाएका छन् भने यी सांसदलाई उनको चुनाव क्षेत्रमा पब र रेस्टुरेन्ट जान समेत प्रतिबन्ध लगाइएको छ । तर समग्रमा रसफोर्डका लागि यो वर्ष राम्रो निस्केको छ, उनी अधिकांश समय प्रमुख समाचारको पात्र बन्ने गरेका छन् । अनि पत्रपत्रिकामा लगातार छाउने गरेका छन् । खानका लागि संघर्ष गरिरहेका गरिबलाई सहयोग गरेकोमा बेलायती महारानीले आफ्नो जन्मदिनमा उनलाई सम्मान गर्नेको सूचीमा पनि राखिन् । रसफोर्ड इंग्ल्यान्डका प्रतिभाशाली फुटबल खेलाडी हुन्, यसमा शंका छैन । सन् २०१६ मै उनले म्यानचेस्टरका लागि डेब्यु गरे र रातारात नायक भए ।तर अहिले उनको स्वर पनि चर्को सुनिन थालेको छ । ट्वीटरमा उनका ४० लाख फलोअर छन्, इन्स्ट्राग्राममा ९० लाख, अनि फेसबुकमा ६५ लाख । अनि उनलाई सहयोग गर्न तत्पर छन्, बेलायतका क्याफे, पब र रेस्टुरेन्टहरू । जुनमा उनले गर्मीको छुट्टीका बेला गरिब परिवारका बच्चाले निःशुल्क खाजा पाउने पर्छ भनेर अभियान चलाए, यसकै दबाबमा सरकारले आफ्नो निर्णयमा यूटर्न लियो, दस लाख बाल बालिकालाई फाइदा पुग्यो ।म्यानचेस्टरमा हुर्के बढेका रसफोर्ड एकल महिलाका त्यस्ता छोरा हुन्, जसले कोरोना भाइरस संक्रमणको माहामारीका बेला खानाको व्यवस्थाका लागि लाखौं पाउन्ड चन्दा उठाए । उनकी आमाका पाँच सन्तानमध्ये उनी कान्छा हुन् । सबैभन्दा ठूलो उनी सानो छँदै यस्तै निःशुल्क वितरण गरिएका खाजा खाएर नै हुर्केका थिए । खाजाकै लागि उनी छिमेकी र आफ्ना प्रशिक्षकको सहयोगमै निर्भर रहेका थिए । ती निःशुल्क खाजा हुने थिएन् त अहिलेको रसफोर्ड हुने थिएनन् ।उनले बेलायती सांसदहरूलाई भनेका पनि छन्, यो सरकारी व्यवस्था म जस्ता गरिब परिवारका सदस्य सफल होस भनेर बनेकै होइन, चाहे यसका लागि हाम्रो आमा जस्तोले किन निकै दुःख र संघर्ष गरेर काम गर्न नरोस । रसफोर्डले साँच्चै आफूलाई नेता नै सावित गरेका छन्, त्यस्ता खेलाडी जसले सामाजिक समस्याबारे आवाज उठाउने गर्छ । अब त उनी आफै लखपति भइसके, आफ्नै कमाइले । अनि यही सफल छवि उनी प्रयोग गर्न चाहन्छन्, अहिलेको समस्याग्रस्त महामारीको बेला ।उनी सानैदेखि म्यानचेस्टरका समर्थक थिए, म्यानचेस्टरका लागि डेब्यु गरेयता उनी मैदानको गलत बाटोतर्फ बहकिएकै छैनन् । डेब्युमै गोल मात्र गरेनन्, इंग्लिस प्रिमियर लिगकै डेब्युमा गोल गरे, पहिलो म्यानचेस्टर डर्बीमा पनि गोल गरे, अनि आफ्नो पहिलो च्याम्पियन्स लिग खेलमा पनि गोल गरे । इंग्लिस फुटबल जस्तो उग्र प्रतिस्पर्धाको क्षेत्रमा उनी जस्तो गरिब परिवारको केटो सफल हुनु पक्कै पनि कम ठूलो उपलब्धि होइन, त्यसमाथि म्यानचेस्टर आफैंमै विश्वको सबैभन्दा लोकप्रिय र सफल क्लब हो ।बेलायती प्रधानमन्त्री बोरिस जोन्सनले समेत भन्न बाध्य भएका छन्, यो जाडोको समय, क्रिसमसका बेला हामी कोही पनि चाहँदैनौं, हाम्रा बालबालिका भोकै होस्, गरिबीका कारण । तर पनि सरकारले भने त्यस अनुकार काम गरिरहेको छैन । त्यसैले पनि रसफोर्डले आफ्नो आवाजलाई अझ चर्को पारेका छन् । उनले अहिले नै इंग्ल्यान्डका लागि युरो र विश्वकप खेलिसकेका छन्, म्यानचेस्टरका लागि ७४ गोल पनि गरिसके । तय छ, मैदानभित्र मात्र होइन, बाहिर पनि सफल हुनेछन्, अनि यस्तो किन भन्दा उनको नियत ठीक छ ।"
राजस्थानको आशा कायमै,"अबुधाबी (एजेन्सी) राजस्थान रोयल्सले किंग्स इलेभेन पञ्जाबको लगातार पाँच खेलको विजय यात्रालाई पूर्णविराम लगाउँदै इन्डियन प्रिमियर लिग (आईपीएल) क्रिकेटको प्लेअफमा पुग्ने झिनो आशालाई कायमै राखेको छ । राजस्थानले शुक्रबार पञ्जाबमाथि ७ विकेटको जित हात पार्यो ।१३ खेलमा १२ अंक पुर्याउँदै राजस्थान पाँचौं स्थानमा उक्लेको छ । पञ्जाबको १२ अंक छ र टोली राम्रो रनरेटका कारण चौथो स्थानमा छ । दुबै टोलीले ११ खेल खेल्न बाँकी रहेको अवस्थामा प्लेअफमा पुग्ने सम्भावना यथावत् नै छ । शीर्ष चार स्थानमा रहने टोली प्लेअफमा पुग्ने प्रावधान छ ।बेन स्टोक्सले २६ बलमा ५०, रोबिन उथ्प्पाले २३ बलमा ३० र सञ्जु सामसनले २५ बलमा ४८ रन बनाएपछि राजस्थानले १ सय ८६ रनको लक्ष्य १७३ ओभरमै पूरा गर्यो । कप्तान स्टिभ स्मिथ २० बलमा ३१ र जोस बटलर ११ बलमा २२ रन बनाई अविजित रहे । यसअघि क्रिस गेलको ९९ रनमा टस हारेर ब्याटिङमा आएको पञ्जाबले ४ विकेट गुमाई १ सय ८५ रन बनाएको थियो । गेलले ६३ बल खेली ६ चौका र ८ छक्का प्रहार गरे । कप्तान केएल राहुलले ४१ बलमा ४६, निकोलास पुरनले १० बलमा ३ छक्कासहित २२ रन बनाएका थिए । राजस्थानका जोफ्रा आर्चरले ४ ओभरमा २६ रन खर्चेर २ विकेट लिए ।"
रेस्टुरेन्ट र बाख्रा फार्ममा व्यस्त फुटबलर,भीमदत्त नगरपालिका१८ गोबरियामा सञ्चालनमा रहेको आफ्नै बाख्रा फार्ममा काम गरिरहेका फुटबलर वीरेन्द्र चन्द ।

शीर्षक,विवरण
सरकार ! पेटभरी खान मन छ,"बास न गाँस हुने पिरछिन्नमस्ता५ लोखरमकै चमार टोलमा लकडाउनका बेला दोहोरो पीडा छ । स्थानीय जमिन्दार मोहन दासकै जग्गामा घर बनाएका उनीहरूले चार पुस्ता अगाडि नै जमिन्दारको घरमा नोकर बसी पैसा तिरेका थिए । लकडाउनभन्दा केहीअघि तिनै जमिन्दार मोहन दासकी बुहारीले मुद्दा हालेपछि स्थानीय चमारहरू उठिबास हुने चिन्तामा छन् । एकातर्फ लकडाउनले भोको पेट छ, अर्कातिर घरको छत पनि गुम्ने अवस्था आएको छ, ७० वर्षीय खुसीलाल रामले भने, चार पुस्ताअघि नै हाम्रा पुर्खाले पैसा तिरे, त्यति बेला हामीलाई पास गरिदिएनन्, अहिले जमिन्दारकी बुहारीले अदालतमा मुद्दा हालेर हाम्रो उठिबास गराउँदै छिन् । ९ कट्ठा जग्गामा त्यहाँ चमार जातिको बस्ती छ । सिनो बहिष्कार आन्दोलनपछि फेरिएको चमार जातिको जीवनशैलीका कारण अहिले उनीहरू वैदेशिक रोजगारीसँगै मजदुरी गरेर जीविकोपार्जन गर्दै आएका छन् । हाम्रो त उद्धार गर्नुपर्ने बेला आएको छ, वृद्ध खुसीलालले भने, लकडाउनका बीच पेट पाल्नै गाह्रो भयो । लकडाउन सुरु भएपछि ऋणको भार हामीमाथि थपिँदै गएको छ, स्थानीय जोगिन्दर रामले भने । बस्तीमा २ हजारदेखि १० हजारसम्म ऋण थपिएका परिवार धेरै भएको उनले बताए । पानी खाएर ज्यान जोगाइरहेको छु, उनले थपे, मलाई पेटभरी खान मन छ ।कहाँ जान्छ राहत ?सरकारले सार्वजनिक गरेको तथ्यांकअनुसार कोरोना नियन्त्रण र राहतका लागि केन्द्र सरकारको झन्डै १० अर्ब रुपैयाँ खर्च भइसकेको छ । प्रदेश २ ले पनि दुई चरणमा राहत वितरण सकिसकेको भूमि व्यवस्था, कृषि तथा सहकारी मन्त्री शैलेन्द्रप्रसाद साहले जानकारी दिए । उनका अनुसार प्रदेश सरकारले विपन्न र गरिबलाई पहिलो चरणमा राहत वितरण गर्ने भनेर प्रत्येक गाउँपालिकालाई १० लाख, नगरपालिकालाई १५ लाख, उपमहानगरपालिकालाई २० लाख र महानगरपालिकालाई २५ लाख रुपैयाँ वितरण गरिसकेको छ । त्यसपछि फेरि दोस्रो चरणमा प्रत्येक वडाका ६० जना अति विपन्न परिवारलाई २५ किलो चामल, दुई किलो दाल, एक लिटर तेल, आधा किलो सोयाबिन दिनुपर्ने भन्दै प्रत्येक जिल्लालाई २ करोडका दरले रकम विनियोजन गरी राहत वितरण भइसकेको मन्त्री साहले बताए । तर सप्तरीका अति विपन्न परिवार पहिलो चरणकै राहत नपाउँदा भोकभोकै छटपटाइरहेका छन् । राष्ट्रपति विद्यादेवी भण्डारी र प्रधानमन्त्री केपी शर्मा ओलीले संसद्बाटै अब देशमा कोही भोकै पर्दैन, भोकले कोही मर्दैन भनेर घोषणा गरेको जानकारी यी बस्तीका नागरिकलाई पनि छ ।"
स्वास्थ्यका ६ उच्च अधिकारीको सरुवा,"काठमाडौं (कास) कोरोनाको उपचार सामग्री खरिदमा विवादमा पर्दै आएको स्वास्थ्य मन्त्रालयले लकडाउनकै क्रममा स्वास्थ्य सेवा विभागका महानिर्देशक डा महेन्द्र श्रेष्ठसहित ६ उच्च अधिकारीको सरुवा गरेको छ । स्वास्थ्यमन्त्री भानुभक्त ढकालको निर्णयबाट महानिर्देशक श्रेष्ठलाई उच्चस्तरीय समन्वय समितिमा काजमा पठाइएको छ । १२ औं तहका डा दीपेन्द्ररमण सिंहलाई विभागको महानिर्देशक दिइएको छ र आपूर्ति व्यवस्थापन महाशाखाका निर्देशक डा भोगेन्द्र डोटेललाई मन्त्रालयमा तानिएको छ । राष्ट्रिय एड्स तथा यौन रोग नियन्त्रण केन्द्रका प्रमुख डा रमेश खरेललाई आपूर्ति व्यवस्थापन महाशाखा, परोपकार प्रसूति गृह थापाथलीका निर्देशक डा जागेश्वर गौतमलाई मन्त्रालयमा र डा संगीता कौशललाई प्रसूति गृहको निर्देशकमा ल्याइएको छ ।"
नेपाली कामदार आजदेखि आउँदै,"कोषले एक लाखलाई थेग्दैन गत असार मसान्तसम्मको तथ्यांकअनुसार, वैदेशिक रोजगार कल्याणकारी कोषमा करिब ५ अर्ब ६० करोड रुपैयाँ बचत छ । यो एक वर्षमा कम्तीमा ४० करोड रुपैयाँ थप बचत भएको अनुमान गर्ने हो भने ६ अर्ब रुपैयाँ कोषमा मौज्दात छ । वैदेशिक रोजगार ऐनमा महामारी वा यस्तै अवस्थामा कामदार तत्काल नेपालमा फिर्ता गर्नुपर्ने बाध्यात्मक व्यवस्था भएमा कोषको रकम प्रयोग हुने भनिएको छ । कोरोना संक्रमणका कारण रोजगारी गुमाएका कामदारलाई सरकारले उल्टै खर्चको भार थप्न खोजेको देखिन्छ । यातायात खर्चमा समेत सरकारले कामदारले नै बेहोर्नुपर्ने भनी निर्देशिका (आदेश) तयार पारेको छ । यो आदेशसमेत खारेज हुनुपर्ने भनी सर्वोच्चमा परेको निवेदनमा मागदाबी छ । वैदेशिक रोजगार बोर्डले हरेक आर्थिक वर्षमा मृतक कामदारको परिवारलाई आर्थिक राहत, स्वास्थ्य उपचार, गन्तव्य मुलुकमा पीडितलाई खाद्यान्य सहयोग, कानुनी सहायता, जनचेतनालगायतमा झन्डै एक अर्ब रुपैयाँ खर्च गर्ने गरेको छ । कल्याणकारी कामका लागि जम्मा भएको कोषको रकम उद्धारमा प्रयोग गर्दा कोष रित्तिने कार्यकारी निर्देशक राजन श्रेष्ठले बताए । बोर्डले श्रम स्वीकृति लिएर गएका कामदारको कल्याणकारीका लागि मात्रै हेर्ने बाध्यकारी कानुन छ । हामीले एक लाख मात्रै कामदार ल्याउँदा पनि कोष रित्तिन्छ, उनले भने, श्रम स्वीकृति लिएर गएका झन्डै १५ लाख नेपाली विदेशमै छन् । उनीहरू सबै अहिले आउने स्थिति पनि छैन । कामदार र तिनका परिवारको कल्याणकारी कार्यका लागि कोषलाई रित्याउनु हुँदैन ।"
एयरपोर्टबाट सीधै होल्डिङ सेन्टर,"(काठमाडौं)  सरकारले विदेशबाट ल्याइने नेपालीलाई व्यवस्थापन गर्न उपत्यकाभित्र ९ स्थानमा होल्डिङ सेन्टर र ४ स्थानमा कोरोना डेडिकेटेड क्वारेन्टाइन तयार पारेको छ । काठमाडौं, भक्तपुर र ललितपुरका ९ वटा पार्टी प्यालेसलाई होल्डिङ सेन्टर बनाइएको छ भने १ हजार ७ सय मानिस बस्न मिल्ने गरी ४ वटा सार्वजनिक तथा निजी संरचनालाई कोरोना डेडिकेटेड क्वारेन्टाइन बनाइएको छ ।होल्डिङ सेन्टरका लागि काठमाडौंमा ४, ललितपुरमा ३ र भक्तपुरमा २ वटा पार्टी प्यालेस भाडामा लिइएको छ । विदेशबाट ल्याइएकालाई विमानस्थलस्थित अध्यागमन र त्यहींको हेल्थ डेस्कबाट सामान्य स्वास्थ्य परीक्षण गरेर होल्डिङ सेन्टरमा लगिनेछ । होल्डिङ सेन्टर र क्वारेन्टाइनको सुरक्षा जिम्मा नेपाली सेनालाई दिइएको छ । होल्डिङ सेन्टरबाट मानिसलाई स्थायी ठेगाना भएका स्थानीय तहसम्म पुर्याउन सवारी व्यवस्थापनको जिम्मा पनि सेनालाई नै दिइएको छ । सरकारले शुक्रबारदेखि विदेशबाट चार्टर्ड उडान गरेर नेपालीलाई स्वदेश ल्याउन सुरु गर्दैछ । दैनिक २ हजार ५ सयका दरले २५ हजार यात्रु विदेशबाट भित्र्याउने गरी आवश्यक व्यवस्थापन भइरहेको क्राइसिस म्यानेजमेन्ट सेन्टर (सीसीएमसी) उच्च स्रोतले बतायो । विदेशबाट ल्याइएका मानिसलाई स्थायी ठेगानाअनुसार प्रदेशगत रूपमा विभाजन गरी विमानस्थलबाट सीधै होल्डिङ सेन्टरमा राख्ने र त्यहींबाट सेनाले व्यवस्था गरेका सवारीसाधनमार्फत सम्बन्धित जिल्ला हुँदै स्थानीय तहका क्वारेन्टाइनमा पठाइनेछ ।भक्तपुर प्रशासनले प्रदेश १ र २, काठमाडौं प्रशासनले वाग्मती, गण्डकी र प्रदेश ५ तथा ललितपुर प्रशासनले कर्णाली र सुदूरपश्चिम प्रदेशका मानिसलाई होल्डिङ सेन्टरमा पुर्याउन र त्यहाँबाट सम्बन्धित स्थानीय तहसम्म पठाउने व्यवस्था मिलाउनेछन् ।काठमाडौंका प्रमुख जिल्ला अधिकारी जनकराज दाहालले सरकारले विदेशबाट आउने मानिसले शुल्क तिरेर होटलमा बस्न चाहेमा त्यसको पनि व्यवस्थापन गरिने र छिट्टै होटलको टुंगो लगाइने बताए । जेठ १२ र १७ मा बसेको मन्त्रिपरिषद् बैठकले भारतसहित विदेशबाट ल्याइने मानिसको व्यवस्थापनसम्बन्धी आदेश२०७७ पारित गर्दै सोहीअनुसार क्वारेन्टाइनसहितको पूर्वाधार व्यवस्थापन गर्न सम्बन्धित मन्त्रालय तथा जिल्ला प्रशासन कार्यालयहरूलाई जानकारी दिएको थियो । जसअनुसार क्वारेन्टाइन र होल्डिङ सेन्टर सहरी विकास मन्त्रालयको संयोजनमा तयार पारिएको हो ।"
लकडाउन खुकुलो बनाउने तीन ढाँचा,"(काठमाडौं)  मुलुकको अर्थतन्त्र र जनजीवन समस्याग्रस्त बन्दै गएपछि सरकारले लकडाउन खुकुलो बनाउन सरकारले तीन फरक ढाँचामा छलफल थालेको छ । कोभिड१९ संकट व्यवस्थापन केन्द्र (सीसीएमसी) ले तीनवटा ढाँचा तयार गरेको हो । कुन ढाँचा ठीक हुन्छ भन्ने विषयमा आन्तरिक छलफल भइरहेको छ, सीसीएमसीका संयोजक तथा प्रधानमन्त्री तथा मन्त्रिपरिषद् कार्यालयका सचिव महेन्द्रप्रसाद गुरागाईंले भने । सीसीएमसी स्रोतका अनुसार पहिलो ढाँचामा जनजीवनलाई सहज बनाउन ६ चरणको प्रक्रियामा लकडाउनलाई खुकुलो पार्दै लैजाने भन्ने छ । यसमा अत्यावश्यक क्षेत्रलाई सबैभन्दा पहिला र त्यसपछि अन्य क्षेत्रलाई हरेक दुई सातामा परिवर्तन गर्दै जाने भन्ने छ । यो जर्जियाले अपनाएको जस्तो ढाँचा हो । दोस्रो ढाँचा कोभिड१९ संक्रमण भएको क्षेत्र तीन समूह (रातो, पहेंलो र एम्बर) मा वर्गीकरण गर्ने हो । यसमा अति प्रभावित क्षेत्रलाई रातो, त्यसपछि प्रभावित क्षेत्रलाई पहेंलो र कम प्रभावित क्षेत्रलाई एम्बर रङमा राख्ने भन्ने योजना छ । बढी प्रभावित क्षेत्रमा पूर्ण रूपले लकडाउन गरिन्छ । प्रभावित क्षेत्रमा केही खुला र एम्बर क्षेत्रमा सामान्य हुनेछ । सबै क्षेत्रमा कोभिड१९ को संक्रमण र त्यसको त्रास भएकाले ग्रीन जोन राखिएको छैन । सीसीएमसीमा छलफलमा रहेको तेस्रो ढाँचाचाहिँ जनताको आवश्यकताअनुसार लकडाउन खुकुलो बनाउँदै जाने भन्ने छ । यी तीन फरक मोडालिटीमाथि छलफल गरेर त्यसलाई स्वास्थ्य मन्त्रालयमा टिप्पणीका लागि पठाइएको छ । यी मोडालिटीमाथि स्वास्थ्यले धारणा राखेपछि फेरि सीसीएमसीमा छलफल हुन्छ, स्रोतले भन्यो । प्रधानमन्त्री केपी शर्मा ओलीले बुधबार बालुवाटारमा राखेको विभिन्न क्षेत्रका विज्ञहरूको परामर्श बैठकमा पनि लकडाउनलाई खुकुलो बनाउँदै जानुपर्ने र परीक्षणको दरलाई बढाउनुपर्ने सुझाव आएको थियो । यसअघि सीसीएमसीमार्फत कोभिड१९ रोकथाम र नियन्त्रणमा शान्ति सुरक्षातर्फको क्षेत्रमा नेतृत्व लिएको नेपाली सेनाले सबैभन्दा पहिले मंगलबार लकडाउन टु लुजडाउन को मोडालिटीको प्रारम्भिक प्रस्ताव बनाएको थियो । सैनिक मुख्यालयले प्रधानसेनापति पूर्णचन्द्र थापाको उपस्थितिमा मंगलबार आठवटै पृतनाका प्रमुखहरूसहित उच्च सैनिक अधिकृतहरूसँग उक्त मोडालिटीबारे छलफल गरेको थियो । जंगी अड्डाले आफ्नो मोडालिटीको प्रस्तावलाई सीसीएमसीमा पठाएको थियो ।सीसीएमसीले तीन ढाँचामाथि छलफल सकेपछि उपप्रधान तथा रक्षामन्त्री ईश्वर पोखरेलको नेतृत्वमा रहेको कोभिड१९ रोग रोकथाम तथा नियन्त्रण उच्चस्तरीय समन्वय समितिमा सिफारिस गर्नेछ । समन्वय समितिले ढाँचामाथि थप छलफल र परिमार्जन गरेपछि मन्त्रिपरिषद्मा पठाउँछ र मन्त्रिपरिषद्बाट निर्णय हुन्छ । अहिले जेठ ३२ गतेसम्म लकडाउनको निर्णय भइसकेको छ । लकडाउनलाई त्यसपछि वा त्योअघि नै खुकुलो बनाउने भन्ने विषयमा सरकारले निर्णय गर्न सक्छ, सीसीएमसीका एक अधिकारीले भने । मन्त्रिपरिषद्मा लकडाउनबारे निर्णय भएनलकडाउनको ढाँचा बदल्न तीव्र दबाब परे पनि मन्त्रिपरिषद्ले बिहीबार त्यस विषयमा ठोस निर्णय गरेन । मन्त्रिपरिषद्ले कोभिड१९ रोकथाम तथा नियन्त्रणसम्बन्धी उच्चस्तरीय समन्वय समितिलाई नै ढाँचा तयार गरी ल्याउन जिम्मेवारी दिएको छ ।कोभिड१९ को संक्रमण लामै समयसम्म जाने भएकाले २३ महिनासम्मका लागि हुने गरी ढाँचा बनाउनुपर्ने आवश्यकता महसुस भएको एक मन्त्रीले जानकारी दिए । लकडाउनको दुई महिना पूरा भइसक्दा पनि सरकारले जनजीवन सहज हुने गरी विकल्प तयार नगरेको भन्दै आलोचना भइरहेको छ । केही दिनयता लकडाउनकै बीचमा पसल, व्यवसाय खुल्न थालिसकेका छन् । यस्तो अवस्थामा बिहीबारको मन्त्रिपरिषद्ले कुनै ठोस निर्णय गर्ने अपेक्षा थियो । तर लकडाउन खोल्ने विकल्पबारे केन्द्रित भएर बैठकमा ठोस कुरा नभएको एक मन्त्रीले बताए । मन्त्रालयहरूका नियमित एजेन्डाका साथै विशेष गरेर बाहिरबाट आउँछु भन्नेहरूलाई कसरी ल्याउने र कहाँ व्यवस्थापन गर्ने भन्ने कुराकानी भयो, ती मन्त्रीले भने । कतिपय प्रमुख जिल्ला अधिकारीले कडाउन खुकुलो बनाउनुपर्ने निष्कर्ष निकालेर माथिल्लो निकायलाई सुझाव दिइसकेका छन् । बिहीबार काठमाडौं उपत्यकाका प्रमुख जिल्ला अधिकारीहरूको बैठकले पनि केही खुकुलो बनाउनुपर्ने सुझाव दिएको थियो ।"
मृत्युको तीन दिनपछि कोरोना पुष्टि,"पाल्पा (कास) तानसेनको मिसन अस्पतालको आइसोलेसनमा गत मंगलबार मृत्यु भएका ४५ वर्षीय पुरुषमा कोभिड१९ पुष्टि भएको छ । मुम्बईबाट फर्किएका उनलाई पूर्वखोला गाउँपालिका१, जल्पाको शम्भु मावि क्वारेन्टाइनमा राखिएको थियो । सास फेर्न गाह्रो हुने, सुक्खा खोकी लाग्ने, खकारमा रगत आउने र पेट फुल्ने भएपछि उनलाई उपचारार्थ सोमबार मिसन अस्पताल ल्याइएको थियो । आइतबार राति ११ बजेतिर सुनौली नाकाबाट यहाँ ल्याउँदा नै बिरामी हुनुहुन्थ्यो, जल्पाका वडाध्यक्ष नीरबहादुर सारुले भने, निकै गाह्रो भएपछि बसमा अस्पताल पठाएका थियौं । पूर्वखोलाको सिलुवाका उनको स्वाब परीक्षणका लागि भैरहवा पठाइएको थियो । स्वास्थ्य तथा जनसंख्या मन्त्रालयले बिहीबार उनमा संक्रमण रहेको पुष्टि गरेको हो । रिपोर्ट नआएकाले उनको शव तीन दिनदेखि अस्पतालमै थियो । पूर्वखोला गाउँपालिकाका स्वास्थ्य शाखा प्रमुख मोहन ढकालका अनुसार ती संक्रमितसँगै ३९ जना बसमा आएका थिए । उनकी श्रीमती अर्धचेत अवस्थामा छिन् । मृतककी श्रीमती, एक छोरा र दुई छोरी छन् । रिपोर्ट ढिला आउँदा आफूहरूलाई थप पीडा भएको परिवारले बताएका छन् । पाल्पाका एसपी दीपेन्द्र जीसीका अनुसार शव तानसेन८ मा खोला छेउमा व्यवस्थापन गर्ने निर्णय भएको छ । योसँगै प्रदेश ५ मा कोरोना संक्रमणबाट मृतकको संख्या चार पुगेको छ । यसअघि बाँकेको नरैनापुरका एक युवक, गुल्मीका शिक्षक र अर्घाखाँचीका एक जनाको मृत्यु भइसकेको छ । गुल्मीका शिक्षकबाहेक सबैको मृत्युपछि संक्रमण पुष्टि भएको हो । प्रदेशसभाका ५ मर्यादापालक संक्रमितजनकपुर प्रदेशसभा सचिवालयमा कार्यरत ५ जनामा कोरोना भाइरस संक्रमणको पुष्टि भएपछि बिहीबार आह्वान गरिएको संसद् बैठक स्थगित गरिएको छ । प्रदेशसभाको चौथो अधिवेशन बुधबार सुरु भएको थियो । संक्रमण देखिएका पाँचै जना प्रदेशसभामा कार्यरत्त मर्यादापालक रहेको प्रदेशसभा सचिवालयका निमित्त सचिव रञ्जित यादवले जानकारी दिए । उनीहरू सबै पुरुष हुन् । उनीहरूलाई आइसोलेसनमा उपचारका लागि लगिएको र प्रदेशसभालाई सेनिटाइज गर्ने काम भइरहेको यादवले बताए । उनीहरूको स्वाब परीक्षण काठमाडौंको टेकुस्थित राष्ट्रिय जनस्वास्थ्य प्रयोगशाला गरिएको थियो ।"
कर्णालीका आधा संक्रमित एउटै क्वारेन्टाइनका,"(दैलेख)  कर्णाली प्रदेशमा बिहीबारसम्म ३ सय ८९ जनामा कोरोना संक्रमण पुष्टि भएको छ । तीमध्ये आधा संक्रमित (१९४ जना) दैलेखको नारायण नगरपालिकाका छन् । उनीहरू सबैलाई सदरमुकामस्थित नारायण क्याम्पसको क्वारेन्टाइनमा राखिएको छ । जिल्लाका अन्य स्थानीय तहमा २४ जना संक्रमित छन् ।नारायण क्याम्पसको क्वारेन्टाइन भारतबाट आएकालाई राख्ने होल्डिङ एरिया का रूपमा प्रयोग गरिँदा यहाँ बसेका धेरैमा संक्रमण देखिएको हो । भारतबाट आएका दैलेखवासीलाई सुरुमा उक्त क्याम्पसमा ल्याएर राखिने र पछि सम्बन्धित स्थानीय तहले लैजाने गरेका थिए । दैलेखका प्रमुख जिल्ला अधिकारी युवराज कट्टेल भने क्वारेन्टाइनको फितलो व्यवस्थापनलाई नै प्रमुख कारक मान्छन् । स्वास्थ्य जाँचबिनै कोचाकोच गरेर राख्दा संक्रमण फैलिएको हुन सक्छ, प्रजिअ कट्टेलले भने, पछिल्लो समय भारतबाट ठूलो संख्यामा मान्छेहरू आएका र उनीहरूलाई सावधानीपूर्वक व्यवस्थापन गर्न नसक्दा संक्रमण फैलिएको हुन सक्छ ।दैलेख प्रशासनमा जेठ महिनामा मात्र भारतबाट जिल्ला भित्रिनेको संख्या करिब १० हजार ७ सय छ । उनीहरूमध्ये अधिकांश नारायण क्याम्पसको क्वारेन्टाइनमा बसेरै आफ्नो स्थानीय तह वा नारायणकै विभिन्न वडामा पुगेका छन् । त्यसमाथि क्वारेन्टाइनको भद्रगोल अवस्थाले पनि संक्रमण फैलाउन सहयोग गरेको छ । जिल्लाभर कुल ७ हजार ५ सय ५२ वटा क्वारेन्टाइन बेड भए पनि त्यहाँ ९ हजार २ सय ८ जना बसिरहेका छन् । क्वारेन्टाइन धर्मशालाजस्ता भए, भद्रगोल अवस्था छ, कट्टेलले भने, एउटै कोठामा कोचिएर बस्नुपर्दा संक्रमणको दर झन् बढेको हो । आरडीटी र पीसीआर परीक्षण नगरीकनै क्वारेन्टाइनमा राख्दा संक्रमण थप विस्तार भएको उनको ठहर छ ।भारतबाट फर्किनेहरू समूहमा आउँदासमेत संक्रमण बढेको देखिएको छ । नारायण नगरपालिका४ सोतका २४ जना र वडा५ छातीकोटका १७ जनामा संक्रमण देखिएको छ । उनीहरू सबै समूहमा आएका थिए । प्रदेश स्वास्थ्य सेवा निर्देशनालयकी निर्देशक रीता भण्डारी विशेषगरी भारतको वनबासा भएर आएका व्यक्तिमा संक्रमण देखिएको बताउँछिन् । उनीहरू समूहमै हिँडडुल गर्ने, बस्ने र खाने गर्दा रहेछन्, उनले भनिन्, यसले एउटाको संक्रमण अर्कोमा सहजै फैलिएको हुन सक्छ ।स्वास्थ्य कार्यालयका अनुसार बिहीबारसम्म जिल्लामा आइसोलेसन बेडको संख्या ४० मात्र छ । प्रदेशको सामाजिक विकास मन्त्रालयले नारायण क्याम्पस, लाकान्द्रा प्राथमिक स्वास्थ्य केन्द्र, राकमकर्णाली स्वास्थ्य चौकी र दुल्लु अस्पतालमा ५० वटाका दरले दुई सय आइसोलेसन बेड बनाउने निर्णय गरे पनि संक्रमितहरू क्वारेन्टाइनमै बसिरहेका छन् । स्वास्थ्य निर्देशक भण्डारी संक्रमितमध्ये ८० प्रतिशतमा कुनै पनि लक्षण नदेखिएकाले आत्तिनुपर्ने अवस्था नरहेको बताउँछिन् । यस्ता संक्रमितलाई अरू मान्छेबाट अलग्याएर सामान्य आइसोलेसनमै राख्ने काम भइरहेको छ, उनले भनिन्, उपचार गर्नुपर्ने नभएकाले अस्पताल पुर्याउनुपर्ने अवस्था पनि छैन ।संक्रमण बढ्दै गएपछि प्रदेश सरकारले आइतबार संक्रमितको व्यवस्थापन र उपचार तीन चरणमा गर्ने निर्णय गरेको छ । लक्षण नदेखिएको संक्रमितलाई जिल्ला तहमा तोकिएको आइसोलेसनमा राख्ने, लक्षण देखिएका र सम्भावित जोखिम भएकालाई जिल्ला अस्पतालको आइसोलेसनमा राख्ने र जटिल अवस्थाका संक्रमितलाई तोकिएको विशिष्टीकृत अस्पतालमा व्यवस्थापन गर्ने निर्णय भएको हो । प्रदेश सरकारले सुर्खेतस्थित प्रदेश अस्पताल, जुम्लास्थित कर्णाली स्वास्थ्य विज्ञान प्रतिष्ठान (शिक्षण अस्पताल) र रुकुम पश्चिमको चौरजहारीस्थित सामुदायिक अस्पतालमा कोरोना विशेष अस्पतालका रूपमा पूर्वाधार विकास गरेको छ ।"
तरकारी पुरिएको घटनाले उठाएका प्रश्न,"हाम्रा जनप्रतिनिधि र सरकारी संयन्त्र कतिसम्म अवैज्ञानिक र निर्मम काम गर्न पनि पछि पर्दैनन् भन्ने उदाहरण हो पोखरामा तरकारी नष्ट गरिएको घटना । चितवनबाट बिक्रीका लागि स्थानीय ब्यापारी हरि गौतमले पोखरा लगेको ६ ट्रक तरकारी गत १५ गते महानगरको ९ नम्बर वडाध्यक्षको निर्देशनमा खाल्डामा पुरिएको थियो । सहज बुद्धिले पनि विवेकहीन ठहर्याउने यस कार्यमा प्रहरी, आमा समूह, युवा क्लब, टोल विकास संस्थाहरू रोहबर बसेका थिए । यसो गर्नुको आधार जेठ ११ मा पोखरा महानगरपालिकाले गरेको कास्कीबाहिरबाट तरकारी आयातमा रोक लगाउने निर्णय थियो । अहिलेसम्म तरकारीका माध्यमबाट कसैलाई संक्रमण सरेको प्रमाणित नभएको अवस्थामा पनि पोखरालाई कोरोनाबाट सुरक्षित बनाउने भन्दै महानगरले गरेको उक्त निर्णय आफैंमा तुकहीन थियो । तरकारी पुरिएको उक्त खबरदृश्य सञ्चारमाध्यममार्फत बाहिरिएपछि देशभर यसको विरोध भयो । जोकोहीको चित्त दुख्ने र कुनै तर्क तथा वैज्ञानिक आधार नभएको यो कार्य त्यहाँ भने सजिलै गरिएको थियो । व्यवसायी गौतमलाई तरकारी जहाँबाट ल्याएको, त्यहीँ फिर्ता लैजान्छु भन्दा पनि दिइएको थिएन । उनको मञ्जुरीबेगर नै १ सय २५ क्रेट गोलभेंडा र ६० बोरा अन्य तरकारी गाडिएको थियो । भारतबाट आएको कागती र प्याज बजारमा छ्यापछ्याप्ती भएको तर आफूले देशमा फलेको तरकारी बेच्न नपाएको उनको गुनासो छ । कोभिड१९ पछि तरकारीलगायतका कृषिउपजमा आत्मनिर्भर बन्नुपर्ने सपनाको बीचमा बिझाउन आइपुगेको विद्रूप दृश्य हो यो घटना । अचम्म त, महानगरको निर्णयमा कृषि बजार व्यवस्थापन समितिले पनि साथ दिएर अनुगमन समिति बनाएको थियो । त्यसको भोलिपल्ट पोखरा बागमारामा पनि धादिङबाट लगिएको तरकारी पुरिएको थियो, ३३ नम्बर वडाध्यक्षको निर्देशनमा । कृषि बजार व्यवस्थापनको अनुगमन समिति, स्थानीय कृषक, टोल विकास संस्थाको जोडबलमा तरकारी पुरिएको थियो । बाहिरबाट तरकारी ल्याउँदा आफ्नो तरकारी नबिकेको स्थानीयको आरोप छ, त्यसैले बहाना कोरोनालाई बनाइए पनि यस्तो निर्णय गरिनु र तरकारी नै पुर्नेसम्मका घटना हुनुमा केही कुत्सित मनसाय त छैन भन्ने प्रश्न उठ्छ । यस निर्णयका कारण फाइदा पुग्नेहरूको स्वार्थको प्रभावमा स्थानीय जनप्रतिनिधि परेका त होइनन् भन्ने आशंका पनि जन्मिएको छ । किनभने, कास्की र वरपरका जिल्लाको उत्पादनले समेत पोखरामा तरकारीको माग नधान्ने जान्दाजान्दै महानगरले यस्तो निर्णय गर्नु आफैंमा विरोधाभासपूर्ण थियो । परिणामस्वरूप बजारमा यसको असर देखियो पनि । तरकारीको अभाव भयो, भाउ अकासियो र उपभोक्ताहरू मारमा परे । उनीहरू चार गुणासम्म महँगोमा तरकारी किन्न बाध्य भए । समग्रमा, महानगर र जनप्रतिनिधिहरूको विवेकमाथिकै प्रश्न हो यो प्रकरण ।तरकारी पुरिएको घटनाको देशभर विरोध भएपछि अन्ततः महानगर आफ्नो निर्णय सच्च्याउन बाध्य बन्यो । उसले सोमबार सूचना निकालेर तरकारी र फलफूल आयातमा रोक नलगाई प्रवेशद्वारमा कडाइ गरिने जनायो । उदेकलाग्दो त, यस्तै घटना अर्घाखाँचीलगायत मुलुकका अरू केही भूभागमा पनि देखिए । यी घटनाहरू सतहमा आएपछि कृषि तथा पशुपन्छी विकास मन्त्रालयले कृषिउपज नष्ट गर्नेमाथि कारबाही गर्न गृह मन्त्रालयलाई पत्र पठाएको छ । कृषिउपजको उत्पादन, ढुवानी र बजारमा अवरोध गर्नेमाथि समेत उसले कारबाहीको माग गरेको छ । यसरी नष्ट गर्ने अवाञ्छित क्रियाकलापले कृषकहरूको उपज खेर जाने मात्र नभई मनोबल खस्कने, उत्पादन घट्ने र खाद्य वस्तुको आपूर्ति शृंखला बिग्रन सक्ने उसको चेतावनी छ । अब सम्बन्धित स्थानीय प्रशासन कार्यालयहरूले यी घटनाबारे अनुसन्धान थाल्नुपर्छ । र, तरकारी नष्ट गर्ने कार्यमा संलग्न दोषीमाथि कारबाही गरी पीडितलाई उचित क्षतिपूर्ति दिलाइनुपर्छ । जिम्मेवार व्यक्तिमाथि कुनै पनि राजनीतिक संरक्षण हुनु हुँदैन । व्यक्तिको निजी सम्पत्तिमाथिको अधिकारको हनन भएको यस काण्डमा उचित छानबिन, सजाय र क्षतिपूर्तिको व्यवस्था भएन भने स्थानीय नेतृत्वको मनोमानी र दण्डहीनता दुवै मौलाउनेछ । जनप्रतिनिधिलाई प्रभावमा पारेर आफ्नो स्वार्थपूर्ति गर्ने समूहहरूको मनोबल बढ्नेछ । र, समग्र किसान र व्यापारीव्यवसायी हतोत्साही हुनेछन् । प्रकारान्तरले यसको असर आत्मनिर्भर कृषिको सपनामा पर्नेछ । तसर्थ, सरकारले यो काण्डका दोषीलाई कारबाही, पीडितलाई क्षतिपूर्तिका साथै देशभर कृषिउपजको निर्बाध आपूर्ति प्रणाली सुनिश्चित गर्नुपर्छ ।"
नवउपनिवेशको प्रवेशद्वार एमसीसी,"सूर्यराज आचार्यको लेख एमसीसी विवाद ः कारण र विकल्प सान्दर्भिक लाग्यो । अहिले व्यापक रूपमा चर्चामा आएको एमसीसी देशका लागि हानिकारक छ भन्ने सामान्य जनतालाई पनि लाग्छ । सोह्रौं शताब्दीको सुरुआतमा व्यापार गर्ने उद्देश्यसहित इस्ट इन्डिया कम्पनी भारतीय उपमहाद्वीप आयो । पछि बिस्तारै थुप्रै राज्यलाई अधीनमा ल्यायो र राज्यसत्तामा आफ्नो प्रभुत्व कायम गर्यो । ब्रिटिस शासनबाट उम्किन निकै संघर्ष गर्नुपरेको थियो । जसरी भारतीय उपमहाद्वीपमा ब्रिटिसले एकछत्र रूपमा शासनसत्ता जमायो, त्यसरी यो नयाँ समयमा उस्तै उद्देश्यपूर्तिका लागि एमसीसी आएको हो कि ! नेपाललाई आधार इलाका बनाएर कालान्तरमा दक्षिण एसियाली देशहरूलाई आफ्नो नवउपनिवेश बनाउने र भारतको समेत सहानुभूति र समर्थन लिने अधिनायकवादी नीतिअन्तर्गत अमेरिकाले फालेको पासा हो एमसीसी । यो सम्झौताका प्रायः सबै बुँदा सार्वभौमसत्तासम्पन्न राज्यका लागि आपत्तिजनक छन् । आचार्यको लेखको पहिलो अनुच्छेद पढेपछि एमसीसीको नियत प्रस्ट हुन्छ । देशको कानुनभन्दा कुनै एउटा कम्पनीसँगको सम्झौता कसरी माथि हुन सक्छ ? देशको विकासका लागि तोकेर आएको सहयोगको हिसाबकिताब महालेखा परीक्षकले हेर्न किन नपाउने ? मन लागेको बेला एकतर्फी रूपमा सम्झौता तोडेर हिँड्न सक्ने अनि बाँकी रहेको कामको दायित्व नेपाल सरकारले लिनुपर्ने प्रावधान पनि एमसीसीमा छ । बौद्धिक सम्पत्तिमा एमसीसीको एकलौटी अधिकार अनि पूर्वाधार निर्माणमा भारतको स्वीकृति लिनुपर्ने रे ! इतिहासको यस कालखण्डसम्म सधैं स्वतन्त्र रहेको मुलुकलाई पराधीनताको दासत्वमा धकेल्ने षड्यन्त्रभन्दा बढी यो के हुन सक्छ ? अनि, षड्यन्त्रको यस्तो जालो सरकारमा बस्नेहरूले नदेखेका पनि होइनन् होला । तैपनि यसलाई सदनबाट पास गराउन मरिमेटेर किन लागेका छन् शासकहरू ? अमेरिकाले नेपाली भूमि प्रयोग गरेर चारैतिरबाट चीनलाई घेर्ने र विश्वभर अमेरिकी साम्राज्य फैलाउने आन्तरिक नीति लिएको छ । यही नीतिअन्तर्गत एमसीसी अगाडि आइपुगको हो भन्ने कुरा दिनको उज्यालोजत्तिकै प्रस्ट छ । हामीले आफ्नै साधनस्रोतको समुचित सदुपयोग गर्न सक्ने हो भने विकासका लागि कसैसँग हात फैलाउनु पर्दैन । अतः एमसीसी हाम्रो राष्ट्रहितमा छैन । यसलाई हामीले कुनै हालतमा पनि स्वीकार गर्नु हुँदैन । हरिहर खनाल, धापासी, काठमाडौंकमसल सरकारी कदमजनता महामारी र भोकमरीको जोखिममा रहेका बेला सरकारका पछिल्लो समयका कदमहरू जनतालाई आश्वस्त पार्ने खालका नहुनु अथवा केवल कामचलाउ रूपमा मात्र आउनु दुःखद छ । यस्तो संकटपूर्ण घडीमा स्थानीय तहलाई संघ र प्रदेशले सहयोग नगरेको भन्ने गुनासो आइरहेछ । सरकारको कथनी र करनीमा आकाश पातालको अन्तर छ । महामरीको बेला विद्वान् अर्थमन्त्रीले प्रस्तुत गरेको बजेटमा आगामी वर्ष ७ प्रतिशतको आर्थिक वृद्धिदर हासिल गर्ने परिकल्पना गरिएको छ । अर्थविदहरूलाई मृत्युको मुखमा जाँदै गरेका अनुहारहरूभन्दा भावी निर्जीर्व तथ्यांकको बढी माया लाग्दो रहेछ । मृत्युको मुखमा पुगेका वृद्धलाई काँक्रोको बीउ रोपे अब हरियो काँक्रो खुवाउला भन्ने आश्वासनजस्तै हो यो परिकल्पना । समयको पदचापलाई बुझेर योजना बनाउनुपर्ने बेला उल्टो सन्देश दिने काम सरकारबाट भइरहेको छ । जनताको सरोकार र तत्कालीन आवश्यकताभन्दा ठूलो अहिले केही छैन । पहिले जनताको ज्यान सुरक्षित हुनुपर्यो अनि मात्र अर्थतन्त्रका अंकहरू काम लाग्छन् । जनतालाई मृत्युको भय भइरहेको बेला अर्थमन्त्रीको आर्थिक अंक बढाउने परिकल्पना काम लाग्दैन । महामारीको बेला यस्तो योजना ल्याउनुपर्यो जसले सरकार हाम्रो पक्षमा छ भन्ने जनतालाई लागोस् । बेलैमा जनताका अभिव्यक्तिहरूलाई मनन गरियोस् । मुकुन्द अर्याल, ज्योतिषीडाँडा, स्याङ्जा"
सरकारको आलटाले स्वास्थ्य नीति,"औषधि नपाएर क्वारेन्टिनमै मृत्यु समाचारले निकै दुःखी बनायो । बैतडीको पुचौडी नगरपालिका४ की २२ वर्षीया सुनिता लुहारको औषधि नपाएर मृत्यु भयो । उनी श्रीमान् र डेढवर्षे छोरोसहित गाउँकै क्वारेन्टिन थिइन् । समाचारअनुसार सुनिताले विगत एक वर्षदेखि नियमित रूपमा मुटुको औषधिसेवन गरिरहेकी थिइन् । कोरोना संक्रमितहरू बढ्न थालेपछि देशभरका क्वारेन्टिनको व्यवस्थापनमा थप चुनौती थपिएको छ । सरकारी मापदण्डअनुसार २४ सैं घण्टा क्वारेन्टिनमा स्वास्थ्यकर्मी र एम्बुलेन्सको व्यवस्था हुनुपर्ने हो । तर क्वारेन्टिनमै उपचार नपाई मृत्यु भएका खबरहरू बाहिर आइरहेका छन् । सरकारसम्म यो खबर पुगेको छ कि छैन ? भारतबाट आउनेहरूको भीडले संक्रमण तीव्र गतिमा बढिरहेको छ । यो भीड थाम्न स्थानीय सरकारहरूलाई मुस्किल भइरहेछ । अहिले नियमित औषधि सेवन गर्नुपर्ने बिरामीहरू पनि क्वारेन्टिनमा छन् । उनीहरूलाई आवश्यक औषधिको व्यवस्था गर्ने कसले हो ? खानाभन्दा पनि औषधि महत्त्वपूर्ण छ । क्वारेन्टिनमा खटिने स्वास्थ्यकर्मीले औषधिको व्यवस्था नगरेका कारण सुनिताको मृत्यु भयो । यो सरकारको चरम लापरबाही कारण भएको हो । सुनिताजस्तै अनाहकमा धेरै नागरिकले ज्यान गुमाइसके । तैपनि सरकारको चेत खुलेको छैन । राज्यले सुनितामाथि गरेको अन्यायविरुद्ध आवाज उठाउन आवश्यक छ । अव्यवस्थित चहलपहलका कारण स्वास्थ्यकर्मी क्वारेन्टिनमा जान डराउँछन् । स्वास्थ्य क्षेत्रमा के भइरहेको छ, सरकारलाई पत्तो छैन । आफैंले बनाएको मापदण्डअनुरूप सरकारले क्वारेन्टिनको व्यवस्थापन गर्न किन नसकेको ? बाहिरबाट आउनेहरूलाई सजिलोसँग व्यवस्थापन गर्न सकिन्थ्यो । तर सरकारको नीति निकै कमजोर छ, त्यसैले सुनिताजस्ता धेरैले ज्यान गुमाउनुपरिरहेको छ । तर स्वास्थ्यमन्त्रीको ध्यान यतातिर छैन । बिरामीको मृत्यु भइसकेपछि बल्ल परीक्षण गर्ने नीति सरकारले लिएको छ । सरकारको आलटाले रणनीतिले गर्दा उपचार नपाएरै मर्नेहरूको संख्या बढिरहेको छ । यो चिन्ताको विषय हो । यस्तो प्रतिकूल परिस्थितिमा पनि स्वास्थ्य मन्त्रालयका प्रवक्ता परीक्षण र संक्रमणको संख्या वाचन गर्दै जागिर खाइरहेछन् । क्वारेन्टिनको अवस्था कस्तो छ, यिनलाई थाहा छैन । स्वास्थ्यमन्त्री त झन् निदाइरहेझैं लाग्छ । उनलाई बिउँझाउन अति जरुरी भइसक्यो । सरकारको चरम लापरबाहीलाई कसले अनुगमन तथा नियमन गर्ने ? अहिले सबैभन्दा धेरै काम स्वास्थ्यमन्त्रीले गर्नुपर्ने हो । सरकारले कोरोनासम्बन्धी के कस्ता कामहरू गरिरहेको छ, त्यसको जानकारी स्वास्थ्यमन्त्रीले दिनैपिच्छे जनतालाई दिनुपर्ने । तर कोरोनाको नामै स्वास्थ्यमन्त्रीलाई सुन्न मन लाग्दैन । सुनिताजस्तै औषधि नपाएर मृत्यु हुने अवस्थामा हामी आइपुगिसक्यौं । यस्ता विषयमा स्वास्थ्यमन्त्रीले के सोचिरहेका छन्, जनतालाई पत्तो छैन । सरकारका जिम्मेवार मान्छेहरू निदाइरहने हो भने हामीले कसको आस गर्नु ? गोविन्द विक, बूढानीलकण्ठ१२, काठमाडौं"
संकटमा अनलाइन शिक्षाको औचित्य,"श्याम शर्मा, वन्दना जैन, सुरेन्द्र सुवेदी, वामदेव अधिकारी"
दलीय अभिजातको कैदखाना,"कतिपय घटना र प्रसंग सोझै भन्दा अत्यन्त क्रूर, अशोभनीय, भद्दा र दिगमिगलाग्दो सुनिन सक्छन् । यथार्थको ठाडो चित्रण कहिलेकाहीँ स्वयं यथार्थभन्दा बढी भयानक बन्ने गर्छ । सत्ताप्रमुखका क्रूर ठट्टाहरू सम्झनुस् वा रुकुम हत्याकण्डको बीभत्सता, यी दुवै यथार्थलाई जस्ताको तस्तै व्यक्त गर्न कठिन हुन्छ । त्यसैले विम्बहरूको खोजी गरिन्छ, काव्य र आख्यानको सहारा लिइन्छ । रोम जलिरहँदा निरोले बाँसुरी बजाएको विम्ब सार्वकालिक प्रतीत हुन्छ । रोम जलिरहेकै बेला निरोको बाँसुरी क्रूरतम यथार्थ थियो, सयौं वर्षको अन्तरालमा त्यो काव्यात्मक वा आख्यानात्मक विम्ब बन्यो । दलीय राजनीतिले उत्पादन गरेका अभिजातहरू आधुनिक निरो हुन् । उनीहरू दनदनी बलिरहेको रोमभन्दा अलिकति दूरीमा छन्, हलुका ताप महसुस गरेर आनन्दमा छन्, मानौं त्यो आगोबिना उनीहरू चिसा हुन्थे र कठ्यांग्रिन्थे । ओठमा बाँसुरीका प्वाल होइन, कविता वा तुकबन्दी छन् । यथार्थतर्फ पिठ्यूँ फर्काएर आराम गरिरहेका उनीहरू बेलाबेला आगोतर्फ हेर्छन्, सोझै बेतन लिने र घुमाउरो बेतन ग्रहण गर्ने आफ्नो अरिङ्गालसेनालाई आगोको खबर राख्न अह्राउँछन् । जतिपटक उनीहरू आगोतिर फर्कन्छन्, त्यो त्यति नै दन्किन्छ, मानौं नजर लगाएरै घ्यू थपिदिन सक्षम छन् । आगोले आफूलाई भस्म बनाउँदैन भन्नेमा उनीहरू ढुक्क छन् । अधिकांश मुलुकमा उस्तै अभिजातहरू शासन गर्दै छन् । मानवनिर्मित दुनियाँको अधिकांश हिस्सामा आगलागी जारी छ । मुस्किलले महामारी, आँधीहुरी, भूकम्प र सलह एकसाथ झेलेर बसेका आम मानिस आफैंसँग सोधिरहेका छन् के हामी एपोक्यालिप्स भोग्दै छौं ? आफ्नो भागको आगलागी बेहोरेर नेपाल कहिले तंग्रिन्छ, भन्न सकिन्न । आगो निभाउन नदिनुमा मजा मान्नेहरूको ताउरमाउर ठूलो छ । उनीहरू अतिरिक्त फुर्केर बोलेको सुन्न विद्युतीय सञ्जालको एक फेरो मारे पुग्छ, कहिलेकाहीँ अखबार पल्टाए तिनैलाई देखिन्छ । सल्लाहकारको भेषमा मजा लिनेहरूको सानोतिनो घुइँचो छ । सरकारी नागरिक समाजको खोलमा मुख मिठ्याउनेहरूको उल्लेख्य प्रभाव छ । व्यापारीको आवरणमा सरकारी कमिसन हत्याउनेहरू आगो अझै दन्काउने यत्नमा छन् । त्यसैले आगो सहजै निभ्दैन । अविच्छिन्न बलिरहने आगोका लागि कोरोना विषाणु पछिल्लो कारक मात्रै हो । पहिल्यै खन्याइएका इन्धनहरू धेरै छन् । गरिबी र अभावको आगो, भय र बेचैनीको आगो, रोग र भोकको आगो, जातीय विभेद र बहिष्करणको आगो, अत्याचार र हत्याको आगो, चाकरी र मोलमोलाइको आगो, अव्यवस्थापन र लापरबाहीको आगो, दण्डहीनता र भ्रष्टाचारको आगो । निरन्तर बलिरहेको आगोमा आफ्नो चिसो पिठ्यूँ सेकाउँदै कविता र गीत लेखिरहेका निरोको नेपाली नाम काढिरहन आवश्यक छैन । असली नाम र सोअनुसारको नक्सा सम्झनुभन्दा विम्बमा मात्र कल्पनु कम कठिन हुन्छ । बिस्तारै मुटु र मस्तिष्कसम्म बलिरहेको आगोको ताप सञ्चार गरेर मोक्ष पाउने निरोहरूको अन्तिम आकांक्षा हुन सक्छ । लोकतन्त्रमा शासक हुँदैन भनिन्थ्यो, निरो सवार भए । व्यवस्थापनका लागि राज्यको परिकल्पना गरेको भनियो, शासक बस्ने प्रत्येक मेच आफैंमा खुनी र रहस्यमयी दरबार बन्यो । मान्छे सबै बराबर हुन् भनियो, जातले मान्छेको जीवनमरण निर्धारण गरिदियो, जातैले प्रेम र घृणा छुट्याउदियो, जातैले दण्ड र सजाय तोकिदियो । विधि पारदर्शी हुन्छ र त्यसैको शासन हुन्छ भनियो, त्यो विधिको प्रत्येक शब्द र आशयमा छल गरियो । श्रमको सम्मान हुन्छ भनियो, प्रत्येक प्रकोपले सबैभन्दा पहिला श्रमिकहरूकै ज्यान लियो, श्रमकै असाध्यै ठूलो क्षय गर्यो । पश्चिमा ज्ञानोदयको अभ्यास छिचोलेर आएको आधुनिकता र त्यसको जगमा बसाइएको लोकतान्त्रिक व्यवस्था त्यस्तो यथार्थ बन्यो, जसको सग्लो चित्रण आफैंमा अत्यन्तै क्रूर र आततायीपूर्ण देखिन्छ । लोकतन्त्रका नाममा अभ्यास गरिरहेको यो व्यवस्थाले बृहत्तर समाज र राज्यबीच स्पष्ट दूरी कायम गर्यो । शासन सञ्चालनका लागि औपचारिक वैधता स्थापित गर्न अत्यन्त ठूलो मिहिनेत गर्ने, त्यसका लागि निर्वाचन लगायतका औपचारिक तामझाम पनि उति नै तन्मयतासाथ प्रदर्शन गर्ने । शासकका क्रूरता छोप्न वैध सुनिने स्वादिला भाष्य तयार गर्ने, व्यवस्था र संरचनामा अन्तर्निहित अनवरत हिंसा ढाक्न विभ्रमहरू सृजना गर्ने । त्यसैले राज्य र समाजबीचको लामो दूरी देख्न हम्मे पर्छ, जर्जर हिंसा बुझ्न अप्ठ्यारो पर्छ । औपचारिक कथ्य र कागजमा जनता नै शासक देखिन्छन्, यथार्थमा जनता निरीह शासित मात्र हुन पुग्छन् । निर्वाचनको वैधता बोकेर हिँडेको मान्छे आम नागरिकभन्दा कता हो कता भिन्न भइसकेको हुन्छ, औपचारिकतामा त्यो देखिँदैन । वैध दस्तावेजमा जनताको प्रतिनिधि भनिने केही दर्जन मान्छे स्रोत र शक्तिको चरम दुरुपयोग गर्ने अख्तियारी लिएका अभिजात भइसकेका हुन्छन् तर औपचारिक भाषाले त्यो भन्न दिँदैन । समाजका मूलभूत आवश्यकता, समस्या र चिन्ता एकातिर हुन्छन्, वैधताको फुली भिरेका राजनीतिक अभिजातले ती आम चासोको ठीकविपरीत नीति बनाउँछन्, कानुन तर्जुमा गर्छन् र जनविरोधी काम गर्छन् । आफ्ना सारा बदमासी र नकामलाई सही साबित गर्न तिनलाई राज्य सञ्चालकहरूले वर्षौं लगाएर निर्माण गरेको भाषा र संकथनले बलियो साथ दिन्छ । आम सञ्चारमा बेलाबेला चुहिने नकामहरूको दृश्य यथार्थको अत्यन्तै सानो अंश मात्रै हो । ठूला विपत्ले कहिलेकाहीँ स्थापित भाष्य बेकामे साबित गरिदिन्छन्, सतहमा देखिएका रङ्गीन आवरण च्यातिदिन्छन् । कोभिड१९ ले निम्त्याएको संकटमा सतह अलिकति उक्किएको छ, भ्रमहरू केही तोडिएका छन् । काठमाडौंदेखि बर्दियासम्म हिँड्न बाध्य पारिएका श्रमिकका खुट्टाले कम्युनिस्ट पार्टी, तिनका सत्ता र तिनले बनाएका मजदुर संगठनको सतह उधारिदिए । अंगिरा पासीको हत्या, नवराज विश्वकर्मा र उनका साथीहरूको सामूहिक हत्याले राजनीति एवं संविधानसमेतले संरक्षण गरेको संरचनागत हिंसामाथि लगाइएको रङ्गीन पर्दा च्यातिदियो । सामूहिक हत्याको बचाउमा निर्लज्ज उत्रिएका हिंस्रक शासकको असली अनुहार सतहमा ल्याइदियो । हत्याको जगमा रहेको जातीय विभेद छोप्न वा अनदेखा गर्न हरपल कोसिस गरिरहेका सुकिला अभिजातहरूको सतही उदारता उदांगो बनाइदियो । त्यसो त हिजो गरिएका सारा सामाजिक तथा राजनीतिक आन्दोलनका सीमितता पनि औंल्याइदियो । कोभिड१९ ले निम्त्याउने आर्थिक संकटको सामना गर्न सुविचारित तत्कालीन र दीर्घकालीन योजना जरुरी थिए । त्यसका लागि नेपाली समाजका संकट र सम्भावना बुझेको हुनुपर्थ्यो । सामाजिक संरचना, त्यसको निरन्तरताका लागि खडा गरिएको शक्ति संरचना र साथमा अहिले भइरहेका अनेक बदलावलाई अन्दाज गर्न सक्नेले ती संकट र सम्भावना देख्न सक्थ्यो । यस वर्षका लागि पारित गरिएका नीति तथा कार्यक्रम, वार्षिक बजेट, संसद्मा भएका बहस लगायतले राजनीतिक अभिजातहरूमा सुझबुझ र कल्पनाशीलताको ठूलो अल्पता रहेको पुष्टि गर्यो । छलकपट, षड्यन्त्र, क्षणवादी बठ्याइँ मात्रलाई समृद्धिको जग भनिएको रहेछÙ अब धेरैलाई यो यथार्थ छर्लंग भएको हुनुपर्छ । राष्ट्रवादको रमरम रौनकका छिद्रहरूबाट पनि यो दुर्मति देखिएको हुनुपर्छ । राजनीतिक कुलीनहरू सत्ताको कैदखानामा तबसम्म सुरक्षित रहेर आफ्ना चिसा पिठ्यूँ आम मान्छेका दुःखको आगोमा सेकाइरहन्छन्, जबसम्म समुदायले उनीहरूबाट समाज सञ्चालनको अख्तियारी छिन्न सक्दैन । यो भन्न सजिलो छ, काम थाल्न र सफल हुन महाकठिन छ । कठिनतम यात्रामा सफलता पाउने कुनै ठोस सूत्र नहुन सक्छ । पाइला चाल्दै र मौलिक सूत्रहरू बनाउँदै हिँड्न थाल्नु नै सबैभन्दा उपयुक्त तरिका हुन सक्छ । दुनियाँका अरू भेगमा यथास्थितिमा परिवर्तन चाहनेहरूले पाइला चाल्न सुरु गरेका हुन सक्छन्, तिनको खोजी गरेर संवाद स्थापित गर्नु मात्रै पनि श्रेयस्कर हुन सक्छ । महासंकटको अँध्यारोमा उज्यालोका आशा र सपना जोगाइराख्ने प्रयत्न पनि काफी हुन्छ ।"
"नदी थाँक्रो, हामी लहरा","हा म्रो देशमा नदीनाला, झरना, ताल, पोखरी गरी पानीका विभिन्न स्रोत छन् । जलचक्रअनुरूप यी सबै आपसमा गाँसिएका हुन्छन् । त्यसैले, पानीको एउटा स्रोतमा परेको समस्या अर्कोमा प्रत्यक्ष वा अप्रत्यक्ष रूपले सजिलै प्रतिविम्बित हुन्छ । पानीको प्राकृतिक उपलब्धतालाई दीर्घकालसम्म सुनिश्चित गरी वातावरण स्वच्छ राख्न प्रत्येक स्रोतलाई संरक्षण गर्नुपर्छ । सबै स्रोतबारे एउटै लेखमा समेट्न गाह्रो हुने भएकाले यहाँ नदीलाई केन्द्रमा राखिएको छ ।पृथ्वीको सतह अत्यन्त परिवर्तनशील छ । जमिन उचालिने, कोल्टो पर्ने, दबिने र समथर हुने प्रक्रिया विभिन्न ठाउँमा निरन्तर चलिरहेका हुन्छन् । हाम्रो देशमा हुने मनसुनी वर्षा या हिमपातले यी प्रक्रियालाई खासै फरक नपारे पनि वर्षाको भल वा हिउँ पग्लिएर निक्लिएको जल यिनैले निर्दिष्ट गरेको सबैभन्दा भिरालो सतहतिर बग्न थाल्छ । बग्ने क्रममा पानीले माटाका कणलाई पनि आफूसँगै लाँदा सानो कुलेसो बन्छ । यस्ता कुलेसाहरू आपसमा मिसिँदै जाँदा पानीको मात्रा पनि बढ्छ र मुख्य कुलेसो झन् फराकिलो र गहिरो हुँदै जान्छ । यो क्रम हजारौं वर्ष चलेपछि त्यहाँ पानीढलो बन्छ, जहाँ मुख्य नदीका साथसाथै यसका सहायक नदीनाला पनि हुन्छन् । हाम्रो देशका सानाठूला सबै नदीनालाको उत्पत्ति यसरी नै भएको हो । कुनै पनि नदी त्यो क्षेत्रमा कार्यरत भौगर्भिक शक्ति र जलवायुसिर्जित परिस्थितिको साझा नतिजा हो । नदीको लम्बाइ, चौडाइ, गहिराइ र बाटो वा बग्ने तरिकाले ती कुराहरूलाई प्रतिविम्बित गरेको हुन्छ । त्यसैले नदी भन्नाले यसको सम्पूर्ण लम्बाइ (उद्गमस्थलदेखि विसर्जनस्थलसम्म नदीले ओगटेको भूभाग) लाई सम्झनुपर्छ, न कि आफूअगाडि देखिएको भाग मात्र । नदीले आफू बगेको सम्पूर्ण बगरलाई आपसमा यसरी गाँसेको हुन्छ, यसको कुनै भागमा प्राकृतिक हलचल वा मानव हस्तक्षेप भयो भने त्यसको नतिजा नदीको सम्पूर्ण भागमा वा कुनै विशिष्ट स्थानमा देखा पर्छ । उदाहरणका लागि, फराकिलो बगर बनाएर बगिरहेको नदीको माथिल्लो तटीय क्षेत्रको जमिन भौगर्भिक कारणले उचालिन थाल्यो भने, नदीको पानी तल्लो तटीय क्षेत्रतिर पहिलेको दाँजोमा चाँडो बग्न थाल्छ । चाँडो बग्दा पानी नदीको केन्द्रीय भाग (मुख्य भँगालो) तिर सोहोरिन्छ । गति र मात्रा दुवै बढेपछि पानीले आफू बगेको ठाउँको माटोलाई पनि सकेसम्म धेरै बगाउने हुनाले त्यो भाग वरिपरिको भन्दा गहिरो हुन्छ । फलस्वरूप, पानीजति गहिरिएर बनेको नयाँ बगरमा बग्न थाल्छ भने पुरानो बगरको बाँकी अंशचाहिँ किनारमा फाँटका रूपमा देखा पर्छ । यस्तै प्रक्रिया दोहोरिँदा नदी झन् गहिरिन्छ र दुवै किनारमा थप बगर देखा पर्छ । बगर वा फाँटमा भएको ढुंगामाटो नदीले नै बगाउँदै ल्याएर त्यहाँ विसर्जन गरेको हो । नदी किनारमा यसरी विकास भएका कान्ले फाँटहरूलाई हाम्रा पुर्खाहरूले खेतबारी बनाएर जीविकोपार्जन गरेका हुन् । यसको अर्थ हो नदीले हामीलाई गाउँ एव सहर बसाउन र खेतीपाती गर्नयोग्य भूमि मात्र उपलब्ध गराएन, जीवन धान्न नभई नहुने माटो र पानीको पनि जोहो गरिदिएको छ । भूमिगत जलभण्डारलाई पुनर्भरण गर्दै वर्षाको पानीलाई आफूमा समाहित गरेर किनारका बस्तीहरूलाई डुब्नबाट बचाउने काम पनि नदीले नै गरिआएको हो । पानीको विकल्परहित सदाबहार स्रोत मानेरै होला, हाम्रा पुर्खाहरू नदीलाई देवीदेवताका रूपमा पूजा गर्थे, नदीको प्राकृतिक बहावलाई बिथोल्दैनथे र नदीवरिपरि फोहोर गर्नु हुँदैन भन्थे । अचेल हामीले नदीको महत्त्व बिर्सिएका छौं । नदीले प्राकृतिक रूपमा सिर्जिएको बगरलाई मिचेर हामीले नदीको बहाव क्षेत्रलाई साँघुरो बनाएका छौं । कतिपय सानातिना नदीको त नामनिसानै मेटाएर बस्ती बसाएका छौं या खेती गरिरहेका छौं । शौचालयको निकास, कलकारखानाबाट निक्लने प्रदूषण एवं सहरबाट निक्लिएका विविध फोहोरमैला फाल्ने ठाउँ भएका छन् धेरैजसो नदी । मानव सभ्यतालाई अगाडि बढाउन अतुलनीय भूमिका खेलेको नदीलाई हामीले गरिरहेको तुच्छ व्यवहार प्रकृतिले कतिन्जेल सहला ?सिँचाइ र विद्युत्का लागि बाँध बनाएर तल्लो तटीय क्षेत्रतिर बग्नलाई कति पनि नराखी सबै पानी हाम्रो स्वार्थमा प्रयोग गर्न नहिचकिचाएका प्रसंगहरूलाई समेत हामीले उपलब्धि मानेका छौं । त्यस्ता बाँधमार्फत नदीको पानीमा आश्रित जलचरहरूको जीवनचर्यालाई तहसनहस बनाएकामा पनि हामी चिन्तित देखिँदैनौं । उदाहरणका लागि, नदीमा हुने थुप्रै जलचरमध्ये बाम माछा पनि एउटा हो । वयस्क हुनै लाग्दा बंगालको खाडीबाट यो माछा गंगा हुँदै नेपाली नदीहरूमा विचरण गर्न निक्लन्छ । गंगाबाट गण्डकी हुँदै चितवनको देवघाट आइपुगेपछि यो माछा कालीगण्डकीतिर मोडिन्छ । कालीगण्डकीको तीव्र बहावविरुद्ध पौडँदै यो जलचर रिडी, बेनी, जोमसोम हुँदै कागबेनीसम्म पुगेर पुनः बंगालको खाडीतिर फर्कन्छ । हजारौं वर्षदेखि चलिआएको बाम माछाको यो रोमाञ्चक यात्रालाई हामीले नदीमा बाँध बाँधेर पूर्णविराम लगाइदिएका छौं । त्यस्ता बाँध बनाउँदा माछालाई आवतजावत गर्न फिस पास बनाउनुपर्ने कानुनी प्रावधान भए पनि यसलाई पालना गरिएको देखिँदैन ।नेपालले ओगटेको भूगोलमा मानिसहरू आउनुभन्दा धेरैअगाडिदेखि नै नदीहरू थिए । तिनै नदीको सहारा पाएर मानव सभ्यता यहाँ फस्टाएको हो । अर्थात्, नदी थाँक्रो हो भने, हामी लहरा हौं । तसर्थ, नदीहरूको संरक्षण र संवर्द्धन नगरी मानव अस्तित्व लामो समय कायम रहन सक्दैन । अहिले संसारलाई नै गाँजेको कोरोना भाइरसको मानिसमा संक्रमण हुनुको एउटा सम्भावित कारण वन्यजन्तुमानिस सम्बन्धको अनुशासनमा आएको विचलनलाई मानिएको छ ।गर्मी याममा हाम्रो देशका कैयौं भागमा पानीको अभाव हुने गरेको छ । त्यसमाथि, जलवायु परिवर्तनको प्रभावले अतिवृष्टि, खण्डवृष्टि र खडेरी बढिरहेको छ । त्यति हुँदाहुँदै पनि कथंकथाचित् मनसुनी वर्षा ढिलो भयो या देशका विभिन्न भागमा लामो खडेरी पर्यो भने पानीको आपूर्ति कसरी गर्ने भन्ने कल्पनासम्म हामीले गरेका छैनौं । यस्तो विषम अवस्थामा, गाउँबस्ती नजिकका पानीका सानातिना स्रोतहरू सुके भने नजिकैको अलिक ठूलो नदीको पानीमा भर पर्नुबाहेक अर्को उपाय हुँदैन । नदीनालालाई हामीले प्रदूषित नगरे संकटका बेला तिनैको पानी निस्फिक्रीसँग प्रयोग गर्न सकिन्थ्यो । दुर्भाग्य, हामीले धेरै नदीलाई छुनै नमिल्ने गरी प्रदूषित गरेका छौं ।हाम्रो सौभाग्य, नदीहरू मृत नै भइसकेका छैनन् । ज्ञान, विज्ञान र प्रविधिको प्रयोगले तिनलाई अझै पनि प्राकृतिक स्वरूपमा फर्काउन सकिन्छ । त्यसका लागि गर्नुपर्ने पहिलो काम हो नदीको प्राकृतिक बहाव क्षेत्रको सीमाङ्कन गरी त्यहाँभित्रको अनधिकृत बसोबासलाई यथाशीघ्र हटाउनु । दोस्रो, नदीमा फोहोर फाल्न दिनै हुन्न । तेस्रो, नदी किनारमा वृक्षरोपण गरी रेखदेखको जिम्मा स्थानीय बासिन्दालाई सुम्पिनुपर्छ । चौथो, नदीबाट अवैज्ञानिक तरिकाले बालुवागिट्टी झिक्ने र रैथाने जलचरको अनधिकृत सिकार गर्ने वा बासस्थान भत्काउने काम तुरुन्त बन्द गर्नुपर्छ । पाँचौं, स्थानीय सरकार एवं प्रदेश सरकारले आआफ्ना क्षेत्रमा कम्तीमा एउटा नदीलाई कुनै पनि किसिमको मानव हस्तक्षेपरहित भएर प्राकृतिक रूपमा वहन दिनुपर्छ । छैटौं, नदीमा पुल वा बाँध बनाउँदा वा नदीको पानी विविध काममा प्रयोग गर्दा वातावरणीय प्रभाव मूल्याङ्कन गरी त्यसको नतिजालाई अक्षरशः पालना गर्नुपर्छ ।जसरी हामी अहिले कोभिड१९ सँग जुध्न एकढिका भएका छौं, त्यसै गरी नदीनाला बचाउने काममा पनि जुटिहाल्नुपर्छ । भट्टराई भूगर्भशास्त्रका प्राध्यापक हुन् ।"
"यी नवराज विक, ती जर्ज फ्लोयड","संरचनागत हिंसायी दुई घटनामा यति बेला देखिने गरी हिंसा भए पनि वास्तविक रूपमा यी संरचनागत हिंसाकै हिस्सा हुन् । संरचनागत हिंसा कुनै व्यक्ति वा समूहमा मात्र निहित नभई समाजका विभिन्न संरचनामा लुकेको हुन्छ । उग्र राष्ट्रवाद, उग्र धार्मिक सोच, रूढिवादी संस्कार र परम्पराले संरचनागत हिंसालाई बलियो बनाइराख्छन् । यसका उदाहरण हाम्रै अगाडि छन्, चाहे त्यो अमेरिकामा मेक अमेरिका ग्रेट अगेन का नाममा अफ्रिकीअमेरिकीसहित आप्रवासी समुदायमाथि गरिएको व्यवहार होस् वा भारतमा हिन्दु राष्ट्रवाद का नाममा मुस्लिम समुदायमाथि गरिएको ज्यादती । नेपाल पनि यस्तो अतिवादबाट अछूतो छैन, जसको असर दलित, महिला र मधेसी लगायतका समुदायमा परिरहेकै छ । देशलाई नेतृत्व दिनेहरू नै उल्टो बाटोमा हिँडेपछि अनुयायीहरूले त्यसको सिको गर्ने नै भए । संरचनागत हिंसाको असर राजनीति, रोजगार र गरिबीसहित समाजका विभिन्न क्षेत्रमा स्पष्ट देखिन्छ । जस्तो कि, अमेरिकामा श्रम तथ्यांक ब्युरोले सन् २०१८ मा गरेको सर्वेक्षणअनुसार त्यस बेला त्यहाँको रोजगार क्षेत्रमा ७८ प्रतिशत गोरा समुदायको प्रतिनिधित्व थियो भने, १३ प्रतिशत अफ्रिकीअमेरिकी र ६ प्रतिशत एसियाली मूलका मानिसको । यस्तै, युएस सेन्सस ब्युरोको तथ्यांकअनुसार, नेटिभ अमेरिकन (अमेरिकाको सबैभन्दा पुरानो आदिवासी समुदाय) पछि सबैभन्दा बढी गरिबीको दर अफ्रिकीअमेरिकी समुदाय (२०८ प्रतिशत) मै छ । नेपालमा आरक्षणका कारण पछिल्लो समय दलितले केही राजनीतिक अवसर पाए पनि राज्यका सबै संयन्त्रमा उनीहरूको उल्लेख्य प्रतिनिधित्व हुन सकेको छैन । दलितले जनसंख्याको १३ प्रतिशत हिस्सा ओगट्छन्, तर राज्यसंयन्त्रमा उनीहरूको प्रतिनिधित्व निकै न्यून छ । निजामती कर्मचारीमध्ये दलितको संख्या ५ प्रतिशत मात्र छ । यस्तै, ब्राह्मण समुदायको साक्षरता दर झन्डै ८२ प्रतिशत हुँदा दलित समुदायको ५२ प्रतिशत छ ।अरूको पहिचान, संस्कृति र शारीरिक विशेषताप्रति घृणा विश्वभरि नै जातिवाद संरचनागत हिंसाको अभिन्न अंग बनेको छ । संरचनागत हिंसाले कालोपनालाई प्रभावकारी ढंगले अपराधीकरण गर्दै आएको छ । अफ्रिकीअमेरिकीको कालोपनालाई पशुकरण गर्ने प्रवृत्तिको जरो दासत्वसँगै जोडिएको छ । तर, कालोपनाप्रति घृणा नेपालमा पनि कम छैन । खास गरी मधेसी समुदायमाथि कालो रङ्ग कै कारण हुने अपमानका घटना काठमाडौंका सडकगल्लीदेखि टेलिभिजनका पर्दासम्म बग्रेल्ती भेटिन्छन् । जात, लिंग, धर्म, छालाको रङ्ग र आर्थिक हैसियतका आधारमा विभेद र अपमान गर्नु हाम्रो सांस्कृतिक पाटो बनिसकेको छ । जब हामी कुनै कुरा बारम्बार दोहोर्याइरहन्छौं, त्यो अन्ततः संस्कृति बन्न जान्छ । संस्कृति बदल्नु भनेको हाम्रो बानीबेहोरा बदल्नु हो । के हामी हिंसा देखेर पनि चुप रहने वा ढाकछोप गर्ने बानी बदल्न तयार छौं ? हामी कसैमाथि भएको हिंसाको खुलेर विरोध गर्न सक्छौं ? भनिन्छ, साइलेन्स इज भ्वाइलेन्स । जबसम्म छिमेकीले यस्ता घटना देखेर पनि नदेखेझैं गर्छन्, राज्यले विभेद घटाउन कुनै चासो दिँदैन र यसलाई सामान्य विषय ठानिरहन्छ, जबसम्म प्रशासनले पहुँचवालाहरूको प्रभावमा परेर अपराधीलाई बचाइराख्छ, जबसम्म राजनीतिक दलहरूले दोषीलाई बचाइरहन्छन्, तबसम्म जातीय अहंकारको आगोले धेरै अंगिरा र नवराजहरूको ज्यान लिइरहनेछ ।"
भारतमा जाम ले राहत,"चुहावट रोक्न प्रभावकारी राज्य स्रोतको चुहावट कम गर्ने हिसाबले पनि यो योजना थप प्रभावकारी मानिएको छ । भारतमा विगत लामो समयदेखि स्रोत साधनको सदुपयोग र नागरिकहरूले पाउने प्रत्यक्ष लाभका विषयमा बहस हुँदै आएको छ । राज्यको स्रोतसाधन र नागरिकहरूले त्यसबाट पाउने प्रत्यक्ष लाभको सन्दर्भमा भारतमा पूर्वप्रधानमन्त्री राजीव गान्धीको एउटा भनाइ त निकै चर्चित मानिन्छ । गान्धीको भनाइमा भारतमा सरकारले एक रुपैयाँ खर्च गर्यो भने वास्तविक लाभार्थीले पन्ध्र पैसामात्र पाउने गर्छन् । सन् १९८५ मा खडेरीबाट आक्रान्त उडिसा राज्यको भ्रमणमा गएका बेला त्यहाँको राज्य स्रोतको यथार्थ तस्बिर देखेपछि गान्धीले त्यस्तो भनाइ राखेका थिए । गान्धी नेतृत्वको सरकारले खडेरीका कारण समस्यामा परेका उडिसाका किसानहरूका लागि ठूलो धनराशि परिचालन गरे पनि व्यापक भ्रष्टाचार र कमिसनका कारण यथार्थमा पीडित किसानहरूले धेरैथोरै रकममात्र पाएका थिए । गान्धीको उक्त भनाइमा भारतमा विकास र राज्य स्रोतको परिचालनको सन्दर्भमा आजपर्यन्त उद्धरण हुँदै आएको छ । तर जामले नागरिकहरूमा जाने सरकारको अनुदानमा हुँदै आएको चुहावटमा व्यापक कमी आएको विभिन्न अध्ययनले देखाएको छ । भारत सरकारको एउटा अध्ययनले जनधन योजनाका कारण राज्यको स्रोत चुहावटमा २४ प्रतिशतभन्दा बढीले कमी आएको छ । सबै अभिलेख कम्प्युटराइज्ड गरिएको हुँदा पहिले हुँदै आएको अनावश्यकले पाउने र पाउनुपर्ने छुट्नेजस्ता समस्या पनि पूर्ण रूपमा हल भएको छ । अर्को लाभग्राहीको सबै विवरणलाई अनलाइनमा राखिएको हुँदा योजनाको प्रभावकारिता पनि तत्कालै परीक्षण गर्न मिल्ने भएको छ । भारतमा केन्द्रदेखि पञ्चायतस्तरसम्म विभिन्न सामाजिक सुरक्षाअन्तर्गत विभिन्न योजनाहरू सञ्चालनमा रहे पनि प्रभावकारितालाई लिएर सधैं प्रश्न उठ्दै गएको थियो । केन्द्रबाट पठाइएको अनुदानको ठूलो हिस्सा गरिब र किसानको हातसम्म पुग्नुअघि नै भ्रष्टाचार हुने वा चुहिने गरेका कारण त्यस्ता कार्यक्रममा बर्सेनि ठूलो रकम विनियोजन गरिए पनि तिनले राखेको लक्ष्य हासिल हुने गरेको थिएन, जुनलाई जामले केही हदसम्म सम्भव तुल्याएको छ ।"
ट्रम्पले विभाजनको आगो सल्काए,"वासिङ्टन (एपी) अमेरिकी पूर्वरक्षामन्त्री जेम्स म्याटिसले राष्ट्रपति डोनाल्ड ट्रम्पले नियोजित रूपमा रंगभेदी विभाजनको आगो सल्काएका आरोप लगाएका छन् । प्रहरी नियन्त्रणमा रहेका अश्वेत अमेरिकी जर्ज फ्लोयडको हत्याको विरोधमा भएको प्रदर्शनप्रति चालेको कदमफ्रति म्याटिस त्रुद्ध भएका हुन् । ट्रम्पले देशव्यापी प्रदर्शन दमनका लागि सेना परिचालन गरिनुपर्ने बताएका थिए । ट्रम्पको कार्यशैलीले देशको सेना र नागरिक समाजबीच द्वन्द्व सिर्जना हुने म्याटिसको भनाइ छ । डोनाल्ड ट्रम्पले अमेरिकी जनतालाई एकताबद्ध गराउन प्रयास गरेको मैले कहिल्यै पाइनँ, म्याटिसले भने, उनले हामीलाई विभाजन गर्न चाहन्छन् । हामीले तीन वर्षदेखि यही शैली पाएका छौं । हामीले ट्रम्पबाट परिपक्व नेतृत्व नै पाउन सकेनौं । ट्रम्पका रक्षामन्त्री रहेका म्याटिसले सिरियाबाट अमेरिकी सेना फिर्ता गर्ने निर्णयप्रति असहमति जनाउँदै सन् २०१८ को डिसेम्बरमा राजीनामा दिएका थिए । मैले यो साताका घटनाक्रमलाई नियालिरहेको छु र यसले मलाई थप क्रुद्ध बनाएको छ, राजीनामापछि प्रायः मौन रहेका म्याटिसले भने । राजीनामा पत्रमा म्याटिसले ट्रम्पको विदेश नीतिको कडा आलोचना गरेका थिए । म्याटिसले ट्रम्पबाहेक अन्य अमेरिकीहरू एकताबद्ध हुनुपर्ने समय आएको बताए । देशभर भइरहेका प्रदर्शनबारे प्रतिक्रिया दिँदै म्याटिसले ठूलो संख्याका नागरिकले कानुनबमोजिम समान न्याय पाउनुपर्ने माग गरे । राष्ट्रपति ट्रम्पले शक्तिको दुरुपयोग गरेको उनको आरोप छ । म्याटिसको भनाइ सार्वजनिक भएसँगै ट्रम्पले जेम्स म्याटिसलाई चाहिनेभन्दा बढी महत्त्व दिइएको जनाएका छन् । मलाई म्याटिसको नेतृत्व गर्ने शैली बिल्कुलै चित्त बुझेको छैन, ट्रम्पले भनेका छन् ।फ्लोयडको हत्यापछि बर्खास्त गरिएका चार जना प्रहरी अधिकारीविरुद्ध नयाँ अभियोगहरू लगाइएको छ । अदालतका दस्तावेजमा प्रहरी अधिकारी डेरेक सोभिनविरुद्ध पूर्वयोजनाबिनाको आशययुक्त हत्याको अभियोग लगाइएको छ ।"
आँधीले दुई जनाको मृत्यु,मुम्बई (एजेन्सी) भारतको महाराष्ट्र राज्यमा आँधीका कारण दुई जनाको मृत्यु भएको छ । तीन जना घाइते भएका छन् । स्थानीय सञ्चारमाध्यमका अनुसार निसर्ग आँधीका कारण उडेको जस्तापाताले लागेर एक जनाको मृत्यु भएको हो । अर्का एकको घर भत्किँदा थिचिएर ज्यान गएको हो । आँधीले पुनेका करिब एक सय घरमा क्षति पुगेको छ । कतिपय घर भत्किएका छन् भने केहीमा आंशिक क्षति पुगेको बताइएको छ ।
खुल्न थाले पसल,"बिहीबार बिहान चाबहिलमा पसल बन्द गर्न पुगेका प्रहरीसँग विवाद गर्दै ठूला पसललाई मात्र खोल्न दिएको र साना व्यवसायीलाई स्वास्थ्य सुरक्षा अपनाएर पनि पसल खोल्न नदिएको भन्दै उनीहरूले विरोध गरे । सामानहरू मुसाले काटेको र पानी छिरेर ड्यामेज हुने सम्भावना बढेकाले पसल खोल्ने निर्णय गरिएको राष्ट्रिय व्यापार संघका अध्यक्ष अञ्जन शाक्य बताउँछन् । प्रशासनलाई जानकारी गराएरै सांकेतिक रूपमा पसल सञ्चालन गरिएको उनको दाबी छ । बिहीबार असन, महाबैद्ध, न्युरोडलगायत करिब ५० प्रतिशत पसल खुलेको शाक्यले बताए । लकडाउनको अवज्ञा गर्दै व्यवसायीले पसल खोलेपछि केही ठाउँमा धरपकडसमेत भएको थियो । कोटेश्वरमा एकछिन धरपकड भयो । त्यसपछि पसल पुनः बन्द भए, नेपाल वितरक संघका निवर्तमान अध्यक्ष दुर्गाराज श्रेष्ठले भने, चाबहिल तरकारी बजार क्षेत्रको अवस्था पनि उस्तै थियो । सरकारले लकडाउन खुकुलो नबनाए शुक्रबार पनि कडाइका साथ पसल खोल्ने उनले बताए । फुटवेयर म्यानुफ्याक्चरर्स एसोसिएसन अफ नेपालका महासचिव नवराज गौतमले पनि सुरक्षाको मापदण्ड र सामाजिक दूरी राखेर बिहीबारदेखि पसल खोलिएको जनाए । महाबैद्धका होलसेल, जुत्ता, रेडिमेट कपडा, ब्याग, चप्पल, इलेक्ट्रिकलगायत पसल करिब ५० प्रतिशत खुले, उनले भने, सटरभाडा, बैंकको ब्याज र कर्मचारीको तलबले तनाव भयो ।"
सावधानी अपनाउन सिफारिस,"काठमाडौं (कास) उपत्यकास्थित तीनवटै जिल्ला प्रशासन कार्यालयको संयुक्त बैठकले राजधानीमा लकडाउन खुकुलो बनाउन सिफारिस गरेको छ । उपप्रधानमन्त्री ईश्वर पोखरेल नेतृत्वको क्राइसिस म्यानेजमेन्ट सेन्टर (सीसीएमसी) र उच्चस्तरीय समितिलाई बैठकले यस्तो सिफारिस गरेको हो । राजधानीमा उद्योगी व्यवसायीले लकडाउन अवज्ञा गर्न थालेपछि बिहीबार काठमाडौं, भक्तपुर र ललितपुरका प्रमुख जिल्ला अधिकारी, चारवटै सुरक्षा निकायका जिल्ला प्रमुख तथा जिल्ला समन्वय समितिको आकस्मिक संयुक्त बैठक बसेको थियो । विद्यालयविश्वविद्यालय, सिनेमा हल, पार्टी प्यालेस, हवाई सेवा, सभा, सम्मेलन हुने क्षेत्रलाई एवं कार्यलाई पूर्ण रूपमा नियन्त्रण गरी अन्यलाई स्वास्थ्य सावधानी अपनाएर सञ्चालन गर्न दिनुपर्ने निर्णय भएको बैठकमा सहभागी एक अधिकारीले बताए । चैत ११ देखिको लकडाउनका कारण अत्यावश्यक सेवाबाहेकका उद्योगकलकारखाना तथा बजार पूर्ण रूपमा ठप्प छन् । जसका कारण सर्वसाधारणको रोजीरोटीदेखि मजदुरी गर्नेहरू मारमा परेका छन् । उद्योग कलकारखाना सञ्चालक पनि पीडित छन् । प्रशासनले लकडाउनको विकल्प नखोजे अवज्ञा गरेर एकतर्फी व्यवसाय चलाउने चेतावनी व्यवसायीले दिएपछि प्रशासन बाध्य भएर लकडाउन खुकुल्याउने निष्कर्षमा पुगेको हो ।"
रित्तिँदै मल भण्डारण,"हरेक वर्षझैं यस वर्ष पनि रासायनिक मल अभाव देखिएको छ । सरकारले यसअघि बर्खे बालीका लागि पर्याप्त मल रहेको दाबी गरे पनि धान रोप्ने समय नजिकिँदै गर्दा मौज्दात मल सकिन लागेको छ । कृषि तथा पशुपन्छी विकास मन्त्रालयका अनुसार जेठ, असार र साउनमा युरिया मल प्रतिमहिना औसत २५ देखि ३५ हजार टन चाहिन्छ । डीएपी मासिक २० देखि २५ हजार आवश्यक पर्छ । तर जेठ १८ सम्मको मौज्दात डीएपी २० हजार र युरिया १५ हजार टन मात्र छ । मल चाहिने समयमा मौज्दात घट्ने क्रममा छ । सहकारी, कम्पनीहरूबाट अत्यधिक माग छ, मन्त्रालयका कृषि सामग्री व्यवस्थापन तथा प्रविधि शाखाका वरिष्ठ कृषि प्रसार अधिकृत शिरीष पुनले भने, मल जेठलाई मात्रै पुग्छ । लकडाउनले साह्रै समस्या भयो । अनुदान मल कृषि सामग्री कम्पनी र साल्ट ट्रेडिङ कर्पोरेसनले आयात गर्दै आएका छन् । यी दुई कम्पनीले ग्लोबल टेन्डरमार्फत मल खरिद गर्ने गरेका छन् । बर्खे बालीका लागि खरिद गरिएको मल भारतको गुजरात र कोलकातामा रोकिएपछि यहाँ समस्या भएको हो । लकडाउनका कारण श्रमिक अभावले दुई महिनादेखि मल रोकिएको छ । कोलकातामा २५ हजार टन डीएपी र गुजरातमा २१ हजार ५ सय टन युरिया रोकिएको छ । उक्त मल नेपाल आइपुग्दा समस्या देखिएको हो । अप्रिलमा आएको मल मजदुरका कारण कोलकातामा रोकिएको छ । गुजरातको अवस्था पनि उस्तै छ, पुनले भने, छलफल धेरै सकारात्मक भएको छ । आउने सम्भावना बढेको छ । असार पहिलो सातासम्म आएन भने धेरै समस्या हुन्छ । उनका अनुसार कोलकाताबाट आए असारसम्मलाई पुग्छ । कृषि सामग्री कम्पनी लिमिटेडका प्रबन्धक नेत्र भण्डारीका अनुसार कोलकातामा मल ब्यागिङ गर्ने श्रमिक पाइएको छ । तिनले तीन दिनभित्र २५ सय मेट्रिक टन ब्यागिङ पुर्याउँछन् । त्यसपछि रेल खोजेर आयात गरिनेछ । डीएपी ३६ हजार बोरा पुगेको छ । ५० हजार बोरा पुगेपछि रेलमार्फत आउँछ, भण्डारीले भने, रेल छुटेको १० दिनमा वीरगन्ज आइपुग्छ । आन्तरिक ढुवानीमा पनि उस्तै समस्या रहेको उनो भनाइ छ । बढी पैसा पाएपछि ठेकेदारहरू चामल र दाल ढुवानीमा व्यस्त छन् । मल ढुवानीलाई बेवास्ता गरेका छन् । सहकारीकिसानलाई जिल्ला प्रशासनको स्वीकृतिमा आफैं ढुवानी गर्न भनेका छौं, भण्डारीले भने, मुख्यतः युरियाको समस्या हो । कृषि ज्ञान केन्द्र बाराका प्रमुख जितेन्द्र यादवले पनि बारा क्षेत्रमा मलको हाहाकार भएको बताए । युरिया र डीएपी मल एक बोरा पनि मौज्दात छैन । राजनीतिक दबाब पनि उत्तिकै छ, उनले भने, बर्खे बालीलाई समस्या भयो । विगतमा भारतीय सीमाबाट मल आयात हुन्थ्यो । लकडाउनका कारण सीमामा कडाइ गरिएपछि समस्या भएको छ । सीमाबाट आयात बन्द भएपछि मुलुकमा माग ह्वात्तै बढेको उनको भनाइ छ । बारामा युरिया करिब एक हजार टन र डीएपी ५ हजार टन चाहिन्छ । अहिले मौज्दात शून्य रहेको उनको दाबी छ । मुलुकभर नै युरियाको समस्या छ, उनले भने, धानको सिजनमा डीएपी पनि अभाव हुने देखियो । मन्त्रालयका अनुसार विगतका वर्षभन्दा यस वर्ष ढुवानी योजनाबद्ध थियो । तर कोरोना र लकडाउनले समस्या भएको हो । ६२ दिनदेखि कोलकातामा रोकियो । विराटनरमा ६ दिनमा पुग्ने सामान १४ दिन हुँदा आइपुगेको छैन, भण्डारीले भने, आफ्नो कारणभन्दा महामारीको कारण अभाव भयो ।बजेटको समस्या नभए पनि कोरोनाले संकट निम्त्याएको कृषि तथा पशुपन्छी विकास मन्त्रालयका प्रवक्ता हरिबहादुर केसीले बताए । असार पहिलो सातासम्म मल आउने क्रम सुरु हुने उनको भनाइ छ । उनले पनि लोडिङकै समस्या भएको औंल्याए । ५० हजार बोरा भएपछि रेलको र्याकका लागि हाल्ने हो । कोलकाताबाट वीरगन्जसम्म आइपुग्न समय नलाग्ला, उनले भने, असार पहिलो सातासम्म आइपुगे केही राहत हुन्थ्यो ।"
समय तोकेर व्यापार,"लकडाउनलाई खुकुलो पार्दै स्थानीय प्रशासन, तह र व्यवसायीबीच सहमति भएको कैलाली उद्योग वाणिज्य संघका अध्यक्ष पुष्पराज कुँवरले जानकारी दिए । धादिङमा भने बिहान ११ देखि ४ बजेसम्म बजार खोल्ने निर्णय भएको छ । प्रमुख जिल्ला अधिकारी अस्मान तामाङको अध्यक्षतामा बुधबार बसेको जिल्ला संकट व्यवस्थापन समितिको बैठकले लकडाउनलाई असर नपर्ने गरी व्यापार खुला गर्न सिफारिस गरेको उद्योग वाणिज्य संघ धादिङका अध्यक्ष रुद्रबहादुर खत्रीले बताए । व्यापार ठप्प गरेर महिनौंसम्म चर्को भाडा तिर्नुपरेपछि अवज्ञा सुरु हुने अवस्था आउन नदिन बजार खोलेर विस्तारै सामान्य बनाउँदै लैजाने निर्णय गरिएको उनको भनाइ छ ।"
संक्रमित बढेपछि कोरोना बिमा स्थगित,"कोभिड१९ को जोखिम सुरक्षण गर्न भन्दै ल्याइएको बिमा कार्यक्रम स्थगन भएको छ । बिमा समितिको निर्देशनअनुसार शुक्रबारदेखि केही समयका लागि यो बिमा स्थगन भएको बिमा कम्पनीहरूले बताएका छन् । समितिले भने बिमा कम्पनीहरूकै प्रस्तावमा केही समयका लागि स्थगन गरिएको जनाएको छ ।नेपाल बिमक संघको आग्रहमा कोरोना बिमा स्थगन गर्न निर्देशन दिइएको बिमा समितिका कार्यकारी निर्देशक राजुरमण पौडेलले बताए । सरकारले कोरोना बिमामा अनुदान दिने कार्यक्रम ल्याएको, बिमा कम्पनीको पुँजीभन्दा दायित्व धेरै भएपछि जोखिम बढेकोलगायत कारण केही समय स्थगन गरिएको हो, उनले भने, बिमालेखको मोडालिटी परिमार्जन गरी छिट्टै सञ्चालन गर्छौं ।कोरोना बिमा गर्नेको संख्या बढेपछि पछिल्ला केही दिनदेखि बिमा कम्पनीले थप बिमा गर्न चासो देखाएका थिएनन् । मंगलबारसम्मको तथ्यांकअनुसार २० बिमा कम्पनी र नेपाल पुनर्बिमाको पुँजीभन्दा कोरोना बिमाबापतको दायित्व धेरै भएको छ । यसकारण जोखिम धेरै हुने भएपछि कम्पनीहरू पछि हटेका हुन् । कम्पनी पछि हटेपछि स्थगन गर्न बिमा समिति पनि बाध्य भएको हो । कोरोना बिमाको पुनर्बिमा गर्न विदेशी कम्पनीले पनि चासो देखाएनन्, एक बिमा कम्पनीका प्रमुख कार्यकारी अधिकृतले भने, सरकारले कसरी सञ्चालन गर्न खोजेको हो निश्चित भएन, दायित्व दिनानुदिन बढिरह्यो, यसले जोखिम बढ्यो अनि स्थगन गर्न बाध्य भइयो । कोरोना संक्रमित संख्या थोरै हुने अनुमानका आधारमा बिमालेख ल्याइएकोमा अहिले संक्रमण धेरै फैलिएकाले कम्पनीहरू डराएको ती अधिकारीले बताए । पर्याप्त अध्ययनबिना कोरोना बिमालेख जारी गर्न समितिले निर्देशन दिएकाले डेढ महिनामै बन्द गर्नुपरेको विज्ञहरूले बताएका छन् । नयाँ बिमालेख जारी गर्दा पर्याप्त अनुसन्धान हुनुपर्थ्यो, बिमाविज्ञ रवीन्द्र घिमिरेले भने, हचुवाका भरमा बिमा लेख ल्याइएकाले टिक्न सकेन । नीति निर्माताले भविष्य नसोची हचुवाका भरमा बिमालेख ल्याएकाले संक्रमण बढिरहेको बेला नागरिकलाई कोरोना बिमाबाट वञ्चित गर्नुपर्ने अवस्था आएको उनले बताए । बिमा समिति र कम्पनीले दुई महिनासम्मको पनि पूर्वानुमान गर्न सकेनन्, उनले थपे, यसले नागरिकको बिमा गर्न पाउने अधिकार खोसेको छ । बिमालेखको बिक्री सुरु भएको एकडेढ महिनामै मोडालिटी परिमार्जन गर्दा नियामक निकायको परिपक्वता नदेखिएको उनले बताए । संक्रमित कम हुँदा बिमा गर्ने अनि बिमा गर्ने धेरै हुँदा बन्द गर्ने, यो त माछा हुँदा दुलोभित्र हात र सर्प हुँदा बाहिर भन्ने उखान जस्तै भयो, उनले थपे ।केही दिनका लागि स्थगन गरिएको कोरोना बिमा छिट्टै सुरु गर्ने समितिका कार्यकारी निर्देशक पौडेलको दाबी छ । कोरोना बिमा बन्द नै भएको भनेर हल्ला फैलाइयो, उनले भने, कुनै पनि हालतमा बन्द हुँदैन । पछिल्ला दिनमा अपेक्षाभन्दा धेरैले कोरोना बिमा भएको उनले स्विकारे । सुरुमा यति धेरै बिरामी होलान् भन्ने अनुमान थिएन, यसकारण कम्पनीको पुँजीले दायित्व थेग्ने अनुमान थियो, उनले थपे, अहिले अनुमानभन्दा धेरैको बिमा भयो, यो क्रम बढ्दो छ, कम्पनीको दायित्व बढ्यो । कम्पनीको जोखिम कसरी सुरक्षण गर्ने भन्न पनि अहिले स्थगन गर्नुपरेको हो । कोरोना बिमालाई पुनर्बिमा गर्न नेपाल पुनर्बिमा कम्पनीले पनि नयाँ मोडालिटी तयार पारेको र त्यसबारे शुक्रबार छलफल हुने पौडेलले जानकारी दिए । सरकारले एक लाख रुपैयाँसम्मको कोरोना बिमा शुल्कमा ५० प्रतिशत अनुदान र स्वास्थ्यकर्मीको दायित्व आफैं बेहोर्ने घोषणा गरेको छ, उनले भने, यो कार्यक्रमलाई कसरी सञ्चालन गर्ने भन्ने सम्बन्धमा सरकारसँग पनि छलफल भइरहेको छ । अब केही दिनमै सरकारको निर्देशनअनुसार बिमालेखको मोडालिटी परिमार्जन, पुनर्बिमाको खोजी गरी नयाँ ढाँचामा बिमा सुरु गरिने उनले बताए । आगामी आर्थिक वर्षको बजेटमार्फत अस्थायी, करारलगायत सबै राष्ट्रसेवकको एक लाख रुपैयाँसम्मको कोरोना बिमा निःशुल्क गर्ने र एक लाख रुपैयाँसम्मको सामूहिक कोरोना बिमा गर्दा लाग्ने वार्षिक शुल्कमा ५० प्रतिशत अनुदान दिने व्यवस्था भएको हुँदा थप बिमा गर्दै जाँदा दोहोरो हुन सक्ने सम्भावना छ, समितिले बिमा कम्पनीलाई पठाएको पत्रमा भनिएको छ, हालसम्म बिक्री भएको बिमाको दायित्व अधिक भएकाले पुनर्बिमासमेत गर्नुपर्ने देखिएकाले जेठ २३ देखि केही समयका लागि कोरोना बिमा स्थगन गर्ने निर्णय भएको छ । सोहीबमोजिम कोरोना बिमा स्थगन गर्न अनुरोध छ । कोरोना बिमामा हालसम्म सहभागी भएका सबै बिमितको जोखिम सुरक्षित भएको पनि समितिले प्रस्ट्याएको छ । बुधबारसम्म करिब ३ लाख ७ हजार २ सय २१ जनाले कोरोना बिमा गरेका छन् । कोभिड१९ को जोखिम सुरक्षणका लागि गत वैशाख ७ देखि बिमालेखको बिक्री सुरु गरिएको थियो । उक्त बिमामा १६ करोड ८७ लाख ३६ हजार रुपैयाँ बिमा शुल्क संकलन भएको छ । सो अवधिमा २६ हजार ६ सय २३ वटा बिमालेख बिक्री भएको बिमा समितिले जनाएको छ । सञ्चालनमा रहेका २० निर्जीवन बिमा कम्पनीले उक्त बिमालेख बिक्री गरिरहेका थिए ।कोरोना बिमालेखमा एक लाख र ५० हजार गरी दुई प्रकारको बिमांक तोकिएको छ । व्यक्तिगत, सामूहिक (परिवार, कार्यालयका कर्मचारी आदि) रूपमा पनि यो बिमा गर्न सकिन्छ । एक लाख रुपैयाँको बिमाका लागि व्यक्तिले एक हजार रुपैयाँ प्रिमियम (बिमा शुल्क) तिर्नुपर्छ । तर सामूहिक रूपमा घर परिवार वा कार्यालयका कर्मचारीको बिमा गर्दा प्रतिव्यक्ति ६ सय रुपैयाँ तिरे पुग्छ । ५० हजार रुपैयाँको बिमा गर्दा प्रतिव्यक्ति ५ सय र सामूहिक रूपमा प्रतिव्यक्ति ३ सय रुपैयाँमा बिमा गर्न सकिन्छ । अस्पतालबाट कोरोना संक्रमण भएको पुष्टि भएलगत्तै दाबी भुक्तानी पाइन्छ ।"
तरकारी र फलफूल ढुवानी अवरोध गरे कारबाही,"काठमाडौं (कास) गृह मन्त्रालयले तरकारी, फलफूललगायत अत्यावश्यक वस्तु र खाद्यान्न ढुवानीमा बाधा नपुर्याउन र त्यस्तो अवरोध गर्नेलाई कडा कारबाही गर्न स्थानीय प्रशासनलाई निर्देशन दिएको छ । विभिन्न स्थानमा तरकारी तथा फलफूलजन्य वस्तु ढुवानी गरेका सवारी साधन आवागमनमा बाधा पुर्याउने र विभिन्न बहानामा अर्को जिल्लाबाट ल्याइएका तरकारी खाल्डो खनेर पुर्ने जस्ता कार्य भएको प्रति मन्त्रालय गम्भीर भएको मन्त्रालयले बिहीबार जारी गरेको विज्ञप्तिमा बताइएको छ । नेपाल सरकारबाट स्वास्थ्य सुरक्षाका मापदण्ड पालना गरी, गराई तरकारी, फलफूललगायत वस्तुहरू उत्पादन, संकलन, ढुवानी र बिक्रीवितरण सहजीकरण भइरहेको हुँदा यस कार्यमा अवरोध सिर्जना गर्नु कानुनविपरीतको कार्य हुने र यस प्रकारका कार्य गर्ने जोकोही पनि दण्ड सजायको भागीदार हुनुपर्ने व्यहोरा पनि जानकारी गराइन्छ, विज्ञप्तिमा भनिएको छ । स्वास्थ्य सुरक्षाका मापदण्ड पालना गरी, गराई तरकारी, फलफूललगायत कुनै पनि आवश्यक वस्तुको उत्पादन, संकलन, ढुवानी र बिक्रीवितरणमा स्थानीय प्रशासनबाट कुनै पनि अवरोध नभएको मन्त्रालयले जनाएको छ । यस प्रकारका कुनै पनि गतिविधिमा कुनै व्यक्ति, निकाय, संघसंस्था सहभागी नभइदिनुहुन अनुरोध गरिन्छ । कसैले यसको बर्खिलाप गरेमा प्रचलित कानुनबमोजिम कडा कारबाही गर्न स्थानीय प्रशासनले कुनै पनि कसर बाँकी नराख्नसमेत यसै विज्ञप्तिमार्फत अनुरोध गरिन्छ, मन्त्रालयले भनेको छ ।"
अप्टिकल फाइबरमा १२५ मात्रै प्रगति,"दुई वर्षमा काम सक्ने गरी मध्यपहाडी लोकमार्गअन्तर्गत प्रदेश १ देखि ३ सम्म अप्टिकल फाइबर बिछ्याउने काम सुरु भएको आधा समय बितिसक्यो । प्रगति भने १२ प्रतिशत मात्रै छ । नेपाल टेलिकमले करिब ४ वर्षअघि अप्टिकल फाइबर बिछ्याउन ठेक्का पाएको थियो । गत वैशाखमा प्रधानमन्त्री केपी शर्मा ओलीले अप्टिकल फाइबर बिछ्याउने काम उद्घाटन गरेका थिए । प्रदेश १ देखि ३ सम्म अप्टिकल फाइबर बिछ्याउन टेलिकमले तीन स्थानबाट काम गरिरहेको छ । नेपाल दूरसञ्चार प्राधिकरणअन्तर्गतको ग्रामीण दूरसञ्चार कोषको रकम प्रयोग गरी अप्टिकल फाइबर बिछ्याउन लागिएको हो । प्राधिकरणले सार्वजनिक गरेको प्रगति विवरणअनुसार टेलिकमले जिम्मा पाएको कामको प्रगति १२ प्रतिशत मात्रै छ । मध्यपहाडी लोकमार्गअन्तर्गत चियोभन्ज्याङदेखि आरुघाटसम्म २ हजार ८३ किमि अप्टिकल नेटवर्क जोड्ने योजना छ । लोकमार्गमा पर्ने सबै जिल्ला सदरमुकाम, प्रमुख सहरहरू छुने गरी फाइबर बिछ्याउन लागिएको हो । वैशाख मसान्तसम्म २ सय ४० किमि मात्रै अप्टिकल फाइबर विस्तार भएको प्राधिकरणले जनाएको छ । अप्टिकल फाइबर बिछ्याउन टेलिकमले ५ वटा कम्पनीसँग निर्माण सम्झौता गरेको छ ।प्रदेश १ को ५ सय ९६ किमिका लागि कोरियाको एलएस केबुल्सस, प्रदेश २ को १ हजार २८ किमिका लागि आरोग्य कन्स्ट्रक्सन नेपाल र चाइना रेलवेको ज्वाइन्ट भेन्चर तथा प्रदेश ३ को ५ सय ५५ किमिका लागि फाइबर बिछ्याउने काम हङकङको चाइना कम्युनिकेसन सर्भिस इन्टरनेसनल (सीसीएसआई) ले पाएको छ । यस्तै डीडब्लूडीएम इक्विपमेन्टका लागि हङकङको सीसीएसआईसँग सम्झौता भएको छ । राउटर इक्विपमेन्टका लागि सिंगापुरको सीटीएस कम्युनिकेसन्ससँग सम्झौता गरिएको थियो । लोकमार्गमा ९६ कोर क्षमताको अप्टिकल फाइबर बिछ्याइनेछ । त्यसैगरी लोकमार्गबाट जिल्ला सदरमुकाम जोड्ने अप्टिकल फाइबर ४८ कोर र विभिन्न नगरपालिका जोड्ने फाइबर २४ कोरका हुनेछन् । उक्त सडक खण्डको उत्तरदक्षिण क्षेत्रमा पर्ने प्रदेश १, २ र ३ अन्तर्गतका ३५ जिल्लाका सदरमुकाम, नगर र गाउँपालिकाहरूमा अप्टिकल नेटवर्क विस्तार गर्ने गरी काम सुरु भएको हो । अप्टिकल फाइबर बिछ्याउन धनकुटाको हिले, प्रदेश ३ को सिन्धुलीको खुर्कोट र धादिङको गल्छीबाट काम अघि बढाइएको थियो । प्राधिकरण र टेलिकमबीच ०७३ असोज १२ मा सम्झौता भएको थियो । फाइबर विस्तारका काम २ वर्षमा सक्ने उल्लेख भए पनि ढिला गरी काम सुरु भएको हो ।नेपाल टेलिकमले कामलाई गति दिन लाग्दा लकडाउन गरिएकाले काम अघि बढ्न नसकेको प्राधिकरणका अध्यक्ष पुरुषोत्तम खनालले बताए । प्राधिकरणले प्रदेश ४ र ५ का जिल्ला सदरमुकाम छुने गरी अप्टिकल फाइबर विस्तार गर्न युनाइटेड टेलिकम लिमिटेडलाई दिए पनि उक्त कम्पनीले हालसम्म काम सुरु गर्न सकेको छैन । प्राधिकरणले यूटीएलससँगको टेन्डर रद्द गर्न खोज्दा उसले सर्वोच्च अदालतमा मुद्दा दायर गरेको छ । यो मुद्दा सर्वोच्च अदालतमा विचाराधीन भएका कारण परियोजनामा कुनै प्रगति नभएको प्राधिकरणले जनाएको छ । प्याकेज २ को यो परियोजनाअन्तर्गत २ हजार १ सय ६० किमि अप्टिकल फाइबर बिछ्याउनुपर्छ ।कर्णाली र सुदूरपश्चिमका सदरमुकाम छुने गरी अप्टिकल फाइबर बिछ्याउने कामको जिम्मा प्राधिकरणले स्मार्ट टेलिकमलाई दिएको थियो । स्मार्टले दुई वर्षसम्म पनि कुनै काम अघि नबढाएपछि प्राधिकरणले सम्झौता रद्द गर्दै यो परियोजना नेपाल टेलिकमलाई हस्तान्तरण गरेको छ । प्राधिकरण र टेलिकमबीच गत पुस १८ मा कर्णाली र सुदूरपश्चिम प्रदेशमा अप्टिकल फाइबर विस्तार गर्ने सम्झौता भएको थियो । कोभिड१९ का कारण टेलिकमले यो परियोजनाको टेन्डर पनि अघि बढाउन नसकेकाले भौतिक प्रगति हुन नसकेको प्राधिकरणले जनाएको छ । यो परियोजनाअन्तर्गत १ हजार ९ सय ९२ किमि अप्टिकल फाइबर बिछ्याउनुपर्नेछ । परियोजना निर्माण गर्नेले नै सञ्चालन र मर्मत गर्ने गरी प्राधिकरणले तीन वटा प्याकेजमा बाँडेर सबै जिल्ला सदरमुकाम, प्रमुख सहर, स्थानीय तहमा अप्टिकल फाइबर पुर्याउने परियोजना अघि बढाएको थियो । यस्तो अप्टिकल फाइबर पूर्वाधार सहप्रयोगका रूपमा अन्य सेवा प्रदायकले पनि भाडाका रूपमा प्रयोग गर्न सक्छन् । भाडा भने प्राधिकरणले तय गरिदिने सम्झौतामा उल्लेख छ । यसैबीच अप्टिकल फाइबर परियोजनाबारे छलफल गर्दै संसद्को विकास तथा प्रविधि समितिले परियोजना समयमै सम्पन्न गर्ने व्यवस्था मिलाउन दूरसञ्चार प्राधिकरणलाई निर्देशन दिएको छ ।"
सुरु भए पूर्वाधारका काम,"लकडाउनका बेला निर्माण सामग्री अभावमा रोकिएका र सुरु हुन नसकेका आयोजनामा अहिले विस्तारै काम थालिएको छ । निर्माण सामग्री र कामदार जम्मा गरेर कामलाई गति दिइँदै छ । सुरु भएका आयोजनामा १० देखि ६० प्रतिशतसम्म काम भएको सडक विभागले जनाएको छ । सबैभन्दा बढी सवारी चाप हुने नागढुंगानौबीसे सडकखण्डमा अहिले ओभरले (पिचमाथि पिच) गर्ने कामलाई तीव्रता दिइएको छ । एक सातायता डेढ किमि ओभरलेको काम सकिएको विभागका महानिर्देशक केशवकुमार शर्माले बताए । चितवनबाट निर्माण सामग्री ल्याएर काम थालिएको हो, उनले भने, पानी पर्दा मात्र काम प्रभावित बन्ने गरेको छ, अरू समयमा निरन्तर छ । उक्त खण्डमा ६ किमि ओभरले गरिनेछ । ठाउँठाउँमा अहिले आवधिक सडक मर्मतको काम पनि जारी राखिएको महानिर्देशक शर्माले बताए । निर्माण सामग्री अभावले बेलाबेला समस्या हुने गरे पनि सबै ठाउँमा केही न केही काम भएकै छ । पहिलाभन्दा अहिले कामको गति बढेको छ । संखुवासभा, हेटौंडा सडक डिभिजनअन्तर्गतका सडक र पुलमा राम्रो प्रगति भइरहेको उनले जानकारी दिए । गल्छीत्रिशूली सडकमा पनि धमाधम काम भइरहेको छ ।५० वटा ठेक्का भएकामध्ये १०११ वटाको काम प्रायः सबै डिभिजनमा भएकै छ, उनले भने, आयोजनामा प्रगति पनि देखिन थालेको छ । देशभर ३३ डिभिजन सडक, पुललगायत अन्य आयोजनासहित करिब ८० वटा कार्यालय छन् । ती कार्यालयमार्फत सञ्चालित आयोजना सबैमा काम भएको महानिर्देशक शर्माको दाबी छ । निर्माण सामग्री अभावले कतैकतै समग्र आयोजनामा १० प्रतिशत मात्र काम पनि भएको उनले बताए । पुल निर्माणमा पहिल्यै सामग्री मौज्दात राखिएकाले त्यति समस्या देखिएको छैन, उनले भने, त्यसैले अहिले कतै पनि काम रोकिएको छैन । हुलाकी राजमार्गअन्तर्गत कपिलवस्तु, जनकपुर र वीरगन्जमा काम भइरहेको छ । व्यापारिक मार्गमा पनि धमाधम काम भइरहेको छ । लुभुइमाडोल, चापागाउँलेले सडक खण्डमा पनि काम अघि बढाइएको विभागले जनाएको छ । चाबहिलजोरपाटी खण्डका केही भागमा कालोपत्रको काम भएको छ । जोरपाटीसुन्दरीजल खण्डमा वाल लगाउने र सडक चौडा गर्ने काम जारी छ । मध्यपहाडी लोकमार्गअन्तर्गत बागलुङ, दैलेख र काभ्रेमा काम भएको छ । नागढुंगासिस्नेखोला सुरुङमार्गमा पनि कामदार ल्याएर काम सुरु गरिएको शर्माले बताए । भनेजति कामदार ल्याउन सकिएको छैन, उनले भने, कुल कामदारमध्ये एकतिहाइ ल्याइएको छ । सुरुङकै काम भने सुरु भएको छैन, त्यसलाई चाहिने सडक निर्माणको काम मात्र थालिएको छ ।निर्माण सामग्री अभावले रोकिएको गौशलाचाबहिल खण्डको काम सुरु गरिएको छ । अहिले सडक भत्काउने काम सुरु भएको छ । कालोपत्रको काम केही दिनभित्र सुरु गरिने डिभिजन सडक कार्यालय काठमाडौंका प्रमुख कुवेर नेपालीले जानकारी दिए । मौसमले साथ दिइरहेको छैन, उनले भने, सडक खाली भएका बेला काम गर्न सजिलो हुन्थ्यो भनेर थालेका हौं । भनेकै समयमा निर्माण सामग्री ल्याउन सकिएको भए अहिलेसम्म कालोपत्रको काम सकिने उनको भनाइ छ । निर्माण सामग्री जहाँ भेटिन्छ, त्यहींबाट ल्याएका छौं, उनले भने, अहिले काभ्रेको रोशी र ललितपुरको टीकाभैरवबाट लुकाइलुकाई ल्याएर काम थालेका छौं ।"
कर्णालीमा खाद्यान्न गोदाम रित्तिँदै,"वीरेन्द्रनगर (कास) कर्णाली प्रदेशमा खाद्यान्न मौज्दात कम हुँदै गएको छ । कोभिड१९ को संक्रमण फैलिँदै गएपछि ढुवानीकर्ताले खाद्यान्न नल्याउँदा मौज्दात कम हुन थालेको हो । प्रदेशभर रहेका शाखा कार्यालय र डिपोमा गरी २६ हजार क्विन्टल खाद्यान्न मौज्दात रहेको खाद्य व्यवस्था तथा व्यापार कम्पनी लिमिटेड सुर्खेतले जनाएको छ । सुर्खेतमा ५ हजार ६ सय ३८ सय क्विन्टल चामल मौज्दात रहेको कम्पनीका प्रबन्धक भीम थापाले बताए । पूर्वबाट हुने ढुवानी ठप्प छ, उनले भने, पश्चिमतिर कोरोनाको संक्रमण बढिरहेकाले ढुवानीकर्ता पनि त्रस्त छन्, पहिला ढुवानी र खपत भइरहँदा कुनै समस्या थिएन, अब लामो समय ढुवानी रोकिएपछि समस्या हुन्छ । सुर्खेतमा भएको मौज्दातले एक महिना पुग्ने प्रबन्धक थापाको भनाइ छ । जिरा मसिना, सोना मन्सुली, झापाको रन्जित र जापानी चामल बेच्दै आएको कम्पनीमा अहिले जापानी चामल मात्रै मौज्दात छ । खाद्य व्यवस्था तथा व्यापार कम्पनी लिमिटेडको जुम्ला शाखा कार्यालयमा ९ सय ६४ क्विन्टल चामल मौज्दात छ । जिल्लामा रहेका दुई डिपोमा मौज्दात नभएको कार्यालय प्रमुख तिलक सुनारले जानकारी दिए । अहिले बाटो बिग्रिएर चामल ढुवानी नभएको उनको भनाइ छ । डोल्पा शाखामा पनि ३ हजार ९ सय ९५ क्विन्टल चामल मौज्दात रहेको प्रमुख कमलराज पाण्डेले जानकारी दिए । उनका अनुसार नेपालगन्ज र तुलसीपुरबाट करिब २ हजार क्विन्टल चामल ढुवानी हुन बाँकी छ । अहिल्यै खाद्य संकट भने नहुने उनी बताउँछन् । कालिकोट शाखा कार्यालय प्रमुख निर्मल थापाले पनि जिल्लामा २ हजार २ सय ८० क्विन्टल चामल मौज्दात रहेको जनाए । जिल्लामा ३ हजार क्विन्टल खाद्यान्न मौज्दात रहेको शाखा कार्यालय मुगुले बताएको छ । अहिलेको मौज्दातले साउनसम्म पुग्ने अनुमान गरिएको प्रमुख पुष्कर भामले जानकारी दिए । हुम्लामा करिब ५ हजार ८ सय क्विन्टल मौज्दात रहेको शाखा कार्यालय प्रमुख रामबहादुर विष्टले बताए ।"
टेलिकमको निःशुल्क सिम,"काठमाडौं (कास) कोभिड१९ को महामारीका कारण विदेशमा अलपत्र नेपालीलाई सरकारले नेपाल ल्याएपछि नेपाल टेलिकमले क्वारेन्टाइन र होल्डिङ सेन्टरमै गएर निःशुल्क सिम दिने भएको छ । सरकारले विभिन्न २० वटा आवागमन स्थल र हवाई मार्गबाट विदेशमा रहेका नेपालीलाई स्वदेश ल्याउने तयारी सुरु गरिसकेको छ । सेन्टरमा निःशुल्क वाईफाईको व्यवस्था पनि गरिने टेलिकमले जानकारी दिएको छ । नेपाल ल्याइने नागरिकलाई राखिने स्थलमै बुथ स्थापना गरी टेलिकमले सिम बाँड्न लागेको हो । यसका लागि १ लाख सिमकार्ड व्यवस्था गरिसकिएको टेलिकमले जारी गरेको विज्ञप्तिमा भनिएको छ । नागरिकता, राहदानी, सवारी चालक अनुमतिपत्र, ट्राभल डकुमेन्ट वा परिचय झल्कने जुनसुकै कागजात उपलब्ध गराएर सिम लिन सकिने टेलिकमले जनाएको छ । सम्बन्धित व्यक्तिको परिचयपत्र नभए आफन्तको परिचयपत्रबाट पनि सिम लिन सकिनेछ ।"
रिचार्जरको सपिङ अफर,"काठमाडौं (कास) मोबाइल एप रिचार्जरले एक लाख एक्टिभ युजर पुगेको अवसरमा क्यासलेस पर्चेज सञ्चालन गर्ने भएको छ । रिचार्जरले शुक्रबार मध्याह्न १ बजेदेखि १ घण्टा आफ्ना प्रयोगकर्तालाई क्यासलेस पर्चेज अफरअन्तर्गत ५ सय रुपैयाँबराबरका सामान निःशुल्क उपलब्ध गराउने जनाएको छ । सेनिटाइजर, मास्क र इम्युनिटी बुस्टर डबल सी खरिद गर्दा नगद भुक्तानी गर्नु नपर्ने कम्पनीले जनाएको छ ।"
प्रदेश बजेटमा कांग्रेसको छलफल,काठमाडौं (कास) प्रमुख प्रतिपक्षी कांग्रेसको लगानी पूर्वाधार र रोजगार ः दृष्टिकोण एवं दिगो परियोजना विशेष समिति ले आगामी आर्थिक वर्षको बजेटका प्राथमिकताबारे सबै प्रदेशका सदस्य र व्यवसायीसँग छलफल गरेको छ । छलफलमा समितिका संयोजक तथा प्रतिनिधिसभा सदस्य विनोद चौधरीले कोभिड१९ ले असर पारेको अर्थतन्त्रलाई पुनरुत्थान गर्न संघीय र प्रदेश सरकारले लिनुपर्ने नीति एवं आगामी बजेटले सम्बोधन गरिनुपर्ने विषयमाथि आफ्नो धारणा राखे ।
जसको पसलको खाजा बिक्दैन,"नाम सोध्दा सहजै जितबहादुर भनेका उनी त्यसपछि एकछिन अड्किए, अनि अलि दबेको स्वरमा भने, विक हो ।शिरमा ढाकाटोपी, मोटो चस्मा, तिलचामले दाह्रीजुंगा अनि सर्टपाइन्टमा सजिएका उनको लमही७, खुटीमा एक नास्ता पसल छ । अहिले लकडाउनमा त सुनसान हुने भइहाल्यो, अरू बेला पनि ग्राहकको खडेरी हुन्छ, वरपरका पसलमा भने घुइँचो । त्यसको कारण एउटै हो, उनको जात ।म कामी हुँ भन्ने थाहा पाएका कति मान्छेहरू आउँदैआउँदैनन्, कति यहाँ आइसकेपछि पनि फर्कन्छन्, थर लुकाउनुको व्यथाबारे जितबहादुरले सुनाए, त्यसैले सकेसम्म मेरो जात भन्दिनँ । व्यापार भएन भने मैले कसरी परिवार पाल्नु ?उनको पसलको होर्डिङ बोर्डमा पनि प्रो जितबहादुर मात्र छ, पसलको जानकारी रहेको भिजिटिङ कार्डमा भने जितबहादुर बस्नेत । हामी बस्नेतबाट खसेर विक भएका हौं, उनले थप प्रस्ट्याउँदै भने, मेरो सुसुरालीचाहिँ ठकुरीबाट विक भएका हुन् । उनका पितापुर्खा कहिले बस्नेतबाट विक भए, उनलाई पत्तो छैन तर विक हुनुको अपमान, तिरस्कार र दुर्व्यवहार भने पाइलैपिच्छे भोगिरहेका छन् । आफ्नो बाँकी जीवन त जसोतसो काटिएला, छोराछोरी र नातिनातिनाले भेदभाव भोग्नु नपरोस् भन्ने चाहन्छन् उनी । तर, उनलाई विश्वास छैन, त्यो चाहना पूरा हुन्छ भन्ने । समाजले अझै समान व्यवहार गर्दैन, खोइ के भनुम्, जितबहादुर बोल्दाबोल्दै रोकिए । नेपाल छुवाछूतमुक्त राष्ट्र घोषणा भएको १४ वर्ष पुगेको भोलिपल्ट जितबहादुरले अपमानको आफ्नै कथा सुनाउँदै थिए । समाज परिवर्तन भयो भनियो तर दलित भएकै कारण जितबहादुरहरूले भोगेका अथाह पीडाले कहिल्यै राज्य सञ्चालन गर्नेहरूलाई छोएन, न मर्दापर्दा काम लाग्ने भनिएका छिमेकीले नै कहिल्यै सम्मानको अनुभूति र आभास दिलाए । त्यस्तो हुन्थ्यो भने पश्चिम रुकुममा नवराज विक र उनका पाँच साथीको हत्या हुँदैन्थ्यो । यो घटनाले उनको मन पनि खुब रोएको छ । मैले जीवनभर भेदभाव सहें । अब त मान्छेले मान्छेलाई प्रेम गर्दा हत्यासमेत गर्न थालियो । के भनुम्, के भनुम् हुन्छ मलाई, जितबहादुरको गला अवरुद्ध भयो ।रुकुम पश्चिमको घटनाले उनलाई मात्रै होइन, समाजका हरेक तह र तप्कालाई झस्काएको छ, सरकारको उपल्लो तहले पनि ध्यान दिएजस्तो गरेको छ । तर, पाइलापाइलामा जितबहादुरहरूले भोग्नुपर्ने भेदभाव र अपमानले धेरैलाई छुँदैन । कथित तल्लो जात भएकै कारण जितबहादुरहरूले भोगेका पीडाहरू बाहिर आउँदैनन्, आए पनि सबैलाई सामान्य लाग्न थालेको छ । उनी आफैं पनि भन्छन्, म आफू कसैलाई भेदभाव गर्दिनँ, अरूले गर्छन् भने केही छैन । कम्तीमा मार्न आएका छैनन्, भेदभाव त गरेका हुन् भनेर चित्त बुझाउनुपर्ने बेला आएको उनले बताए ।६७ वर्षका जितबहादुरले जीवनका ४५ वर्ष भारतमा बिताए । त्यहाँ चौकिदारी, भारी बोक्ने, भाँडा माझ्ने र सामान बेच्ने काम गरे । त्यहाँ हुँदा भेदभाव सहनुपर्थेन । नेपालबाटै गएका गैरदलित दौंतरीले पनि सँगै खान्थे तर जब नेपाल आए, प्यूठानमा बाल्यकाल बिताउँदाको झैं भेदभाव दोहोरियो । सानो हुँदा आफूले छोएको अरूले नखाएको, कथित उपल्लो जात भनिएकाको घरमा छिर्न नपाएको, आफूले छोएको सामान सुनपानी छर्केर घरभित्र लगेकोजस्ता तीता यादहरू उनले अझै बिर्सेका छैनन् । अहिले पनि लगभग त्यस्तै छ, नयाँ पुस्ताले त खासै भेदभाव गर्दैनन्, पुराना मान्छेहरूको सोच र व्यवहार फेरिएको छैन, उनले आफ्नो भोगाइ सुनाए । उनका सन्तान भारतमै हुर्किए, त्यहाँ कहिल्यै तल्लोस्तरको व्यवहार उनीहरूले भोग्नुपरेन, तर नेपाल आएपछि छिमेकीले नै तर्कने, छोएको खान नमान्ने गरे । हामी तल्लो जातका हौं भनेर छोराछोरीलाई बुझाउनैं गाह्रो, कति नराम्रो मान्थे तर म एक्लैले के पो गर्न सक्छु र, उनी भन्छन्, बुबा यहीं मरे, मेरो शरीर पनि यहीं मरोस् जस्तो लाग्यो । त्यसैले अपमान सहेर भए पनि बसुँला भनेर नेपाल आएँ । आफ्ना दुई भदैनीले कुमार र चौधरीसँग विवाह गर्दा तिरस्कार सहनुपरेको सुनाउँदासम्म उनका आँखा रसाइसकेका थिए ।नास्ता पसलको नजिकै मासु पसल छ । पकाएको खाजा खान त वरपरका मान्छे आउँदैनन् नै, काँचो मासु लिन पनि आउँदैनन् । गाउँका ठालु र बुद्धिजीवी भनिएकाहरू पनि बोलीमा भेदभाव नभएझैं गर्छन्, तर व्यवहारमा त्यो देखिन्न । खाजा खाने र मासु लिने बेला अरूकै पसलमा जान्छन् । त्यतिबेला जितबहादुरको मन दुख्छ, यद्यपि कहिल्यै केही भन्दैनन् । मासु लिन पनि सबै हाम्रा जातका मात्र आउँछन्, अरू आउँदैनन् । ठीकै छ, आउनेलाई स्वागत गरिहाल्छु, उनले लामो स्स्कुेरा हाले । कतिसम्म भने लकडाउनमा अलपत्र परेकालाई निःशुल्क खाना खुवाउने उनको योजनामा अवरोध सिर्जना गरियो । भन्छन्, बाटोमा अलपत्र परेकाहरूलाई खाना खुवाउन खोज्दा पनि मलाई लौरो लिएर खेद्न आए । संविधानसभाको दोस्रो निर्वाचनमा जितबहादुर यस क्षेत्रबाट उम्मेदवार बनेका थिए । चुनावमा उठेपछि छिमेकीले हाक्काहाक्की हेप्न सकेनन् । व्यवहार बदलियो । पहिले त धेरै भेदभाव गर्थे, टिकट पाएपछि कम भयो, उनको मुहार उजेलियो । यो क्षेत्रमा दलित समुदायको बसोबास न्यून छ । उनले जम्माजम्मी २ सय भोट पाए । भन्छन्, त्यसपछि फेरि हेप्न थालिहाले । उनीहरूको दृष्टिकोणमा यो कामी हो भन्ने हटेन । नागरिकतामा उनको नाम जीबे कामी छ ।नेपाल छुवाछूतमुक्त घोषणा भएको, संविधानको प्रस्तावनामै जातीय भेदभाव गर्न नपाइने उल्लेख गरिएको, जातीय भेदभाव तथा छुवाछूत (कसुर तथा सजाय) ऐन, २०६८ आएको जितबहादुरलाई थाहा छ । सँगै के पनि थाहा छ भने कानुन त बनाइयो तर त्यसको कार्यान्वयनमा राज्यले चासो देखाएन, दलितमाथि अन्याय भइरह्यो, दोषीले छुटकारा पाइरहे । उनको पसलमा नास्ता गरेपछि उनलाई सोधियो, तपाईं त नेता पनि हुनुहुँदो रहेछ । छुवाछूत कसरी अन्त्य होला ? एकछिनको मौनतापछि जितबहादुरले दिएको जवाफ यस्तो थियो, मान्छेले मान्छेलाई प्रेम गर्न सिकाउनुपर्छ, भेदभाव आफैं हराएर जान्छ ।"
क्रोनिए नायक कि खलनायक ?,"केपटाउन (रोयटर्स) सन् २००२ को जुन १ मा हान्सी क्रोनिएले मृत्यु आत्मसात् गरेका थिए । उनी ३२ वर्षका मात्र थिए । दुःखद रूपमा उनी विमान दुर्घटनामा परे । क्रिकेटको मैदानमा उनी अलराउन्ड थिए, केही उनलाई महान् खेलाडी पनि भन्ने गर्छन् । तर उनी विश्व क्रिकेटको त्यो कलंकसँग पनि जोडिए, जसमा खेल मिलेमतो हुन्छ । टेस्ट र एकदिवसीय क्रिकेट दुवैमा यी दक्षिण अफ्रिकी खेलाडीको प्रदर्शन औसत ३६ भन्दा माथि थियो ।मिडियम पेसरको रूपमा उनी उत्तिकै उपयोगी पनि थिए । उनको खास परिचय भने एउटा नेताको रूपमा थियो । उनी अब्बल दर्जाका कप्तान थिए । ब्लोमफोन्टेनमा क्रोनिएको जन्म भएको हो । अस्ट्रेलियालाई छाडेर उनको नेतृत्वमा दक्षिण अफ्रिकाले लगभग सबै प्रमुख देशविरुद्ध शृंखला निकाल्न सकेको थियो । उनी ५३ टेस्टमा दक्षिण अफ्रिकी टिमका कप्तान थिए, त्यसमध्ये २७ मा प्रोटियस विजयी रह्यो, ११ खेलमात्र गुमाएको थियो । उनको इच्छा दक्षिण अफ्रिकालाई एकदिवसीय विश्वकप दिलाउनु थियो, जुन पूरा हुन भने सकेन । अकालमै उनको ज्यान गयो । उनका साथी ग्यारी क्रिस्टनले भनेका छन्, क्रोनिए मैदानमा अब्बल दर्जाका कप्तान हुन् । जतिबेला मैले दक्षिण अफ्रिकी टिममा प्रवेश पाएको थिएँ, उनी नै प्रेरणाका स्रोत थिए । उनकै कारण आत्मविश्वासी पनि भएँ । मैले उनलाई सम्मान नगर्न असम्भव थियो ।उनले केप्लर वेसल्सपछि दक्षिण अफ्रिकी टिमको नेतृत्व पाए र उत्तिकै अब्बल दर्जाका प्रशिक्षक तथा नयाँनयाँ प्रयोग गर्न रुचाउने बब उल्मरसँग बलियो साझेदारी पनि बनाए । सन् १९९९ को विश्वकपमा यो जोडीको कमाल सबैले देख्न पाएको थिए । त्यस विश्वकपमा भारतविरुद्ध दक्षिण अफ्रिकाको पहिलो खेल थियो । त्यसमा क्रोनिए इयर पिस सँगै मैदानमा उत्रेका थिए । त्यसकै मद्दतले प्रशिक्षक उल्मरसँग कुराकानी गरिरहेका हुन्थे ।रेफ्रीले पछि उनलाई त्यो हटाउन भन्नुपरेको थियो । दक्षिण अफ्रिकी टिम सेमिफाइनलसम्म पनि पुगेको थियो, तर सेमिफाइनलबाट बाहिरिनुपरेको थियो । अस्ट्रेलियाविरुद्धको त्यो खेल टाइ मा टुंगेको थियो । आफ्नो मृत्युको दुई वर्षअगाडि क्रोनिएले भारतीय सट्टेबाजबाट खेलमिलेमतोका लागि घुस खाएको स्विकारे । यसले पूरा विश्व क्रिकेट स्तब्ध हुनुपरेको थियो ।दिल्ली प्रहरी एउटा फरक घटनाको छानबिनमा थियो, एकाएक उसको हातमा त्यस्तो टेप रहेको थियो, जसले खेल मिलेमतो प्रकरण बाहिर आएको थियो । सुरुमा उनले त्यस घटनामा आफ्नो कुनै प्रकारको सहभागिता नभएको दाबी गरे, तर दक्षिण अफ्रिकामा छानबिन सुरु भएयता त्यसमा अडिग रहन सकेनन् र गलिहाले । उनले आफूले खेल मिलेमतो गर्नेबाट घूस खाएको माने ।त्यसपछि त उनी आजीवन प्रतिबन्धमा परिहाले । उनी इसाई धर्मका परम अनुयायी थिए । गिर्जाघरमा पापको प्रायश्चित गर्ने क्रममा बाइबल छोएर भनेका थिए, आफ्नो कमजोरीका कारण म मूर्ख बनें र सैतानले जस्तो काम गरें । मैले यशुबाट आफ्नो नजर हटाएँ र पूरा संसार मेरा लागि अन्धकार साबित भयो । सबैको आश्चर्य के तथ्यमा थियो भने उनका सबै खेलाडी क्रोनिएको पक्षमा थिए । क्रोनिएको घटना छानबिन गर्ने क्रममा भारतका पूर्वकप्तान मोहम्मद अजहरूद्दिन मात्र होइनन्, पाकिस्तानका पूर्वकप्तान सलिम मलिक पनि आजीवन प्रतिबन्धमा परे । यस्तै अन्य धेरै खेलाडी पनि कारबाहीमा परे । अन्तर्राष्ट्रिय क्रिकेट काउन्सिल (आईसीसी) लाई क्रिकेट खेल स्वयंको लाज छोप्न गाह्रो भएको थियो । पछि आईसीसीले खेल मिलेमतो रोक्न विशेष कमिटी नै बनाउनुपरेको थियो ।"
मिलेमतोको नालीबेली,"केपटाउन (एएफपी) त्यसो त पूरा घटना भएको पनि दुई दशकभन्दा बढी समय भइसकेको छ । तर हान्सी क्रोनिए प्रकरणले तरंगित विश्व क्रिकेटले त्यसको धक्का अहिलेसम्म पनि महसुस गरिरहेको छ । सन् २००० को सुरुआततिर क्रोनिएबाट कप्तानी छिनिएको थियो, एकपछि अर्को अविश्वसीय घटनाक्रमबीच । जनवरीमा दक्षिण अफ्रिका र इंग्ल्यान्डबीचको त्यो टेस्ट चलिरहेको थियो, जसको नतिजाले शृंखलामा कुनै अर्थ राख्दैन थियो ।यस्तो किनभन्दा दक्षिण अफ्रिकाले यसअघि नै शृंखला जितिसकेको थियो । यही टेस्टको पनि सुरुआती तीन दिन पूर्णतः वासआउट भइसकेको थियो । यस्तोमा खेल खेल बराबरीमा टुंगिने निश्चित थियो । ठीक यही बेला क्रोनिएले कसैले यसअघि सोच्दै नसकेको उपाय निकाले र समकक्षी कप्तान नासिर हुसेनलाई प्रस्ताव राखे, दुवै टिमले मिलेर शून्यमै सुरुआती इनिङ्स सकेको घोषणा गर्ने ।हुसेनले यो प्रस्ताव मानिहाले । इंग्ल्यान्डले जितका लागि २ सय ४९ रनको लक्ष्य पाएको थियो र उसले त्यसलाई ८ विकेट गुमाएर प्राप्त गर्यो । टेस्ट क्रिकेटका परम्परागत पण्डितलाई यो पटक्कै मनपरेन, तर केहीलाई पनि यो ठीकै पनि लाग्यो । क्रोनिएको छवि पक्का धर्म अनुयायी खेलाडीको रूपमा थियो । उनले लगाउने गरेको ब्रासलेट मा लेखिएको थियो, यशुले के गर्नेछन् ?त्यसको केही समयपछि नै विस्फोटक समाचार के आयो भने दिल्ली प्रहरीको हातमा त्यो टेप परेको छ, जसमा क्रोनिए र भारतीय सट्टेबाजबीच खेल मिलेमतोलाई लिएर कुराकानी भइरहेको छ । इंग्ल्यान्डविरुद्धको त्यो शृंखलाअगाडि दक्षिण अफ्रिका भारत आएको थियो । त्यतिबेला क्रोनिएको छवि कति धेरै बलियो थियो भने कसैले पनि यो समाचार विश्वास गरेनन्, सबै खाली स्तब्धमात्रै थिए ।त्यतिबेला दक्षिण अफ्रिकी टिमका कार्यकारी निर्देशक थिए अली बाकर । उनलाई पनि पूरा घटनाक्रमप्रति फिटिक्कै विश्वास थिएन । क्रोनिएले यस्तो गर्न सक्छन् भन्नेमै थिए, उनी पनि । फ्रान्सेली समाचार संस्था (एएफपी) को नयाँदिल्ली कार्यालयले त्यो समाचारलाई ब्रेक गरेको थियो । क्रिकेट पत्रकार थिए, कुलदीप लाल । दिल्ली प्रहरीले पूरा घटनालाई लिएर पत्रकार सम्मेलन गरेको थियो ।बाकरले आफैंले कुलदीपलाई फोन गरे र दक्षिण अफ्रिकी क्रिकेटको छवि नबिगार्न धम्की दिएका थिए । कुलदीपले पनि सोचेका रहेछन्, यदि यो समाचार गलत साबित भयो भने अर्कै काम खोज्नुपर्नेछ । बाकर ती पत्रकारलाई मोटो रकम दाबी गरेर कानुनी प्रक्रिया सुरु गर्ने बताइरहेका थिए । त्यसको केही दिनपछि नै क्रोनिए गल्न थाले र कम्तीमा आंशिक रूपमा एएफपीको दिल्ली ब्युरोले राहत महसुस गरेको थियो ।पछि बाकर आफैंले दोहोर्याएर फोन गरे र आफ्नो धम्कीप्रति माफी मागे । झन् पछि गएर क्रोनिएले खेल मिलेमतोको आरोप स्विकारे । दक्षिण अफ्रिकामा घटनाक्रमबारे छानबिन गर्न किंग्स कमिसन गठन भएको थियो । यसैक्रममा कतिसम्मको तथ्य बाहिर आएको थियो भने क्रोनिएले आफ्नो टिमका लागि कमजोर खेल्न हर्सल गिब्स र हेनरी विलियम्सलाई घूसको प्रस्तावसमेत राखेका थिए । क्रोनिए आफैंले सट्टेबाजबाट हजारौं डलर पाए । इंल्यान्डविरुद्ध सेन्चुरीमा भएको त्यो टेस्टमा स्पष्ट नतिजा निकाल्ने कामबापत क्रोनिएले त्यही बेला ६ हजार डलर पाएका थिए, सँगै उत्तिकै महँगो छालाको एउटा ज्याकेट पनि । क्रोनिए आजीवन प्रतिबन्धमा परिहाले । तर न त उनका साथी खेलाडीले उनको कहिल्यै ठूलो स्वरले आलोचना गरेको पाइयो, न त दक्षिण अफ्रिकी क्रिकेट मन पराउने माझ उनको छवि कमजोर रह्यो ।क्रोनिएबाट पैसा खाएर खराब खेल्न प्रस्ताव पाउनेमध्ये एक थिए, ड्यारल कलिनन । उनलाई खराब खेलेर दक्षिण अफ्रिकालाई हराउन भनिएको थियो । यस्तो गरेको भए पूरा टिमले पाउने थियो, २ लाख ५० हजार डलर । कलिननले यो प्रस्ताव स्विकार गरेनन्, तर उनी अहिले पनि के भन्ने गर्छन् भने क्रोनिए वास्तवमै राम्रा खेलाडी थिए, अझ यो भन्दा पनि राम्रा कप्तान ।"
इंग्ल्यान्डले वेस्ट इन्डिजसँग खेल्ने,"रुटको स्थानमा स्टोक्सइंग्लिस कप्तान जो रुटले वेस्ट इन्डिजविरुद्धको पहिलो टेस्ट आफूले गुमाउने सम्भावना बढिरहेको बताएका छन् । उनी दोस्रो सन्तानको पर्खाइमा छन् । आफ्नो अनुपस्थितिमा उपकप्तान रहेका बेन स्टोक्सले टिमको सफल नेतृत्व गर्ने उनको विश्वास छ । साउथह्याम्पटनमा जुलाई ८ देखि हुने पहिलो टेस्टकै समयमा रुटको सन्तान जन्मिने आस गरिएको छ ।जुलाईको सुरुमा रुटकी श्रीमती कारियालाई आफ्नो दोस्रो बच्चा जन्मिने समय दिइएको छ । रुटले पत्रकारसँगको कुराकानीमा भनेका छन्, बच्चा जन्म नसक्ने मितिका कारण पहिलो टेस्ट मैले नखेल्ने सम्भावना छ । बच्चा पाउने क्रममा कोरोना भाइरस संक्रमणबाट बच्न सरकारले लागू गरेका सबै नियम पालना गर्नुपर्ने हुन्छ । स्टोक्सले अब्बल दर्जाको कप्तानी भूमिका निभाइसकेको उनले बताए ।"
खेलाडीको ब्ल्याक आउट,लन्डन (एएफपी) विश्वभरका खेलाडीले मंगलबार अमेरिकी अश्वेत जर्ज फ्लोयडविरुद्ध भएको प्रहरी अन्यायको विरोधमा आफ्नो सामाजिक सञ्जालमा ब्ल्याक आउट प्रदर्शन गरेका छन् । श्वेत प्रहरीले नियन्त्रण लिने क्रममा हतियारविहीन ४६ वर्षीय अफ्रिकी अमेरिकीको मे २५ मा मृत्यु भएको थियो । यसलाई प्रहरीद्वारा गरिएको हत्या मानिएको छ । यसकै विरोधमा अमेरिकामा हिंस्रक प्रदर्शन भइरहेको छ र स्थानीय प्रशासनले लगाएको कर्फ्यु पनि तोड्ने काम भइरहेको छ ।यसैक्रममा खेलाडीले पनि सामाजिक सञ्जालमा विरोधमा ब्ल्याक आउट प्रदर्शन गरेका हुन् । अमेरिकाका अधिकांश बास्केटबल स्टारले ब्ल्याक आउट प्रदर्शनीमा सहभागिता जनाएका छन् । यस्तै विश्व फुटबलका अधिकांश प्रमुख खेलाडीले पनि यसमा भाग लिएका छन् । यसअघि खेलाडीले खेलकै क्रममा फ्लोयडको समर्थनमा लेखिएको टीसर्ट प्रदर्शन गरेका थिए भने केहीले घुँडाले मैदानमा टेकेर प्रदर्शनप्रति ऐक्यबद्धता जनाएका थिए ।
फिफा पनि विरोधमा,बर्न (रोयटर्स) अन्तर्राष्ट्रिय फुटबल महासंघ फिफाले जर्ज फ्लोयडविरुद्ध भएको अन्यायको विरोधमा भइरहेको प्रदर्शनमा ऐक्यबद्धता जनाएको छ । फिफा अगाडि अमेरिकाका हकी र बास्केटबल संघले पनि अमेरिकी प्रहरीको ज्यादतीविरुद्ध आन्दोलनमा आफ्नो समर्थन रहेको जनाएका थिए । फिफाले रंगभेदी व्यवहारलाई आफ्नो संस्थाले कुनै पनि हालतमा स्वीकार नगर्ने जनाएको छ ।फिफाले खेलमा क्रममा मैदानमै विरोध प्रदर्शन गर्ने खेलाडीप्रति पनि सहानुभूति देखाएको छ । अहिले चलिरहेको जर्मन बुन्डेसलिगाका क्रममा केही खेलाडीले मैदानमै फ्लोयडको हत्याको सांकेतिक विरोध गरेका छन् । फिफाले विज्ञप्ति नै जारी गरेर आफ्नो संस्थाले ती खेलाडीको भावना बुझेको जनाएको छ । अध्यक्ष जियानी इन्फान्टिनोले विरोधमा उत्रेका खेलाडीको आलोचना गर्नुको सट्टा प्रशंसा गर्नुपर्ने बताएका छन् ।

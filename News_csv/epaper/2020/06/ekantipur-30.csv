शीर्षक,विवरण
चीनको आर्थिक सहायताबाट स्वास्थ्य सामग्री ल्याउने सेनाको प्रयासमा रक्षा मन्त्रालयकै असहयोग,"(काठमाडौं)  नेपाली सेनाले चीनबाट कोरोना भाइरस रोकथाम तथा नियन्त्रणका लागि स्वास्थ्य सामग्री खरिद गर्दा आफूले प्राप्त गर्ने तय भएको १ सय ५० मिलियन आरएमबी (करिब २ अर्ब ५६ करोड) आर्थिक सहयोगलाई उपयोग गर्न रक्षा मन्त्रालय र परराष्ट्र मन्त्रालयलाई प्रस्ताव गरेको पाइएको छ । उक्त प्रस्तावमाथि परराष्ट्र मन्त्रालय सकारात्मक रहे पनि रक्षा मन्त्रालयले सहमति प्रदान नगरेको देखिएको छ ।कान्तिपुरलाई परराष्ट्र मन्त्रालयस्थित उच्च स्रोतबाट प्राप्त पत्रमा उल्लेख भएअनुसार सेनाले चैत २५ गते रक्षा मन्त्रालय तथा परराष्ट्र मन्त्रालयलाई पत्र पठाउँदै ४ नम्बर बुँदाको झ मा सो विषय खुलस्त रूपमा अगाडि सारेको देखिएको हो । मित्रराष्ट्र चीनको हकमा विगतमा नेपाली सेनालाई प्रदान गर्न सहमति भएको आरएमबी १ सय ५० मिलियनलाई यस खरिद प्रक्रियाको मोड अफ पेमेन्टका रूपमा रूपान्तरित गर्ने व्यवस्था भए उचित हुने देखिन्छ (उक्त सहमतिको कागजात यसैसाथ प्रेषित गरिएको छ) । साथै, उक्त आरएमबी १ सय ५० मिलियनले नपुग हुने भए नेपाल सरकार, अर्थ मन्त्रालयबाट उक्त रकमसहित थप आवश्यक रकमको सुनिश्चितता पनि आवश्यक पर्ने हुँदा सो सम्बन्धमा समेत आवश्यक कारबाही हुनुपर्ने भनेर पसं २३३१५८बि०७६७७२६४७ को पत्रमा उल्लेख गरिएको छ ।मन्त्रिपरिषद्ले चैत १६ गते रक्षा मन्त्रालयलाई सेनामार्फत जीटूजी विधिबाट कोरोना नियन्त्रण तथा रोकथामका लागि आवश्यक पर्ने औषधि तथा औषधिजन्य सामग्री खरिद गर्न लगाउने निर्णय गरेको थियो । सो निर्णय कार्यान्वयन गर्न चैत १९ गते रक्षा मन्त्रालयले प्रधानसेनापतिको कार्यालयमा पत्राचार गरेको थियो । मन्त्रालयबाट पत्र प्राप्त भएपछि प्रधानसेनापतिको कार्यालयले उच्च सैनिक अधिकारीहरूसँग पनि सल्लाह गरेर चैत २३ गते जीटूजी विधिबाट सामग्री खरिद गर्न सेना सहमत रहेको जानकारी गराएको थियो ।स्वास्थ्य तथा जनसंख्या मन्त्रालयले चैत २४ गते पसं ०७६७७, चनं ९६ मार्फत सेनालाई आवश्यक पर्ने सामग्रीको परिमाणसहित राय तथा सहमति प्रदान गरेको थियो । त्यसमा स्वास्थ्य मन्त्रालयले सीसीएमसीले तयार पारेको राष्ट्रिय आवश्यकतामध्ये १५ प्रतिशत स्वास्थ्य सेवा विभागले नै तत्काल खरिद गर्ने उल्लेख गर्दै बाँकी ८५ प्रतिशत सामग्री सेनालाई खरिद गर्न आग्रह गरेको थियो ।स्वास्थ्यबाट राष्ट्रिय आवश्यकताको परिमाण प्राप्त भएसँगै सेनाले उक्त सामग्री चीनबाट खरिद गर्न उपयुक्त हुने र चीनमा उपलब्ध नहुने सामग्रीका हकमा विकल्पका रूपमा भारत, दक्षिण कोरिया, इजरायल र सिंगापुरसँग पनि आर्थिक प्रस्ताव माग गर्न उचित हुने राय पेस गरेको थियो । प्रस्ताव पेस गर्ने राष्ट्रहरूबाट खरिद प्रक्रिया अगाडि बढाउनका लागि सम्बन्धित देशका दूतावासमार्फत आर्थिक प्रस्ताव माग गरिदिन परराष्ट्र मन्त्रालयलाई अनुरोध गरेको थियो ।यसरी प्रस्ताव माग गर्दा कबोल मूल्य अमेरिकी डलरमा हुनुपर्ने, आर्थिक प्रस्तावमा फ्याक्ट्री मूल्य समावेश गरी उपयुक्त भुक्तानीको माध्यम उल्लेख हुनुपर्ने, आंशिक प्रस्ताव पेस गर्नेलाई समेत मान्यता दिइने, सबै सामग्री विश्व स्वास्थ्य संगठन (डब्लूएचओ), एफडीए, आईएसओ वा सोसरहको मापदण्ड पूरा भएको हुनुपर्ने, नेपाली दूतावाससँग समन्वय गरेर सम्बन्धित राष्ट्रबाट एक सरकारी डेडिकेटेड टिम उपलब्ध गराउन अनुरोध गर्ने र खरिद प्रक्रिया जीटूजी मा हुने हुँदा लोकल एजेन्टरहित शून्य कमिसनका आधारमा औषधिको मूल्य उपलब्ध गराउन अनुरोध गर्न उपयुक्त हुने रायसमेत सोही पत्रमार्फत पेस गरिएको थियो ।सेनाले आफूले प्राप्त गर्न लागेको करिब २ अर्ब ५६ करोड रुपैयाँबराबरको आर्थिक सहयोगलाई नै औषधि तथा औषधिजन्य सामग्री खरिदको मोड अफ पेमेन्ट बनाउनका लागि दिएको सुझावलाई परराष्ट्र मन्त्रालयले भने सकारात्मक रूपमा लिएको उच्च स्रोतको दाबी छ । स्रोतका अनुसार परराष्ट्र मन्त्रालयले सेनाले प्राप्त गर्न लागेको रकमबाट पैसा तिर्न अपुग भए नेपालले चीनबाट प्राप्त गर्ने अन्य आर्थिक सहयोगलाई पनि औषधि खरिदको मोड अफ पेमेन्ट मा रूपान्तरण गर्नका लागि चीन सरकारलाई आग्रह गर्न सकिने जानकारी दिएको थियो । तर रक्षा मन्त्रालयले कोरोना राहत कोष मा यथेष्ट रकम रहेकाले त्यसलाई नै प्रयोग गरेर खरिद गर्न सेनालाई निर्देशन दिएको थियो । बाँकी पृष्ठ ११"
को कस्तो रणनीतिमा ?,"(काठमाडौं)  प्रधानमन्त्री केपी शर्मा ओलीले आफूलाई हटाउन भारतसहितका शक्ति लागिपरेको र त्यसमा नेपालका नेताहरूको समेत साथ रहेको भन्ने अभिव्यक्ति दिएपछि आफ्नै पार्टीभित्र झन् अप्ठेरोमा परेका छन् । स्वेच्छाचारी कार्यशैलीमाथि प्रश्न उठाउने तयारीमा रहेका असन्तुष्ट नेताहरूलाई ओलीले आइतबार मदन भण्डारी फाउन्डेसनको कार्यक्रममा दिएको अभिव्यक्तिबाट थप मसला मिलेको छ । तीन दिन स्थगनपछि मंगलबार बस्ने बैठकमा असन्तुष्ट नेताहरू सरकार हटाउने चलखेल कहाँ, कसरी भयो, त्यसको जवाफ माग्ने तयारीमा छन् । भारत सरकार हटाउन लागिपरेको र नेपालकै नेताहरूको पनि साथ रहेको भन्ने कुरालाई प्रधानमन्त्रीले पुष्टि गर्नुपर्ने माग उनीहरूले राख्ने भएका छन् । हामीले अब कूटनीतिक तवरबाट भारतसँग वार्ता गर्नुपर्छ भनेर सुझाव दिइरहेका बेला प्रधानमन्त्रीजीको जुन कुरा बाहिर आएको छ, त्यो ठीक होइन, स्थायी कमिटी सदस्य युवराज ज्ञवालीले भने, उहाँले यसबारेमा पनि पार्टी कमिटीलाई जानकारी दिनुपर्छ ।पार्टीको बलमा सरकार प्रमुख बनेका ओलीले उनको कार्यशैलीमाथि प्रश्न उठ्नेबित्तिकै त्यसभित्र देशीविदेशी षड्यन्त्र देख्नु र त्यो षड्यन्त्रका पर्दापछाडि आफ्नै दलका नेताहरू पनि हुन सक्ने संकेत गर्नुले असन्तुष्टहरूको आक्रोश चुलिएको छ । नेकपा स्थायी कमिटी बैठक सुरु हुनुअघि नै आफ्नो समूहबाहेकका नेताहरू प्रधानमन्त्री पदविरुद्ध एकजुट छन् भन्नेमा ओली जानकार थिए । त्यसैले उनले बैठकको उद्घाटन मन्तव्यमा आफूलाई प्रधानमन्त्री पदबाट हटाउन देशीविदेशी शक्ति लागिपरेको र पार्टीभित्रै पनि एउटा समूह सक्रिय रहेको गुनासो गरेका थिए । तर आइतबार ओलीले अझै अगाडि बढेर भने, लिम्पियाधुरासहितको भूमि समेटेर नक्सा जारी गरेपछि मलाई हटाउन भारतको राज्यसंयन्त्र अचम्मसित लागिपरेको छ र त्यसमा नेपालकै नेताहरूको पनि साथ छ । नक्सा सार्वजनिक गरेकै कारण भारतीय पक्षसँगसमेत मिलेर उनलाई प्रधानमन्त्रीबाट हटाउन यहींका नेताहरू लागिपरेको आफ्नै तर्क पुष्टि गर्ने आधारहरू त उनले पेस गरिसकेका छैनन् तर ओली र उनी नेतृत्वको सरकारको कठोर समीक्षा गर्ने ढोका पनि आफैं खोलेका छन् । मंगलबारबाट पुनः सुरु हुने स्थायी कमिटी बैठक प्रधानमन्त्री ओलीका लागि थप प्रतिकूल हुने नेताहरू बताउँछन् । यद्यपि उनी बैठकले गर्ने सम्भावित निर्णय र त्यसपछि आफूले चाल्ने कदमबारे तम्तयार भएर बसेको उनी निकटस्थहरूको भनाइ छ ।ओलीको अस्त्र ः संसदीय दल स्थायी कमिटी बैठक सुरु हुनुअघि नै प्रधानमन्त्री केपी शर्मा ओलीलाई उनीनिकट नेताहरूले सामूहिक रूपमै भेटेर कार्यशैली सुधार्न आग्रह गरेका थिए । अध्यक्ष पुष्पकमल दाहालनिकट स्थायी कमिटी सदस्यहरूसँगको छलफलको निष्कर्ष सुनाउँदै उनलाई ती नेताहरूले भनेका थिए, अब तपाईंले आफ्नो एकलौटी छोड्नुपर्छ, प्रचण्डजीलाई पनि विश्वासमा लिएर अघि बढ्न तयार हुनुपर्छ । अर्का अध्यक्ष दाहाललाई विश्वासमा लिएरै अघि बढ्नुपर्छ भन्ने कुरामा प्रधानमन्त्री सहमत भए तापनि आफूले राखेको दुईमध्ये एक पद छोडेर जानुपर्छ भन्ने प्रस्तावलाई उनले स्विकारेनन् । त्यसैले विभिन्न चरणमा भएका भित्री बैठकहरू निष्कर्षमा पुग्न सकिरहेका छैनन् । दोस्रो तहका नेताहरूसँगको छलफलमा ओलीले अर्का अध्यक्ष दाहाल र वरिष्ठ नेता नेपालले आफूलाई सहयोग नै नगरेको गुनासो गरेका छन् । प्रचण्डजी अध्यक्ष भएपछि उहाँले मसँग सरसल्लाह गरेर मेरो सहमतिमा एजेन्डाहरू बाहिर लानुपर्छ तर उहाँ त बाहिरबाहिर गुटगुटमा छलफल गरेर तिनै विषयवस्तु बोकेर मसित कुरा गर्न आउनुहुन्छ, अध्यक्षद्वयको मिलनविन्दु पहिल्याउन पहल गरिरहेका दाहालनिकट एक नेताले ओलीको भनाइ उद्धृत गर्दै कान्तिपुरसँग भने, अहिले मैले अध्यक्ष र प्रधानमन्त्री दुवै पद छोड्दिनँ, यो कुरा प्रचण्डजीलाई सुनाइदिनू । उनले ओलीको भनाइ आफूले दाहाललाई जस्ताको त्यस्तै सुनाइदिएको पनि बताए ।ती नेताका अनुसार प्रधानमन्त्री ओलीले सचिवालय, स्थायी कमिटी र केन्द्रीय कमिटीमा आफूलाई कमजोर ठानेको भए पनि संसदीय दलमाथि भने भरोसा गरेका छन् । उनले यसको संकेत आइतबार मदन भण्डारी फाउन्डेसनको कार्यक्रममार्फत पनि गरेका छन् । संसदीय दलमाथिको यही भरोसाकै आधारमा ओली आफ्नै पक्षीय नेताहरूको समेत सुझाव मान्न तयार नदेखिएको नेताहरूको बुझाइ छ । हामीले प्रधानमन्त्रीलाई अहंकार त्यागेर अर्का अध्यक्षसँग सहमति गर्नुपर्छ भनेर सुझाएका पनि हौं, ओलीनिकट एक नेताले कान्तिपुरसँग भने, तर उहाँ त्यसका लागि तयार देखिनुभएको छैन, यसले संकट झन् गहिरिन्छ कि जस्तो छ । प्रधानमन्त्री ओलीको गुनासो वरिष्ठ नेता नेपालसँग पनि उत्तिकै छ । पाँचै वर्ष प्रधानमन्त्री र पार्टी अध्यक्ष बन्ने म्यान्डेट मलाई छ तर माधवजी झिनामसिना कुरामा यो भएन र त्यो भएन भन्नुहुन्छ, उहाँको कुरा सुनेर प्रचण्डजीले मैसित जोरी खोज्नुहुन्छ, ओलीले आन्तरिक छलफलहरूमा भनेका छन्, प्राविधिक रूपमा अल्पमत र बहुमतको कुरा गरेर मलाई हटाउने खेल भइरहेको छ, म पनि हेर्छु के हुन्छ । उनले बहुमत सांसदहरूले आफूलाई साथ दिने बताउँदै आएका छन् । यही शैलीमा नै पार्टी महाधिवेशन र सरकार सञ्चालनको बाँकी साढे २ वर्ष धान्ने ओलीको मनस्थिति देखिएको उनीनिकट नेताहरूको भनाइ छ । ओलीनिकट स्थायी कमिटी सदस्य पृथ्वीसुब्बा गुरुङ पनि अहिले उनलाई सरकार र पार्टी अध्यक्षमध्ये एउटा पदबाट हटाउन सम्भव नभएको तर्क गर्छन् । यो बेला पार्टीका दुई अध्यक्ष मिल्नुबाहेक अर्को विकल्प छैन, अध्यक्षका रूपमा प्रधानमन्त्रीले आफ्नो भूमिका कम गर्ने र अर्का अध्यक्षले सरकार सञ्चालनमा भूमिका नखोज्ने गर्दा नमिल्ने कुरा केही छैन, गण्डकी प्रदेशका मुख्यमन्त्रीसमेत रहेका गुरुङले कान्तिपुरसँग भने, तर प्रधानमन्त्री वा अध्यक्षमध्ये एक पद रोज्ने, एक पद छोड्ने भन्ने कुरा सगरमाथा चढ्नभन्दा कठिन छ, पार्टीको आन्तरिक समस्या समाधान गर्न जनताको मतलाई उपेक्षा गर्न हुन्न । दाहालका दुई कार्ड ः अध्यक्ष वा प्रधानमन्त्रीपार्टी एकीकरणका बेला अध्यक्षद्वयबीच आवश्यकता र सहमतिका आधारमा सरकारको नेतृत्व आधाआधा कार्यकाल गर्ने समझदारी बनेको थियो । उक्त समझदारीलाई गत मंसिर ४ गते भंग गर्दै ओलीले पुरै पाँच वर्ष सरकार सञ्चालन गर्ने र दाहालले पार्टीको कार्यकारी भूमिका निभाउने गरी सहमति गरे । तर सहमतिपत्रमा सही गरेको ८ महिना भइसक्दा पनि प्रधानमन्त्री ओलीले सहयोग नगरेको निचोडमा दाहाल पुगेका छन् । त्यसैले उनले असार १० गते स्थायी कमिटी बैठकको उद्घाटन मन्तव्यमै सो सहमतिप्रति पश्चाताप गरेका छन् । त्योभन्दा ठूलो पछुतो दाहालले आफूनिकटका नेताहरूसँगको छलफल क्रममा गरेका छन् । उधारो सहमति गर्दा ओलीजीले धोका दिनुहुन्छ भन्ने अब प्रमाणित भइसक्यो, स्थायी कमिटीको यो बैठकबाट वार कि पार गर्नुपर्छ, दाहालको भनाइ उद्धृत गर्दै उनीनिकट नेताले भने, मंसिर ४ मा भएको सहमतिले पार नलाग्ने देखियो । त्यसका लागि दाहालसँग दुई कार्ड छन् । पहिलो, उनले आफूलाई पार्टीको एकल अध्यक्षका रूपमा दाबी गरिरहेका छन् । त्यसो हुँदा सरकार ओलीले चलाउने र त्यसको सैद्धान्तिक तारतम्य पार्टी अध्यक्षका रूपमा दाहालले मिलाउने प्रस्ताव उनी पक्षधर नेताहरूको छ । एक व्यक्ति एक पदको सुरुवात नेतृत्वबाटै हुन्छ, यसले पार्टीका तल्ला कमिटीहरूमा राम्रो सन्देश जान सक्छ भन्ने हाम्रो ठम्याइ छ, दाहालनिकट स्रोतले कान्तिपुरसँग भन्यो । तर प्रधानमन्त्री ओलीले अध्यक्ष पद छोडिहाल्लान् भन्ने विश्वासचाहिँ दाहाल पक्षधर नेताहरूलाई छैन । त्यसैले उनीहरूले अर्को विकल्प पनि तयार पारेका बसेका छन् । त्यसको संकेतस्वरूप उनले स्थायी कमिटी बैठकको सुरुमै मंसिर ४ मा आलोपालो सरकार सञ्चालनको पूर्ववर्ती सहमतिबाट पछि हटेर कतै गल्ती त गरिनँ, भनिसकेका छन् । ओलीले अध्यक्ष छोड्न स्वीकार गरेनन् भने दाहालले पूर्ववर्ती सहमतिअनुसार सरकारको नेतृत्व आफूले गर्नुपर्ने अडान अघि सार्नेछन् । कार्यकारी अध्यक्ष भनेर कमरेड प्रचण्डलाई जसरी आइसोलेसनमा राखियो, त्यसले प्रधानमन्त्रीको नियत स्पष्ट भइसक्यो, दाहालनिकट ती नेताले कान्तिपुरसँग भने, अब सहमति हातहातै हुन्छ, एक व्यक्ति एक मुख्य जिम्मेवारी होइन, एक व्यक्ति एक पदमा जानुपर्छ, त्यसमा प्रधानमन्त्री सहमत हुनुभएन भने मंसिर ४ को समझदारी भंग हुन्छ, प्रचण्ड प्रधानमन्त्री हुनुहुन्छ । दाहालनिकट स्थायी कमिटी सदस्य देवेन्द्र पौडेल भने अध्यक्षद्वयको शक्ति सन्तुलनको समझदारीले कस्तो खालको आकार लिन्छ भन्ने प्रस्ट भइनसकेको बताउँछन् । नेताहरूका बीचमा विभिन्न चरणका छलफलहरू भइरहेका छन्, ती छलफलहरू खास निष्कर्षमा पुगिसकेका छैनन्, पौडेलले भने, पार्टी विभाजनबाट जोगाउनु हाम्रो मुख्य कर्तव्य हो, त्यसका लागि अध्यक्षद्वय र वरिष्ठ नेताहरूबीचको भूमिका सम्मानजनक रूपमा बाँडफाँट हुनुपर्छ भनेरै कुराकानी भएका छन् । उनले स्थायी कमिटी बैठकमा उठेका कुराहरूका आधारमा पनि पार्टीले बाँकी निर्णय गर्ने बताए । दाहाललाई अर्को अप्ठ्यारो के छ भने उनले वरिष्ठ नेता माधवकुमार नेपालसँग पनि समदूरीमा सम्बन्ध राख्नुपर्ने छ । यसअघि नेपालसँग एक किसिमको छलफल गर्ने र ओलीसँग अर्कै सहमति गर्ने आक्षेप उनीमाथि छ । यसपालि पनि नेपालको मन राख्न सकिएन भने अब फेरि उनलाई फकाउन सकिन्न भन्ने बुझाइ दाहालको छ । नेपाललाई विश्वासमा लिन नसके पूर्वएमालेका धेरै नेताहरूले आफूलाई अविश्वास गर्ने भयका कारण उनी थप सचेत देखिएको उनका निकटस्थहरूको भनाइ छ । तर तपाईं यति बुझ्नुस्, प्रचण्डले पहिलेजस्तो ढुलमुले निर्णय यसपालि गर्नुहुन्न, अहिले पनि ठोस निर्णय गर्न सकिएन भने यो कार्यकालमा पार्टीभित्र थप केही गर्न सकिन्न भन्नेमा उहाँ हुनुहुन्छ, स्रोतले भन्यो । नेपाल निष्कर्ष ः ओली असफल भइसके दाहाल र ओलीका बीचको शक्ति बाँडफाँटबारेको छलफलले सबैभन्दा धेरै झस्का वरिष्ठ नेता माधवकुमार नेपाललाई पसेको छ । दुवै अध्यक्षले जुन कुनै बेला पनि आफूलाई मात्रै फाइदा हुने निर्णय लिन पछि पर्दैनन्, नेपालको भनाइ उद्धृत गर्दै उनीनिकट नेताले भने, ओलीजीमाथि त कुनै विश्वासै छैन, प्रचण्डजीमाथि पनि भरोसा गरिहाल्न सकिन्न । दाहालभन्दा ओलीको कार्यशैलीले नेपाल पक्षधर नेताहरू चिढिएका छन् । ओली पार्टी अध्यक्ष र प्रधानमन्त्री दुवै भूमिकामा असफल भइसकेको निष्कर्ष नेपालनिकट अधिकांश र दाहालनिकट केही नेताहरूको बुझाइ छ । त्यसैले ओलीलाई दुवै भूमिकाबाट निष्क्रिय बनाएर पार्टी संरक्षक बनाउनुपर्ने गरी हामीले कुरा उठाउँछौं । नेपालनिकट एक स्थायी कमिटी सदस्यले भने । स्थायी कमिटी सदस्य युवराज ज्ञवाली सरकार र अध्यक्षहरूको कार्यशैली र पार्टी सञ्चालनबारे बैठकले खास निचोड निकाल्ने विश्वास गर्छन् । अहिले पार्टी कमिटीको बैठक चलिरहेको छ, सरकारको समीक्षा पनि एजेन्डामा छ, हामीले गम्भीर समीक्षा गरेर अब के गर्नुपर्छ निष्कर्ष निकाल्छौं, ज्ञवालीले भने, पार्टीको निष्कर्ष र निर्देशन मान्दिन भनेर पाइँदैन । उनले बैठक चलिरहेको समयमा कमिटीमै छलफल गर्नु उत्तम हुने भन्दै बाहिरबाहिर, झुन्डझुन्डमा हुने छलफलको खास अर्थ नहुने बताए । बैठक अध्यक्षहरूकै व्यवस्थापन वरिपरि मंगलबारदेखिको बैठक थप पेचिलो यसकारण पनि बन्छ किनभने कोभिड१९ को महामारीमा सरकारको कामदेखि प्रधानमन्त्री ओलीको कार्यशैलीसम्मको चर्चा हुनेछ । तीनै पक्षीय नेताहरूले बैठकका सम्भावित निष्कर्षबारे फरक आकलन गरेका छन् । ओलीनिकट स्रोतका अनुसार मंसिर ४ गते भएको शक्ति बाँडफाँटलाई थप व्याख्या गरेर अघि बढ्ने निष्कर्ष बैठकले निकाल्ने अनुमान छ । त्यसका लागि महासचिव विष्णु पौडेल र स्थायी कमिटी सदस्य शंकर पोखरेल मुख्य भूमिकामा छन्, उनीहरूले दाहाल र नेपालसँग विभिन्न माध्यमबाट चरणबद्ध छलफल गरिरहेका छन् । सरकारले अपेक्षाअनुसार काम नगरेजस्तै दाहालले पनि कार्यकारी अध्यक्ष पाएपछि कुनै सिन्को भाँच्नुभएको छैन, ओलीनिकट नेताले भने, त्यसैले उहाँको भूमिकालाई लिपिबद्ध रूपमै व्याख्या गरेर पार्टीमा थप जिम्मेवारी दिने र प्रधानमन्त्रीलाई पुराना गल्तीहरू सच्याउँदै सरकार सञ्चालन गर्न लगाउने हाम्रो जोड छ । यसो भयो भने दाहालको कार्यकारी भूमिकाबारे थप व्याख्या हुनेछ र अध्यक्षद्वयको समीकरण बन्नेछ । यो समझदारी जुटाउन दाहालनिकट केही नेताहरू र स्थायी कमिटी सदस्यसमेत रहेका मन्त्रीहरू सक्रिय छन् । बरु मन्त्रिपरिषद् र प्रधानमन्त्री ओलीको सचिवालय हेरफेर गरेर चुस्तदुरुस्त बनाउने तर प्रधानमन्त्री नै चाहिँ फेर्न नहुने उनीहरूको तर्कमा अधिकांश स्थायी कमिटी सदस्य सहमत देखिन्नन् । त्यसैले स्थायी कमिटीको यो बैठकले नेकपालाई कतातिर लैजान्छ, निश्चित भइसकेको छैन । बैठक उद्घाटनबाटै नेताहरूको मन नमिलेको प्रस्ट भइसकेको छ, नेता पौडेलले भने, नमिली नमिली सुरु भएको बैठक कसरी सकिन्छ, ठेगान छैन ।"
असहमतिबीच अघि बढ्यो निजामती विधेयक,"काठमाडौं (कास) डेढ वर्षदेखि विचाराधीन संघीय निजामती सेवाको गठन, सञ्चालन र सेवा सर्तसम्बन्धी विधेयक विभागीयमन्त्री र केही सत्तारूढ र प्रतिपक्षका सांसदहरूको असहमतिका बाबजुद राज्य व्यवस्था तथा सुशासन समितिबाट सोमबार पारित भएको छ । समितिबाट पारित विधेयक प्रतिनिधिसभा र राष्ट्रिय सभाबाट पारित भएपछि लामो समयदेखि अन्योलमा रहेको प्रदेश र स्थानीय तहको कर्मचारी व्यवस्थापनको बाटो खुल्नेछ । विधेयकले कर्मचारी भर्ना, सरुवा र बढुवामा तीनै तहको अधिकार क्षेत्रलाई प्रस्ट्याउने प्रयत्न गरेको छ । संघीय मामिला तथा सामान्य प्रशासनमन्त्री हृदयेश त्रिपाठी, सत्तारूढ र प्रतिपक्षी दलका सांसदहरूले प्रक्रिया नपुगेको र आफूहरूको असहमति रहेको जनाउ दिइरहेकै अवस्थामा समितिकी सभापति शशि श्रेष्ठले सोमबार विधेयक पारित भएको घोषणा गरेकी हुन् । उनले विगतमा पटकपटक भएको बुँदागत सहमतिका आधारमा विधेयक पारित भएको जानकारी दिइन् । सामान्यतया विवादित विषयमा सत्ता र प्रतिपक्षबीच मतान्तर हुने गरे पनि यसपटक सत्तापक्षकै सांसदहरूले विरोध गरिरहेका थिए । विधेयक पारित गर्नुअघि मन्त्री त्रिपाठी, सभापति श्रेष्ठ, सांसदहरूबीच आरोपप्रत्यारोप भएको थियो । मन्त्री त्रिपाठीले समितिले तयार गरेको प्रतिवेदनमा उल्लिखित ७ वटाभन्दा बढी बुँदामा सरकारको असहमति रहेको बताएका थिए । तर बहुमत सांसदले सहमति जनाएको भन्दै विधेयक पारितको घोषणा गरिएको थियो । सभापति श्रेष्ठले सहमति भएका विषयमा दोहोर्याएर छलफल गर्न आवश्यक नभएको भन्दै असहमति राख्नेले नोट अफ डिसेन्ट लेख्न सक्ने बताएकी थिइन् । केही सांसद भने बहुमतले नोट अफ डिसेन्ट लेखे के हुन्छ भन्दै प्रश्न गरिरहेका थिए । कांग्रेसको लिखित असहमति प्रमुख प्रतिपक्ष कांग्रेसका सांसदहरूले समितिले पारित गरेका ७ वटा बुँदामा मुख्य असहमति जनाएको छ । विधेयकको परिभाषामा प्रदेश र स्थानीय तहमा समायोजन भई गएका कर्मचारीलाई समेट्नुपर्ने र उनीहरूको वृत्ति विकास रोक्न नहुने माग कांग्रेसको छ । श्रेणीविहीनदेखि विशिष्ट श्रेणीसम्मका कर्मचारीलाई आन्तरिक प्रतिस्पर्धाको अवसर दिनुपर्ने, स्थायी कर्मचारीलाई खुला वा आन्तरिक प्रतिस्पर्धाका लागि उमेर हद तोक्न नहुने, निवृत्तिभरण नपाउने व्यवस्था खारेज गर्नुपर्ने धारणा कांग्रेसको छ । मन्त्री त्रिपाठीले समायोजनमा गएका कर्मचारीको वृत्ति विकास रोक्न नहुने, निजामती ट्रेड युनियन कायम हुनुपर्ने, अवकाश उमेरको ६० वर्षे प्रावधानमा कुलिङ पिरियड हुनुपर्ने, प्रदेश प्रमुख, प्रदेश सचिव, प्रशासकीय अधिकृत र समावेशीका विषयमा समितिले गरेका निर्णयमा सरकारी अडान फरक रहेको बताए । उनले तत्कालीन मन्त्री पण्डितले पेस गरेको मूल विधेयकका प्रावधानका पक्षमा अडान लिएका छन् ।"
कतै नगएका बालकमा कोरोना,"(काठमाडौं)  स्वास्थ्य मन्त्रालयले काठमाडौंलगायत घनाबस्ती भएका सहरहरूमा कोभिड१९ संक्रमण बढिरहेकाले अत्यावश्यक कामबाहेक घरबाहिर ननिस्कन आग्रह गरेको छ । मन्त्रालयले घरबाहिर निस्कनै परे दुई मिटरको दूरी कायम राख्न, साबुनपानीले हात धुन र अनिवार्य मास्क लगाउन भनेको छ । कुनै यात्रा इतिहास नभएका राजधानीका दुईवर्षे बालकमा कोरोना संक्रमण देखिएपछि सरकारले यस्तो आग्रह गरेको हो । ती बालक मात्र नभई बुबाआमाको समेत कुनै भ्रमण इतिहास छैन, स्वास्थ्य मन्त्रालयका प्रवक्ता डाजागेश्वर गौतमले कान्तिपुरसँगको संक्षिप्त कुराकानीमा भने, यसले कोरोना कहीं अन्त पनि फैलिएको छ कि भन्ने संकेत गर्छ ।यो संक्रमणपछि डा गौतमले स्वास्थ्य मन्त्रालयको नियमित भर्चुअल कोरोना अपडेटका क्रममा सोमबार सुरुमै अनावश्यक घरबाहिर ननिस्कन अपिल गरेका थिए । इपिडिमियोलजी तथा रोग नियन्त्रण महाशाखाका निर्देशक डावासुदेव पाण्डेका अनुसार ती बालकको टाउकोमा भएको ट्युमर को पुनः शल्यक्रिया गराउन मेडिसिटी अस्पतालमा जाँच गरिएको थियो । यसै क्रममा पीसीआर परीक्षण गर्दा बालकमा कोरोना संक्रमण पुष्टि भएको हो । अहिले बिनाकारण, अनावश्यक, सुरक्षाका उपाय नअपनाई राजधानीलगायत सहरहरूमा घरबाहिर निस्किनु जोखिमपूर्ण छ, उनले भने, यो एउटा घटनाकै आधारमा कोरोना समुदायमा गएको भन्न मिल्दैन तर यसको आधारमा हाल समाजमा जोखिमपूर्ण स्थिति रहेको भन्न सकिन्छ । केही दिनयता बहुसंख्यक व्यक्तिमा कोरोनाको डर हराएको अवस्थासमेत देखिन थालेको औंल्याउँदै डागौतमले भने, काठमाडौंमा ५०६० लाख जनसंख्या छ, हामीले होसियारी नगरे पछि गाह्रो पर्छ । डापाण्डेका अनुसार आमनेपालीले कोरोनाविरुद्घ सतर्कता अपनाउन छाडेमा हाल दिल्लीमा देखिएको जस्तै भयावह स्थिति आउन बेर छैन । अहिले सबैले लकडाउन खुलेको महसुस गरेझैं देखिन्छ, बाहिर भीडभाड छ, अनावश्यक जमघट भइरहेको छ, स्वास्थ्य मन्त्रालयका प्रवक्ता डागौतमले भने, धेरैजसोमा कोरोना सर्ने डर हराउँदै जानुका साथै जनजीवन सामान्य भएको ठानेका जस्ता छन् । कोरोनाको संक्रमण बढ्दै गए पनि आमव्यक्तिले हाल घरबाहिर निस्किँदा अपनाउनुपर्ने न्यूनतम मापदण्डसमेत पालना गरेको नदेखिएको उनले बताए । थप ४ सय ७६ संक्रमित, एकको मृत्यु मुलुकमा सोमबार कोरोनाले थप ४ सय ७६ जना संक्रमित भएका छन् । संक्रमितको जम्मा संख्या १३ हजार २ सय ४८ पुगेको छ । काठमाडौंमा उपचार गराइरहेका रौतहटका ३० वर्षीय पुरुषको कोरोनाका कारण मृत्यु भएको छ । यो सँगै मृत्यु हुनेको संख्या २९ पुगेको छ । तीन महिनादेखि फोक्सोसम्बन्धी समस्याका कारण विभिन्न अस्पतालमा उपचार गराइरहेका ती युवक असार १३ गते श्वासप्रश्वासमा समस्या भएपछि सानेपास्थित स्टार हस्पिटलमा भर्ना भएका थिए । त्यही राति उनको मृत्यु भएको थियो । भोलिपल्ट (आइतबार) कोरोना संक्रमण पुष्टि भएको हो । कोरोना संक्रमणपछि अस्पतालमा रहेका १ सय २१ जना सोमबार डिस्चार्ज भएका छन् । अस्पतालबाट निको भएर फर्किनेको संख्या ३ हजार १ सय ३४ पुगेको छ ।"
भारतीय रेलवे संरचनाले डेढ सय बिघा डुबानमा,"(मोरङ)  भारतको बथनाहादेखि कटहरीसम्म निर्माण भइरहेको रेलवेको संरचनाका कारण विराटनगर महानगरपालिका१८ को बुधनगर क्षेत्रमा डेढ सय बिघा खेत डुबानमा परेको छ । वर्षाको पानीले निकास नपाउँदा तीन वर्षदेखि हुँदै आएको डुबानले यस पटक पनि निरन्तरता पाएको हो । जमिनको सतहभन्दा ५ फिट अग्लो ड्यामजस्तै रेलवेको लिक निर्माण गरिएपछि यस क्षेत्रका बासिन्दाले तीन वर्षदेखि डुबानको समस्या झेल्दै आएका छन् ।रेलवे लिकसँगै एकीकृत जाँच चौकीमा पनि पर्याप्त पानी निकासको व्यवस्था नगरिएकाले डुबान भएको बताउँछन् विराटनगर१८ का जोगिन्द्र यादव । पहिले पहाडदेखि बग्दै आउने पानी बिनारोकतोक जाँच चौकी क्षेत्र हुँदै भारततर्फ बग्दै आएको थियो, उनले भने, तर जाँच चौकीको संरचना र पर्खाल बनाउँदा पानीको निकासलाई बेवास्ता गरियो । अर्कोतिर रेलवे लिक पनि ड्यामजत्रै अग्लो बनाइदिएपछि डुबानको समस्या भएको हो । जाँच चौकी जाने लिंक रोड र रेलवे लिकले वर्षाको पानी जलमग्न भएपछि बुधबार डुबेर स्थानीय जयपाल मण्डलका सात वर्षीय छोरा अंकुश मण्डलको मृत्यु भएको हो । संरचना निर्माण गर्दा पानी निकासका लागि आवश्यकताअनुसारको पुल, कल्भर्ट र नाला निर्माण नगरिएकाले डुबान हुने गरेको विराटनगर१८ का निमित्त वडाध्यक्ष राजदेव यादवले बताए । त्योबेलै पानीको निकासका लागि ठूला पुल, कल्भर्ट र नाला बनाउन निर्माण कम्पनीको ध्यानाकर्षण गराएका थियौं तर मानेनन्, उनले भने, दिल्लीले नक्सा बनाएर पठाएकाले परिवर्तन गर्न मिल्दैन भन्दै रेलवे र जाँच चौकीको निर्माण गरियो ।रेलवे लिक र जाँच चौकीमा पानी निकासका लागि आवश्यक व्यवस्था गर्न बुधनगरवासीले आन्दोलनसमेत गरेका थिए । पहाडदेखि जम्मा हुँदै आएको पानी जाँच चौकी क्षेत्रमा समेटिएर भेडियारी हुँदै भारतको बैजनाथपुरबाट झोखरन घाटस्थित प्रमाण नदीमा मिसिने गरेको थियो, उनले भने, अहिले जाँच चौकीलाई चारैतिरबाट पर्खाल लगाएर पानी निकासमा रोक लगाइएको छ, जसले जाँच चौकीभन्दा पूर्व र रेलवे लिकभन्दा उत्तर क्षेत्रको डेढ सयभन्दा बढी बिघा खेत डुबानमा परेको छ । उक्त क्षेत्रमा एउटा मात्रै सानो कल्भर्ट राखिएकाले डुबानको समस्या भएको हो । अहिले खेत डुबानमा परेको तर ठूलो वर्षा भए आधा दर्जनजति गाउँसमेत डुबानमा पर्ने जोखिम बढेको यादवको भनाइ छ ।मोरङका प्रजिअ मदन भुजेलले यो समस्या समाधानका लागि स्थानीयस्तरबाट तत्काल केही गर्न नसक्ने बताए ।"
असफल भए क्वारेन्टाइन,वाग्मतीमा २४ सय ५० बेड आइसोलेसन थपिँदैवाग्मती प्रदेश कोभिड संकट व्यवस्थापन समितिले २४ सय ५० बेड आइसोलेसन थप्ने निर्णय गरेको छ । प्रदेशमा हाल १२ सय ५८ आइसोलेसन बेड छन् । समितिका अनुसार १० प्रतिशत महिलाका लागि सुरक्षित आइसोलेसन निर्माण गरिनेछ ।
नक्सा संशोधन सत्ताकवच होइन,"संकटको बेला सरकार बढी चुस्त हुनुपर्ने हो तर दिनानुदिन असन्तुलित भइरहेको छ । भ्रष्टाचार रोक्न सकिएको छैन । सरकारी निकायहरूको जवाफदेहिता पनि कमजोर छ । सत्तारूढ नेकपाको विवाद र अन्तरविरोधले अरू जटिलता थपिदिएको छ । यस्तो परिस्थितिमा प्रधानमन्त्री केपी शर्मा ओली आफ्नै दल, विपक्षी र आफूविरुद्ध सडकमा ओर्लिएका जनताप्रति असहिष्णु र कठोर रूपमा प्रस्तुत हुन थालेका छन् । सत्ता जोगाउने अभिव्यक्ति र गतिविधिमा उनी सक्रिय छन्, जुन अहिलेको प्राथमिकता होइन । सही तरिकाले समस्या समाधानको पक्षमा समन्वयात्मक शैलीमा अघि बढ्ने हो भने उनले सत्ता जोगाउने चिन्ता गर्नु पर्दैन । प्रधानमन्त्रीको पार्टीको स्थायी कमिटी बैठक चलिरहेको छ, जुन उनलाई फलामको चिउरा भएको छ । बैठकमा आफ्ना कार्यहरूको बचाउ गर्न नसकेपछि नक्सा संशोधनको विषयलाई प्रधानमन्त्री ओलीले राष्ट्रियताको पक्षमा गरेको महान् कार्य भन्दै विदेशी शक्तिहरू आफूलाई सत्ताच्युत गर्न लागेको कुरा महत्त्वका साथ प्रस्तुत गर्न थालेका छन् । प्रधानमन्त्रीको पदीय कूटनीतिक सीमालाई नाघेर नक्सा संशोधनको विषय जबर्जस्त उठान गरिरहेका छन् । भारतीय सञ्चरमाध्यम र केही नेताले नेपालविरुद्ध पोखेको आक्रोशलाई सत्तामाथिको प्रहारका रूपमा व्याख्या गर्न खोजेर आफ्ना तमाम कमजोरीहरूलाई सामान्य देखाउने उनको प्रयास सफल हुने अवस्थामा छैन । अभूतपूर्व राष्ट्रिय एकता प्रदर्शन गर्दै नक्सा संशोधन संसद्बाट पास गर्नु नेपालको चासोलाई कुनै महत्त्व नदिने भारतीय शैलीका लागि झापड थियो । त्यसैले त्यहाँका केही मिडिया अत्तालिनु स्वाभाविक हो । तर यसै कारण भारतीयहरू सम्पूर्ण रूपमा ओली सरकारलाई विस्थापित गर्न लागिपरेका छन् भन्ने अर्थ लगाउनु उचित हुँदैन ।नक्सा संशोधन केवल ओलीको मात्र हैन समग्र राष्ट्रको एजेन्डा हो र ओलीको विस्थापनले नेपाली राष्ट्रवादी धारलाई परास्त गर्न सकिन्न भन्ने कुरा भारतीय पक्षले बुझेका छन् । पछिल्लोपटक पार्टीभित्र आफ्नाविरुद्ध गरिएका गतिविधिहरू भारतको योजनाको परिणाम हो भन्नु प्रधानमन्त्रीको अर्को केटाकेटीपना हो । नेकपाभित्र ओली सरकारविरुद्धको अभियान नक्सा प्रकरणभन्दा अघि नै सुरु भएको थियो । नक्सा संशोधनपछि अतिक्रमित भूमिबाट भारतीय सेना र संरचना हटाएर भारतलाई वार्ताको लागि बाध्य पार्नसमेत सरकार सफल भइरहेको छैन । पराराष्ट्रमन्त्रीले स्थायी कमिटी बैठकमा भारतले वार्ताको प्रस्तावलाई ध्यानै नदिएको बताएर नक्सा पासपछिका कदमहरू सफल भएका छैनन् भनेर प्रस्ट रूपमा भनेका छन् । यस्तोमा फेरि सरकारलाई सबै दलको सहयोग र सहकार्य आवश्यक छ । सर्वप्रथम आफ्नो पार्टीलाई एकढिक्का बनाउनुपर्यो । प्रधानमन्त्रीले स्थायी कमिटी बैठकबाट भाग्न वा त्यसलाई छल्ने प्रयास पटक्कै गर्नुभएन । बरु त्यसको सामना गरेर एकमत निर्माण गर्ने प्रयत्न गर्नुपर्छ । नक्सा संशोधनको सर्वपक्षीय एजेन्डालाई आफ्ना कमजोरीहरूलाई ओझेलमा पार्ने अस्त्रका रूपमा उपयोग गर्नु हुन्न । यो बाटोबाट उनको सत्ता सुरक्षाको उद्देश्य पूरा हुन पनि सक्दैन । समस्याले चारैतिरबाट घेरिरहेको परिस्थितिमा प्रधानमन्त्रीले अरूका विमतिहरू सुनेर कमीकमजोरी सुधार्नु उचित हुन्छ । जगन निरौला, शिकागो, अमेरिका"
आत्महत्या कि हत्या !,"आत्महत्या बढेर दिनहुँ १९ समाचारले आमजीवनमा कोरोना भाइरस कति गहिरो गरी गढेको छ भन्ने देखाउँछ । कोरोनाको कारण आर्थिक गतिविधि बन्द छ । यो अवस्था बढेसँगै आत्महत्याको ग्राफ पनि उक्लिँदै छ । कोरोना भाइरसले धेरैलाई संसार त्याग्न बाध्य बनायो । यस्तो विषम अवस्थामा परिवारलाई आडभरोसा दिनुपर्ने व्यक्ति किन खोलामा हाम फालेर ज्यान फाल्दै छ ? यस प्रश्नको उत्तर खोज्नुपर्छ । यो विषय कतै बहसमा छैन । आत्महत्या रोक्न र जनतालाई यस्तो बेला जोगाउन राज्यका कुनै निकायले चाहेकै छैनन् । बाँच्न सक्ने तमाम विकल्पबाट एक्लिएपछि मान्छे ज्यान फाल्न किञ्चित पछि पर्दैन । देशैभर कोरोनोको मारले बाँच्न चाहने उत्कट अभिलाषा र मानवीय संवेदना मृत्युप्रति लालायित र आकर्षित बन्दै जाँदा पनि यसलाई निस्तेज र न्यूनीकरण गर्न किन राज्य लागिपरेको छैन ? राज्यका जिम्मेवार व्यक्तिहरूको थोरै सान्त्वनाले धेरै फरक पार्छ । राज्यले मर्न दिँदैन वा मर्न विवश पार्दैन भन्ने विश्वास जनतामा पैदा हुनुपर्छ । श्यामसुन्दर कुइँकेल, हाँडीगाउँ, काठमाडौँ"
संवैधानिक उल्झनमा सरकार र दलहरू,"नागरिकताको प्रश्न नागरिकता ऐनसम्बन्धी विधेयक अर्को संवैधानिक विचलनको उदाहरणका रूपमा आएको छ । भारतबाट प्रत्यक्ष रूपमा रोटीबेटी वा वैवाहिक सम्बन्धका आधारमा देखाइएको अनावश्यक चासोले हामीलाई हित गर्दैन । यो सबै देशलाई लागू हुने विषय हो । नेपाली पुरुषसँग विवाह गर्ने विदेशी महिलाले चाहेमा संघीय कानुनबमोजिम नेपालको अंगीकृत नागरिकता लिन सक्नेछ भन्ने संवैधानिक प्रावधानको प्रतिकूल विवाहपछि अंगीकृत नागरिकता प्राप्त गर्न ७ वर्ष कुर्नुपर्ने प्रस्तावित विधेयक संविधानको धारा ११(६) विपरीत रहेको निर्विवाद छ । वर्तमान संविधानको धारा ११(६) अन्तरिम संविधान, २०६३ अन्तर्गत नागरिकतासम्बन्धी धारा ८(६) को हुबहु छ । मात्र प्रचलित कानुन को साटो संघीय कानुन बाहेक उक्त धारा ८ को उपधारा ६ मा कुनै परिवर्तन गरिएको छैन । संविधानको धारा ११(६) ले विवाहपश्चात् नागरिकता प्राप्त गर्न चाहने विवाहित विदेशी महिलाका लागि प्रक्रिया निर्धारण गर्ने अधिकार संघीय संसद्लाई प्रदान गरेको छ । नागरिकता प्राप्त गर्न चाहने महिलाको संवैधानिक अधिकारमै सर्त तोकी कुण्ठित गर्ने अधिकार संविधानले राजनीतिक दल र सांसदलाई दिएको छैन । प्रक्रिया निर्धारण गर्ने, आफ्नो विवाहपहिले बसोबास गरेको देशको नागरिकता त्याग गर्ने र अन्य कानुनी सूचना (जानकारी) दिनुपर्ने अत्यावश्यक विषयमा बाहेक अन्य सर्त तोकी विधायनमार्फत मौलिक वस्तुगत संवैधानिक अधिकार नै कुण्ठित गर्ने छुट नागरिकताका सम्बन्धमा संसद्लाई छैन । निश्चय नै, नागरिकताले राष्ट्रियता र राज्यसँग व्यक्तिको सम्बन्धलाई प्रतिविम्बित गर्छ । यसका सैद्धान्तिक एवं बहुआयामिक अवधारणाहरू छन् । हरेक देशले आफ्नो स्थिति, आवश्यकता र राष्ट्रिय हितमा नागरिकताको प्राप्ति एवं समाप्तिको व्यवस्था गरेको हुन्छ । ऐतिहासिक, सांस्कृतिक, सामाजिक, राजनीतिक, भौगोलिक एवं परम्परागत मान्यताका आधारमा कानुनी एवं संवैधानिक संरचनाभित्र यसलाई राखिएको हुन्छ । यो संवेदनशील विषय पनि हो । अझ पुरुष र महिला मात्र होइन, देशी र विदेशी अवधारणासँग पनि यो जोडिएको छ । यसलाई हलुका ढंगबाट राजनीतिक उद्देश्यका लागि मात्र विश्लेषण गरिनु हुँदैन । व्यावहारिकता र राष्ट्रको भौगोलिक परिवेश एवं जनसंख्या पनि उत्तिकै महत्त्वपूर्ण तत्त्व हुन् । यी सबैलाई ध्यानमा राखेर हाम्रो वर्तमान कानुनी र संवैधानिक दृष्टिबाट हेर्दा निम्न तीन निष्कर्ष निकाल्न सकिन्छ १ वर्तमान संविधानको धारा ११(६) को पृष्ठभूमि अन्तरिम संविधान, २०६३ को धारा ८(६), नेपाली नागरिकता ऐन २०६३ (प्रस्तावना, तथा दफा ५), प्रतिनिधिसभाको घोषणा, २०६३ र २०६३ कात्तिक २२ को राजनीतिक सहमति हेरेर मात्र यसको व्याख्या हुन सक्छ । कुनै पनि विदेशी महिला (भारतीय मात्र होइन) ले चाहेमा विवाह हुनासाथ अंगीकृत नेपाली नागरिकता प्राप्त गर्न सक्ने यो एक संवैधानिक अधिकार हो । यसलाई ऐनले कुण्ठित गर्न सक्दैन । संघीय कानुनले नागरिकता प्राप्तिको प्रक्रिया मात्र निर्धारण गर्न सक्छ, नयाँ हक सिर्जना गर्न सक्दैन । २ संसद्मा प्रस्तावित विधेयकमार्फत विवाहित विदेशी महिलाले ७ वर्ष कुर्नुपर्ने व्यवस्था र तोकिएका अन्य सर्त, प्रक्रियात्मकबाहेक, संविधानकै धारा ११(८), धारा १४ (गैरआवासीय नागरिकता सम्बन्धका सर्तहरू) र धारा २८९ (पदाधिकारीको नागरिकतासम्बन्धी ५ वर्षे बसोबासको प्रतिबन्धात्मक व्यवस्था) का साथै आंशिक रूपमा २९१ (नियुक्तिका लागि योग्य नहुने) समेतको विपरीत छ । यस्तै प्रावधान अन्तरिम संविधान, २०६३ को धारा १५५ ले नै नियुक्तिका लागि १० वर्ष तोकेको छ । तसर्थ, प्रस्तावित ७ वर्षे सर्त संविधानसम्मत छैन । संविधान नै संशोधन गर्नुपर्ने संवैधानिक प्रावधानको विषयलाई ऐनद्वारा परिवर्तन गर्न खोज्नु हुँदैन । ३ यो प्रत्यायोजित विधायन र संवैधानिकतासँग जोडिएको प्रश्न मात्र नभई संविधानको प्रस्तावना, धारा १ तथा २, मौलिक हक (लैङ्गिक तथा अन्य सामाजिकसमेत) तथा अन्तर्राष्ट्रिय सन्धि (मानव अधिकारसम्बन्धी) एवं सम्पत्तिसम्बन्धी अधिकारहरूसँग पनि गाँसिएको विषय भएकाले संवैधानिक उच्च प्रतिबद्धताका आधारमा सर्वोच्च अदालतले धारा १३३ र १३७ अन्तर्गत व्याख्या गर्दा अहिलेको प्रस्तावित विधेयकमा थप्न खोजिएको ७ वर्षे कानुनी सर्त अमान्य घोषित गर्ने अत्यधिक सम्भावना छ । यो संवैधानिकताको प्रश्न सम्प्रभुसत्तासँग पनि प्रत्यक्ष रूपमा जोडिएको छ । संविधान विचलनका अन्य प्रश्नकेही दिनअघि राजनीतिक उद्देश्यले अभिप्रेरित भएर दल विभाजनसम्बन्धी अध्यादेशलाई राष्ट्रपतिको उच्च पदको संवैधानिक अधिकार एवं दायित्वको मर्यादाविपरीत एकै दिनमा जारी गरिनु संवैधानिक दृष्टिबाट अति गम्भीर थियो । राष्ट्रप्रमुखले प्रधानमन्त्रीलाई सचेत गर्ने मात्र होइन, संसदीय व्यवस्थामा, राजीनामा दिनुस् भन्ने सल्लाहसमेत दिनुपर्ने गम्भीर विषयमा कुनै पनि राजनीतिक दलले राष्ट्रपति एवं प्रधानमन्त्रीसँग स्पष्टीकरणसम्म माग्न नसक्नु दलीय नेताहरूको कमजोरीको पराकाष्ठा थियो । एमसीसीभित्र लुकेको आर्थिक, सामाजिक, सामरिक एवं कानुनी प्रश्नबारे पनि जनताले अझै यथार्थ जान्न पाएका छैनन् । राज्यलाई फाइदा हुन सक्ने जस्तो देखिएको यो विषयलाई राजनीतिक एवं आर्थिक अवधारणामा मात्र हेर्न खोजिएको छ ।कोरोना महामारीसँग जुध्ने र राष्ट्रलाई यसको प्रभावबाट जोगाउने क्रममा भएका त्रुटिहरू, विभेदका कैयौं उदाहरण, अख्तियार दुरुपयोग अनुसन्धान आयोगको भूमिकालगायत भ्रष्टाचारका सञ्चारमाध्यमबाट प्रसारित डरलाग्दा काण्ड, सेनाकै हितविपरीत जथाभावी सेनाको प्रयोग एवं अधिकार क्षेत्रसम्बन्धी प्रश्न, भोलि राष्ट्रले भोग्नुपर्ने सम्भावित संकट एवं वर्षायामका सम्भावित विकट विपत्सँग जोडिएका संवैधानिक विषयवस्तुको अध्ययन र विश्लेषणबारे हाम्रा दलीय नेताले आजसम्म सोच्न सकेका छैनन् । सीमासम्बन्धी भारत र चीन दुवैसँग कैयौं प्रश्न जनताका मनमा छन्, जुन सरकारले ढाकछोप गर्दैमा हराउँदैनन् । कोभिड१९ का सन्दर्भमा संघीयतालाई दह्रो बनाउने अवसर तथा चुनौती संघीयताका पक्षधरसामु उत्तिकै छ । नयाँ प्रधानमन्त्रीका सम्भावित चेहरा हेर्दा, वर्तमान प्रधानमन्त्री हट्दैमा उत्साहित हुनुपर्ने कारण छैन । तर वर्तमान प्रधानमन्त्रीको अधिनायकवादी, अहंकारी एवं एक्लै हिँड्ने प्रवृत्ति रोक्न नसक्ने नेपाल कम्युनिस्ट पार्टी तथा प्रतिपक्षहरू एवं स्वयं राष्ट्रप्रमुखबाट देशले कति आशा गर्न सक्छ ? भरोसाको ठाउँ भने न्यून देखिन थालेको छ । स्वयं प्रधानमन्त्रीले यसतर्फ ध्यान दिन जरुरी छ ।ढुङ्गेल वरिष्ठ अधिवक्ता तथा संविधानविज्ञ हुन् ।"
महिला कज्याउने पुलिंगी राष्ट्रवाद,"परिवार र राष्ट्रमा असमताराष्ट्रलाई परिवार ठान्ने र त्यसको स्वामी आफूलाई मान्ने पितृसत्तात्मक राष्ट्रवादले अंगीकृत नागरिकताबाट देशको अस्तित्व लोप हुने खतराबारे फैलाएको भ्रामक तथ्य र त्रास निश्चित नीति, निर्णय र नियतबाट निर्देशित देखिन्छ । इन्टरनेसनल गाएर सत्तासीन भएको राष्ट्रवादी सरकारका गृहमन्त्री रामबहादुर थापा बादलको उद्घोष छ, अंगीकृत नागरिकता व्यक्तिको अधिकारभन्दा राष्ट्रको अस्तित्व, सुरक्षा र प्रगतिसँग जोडिएको विषय हो । महिला समानता र मुक्तिका लागि बादलसँगै जनयुद्ध लडेकी नेकपाकी नेत्री एवं सांसद पम्फा भुसालले महान् सिद्धान्त प्रतिपादन गरेकी छन्, विदेशी ज्वाइँलाई नागरिकता दिने विषयमा नसोच्नुहोस्, राष्ट्रियताभन्दा समानता ठूलो कुरा हुन सक्दैन । गृहमन्त्री र सांसद कमरेडहरूले गृह मन्त्रालय, नागरिकता शाखाको तथ्यांक पल्टाए थाहा हुन्छ २००९ सालमा नागरिकता वितरण प्रणाली सुरु भएदेखि २०७३ असार मसान्तसम्म ३ लाख ६४ हजार ५३ विदेशी महिलाले नेपाली पुरुषसँग विवाह भएर अंगीकृत नागरिकता लिएका छन् । ६८ वर्षमा वैवाहिक अंगीकृत नागरिकता लिएर नेपालमा बसेका भारतीयदेखि अन्य देशका ४ लाखभन्दा कम महिलामध्ये कति जनाले नेपालको अस्तित्व नै खतरामा पार्ने काम गरे होलान्, पूर्वगृहमन्त्री भीम रावलदेखि वर्तमान गृहमन्त्री रामबहादुर थापा बादलसम्मले जानकारी दिन सक्छन् ? सिक्किमीकरण र फिजीकरणको हाउगुजीआफू जन्मेहुर्केको परिवार, समाज र देश छाडेर आएका, श्रीमान्को घरपरिवार, समाज र देशमा जिउन र मर्न तयार विदेशी महिला र तिनका सन्तानले केकस्ता देशघाती अपराध गरे, विदेशी महिलाको अंगीकृत नागरिकता देखेर उतर्सिने सांसद पम्फा भुसालदेखि उनको पार्टीका प्रथम अध्यक्ष एवं प्रधानमन्त्री खड्गप्रसाद शर्मा ओलीसम्मले देशलाई थाहा दिन सक्छन् ? सात दशकमा देशको जनसंख्या तीन गुणा बढेर ३ करोड पुग्न लागेका बेला विवाह गर्दै नेपाल आएका ४ लाख विदेशी महिलाकै कारण यहाँको जनसंख्याको बनोटमा उलटपुलट भएर मुलुक नै सिक्किम र फिजीजस्तो बनिसकेको हो ? भाषणैपिच्छे सिक्किमीकरण र फिजीकरणको हाउगुजी देखाएर सत्ताको बजारमा भाउ बढाबढ गर्ने र जनमानसमा राष्ट्रवादी छवि भजाउने नेतादेखि बुद्धिजीवीले जवाफ दिन सक्छन् ?आफैंले उचालेको समानता र महिला मुक्तिको नारा भाडमा जाओस्, तर राष्ट्र र राष्ट्रियताको अस्तित्व, सुरक्षा र प्रगतिका लागि पुरुषलाई अंगीकृत नागरिकता दिनु नै हुँदैन, महिलालाई ७ वर्षपछि नागरिकता दिँदा पनि हुन्छ भन्ने असंवैधानिक निर्णय सरकार चलाउने नेकपा पुरुषालयको हो । सत्तासीन दलका एक से एक महापुरुष र पुरुषवादीलाई सोध्नुपर्ने भएको छ यहाँहरूले सम्हालेको राष्ट्रराष्ट्रियताराष्ट्रवाद कसको हो ? राष्ट्र भनेको देश हो कि जनता ? भूमि हो कि नागरिक ? नक्सा हो कि बासिन्दा ? बेनेडिक्ट एन्डर्सनको काल्पनिक समुदाय हो राष्ट्र (नेसन) । राष्ट्र खुम्चिएर परिवारसम्म, फैलिएर ब्रह्माण्डसम्म पुग्छ । देशको सीमा हुन्छ, राष्ट्र को सीमा हुन पनि सक्छ, नहुन पनि सक्छ । नेपाल देश हो, यसको चौघेरा छÙ नेपाली राष्ट्र हो र यसको कुनै सीमा छैन ।यहाँहरूको महान् राष्ट्र भनेको त्यस्तो सजातीय परिवार हो, जहाँ पुरुषको हैकम र वर्चस्व चल्छ । यहाँहरूको राष्ट्रियता भनेको त लिंग, ज्येष्ठता र स्वामित्वका आधारमा पुरुषको श्रेष्ठता र महिलाको हीनता तय गर्ने पितृसत्ताको चौघेरा हो । त्यही पितृसत्ताका विभेदी मूल्य, असमान मान्यता, श्वेत सौन्दर्यबोधले भरिएको सिद्धान्तको नाम हो राष्ट्रवाद ! पितृसत्तासँग वर्णजात व्यवस्थाजस्ता ब्राह्मणवादी संरचना र संस्कृति बुझियो भने घरपरिवार, समाज र राज्यले जारी राखेको विभेद र उत्पीडनको बहुआयामबारे खुलस्त हुन्छ । त्यस्तै, महिलाको रक्षा र सुरक्षाको निहुँमा सत्ताशक्तिबाट च्युत, हीन, कमजोर र घरेलु प्राणी बनाइराख्ने आचरणमा पितृसत्ताले घरपरिवारदेखि राज्यमार्फत जारी राखेको नीति हेर्न सकिन्छ । अध्येता सेरा तामाङले भनेझैं, पारिवारिक पितृसत्तानेपालमा राज्य पितृसत्तासम्म विस्तार भइसकेको छ, जसबाट पितृसत्ताविरुद्ध लड्ने ठेक्का लिएको नेकपा झन् ग्रसित छ । पितृसत्ता राजसत्ताभन्दा जब्बर रहेछ भन्ने शिवमाया तुम्बाहाङ्फेको हुँकार नेकपाको पितृसत्ताले कानुनमन्त्री बक्सिस दिएपछि म्याउँम्याउँ मा त्यत्तिकै फेरिएको होइन । ट्याउँट्याउँ गर्ने एकाध महिला र पुरुषलाई कज्याएपछि सबैको यौनिकतादेखि सत्ताशक्तिसम्पत्तिसम्मको लगाम आफ्नो हातमा सुरक्षित राख्न सकिन्छ भनेर पितृसत्तात्मक राष्ट्रवादीहरूले सोचेका भए त्यो दिवास्वप्न मात्रै हुने पक्का छ ।"
मनोविमर्शद्वारा घटाउन सकिन्छ आत्महत्या,"एक हप्तायता आत्महत्या का समाचार तारन्तार आइरहेका छन् । नेपाल प्रहरीको रिपोर्टमुताबिक दैनिक १९ व्यक्तिले आत्महत्या गरी ज्यान गुमाइरहेछन्, नेपालभित्रै । आत्महत्या लाई लोकलज्जा या सामाजिक कलंकका रूपमा लुकाउन खोजिने हाम्रोजस्तो मुलुकमा प्रहरीमा संकलित हुन पुगेका तथ्यांकले मात्र यथार्थ झल्काउन कति सक्लान् ? तर दुई महिनायता बन्दाबन्दीमा थलिएको अनि कोरोनामय भएर निसासिएको हाम्रो देशमा आत्महत्या को दर वृद्धि भएको भने तीतो सत्य नै हो । मनोसामाजिक समस्याको अझै भयावह तस्बिर भविष्यमा नराम्ररी नै प्रस्फुटित हुने पक्का छ ।कुनै पनि मानसिक समस्यालाई कार्यकारण सम्बन्धको एक्लो मानकले कदापि इंगित गर्न सकिँदैन । आत्महत्या त अझ मनोसामाजिक समस्याको वियोगान्त रूप अनि ती समस्याहरू अझै जटिल बन्दै गएको अवस्था हो । तर अन्य शारीरिक रोगको जटिलताजस्तो आत्महत्या घटिसकेपछि फर्केर आउँदैनन् आत्महत्या गरी मृत्युवरण गर्ने व्यक्ति । तर आत्महत्याको प्रयास गर्नेहरू लार्ई मनोसामाजिक उपचारद्वारा तिनमा निहित मनोरोगको निदान गरी भविष्यमा त्यस्तो प्रयास पुनः नगर्ने बनाउन भने सकिन्छ । यद्यपि एकपटक आत्महत्याको प्रयास गर्ने व्यक्तिले त्यस्तो प्रयास दोहोर्याउने सम्भावना भने ५० प्रतिशतभन्दा बढी हुन्छ नै ।केहीअघि नेपाल एवं भारतका मिडिया अनि सामाजिक सञ्जाल एक भारतीय कलाकारले आत्महत्या गरेको विषयले तरंगित भए । तिनले गरेको आत्महत्या यसरी मुखरित भइरहेको अवस्थामा तिनी करिब ६७ महिनायता डिप्रेसनबाट पीडित थिए भन्ने यथार्थतर्फ भने मिडियाले आँखा चिम्लिए ।प्रायशः आत्महत्या गर्ने व्यक्तिहरू कुनै न कुनै मानसिक रोगद्वारा पीडित हुन्छन् । यत्ति कुरालाई मात्र आत्मसात् गरे पनि आत्महत्या को दरलाई सजिलै नियन्त्रण गर्न सकिन्छ । डिप्रेसन, बाइपोलार डिस्अर्डर, मद्यपानलागूपदार्थजन्य मानसिक समस्या, साइकोसिसजस्ता मनोरोगहरूको शीघ्र पहिचान एवं उपचार गर्न सक्ने हो भने पनि आत्महत्याको ८०९० प्रतिशत नियन्त्रण गर्न सकिन्छ । बलिउड कलाकारको आत्महत्याको समाचार आएपछि किन त्यस्तो भएको होला ? भनी प्रश्न गर्ने विद्यार्थीलाई मैले उत्तर दिएको थिएँ, डिप्रेसनको पूर्ण उपचार नभएरै होला तिनले आत्महत्या गरेको । सिनेमाको अवास्तविक दुनियाँमा रमाइरहेका तिनले आफ्नो वास्तविक संसारमा नियाल्ने अलिकति मात्र समय निकालेका भए वा अन्य शारीरिक रोगलाई झैं लोकलज्जाको विषय नबनाई डिप्रेसनको उपचार गर्ने वातावरण हाम्रो समाजमा बनेको भए एउटा उदाउँदो कलाकारले कलिलै उमेरमा ज्यान खेर फाल्नुपर्ने थिएन सायद ।विडम्बना, त्यत्ति साह्रो बजेट पनि नचाहिने यी मानसिक रोगहरूको उपचार योजना अझै पनि हाम्रो मुलुकको मूल स्वास्थ्य नीतिमा समेटिन सकेको छैन । बढ्दो आत्महत्या दरलाई खालि सामाजिक, आर्थिक अनि सांस्कृतिक चस्माले हेरेर पुग्दैन । सामुदायिक स्वास्थ्यको मूल नीतिमा मानसिक स्वास्थ्य अट्नुपर्छ अनि मात्र आत्महत्या न्यूनीकरण कार्यक्रम प्रभावकारी बन्न सक्छन् ।बन्दाबन्दीको समयमा विश्वभरि नै आत्महत्याको तथ्यांक उकालिइरहनुमा कोरोना संक्रमण रोकथामका लागि प्रभावकारी मानिएको भौतिक दूरीको मान्यतालाई पनि कारक मानेका छन्, अध्ययनहरूले । संक्रमण नियन्त्रणका लागि भौतिक या सामाजिक दूरीको परिपालना अत्यावश्यक छ नै, तर बन्दाबन्दी, आइसोलेसन, क्वारेन्टिनका माध्यमले सामाजिक विधिव्यवहारबाट व्यक्तिहरूलाई अलग्याउने परिपाटी कायमै रहिरह्यो अनि मनोसामाजिक अवयवहरूलाई हामीले यसरी नै बेवास्ता गरिरह्यौं भने आत्महत्या अझै विकराल रूपमा देखा पर्न सक्छ । अतः कोरोना नियन्त्रण कार्यक्रमहरूले मनोसामाजिक आयामहरूलाई पनि समाहित गर्नुपर्छ ।सन् १९१८१९१९ को इन्फ्लुयन्जा महाव्याधिले अमेरिकामा अनि सन् २००३ को सार्स प्रकोपले हङकङमा आत्महत्या को दर बढेको थियो । अतः महाव्याधिका समयमा आत्महत्या बढ्ने तथ्य ऐतिहासिक रूपमै स्थापित भइसकेको छ ।हुन सक्छ, महाव्याधिकै कारण हुने बिरामीको चाप, तिनका हेरचाहकर्ताहरूमा रहने तनाव, आर्थिक मन्दी, बेरोजगारी, एकाकीपन, भविष्यप्रतिको चिन्ता, उद्वेलन, मद्यपानलागूपदार्थ सेवनजस्ता अस्वास्थ्यकर तनाव नियन्त्रणका प्रयास, मनोरोगीहरूमा औषधोपचार प्रक्रिया टुट्न पुग्नु जस्ता कारकतत्त्वहरूले मानसिक रोगकै संख्यामा बढोत्तरी हुन पुग्दा आत्महत्याको संख्या पनि उकालो लागेको होला । त्यस्तै गार्हस्थ्य हिंसा, रोग फैलने डर, लोकलज्जा, गैरजिम्मेवारीपूर्ण समाचार संवाहनप्रसारण पनि यसका कारकतत्त्व हुन सक्छन् ।बन्दाबन्दीको प्रभावले गर्दा अनि कोरोना संक्रमणमा अत्यधिक वृद्धि भएको वर्तमान अवस्थामा मानसिक रोग उपचार प्रक्रिया नराम्ररी प्रभावित भइरहेको छ । उसै त मानसिक रोग उपचार सेवा नै संकुचित रहेको हाम्रोजस्तो देशमा अहिले आइसोलेसन, क्वारेन्टिन बनाउन मानसिक वार्डहरू बन्द गर्नुपरेको छ । संक्रमण घटाउन अस्पतालका ओपीडीहरू बन्द गर्नुपर्नाले मनोरोगीहरूले प्रत्यक्ष मनोविमर्श गर्न पाएका छैनन् । दूर उपचार पद्धतिलाई नै प्रभावकारी बनाउन सकिए पनि आत्महत्या नियन्त्रण गर्न सकिन्छ । आत्महत्याको विचार तीव्र रूपमा प्रवाहित भएको मनले हटलाइनद्वारा मात्र पनि परामर्श गर्ने, छलफल गर्ने, मनका भावना साटासाट गर्ने अवसर पाएमा त्यस्ता आफैंलाई घात गर्ने विचारहरूलाई सकारात्मक दिशातर्फ मोडिदिन सकिन्छ । मात्र धैर्यपूर्वक तिनका कुरा सुनिदिने अनुभवी उपचारकर्मीको आवश्यकता रहन्छ ।आत्महत्या सम्बद्ध यावत् तथ्यहरूलाई हृदयंगम गरी मुलुकले स्वास्थ्यनीति तयार पार्दा मानसिक स्वास्थ्यलाई कदापि बेवास्ता नगरोस् । यही कोरोनाकालमै देशको सामुदायिक स्वास्थ्यका दिग्गजहरूले यस यथार्थतर्फ छलफलचिन्तन केन्द्रित गरून् । कोरोना नियन्त्रण कार्यक्रमहरूले मनोसामाजिक अवयवहरू नछुटाऊन् । मानसिक रोगका लागि प्रभावकारी मानिएका औषधिहरूको परिपूर्तिका लागि १ प्रतिशतभन्दा कमै मात्र पनि स्वास्थ्य बजेट प्रत्याभूत गरिने हो भने पनि, अनि दूरउपचारविधिबाट मात्रै पनि मनोपरामर्शका कार्यक्रमहरू सञ्चालन गरिने हो भने पनि आत्महत्या को डरलाग्दो तथ्यांकले भविष्यमा हामीलाई पिरोल्नेछैन ।रिसाल मानसिक रोग विशेषज्ञ हुन् ।"
ओलीको अभिव्यक्तिप्रति दिल्लीमा चासो,"प्रधानमन्त्री केपी शर्मा ओलीले आइतबार काठमाडौंमा आयोजित एक कार्यक्रममा आफ्नो सरकार ढाल्न दिल्लीले षड्यन्त्र गरिरहेको भनी दिएको अभिव्यक्तिलाई दिल्लीमा विशेष चासोका साथ हेरिएको छ । प्रधानमन्त्री ओलीले मदन भण्डारी फाउन्डेसनद्वारा आइतबार आयोजित कार्यक्रममा आफूलाई सरकारबाट हटाउन षड्यन्त्र भइरहेको र त्यसका पछाडि भारत लागिपरेको बताएका थिए । तपाईंहरूले पनि सुन्नुभएको हुनुपर्छ, हप्तापन्ध्र दिनमा प्रधानमन्त्री परिवर्तन हुँदै छ भन्ने । भारतीय मिडिया, त्यहाँका बुद्धिजीवीको कुरा सुन्नुभएकै होला । कसरी भारतको राज्यसंयन्त्र अचम्मसँग सक्रिय छ, उनले भनेका थिए । उनले काठमाडौंस्थित भारतीय दूतावासको सक्रियता र होटलमा भइरहेका गतिविधिका साथै दिल्लीका सञ्चारमाध्यमका सामग्रीबाट त्यो प्रस्ट भइरहेको दाबी गरेका थिए । ओलीको भनाइलाई दिल्लीका प्रमुख अखबारहरूले सोमबारको संस्करणमा विशेष प्राथमिकताका प्रकाशन गरेका थिए । ओलीको अभिव्यक्तिलाई प्रायः सबैजसो मिडियाले सरकार सञ्चालनमा देखिएको कमजोरी र पार्टीभित्रको चर्किँदै गएको द्वन्द्व व्यवस्थापनमा सफल नभएपछि त्यसबाट उम्कने बहानाका रूपमा अर्थ्याएका छन् । त्यसैगरी दिल्लीस्थित नेपाल मामिलाका जानकार तथा कूटनीतिज्ञहरूले पनि ओलीको पछिल्लो अभिव्यक्ति सरकार तथा पार्टीभित्र आफू कमजोर बन्दै गएपछि त्यसलाई ढाकछोप गर्ने असफल प्रयासका रूपमा लिएका छन् । यसले दिल्ली र काठमाडौंबीचको दूरी बढाउँदै सीमासम्बन्धी वार्ताको सम्भावनालाई थप पर धकेलेको समेत उनीहरूको भनाइ छ । नेपालले सुगौली सन्धिलाई आधार बनाएर लिम्पियाधुरा र लिपुलेक क्षेत्रलाई समेत समेट्दै नयाँ राजनीतिक नक्सा प्रकाशन गर्दै संविधानसमेत संशोधन गरेयता दिल्ली र काठमाडौंबीच संवादहीनता छ । नेपालले सीमा विवाद सुल्झाउन भारतले वार्ताका लागि चासो नदेखाएको बताउँदै आएको छ भने भारतले नक्सा प्रकाशनलगायत नेपालको कामप्रति असन्तुष्टि जनाएको छ । यसले दुवै देशबीचको उच्च राजनीतिक र कूटनीतिज्ञ तहमा विश्वासको संकट चुलिन पुगेको छ । यसै पृष्ठभूमिमा प्रधानमन्त्री ओलीका पछिल्ला अभिव्यक्तिले दुवै पक्षबीच अविश्वास थप बढाउने अनुमान छ । ओलीको उक्त अभिव्यक्तिलाई भारतका धेरैजसो प्रमुख अखबारले सोमबार पहिलो पृष्ठमै स्थान दिएका थिए । प्रायः सबै मिडियाले ओलीले नयाँ नक्साको विषयमा जसरी सबैतिरबाट समर्थन पाएका थिए, त्यसअनुसार पार्टीभित्र भने उनको लोकप्रियता नरहेको दाबी गरेका छन् । नेपाल मामिलाका जानकारहरूलाई उद्धृत गर्दै ओलीको भनाइले सरकारभित्रको आन्तरिक कमजोरीका साथै भारतसँग सम्बन्ध टुटेको दर्शाएको समेत उल्लेख गरेका छन् । ओलीको भनाइप्रति नेपालका लागि भारतका पूर्वराजदूतहरूले पनि असन्तुष्टि व्यक्त गरेका छन् । उनीहरूले आफ्नो पार्टीभित्रको विवादलाई सुल्झाउन नसकेर दुईदुई पटक प्रधानमन्त्री भइसकेको व्यक्तिबाट यस किसिमको अभिव्यक्ति आउनु दुर्भाग्यपूर्ण भएको टिप्पणी गरेका छन् । नेपालका लागि भारतका पूर्वराजदूत राकेश सुदले ट्वीटरमा प्रतिक्रिया जनाउने क्रममा ओलीको आरोप नयाँ नभएको जनाएका छन् । यो उही पुरानै गीत हो । कहिलेसम्म ओलीले यो गीत बजाइरहन्छन् ? सुदले लेखेका छन् । नेपालका लागि भारतका अर्का पूर्वराजदूतले प्रधानमन्त्री ओलीले पार्टीभित्रका विपक्षीलाई तह लगाउन यो आरोप लगाएको बताएका छन् । भोलि सरकार ढल्ने स्थिति भयो भने आफ्ना विरोधीलाई भारतको समर्थक भनेर आरोप लगाउन पाइयोस् भनेर उनले त्यस्तो भनेका हुन्, नाम उल्लेख गर्न नचाहेका ती पूर्वराजदूतले भने । उनले सरकार ढाल्न कसकसले मिटिङ गरिरहेका छन् भन्ने प्रधानमन्त्रीलाई थाहा नहुने कुरै नभएको भन्दै यस्ता अभिव्यक्तिले उनकै सार्वजनिक गरिमामा असर पर्ने बताए । उहाँमा शासन गर्नका लागि चाहिने केही योजनाको अभाव भएजस्तो छ, नत्र दुईदुईपटक प्रधानमन्त्री भइसकेको मान्छेको आफ्नै गरिमा र छवि हुन्छ, त्यस्तो व्यक्तिबाट यस किसिमको अभिव्यक्ति अपेक्षा गरिँदैन, यो दुर्भाग्यपूर्ण हो, उनको भनाइ छ । भारत सरकारअन्तर्गतको थिंकट्यांक एमपीआईडीएसएका रिसर्च फेलो निहार नायकले ओलीको पछिल्लो आरोपलाई भारतले पुरानै रटानको निरन्तरताका रूपमा बुझेको दाबी गरे । जति बिग्रनुपर्ने थियो पहिल्यै बिग्रिसकेको छ, भारतले सीमाका विषयमा तत्काल वार्ता गर्ने कुनै सम्भावना छैन, अहिले दिल्लीले प्रधानमन्त्री ओलीको अभिव्यक्तितर्फ ध्यान दिनुपर्ने आवश्यकता नै छैन, उनले भने । सीमाबाहेकका अन्य पक्षमा भने नेपालसँग छलफल र संवादका लागि सधैं तयार रहने पनि नायकले बताए । दुई देशबीचको जुन सम्बन्ध रहँदै आएको छ त्यसमा सीमाको विषयले असर पर्नु हुँदैन भन्नेमा दिल्ली सचेत छ, उनले भने, त्यसैले अन्य क्षेत्रको सहकार्य भने जारी रहनेछ । ओलीले भारतलाई लक्ष्य गर्दै दिएको अभिव्यक्तिप्रति नेपालको राजनीतिक र कूटनीतिज्ञ वृत्तबाट समेत पनि आलोचना गरिएको छ । भारतका लागि नेपालका पूर्वराजदूत दीपकुमार उपाध्यायले ओलीको अभिव्यक्ति कूटनीतिक हिसाबले हदैसम्मको अदूरदर्शी र अपरिपक्व भएको बताए । यो हीनताबोध र लघुताभासको परिणाम हो । कूटनीतिक हिसाबले त प्रधानमन्त्रीबाट यस्तो अभिव्यक्ति कल्पना पनि गर्न सकिँदैन, उनले भने । ओलीको भनाइले सरकार बनाउने र गिराउने त विदेशीको हातमा हुँदो रहेछ भन्ने पनि अत्यन्तै निराशाजनक सन्देश प्रवाह गरेको उपाध्यायले जिकिर गरे । पार्टीभित्र अप्ठ्यारोमा पर्दै गएपछि आफू जोगिन सिधै छिमेकीलाई आरोप लगाउनु गम्भीर विषय भएको उनको भनाइ छ ।"
कराँचीस्थित स्टक एक्सचेन्जमा आक्रमण,"कराँची (एजेन्सी) पाकिस्तानको कराँचीस्थित स्टक एक्सचेन्जको भवनमा बन्दुकधारीले सोमबार आक्रमण गरेका छन् । आक्रमणमा कम्तीमा ७ जनाको मृत्यु भएको पाकिस्तानी सञ्चारमाध्यमले जनाएका छन् । मृत्यु हुनेमा दुई सुरक्षागार्ड, १ प्रहरी र ४ जना आक्रमणकारी छन् । घटनामा ७ जना घाइते भएको जनाइएको छ । स्थानीय सञ्चारमाध्यमका अनुसार आक्रमणकारीहरू कार्यालयको मूलढोकामा ग्रिनेड विस्फोट गराएपछि भवनमा प्रवेश गरेका थिए । प्रहरीका अनुसार विद्रोहीले आक्रमण गरेलगत्तै सुरक्षाकर्मीले प्रतिकार गरी ४ जनालाई मारिदिएका हुन् । घाइते हुनेमा ३ जना प्रहरी छन् । उनीहरूको स्थानीय अस्पतालमा उपचार भइरहेको जनाइएको छ । आक्रमणको सुरुमा स्वचालित राइफल बोकेका लडाकुहरूले ग्रिनेड प्रहार गरेका थिए । त्यसपछि उनीहरूले उक्त भवनबाहिर अवस्थित सुरक्षाकर्मीको चौकीमा गोली हाने । आक्रमणकारीहरू एउटा कारमा आएका कराँची प्रहरी प्रमुखले समाचार संस्था रोयटर्सलाई बताए ।एउटा खैरो रङको कारमा आएका आक्रमणकारीहरूलाई कार्यालयको गेटमा प्रहरीले रोकेका थिए । त्यसलगत्तै उनीहरूले अन्धाधुन्ध गोली प्रहार गर्न सुरु गरेपछि केहीबेर दोहोरो भिडन्त भएको हो, सिन्ध प्रान्तका प्रहरी अतिरिक्त महानिरीक्षक नाबी मेननले भने । प्रहरीको जवाफी कारबाहीका कारण आक्रमणकारीहरू कार्यालयको मुख्य भवनभित्र पस्न नपाएको उनको दाबी छ ।स्टक एक्सचेन्जका निर्देशक अबिद अलि हबिबले बन्दुकधारीहरूले कारबाट बाहिर निस्कनेबित्तिकै वरपर देखेका सबैलाई लक्षित गरी गोली प्रहार गरेको जनाए । उनका अनुसार आक्रमणकारीबाट ठूलो परिमाणमा विस्फोटक पदार्थ तथा हतियार बरामद भएको छ । आक्रमणपछि कार्यालय परिसरमा रहेका अधिकांश मानिस भागेका थिए । कार्यालयभित्र पसेर ज्यान जोगाएका केहीलाई पछि उद्धार गरिएको जियो न्युजले जनाएको छ । हामीहरू कोठाभित्र पसेर ढोका बन्द गरेर बस्यौं, एक प्रत्यक्षदर्शी असाद जाभेदले समाचार संस्था रोयटर्ससँग भने । अत्यन्त्रै कडा सुरक्षा रहेको स्टक एक्सचेन्ज परिसरमा सयौं वित्तीय संस्थाहरू रहेका छन् । ती कार्यालयहरूमा करिब ८ हजार जनाले काम गर्दै आएका थिए । तर कोरोना महामारीका कारण कतिपयलाई घरबाटै काम गर्न भनिएकाले आक्रमणको समयमा भने कर्मचारीको संख्या कम रहेको थियो । घटनाको बलोच लिबरेसन आर्मीले जिम्मेवारी लिएको छ । बलोचिस्तान प्रान्तका विभिन्न स्रोतहरूको हिस्सा आफूले पाउनुपर्ने बलोच विद्रोहीहरूको माग रहेको थियो तर पछिल्ला दिनमा उनीहरूले पृथकतावादी विद्रोह गर्दै आएका छन् । त्यसका साथै उनीहरूले बलोचिस्तान प्रान्तमा चिनियाँ लगानीको कडा विरोध जनाएका छन् । पछिल्ला दिनहरूका हिंसात्मक आक्रमणहरू गर्न थालेपछि बलोच समूहलाई पाकिस्तान, बेलायत र अमेरिकाले आतंककारी घोषित गरिसकेका छन् ।"
फ्रान्सेली पूर्वप्रधानमन्त्री दम्पतीलाई जेल,फ्रान्सका पूर्वप्रधानमन्त्री फ्रास्वाँ फियों र उनकी पत्नी पेनेलोपलाई राज्यकोष दुरुपयोगको मुद्दामा जेल सजाय सुनाइएको छ ।पेरिसको फौजदारी अदालतले सोमबार पेनेलोपविरुद्धको नक्कली रोजगारीको मुद्दामा सार्वजनिक कोष हिनामिना गरेको भन्दै ५ वर्षको जेल सजायको फैसला गरेको हो । उनकी पत्नी पेनेलोपलाई भने ३ वर्षको जेल सजाय सुनाइएको छ । फ्रान्सेली सञ्चारमाध्यमका अनुसार दुवैलाई ३ लाख ७५ हजार युरो जरिवाना तिराउन आदेश दिइएको छ । फियोंले सहयोगी नियुक्त गरी आफ्नी पत्नीलाई ८ लाख ३१ हजार ४ सय युरो दिएको तर कुनै काम भने नलगाएको आरोप लगाइएको थियो । फियों दम्पतीसँगै सहयोगी मार्क जुलोलाई पनि १० लाख युरो राष्ट्रिय सभालाई फिर्ता दिन आदेश दिइएको छ । उनले पनि फियोंको पक्षमा राज्य कोषको दुरुपयोग गरेको आरोप लागेको हो ।पेरिस अदालतमा सोमबार फैसला सुनाउने क्रममा प्रमुख न्यायाधीशले भनेका छन् भुक्तानी गरेको रकम उपयुक्त किसिमले सदुपयोग भएको देखिएन । श्रीमती पेनेलोप फियोंलाई कुनै काम नभएको पद सिर्जना गरेर नियुक्त गरिएको देखियो । फियों फ्रान्समा सन् १९५८ यता ठूलो सजाय पाउने वरिष्ठ फ्रान्सेली राजनीतिकर्मी हुन् । यस घोटालाले सन् २०१७ को राष्ट्रपतीय निर्वाचनको अभियानलाई अचानक अन्त्य गरिदिएको थियो । यो मुद्दा लागेपछि उनलाई राष्ट्रपतीय उम्मेदवार अयोग्य घोषित गरी अनुसन्धान गर्नुपर्ने माग पनि उठेको थियो ।अदालतको फैसलाप्रति फियों दम्पतीले आफूहरूमाथि वर्तमान राज्यशक्तिले गलत नियत राखेको आरोप लगाएका छन् । उनीहरूले घोषणाविरुद्ध अपिल गर्ने जनाएका छन् ।
ठमेल क्षेत्रका २७० पसल विस्थापित,"५० प्रतिशत भाडा छुट गर्न घरधनी तयारठमेल क्षेत्रका २ सय ५० घरधनी र व्यवसायीबीच लकडाउन अवधिभरको घरभाडा ५० प्रतिशत छुट गर्नेसम्बन्धी समझदारी भएको छ । आइतबार यससम्बन्धी सम्झौता भएको कोभिड१९ पर्यटन व्यवसाय विपद् समन्वय समिति का संयोजक तथा ठमेल पर्यटन विकास परिषद्का उपाध्यक्ष भवि शर्माले जानकारी दिए । घरधनी र व्यवसायीबीच घरभाडालाई लिएर कसरी समाधान गर्ने भन्ने सम्बन्धमा उनीहरूबीच व्यक्तिगत सम्झौता भएको उनको भनाइ छ ।ठमेलस्थित यात्री सुइट होटलमा ठमेल क्षेत्रका घरधनी र व्यवसायीबीच भएको अन्तर्क्रियात्मक कार्यक्रममा समझदारी भएको समितिले जारी गरेको विज्ञप्तिमा उल्लेख छ । ठमेल क्षेत्रमा १० हजार व्यवसायी र २ हजार घरधनी रहेको शर्माले जानकारी दिए । मेरा घरबेटीले एक वर्षको २ महिनाको सय प्रतिशत घरभाडा छुट दिने भन्नुभएको छ, ठमेल, सातघुम्ती चोकस्थित क्रिएटिभ नेपाल एक्सपोर्ट प्रालिका सञ्चालक हरि ढकालले भने, बाँकी महिनाको अवस्था हेरेर छलफल गरौं भन्नुभएको छ । अन्तर्राष्ट्रिय उडान नखुल्ने र लकडाउन लम्बिँदै गए यसबारे सोच्न सकिने विषयमा छलफल भएको उनको भनाइ छ । व्यवसायी र घरधनीबीचको घरभाडालाई लिएर मिलेर अघि जान सकिने ठमेलका घरधनी अशोकनाथ प्याकुरेलले बताए । समितिले ५० प्रतिशत घरभाडा छुट भने पनि घरधनी र व्यवसायीबीच कुन हदसम्म छुट दिन सकिन्छ, यसमा समझदारी गर्न सक्छौं, उनले भने, घर, पसल र ठाउँअनुसारको भाडा बेग्लै छ । घरधनी र व्यवसायी दुवैलाई सहज हुने किसिमले सम्झौता गर्नुपर्छ । ठमेलमा एउटा पसलको मासिक भाडा ५० हजारदेखि ३ लाख रुपैयाँसम्म छ । यसअघि व्यवसायी र घरधनीबीच एक वर्षसम्मको भाडा ५० प्रतिशत छुट दिनेबारे विवाद भइरहेको थियो । यसैका लागि विकास परिषद्ले समन्वय समिति गठन गरेको संयोजक शर्माले जानकारी दिए ।"
राजमार्गका होटल खुल्न थाले,"धादिङ (कास) लकडाउनयता बन्द रहेका पृथ्वी राजमार्ग छेउका होटलरेस्टुरेन्ट खुल्न थाले पनि ग्राहक नहुँदा सुनसान छन् । राजधानी आउजाउ गर्ने यात्रुले भरिभराउ हुने होटलमा यतिबेला चहलपहल शून्यप्रायः छ । निजी र मालवाहक सवारी चल्न थालेपछि होटल खुल्न थालेका हुन् ।आँगनमा सवारी पार्किङ गर्न नदिन डोरी र पर्खालले छेकेका होटलरेस्टुरेन्ट सञ्चालक अहिले अवरोध हटाएर सफा गर्दै छन् । कोही तीन महिनासम्म आँगनमा हुर्किएका झारपात उखेल्न व्यस्त छन् । कोही भने चोटाकोठामा लागेको माकुराको जालो हटाउन व्यस्त देखिन्छन् । मुग्लिङदेखि नौबिसेसम्म करिब १४ सय सानाठूला होटल सञ्चालनमा रहेको अनुमान छ ।पृथ्वी राजमार्गको मलेखुस्थित माछा बजार खुलिसकेको छ । सेल, पकौडा, आलुचप बनाएर व्यवसायी ग्राहक कुरेर बसे पनि यात्रु होटलमा छिर्दैनन् । तराईबाट आउने माछा लकडाउनले पर्याप्त छैन, स्थानीय माछाका परिकार बनाए पनि हतपत होटलमा कोही आउँदैनन्, होटल व्यवसायी प्रकाश त्रिपाठीले भने ।गल्छीदेखि पूर्वका साना खाजा पसल बालुवा बोक्ने टिपर चालकले धानेका छन् । लामो दूरीका सवारी नचलेका कारण अरू होटलले ग्राहक कुरेर मात्रै बस्नुपरेको व्यवसायी बताउँछन् । स्थानीय प्रशासनले होटल सञ्चालन गर्न औपचारिक अनुमति भने दिएको छैन । खोलेका होटललाई पनि प्रहरीले बन्द गर्न कर गरेको छैन । लामो दूरीका यात्रुवाहक सवारी सञ्चालन नभएसम्म होटल लयमा फर्कन सक्दैनन्, मलेखुमा होटल चलाइरहेका बोधनाथ दुवाडीले भने, खोलेर मात्रै के गर्नु ? ग्राहक नै आउँदैनन् । विदेशबाट फर्कनेलाई क्वारेन्टाइनमै राख्न तयार भए कोही नआएको होटल व्यवसायी संघ धादिङका अध्यक्ष राजकुमार श्रेष्ठले बताए ।"
जियोसँग नेटवर्क जुध्दा वाइम्याक्स बन्द,"भारतीय टेलिकम कम्पनी रिलायन्स जियोसँगको नेटवर्क समस्याका कारण नेपाल टेलिकमले आठ वर्षअघि सुरु गरेको वाइम्याक्स प्रविधिमा आधारित इन्टरनेट सेवा रोकेको पाइएको छ । भारतसँग सीमा जोडिएका जिल्लामा देखिएको समस्या सम्बोधन गर्नुको सट्टा तीन वर्षदेखि देशभर वाइम्याक्स विस्तार रोकेको छ । महालेखापरीक्षकको कार्यालयले यो वर्ष तयार पारेको प्रतिवेदनमा यो विषय उठान गरिएको छ । प्रतिवेदनमा फ्रिक्वेन्सीमा जुध्न वा अवरोध हुन नदिन दूरसञ्चार प्राधिकरणले पर्याप्त अनुगमन नगरेको विषय औंल्याइएको छ । नेपाल टेलिकमले वाइम्याक्स सञ्चालनका लागि तराईका जिल्लामा प्रयोग गरेको ब्यान्डविथ र भारतको जियो मोबाइलले जीएसएम फोरजीका लागि समान फ्रिक्वेन्सी ब्यान्ड प्रयोग गरेकाले इन्टरफेरेन्स (अवरोध) भई टेलिकमले वाइम्याक्स नै बन्द गरेको सम्बन्धमा प्राधिकरणबाट अनुगमन भएको देखिएन, प्र्रतिवेदनमा भनिएको छ ।टेलिकमले २३ सय मेगाहर्ज ब्यान्डमार्फत वाइम्याक्स सेवा विस्तार गरिरहेको थियो । तर सीमा जोडिएका जिल्लामा रिलायन्स जियोले सोही मेगाहर्ज ब्यान्डमा फोरजी विस्तार गरेपछि दुई कम्पनीको नेटवर्क जुध्ने समस्या देखिएको थियो । तीन वर्षअघि यस्तो समस्या आएपछि तराईका जिल्लामा वाइम्याक्स विस्तार रोकी अन्य प्रविधिले विस्थापन गरिएको टेलिकमका प्रबन्ध निर्देशक डिल्ली अधिकारीले जानकारी दिए । भारतसँग सीमा जोडिएका जिल्लामा समस्या आएपछि टेलिकमले देशभर यसको विस्तार रोकेको थियो । अब वाइम्याक्सका लागि प्रयोग भएको फ्रिक्वेन्सीमा फोरजी विस्तार गरिने उनको भनाइ छ । टेलिकमले २३ सय ब्यान्डको ३० मेगाहर्ज फ्रिक्वेन्सीमा ताररहित उच्च गतिको इन्टरनेट वाइम्याक्स सञ्चालन गरेको थियो । ०६९ कात्तिक २७ देखि टेलिकमले वाइम्याक्स सेवा सुरु गरेको हो । धेरै स्थान कभरेज हुने भएकाले नेपालका दुर्गम स्थानमा यो प्रविधि उपयोगी हुने अनुमान थियो । टेलिकमले करिब ५ वर्षमा देशका सबै जिल्लामा यसलाई विस्तार गरेको थियो । समस्या समाधानका लागि नेपाल टेलिकम, भारतीय जियो र नेपाल दूरसञ्चार प्राधिकरणबीच पटकपटक छलफलसमेत भएको अधिकारीले बताए । एउटै फ्रिक्वेन्सी ब्यान्डमा दुई खालका प्रविधि सञ्चालनमा आउँदा समस्या देखिएपछि टेलिकमले तराईका जिल्लामा वाइम्याक्स विस्तार रोकेको उनको भनाइ छ ।महालेखा परीक्षकको कार्यालयले तयार गरिरहेको प्रतिवेदन सार्वजनिक हुन बाँकी छ । प्रतिवेदन र त्यसमा औंल्याइएको विषयबारे प्रत्युत्तरका लागि सम्बन्धित कार्यालयहरूलाई महालेखाले पत्र लेखिसकेको छ । प्रतिवेदनमा दूरसञ्चार सेवाको रेडियो फ्रिक्वेन्सीसम्बन्धी नीतिअनुसार दूरसञ्चार सेवा प्रदायकबीच फ्रिक्वेन्सी अवरोध हुन नदिन प्राधिकरणले अनुगमन गर्नुपर्ने भनिएको छ । फाइभजी सेवा सुरु गर्न आवश्यक पूर्वतयारीका काम पनि प्राधिकरणले नगरेको प्रतिवेदनले औंल्याएको छ । साथै फाइभजी सेवाका लागि फ्रिक्वेन्सी स्लट तोक्ने, फ्रिक्वेन्सी प्रयोगबापतको दस्तुर तथा शुल्क तय गर्नेजस्ता काम प्राधिकरणबाट नभएको भनिएको छ । जीएसएम फाइभजीका लागि आवश्यक उपकरणको गुणस्तर तथा अन्य प्राविधिक पक्षसमेत निर्धारण गर्ने, फाइभजीमा प्रयोग हुने मोबाइल उपकरण तथा अन्य उपकरणको मापदण्ड तयार गरी लागू गर्नुपर्नेलगायत काम प्राधिकरणबाट नभएको प्रतिवेदनमा औंल्याइएको छ । दूरसञ्चार क्षेत्रमा नयाँ प्रविधिको विकास तथा उपयोगका लागि अन्तर्राष्ट्रिय टेलिकम युनियन (आईटीयू) ले लागू गरेको मापदण्डअनुसार नेपालको परिप्रेक्ष्यमा निकै लामो अनुसन्धान तथा प्रक्रिया अवलम्बन गर्नुपर्ने हुन्छ, प्रतिवेदनमा भनिएको छ, हालको अवस्थामा फाइभजीको सेवा सुरु गर्नका लागि उल्लिखित कार्य गर्नुपर्नेमा सोअनुसार गरेको प्रगति विवरण पेस हुन आएन ।"
भित्रिँदै सलहका थप ठूला झुन्ड,"वाग्मतीले प्रतिकिलो ३० रुपैयाँमा किन्नेवाग्मती प्रदेश सरकारले सलह प्रतिकिलो ३० रुपैयाँमा किन्ने भएको छ । प्रदेश भूमि व्यवस्था, कृषि तथा सहकारी मन्त्रालयले कुनै व्यक्ति वा संस्थाले सलह कीरा ल्याए प्र्रतिकिलो ३० रुपैयाँमा खरिद गर्ने निर्णय गरेको हो । सलह नियन्त्रण गर्न स्थानीय तह, जिल्ला र प्रदेशस्तरीय नियन्त्रण समिति पनि बनाएको मन्त्रालयका सचिव योगेन्द्रबहादुर कार्कीले बताए । शनिबार र आइतबार वाग्मतीका मकवानपुर, सिन्धुली, चितवन, काभ्रे र ललितपुरमा सलहको झुन्ड देखिएको थियो ।"
प्रदेश ५ का १० जिल्ला पुग्यो,"तीन दिनअघि यहाँ देखापरेको सलह सोमबार प्रदेश ५ का १० जिल्लामा पुगेको छ । रूपन्देही हुँदै पाल्पा, कपिलवस्तु र अर्घाखाँचीमा देखिएका सलह सोमबार पश्चिम बर्दियासम्म पुगेका छन् । यसरी फैलिएपछि धमाधम रोपाइँ गरिरहेका किसान चिन्तित छन् । रूपन्देही, पश्चिम नवलपरासी, कपिलवस्तु, अर्घाखाँची, गुल्मी, पाल्पा, दाङ, प्यूठान, बाँके हुँदै सलह बर्दियासम्म पुगेको छ । सोमबार साँझसम्म रूपन्देहीको सैनामैना र देवदह, अर्घाखाँचीको शीतगंगा, छत्रदेव र सन्धिखर्क, गुल्मीको कालीगण्डकी र रुरु, पाल्पाको दोभान, प्यूठानको सर्मैरानी, कपिलवस्तुको कपिलवस्तु र शिवराज एवं दाङको तुलसीपुरमा सलह देखिएको छ । बर्दियाको गेरुवा गाउँपालिकाको जंगलमा पुगेका छन् ।बाँकेको राप्ती सोनारी र नेपालगन्जलगायत केही क्षेत्रमा सलह भेटिएको कृषि विकास निर्देशक यामनारायण देवकोटाले जानकारी दिए । वर्षाले उड्न र दिशानिर्देश गर्न सकेनन् । त्यसैले सलह सानो समूहमा छन् तर धेरै जिल्लामा पुगेका छन्, उनले भने । रूपन्देहीको तिलोत्तमा नगरपालिकाले सम्भावित सलह कीराको व्यवस्थापनका लागि र्यापिट रेस्पोन्स टिम (आरआरटी) गठन गरेको छ । नगरस्तरीय कृषि व्यवसाय प्रवर्द्धन समितिको सोमबार बसेको बैठकले वडाध्यक्ष सोहनप्रसाद थारूको संयोजकत्वमा कृषिविज्ञ, कृषि प्राविधिक, कृषक, सुरक्षाकर्मीको प्रतिनिधित्व रहने गरी टिम गठन गरेको हो । सलह भित्रिएपछि नगरपालिकाले सम्भावित जोखिम व्यवस्थापनका लागि टिम गठन गरेको नगरका कृषि शाखा प्रमुख दोमलाल भुसालले बताए । पाल्पाका विभिन्न स्थानमा छरिएर बसेका सलह धपाउन किसानलाई गाह्रो भएको छ । मकै, धानको बीउलगायत घाँस खाएपछि त्यसलाई भगाउन सकस व्यहोर्नुपरेको हो । पानी पर्दा बस्ने र पानी रोकिएपछि सलह उड्ने गरेको तिनाउका किसान रुद्र जीसीको भनाइ छ । उनका अनुसार शनिबार बेलुकी बास बसेको सलह आइतबार दिउँसो उडेको थियो । सोमबार कतैकतै मात्र देखिएको छ, उनले भने, धेरै उडेर पश्चिम लागेका छन् । उड्ने, बस्न खोज्ने र हल्ला गरेपछि पुनः भाग्ने गरेको रैनादेवी छहराका भुवन रायमाझीले जानकारी दिए । बारीको मकैमा बस्न खोजेको थियो, उनले भने, टिन ठटाएर र धूवाँ लगाएपछि भाग्यो । बास बसे पनि किसानको मकैबारीलगायत अन्य बालीमा क्षति नपुगेको कृषि ज्ञान केन्द्र रूपन्देहीका प्रमुख शिव अर्यालले बताए । अहिलेसम्म किसानको ठूलो नोक्सानी भएको भन्ने खबर आएको छैन, उनले भने, उड्ने र बस्न खोज्ने गरेको छ । त्यसरी हानिनोक्सानी पुगेको छैन ।दाङका केही ठाउँमा सानो संख्यामा मात्रै सलह देखिएको छ । ठूलो झुन्ड नदेखिएको र त्यसले बालीमा केही क्षति नपुर्याएको कृषि ज्ञान केन्द्र घोराहीका प्रमुख सन्देश धितालको भनाइ छ । तुलसीपुर उपमहानगरपालिका३ को राम्री र ४ को खाद्रेमा सानो संख्यामा मात्रै देखिएको उनले बताए । गढवा१ मा पनि केही ठाउँमा देखिएको धितालले जानकारी दिए । २०२५ वटाको संख्यामा मात्रै देखिएको छ, ठूलो झुन्ड आएको छैन, उनले भने, यसले अहिलेसम्म कुनै बालीनालीमा क्षति पुर्याएको छैन । सलह नियन्त्रणका लागि स्थानीय तहसँग समन्वय गरेर अग्रिम तयारी गरिरहेको धितालले बताए । केही संख्यामा आएका छन् । कपिलवस्तुमा आएको ठूलो झुन्डबाट छुट्टिएर आएको जस्तो देखिएको छ, उनले भने, यसलाई कसरी नियन्त्रण गर्ने भनेर स्थानीय तहका कृषि शाखाहरूसँग समन्वय गरेर काम गर्दै छौं । बर्दियाको गेरुवा गाउँपालिका१ बगैपुर र जनकनगरको खेतमा सोमबार सलहको झुन्ड देखिएको छ । कीराको झुन्ड देखियो । त्यसपछि गाउँभरका मिलेर मार्न सुरु गर्यौं, वडाध्यक्ष दयाराम वैद्य थारूले भने, तर ठूलो झुन्ड छैन ।"
निजी क्षेत्र अख्तियार मातहत राखिँदैन,"निजी क्षेत्रको भ्रष्टाचार अनुसन्धान अख्तियार मातहतमा नराखिने प्रधानमन्त्री केपी शर्मा ओलीले प्रस्ट्याएका छन् । प्रस्तावित विधेयकमा सरकारले निजी क्षेत्रको भ्रष्टाचारको मुद्दा अख्तियार मातहतमा राख्न लागेको भन्दै विरोध भइरहेको समयमा प्रधानमन्त्रीबाट यस्तो भनाइ आएको हो । निजी क्षेत्रको भ्रष्टाचार अख्तियारले हेर्ने गरी हुन लागेको कानुनी व्यवस्था तत्काल अघि बढाइँदैन, नेपाल उद्योग परिसंघको १७ औं वार्षिक साधारणसभाका अवसरमा सोमबार प्रधानमन्त्री ओलीले भने, यसबारे यसअघि पनि निजी क्षेत्रसँग छलफल गरेको छु, तपाईंहरू ढुक्क हुनुहोस् । निजी क्षेत्रको सहभागिताबिना आर्थिक समृद्धि सम्भव नहुने भएकाले हतोत्साहित गराउने काम सरकारले सोच्न पनि नसक्ने उनले बताए । कोभिड१९ को महामारीले देशको अर्थतन्त्र प्रभावित भएकाले सरकार र निजी क्षेत्रको सहकार्यमा अर्थतन्त्रलाई गति दिनुपर्ने उनको भनाइ छ । कार्यक्रममा ऋणको ब्याजदर एकल अंकमा झार्न लागिएको अर्थमन्त्री युवराज खतिवडाले बताए । रेमिट्यान्स आप्रवाह र सरकारी खर्च बढेकाले वित्तीय प्रणालीमा अधिक तरलता रहेकाले ब्याजदर एकल अंकमा झार्न लागिएको उनको भनाइ छ । विदेशी मुद्रा सञ्चिति हालसम्मकै उच्च छ, शोधनान्तर बचत पनि राम्रो छ, उनले भने । कोभिड१९ का कारण राजस्वमा संकुचन आए पनि वित्तीय प्रणाली बलियो रहेको उनले दाबी गरे । उद्योगी व्यवसायीलाई परेको मर्काबारे सरकार जानकार रहेको उनले बताए । साँवाब्याज तिर्ने म्याद थप, ब्याजदरको पुँजीकरण, कर्जाको पुनर्तालिकीकरणलगायत काम गर्न राष्ट्र बैंकलाई निर्देशन गइसकेको छ, उनले भने । अहिले विदेशबाट धेरै युवा स्वदेश फर्किएकाले स्वदेशमा नयाँ रोजगारी सिर्जना गर्नुपरेको र त्यसका लागि निजी क्षेत्रको साथ आवश्यक रहेको उनको भनाइ छ । निजी क्षेत्रलाई नै लक्ष्य गरी आगामी आर्थिक वर्षका लागि सरकारले करिब ७० अर्बको राहत प्याकेज ल्याएको अर्थमन्त्री खतिवडाको दाबी छ । सरकार र श्रमिकबीच सुमधुर सम्बन्ध निर्माणका लागि आवश्यक समन्वय गर्न सरकार तयार छ, उनले भने । कुनै पनि अवस्थामा निजी क्षेत्रलाई अप्ठ्यारो हुने वातावरण सरकारले सिर्जना नगर्ने उनले प्रतिबद्धता जनाए । निजी क्षेत्रको सहयोगकै कारण कोभिड१९ ले सिर्जना गरेको असहज परिस्थितिमा पनि आपूर्ति व्यवस्था सहज भएको उद्योग वाणिज्य तथा आपूर्तिमन्त्री लेखराज भट्टले बताए । सरकारले अघि सारेको आर्थिक समृद्धि र सुखी नेपालीको नारा सार्थक बनाउन पनि निजी क्षेत्रको साथ अपरिहार्य भएको उनको भनाइ छ । रुग्ण उद्योगलाई कसरी सञ्चालन गर्ने भन्नेबारे छलफल गरौं, उनले भने, यसमा सरकार निजी क्षेत्रसँग सहकार्य गरेर अघि बढ्न चाहन्छ । कसुर भएपछि मात्र कारबाहीको दायरामा ल्याउनुपर्ने निजी क्षेत्रको माग जायज भएको पनि उनले बताए । मुलुकमा नयाँ रोजगारी सिर्जना गर्न र उपलब्ध जनशक्तिको क्षमता अभिवृद्धि गर्न सरकारले राष्ट्रिय श्रमिक बैंक स्थापना गर्न लागेको श्रम रोजगार तथा सामाजिक सुरक्षामन्त्री रामेश्वर राय यादवले जानकारी दिए । कार्यक्रममा परिसंघका अध्यक्ष सतीशकुमार मोरले निजी क्षेत्रलाई हतोत्साहित हुने अवस्था सिर्जना नगर्न सरकारलाई आग्रह गरे । सरकारी संयन्त्रबाट उद्योगी व्यवसायीलाई धरपकड गर्ने, दोषी पुष्टि नहुँदा पनि अपराधी जस्तै व्यवहार भएकाले निजी क्षेत्र निरुत्साहित भएको उनको भनाइ छ ।"
एडीबीको २० करोड अमेरिकी डलर ऋण स्वीकृत,"काठमाडौं (कास) नेपालको ऊर्जा आपूर्ति र वितरण प्रणालीको आधुनिकीकरण गर्न एसियाली विकास बैंक (एडीबी) ले सहुलियतपूर्ण ऋणका रूपमा २० करोड अमेरिकी डलर दिने भएको छ । यसका लागि ऋण स्वीकृत गरिसकिएको एडीबीले जारी गरेको विज्ञप्तिमा उल्लेख छ । वर्षौंको अभावपछि नेपालले विद्युत् आपूर्तिमा उल्लेख्य सुधार गरे पनि यहाँको वितरण प्रणाली सुधार्नुपर्ने आवश्यकता रहेको विज्ञप्तिमा जनाइएको छ । नेटवर्कको क्षमता, गुणस्तर र विश्वसनीयता बढाउन वितरण प्रणाली सुधारको आवश्यकता रहेको पनि बताइएको छ । यो ऋण काठमाडौं उपत्यका, भरतपुर महानगरपालिका र पोखरा क्षेत्रमा विद्युत् आपूर्ति प्रणाली आधुनिकीकरणका लागि खर्च हुनेछ । प्रदेश २ मा विद्युतीकरणका लागि पनि यो रकम खर्च हुनेछ । सरकारले आगामी आवभित्र प्रदेश २ लाई पूर्ण विद्युतीकरण गर्ने योजना बनाएको छ । एडीबीको ऋणमा नर्वे सरकारले पनि ३ करोड ५० लाख अमेरिकी डलर अनुदान थप गर्ने भएको छ । यो रकम प्रदेश २ को विद्युत् वितरण नेटवर्क क्षमता अभिवृद्धि र आयोजनाबाट विद्युत् प्रसारण गर्न विभिन्न सबस्टेसनको स्तरोन्नतिमा खर्च हुनेछ । साथै विद्युत् प्राधिकरणलाई प्राविधिक सहायतास्वरूप अनुदानका रूपमा ५० लाख अमेरिकी डलर उपलब्ध गराइने भएको छ ।"
झन्डै १३ अंक घट्यो नेप्से,काठमाडौं (कास) झन्डै तीन महिनापछि खुलेको सेयर बजार पहिलो दिन (सोमबार) करिब १३ अंक घटेको छ । अघिल्लो दिनको तुलनामा करिब एक प्रतिशतले घटेपछि समग्र नेप्से परिसूचक १ हजार १ सय ८८७० विन्दुमा ओर्लिएको हो । कारोबार सुरु भएको पहिलो र दोस्रो घण्टामा बजार निरन्तर रूपमा घटेको थियो । पहिलो घण्टा ४ प्रतिशतले बजार घटे पनि नेप्सेले सर्किट ब्रेकरमार्फत २० मिनेटका लागि कारोबार बन्द गरिएको थियो । त्यसपछि खुलेको बजार घट्दो क्रममै रहे पनि घट्ने दरमा कमी आएको थियो । यही कारण त्यसपछि कुनै पनि सर्किट ब्रेकर लागेन । सोमबार ६ हजार ८ सय कारोबारबाट १ सय ४७ कम्पनीका १४ लाख ४४ हजार १ सय ७३ कित्ता सेयर किनबेच भए । ती किनबेचबाट ४८ करोड ५३ लाख रुपैयाँबराबरको सेयर कारोबार भएको नेप्सेले जनाएको छ । नेप्सेको वर्गीकरणमा क वर्गमा रहेका कम्पनीको सेयर कारोबार मापक सेन्सेटिभ परिसूचक १५५ र व्यापारमा रहेका सबै कम्पनीको सेयर कारोबार मापक फ्लोट परिसूचक १७३ प्रतिशतले घटे । लकडाउनसँगै चैत ११ देखि बन्द भएको पुँजी बजार सामान्य अवस्थामा ९६ दिन पछि सोमबार खुलेको हो । लकडाउनको बीचमा गत वैशाख ३० र ३१ गते दुई दिन बजार खुले पनि असामान्य अवस्था भन्दै दैनिक २ घण्टा मात्र चलाइएको थियो । सोहीअनुसार सर्किट ब्रोकरको व्यवस्था पनि परिमार्जन गरी २ प्रतिशतमा झारिएको थियो ।
पानीले निकास नपाउँदा खाली ठाउँ बने पोखरी,"केही दिनदेखि परेको पानीले निकास नपाउँदा बुटवल र आसपासका क्षेत्रमा डुबान सुरु भएको छ । यहाँका खाली स्थान पोखरी बनेका छन् । बुटवल उपमहानगरपालिकाले सडक विस्तार र नाली निर्माण समयमै पूरा नगर्दा यस्तो समस्या देखिएको हो । बुटवल११ कालिकापथमा घरनजिकै रहेका खाली जग्गामा पानी ताल परेपछि कहाँबाट कटाउने भन्ने चिन्ता स्थानीयमा बढेको छ । एकातिर पानी जम्दा रोग बढ्ने र अर्कोतिर सडकमा नाली निर्माणका लागि सामग्री र माटो फ्याँक्दा हिलाम्मे भएर हिँड्न समस्या भएको स्थानीय चन्द्र धितालले बताए । वर्षा लाग्ने बेलामा काम सुरु भएको छ, उनले भने, खाली जग्गामा जमेको पानी बग्ने नाली नहुँदा लामखुट्टे लाग्ने, मलेरिया हुने डर हुन्छ ।तिनाउ किनारमै घर भएकाले हरेक दिन पानीको बहाव हेरेर बस्नुको विकल्प नरहेको बुटवल१ की ६० वर्षीया विद्यालक्ष्मी शाक्यको भनाइ छ । ६ दशक भयो, बुटवलमा बस्न थालेको, उनले भनिन्, बर्सेनि वर्षामा मरिन्छ कि बाँचिन्छ भन्ने त्रास लिएर बस्नुपर्छ । उपमहानगरले पुल बनाए पनि त्यसको तल रहेको जाली टुटिसकेको र ठूलो पानी आउँदा जाली जति पानीले बगाउने निश्चित भएको उनले बताइन् । आफ्नो परिवारका सदस्य सामाजिक काममा अग्रसर रहने भएकाले अहिलेको यो समस्याबारे वडाध्यक्षलाई जानकारी गराइसकेको र मर्मतको काम हुन्छ भन्ने आश्वासन पाएको शाक्यले बताइन् । खोला छेउमा खोल्सा खनेर सडक निकाल्न थालेकाले पनि माथिबाट बग्दै आएको पानी सीधै तल झर्ने र बस्तीमा समस्या पर्ने उनको भनाइ छ । बाँध भत्कियो भने पानी सबै घरभित्र पस्ने चिन्ता रहेको उनको भनाइ छ । तिनाउ नदी किनारका ६ सय ५० भन्दा बढी घरधुरीमध्ये एक सय हाराहारी घर जोखिममा रहको वडा नम्बर १ का अध्यक्ष महेन्द्र लिगलले जानकारी दिए । ती घरटहरा जोखिममै छन्, उनले भने, विपद् परिआएको खण्डमा कसरी सुरक्षित राख्न सकिएला भन्नेबारे अहिल्यै केही भन्न सकिँदैन । उपमहानगरको बजेटले सबै काम नभ्याउने भएकाले संघीय सरकारकै मुख ताकेको र सरकारले तिनाउ नदी संरक्षणका लागि जनताको तटबन्ध कार्यक्रममार्फत तिनाउ किनारमा वाल लगाएर पानीको बहाव रोक्ने काम गर्ने उनले बताए ।"
बजेटसम्बन्धी विधेयक प्रमाणीकरण,"काठमाडौं (कास) आगामी आर्थिक वर्षको बजेट कार्यान्वयनका लागि अन्तरसम्बन्धित सबै विधेयक राष्ट्रपति विद्यादेवी भण्डारीले प्रामाणीकरण गरेकी छन् । बजेटसँग सम्बन्धित ४ विधेयक सोमबार प्रमाणीकरण गरिएको राष्ट्रपतिको कार्यालयले जनाएको छ । आव ०७७७८ को सेवा र कार्यका लागि संघीय सञ्चित कोषबाट केही रकम खर्च गर्न र विनियोजन गर्ने सम्बन्धमा व्यवस्था गर्न बनेको विधेयक, अर्थसम्बन्धी प्रस्तावलाई कार्यान्वयन गर्न बनेको विधेयक, राष्ट्र ऋण उठाउने अधिकारको व्यवस्था गर्न बनेको विधेयक र ऋण तथा जमानत ऐन०२५ लाई संशोधन गर्न बनेको विधेयक प्रमाणीकरण भएको कार्यालयले जारी गरेको विज्ञप्तिमा जनाइएको छ । बजेट कार्यान्वयनका लागि चारवटै विधेयक संसद्बाट पास भई राष्ट्रपतिले प्रमाणीकरण गर्नुपर्छ । असार १५ मै यी विधेयकहरू प्रमाणीकरण भइसकेकाले बजेटमा प्रस्ताव गरिएका कार्यक्रम आगामी साउन १ देखि नै कार्यान्वयन गर्न सरकारलाई बाटो खुलेको छ । करसम्बन्धी प्रस्तावित व्यवस्था भने बजेट पेस भएको भोलिपल्टबाटै कार्यान्वयन भइसकेको छ ।राष्ट्रिय सभा तथा प्रतिनिधिसभामा छलफल भई दुवैबाट असार ९ मा बजेट पास भएको थियो । त्यसपछि संसद् सचिवालयले विधेयक प्रमाणीकरणका लागि राष्ट्रपतिकहाँ पठाएको हो । जेठ १५ मा अर्थमन्त्री युवराज खतिवडाले प्रस्ताव गरेअनुसारकै व्यवस्थासहित विधेयक प्रमाणीकरण भएको हो । अर्थात् बजेटमा कर तथा अन्य विवादास्पद कार्यक्रमबारे संसद्मा छलफल चले पनि संशोधन भने भएन । आगामी आवका लागि सरकारले १४ खर्ब ७४ अर्ब ६४ करोड रुपैयाँको बजेट विनियोजन गरेको छ । चालुतर्फ ९ खर्ब ४८ अर्ब ९४ करोड, पुँजीगततर्फ ३ खर्ब ५२ अर्ब ९१ करोड र वित्तीय व्यवस्थातर्फ १ खर्ब ७२ अर्ब ७९ करोड रुपैयाँ बजेट छुट्याइएको हो । यसका लागि राजस्वबाट ८ खर्ब ८९ अर्ब ६२ करोड र वैदेशिक अनुदानबाट ६० अर्ब ५२ करोड, वैदेशिक ऋणबाट २ खर्ब ९९ अर्ब ५० करोड र २ खर्ब २५ अर्ब रुपैयाँ आन्तरिक ऋणबाट स्रोत जुटाउने गरी बजेट ल्याइएको हो ।"
आईएमएस ग्रुपस्मार्ट डोको सहकार्य,काठमाडौं (कास) आईएमएस ग्रुपले आइतबार ईकमर्स प्लेटफर्म स्मार्ट डोकोसँग सम्झौता गरेको छ । स्मार्ट डोकोको हिस्सेदारी हासिल गर्न निश्चित सम्झौता गरिएको ग्रुपले जनाएको छ । लकडाउनका कारण अनलाइन सपिङको प्रयोग बढिरहेकाले स्मार्ट डोकोमा लगानी गरेको ग्रुपका अध्यक्ष दिकेश मल्होत्राले जानकारी दिए । स्मार्ट डोकोले सामान अर्डर गर्न र त्यसको होम डेलिभरीको काम गर्छ ।
रिचार्जरमा जुस किने मास्क सित्तैमा,काठमाडौं (कास) मोबाइल एप रिचार्जरले जुस किन्दा १० थान के एन ९५ मास्क सित्तैमा दिने बताएको छ । कम्पनीले मंगलबार दिउँसो २ देखि ३ बजेसम्म एक घण्टामा कम्तीमा १० बोतल भिटामिन सी युक्त डबल सी ब्रान्डको जुस अर्डर गर्नेहरूलाई निःशुल्क मास्क दिने जानकारी दिएको छ । उक्त सेल अवधिमा जुस अर्डर गर्दा रिचार्जरका प्रयोगकर्ताले एक हजार क्यास प्वाइन्ट रिडिम गर्नुपर्ने हुन्छ ।
सुरु भयो हाम्रो नमस्ते,काठमाडौं (कास) नायक राजेश हमालले ह्यासट्यागसहितको हाम्रो नमस्ते अभियान सुरु गरेका छन् । युनिसेफ नेपाल र युनिलिभर नेपालको सहकार्यमा सञ्चालित अभियानका सद्भावनादूत हमालले विपद्का बेला घर फर्किरहेका नेपालीलाई दुई हात जोडी नमस्ते गरेर स्वागत गर्न सबैमा आह्वान गरेका छन् । उनको यो सहभागिता र आह्वानले नेपालीमा आपसी सद्भाव सञ्चार हुने विश्वास युनिसेफ र युनिलिभरले जनाएका छन् ।
कामनाको अनलाइन कर्जा,काठमाडौं (कास) कामना सेवा विकास बैंकले अनलाइन कर्जा आवेदन सेवा सञ्चालन गरेको छ । बैंकले प्रगतिका आधार कामना सेवासँग कारोबार नाराका साथ यो सेवा सञ्चालनमा ल्याएको हो । ग्राहकको सेवा र सुरक्षालाई ध्यानमा राख्दै आइतबारदेखि लागू हुने गरी बैंकको वेबसाइटमार्फत अनलाइन कर्जा योग्यता आवेदन गर्न सकिनेछ ।
सत्तल बनाउन भाटभटेनीको २ करोड,काठमाडौं (कास) भाटभटेनी ग्रुपले नक्सालस्थित भाटभटेनी मन्दिर परिसरमा २ करोड रुपैयाँ लागतमा सत्तल निर्माण गर्ने भएको छ । भाटभटेनी माताको मन्दिर परिसरमा आफ्ना बुबा वृषबहादुर गुरुङ र आमा धनमाया गुरुङको स्मृतिमा भाटभटेनीका अध्यक्ष तथा प्रबन्ध निर्देशक मीनबहादुर गुरुङले भवन निर्माण गर्न लागेको जनाए । उपप्रधान तथा रक्षामन्त्री ईश्वर पोखरेलले भवनको सोमबार शिलान्यास गरे ।
हुन्डाईको विजेता घोषणा,"काठमाडौं (कास) हुन्डाईले हुन्डाई फेस्टिभ डिलाइट अफर ०७६ अफरका विजेता घोषणा गरेको छ । हुन्डाई गाडीको आधिकारिक वितरक लक्ष्मी इन्टरकन्टिनेन्टलले दसैंतिहारको उपलक्ष्यमा उक्त योजना ल्याएको थियो । त्यसमा सोमबार लक्की ड्रमार्फत १० विजेताको नाम घोषणा गरिएको हो । कम्पनीले नयाँ हुन्डाई गाडीको खरिदमा ग्राहकले नगद छुट, एक वर्षको निःशुल्क बिमा, स्क्र्याच कार्डमार्फत थप १ लाख रुपैयाँसम्म छुट, लक्की ड्रमार्फत १० भाग्यशाली जोडीलाई ४ रात ५ दिनको दुबई भ्रमणलगायत योजना ल्याएको थियो ।"
कोरोना कोषमा संघको ३१ लाख,"काठमाडौं (कास) नेपाल जग्गा तथा आवास विकास संघले सरकारले स्थापना गरेको कोरोना भाइरस संक्रमण रोकथाम, नियन्त्रण तथा उपचार कोषमा ३१ लाख रुपैयाँ सहयोग गरेको छ । संघले विभिन्न व्यक्ति तथा प्रतिष्ठान र संघका सदस्यबाट संकलित रकम बुझाएको जनाएको छ । संघका अध्यक्ष मीनमान श्रेष्ठले अर्थमन्त्री युवराज खतिवडालाई आइतबार उक्त रकम बराबरको चेक हस्तान्तरण गरे ।"
रोपाइँलाई मौसमको साथ,"कोरोना संक्रमण र लकडाउनका कारण बीउ, मल, कामदारलगायत अभावका बीच पनि किसानले बेलैमा धान रोपाइँ गरेका छन् । मनसुनको सुरुवातबाटै नियमित वर्षा भइरहेकाले रोपाइँ सहज हुन सकेको हो । अन्न उत्पादनका लागि भण्डार मानिने प्रदेश २ मा २५ र प्रदेश ५ का जिल्लामा सोमबारसम्म ४७ प्रतिशत रोपाइँ सकिएको छ । प्रदेश १ मा २१४८ प्रतिशत रोपाइँ भएको छ । डीएपी पाइए पनि युरिया मल अभावले रोपाइँमा समस्या भएको मोरङको धनपालथान४ का जगदीश मण्डलले बताए । मलबिनै ३ बिघामा रोपाइँ सकियो, उनले भने । ८ बिघामा खेती गर्दै आएका रंगेलीका रामनन्दन साहले कोरोनाको डरले रोपाहार नभेट्दा गाह्रो भइरहेको बताए । प्रदेश १ मा खेतीयोग्य ३ लाख ४० हजार ८ सय २९ हेक्टर जग्गामध्ये ७३ हजार २ सय २३ हेक्टरमा रोपाइँ भएको भूमि व्यवस्था, कृषि तथा सहकारी मन्त्रालयका प्रवक्ता राजेन्द्र उप्रेतीले बताए । सोलुखुम्बुमा ६०, तेह्रथुममा ५०, धनकुटा र भोजपुरमा ४० र झापामा ५ प्रतिशतमात्रै रोपाइँ भएको छ । मोरङमा २४ हजार ९ सय ९० र सुनसरीमा १३ हजार ७ सय ५० हेक्टरमा रोपाइँ सकिएको छ । प्रदेश २ का सप्तरी, सिरहा, धनुषा, महोत्तरी, सर्लाही, रौतहट, बारा र पर्सामा असार १५ अघि नै धान रोपाइँ उत्साहजनक रहेको प्रदेशको भूमि व्यवस्था, कृषि तथा सहकारी मन्त्रालयले जनाएको छ । झन्डै ३० हजार हेक्टरमा धान खेती हुने चितवनमा यसपटक कोरोनाका कारण बाहिरबाट रोपाहार आउन नसक्ने अवस्था बुझेका किसानले मेसिनको प्रयोगले रोपाइँ गरिरहेका छन् । माडी८ को कान्तिपुर गाउँमा सूर्योदय सहकारी संस्थाले एक सय बिघामा चक्लाबन्दी खेती सुरु गर्दै सोमबार रोपाइँ दिवस मनाएको छ । चितवनमा झन्डै ३० हजार हेक्टरमा धान खेती हुन्छ । मकवानपुरमा १५ प्रतिशत रोपाइँ सकिएको छ । गण्डकी प्रदेशमा ३६२७ प्रतिशत रोपाइँ भएको छ । पोहोर यो बेलासम्म २७६५ प्रतिशत मात्रै रोपाइँ भएको थियो । आर्थिक वर्ष ०७५७६ मा असार १५ सम्म ३३ हजार १ सय ३१ हेक्टरमा रोपाइँ भएको थियो । यो वर्ष हालसम्म ४४ हजार ५ सय हेक्टरमा भएको प्रदेश कृषि निर्देशनालयका अधिकृत केशवराज बरालले बताए । स्याङ्जाको पुतलीबजार४ गोठिङ फाँट चक्लाबन्दी गरी सामूहिक धान खेती थालिएको छ । स्थानीय १ सय २० जनाको ३ सय १० रोपनी जग्गालाई एकीकृत गरी चक्लाबन्दी गरिएको हो । प्रदेश ५ मा ४७ प्रतिशत रोपाइँ सकिएको छ । यो पोहोरको तुलनामा झन्डै ३० प्रतिशतले वृद्धि हो । समयमै पानी परेकाले अहिले प्रदेशका १२ वटै जिल्लाका किसान खेतमा व्यस्त छन् । वर्षा नियमित भइरहेकाले सुदूरपश्चिम प्रदेशमा सोमबारसम्म ५० प्रतिशत रोपाइँ सकिएको भूमि व्यवस्था, कृषि तथा सहकारी मन्त्रालयले जनाएको छ । सुदूरपश्चिममा १ लाख ७४ हजार ६ सय ५ हेक्टरमा रोपाइँ गरिन्छ । जसमध्ये कैलालीमा ७१ हजार हेक्टर र कञ्चनपुरमा ४९ हजार हेक्टर पर्छ । प्रदेशभरि ५४ प्रतिशत क्षेत्रफलमा सिँचाइ सुविधा उपलब्ध छ ।"
"जन्मेको ५ महिनामै बिहे, १७ वर्षमा घरनिकाला","रौतहट (कास) उमेर १७ वर्ष पुग्दै छ । बिहे भने जन्मिएको पाँच महिनामै भएको हो । अहिले उनको काखमा ६ महिनाकी छोरी छिन् । तर परम्परागत रूपमा घर भित्रिएको एक वर्ष मात्रै भएको छ । गरुडा नगरपालिकाकी रञ्जु मलिक (डोम) श्रीमान् र सासूससुराले घरमा बस्न नदिएपछि अहिले घरनिकालामा परेकी छन् ।श्रीमान् सञ्जीव मलिक (डोम) र रञ्जुको २०६० सालमै बिहे भएको हो । त्यतिबेला सञ्जीवको उमेर डेढ वर्ष मात्र थियो । यो समुदायमा सानैमा बिहे गर्ने चलन छ । बिहेको १६ वर्षपछि परम्पराअनुसार रञ्जुलाई गौना गरेर सञ्जीवले घर भित्र्याएका थिए । वर्षदिन नपुग्दै उनले छोरी जन्माइन् । घरबाट निकालिएपछि न्यायको खोजीमा छिन् ।चन्द्रपुर५ स्थित माइतीमा शरण लिएकी उनले न्यायका लागि अधिकारकर्मी गुहारेकी छन् । उनी बुबा शंकर मलिक र आमा संगीता देवीका साथ आइतबार चन्द्रनिगाहपुरस्थित महिला अधिकारकर्मी देवकी नेपालको घर पुगिन् । ५ महिनाकै उमेरमा छोरीको विवाह गरिदिएँ । अहिले नातिनी जन्मिएकी छ । ज्वाइँले घरमा राख्दिन भनेर निकालिदिए, शंकरले भने, छोरीको न्यायका लागि अधिकारकर्मी, सुरक्षा निकाय गुहारेको छु । सानैमा विवाह गरेर भूल भयो । घरमा श्रीमान्ले अर्को विवाह गर्छु भनेर निस्कन दबाब दिँदै आएको रञ्जुले बताइन् । मानसिक तनाव दिने क्रम बढेपछि बाध्य भएर माइती आएर बसेको उनले सुनाइन् । सञ्जीवका बुबा लडाइले भने बुहारीलाई घरबाट ननिकालेको दाबी गरे । इलाका प्रहरी कार्यालय गरुडाका डीएसपी ज्ञानकुमार महतोले केटा पक्षका परिवारलाई झिकाएर रञ्जुलाई न्याय दिलाइने प्रतिबद्धता जनाए ।गरुडास्थित चिनी मिलमा रञ्जुका बुबा शंकर र सञ्जीवका बुबा लडाइ सँगै काम गर्थे । एक दिन लडाइले छोराको बिहेका लागि केटी खोज्नुपर्ने कुरा निकाले । शंकरले मेरी छोरी छ भनेर प्रस्ताव राखे । शंकरको प्रस्तावमा लडाइले समर्थन जनाए । जन्ती लिएर लडाइ शंकरको घर आए । केटाकेटी दुवैलाई अभिभावकले काखमै राखेर बिहे गरिदिए । त्यसबेला भोजभतेरमा एक लाख खर्च भएको शंकरले सुनाए ।सानैमा बिहे भएकाले केटाले ठूलो भएपछि मात्र गौना गरेर केटी भित्र्याउने चलन छ । गएको वर्ष सञ्जीवले त्यसै गरेर रञ्जुलाई घर भित्र्याए । वर्ष दिन सम्बन्ध ठीकै चलेको थियो । जब बच्चा जन्मियो अनि छोरीमाथि कुटपिट र गालीगलौज सुरु भएको शंकर बताउँछन् । डोम समुदायमा दाइजो कम लाग्ने भनेर सानैमा बिहे गरिदिने चलन छ ।"
५०० विकेट नजिक ब्रोड,"आँखा चिम्लेर एकपल्ट स्टुवार्ट ब्रोडले खेलेका उत्कृष्ट क्षण सम्झौं त ? त्यो दृश्यमा दृश्य मात्र छैन, आवाज पनि छ । सन् २००९ को ओभल । सन् २०११ मा भारतविरुद्ध ह्याट्रिक । सन् २०११ मा ट्रेन्ट ब्रिजमा भएको खेलको बिहानी सेसन । र, सन् २०१६ मा जोहानेसबर्ग । यी दृश्यमा ब्रोड ब्याट र बलमा बोलेको हेर्न पाइन्छ । अनि पृष्ठभूमिमा पूरा भरिएको रंगशालाका दर्शकको आवाज पनि । टेस्ट क्रिकेट भनेको यस्तै हुन्छ र यसमा ब्रोड खुबै सुहाउने खेलाडी हुन् ।अर्को साताको बुधबारबाट वेस्ट इन्डिजविरुद्धको टेस्ट सिरिज सुरु हुँदै छ । ब्रोड खुबै मन लगाएर सोचिरहेका छन्, दर्शकविनाको खेल कस्तो हुँदो हो ? उनी भन्छन्, म त चिन्तित छु भन्दा हुन्छ । साउथह्याम्पटनको अगेस बाउलमा उनी अभ्यासरत छन् र यो प्रशिक्षक बायो सेक्योर छ । म त्यही बेला राम्रो खेल्छु, जतिबेला खेल रोमाञ्चक मोडमा हुन्छ । अभ्यास खेलमा भन्दा म पक्कै पनि एसेज सिरिजमा राम्रो गर्छु । ठूला अवसरमा म बढी खुल्ने गर्छु, ब्रोड भन्छन् ।यो महिनाको सुरुदेखि उनी एउटा काममा खुबै व्यस्त छन् । यो हो, मनोविज्ञ डेविड योङसँग ठोस सरसल्लाह । बिनादर्शक खेल्ने ब्रोडलाई बानी नै छैन तर यसपल्ट यही पृष्ठभूमिमा नखेलेर सुख पनि छैन । उनी भन्छन्, यस्ता परामर्शले राम्रो काम गर्ने रहेछ । अहिले हामी बढी ब्याट्सम्यान र बलरको कमजोरीप्रति केन्द्रित छौं । अबको सिरिजमा हामीलाई समर्थकको साथ हुन्न । हामी निश्चिन्त हुन चाहन्छौं, दर्शनबिनाको टेस्ट सिरिजमा ।क्रिकेटको सबै कालखण्डमा विपक्षी खेलाडीसँगको गरम जोसको प्रतिद्वन्द्विताले फाइदा नै गरेको छ । वेस्ट इन्डिज टिमका कप्तान जेसन होल्डर र ब्रोडबीचको सम्बन्ध यस्तै छ, अलिकति माया र अलिकति घृणा । दुवै एकापसमा मुखामुख हुने गरेका छन्, चर्को शब्दको मद्दतले । त्यसैले ब्रोड भन्छन्, यसपल्ट यो संघर्ष चल्नेछ । तर यो बीचमा बुबाको उपस्थितिले अलिकति गाह्रो बनाएको छ । भएको के छ भन्दा वेस्ट इन्डिजबीचको सिरिजमा म्याच रेफ्री हुनेछन्, क्रिस ब्रोड । अर्थात् उनका बुबा । उनी अर्को स्थिति बुझ्न पनि आतुर छन् । पहिलो टेस्ट सुरु हुने जुलाई ८ को बिहान लगभग शान्त र शून्य स्थितिमा कसरी खेल सुरु हुनेछ त ? त्यसो त काउन्टी क्रिकेटमा पनि अपार दर्शक कहाँ हुने हो र ? कहिलेकाहीं त हातैले दर्शक पनि गन्न सकिन्छ । त्यसैले कम्तीमा इंग्लिस टिम भाग्यमानी मान्नुपर्छ, यसले जहाँजहाँ खेल्छ, त्यहाँ दर्शकको अभाव हुन्न । उनका लागि त अहिले फेरि क्रिकेट सुरु हुनु पनि ठूलै उपलब्धि रहेको छ, नत्र यो सिरिज पनि हुने नहुने टुंगो थिएन ।ब्रोड ३४ वर्षका भइसके । सायद अब उनको खेलजीवन धेरै लामो छैन । उनका लागि सबैभन्दा ठूलो लक्ष्य हो, ५ सय विकेट । अहिले नै उनले ४ सय ८५ विकेट लिइसके, त्यसैले त्यो उपलब्धिको उनी नजिक छन् । यो कम्ती ठूलो उपलब्धि होइन, टेस्ट क्रिकेटमा ५ सय विकेटले खास अर्थ राख्छ । उनी यो उपलब्धि गुमाउन चाहँदैनन् । फेरि यो सिरिजमा राम्रो गर्न सकेनन् भने ब्रोड निश्चिन्त छैनन्, फेरि फेरि मौका पाउँछु भन्नेमा । त्यसैले उनी दर्शनबिना खेल्न पनि तम्तयार छन् ।"
रियललाई निर्णायक अग्रता,इटालीमिलान इटालीको सिरी ए मा आइतबार दुवै मिलान क्लब विजयी रहे । इन्टर मिलानले पार्मालाई २१ ले हराएर तेस्रो स्थानमा आफ्नो पकड बलियो बनायो । इन्टरको ६१ अंक भएको छ । एसी मिलानले रोमालाई २० पराजित गर्न सफल रह्यो । मिलान सातौं स्थानमा उक्लेर अर्को सिजन युरोपमा खेल्ने सम्भावना जीवित राख्यो ।रोमा भने ४८ अंकमा पाँचौं स्थानमा छ । आइतबार अन्य खेलमा छैटौं स्थानको नेपोलीले स्पाललाई ३१ ले पन्छायो । यस्तै एटलान्टाले युडिनेजीलाई ३२ र बोलोग्नाले साम्पडोरियालाई २१ ले हराए ।
खेलाडी वीरमानप्रति सलामी,"काठमाडौं (कास) अघिल्लो दिन निधन भएका राष्ट्रिय उसु खेलाडी वीरमान वाइबाप्रति श्रद्धाञ्जली दिन सोमबार त्रिपुरेश्वरस्थित राखेप कभर्डहल शोकसभा गरियो । युवा तथा खेलकुदमन्त्री जगतबहादुर सुनार, राखेपका उपाध्यक्ष पीताम्बर तिम्सिना, सदस्यसचिव रमेशकुमार सिलवाल, नेपाली सेनाका उच्च पदस्थ अधिकृत, नेपाल राष्ट्रिय तथा अन्तर्राष्ट्रिय खेलाडीका संघका अध्यक्ष दीपक श्रेष्ठ, राखेपका पूर्वकोषाध्यक्ष मीनकृष्ण महर्जन, उसु र क्योकुसिनका खेलाडी, प्रशिक्षकलगायतले उनको पार्थिव शरीरमा श्रद्धाञ्जली अर्पण गरे । सभामा वाइबाप्रति सेनाले अन्तिम सलामी दिएको थियो । वीरमान नेपाली सेनामा आबद्ध खेलाडी हुन् ।वीरमानको आइतबार काभ्रेको बेथानचोकस्थित निवासमा निधन भएको थियो । अघिल्लो दिन उनले फुटबल खेलेका थिए । भोलिपल्ट उठ्दा अचेत अवस्थामा फेला परेको जनाइएको छ । २०५० सालमा जन्मिएका वीरमान उसु खेल्नुअघि क्योकुसिन करातेका खेलाडी हुन् । एसियाली खेलकुदमा छनोट भए पनि उनले खेल्न पाएका थिएनन् । उनको सोमबारै स्वयम्भूमा अन्त्येष्टि गरिएको नेपाल उसु महासंघले जनाएको छ ।"
क्यानमा समिति विस्तार,"काठमाडौं (कास) नेपाल क्रिकेट संघ (क्यान) ले आफू मातहतको समिति विस्तार गरेको छ । क्यानका अध्यक्ष चतुरबहादुर चन्दले सोमबार सामाजिक सञ्जाल फेसबुकमा जनाएअनुसार प्रतियोगिता समिति, प्राविधिक समिति, आर्थिक समिति र सञ्चार समिति विस्तार गरेको हो । असोजमा निर्वाचनबाट नयाँ नेतृत्व आएसँगै क्यानले संयोजक तोकेर यी समितिहरू बनाएको थियो ।क्यानका सदस्य प्रशान्तविक्रम मल्लको संयोजकत्वमा रहेको प्रतियोगिता समितिमा दाउद अन्सारी, ऋषिराम गौतम, विक्रम विष्ट र कैलाश विष्ट सदस्यमा थपिए । सञ्जयराज सिंहको संयोजकत्वमा रहेको प्राविधिक समितिमा वीरेन्द्रबहादुर चन्द, अमितवीर पाण्डे, अरुणकुमार अर्याल र सञ्जय गुरुङ सदस्य छन् । क्यान कोषाध्यक्ष रोशनकुमार सिंह संयोजक रहेको आर्थिक समितिमा माधव कर्माचार्य र दुर्गाराज पाठक तथा सचिव अशोकनाथ प्याकुर्याल संयोजक रहेको सञ्चार समितिमा भानु सिग्देललाई सदस्यमा थपिएको छ ।"
चल्तीमा अनलाइन चेस,"मार्सल आर्ट्समा विशेषगरी फाइटका स्पर्धामा सफलता प्राप्त गर्न प्रतिस्पर्धीलाई पराजित गर्नैपर्छ । यसमा एकले अर्कालाई किकपन्च प्रहार गर्ने र टेक्निक लगाएर पछार्ने हुन्छ । फुटबल, बास्केटबललगायत टिम गेममा पनि प्रतिस्पर्धी गरिरहँदा दुई टिमका खेलाडीको शारीरसँग सम्पर्क हुन जान्छ नै । चेस (बुद्धिचाल) भने यस्तो खेल हो जहाँ आफ्नो टिम वा प्रतिस्पर्धीसँग शारीरिक रूपमा सम्पर्क हुँदैन । तर यस खेललाई पनि कोरोना भाइरस (कोभिड१९) को महामारीले असर गरेको छ । यसबीच चेसको अनलाइन प्रतिस्पर्धा बाक्लिएको छ ।सरकारले महामारीका कारण चैत ११ देखि लकडाउन घोषणा गरेयता चेसको गतिविधिबारे नेपाल बुद्धिचाल संघका सचिव धरमबहादुर लामाले भने, नेपालमा वार्षिक रूपमा झन्डै १ सय प्रतियोगिता हुन्छ । त्यसमध्ये संघको अफिसियल प्रतियोगिता ४५ वटा हुन्छ । अरू प्रतियोगिता जिल्ला, क्लब र संस्थाहरूले गर्छन् । लकडाउन लागू भएपछि खेलाडीबीच प्रत्यक्ष भेटघाट बन्द भए पनि विभिन्न संस्था र क्लबहरूले ५० वटा जति अनलाइन चेस प्रतियोगिता गरिसकेका छन् ।संघले पनि अनलाइन प्रतियोगिताको घोषणा गरेको छ, नेसनल अनलाइन चेस च्याम्पियनसिप । विभिन्न उमेर समूहमा महिला र पुरुषको गरी १५ स्पर्धा समावेश गरिएको यो च्याम्पियनसिप असार १९ देखि साउन २८ गतेसम्म चल्नेछ । मानिस उपस्थित भएरै खेल्ने प्रतियोगिता आयोजना गर्न सरकारको इजाजत लिनुपर्छ, जुन यसबेला सम्भव छैन, सचिव लामाले भने, विश्व बुद्धिचाल महासंघ (फिडे) तथा एसियाली बुद्धिचाल महासंघले पनि जुलाई २०२० सम्म एउटै स्थानमा भेला भएर खेल्ने प्रतियोगिता स्थगित गर्न निर्देशन जारी गरिसकेको छ । त्यसैले हामी पनि अनलाइन प्रतियोगितामै गएका हौं ।शारीरिक रूपमा एउटै स्थलमा भेला भएर खेल्नु र अनलाइनमार्फत प्रतिस्पर्धा गर्नुमा के फरक ? कोभिड१९ का कारण अहिले एकअर्कालाई भेट्न र समूहमा रहेर खेल्न मिल्दैन । भर्चुअल भए पनि खेल्न सकिरहेका छौं, मुख्य यही हो, आठौं राष्ट्रिय खेलकुदमा स्वर्ण पदक जितेकी सुजना लोहनी भन्छिन्, बोर्ड चाहिँदैन, इन्टरनेट भएपछि अनलाइन चेस जहाँ बसेर पनि खेल्न सकिन्छ । अनलाइन चेस खेल्दा खेलाडीले कम्प्युटर प्रोग्राम प्रयोग गर्न सक्नेमा पनि ध्यान दिनुपर्ने उनले बताइन् ।सुजनासहित नेपालका ६ खेलाडीले गत महिना सम्पन्न एसियन जुनियर एन्ड गर्ल्स अनलाइन चेस च्याम्पियनसिपमा प्रतिस्पर्धा गरेका थिए, जहाँ उनीहरूको चुनौती जोनल ३२ को छनोटमै टुंगिएको थियो । २० वर्षीया सुजनाले स्वदेशमा भएका अनलाइन चेस प्रतियोगिता बिरलै गुमाएकी छन् । भन्छिन्, यो बेला खासै काम छैन । त्यसैले धेरै खेलेकी छु । २३ वटा प्रतियोगितामात्रै खेलिनँ । मुख्य स्पर्धामा एकपल्ट दोस्रोसम्म भएँ, शीर्ष २० मा २३ पल्ट छिरेकी छु । उनले थपिन्, शारीरिक रूपमा एउटै ठाउँमा उपस्थित भएर खेल्दा मानसिक रमाइलो लाग्थ्यो । घरमै बसेर खेल्दा फ्रेस महसुस भएन, त्यति रमाइलो चाहिँ लागेको छैन । तर, यात्रा गर्दाको थकान पनि भोग्नुपरेको छैन । यस बेला धेरै अभ्यास गर्न पाएकी छु ।नेसनल अनलाइन चेस च्याम्पियनसिपको लागि संघले खेलाडी दर्तालगायतका सबै प्रक्रिया पनि अनलाइनबाटै गरेको छ । आयोजक कमिटीको भर्चुअल बैठक हरेक दिन दिउँसो १ बजे र बेलुकी ८ बजे भइरहेको छ । सोमबारसम्म ७८ खेलाडीले नाम दर्ता गरेका छन्, सचिव लामाले भने, सुरुका दुई स्पर्धाका लागि २७ जना खेलाडी भइसकेका छन् । प्रतियोगिता स्विस प्रणालीअनुसार सञ्चालन हुनेछ ।संघ आफैंले पहिलोपल्ट आयोजना गर्न लागेको भर्चुअल प्रतियोगितामा महिला र पुरुषका यू८, यू१०, यू१२, यू१४, यू१६, यू१८ र यू२० गरी १४ स्पर्धा समावेश गरिएको छ भने ५० वर्षमाथिका खेलाडीले भेट्रानको रूपमा प्रतिस्पर्धा गर्नेछन् । संघले जनाएअनुसार सप्ताहन्तका रूपमा प्रतियोगिता हुनेछ र यस्तोमा महिलाको स्पर्धा शुक्रबार हुनेछ भने पुरुष खेलाडीले शनिबार प्रतिस्पर्धा गर्नेछन् ।महामारीका कारण खेल गतिविधि ठप्प हुनुअघि नेपालमा भएको चेसको अन्तिम हो, पीबी थापा स्मृति केसीसी इन्टरनेसनल ओपन । नाइट चेस क्लबले झापाको काँकडभिट्टामा फागुन २१२५ मा आयोजना गरेको प्रतियोगितामा नेपाल, भारत र बंगलादेशका १ सय ३२ खेलाडीले प्रतिस्पर्धा गरेका थिए । संघ आफैंले औपचारिक प्रतियोगिताको रूपमा गत कात्तिकमा १५ हजार ५ सय डलर पुरस्कारको एसियन एमेच्योर चेस च्याम्पियनसिप र साउनमा टिम च्याम्पियनसिप गरेको थियो । सचिव लामाले भने, सन् २०२० को तालिका तयार गरिसकेका छौं । महिला र पुरुषका खुला राष्ट्रिय प्रतियोगिता र ट्रेनिङहरू छठपछि हुनेछन् ।नेपालमा फिडे रजिस्टर्ड खेलाडी ३,२४३ जना छन् भने रेटेड (फिडेको वरीयताप्राप्त) खेलाडी संख्या ९२२ छ । संघको चुनावी साधारणसभा पनि लकडाउनको कारण स्थगित भयो, जुन चैत २९ लाई तोकिएको थियो । त्यसयता अर्को मिति तय गरिएको छैन ।"

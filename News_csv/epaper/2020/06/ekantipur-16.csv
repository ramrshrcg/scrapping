शीर्षक,विवरण
"स्वास्थ्यमा प्राथमिकता, सांसदलाई निरन्तरता","प्रदेश सरकारले १९ करोड ४४ लाख रुपैयाँ कोरोना नियन्त्रण तथा रोकथामका लागि खर्च गर्ने जनाएको छ । कोरोनाको बढ्दो संक्रमण कम गर्न परीक्षणको दायरा वृद्धि, थप पीसीआर ल्याब सञ्चालन, कन्ट्याक्ट ट्रेसिङ र परीक्षण व्यवस्थापन गर्ने बजेटमा छुट्याइएको छ । प्रदेश मातहतको अस्पताल र स्वास्थ्य संस्थाको भौतिक पूर्वाधार विकासका लागि ५६ करोड ३० लाख रुपैयाँ विनियोजन गरिएको छ । सांसदहरूको तजबिजीमा खर्च हुने विवादास्पद कार्यक्रमले निरन्तरता पाएको छ । प्रदेश निर्वाचन क्षेत्रमा खर्च गर्ने गरि प्रदेश पूर्वाधार विकास कार्यक्रम शिर्षकमा एकमुस्ट १ अर्ब ९८ करोड रुपैयाँ विनियोजन भएको छ ।सबै स्रोतको उपयोग गर्दै गण्डकी२ अर्ब ७० करोड रुपैयाँले बजेटको आकार वृद्धि गरेको गण्डकी प्रदेशले स्रोत जुटाउन अधिकार क्षेत्रभित्रका सबै शीर्षकबाट रकम जुट्ने योजना बनाएको छ । प्रदेश सरकारको बजेटका स्रोतहरूमा आन्तरिक राजस्व, संघीय सरकारबाट प्राप्त हुने राजस्व बाँडफाँटको रकम, ४ प्रकारका अनुदान, प्राकृतिक स्रोतबाट प्राप्त हुने रोयल्टी, यस वर्षको मौज्दात र आन्तरिक तथा संघीय सरकारले उपलब्ध गराउने ऋण शीर्षकका रकम हुन् । यसमध्ये आन्तरिक ऋण र संघीय सरकारसँग ११ अर्बका दरले ऋण लिने उसको योजना छ । दुवै प्रकृतिको ऋण लिने योजना यो प्रदेशले मात्रै अघि सारेको हो । सबै क्षेत्रबाट प्राप्त हुने भन्दै गण्डकी प्रदेशले आगामी आर्थिक वर्षका लागि ३४ अर्ब ८४ करोड २१ लाख ६० हजार रुपैयाँको बजेट विनियोजन गरेको छ । चालु वर्षका लागि भने ३२ अर्ब १३ करोड ४७ लाख ९२ हजार रुपैयाँको बजेट विनियोजन गरेको थियो । बजेटको आकार बढाएसँगै यो प्रदेशले पनि सांसदहरूका नाममा एकमुस्ट २ अर्ब ७० करोड ७३ लाख रुपैयाँ विनियोजन गरेको छ । कोभिड१९ लक्षित औषधि उपकरण खरिद कोषका लागि ६० करोड ४० लाख रुपैयाँ विनियोजन गरेको छ । व्यवसाय जीवन रक्षा कोषका लागि भने १ अर्ब रुपैयाँ छुट्याएको छ । स्वदेश तथा विदेशमा कोरोनाबाट रोजगारी गुमाएकालाई सीप, पुँजी र प्रविधि शीर्षकमा १८ करोड ४२ लाख रुपैयाँ छ । संघ र स्थानीय तहको साझेदारीमा सीप विकास तालिमका लागि पनि १० करोड ५० लाख बजेट राखिएको छ । कृषितर्फ कोभिड१९ लक्षित कार्यक्रमका लागि १८ करोड ५० लाख रुपैयाँ विनियोजन गरेको छ । प्रदेश ५ मा सांसदलाई छैन बजेट सांसदलाई बजेटबारे केही उल्लेख नगरेको यो प्रदेश यसपटक अपवादमा दरिएको छ । बजेटको आकार थोरै अंकले घटाएको छ । प्रदेश सरकारले अर्थात् चालु आर्थिक वर्षका लागि ३६ अर्ब ४१ करोड ६७ लाख रुपैयाँ बजेट विनियोजन गरेको थियो । ६ करोड ४२ लाख रुपैयाँ मात्रै कम गरी आगामी वर्षका लागि ३६ अर्ब ३५ करोड २५ लाख रुपैयाँको बजेट सार्वजनिक गरेको छ । यो बजेटमध्ये कोभिड१९ नियन्त्रण तथा रोकथामका लागि १ अर्ब रुपैयाँ विनियोजन गरिएको छ ।मुख्यमन्त्री ग्रामीण विकास कार्यक्रमलाई प्रदेशका १ सय ९ वटै स्थानीय तहमा विस्तार गर्ने र कोभिड१९ का कारण बेरोजगार बनेका नागरिकलाई रोजगारी दिने महत्त्वाकांक्षी कार्यक्रम पनि अघि सारिएको छ । यसका लागि १ अर्ब छुट्याएको छ । गुमेको रोजगारी पुनःस्थापना गर्न इन्जिनियरिङ, विज्ञान, स्वास्थ्य र कृषिजस्ता क्षेत्रलाई लक्षित गरी प्रदेश स्वयंसेवक कार्यक्रमका लागि १ करोड ५० लाख रुपैयाँ विनियोजन गरिएको छ । विदेशबाट फर्किएका ३ हजार युवालाई कृषि व्यवसायी बनाउन जग्गा भाडा, उत्पादन सामग्री र पूर्वाधारका लागि भन्दै १० करोड छुट्याइएको छ ।कर्णाली स्रोतकै कमीसामान्य अंकले आगामी आर्थिक वर्षका लागि कर्णाली प्रदेशले बजेटको आकार घटाएको छ । सरकारले चालु आर्थिक वर्षका लागि ३४ अर्ब ३५ करोड ३४ लाख २५ हजार रुपैयाँको बजेट विनियोजन गरेको थियो । यसमा ६१ करोड २० लाख रुपैयाँले कम गरी आगामी आर्थिक वर्षका लागि ३३ अर्ब ७४ करोड १३ लाख ५३ हजार रुपैयाँको बजेट मात्रै विनियोजन गरेको छ । यसका लागिसमेत स्रोतमा भने परनिर्भरता यो प्रदेशले खेप्नुपरेको देखिन्छ । अर्थात् ३० करोड ६ लाख ५३ हजार रुपैयाँ मात्रै आन्तरिक राजस्वबाट रकम जुट्ने अनुमान सरकारको छ । संघीय सरकारबाट राजस्व बाँडफाँटको रकम ७ अर्ब ३९ करोड ५६ लाख रुपैयाँ पाउने अनुमान गरेको छ । वित्तीय समानीकरण अनुदानबाट ९ अर्ब ६३ करोड २९ लाख, ससर्त अनुदानबाट ४ अर्ब ४९ करोड ११ लाख, समपूरक अनुदानबाट २५ करोड २५ लाख र विशेष अनुदान शीर्षकमा ४६ करोड रुपैयाँ प्राप्त हुने जनाइएको छ । संघीय सरकारको क्षेत्राधिकारभित्र रहेको वैदेशिक सहायताबाट प्राप्त हुने रकमका विषयमा समेत यो प्रदेशले स्रोत भनेर उल्लेख गरेको छ । अर्थात् वैदेशिक सहायताबाट सञ्चालित हुने कार्यक्रममा १ करोड ७६ लाख १५ हजार रुपैयाँ प्राप्त हुने र अपुग हुने रकम यस वर्षको नगद मौज्दातबाट जुट्ने अनुमान छ । अनुमानअनुसार यस वर्ष खर्च नभएर ११ अर्ब १९ करोड ९ लाख ८५ हजार रुपैयाँ रहनेछ ।प्रदेश सरकारले कोभिड१९ स्वास्थ्य, खाद्यान्न तथा शिक्षाका कार्यका लागि १ अर्ब ५८ करोड रुपैयाँ विनियोजन गरेको छ । सांसदका नाममा पनि यो प्रदेशले एकमुस्ट १ अर्ब ४२ करोड रुपैयाँ छुट्याएको छ । बढी बजेट वृद्धि सुदूरपश्चिममाआन्तरिक स्रोत निकै कम भए पनि यसपटक सुदूरपश्चिम प्रदेशले चालु आर्थिक वर्षको तुलनामा बजेटको आकार निकै बढाएको छ । यो प्रदेशले चालुको तुलनामा ५ अर्ब २१ करोड ९३ लाख रुपैयाँले बजेटको आकार बढाएको हो । चालु आर्थिक वर्षका लागि २८ अर्ब १६ करोड २० लाख ३५ हजार रुपैयाँ बजेट विनियोजन गरिएको थियो । यसमध्ये हालसम्म ५० प्रतिशतसम्म पनि खर्च हुन सकेको छैन । तर आगामी वर्षका लागि भने ३३ अर्ब ३८ करोड १३ लाख ४८ हजार रुपैयाँको बजेट ल्याइएको छ ।यो रकम जुटाउन उसले संघीय सरकारको राजस्व तथा अनुदान र यस वर्ष बच्ने मौज्दातमा भर पर्नुपर्ने भएको छ । ६० करोड ७० लाख ३० हजार रुपैयाँ मात्रै आन्तरिक राजस्वबाट प्राप्त हुने भनिएको छ । १० अर्ब ५९ करोड ३६ लाख ३ हजार रुपैयाँ यस वर्षको मौज्दात रहने भन्दै त्यसलाई आगामी वर्षको स्रोतका रूपमा राखिएको छ । बाँकी रकम भने संघीय सरकारबाट प्राप्त हुने राजस्व बाँडफाँटको रकम र अनुदानबाट पुग्ने दाबी गरिएको छ । बजेटको आकार निकै बढाए पनि वर्तमान आर्थिक संकटलाई सम्बोधन गर्ने धेरै कार्यक्रम भने सुदूरपश्चिम प्रदेशको देखिँदैन । कोभिड१९ को रोकथाम, उपचार तथा नियन्त्रण र राहत कार्यक्रमका लागि बजेट वक्तव्यमा उल्लेख गरेर बजेट विनियोजन गरिएको छैन । बजेटले कुनै पनि छुट्टै कोषको परिकल्पना गरेको छैन । सांसदहरूको तजबिजीमा खर्च हुने रकम भने एकमुस्ट ९६ करोड विनियोजन गरिएको छ ।(नोट ः इन्फ्रोग्राफिक्सको कुल बजेटमा लाखसम्मलाई मात्रै लिइएकाले कुल रकम सामान्य तलमाथि हुनसक्छ ।)"
आफन्तद्वारा शवगृहमा आगजनी,"(जाजरकोट)  पोस्टमार्टम रिपोर्टमा जालझेल भएको भन्दै सोती हत्याकाण्डका मृतकका आफन्तले जिल्ला अस्पतालमा तोडफोड गर्नुका साथै शवगृहमा आगजनी गरेका छन् । सो क्रममा प्रहरीले ५ राउन्ड हवाई फायर गरेको छ ।सोमबार दिउँसो ४ः३० बजेतिर मृतकका आफन्तहरू अस्पताल पुगेर गेट तोडफोड गर्नुका साथै शवगृहमा आगो लगाएका थिए । सम्भावित जोखिमलाई ख्याल गर्दै स्थानीय प्रशासनले आइतबार साँझबाटै अस्पतालमा सुरक्षाकर्मी खटाएको थियो । डाक्टरहरूले दबाबमा परेर पोस्टमार्टम रिपोर्ट कमजोर बनाएर पठाएको थाहा पायौं, मृतक गणेश बुढाका बुबा पदमबहादुरले भने, हामी पीडितमाथि चारैतिरबाट पीडा थप्ने काम भएको छ । आफूले शव हेर्दा टाउको, मुख र शरीरका विभिन्न ठाउँमा घाउचोट देखेको भए पनि रिपोर्टमा ती कुरा उल्लेख नभएको उनले बताए ।प्रमुख जिल्ला अधिकारी जनक पन्तले सुरक्षा व्यवस्था कडा बनाइए पनि गोली हान्न आदेश नदिइएको बताए । हामी सुरक्षा बैठकमा थियौं, त्यहाँ (अस्पतालमा) झडप भएछ, उनले भने, गोली हान्नका लागि हामीले आदेश नदिएकाले त्यसबारे थाहा भएन । प्रहरीसँगको झडपमा पदमबहादुरसहित उनकी श्रीमती राधिका, सञ्जीव विककी आमा लक्ष्मी र अन्य ४ जना तथा प्रहरी निरीक्षक महेश आचार्य र एक जवान घाइते भएका छन् । उनीहरूको जिल्ला अस्पतालमै उपचार गरिएको छ ।प्राप्त पोस्टमार्टम रिपोर्टमा भने नवराज विकको टाउकोमा चोट लागेको उल्लेख गरिएको छ । हातमा २ सेन्टिमिटरदेखि २८ सेन्टिमिटरसम्म लामो धसारिएको घाउ रहेको उल्लेख छ । रिपोर्ट हेरेपछि एक चिकित्सकले धारिलो हतियारले हानेको भन्नेचाहिँ उल्लेख नगरिएको बताए । टाउको र हातमा घाउ भएको त देखिन्छ, तर त्यो घाउलाई अदालतले कसरी व्याख्या गर्छ भन्नेमा भर पर्छ, ती चिकित्सकले भने, एक जनाको रिपोर्टमा भने डुबेर मरेको भन्ने लेखिएको छ । मृतकको श्वासनलीमा बालुवा देखिएको र पेट (आमाशय) मा पानी भने नदेखिएको उनले बताए । सोती हत्याकाण्ड संघर्ष समितिका संयोजक नगेन्द्र शाहले शवको यथार्थ अवस्था लुकाएर दोहोरो अर्थ लाग्ने रिपोर्ट दिइएपछि पीडित झन् आक्रोशित भएको बताए । उच्चस्तरीय दबाबबाट प्रहरीप्रशासनदेखि डाक्टरसम्म प्रभावित भएको उनको आरोप छ । पीडकलाई उम्काउनका लागि भएका षड्यन्त्रविरुद्ध संघर्षका थप कार्यक्रम अघि बढाइने उनले बताए ।"
वडाध्यक्षकै रोहवरमा परिवारलाई बहिष्कार,"(वीरगन्ज)  वीरगन्ज महानगरपालिका२१ परवानीपुरका वडाध्यक्ष हविब मियाँसहितको भेलाले एक परिवारलाई समाजबाट बहिष्कार गर्ने निर्णय गरेको छ । आइतबार परवानीपुर मस्जिदको छेउमा आयोजित भेलाले स्थानीय राजमहमद मियाँको परिवारलाई कुनै किसिमको लेनदेन कार्य नगर्ने गरी अलगअलग बस्नुपर्ने निर्णय गरेको हो । भेलाले उक्त परिवारलाई सहयोग गर्ने व्यक्तिलाई पनि त्यही कारबाही गर्ने निर्णय गरेको छ ।गत जेठ १२ गते इदका दिन राजमहमद, उनका छोरा र श्रीमतीले मस्जिदका इमाम मौलानालाई गालीगलौज र हातपात गरेको आरोप छ । इदपछि पनि २३ पटक उनीहरूबाट त्यस्तै क्रियाकलाप दोहोरिएको र भेलामा उपस्थित हुन अटेरी गरेकाले समाजबाट अलग गर्ने निर्णय भएको माइन्युट (निर्णय पुस्तिका) मा उल्लेख छ । पटकपटक समाजमा बोलाउँदा पनि राजमहमद र उनको परिवार आएनन्, वडाध्यक्ष मियाँले भने, उनले समाजलाई बहिष्कार गरेकाले हामीले नै उनीहरूबाट अलगअलग बस्ने निर्णय गरेका हौं । राजमहमदले परिवारलाई समाजबाट अलग गर्ने निर्णयको माइन्युटमा वडाध्यक्षको पहिलो नम्बरमै हस्ताक्षर गरेका छन् । राजमहमदले कोरोना महामारीका कारण इदका दिन मस्जिदमा ५ जनाभन्दा बढी भेला भई नमाज नपढ्न सरकारले गरेको आह्वानविपरीत वडाध्यक्षलगायत करिब ५० जना भेला भएकाले विरोध गरेको बताएका छन् । इदका दिन वडाध्यक्ष हविब मियाँ र खुस महमद मियाँले हामी मस्जिदको कोषाध्यक्ष र जमाती अमिर हौं, हामीलाई तिमीले सिकाउन पर्दैन, जे मन लाग्छ त्यही गर्छौं भनेपछि विरोध गरेका हौं, राजमहमदले भने, विरोधपछि मस्जिदबाट सबै जना निस्केर वडाध्यक्षको घर अगाडिको खाली जग्गामा नमाज पढेका थिए । उनका अनुसार त्यो दिनपछि कुनै किसिमको विवाद भएको थिएन । त्यही दिनको रिसइबीमा भेला गरेर आफ्नो परिवारलाई जात समुदायबाट अलग गरी कुनै किसिमको लेनदेन, खानपिन तथा व्यवहार नगर्न भनेर निर्णय गरेको राजमहमदले बताए । कोरोना समाजमा नफैलोस् भनेर मैले सामाजिक कुरा नै गरेको हुँ, उनले भने, तर मलाई नै समाजबाट निकाल्ने निर्णय गरे । जातधर्मको कुरा लिएर जातीय छुवाछूत र भेदभाव गरी समुदायबाट निकालेर दुर्व्यवहार गरेकाले वडाध्यक्ष, जमातीका अमिरलगायत १६ जनामाथि कारबाहीको माग गरेको उनले बताए ।"
दोषीलाई कारबाही गर्न माग,"(टीकापुर)  क्वारेन्टाइनमा महिला बलात्कार भएको घटनाको विरोधमा सोमबार पनि कैलालीको लम्की बजारमा प्रदर्शन भयो । आइतबार लम्कीचुहा नगरपालिका१ को कार्यालयसमेत तोडफोड गरेका स्थानीय प्रदर्शनकारी सोमबार भने दिनभर शान्तिपूर्ण रूपमा विरोधमा उत्रिएका थिए । लम्कीचुहा१ का वडाध्यक्ष जनक बमले घटना सामसुम पार्न खोजेको स्थानीयको आरोप छ । लम्की बजारको मुख्य चोकमा यातायात आवागमन ठप्प पारेका प्रदर्शनकारीले घटना ढाकछोप गर्नेलाई कारबाही गर, क्वारेन्टाइन भंग गर, दोषीलाई कारबाही गर लगायत नारा लेखिएका प्लेकार्ड बोकेका थिए । लम्कीचुहाका नगर प्रमुख महादेव बजगाईंले घटनाको सत्यतथ्य छानबिन र संलग्नलाई कारबाही गर्न नगरपालिका संवेदनशील रहेको बताए । क्वारेन्टाइनमा दुईदुई जना स्वास्थ्यकर्मी र स्वयंसेवकको व्यवस्था थियो, उनले भने, उनीहरूबाटै बदमासी भयो । अपराधीलाई कानुनी कठघरामा उभ्याएर कडा कारबाही गर्न नगर कार्यपालिकाबाट निर्णय गरेका छौं । उनले आरोपितलाई पक्राउ गरी अनुसन्धान सुरु गरे पनि अराजक समूहले वडा कार्यालय तोडफोड र स्वास्थ्यकर्मीमाथि समेत हातपात गरेको बताए । बजगाईंले स्थानीय र प्रदर्शनकारीलाई घटनाको अनुसन्धानमा प्रहरीलाई सघाउन आग्रहसमेत गरे । घटनालाई लिएर अधिकारकर्मी, पत्रकार र जनप्रतिनिधि सबैले चासो राख्नुभएको छ । क्वारेन्टाइनमा महिला सुरक्षाका विषयमा आफूकहाँ सोमबार महिलाहरू डेलिगेसनमा समेत आउनुभयो, उनले भने, यसमा हामी संवेदनशील छौं, दोषीलाई कानुनबमोजिम कारबाही गर्न कृपया सबै पक्षको साथ चाहन्छौं ।के थियो घटना ?लम्कीचुहा१ स्थित सहिद स्मृति माध्यमिक विद्यालयका चार भवनलाई क्वारेन्टाइन बनाइएको छ । जसमा एक महिलासहित २० जना पुरुषलाई राखिएको छ । महिला र पुरुषलाई छुट्टाछुट्टै भवनमा बसाइएको छ । छुट्टै बसेकी ३१ वर्षीया महिलाले शनिबार राति क्वारेन्टाइनमा खटिएका तीन जना स्वयंसेवकले आफूलाई बलात्कार गरेको आइतबार आरोप लगाइन् ।ती महिला बसेको कोठाको दुवै छेउमा डेस्क र बेन्च छन् । भुइँमा चटाई ओछ्याएर सुत्ने व्यवस्था मिलाइएको छ । कोठाको झ्यालमा ग्रिल लगाइएको छ, पल्ला भने छैनन् । आइतबार बिहान उनी खाजा खान बोलाउँदा पनि बाहिर निस्किनन् । करिब ९ बजेतिर उनका आमा र भाइ क्वारेन्टाइन आएपछि मात्रै घटनाबारे खुलासा भयो । क्वारेन्टाइनमा खटिएकी स्वास्थ्यकर्मी सीता प्याकुरेलले उनकी आमाले घटनाबारे बताएपछि मात्रै थाहा भएको बताइन् ।हामी सबै अचम्ममा पर्यौं । उहाँका आमा र भाइलगायत आएपछि आरोपित तीन जना क्वारेन्टाइनबाट भागे, प्याकुरेलले भनिन्, उहाँ सुतेकोबाट अर्को कोठामा लगेर बलात्कार गरिएको भनिएको छ, सत्य कुरा के हो थाहा भएन । राति क्वारेन्टाइनमा बसेका र मैले पनि केही थाहा पाइन । प्याकुरेल भने विद्यालयको अर्को भवनमा सुत्थिन् ।बलात्कारको आरोपमा २० वर्षीय लक्ष्मण परियार, २२ वर्षीय किशोर परियार र १७ वर्षीय सर्जन विक आइतबार नै पक्राउ परेका छन् । उनीहरू तीनै जना छेउको अर्को भवनमा बस्दै आएको प्याकुरेलले जानकारी दिइन् ।आफूमाथि भएको दुर्व्यवहारका बारेमा बताउन आमालाई बोलाएको र आमा आएपछि मात्र पीडा सुनाउन सकेको कुरा पीडित महिलाले बताएको स्थानीय महिला अधिकारकर्मी गोमा आचार्यले जानकारी दिइन् । पीडितको भनाइ उद्धृत गर्दै आचार्यले भनिन्, रातभरि पीडा सहेर रुँदै बसें । बिहान भएपछि आमालाई बोलाएँ र भनें ।जेठ २० मा भारतको बैंग्लोरबाट आएकी ती महिला सोझै क्वारेन्टाइनमा बसेकी हुन् । श्रीमान् अर्की श्रीमतीलाई लगेर भारत गएपछि दुई छोराको पालनपोषणका लागि काम गर्न उनी बैंग्लोर गएकी उनकी आमाले बताइन् । यौन दुर्व्यवहारको आरोपपछि ती महिलालाई स्वास्थ्य जाँचका लागि प्रहरीले आइतबार धनगढी लगेको थियो । सोमबार उनलाई घर ल्याइएको छ ।पीडित महिलाकी आमाले रोगबाट जोगाउन क्वारेन्टाइन बसेकी छोरी आफैं असुरक्षित भएर दुर्व्यवहारमा परेको गुनासो गरिन् । उनले घटनामा संलग्नलाई कडा कारबाही र लम्कीचुहा१ का वडाध्यक्षले समेत राजीनामा दिनुपर्ने आफूहरूको माग रहेको बताइन् । रोगबाट हामी सबैको सुरक्षाका लागि क्वारेन्टाइन गएकी हो । आफैं असुरक्षित भई, उनले भनिन्, तीन लोग्ने मान्छेका अगाडि एक महिलाको के लाग्छ ? जीवनभरको दाग लाग्यो । अब कसरी मेटाउने ? पीडित महिलाकी आमाका अनुसार शनिबार मध्यरातपछि घटना भएको हो । लम्कीस्थित इलाका प्रहरी कार्यालयका प्रहरी निरीक्षक ज्ञानेन्द्र चन्दले आरोपितहरूलाई हिरासतमा लिइएको र घटनाको अनुसन्धान जारी रहेको बताए ।"
७३ जिल्लामा सार्वजनिक सेवा सुरु,"(काठमाडौं)  सरकारले कोरोना संक्रमणको उच्च जोखिम रहेका कपिलवस्तु, दैलख, रौतहट र सर्लाहीबाहेक अन्य स्थानमा सोमबारबाट सार्वजनिक सेवा सुचारु गरेको छ । लकडाउन सुरु भएपछि झन्डै साढे दुई महिनादेखि सार्वजनिक सेवा प्रभावित थियो । काठमाडौं उपत्यकासहित ७३ वटा जिल्ला प्रशासन, मालपोत, नापी, विभिन्न स्थानीय तहलगायतमा सोमबारबाट सबै किसिमका सेवा दिन सुरु गरिएको हो ।उच्च जोखिम रहेका चार जिल्लामा सम्बन्धित जिल्ला प्रशासन कार्यालयले नै जोखिमको मूल्यांकन गरेर सेवा सुचार गर्ने वा नगर्ने भन्ने निर्णय लिने छन्, गृह मन्त्रालयका प्रवक्ता केदारनाथ शर्माले भने, अन्य जिल्लाको हकमा केही दिनअघि नै सरकारले सबै जिल्ला प्रशासन र मातहतका सुरक्षा निकायहरूलाई सेवा सुचारु गर्न परिपत्र गरिसकेको छ ।लामो समय लकडाउनका कारण ठप्प सेवा प्रवाह सुचारु गर्न कर्मचारीहरू सोमबार कार्यालयतिर आफ्ना निजी र सरकारी सवारी साधनमा हुइँकिरहेका देखिन्थे । सेवाको पर्खाइमा रहेका सेवाग्राही जनताको पनि उपस्थिति सरकारी कार्यालयमा उल्लेख्य थियो । व्यापारिक र अन्य निजी संघसंस्थाहरूले पनि सुरक्षाको मापदण्डलाई पालना गर्दै आआफ्नो कार्यालय खोल्न थालेका छन् । लकडाउन खुकुलो पारिएपछि जनजीवन सोमबारबाट सरकारी कार्यालय र निजी संघसंस्थाहरू खोलेसँगै सामाजिकआर्थिक क्रियाकलाप सञ्चालन गर्नसमेत राहत मिलेको छ । सरकारले कोरोना भाइरसको संक्रमणलाई नियन्त्रण र रोकथाम गर्न चैत ११ मा लकडाउन सुरु गरेको थियो । साढे दुई महिना लगातार लकडाउन रहे पनि एकातर्फ संक्रमितको संख्या बढ्ने र अर्कोतिर सामाजिकआर्थिक संकट पनि चुलिँदै गएपछि सरकारले जेठ २९ बाट लकडाउन खुकुलो बनाउने निर्णय गरेको हो । उक्त निर्णय जेठ २८ को बेलुका बसेको मन्त्रिपरिषद् बैठकले गरेको थियो ।सोही निर्णयअनुसार लकडाउन खुकुलो बनाउने २१ दिनको पहिलो चरण सुरुआत भएको हो । सरकारले यसअघि जेठ ३२ सम्म लकडाउनको घोषणा गरे पनि आमजनता र सम्पूर्ण क्षेत्रबाट विरोध भएपछि लकडाउनलाई तीन चरणमा खुकुलो बनाउने नयाँ मापदण्ड तय गरेको हो । बिहीबारबाट उपत्यकालगायत देशभरका अधिकांश स्थानमा पसल व्यवसायसमेत सुचारु भएका छन् । निजी सवारी साधनहरू जोरबिजोरका आधारमा सञ्चालनमा ल्याइएका छन् । तर, धेरै मान्छे जम्मा वा सहभागी हुने शैक्षिक संस्था, पार्टी प्यालेस, फिल्म हललगायतका स्थानहरू भने अझै खुल्न बन्देज छन् ।कर्मचारी र सेवाग्राही दुवैलाई मापदण्डसोमबारबाट पहिलो पटक दुई चरणमा (बिहान ८ देखि दिउँसो १ बजे र दिउँसो १ देखि बेलुकी ६ बजेसम्म) सम्पूर्ण सरकारी कार्यालयहरू खुला भएका छन् । चैत ११ देखि अत्यावश्यक बाहेकका सबै सरकारी कार्यालयहरू बन्द थिए ।सरकारले सरकारी र अन्य कार्यालयहरूलाई पनि भौतिक दूरी कायम गरेर कार्यालयकै गाडीमा कर्मचारी ल्याउने र लाने व्यवस्था मिलाउनसमेत भनेको छ । कोरोना भाइरस संक्रमणको जोखिमलाई ध्यानमा राखेर सरकारले तोकेका सबै मापदण्ड पूरा पालना गरेर मात्रै कार्यालय खोल्न सरकारले निर्देशन दिएको छ । यसका लागि कर्मचारी र सेवाग्राही दुवै पक्षका लागि मापदण्ड बनाइएको छ ।संघीय मामिला तथा सामान्य प्रशासन मन्त्रालयका प्रवक्ता तथा सहसचिव वसन्त अधिकारीले सरकारको निर्णयअनुसार सरकारी सेवाहरू दुई चरणमा सञ्चालन हुन थालेको बताए । कुल रहेका कर्मचारीहरूलाई कार्यालय प्रमुखले नै दुई सिफ्टमा विभाजन गर्ने र त्यहीअनुसार काम गर्न थालिएको छ । त्यसपछि सेवाग्राहीले पालना गर्नुपर्ने स्वास्थ्यसम्बन्धी प्रोटोकल जानकारी गराएर मात्रै काम गरिएको छ, उनले भने ।सरकारी कर्मचारीहरूलाई मास्क, सेनिटाइजरजस्ता स्वास्थ्य सामग्रीहरू कार्यालयले नै उपलब्ध गराउने छन् । भीडभाड बढी हुने कार्यालयहरूमा टोकन प्रणाली लागू हुनेछ । सूचना प्रविधिको प्रयोग गर्ने र केही कुरा सोध्नका लागि मात्र कार्यालयमा आउनुपर्नेहरूलाई फोन, म्यासेज र इमेलमार्फत उनीहरूको जिज्ञासा मेटाइनेछ, उनले भने । कार्यालय सञ्चालन गर्दा आवश्यक सम्पूर्ण प्रबन्धको जिम्मा कार्यालय प्रमुखलाई हुने र सम्बन्धित मन्त्रालयले त्यसलाई सहयोग गर्ने भन्ने व्यवस्था सरकारको छ । त्यसको अनुगमन प्रधानमन्त्री कार्यालयले समन्वय गरेर गर्नेछ ।प्रवक्ता अधिकारीले सवारी साधन उपलब्ध भएका सरकारी कर्मचारीहरू त्यसैको प्रयोग गरेर आउनुपर्ने हुन्छ । सरकारबाट जिप, कार, मोटरसाइकल, स्कुटर नपाएका कर्मचारीहरूले आफ्नो निजी स्कुटर, गाडी वा कार ल्याएर कार्यालय आउन सक्नेछन् । उनीहरूलाई सरकारले १० लिटरसम्म पेट्रोल उपलब्ध गराउनेछ, उनले थपे ।सरकारका तर्फबाट पनि गाडी नपाएका र आफ्ना निजी सवारी साधन नहुनेका लागि भने आफ्ना कर्मचारीहरूलाई ल्याउन कार्यालय प्रमुखले नै सवारी साधनको व्यवस्था गराउनुपर्नेछ । यो आर्थिक वर्षको अन्त्य पनि हो । यस्तोमा हरेक सरकारी कार्यालयको काममा चाप बढी हुन्छ । यसकारण पनि सबै किसिमको व्यवस्थापन जरुरी छ, उनले भने । कुनकुन सेवा सञ्चालन ?काठमाडौंका प्रमुख जिल्ला अधिकारी (प्रजिअ) जनकराज दाहालका अनुसार सोमबारदेखि राहदानी, नागरिकता, उजुरी छानबिन, प्रतिलिपि नवीकरण, संस्था दर्ता तथा नवीकरण, नाबालक परिचय पत्रलगायत सेवा सुचारु गरिएको छ । सामाजिक दूरीलाई मध्यनजर गर्दै लकडाउन अगाडि भएका सबै किसिमका सेवा प्रवाह हुने गरी व्यवस्थापन गरिएको छ, उनले भने, सेवाको चापलाई हेरेर टोकन प्रणालीमा समेत जाने गरी सेवा प्रवाहको नयाँ खाका पनि बनाउने क्रममा छौं ।यातायात व्यवस्था विभागका महानिर्देशक गोगनबहादुर हमालले विभागको काम लकडाउनमा पनि निरन्तर जारी रहेको बताए । तर हाम्रो सेवा लिने कार्यालयहरू भने अब मात्रै खुल्दै छन् । लाइसेन्स, मोटरसाइकलको दस्तुरलगायतका सेवाहरू भने अर्को सातापछि खोल्ने योजना छ, उनले भने ।यसैगरी, अध्यागमन विभागले पनि भिसा नवीकरणको काम सुचारु गरेको छ । चैत ९ देखि भिसासम्बन्धी सबै किसिमका सेवा अर्को व्यवस्था नभएसम्मका लागि स्थगित थियो । लकडाउन तीन सातापछि हेरफेर हुने सरकारले स्वास्थ्य र सामाजिक दूरीलाई ध्यानमा राखेर यात्रा र कामहरू गर्न सर्वसाधारणसँग पटकपटक आग्रह गर्दै आइरहेको छ । काठमाडौं उपत्यका बाहिरको सवालमा सम्बन्धित जिल्ला, प्रदेशले त्यहाँको परिस्थितिअनुसार कोरोना भाइरस संक्रमणको अवस्था हेरेर त्यस क्षेत्रको लकडाउनलाई कति खुकुलो वा कडाइ गर्ने भन्ने निर्णय लिन सक्नेछन् ।कोभिड१९ संक्रमण रोकथाम तथा नियन्त्रण उच्चस्तरीय समितिका सदस्य सचिव तथा प्रधानमन्त्री तथा मन्त्रिपरिषद् कार्यालयका सचिव नारायण विडारीले लकडाउनलाई चरणचरणमा सरलीकरण गर्दै जाने स्पष्ट पारे । अहिले सरकारले २१ दिनमा अर्को निर्णय गर्ने गरी लकडाउनलाई सरलीकरण गरेको हो, उनले भने, धेरै कार्यालय, व्यवसायहरूलाई खुला गर्दै गइएको छ । सरलीकरणको समयलाई मूल्यांकन गरेर परिमार्जन, संशोधन वा थपघट हुन सक्छ ।उनका अनुसार अहिले पनि चैत ११ देखिको लकडाउनलाई निरन्तरता दिइएको हो । तर, परिस्थिति हेरेर अहिले लकडाउनलाई केही खुकुलो पारिएको मात्र हो । विडारीले नेपालमा अझै कोरोना भाइरसको जोखिम रहेको बताए । उनले भने, भारत अहिले सबैभन्दा बढी कोरोना संक्रमित हुने मुलुकमध्ये चौथो नम्बरमा आएको छ । भारतमा कोरोना नियन्त्रणमा नआएसम्म नेपालमा उत्तिनै जोखिम छ ।भारतमा तीन लाख २२ हजारभन्दा बढीमा संक्रमण हुँदा ९ हजार जनाभन्दा बढीको उक्त भाइरसकै कारण ज्यान गइसकेको छ । नेपालमा भने ६ हजार २ सयभन्दा बढी व्यक्ति संक्रमित भइसकेका छन् र १९ जनाको मृत्यु भइसकेको छ ।भारत र नेपालमा बढ्दो संक्रमणले पनि लकडाउन कायमै रहेको उनको भनाइ थियो । उनले अहिलेका लागि सहज बनाए पनि आगामी दिनमा परिस्थितिलाई हेरेर निर्णय लिइने स्पष्ट पारे ।"
सीमा विवाद वार्ताबाटै हल हुन्छ,"(नयाँदिल्ली)  भारतीय रक्षामन्त्री राजनाथ सिंहले धार्चुलालिपुलेक सडकलाई लिएर नेपालमा भ्रम सिर्जना भए पनि दुई देशबीचको सीमा विवाद वार्ताबाटै हल हुने बताएका छन् । सोमबार उत्तराखण्डका भारतीय जनता पार्टी (भाजपा) का स्थानीय कार्यकर्तालाई भिडियो कन्फरेन्समार्फत सम्बोधन गर्दै उनले गत वैशाख २६ मा उद्घाटन गरिएको सडकका विषयमा यस्तो धारणा राखेका हुन् ।भाजपाका पूर्वअध्यक्षसमेत रहेका सिंहले भारतको नेपालसँग सामाजिक, भौगोलिक र सांस्कृतिक सम्बन्ध मात्र नभएर आध्यात्मिक सम्बन्ध पनि रहेको बताए । बाबा पशुपतिनाथलाई कसरी भुल्न सकिन्छ ? बाबा पशुपतिनाथ, काशी विश्वनाथ, सोमनाथ सबैलाई अमरनाथबाट कसले अलग गर्न सक्छ ? उनले भने । दुई देशबीचको सम्बन्ध यो लोकको नभएको र चाहेर पनि बदल्न नसकिनेसमेत उनले जिकिर गरे ।रक्षामन्त्री सिंहले नै सो सडक उद्घाटन गरेका थिए । भारतको सो कदमको औपचारिक विरोध जनाउँदै नेपालले सन् १८१६ को सुगौली सन्धिअनुसार लिम्पियाधुरासहितको नयाँ नक्सा जेठ ७ गते जारी गरेको थियो । नयाँ नक्साअनुरूप निसान छाप परिमार्जन गर्न प्रतिनिधिसभाबाट संविधान संशोधनसमेत भइसकेको छ ।सम्बोधनका क्रममा रक्षामन्त्री सिंहले सो सडक भारतीय भूमिमा बनाइएको र मानसरोवर जाने यात्रीका लागि सजिलो हुने बताए । भारतीय सेनामा रहेका नेपालीतर्फ संकेत गर्दै उनले गोर्खा रेजिमेन्टको प्रशंसा गरे । म रक्षामन्त्री पनि भएकाले एउटा कुरा भन्न चाहन्छु, भारतमा गोर्खा रेजिमेन्ट पनि रहेको छ र त्यसले समयसमयमा आफ्नो सौर्य र पराक्रमको परिचय दिएको छ, उनले भने । धार्चुलामा तारबार लगाए पनि नेपालसँगको सम्बन्ध टुट्न नसक्ने उनले बताए । नेपालभारतबीच रोटीबेटीको नाता भएकाले यसलाई दुनियाँको कुनै पनि शक्तिले तोड्न नसक्ने उनको भनाइ थियो । भारतीयहरूमा नेपालप्रति कहिल्यै पनि कटु भावना जागृत नहुनेमा आफू विश्वस्त रहेको समेत उनले दाबी गरे । नेपालभारत सम्बन्धका जानकार तथा भारतका वरिष्ठ राजनीतिज्ञ करण सिंहले दुई देशबीच तनावपूर्ण परिस्थिति बन्नुमा भारतको ठूलो कूटनीतिक कमजोरी भएको बताएका छन् । सीमा विवाद पुरानो भए पनि गत नोभेम्बरमै नेपालले यो मुद्दा उठाउँदा भारतले गम्भीरतापूर्वक नलिएकोमा उनले आश्चर्य प्रकट गरे । हामीले अहिलेको जस्तो परिस्थिति बिग्रन दिन हुन्नथ्यो । हामीले तत्कालै विदेश सचिवस्तरीय वार्ताका पहल गर्नुपर्थ्यो र आवश्यक परेको खण्डमा परराष्ट्रमन्त्री र प्रधानमन्त्री तहमा पनि संवाद हुनुपर्थ्यो, सिंहले सोमबार विज्ञप्ति जारी गर्दै भनेका छन् । भारतका तर्फबाट भएको गम्भीर कूटनीतिक कमजोरीको परिणामस्वरूप अहिलेको परिस्थिति सिर्जना भएको उनले उल्लेख गरेका छन् । गत नोभेम्बरमा भारतले कालापानी क्षेत्रलाई समेटेर नयाँ राजनीतिक नक्सा सार्वजनिक गरेपछि औपचारिक रूपमै विरोध जनाउँदै नेपालले दुई पटकसम्म वार्ताका लागि आग्रह गरेको थियो । तर, भारतले नेपालको उक्त आग्रहलाई पूरै बेवास्ता गर्यो । सिंहले जस्तै दिल्लीमा रहेका नेपाल मामिलाका अन्य जानकारले पनि भारतले वार्ताका लागि बेवास्ता गर्नुलाई गल्तीका रूपमा औंल्याउँदै आएका छन् । मुलुकलाई भारतसँगको दीर्घकालीन द्वन्द्वको अवस्थाको पुर्याएको भन्दै उनले प्रधानमन्त्री केपी शर्मा ओलीप्रति पनि असन्तुष्टि व्यक्त गरेका छन् । दशकौं पुरानो व्यक्तिगत र राजनीतिक नाता भएका हिसाबले पनि प्रधानमन्त्री ओलीले दुई मुलुकबीच गहिरो सामाजिक, सांस्कृतिक, परम्परागत र आर्थिक र राजनीतिक सम्बन्धका बाबजुद नेपाललाई सच्याउन नमिल्ने गरी सधैंका लागि भारतसँगको द्वन्द्वको अवस्थामा पुर्याएका छन्, मलाई निकै दुःख लागेको छु, सिंहले भनेका छन् । पछिल्लो कदमले भारतलाई असर पर्छ वा पर्दैन भन्ने यकिन नभए पनि सुन्दर देश नेपालका नागरिकलाई प्रतिकूल हुने गरी नेपाललाई असर पर्छ भन्नेमा आफू चिन्तित भएको उनको भनाइ छ ।भारतका वरिष्ठ राजनीतिज्ञ सिंह नेपाल मामिलाका जानकार मात्र होइनन्, उनको नेपालसँग पारिवारिक सम्बन्ध पनि छ । सिंहकी पत्नी राणा प्रधानमन्त्री मोहन शमशेरकी नातिनी योशो राज्यलक्ष्मी हुन् । विपक्षी भारतीय राष्ट्रिय कंग्रेसका वरिष्ठ नेता सिंह २०६२६३ को जनआन्दोलन उत्कर्षमा पुगेका बेला नेपालका राजनीतिक दल र तत्कालीन राजा ज्ञानेन्द्र शाहबीच मध्यस्थता गर्न भारतका तर्फबाट विशेष दूतका रूपमा काठमाडौं गएका थिए । सिंह जम्मुकश्मीरका अन्तिम राजा हरि सिंहका छोरासमेत हुन् ।"
नेता मिलाउनै सकस,"(काठमाडौं)  दल दर्ताको गाँठो फुके पनि जनता समाजवादी पार्टीभित्र नेता व्यवस्थापनको मुद्दा झनै पेचिलो बन्दै गएको छ । केन्द्रीय तहका नेताहरूमा पार्टीभित्रको आफ्नो वर्चस्व र भूमिकालाई लिएर तानतान छ भने मध्यमस्तरका नेताहरूबीच पद पाउने र नपाउनेबीच ध्रुवीकरण बढ्दो छ । समाजवादी पार्टीमा रहँदा संघीय परिषद्का अध्यक्ष रहेका पूर्वप्रधानमन्त्री बाबुराम भट्टराईलाई कस्तो भूमिका दिने भन्नेमा पार्टीमा अझै सहमति बनेको छैन । दल दर्ता गर्नुअघिसम्म भट्टराईलाई परिषद्कै अध्यक्ष बनाएर दोस्रो वरीयतामा राख्ने मोटामोटी समझदारी थियो । सुरुवाती छलफलमा भट्टराई असहमत थिएनन्, जब पार्टीको कार्यकारी नेतृत्वमा एकल नभएर दुई नेताको संयुक्त नेतृत्वमा समझदारी बन्यो, उनले आफूलाई एक नम्बरको वरीयतामा राख्नुपर्ने भन्दै परिषद्मा नबस्ने घोषणा गरे । यद्यपि उनीनिकट नेताहरू पूर्वसमाजवादी र राजपाबीचमा तानातानको स्थिति रहेका बेला पद केही होइन भन्ने सन्देश दिनका लागि त्यस्तो कदम चालेको दाबी गर्छन् ।केन्द्रीय तहमा आधा दर्जन नेताहरूको व्यवस्थापन नटुंगिँदै केन्द्रीय कार्यकारिणी समिति गठनको विषयले विवाद चर्किएको छ । यस्तो विवाद पूर्वसमाजवादीमा भन्दा राजपामा बढी छ । एकीकरण प्रक्रियामा सुरुदेखि असन्तुष्टमध्येका राजपा अध्यक्षमण्डलका सदस्यद्वय अनिल झा र राजकिशोर यादव अहिले असन्तुष्ट समूहको नेतृत्व लिएर अघि बढ्न कस्सिएका छन् ।अहिलेको समझदारीअनुसार राजपामा पदाधिकारी र केन्द्रीय सदस्य रहिसकेका बहुमत नेताहरू एकीकृत पार्टीमा भूमिकाविहीन बन्दै छन् । राजपामा १ सय ३५ त पदाधिकारीको संख्या नै छ भने केन्द्रीय सदस्यहरू करिब ८ सय छन् । केन्द्रीय कार्यकारिणी समिति (पदाधिकारी) ५३ र केन्द्रीय कार्यसमिति ७ सय ५१ सदस्यीय हुने समझदारी दुई दलबीच भएको छ । यही समझदारीअनुसार दुई पार्टीबीच समानताका आधारमा समायोजन गर्दा केन्द्रीय कार्यकारिणी समितिमा २६ पदाधिकारीले मात्रै अवसर पाएका छन् । राजपाका पूर्वपदाधिकारीमध्येका १ सय ९ जना अहिले नै भूमिकाविहीन भएका छन् । तीमध्ये अधिकांश असन्तुष्ट छन् । केन्द्रीय सदस्यमा करिब साढे ४ सयले अवसर गुमाउने अवस्था छ । पद पाउने र नपाउने असन्तुष्टबीच राजपामा ध्रुवीकरण बढेको छ । असन्तुष्ट समूहले एकीकृत गर्न सकेमा पूर्वराजपालाई ब्युँताएर अघि बढाउन सकिने सोचमा यादव र झा देखिन्छन् ।राजेन्द्र महतोको बढ्दो प्रभावप्रति राजपाकै अध्यक्ष मण्डलका सदस्यद्वय महेन्द्रराय यादव र शरतसिंह भण्डारी पनि असन्तुष्ट छन् । यादव त असन्तुष्ट समूहको अनौपचारिक छलफलमै सहभागी भएको दाबीसमेत गरिएको छ । तर, उनले बुधबार विज्ञप्तिमार्फत असन्तुष्ट समूहको बैठकमा सहभागिता नभएको र एकीकरण प्रक्रियाको विरोधमा नभएको बताउँदै खण्डन गरेका छन् । निर्वाचन आयोगमा बुझाएको ५१ सदस्यीय केन्द्रीय कार्यकारिणी समिति जनता समाजवादी पार्टीको पदाधिकारीको निकाय हो, जसलाई निर्णायक र शक्तिशाली निकाय मानिन्छ । महन्थ ठाकुर र उपेन्द्र यादवको नेतृत्वमा समितिमा अशोक राई, बाबुराम भट्टराई र राजेन्द्र महतो वरिष्ठ नेता तथा अन्य सबै सदस्य छन् । उनीहरूको पद तथा जिम्मेवारी बाँडफाँट भइसकेको छैन ।५३ सदस्यीय हुने केन्द्रीय कार्यकारिणी समितिमा २ पदपूर्ति गर्न बाँकी छ, जसमा राजपाबाट २६ र समाजवादीबाट २५ जना छन् । राजपाको तुलनामा पदाधिकारी र केन्द्रीय सदस्यको संख्या निकै कम भएकाले समाजवादीलाई व्यवस्थापनमा सहज छ । समाजवादीको केन्द्रीय पदाधिकारीको संख्या २५ र केन्द्रीय सदस्य करिब ४ सयको हाराहारीमा छ । यसअघि पदाधिकारीमा रहेका सबैजसो केन्द्रीय कार्यकारिणी समितिमा परिसकेकाले पनि समाजवादीको केन्द्रीय तहमा विवाद कम छ । तर, राजपामा भने अध्यक्षमण्डलका ६ नेतामै विवादको टक्कर छ । कार्यकारी अध्यक्ष ठाकुरले आफूसहित ९, वरिष्ठ नेता महतोले आफूसहित ८ सदस्य लिएपछि अन्य नेता रुष्ट बनेका हुन् । महेन्द्रराय यादवले आफूसहित ३ र शरतसिंह भण्डारीले आफूसहित ३ जनाको भाग पाएका छन् । अध्यक्षमण्डलका दुई सदस्य राजकिशोर यादव र अनिल झाले आफूबाहेकको कोटा पाउन सकेनन् । अर्को एक जना सदस्य तत्कालीन जनता पार्टीबाट राजपामा विलिन भएका रामकुमार ओझा छन् ।राजकिशोर र अनिल झा एकीकरण प्रक्रियाका हरेक निर्णयमा अनुपस्थित छन् । यादवले पार्टी एकीकरणमा भन्दा पनि कार्यकारिणी तहको सदस्य छनोटको विषयमा असन्तुष्टि रहेको बताए । केन्द्रीय कार्यकारिणी समिति छनोटमा भूगोल, लैंगिक, जातीय र क्षेत्रीय आधारमा समावेशी नभएको तर्क गरे । वैकल्पिक शक्ति बनाउन दुई पार्टी एकता हुनु राम्रै कुरा हो तर एकतामा राजपाका तर्फबाट जसरी अघि बढ्नुपर्दथ्यो, त्यो भएन । केन्द्रीय कार्यकारिणी समितिमा नाम दिँदा समावेशी भएन । पार्टीभित्रको शक्ति सन्तुलन पनि बुझिएन । यादवले संकेत गरेको मुख्य मुद्दा भने पार्टीको आन्तरिक शक्ति सन्तुलनको विषय हो ।संगठनको आधार भएको र नेताहरूसमेत रहेको प्रदेश १ र वाग्मती प्रदेशबाट एक जना पनि कार्यकारी समितिमा नआएको, महिला, दलित, मुसलमान नपरेको विषय असन्तुष्टहरूले अघि सारेका छन् । अहिलेको प्रतिनिधित्वलाई नसच्याउने हो भने पार्टी अघि बढ्न समस्या हुने यादवले बताए ।महतो र महेन्द्रराय यादवको टकराबले पनि असन्तुष्ट समूहलाई बल मिलेको छ । कतिपयले महतोसँग टिक्न नसकेर यादव असन्तुष्ट समूहमै आउन सक्ने अड्कलबाजी गर्न थालेका छन । एउटै जिल्लाका यी दुई नेताबीच कसले शक्ति आर्जन गर्ने भन्नेमा पहिल्यैदेखि टकराब चल्दै आएको थियो । अहिले कार्यकारिणीका सदस्य भागबन्डामा विभेद गरिएपछि यादव झन् असन्तुष्ट बनेका छन् । यादवले पाएका तीन जनामा आफूबाहेक रामनरेशराय यादव र रमेश यादवलाई राखेका छन् । रामनरेश यादव प्रदेश २ सरकारमा मन्त्री छन् भने रमेश यादव राष्ट्रिय सभाका पूर्वसदस्य हुन् । प्रदेश २ मा एक लाख ४० हजार जनसंख्या ब्राह्मण, राजपुत, कायस्थ र भूमिद्वारको छ, यो समूहबाट सबैभन्दा बढी १०१२ जनाको प्रतिनिधित्व छ तर १२ लाख जनसंख्या रहेको डिका समुदायबाट एक जनाको पनि प्रतिनिधित्व छैन, राजपाका तत्कालीन उपाध्यक्ष सत्यनारायण मण्डलले भने, राजपाका नेताहरूले संविधान, कानुन र निर्वाचन आचारसंहिताविपरीत असमावेशी ढंगले प्रतिनिधित्व गरे, यसलाई सच्याउनुको विकल्प छैन ।"
गिरीलाई सांसदबाट हटाउने तयारी,"काठमाडौं (कास) पार्टीको नीति र निर्देशनविपरीतका गतिविधिमा संलग्न भएपछि समाजवादी पार्टीले सांसद सरिता गिरीको पद खारेज गर्नेसम्मको कारबाही अघि बढाउने तयारी गरेको छ । पार्टीले निर्णय गरेमा समानुपातिक सांसदको पद खोस्न सकिने प्रावाधन कानुनमा छ । पार्टीभित्र पनि उनलाई सांसदबाट हटाउन तीव्र दबाब परेको छ । कुनै भवितव्य नपरेमा उनको पद खारेज हुने गरी कारबाही हुनेछ, समाजवादीका एक नेताले भने, पार्टी अध्यक्षहरू बाहिर भएकाले राजधानी आउनासाथ निर्णय हुनेछ । पार्टीको निर्णयविपरीत सांसद गिरीले सरकारले ल्याएको संविधान संशोधन विधेयकको प्रावधान खारेज गर्नुपर्ने भन्दै आफूखुसी संशोधन हालेकी थिइन् । अध्यावधिक नक्सा निसान छापमा समावेश गर्न ल्याइएको संविधान संशोधनको विरोधमा उत्रिनुका साथै गिरीले पार्टीको ह्वीप र निर्देशनको समेत अवज्ञा गरेकी थिइन् । उनलाई पार्टी र संसदीय दलले समेत आफूले अघि बढाएको संशोधन विधेयक फिर्ता लिन निर्देशन दिएको थियो । अटेर गरेपछि संवैधानिक भावनाविपरीतको संशोधन भन्दै सभामुख अग्नि सापकोटाले उनले दर्ता गराएको संशोधन विधेयक अस्वीकृत गरेका थिए । त्यसपछि उनी पार्टी ह्वीपविपरीत मतदानमा समेत भाग नलिई संसद्बाट बाहिरिएकी थिइन् ।"
पहिरोमा मृत्यु भएकाको सामूहिक अन्त्येष्टि,"पर्वत (कास) शनिबार राति पहिरोमा पुरिएर मृत्यु भएका पर्वतको कुश्मा नगरपालिका३ दुर्लुङका ६ जनाको सामूहिक दाहसंस्कार गरिएको छ । घटनामा मृत्यु भएका तुलबहादुर थापाकी छोरी ३१ वर्षीया दिरपा र उनका १७ वर्षीय छोरा विवेकबाहेक अरूको सामूहिक अन्त्येष्टि गरिएको हो । सोमबार बिहान सबै मृतकको शव पर्वत अस्पताल ल्याएर पोस्टमार्टम गरिएको थियो । पोस्टमार्टमपछि ६० वर्षीय तुलबहादुर, उनकी ५२ वर्षीया श्रीमती मीनकुमारी, उनीहरूका नातिनातिनाहरू १५ वर्षीय सम्राट, ८ वर्षीया बेबिसा र २८ वर्षीया कमला विक, कमलाकी ८ वर्षीया छोरी प्रनिसाको मोदीवेणीस्थित कालीगण्डकी किनारमा सामूहिक अन्त्येष्टि गरिएको हो । थापा र विक परिवारको छुट्टाछुट्टै तरिकाले दाहसंस्कार हुने गरेको भए पनि छिमेकी र एउटै प्रकृतिको निधन भएकाले सामूहिक दाहसंस्कार गरिएको छिमेकीहरूले बताएका छन् ।कमलाका १४ वर्षीय छोरा जेनिस अझै फेला परेका छैनन् । सोमबार बिहान वर्षा भएकाले खोजी कार्य दिउँसोदेखि पुनः सुरु गरिएको पर्वतका प्रहरी प्रवक्ता प्रहरी निरीक्षक बुद्धिप्रसाद सुवेदीले बताए । नेपाल प्रहरीका ९ जनासहित सशस्त्र प्रहरी, नेपाली सेना र स्थानीयले संयुक्त रूपमा खोजी जारी राखेको उनको भनाइ छ । घरको जगसमेत नरहने गरी पहिरोले बगाएकाले जेनिस जीवित भेटिने सम्भावना कम रहेको उनको आकलन छ । शनिबार राति मुसलधारे वर्षापछिको पहिरोले तुलबहादुर र कमलाको घर पुरिँदा दुई परिवारका ९ जना पुरिएका थिए । तीमध्ये ८ जनाको शव भेटिएको थियो ।"
योजना छनोटमा सांसदले खोजे भूमिका,"(काठमाडौं)  प्रतिनिधिसभाका सांसदहरूले संघीय सरकार, प्रदेश सरकार र स्थानीय तहहरूले आफ्नो निर्वाचन क्षेत्रका विकास निर्माणसम्बन्धी योजना आफूहरूलाई नसोधीकनै तर्जुमा गरेको भन्दै आपत्ति जनाएका छन् । उनीहरूले योजना छनोटमा आफ्नो भूमिका कानुनी रूपमा स्पष्ट पार्नुपर्ने माग गरेका हुन् । प्रत्यक्ष निर्वाचित सांसदहरूको खटनपटनमा खर्च हुने स्थानीय पूर्वाधार विकास साझेदारी कार्यक्रम मा अनियमितता भएकाले खारेज गर्नुपर्ने माग उठिरहेका बेला सांसदहरूले भने विकास निर्माणका योजना छनोटमा भूमिका खोजेका हुन् । प्रतिनिधिसभाअन्तर्गतको राज्यव्यवस्था तथा सुशासन समितिमा सोमबार संघ, प्रदेश र स्थानीय तह (अन्तरसम्बन्ध व्यवस्थापन) विधेयकमाथि छलफल गर्ने क्रममा सत्तारूढ नेकपाका सांसदहरूले उक्त माग जोडतोडका साथ उठाएका थिए भने प्रमुख प्रतिपक्ष कांग्रेससहित अन्य राजनीतिक दलका सांसदले पनि त्यसको समर्थन गरे । नेकपाका सांसद नवराज सिलवालले उक्त विधेयकमा योजना तर्जुमा गर्दा सम्बन्धित क्षेत्रका संघीय सांसदसँग परामर्श गर्ने व्यवस्था गर्नुपर्ने विषय राख्न माग गरे । । मेरो निर्वाचन क्षेत्रमा के योजना राख्ने भन्ने योजना आयोगले एकैपटक निर्णय गरेर पठाएछ । मसँग सोधेको पनि छैन, जानकारी पनि दिएन, उनले भने, कहाँबाट योजना राखेको भनेर सोध्दा प्रदेश र स्थानीय तहलाई सोध्यौं अनि बनायौं भनियो । तपाईंहरूसँग परामर्श गर्ने कानुनी व्यवस्था छैन भन्ने जवाफ आयो । कि त कानुन बनाउने बाहेक संघीय सांसदको भूमिका हुनेछैन भन्ने कानुन बनाउनुपर्यो होइन भने योजना तर्जुमा गर्दा हाम्रो भूमिका तोकिनुपर्छ ।नेकपाकै सांसद पम्फा भुसालले निर्वाचन क्षेत्रमा कहाँ कस्तो योजना राख्ने भन्ने जानकारी सम्बन्धित क्षेत्रका संघीय सांसदलाई भन्दा बढी योजना आयोगका पदाधिकारी र कर्मचारीलाई नहुने बताइन् । सडक, ढल, बाटो, विद्यालय र स्वास्थ्य चौकीजस्ता कुरा कहाँ राख्ने भन्ने कुरा जनप्रतिनिधिलाई थाहा हुने उनको भनाइ थियो । कर्मचारीले आफू बसेको ठाउँमा बजेट पार्ने तर सांसदले दिएका योजना नपार्ने गरेकाले सांसदलाई योजना छनोटमा सहभागी गराउने कानुनी बाध्यता हुनुपर्ने उनको भनाइ थियो । म जुन क्षेत्रबाट प्रतिनिधित्व गर्छु त्यो क्षेत्रमा के योजना परेका छन् भन्ने थाहा छैन । जे परे ती कसरी परे भन्ने पनि मलाई थाहा छैन, उनले भनिन् । संघीय सरकारले राष्ट्रिय गौरवका र महत्त्वबाहेकका योजना परिचालन गर्न नहुने र गर्ने भए संघीय सांसदहरूसँग सोध्नुपर्ने उनको भनाइ थियो । संघीय सरकारबाट ४५ हजारसम्मका योजना पनि गएको उनले उदाहरण प्रस्तुत गरेकी थिइन् । प्रमुख प्रतिपक्षी कांग्रेसका सांसद दिलेन्द्रप्रसाद बडूले आफू निर्वाचित भएको क्षेत्रको विकासको नेतृत्व गर्ने दायित्व र कानुन निर्माणको जिम्मेवारी लिएर आफूहरू आएकाले विकासका योजना छनोटमा सांसदको भूमिकालाई अनिवार्य बनाउनुपर्ने बताए । संघीय संसद्को प्रत्येक निर्वाचन क्षेत्रमा एउटा योजना छनोट कमिटी बनाउनुपर्ने र त्यसमा संघीय सांसद, प्रदेशसभा सदस्य र स्थानीय तहका सबैको प्रतिनिधित्व हुनुपर्ने सांसद वृजेशकुमार गुप्ताको भनाइ थियो । विकास निर्माणका काममा जनताले सांसदलाई पनि जवाफदेही बनाउने गरेको र त्यसकै आधारमा भोट हाल्ने गरेको उनले बताए । सांसद डिला संग्रौलाले विकास निर्माणका योजना छनोटमा सांसदलाई भूमिका नदिने हो भने निर्वाचन प्रणाली परिवर्तन गर्नुपर्ने बताइन् । नेकपाका सांसद झपट रावलले स्थानीय तहका जनप्रतिनिधिलाई संघ, प्रदेश र जिल्ला तहका योजना छनोटमा सहभागी गराएर संघीय सांसदलाई नगराइएको बताए । उनले संघीय सांसदलाई बलियो नबनाए व्यवस्थामा आँच आउने बताए । व्यवस्था बलियो त्यतिबेला हुन्छ, जतिबेला जनप्रतिनिधि बलियो हुन्छन् । जतिबेला जनतासँग उनीहरूको सम्बन्ध जीवन्त हुन्छ, उनले भने । प्रदेशसभा सदस्यहरूलाई प्रदेशस्तरका योजना छनोटमा सहभागी गराउनुपर्ने र नेपाल सरकारका योजनामा प्रतिनिधिसभा सदस्यहरूलाई भूमिका दिनुपर्ने रावलको भनाइ थियो । समाजवादी पार्टीका सांसद राजेन्द्र श्रेष्ठले पनि नेपाल अविकसित मुलुक भएकाले जनतालाई कानुन मात्रै बनाएर दिन्छु भनेर कोही पनि निर्वाचित भएर आउन नसक्ने बताए । जनताले सांसदबाट सडक र खानेपानीलगायत पूर्वाधारको अपेक्षा राखेको उनको भनाइ थियो । समिति सभापति शशि श्रेष्ठले सांसदहरूले उठाएका विषय कानुनमा समेट्ने बताइन् । उनले त्यसका लागि योजना आयोग र अर्थमन्त्री युवराज खतिवडासँग छिट्टै बैठक आयोजना गर्ने जानकारी दिइन् । ॅअनुगमन कसले गर्ने ?प्रधानमन्त्री तथा मन्त्रिपरिषद्को कार्यालयका सचिव धनराज ज्ञवालीले भने सांसदहरूलाई कार्यकारीको भूमिका दिने गरी कानुन बनाउन नसकिने प्रतिक्रिया दिए । सांसदहरूले योजना छनोटमा भूमिका खोजेको विषयमा प्रधानमन्त्री कार्यालयमा भएको छलफलको निष्कर्ष सुनाउँदै उनले भने, संघीय सांसदको भूमिका कार्यकारी हुनुहुँदैन । कार्यकारी भूमिकामा प्रवेश गर्ने बित्तिकै कार्यपालिकालाई अनुगमन र नियमन गर्ने भूमिकाबाट बाहिर निक्लिनुपर्छ । त्यसो गर्दा सरकारले क्षेत्रीय सन्तुलन नमिल्ने र कुनै क्षेत्रलाई अन्याय हुने गरी योजना बनायो भने खबरदारी कसले गर्ने ?सांसदहरूले विकासमा भूमिका खोजेकैले सांसद विकास कोषमा रकम दिइएको तर त्यो पनि सैद्धान्तिक रूपमा गलत भएको सचिव ज्ञवालीको भनाइ थियो । योजना तर्जुमा गर्न योजना आयोग रहेको र त्यसले आफ्नै किसिमले योजना छनोट गरिरहेको उनले बताए । सरकार र सांसदबीच सौहार्द वातावरण भयो भने र चाह्यो भने योजना तर्जुमा गर्नका लागि परामर्श गर्न सक्ने तर कानुनी रूपमा नै त्यो लेख्न नसकिने उनले अडान लिएका थिए । सांसदहरूले योजना तर्जुमामा भूमिका खोज्नु संविधानसँग मेल नखाने पनि सचिव ज्ञवालीले बताए । उनले अन्तरसम्बन्ध विधेयकमा संघीय सांसदको भूमिका उल्लेख गर्न नहुनेमा जोड दिए । सांसदहरूले भने कानुनमा के राख्ने के नराख्ने भन्ने विषय संसद्ले निर्धारण गर्ने जवाफ दिएका थिए । उनीहरूले योजना आयोग र अर्थमन्त्रीसँग उक्त विषयमा छलफल गर्ने योजना बनाएका छन् ।"
बजेटका विधेयकहरू राष्ट्रिय सभामा,"काठमाडौं (कास) प्रतिनिधिसभाले पारित गरिसकेका आगामी आर्थिक वर्ष २०७७७८ को बजेट वक्तव्यसँग जोडिएका विधेयकहरू सोमबार राष्ट्रिय सभामा टेबुल गरिएको छ ।प्रतिनिधिसभाबाट सन्देशसहित प्राप्त भएका आर्थिक विधेयक, राष्ट्र ऋण उठाउने विधेयक, ऋण तथा जमानत (तेइसौं संशोधन) विधेयक राष्ट्रिय सभामा टेबल गरिएको हो । यसअघि प्रतिनिधिसभाबाट आइसकेको विनियोजन विधेयकमाथि सभामा छलफल सुरु भएको छ । मन्त्रालयगत रूपमा विनियोजित बजेटमाथि असार ४ गतेसम्म छलफल चल्ने जनाइएको छ । विषयगत मन्त्रीहरूको जवाफपछि उक्त छलफल टुंगिनेछ । विनियोजन विधेयक पारित भएपछि अन्य विधेयकहरूमा छलफल हुने राष्ट्रिय सभा सचिव राजेन्द्र फुँयालले जानकारी दिए । असार पहिलो साताभित्र बजेटसम्बन्धी सबै विधेयक राष्ट्रिय सभाबाट पारित भएर प्रतिनिधिसभामा पठाइने उनले बताए । कोभिड१९ महामारीका कारण बजेटमाथिका छलफलहरू छोट्याइएका छन् । गत वर्ष बजेटमाथिको छलफल प्रतिनिधिसभामै असार १० गतेसम्म चलेको थियो । त्यसपछि मात्रै राष्ट्रिय सभामा बजेटका विधेयकहरू पेस भएका थिए ।"
'सार्क सम्मेलन गर्न परामर्श भइरहेको छ,काठमाडौं (कास) प्रधानमन्त्री केपी शर्मा ओलीले दक्षिण एसियाली क्षेत्रीय सहयोग संगठन (सार्क) को १९ औं शिखर सम्मेलन गर्न अध्यक्षको हैसियतमा नेपालले निरन्तर प्रयास र परामर्श गरिरहेको बताएका छन् ।सार्कका नवनियुक्त महासचिव तथा श्रीलंकाका कूटनीतिज्ञ इसला रुवान विराकोनसँग सोमबार प्रधानमन्त्री निवास बालुवाटारमा भेटवार्ता गर्दै प्रधानमन्त्री ओलीले सार्कको शिखर सम्मेलन छिटो गर्नुपर्नेमा जोड दिए । दुईदुई वर्षमा हुनुपर्ने सार्क शिखर सम्मेलन नेपालले सन् २०१४ मा काठमाडौंमा आयोजना गरेयता भएको छैन । भारत र पाकिस्तानबीचको द्वन्द्वका कारण सम्मेलन हुन नसकेको हो । सार्कको १९ औं शिखर सम्मेलन आयोजना गर्ने पालो पाकिस्तानको छ । प्रधानमन्त्री ओलीले सार्क सदस्य मुलुकका सरकारका प्रमुख तथा प्रतिनिधिबीच कोभिड१९ का सन्दर्शमा भएको भिडियो कन्फरेन्स स्मरण गराउँदै सबै मिलेर यस क्षेत्रका जनताको हितका लागि सार्कलाई सुदृढ बनाउनुपर्ने बताएका छन् । आफ्नो नियुक्तिका लागि नेपालका तर्फबाट भएको सहयोगका लागि धन्यवाद दिँदै सार्क महासचिव विराकोनले कोभिड१९ रोकथाम र नियन्त्रणका लागि सार्क सचिवालयले खेलिरहेको भूमिकाबारे प्रधानमन्त्री ओलीलाई जानकारी गराएका थिए ।
क्वारेन्टाइन खर्च धान्नै मुस्किल,"(बुटवलपाल्पा)  रूपन्देहीको गैडहवा गाउँपालिकामा ६ वटा क्वारेन्टाइन छन् । अहिलेसम्म १ हजार ५ सय व्यक्ति क्वारेन्टाइनमा बसेका छन् । २२ जना संक्रमित छन् । सुविधा नभएको भन्दै क्वारेन्टाइनमा बसेकाहरू बेलाबेलामा आन्दोलित भइरहन्छन् । गाउँपालिकालाई भने उनीहरूको व्यवस्थापन कसरी गर्ने भन्ने चिन्ता छ । बलबुताले भ्याएसम्म गरेका छौं, गाउँपालिका अध्यक्ष बच्चुलाल केवटले भने, माथिल्ला सरकारले केही गर्दैनन् । स्थानीय तहलाई गर कि मर छ । क्वारेन्टाइनमा बेलाबेलामा मासुअण्डा र रोग प्रतिरोधात्मक शक्ति बढाउन भन्दै अश्वगन्धालगायत खुवाएको उनले बताए । भौतिक व्यवस्थापन मात्र होइन, गाउँपालिकालाई स्रोत व्यवस्थापनमा पनि समस्या छ । प्रदेश सरकारले दिएको १० लाख, प्राकृतिक प्रकोप व्यवस्थापनको ५ लाख रकम सकिएपछि अहिले गाउँपालिकाले लक्षित बजेट र समपूरक बजेटबाट खर्च गरिरहेको छ । अहिलेसम्म झन्डै ८१ लाख खर्च भयो, अध्यक्ष केवटले भने, अब त्यसको हिसाब मिलाउन हम्मे पर्छ । एक व्यक्तिलाई कम्तीमा दुई साता क्वारेन्टाइनमा राखिन्छ । पीसीआर चेकमा भएको ढिलाइले अहिले तीन सातासम्म राख्न थालिएको छ । स्वास्थ्यकर्मीका अनुसार सरकारी मापदण्डअनुसारको क्वारेन्टाइन सञ्चालन गर्ने हो भने हरेक व्यक्तिका लागि दैनिक १ हजार खर्च लाग्छ । सामान्य व्यवस्थापनमा पनि दैनिक ५ देखि ७ सय खर्च आइरहेको छ । यति धेरै क्वारेन्टाइन खर्च धान्न सबल स्थानीय तहलाई समेत हम्मेहम्मे छ । यस्तोमा धेरैले स्थानीय स्रोतसाधन र वातावरण अनुसारका क्वारेन्टाइन बनाएका छन् ।स्थानीय तहमा पाइने खाना, खाजा, सागसब्जी खुवाएका छौं, लुम्बिनी सांस्कृतिक नगरपालिकाका नगर प्रमुख मनमोहन चौधरीले भने, सार्वजनिक भवन नयाँ बनाउन सकिएन । जस्तो छ, त्यसैमा राख्दा विरोध आउनु विडम्बना हो । मापदण्डअनुसारका क्वारेन्टाइन बनाउन नसके पनि भारतबाट फर्किनेलाई छुट्टै राखेर समुदायलाई जोगाउनु अहिलेका लागि ठूलो कुरा भएको उनले सुनाए ।क्वारेन्टाइनको मापदण्डमा सयभन्दा धेरै व्यक्ति राखिएको ठाउँमा चिकित्सकको टोली हुनुपर्ने उल्लेख छ । तर, स्थानीय तहका क्वारेन्टाइनले अहेब र अनमिको सेवा पाउनसमेत मुस्किल भएको छ । गाउँपालिकाभित्र जस्ता र जति स्वास्थ्यकर्मी छन्, उनैबाट काम चलाएका छौं, जिल्लामा सबैभन्दा पहिले संक्रमित देखिएको कोटहीमाई गाउँपालिका अध्यक्ष चन्द्रभूषण यादवले भने, समस्या पर्दा हेर्छन् । सधैं एकै ठाउँ बसेर स्वास्थ्य सेवा दिन सकेका छैनन् । प्रदेश र संघीय सरकार दुवैले क्वारेन्टाइन सञ्चालन कार्यविधि बनाएका छन् । ती कार्यविधि अनुसार क्वारेन्टाइन व्यवस्थापन गर्न निर्देशन दिएका छन् । प्रदेशका मुख्यमन्त्रीले पटकपटक भर्चुअल बैठक गरेका छन् । संघीय सरकारका प्रतिनिधिले पनि बेलाबेलामा सम्झन्छन् । तर, क्वारेन्टाइनमा चाप भएका स्थानीय तहलाई आवश्यक आर्थिक र प्राविधिक सहयोग गरेका छैनन्, नगरपालिका एसोसिएसनका प्रदेश संयोजक शिवराज सुवेदीले भने, स्थानीय तहको आन्तरिक आम्दानी स्वात्तै घटेको छ । कोरोना नियन्त्रणजस्तो बजेट नै नछुट्याएको क्षेत्रको खर्च थेग्न हामीलाई हम्मेहम्मे परिरहेको छ । यस्तोमा कर्मचारीलाई समेत सार्वजनिक बिदा दिएर संघले जनप्रतिनिधिहरूलाई भार थोपरेको उनले बताए । लकडाउन खुलेसँगै भारत र तेस्रो मुलकुबाट आउने र क्वारेन्टाइनमा बस्ने नागरिक अझ बढ्ने छन्, उनले भने, त्यसबेला कसरी धान्ने हो ? अन्योलमा छौं ।यसैबीच पाल्पाका १० वटै स्थानीय तहले भीटीएम किट खरिद गरेर स्वाब परीक्षणलाई तीव्रता दिएका छन् । भारतबाट आएर क्वारेन्टाइनमा बसेका सबैको पीसीआर परीक्षण गरेर मात्रै घर पठाउने निर्णय गरेकाले किट खरिद गरेरै भए पनि परीक्षणलाई तीव्रता दिएका हुन् । निस्दी गाउँपालिकाका स्वास्थ्य शाखा प्रमुख रेमबहादुर मगरले २ सय ५० भीटीएम किट खरिद गरेको बताए । उनका अनुसार गाउँपालिकाको क्वारेन्टाइनमा २ सय ५० भन्दा बढी छन् । सहलकोटमा दुई जनामा कोरोना पोजिटिभ देखिएपछि केहीको स्वास्थ्य कार्यालयको टोलीले कन्ट्याक्ट ट्रेसिङ गरेर स्वाब लगे पनि बाँकीका लागि कुनै पहल नभएको उनले बताए । पीसीआर नगरीकन घर पठाउन डर लाग्यो, उनले भने, त्यसैले आफैंले किट खरिद गरेर भए पनि स्वाब परीक्षण गरेर मात्रै घर पठाउने निर्णयमा पुगेका हौं । बगनासकाली गाउँपालिकाले क्वारेन्टाइनमा रहेका १ सय १५ जनाको स्वाब संकलन गरेको छ । रम्भा गाउँपालिकाले २ सय भीटीएम किट खरिद गरेको र ल्याब असिस्टेन्टबाट क्वारेन्टाइनमा बसेका १ सय ५० जनाको स्वाब संकलन हुने गाउँपालिका अध्यक्ष विष्णुप्रसाद भण्डारीले जानकारी दिए । भारतबाट आउने क्रम जारी रहेकाले थप ४ सय किट किन्ने तयारी गरेको उनले बताए । खरिद गर्न धेरै खोजिएको थियो, उनले भने, तर, बजारमा एकैपटक धेरै नपाइएकाले पहिलो चरणमा थोरै ल्याएका हौं ।तानसेन नगरपालिका र रामपुर नगरपालिकाले ५५ सय भीटीएम किट खरिद गरेका छन् । पूर्वखोला गाउँपालिकाले स्वास्थ्य कार्यालयबाट पर्याप्त भीटीएम नपाएको गुनासो गरेको थियो । त्यसपछि आफैं ५ सय भीटीएम खरिद गरेको स्वास्थ्य शाखा प्रमुख मोहन ढकालले बताए । गाउँपालिकाले क्वारेन्टाइमा रहेका सबैको स्वाब संकलन सुरु गरेको उनले बताए । माथागढी गाउँपालिकाले २ सय भीटीएम किट खरिद गरेको छ । आठ वडामा क्वारेन्टाइनमा बसेकाको स्वाब संकलन गरिने अध्यक्ष सन्तोष थापा मगरले बताए । संघ र प्रदेश सरकारको भर परेर बस्दा जनता कराउन थाले, उनले भने, त्यसरी परीक्षण गरेर मात्र घर पठाउनुपर्ने अवस्था आएको हो । तिनाउ गाउँपालिकाले ५ सय भीटीएम किट खरिद गरेको छ । रिब्दीकोट गाउँपालिकाले पनि भीटीएम किट खरिद प्रक्रिया अगाडि बढाइसकेको प्रमुख प्रशासकीय अधिकृत ऋषिराज अर्यालले बताए ।"
कोरोना कोषबाट २४ करोड निकासा,"(काठमाडौं)  सरकारले कोरोना रोकथाम, नियन्त्रण तथा उपचार कोष मा जम्मा भएको रकमबाट प्रयोगशालाहरूलाई स्वास्थ्य सामग्री खरिद तथा स्थानीय तहहरूलाई होल्डिङ सेन्टर तथा क्वारेन्टाइन सञ्चालन गर्न २४ करोड रुपैयाँभन्दा बढी निकासा गरेको छ ।राष्ट्रिय योजना आयोगका उपाध्यक्ष पुष्पराज कँडेलको अध्यक्षतामा बसेको कोष सञ्चालक समितिको बैठकले देशभरका कोरोना परीक्षण प्रयोगशाला र स्थानीय तहहरूको मागबमोजिम रकम निकासा गरेको जानकारी प्रधानमन्त्री तथा मन्त्रिपरिषद् कार्यालयका अधिकारीले दिएका छन् । ती अधिकारीका अनुसार कोषबाट टेकुस्थित राष्ट्रिय जनस्वास्थ्य प्रयोगशालाको स्तरोन्नति र आवश्यक स्वास्थ्य उपकरण तथा औषधि खरिदका लागि ३ करोड रुपैयाँ प्रदान गरिएको छ ।कोषले कोरोना परीक्षण गर्न मुलुकका विभिन्न भागमा स्थापना र सञ्चालनमा रहेका प्रयोगशालाहरूलाई स्वास्थ्य उपकरण र औषधि खरिद गर्न स्वास्थ्य मन्त्रालयमार्फत साढे ४ करोड रुपैयाँ उपलब्ध गराएको छ । भारतबाट स्थलमार्ग हुँदै सरकारले तोकेका सीमा नाकाबाट नेपाल प्रवेश गरेका नेपाली नागरिकहरूका लागि होल्डिङ सेन्टर सञ्चालन गरेका २० वटा पालिकालाई २ करोड ७७ लाख रुपैयाँ निकासा भएको छ । भारतीय सीमा नाकासित जोडिएका ती पालिकाले उक्त रकम भारतबाट नेपाल प्रवेश गरेका नेपालीहरूका लागि होल्डिङ सेन्टर सञ्चालन, स्वास्थ्य जाँच, खानपिन र बसोबासका लागि खर्च गर्न सक्ने छन् । त्यसैगरी, कोषले १७६ पालिकालाई क्वारेन्टाइन सञ्चालन गर्न, खानपिन र बसोबास तथा स्वास्थ्य जाँचका लागि १३ करोड २२ लाख रुपैयाँ सहयोग गरेको छ । ती पालिकाले क्वारेन्टाइनलाई मर्मतसम्भार गरी मापदण्डबमोजिम सञ्चालन गर्नसमेत रकम सदुपयोग गर्न सक्नेछन् । कोरोना संक्रमण र जोखिम दुवै बढी भएका पालिकालाई छानेर क्वारेन्टाइन र होल्डिङ सेन्टर सञ्चालन गर्न रकम दिइएको जानकारीसमेत प्रधानमन्त्री कार्यालयले दिएको छ । कोषले यसअघि कोरोनाको जोखिम बढी भएका क्षेत्रका अस्पताल र जिल्ला प्रशासन कार्यालयलाई ५ करोड १७ लाख ७९ हजार रुपैयाँ निकासा गरेको थियो ।प्रधानमन्त्री तथा मन्त्रिपरिषद् कार्यालय मातहतमा स्थापना गरिएको कोषमा हालसम्म २ अर्ब ३३ करोड रुपैयाँभन्दा बढी जम्मा भइसकेको छ । दुई पटक गरी कोषबाट २९ करोड रुपैयाँभन्दा बढी खर्च भएको छ भने कोषमा अझै २ अर्ब ४ करोड रुपैयाँ बाँकी छ । यसैबीच, वीरगन्ज महानगरपालिकाले गण्डक अस्पताललाई कोभिड विशेष अस्पताल सञ्चालन गर्न र दैनिक ज्याला गरेर जीविका चलाउने व्यक्ति तथा परिवारलाई खाद्यान्न राहत उपलब्ध गराउन कोषसित १६ करोड ९४ लाख रुपैयाँ माग गरेको छ । कोष सञ्चालक समितिले महानगरपालिकाको मागको अध्ययन र विश्लेषण गरी आवश्यक निर्णय गर्नका लागि सिफारिस गर्ने जिम्मा स्वास्थ्य मन्त्रालयलाई दिएको छ । स्वास्थ्यको सिफारिस आएपछि मात्र कोषले महानगरको मागका बारेमा निर्णय गर्ने जानकारी प्रधानमन्त्री तथा मन्त्रिपरिषद् कार्यालयका अधिकारीले दिए ।"
घरबाहिर खाँदा कसरी सुरक्षित रहने ?,"(काठमाडौं)  लकडाउन खुकुलो भएपछि बजार, पसल र कार्यालय खुल्न थालेका छन् । तर घरबाहिर चिया, खाजा, खाना कसरी सुरक्षित तरिकाले खाने भन्ने अन्योल छ । कोरोना संक्रमणको दर बढिरहेको अवस्थामा हेलचेक्र्याइँ गरियो भने यसले अर्को जोखिम निम्त्याउन सक्छ । विज्ञहरूले कार्यस्थलका खाजाघर, रेस्टुरेन्ट, कफीसप र होटलमा संक्रमण रोकथामको विशेष उपाय अपनाउनुपर्ने सुझाव दिएका छन् । क्यान्टिनहोटलमा सेवा दिने व्यक्ति संक्रमित भए भाँडाकुँडाबाट संक्रमण सर्ने उच्च जोखिम रहन्छ, त्रिवि शिक्षण अस्पतालका जनरल प्राक्टिस एवं इमर्जेन्सी मेडिसिन विभागका प्राडा प्रतापनारायण प्रसादले भने, जोखिमबाट जोगिन सकेसम्म घरबाटै टिफिनमा खाजा र बोतलमा पानी लिएर कार्यस्थलमा जानु नै उपयुक्त हुन्छ ।न्युट्रिसन एन्ड डायटिसियन एसोसिएसन अफ नेपालका अध्यक्ष एवं खाद्य प्राविधिक अतुल उपाध्यायले घरबाट खानेकुरा लगे पनि अफिस वा क्यान्टिनहोटलमा भौतिक दूरी कायम राख्न उनले सुझाव दिए । तात्तातो खाद्यपदार्थलाई प्राथमिकता दिनु राम्रो हुन्छ, उनले भने, यदि क्यान्टिनमा खानुपरे प्लेट, काँटा, चम्चा, ग्लासलगायत सेनिटाइज गरेको हुनुपर्छ । नभए खानुअघि आफैंले सेनिटाइज गर्नुपर्छ । हरेक टेबल, कुर्सीमा सेनिटाइजरको व्यवस्था हुनुपर्ने र बस्दा दुई मिटरको फरकमा बस्नुपर्ने उनको भनाइ छ । सुरक्षा उपायसहित मापदण्ड नपुर्याई सञ्चालन गरिएको क्यान्टिन र होटल कोरोना संक्रमणको थलोका रूपमा देखिन सक्ने भएकाले सरकारले विशेष सावधानी अपनाएर सञ्चालन गर्न आग्रह गरेको छ । स्वास्थ्य मन्त्रालयका सहप्रवक्ता डा समीरकुमार अधिकारीले कोभिड१९ महामारी र व्यवस्थित बन्दाबन्दीमा जनस्वास्थ्य मापदण्ड २०७७ मा समेत क्यान्टिन र होटललाई सम्भावित संक्रमण न्यूनीकरणका लागि विशेष उपाय अपनाउन उल्लेख गरिएको जानकारी दिए । मापदण्डअन्तर्गत खानपानमा विशेष सावधानीसँगै प्रयोग भएका भाँडाकुँडा राम्ररी सफा गरेर सुकेपछि मात्र उपयोग गर्न निर्देशन दिइएको छ । एउटा ग्राहकका लागि प्रयोग गरिएको भाँडाकुँडा राम्रोसँग साबुनपानीले धोएर सुकाएर मात्रै अर्को ग्राहकका लागि प्रयोगमा ल्याउनसमेत निर्देशन दिइएको छ । यस्तै, संक्रमणको उच्च जोखियुक्त ठाउँका होटल, रेस्टुरेन्ट, क्यान्टिनबाट खाना प्याकिङ गरेर लैजाने व्यवस्था गर्न भनिएको छ । कम जोखिमयुक्त क्षेत्रमा भने एउटा सिट अर्कोभन्दा दुई मिटरको दूरीमा रहने गरी बस्ने व्यवस्था मिलाउन मापदण्डमा उल्लेख छ । खाना पस्किने, बनाउने र ग्राहकसम्म पुर्याउने सबै व्यक्तिले मास्क लगाउनुका साथै नियमित साबुनपानीले हात धुने वा सेनिटाइज गर्नुपर्छ, खाद्य प्राविधिक उपाध्यायले भने, ग्राहकका लागि समेत क्यान्टिनमा प्रवेश गर्नुअघि हातलाई सेनिटाइज गर्नुपर्ने व्यवस्था बाध्यकारी बनाउनुपर्छ । उनले सहकर्मीबाट संक्रमण हुन सक्ने भन्दै सचेत रहन पनि सुझाव दिएका छन् । अब हामी न्यु नर्मल को अवस्थामा छौं । पहिलेजस्तै साथीभाइसँग कुम जोडेर एकैठाउँ बसेर चियाखाजा वा खाना खानु हुँदैन, उनले भने, तपाईंले भेट्ने जोसुकै व्यक्तिमा संक्रमणको सम्भावना हुन सक्छ ।"
संक्रमित ६ हजार नाघे,काठमाडौं आइतबार थप ४ सय ५१ जनामा कोरोना संक्रमण देखिएसँगै कुल संख्या ६ हजार २ सय ११ पुगेको छ । आइतबारको संख्या अहिलेसम्मकै बढी हो । स्वास्थ्य मन्त्रालयका प्रवक्ता डाजागेश्वर गौतमका अनुसार आइतबार ५ हजार ३ सय ६ नमुनाको पीसीआर परीक्षण गरिएको छ । हालसम्म कुल १ लाख ३८ हजार ६ सय ८३ नमुनाको पीसीआर परीक्षण गरिएको छ । आइतबार ६७ जना डिस्चार्ज भएसँगै हालसम्म निको भएर फर्किनेको संख्या १ हजार ४१ पुगेको छ । हालसम्म कोरोना संक्रमणबाट नेपालमा १९ जनाको मृत्यु भएको छ ।
'क्वारेन्टिन लाई सुरक्षित बनाउने दायित्व कसको ?,"कोभिड१९ को संक्रमण फैलिनबाट जोगिन बनाइएका क्वारेन्टिन स्थलहरू बन्दोबस्ती र स्वास्थ्य सुरक्षाका दृष्टिले त भरपर्दा थिएनन् नै, भौतिक सुरक्षाका हिसाबले पनि जोखिमपूर्ण पाइएका छन् । कैलालीको पूर्वलम्कीस्थित सहिद स्मृति माध्यमिक विद्यालयमा बनाइएको क्वारेन्टिनमा बसेकी महिला त्यहीँ खटिएका तीन स्वयंसेवकबाट सामूहिक बलात्कृत भएको घटना यसको चरम नमुना हो । राज्यनिर्मित तथा संरक्षित स्थलमै यस किसिमको गम्भीर हिंसा हुनु सरकारी लापरबाहीले हद नाघेको दृष्टान्त हो । अहिले पनि झन्डै डेढ लाख नागरिक मुलुकभरिका विभिन्न क्वारेन्टिनमा बसेका छन् । भारतलगायत विदेशबाट आउने क्रम जारी रहेकाले त्यहाँ बस्नेको संख्या केही तलमाथि भए पनि तत्काल घटिहाल्ने देखिँदैन । यी स्थलहरू यस्तै तदर्थ शैलीमा चलिरहे भने त्यहाँ स्वास्थ्य जोखिम कायम रहने मात्र होइन, अपराधका अरू घटना पनि नहोलान् भन्न सकिँदैन । तसर्थ, सरकारले अविलम्ब क्वारेन्टिन स्थलहरूलाई मापदण्डअनुकूल बनाउनैपर्छ । मुलुकभर सञ्चालित क्वारेन्टिनस्थलहरू कति सुरक्षित छन् भन्ने प्रश्न अहिले मात्रै उठेको होइन । न्यूनतम मापदण्ड पनि पालना नगरी बनाइएका कतिपय यस्ता गृहहरू आफैं संक्रमणको घर बनिरहेका छन् । सरकारी मापदण्डअनुसार एउटा कोठामा बढीमा तीन जना मात्रै बस्नुपर्छ, छ जनाका लागि एउटा शौचालय र स्नानगृह हुनुपर्छ । दुई खाटबीचको दूरी कम्तीमा साढे तीन फिट हुनुपर्छ । तर व्यवहारमा अझै कति स्थानमा मानिसहरू लहरै सुत्न बाध्य छन् । तसर्थ, सरकारले झारा टार्ने हिसाबले मात्र यस्ता गृह सञ्चालन गरिरहनुको तुक छैन । तथ्यांकमा मात्र क्वारेन्टिन र त्यहाँ बस्नेको संख्या देखिएर हुँदैन, सही अर्थमा तिनको उपादेयता हुनुपर्छ । पहिलो त, त्यहाँ बस्नेहरूबीच खाँदा, बस्दा र सुत्दा भौतिक दूरी कायम गर्न सक्ने वातावरण हुनुपर्छ । त्यहाँ शौचालयलगायत अन्य भौतिक पूर्वाधार तथा बन्दोबस्तीको व्यवस्था गरिनुपर्छ । शारीरिक तथा भौतिक सुरक्षाको कुनै पनि जोखिम हुनु हुँदैन । सरकारबाट जारी कोरोना भाइरससम्बन्धी क्वारेन्टिन सञ्चालन तथा व्यवस्थापन गर्न बनेको मापदण्ड मा क्वारेन्टिनको भौतिक पूर्वाधार, स्वास्थ्यकर्मी, बासस्थान र बन्दोबस्ती, सुरक्षा व्यवस्था, जनशक्ति र आर्थिक व्यवस्थापनदेखि सरसफाइ र फोहोरमैला व्यवस्थापनका विभिन्न पक्षहरूका साथै त्यहाँ रहने र व्यवस्थापनमा खटिने व्यक्तिहरूले पालना गर्नुपर्ने नियमहरू उल्लेख छन् । तर अधिकांश क्वारेन्टिनमा यसको पालना भएको छैन । जस्तो मापदण्डअनुसार क्वारेन्टिनमा चौबीसै घण्टा सुरक्षा व्यवस्था हुनुपर्छ, सुरक्षा टोलीलाई बाहिरी घेरामा स्थान वा संरचना उपलब्ध हुनुपर्छ । सम्भव भएसम्म सीसीटीभी जडान गर्नुपर्छ । तर, यथार्थमा क्वारेन्टिनभित्रै गम्भीर अपराधको घटना भएको छ । त्यस्तै, क्वारेन्टिनमा बसेकाहरूलाई केही स्वास्थ्य समस्या देखिएमा तुरुन्त प्राथमिक उपचारको प्रबन्ध र अस्पताल लैजाने व्यवस्था मिलाइएको हुनुपर्छ । त्यहाँ स्वास्थ्य सामग्रीसहितका मेडिकल अधिकृत, स्वाथ्य परिचारिका, प्यारामेडिक, ल्याब टेक्निसियन र फर्मासिस्ट उपलब्ध हुनुपर्छ । चौबीसै घण्टा एम्बुलेन्स सञ्चालनार्थ दुई तालिमप्राप्त प्यारामेडिक र चालक हुनुपर्छ । तर उपचार अभावमै ज्यान गएको घटना भइरहेका छन् । अहिलेसम्म क्वारेन्टिनमा बसेका १८ जनाको मृत्यु भइसकेको छ । तीमध्ये ११ जनाको त्यहीँ नै ज्यान गएको हो भने बाँकी सात जनाको स्वास्थ्य संस्था लैजाँदै गर्दा र अस्पतालमा उपचारका क्रममा निधन भएको हो । क्वारेन्टिनमै निधन भएका ११ मध्ये ९ मा कोभिड१९ को संक्रमण पाइएको थियो । यसरी स्वास्थ्य सुरक्षाका लागि क्वारेन्टिनमा बसेकाहरूको त्यहीँ ज्यान जाने स्थिति निम्तिनु गम्भीर विषय हो । यति मात्र होइन, क्वारेन्टिनमा बसेको एक महिनासम्म पीसीआर रिपोर्ट नआएपछि आक्रोशित बनेका संक्रमित र प्रहरीबीच आइतबार दैलेखमा झडप हुँदा चार जना घाइते भएका छन् । यी घटनाहरूले क्वारेन्टिन समाधानको भन्दा बढी समस्याको घरका रूपमा देखिइरहेको छ । तैपनि संक्रमणको साङ्लो चुँडाउन अर्थात् बाहिरबाट आएका कोहीमा संक्रमण रहेछ भने अरूमा नसरोस् भनेर क्वारेन्टिनमा त राख्नैपर्छ । क्वारेन्टिनको भरपर्दो विकल्प व्यवस्थित क्वारेन्टिन हो, त्यसका लागि यिनलाई मापदण्डको साँचोमा ढालिनैपर्छ । क्वारेन्टिनस्थलहरूलाई मापदण्डअनुकूल सञ्चालन गर्नुपर्ने दायित्व यसको सञ्चालन, व्यवस्थापन र अनुगमनका लागि तोकिएका समितिहरूको हो । सल्लाहकार समितिमा संघ र प्रदेशका सांसद तथा जिल्ला समन्वय समितिका प्रमुख छन् । अनुगमन तथा सुपरिवेक्षण समितिमा सम्बन्धित पालिका प्रमुख संयोजक, प्रमुख जिल्ला अधिकारी र सुरक्षा निकायका प्रमुखहरू सदस्य र जिल्ला स्वास्थ्य प्रमुख सदस्यसचिव हुन्छन् । सञ्चालन तथा व्यवस्थापन समितिमा सहायक प्रमुख जिल्ला अधिकारी संयोजक, सुरक्षा निकायका अधिकृत प्रतिनिधिहरू, जिल्ला अस्पतालका मडिकल सुपरिटेन्डेन्ट, सम्बन्धित वडाध्यक्षलगायतका व्यक्तिहरू सदस्य हुन्छन् । खासमा यी समितिहरू नामका लागि मात्र होइन, कामका लागि हुनुपर्छ । सबै समितिले आआफ्नो जिम्मेवारी गम्भीरतापूर्वक निर्वाह गर्नुपर्छ । स्वयं पालिका प्रमुख संयोजक रहने अनुगमन समितिले क्वारेन्टिन मापदण्डअनुकूल सञ्चालन भएनभएको जाँच गर्नैपर्छ । उचित रूपमा सञ्चालित भएको नपाइएमा त्यसको प्रबन्ध मिलाइनुपर्छ । पालिकाको स्रोत र साधनले नभ्याउने स्थिति भएमा प्रदेश र केन्द्रलाई घच्घच्याउनुपर्छ । उक्त कार्यमा सल्लाहकार समितिमा रहेका संघ र प्रदेशका सांसदले पनि भूमिका खेल्नुपर्छ । संघ र प्रदेशले पनि स्थानीय दायित्व भनेर पन्छन मिल्दैन, आफ्नो उचित दृष्टि पुर्याउनुपर्छ । जसरी हुन्छ, क्वारेन्टिनहरूलाई स्वास्थ्य र सुरक्षा दुवै हिसाबले सुरक्षित बनाउनैपर्छ ।"
ऐतिहासिक क्षण,"६ दशकदेखि भारतको अतिक्रमणमा परेको भूमि संवैधानिक रूपमा नेपालको भएको छ । नेपालको नयाँ नक्साअनुसारको निसान छाप परिवर्तनसम्बन्धी संविधान संशोधन विधेयक प्रतिनिधिसभाले सर्वसम्मतिले पारित गरेपछि मिचिएको भूमिले वैधता पायो । यो हाम्रो समयको उपलब्धि हो । राष्ट्रियताको पक्षमा प्रतिनिधिसभाका सबै राजनीतिक दल एकमत भएर उभिनु अर्को महत्त्वपूर्ण क्षण भएको छ । अघिपछि विभिन्न अर्घेलो थापेर मुख बटार्ने राजनीतिक दलहरू राष्ट्रियता, सार्वभौमिकता र अखण्डताका सवालमा सधैं एकै ठाउँमा उभिन्छन् भन्ने गतिलो सन्देशसमेत यस ऐतिहासिक कार्यले दिएको छ । राष्ट्रभन्दा ठूलो अन्य विषय हुँदैन भन्ने कुरालाई पनि यस कार्यले पुष्टि गरेको छ । संशोधन विधेयक पारित भएको खुसियालीमा जताततै दीप प्रज्वलन गरिए । प्रधानमन्त्रीले अब छिट्टै भारतसँग वार्ता गर्ने प्रतिबद्धतासमेत व्यक्त गरेको परिप्रेक्ष्यमा उता भारतले वार्ताबाट हल गर्ने भनिएको समझदारी नेपाल सरकारले उल्लंघन गरेको आरोप लगाउनुले सीमा विवाद सहज रूपमा टुंगिनेमा आंशका उब्जिएको छ । नेपालको भूमि मिचेको स्पष्ट प्रमाणहरू हुदँहुँदै पनि विभिन्न अर्घेलो थाप्न खोज्नु असल मित्रत्वको भावनाविपरीत मात्रै होइन कूटनीतिक बेइमानीसमेत हो । अब यो समस्या सल्ट्याउन प्रधानमन्त्रीस्तरीय छलफलमा बस्न भारत सरकार तयार नहुने हो भने असल छिमेकीको विश्वासमा दरार पैदा हुनेछ । खुला सिमाना भएकै कारण नेपालभारत सम्बन्ध अन्य मुलुकभन्दा घनिष्ठ छ भनिन्छ । जनस्तरमा पनि सम्बन्ध स्थापित छ । यदि सम्बन्धमा टकराव आए दुवै देशका लागि ऐतिहासिक भूल हुनेमा कुनै शंकै छैन । राष्ट्र सानो ठूलो जे भए पनि राष्ट्रिय स्वाधीनता र सार्वभौमिकता सबैको बराबर हुन्छ भन्ने मान्यता भारतले नबुझेको छैन । त्यसकारण भारतले निहुँ खोजेर वातावरण बिगार्नेभन्दा पनि वार्ताको टेबुलमा बसेर समस्याको समाधान गर्नु हितकर छ । चीनको उक्साहटमा लागेर यो कार्य गरेको भन्ने भारतको आरोपलाई नेपाल सरकारले प्रस्ट पार्न जरुरी छ । वाक्युद्धको बीजारोपण गर्नुभन्दा पनि कूटनीतिक मर्यादाबाट असल छिमेकी मित्रत्वको हिसाबले यो समस्या निरूपणका निम्ति दुवै देश जुट्न आवश्यक छ । गोविन्द विक, बूढानीलकण्ठ१२, काठमाडौंशनिबार प्रतिनिधिसभामा देखिएको राष्ट्रिय एकता कमै देख्न पाएका छन् आम नेपालीले । सधैं आआफ्नै स्वार्थमा अडिएका हाम्रा दलहरू नेपालको नयाँ नक्सालाई निसान छापमा राख्ने विधेयकलाई उत्साहका साथ एकै स्वरमा एकै ठाउँमा उभिएर स्वागत गरे । राष्ट्रिय स्वाधीनताको सवालमा राजनीतिक दलहरू कुनै पनि किसिमको सम्झौता गर्ने छैनन् भन्ने कुरा प्रस्ट भएको छ । नेपाली भूमि ६० वर्षदेखि छिमेकीको नियन्त्रणमा छ र विगत ३० वर्षदेखि हाम्रो आफ्नै नक्सामा समेत छुटेको थियो । यति ठूलो गल्ती कसले किन गर्यो ? त्यसको खोजी हुनु जरुरी छ । अबको पुस्ताले खोज्ला पनि । नक्सामा जमिन समेटिए पनि छिमेकी हामीभन्दा बलियो छ । उसलाई हाम्रो कमजोरी राम्ररी थाहा छ । राजनीतिक दल र नेताहरूले झन् बढी सुझबुझका साथ अगाडि बढ्न जरुरी छ । अन्यथा नेपालले आफ्नो भूमि फिर्ता ल्याउन सजिलो छैन । हिजो देखिएको एकताको खाँचो भोलिका दिनमा अझ बढी आवश्यक छ । यदि यो एकता रहिरहने हो भने हाम्रो भूमि अवश्य फिर्ता हुनेछ । हामी अरूको जमिन लिन गएका होइनौं मात्र आफ्नो अतिक्रमित भूमिको रक्षाका लागि अगाडि बढेका हौं । यो हाम्रो असल छिमेकीले बुझ्न जरुरी छ । एकता नै आजको आवश्यकता हो । रामकृष्ण बराल, जोरपाटी२, काठमाडौं"
क्वारेन्टिनको औचित्यमाथि प्रश्न,"क्वारेन्टिनमै कोरोना संक्रमितको मृत्यु हुन थालेपछि प्रभावित जिल्लाहरूमा हाहाकार मच्चिएको छ । गत शनिबार प्यूठानका १८ वर्षीय युवकले क्वारेन्टिनमा ज्यान गुमाउनुपर्यो । यो घटनाले स्थानीय सरकारलाई गिज्याएको छ नै साथै यसले स्वास्थ्य क्षेत्र कस्तो नाजुक अवस्थामा छ भन्ने पनि देखाउँछ । मृतक युवक जेठ १२ मा नयाँदिल्लीबाट आएपछि दाङको बंगलाचुली गाउँपालिकास्थित क्वारेन्टिनमा बसेका थिए । जेठ २१ मा उनको स्वाब परीक्षणका लागि राप्ती स्वास्थ्य विज्ञान प्रतिष्ठान पठाइयो । तर रिपोर्ट समयमै आएन । निजलाई गत शुक्रबार बेलुका एक्कासि श्वासप्रश्वासमा समस्या देखियो । कोरोना विशेष अस्पताल अर्थात् राप्ती स्वास्थ्य विज्ञान प्रतिष्ठानले भर्ना गर्न नमानेपछि बुटवल लैजाने क्रममा बाटोमै उनको मृत्यु भयो । यो भोगाइ अत्यन्तै कारुणिक छ । जिम्मेवार स्वास्थ्य संस्थाहरूको असंवेदनशीलता यसले देखाउँछ । एकातिर बिरामीप्रति अस्पतालहरूको उपेक्षाका कारण सर्वसाधारणको अकालमा मृत्यु हुने क्रम जारी छ भने अर्कोतिर क्वारेन्टिनमा वसेकाको शल्यक्रिया वा अरू गम्भीर उपचार नभएर ज्यान गइरहेको छ । क्वारेन्टिनभित्र नवशिशुलाई स्याहारको व्यवस्था नहुनु, गर्भवतीले औषधि नपाउनु, पहिल्यै साधारण रोग लागेका व्यक्तिको समस्या झन् जटिल हुँदै मृत्यु हुनुजस्ता कुराले क्वारेन्टाइनको औचित्यमाथि प्रश्न खडा गरिदिएको छ । गर्भवती महिलालगायत विभिन्न स्वास्थ्य समस्या भएकाहरूलाई विशेष क्वारेन्टिन या अस्पतालको आइसोलेसन वार्डको व्यवस्था गर्नुपर्छ । अन्य रोग नभएकाहरूलाई मात्रै क्वारेन्टिनमा राख्नु उपयुक्त हुन्छ । श्वासप्रश्वासका समस्या हुनेहरूलाई अस्पतालको हाताबाट गलहत्याउन तम्सिने संस्थाका जिम्मेवार पदाधिकारीमाथि कडा कदम चाल्न जरुरी छ । भुवनेश्वर शर्मा, चन्द्रागिरि२, काठमाडौं"
महँगो बीउ किन्ने बाध्यता,"मौसमले साथ दिएको हुनाले भक्तपुरको पूर्वी भेगको झन्डै ८० प्रतिशत रोपाइँ जेठमै सकिएको छ । किसानलाई न कोरोनाको डर छ न सरकारको भर । दिनरात रोगव्याधि नभनी आफ्नो कर्ममा लागिरहेका कृषकहरूका लागि कुनै नयाँ योजना सरकारसँग छैन । अघिल्लो वर्ष चैतदेखि नै सहजै पाउने बीउबिजन यो वर्ष जेठको पहिलो हप्ता मात्रै बजारमा आइपुग्यो । चीनबाट आउने हाइब्रिड बीउको बजार व्यवस्थापक सिचुवान कृषि विज्ञान तथा प्राविधिक कम्पनी हो भने नेपालको आधिकारिक विक्रेता काष्ठमण्डप ट्रेड प्वाइन्ट । यो वर्ष पहिलेको तुलनामा प्रतिकिलो एकदेखि दुई सय रुपैयाँसम्म महँगोमा किन्न किसान बाध्य भए । यसबारे अझैसम्म व्यापारीसँग सरकारले सोधपुछ गरेको छैन । कृषि मन्त्रालयले यो विषयमा ध्यान दिनु जरुरी छ । बीउबिजन आउन केही ढिला भए पनि पानी परेकाले किसानहरू समयमै रोपाइँ सकिनेमा ढुक्क छन् । रामेश्वर बासी, चाँगुनारायण९, भक्तपुर"
प्रधानमन्त्रीका कमजोर अभिव्यक्ति,"देशभर सरकारका कामकारबाहीको विरोधमा युवा सडकमा छन् । कतिले युवाको विरोध प्रदर्शनलाई सही भनिरहेका छन् त कतिले गलत र विवेकहीन । सही वा गलत जे भने पनि युवाले उठाएका माग जायज छन् । कोरोना नियन्त्रणमा सरकारबाट भएका गम्भीर त्रुटि र प्रधानमन्त्री केपी शर्मा ओलीसहित केही मन्त्रीका गैरजिम्मेवारपूर्ण अभिव्यक्तिले युवाहरूलाई सडकमा उतारेको हो । स्वास्थ्य सामग्री खरिदमा व्यापक अनियमितता भएको सार्वजनिक भएलगत्तै सरकारी कामकारबाहीप्रति अविश्वास बढ्न थालेको थियो । विधिवत् प्रक्रिया खारेज गरेर कहिल्यै स्वास्थ्य सामग्री आयातको अभ्यास नगरेको ओम्नी समूहलाई सरकारले विश्वास गर्यो । सरकार निकट कम्पनीहरूले संकटको बेलासमेत वास्तविक बजार मूल्यभन्दा धेरै महँगोमा स्वास्थ्य सामग्री खरिद गरे । किनिएको सामान पनि गुणस्तरहीन भेटियो । यस्तो क्रियाकलापले सर्वसाधारणलाई आक्रोशित बनायो । सञ्चारमाध्यमले बारम्बार प्रश्न उठाउँदा पनि भ्रष्टाचारको छानबिन गर्नुको सट्टा स्वयं प्रधानमन्त्रीले संसद्मा भ्रष्टाचारीको बचाउ गरे । भारतबाट स्वदेश भित्रिएकाहरूको स्वास्थ्य परीक्षण र व्यवस्थापनमा भएको चरम लापरबाहीले सरकारप्रतिको आक्रोशलाई अझ मलजल गर्यो । दिनानुदिन बढ्दो संक्रमणबारे प्रधानमन्त्रीले सार्वजनिक रूपमा आफैं स्वास्थ्यविज्ञ भएझैं गरी तातो पानीले हात धुनुपर्ने अनि बेसार, लसुन र अदुवा खानुपर्नेजस्ता अत्यन्त निराधार र चिकित्सकीय मापदण्डविपरीतका अभिव्यक्ति दिए । संसद्जस्तो गरिमामय सभामा नेपालीको इम्युन पावर कडा भएकाले कोरोना नलाग्ने, संक्रमण रोक्न बेसार खानुपर्नेजस्ता आधारहीन कुरा बोले । स्वास्थ्य संस्थाले पुष्टि गर्नुपर्ने तथ्य कुन प्रमाणका आधारमा बोल्नुभो भनी प्रतिपक्षीले प्रश्न गर्दा मैले नै भनेको सुन्नुभएन भनेर केटाकेटी शैलीको जवाफ फर्काए । उनको यो जवाफले सर्वसाधारणलाई दिक्क बनायो । सांसदहरूको प्रश्नमा कहिले अत्यन्त कठोर त कहिले तल्लो स्तरको ठट्यौली शैलीमा प्रस्तुत हुने प्रधानमन्त्री ओलीको व्यवहार सरकारविरुद्ध आवेग पैदा गर्न सहायक बने । जुनसुकै विषयमाथि र जहाँसुकै ठट्टा गर्ने शैलीले कूटनीतिक मर्यादा र राष्ट्रिय सम्मानमा ठेस पुगेको छ । भारतबाट आएको कोरोना अन्य देशको तुलनामा कडा रहेछ भन्ने ठट्यौलीले विषयको गाम्भीर्यताबारे प्रधानमन्त्रीलाई हेक्का छैन भन्ने प्रस्ट पार्यो । प्रधानमन्त्री केवल एउटा व्यक्ति हैन । उनको अभिव्यक्ति र प्रस्तुतिको शैलीले समग्र राष्ट्रको प्रतिनिधित्व गरिरहेको हुन्छ । प्रधानमन्त्रीले व्यक्त गर्ने शब्दलाई आमजनता र अन्तर्राष्ट्रिय समुदायले अनुगमन र मूल्यांकन गरिरहेका हुन्छन् । त्यस अर्थमा देशको प्रधानमन्त्रीका अभिव्यक्ति, शैली र शब्दहरू जिम्मेवार र अर्थपूर्ण हुनुपर्छ । प्रधानमन्त्री ओलीका केही समययताका सस्ता अभिव्यक्तिहरूले नागरिकलाई निराश र आक्रोशित बनायो । जनताको सरोकारका सशलहरूलाई उपेक्षा गर्ने र श्रमजीवीप्रतिको उत्तरदायित्व महसुुस नगर्ने सरकारी रवैयाविरुद्ध नागरिकहरू सडकमा ओर्लिन बाध्य भए । आगामी दिनमा जनताको विश्वास र भरोसा कायम गर्न प्रधानमन्त्री र मन्त्रीहरू जिम्मेवार, तथ्यपरक र जवाफदेहितायुक्त शब्द र शैलीमा प्रस्तुत हुनु आवश्यक छ । नत्र, जनताको आक्रोशलाई कोरोना संक्रमण र मृत्युको भयले छेक्न र रोक्न सक्ने छैन । सरकार कोरोना आपत्कालको आवरणमा लुक्न र जोगिन पाउँदैन । जगन निरौला, सिकागो, अमेरिका"
इनफ इज इनफ !,"नरसंहारलाई बेवास्ता नगरमाग विस्तारका क्रममा छुटाउनै नहुने मुद्दा हो राज्य र समाजको सबैभन्दा खतरनाक बेथिति वर्णव्यवस्था र जातभातजस्ता संरचनात्मक हिंसाले थिलथिलो पारेका दलित समुदायमाथि जारी प्रत्यक्ष वा शारीरिक हिंसा पनि । दिनरात जारी शारीरिक र संरचनात्मक हिंसाविरुद्ध आवाज बुलन्द गर्न सकिएन भने नवराज विकहरूले प्रेमका नाममा, अंगिरा पासीहरूले बलात्कार र विवाहका नाममा बेहोर्दै आएको हिंसाप्रति हामी कसैको पनि बेवास्ता वा मौनता नेपाली राज्यको आपराधिक सहनशीलताभन्दा भिन्न हुँदैन । सरकारी बेथितिविरुद्ध आवाज उठाउँदै गर्दा दिनदहाडै भएको बीभत्स नरसंहारले पनि मध्यमवर्गीय मनमस्तिष्कलाई उत्तेजित, आक्रोशित र आन्दोलित पार्दैन भने आन्दोलनकारी युवाहरूका दिलदिमागको जातीय संरचना र संस्कृतिबारे पनि जब्बर प्रश्न उठ्नेछ । वर्ग, वर्ण र लिंगका मुद्दामा संवेदनशील विचारक, लेखक र नेताअभियन्ताहरूले आन्दोलनकारी युवाहरूलाई गरिब र दलितका समस्या नउठाएको र सहरिया सुकिलामुकिला मध्यमवर्गीय माग मात्रै उठाएको आरोप लगाएर जनविरोधी खेमामा धकेल्नु वा शत्रुवत् व्यवहार गर्नु बुद्धिमानी हुँदैन । उनीहरूसँग संवाद गर्दै, उनीहरूमा संवेदनशीलता, समानुभूति र सहकार्यको सम्भावना खोज्दै दलित लाइभ्ज म्याटर को बृहत् मानवीय र लोकतान्त्रिक आन्दोलनको विकास गर्नु नै सही रणनीति हुन सक्छ ।धेरैजसो मानिसको बुझाइमा राजनीतिक संघर्ष गर्न संगठनसँगै कार्यनीति र रणनीति चाहिन्छ । सन् १९०५ को रुसी जनविद्रोहबारे गहिरो अध्ययन गरेकी रोजा लक्जम्बर्गले जिकिर गरेझैं, उनीहरूले स्वतःस्फूर्त संघर्षको सम्भावना र त्यसले बनाउने संगठनको आधारबारे कम ध्यान दिने गर्छन् । सबै संघर्ष संगठित हुँदैनन्, न त्यसका कार्यनीति र रणनीति नै प्रस्ट हुन्छन् । र पनि त्यस्ता राजनीतिक प्रतिरोधको आफ्नै अर्थ र महत्त्व हुन्छ । सरकारको बेथिति र निकम्मापनका कारण सडकमा आक्रोश पोखेका युवाहरूको यस आन्दोलनमा पनि कुनै संगठन देखिँदैन, न त नेतृत्व नै । सरकारी बेथिति र निकम्मापनको विरोधमा सडकमा उत्रिन आह्वान गर्नेमा कोभिड१९ नेपाल ः इनफ इज इनफ र वेक एन्ड सेभ लाइभ्ज नेपाल जस्ता फेसबुक समूह र ईशानलगायत एकाध व्यक्तिका नाम बाहिर आएका छन् । हालसम्मका संघर्षका क्रियाकलाप र अगुवाइ हेर्दा यो आन्दोलन असंगठित र नेतृत्वविहीन अवज्ञा मात्रै हो, यो संगठित संस्था र नेतृत्वको अगुवाइमा भएको संघर्ष होइन । यस्तो अवस्थामा केही पार्टीले यस संघर्षलाई उपयोग गर्न खोज्ने र दमननिराशाबीच आफैं पनि सेलाउने सम्भावनालाई नकार्न सकिँदैन । यसले नेपालको राजनीतिक इतिहासमा एउटा तथ्य स्थापित गरेको छ सरकारको बेथिति र निकम्मापनलाई असंगठित र नेतृत्वविहीन जमातले पनि बलियो हाँक दिन सक्छ । लक्जम्बर्गको मतले खुसी पनि सिर्जना गर्न सक्छ शान्तिपूर्ण रूपमा जारी नागरिक अवज्ञाको स्तर र घनत्व बढ्दै गएमा यसले जनविद्रोहको आकार फनि लिन सक्छ ।"
त्रिविका बौद्धिक मजदुरका दुःख,"केही दिनयता प्रतिनिधिसभा तथा राष्ट्रिय सभामा त्रिभुवन विश्वविद्यालय (त्रिवि) का आंशिक प्राध्यापकहरूको जीवनयापनमा परिरहेको अप्ठ्यारोका सम्बन्धमा सांसदहरूले आवाज उठाएको देख्न पाइयो । संघीय संसद्का दुवै सदनमा प्रतिनिधित्व गर्ने सबै दलका सांसदहरूले एकस्वरमा आवाज उठाएका आंशिक प्राध्यापक हुन् चाहिँ को त ? त्रिविको संविधानका रूपमा रहेको रातो किताबमा प्रतिहप्ता छ घण्टी (कक्षाभार) पढाउने शिक्षक भनिएका आंशिक प्राध्यापकलाई संसद्मा आवाज उठाउनुपर्ने गरी के अप्ठ्यारो परेछ त ? आंशिक प्राध्यापक विश्वविद्यालयका तलबी शिक्षककर्मचारी होइनन् । उनीहरू पढाएको घण्टी गनेर ज्याला थाप्ने मजदुर हुन्, जसलाई सम्बन्धित क्याम्पसहरूले प्रतिशैक्षिक सत्र काममा राख्छन् । उनीहरूले ज्याला पाउँछन् कति ? स्नातक तहमा प्राध्यापन गर्ने आंशिक प्राध्यापकले प्रतिकक्षाभार ३६० रुपैयाँ पाउँछन् । हाल स्नातकोत्तर तह सेमेस्टर प्रणालीमा गएकाले एउटा विषयको कक्षाभार तीन क्रेडिट आवरको मानिएको छ । र, तीन क्रेडिट आवरको ४५ हजार रुपैयाँ दिइन्छ । उक्त ज्यालाको १५ प्रतिशत राज्यलाई कर बुझाउनुपर्छ । यति निम्न आम्दानीमा पनि सर्वाधिक कर बुझाउने एक मात्र वर्ग आंशिक प्राध्यापकहरू नै हुन् । संसद्मै कुरो उठ्ने गरी यति बेलाचाहिँ के भयो त उनीहरूलाई ? कोरोना महामारीका कारण चैत ७ देखि विश्वविद्यालय बन्द भयो । स्कुलकलेज बन्द छन् । तलबी कर्मचारीहरूका लागि त दसैं बिदाझैं भैगो बन्दाबन्दी, तर कमाएर खाने वर्गमा पर्ने उनीहरूका लागि यो भोकको कहर बन्यो । भोकले पखेटा फटफटाउन थालेपछि उनीहरूले गत वैशाख १९ गते विश्वविद्यालयलाई जीवनयापनका लागि सहयोगको अपिलसहित ज्ञापनपत्र बुझाए । वैशाख ३१ सम्ममा समस्या समाधान गर्न अपिल गरेकामा विश्वविद्यालयले जेठ १ देखि एक हप्ताको समय माग्यो तर ऊ अहिलेसम्म चुप छ । उनीहरूले जेठ ८ गते विज्ञप्ति निकालेर समस्या समाधानका लागि पुनः आग्रह गरे । बन्दाबन्दीमा आंशिक प्राध्यापकको दैनिक गुजाराका सम्बन्धमा सरकार तथा विश्वविद्यालय उदासीन रहेको, यस्तो अवस्थामा विश्वविद्यालयको शैक्षिक तथा प्राज्ञिक वातावरण अक्षुण्ण राख्नका लागि अनलाइन कक्षा भने सुरु भइसकेको, कतिपय क्याम्पसले आंशिक प्राध्यापकलाई शैक्षिक सत्रको सुरुमै दिनुपर्ने नियुक्ति पनि नदिएको, नियुक्तिको अभावमा हाजिरी पनि नभएको र काम गरेको महिनौंसम्म पनि ज्याला नपाएको अवस्था रहेकोप्रति सचेत गराए ।बन्दाबन्दीको केही समयदेखि वर्क फ्रम होम अन्तर्गतको अनलाइन कक्षामा संलग्न रहेका उनीहरूमध्ये कतिपयले गत साउनदेखि तथा धेरैले गत कात्तिकदेखिको ज्याला पाएका छैनन् । विश्वविद्यालयका सम्पूर्ण कक्षाभारको ६० प्रतिशतभन्दा बढी कक्षाभार लिइरहेका आंशिक प्राध्यापकहरूप्रति विश्वविद्यालयको उदासीनता न्यायविरुद्ध छ । उनीहरूले आफूहरूसँग रहेको बचत रकम तथा खाद्यान्न सकिएर चुलो निभ्ने अवस्थामा पुगिसकेको, तैपनि कर्तव्य सम्झिएर विश्वविद्यालय तथा क्याम्पसले खटाएको कक्षाभार पढाइरहेको, धैर्यलाई भोकले जितिसकेकाले अब भोको पेट लिएर कम्प्युटरअगाडि उभिन असमर्थ हुँदै गइरहेको जनाएर सरोकारवालाहरूको ध्यानाकर्षण गराए । तर सुनुवाइ नभएपछि जेठ १८ मा उनीहरूले अर्को विज्ञप्ति जारी गर्दै आफूहरूले लिँदै आएका अनलाइन कक्षा बहिष्कारको घोषणा गरे । आफूलाई बौद्धिक बँधुवा मजदुर भनेका आंशिक प्राध्यापकहरू १४ वर्षदेखि त्रिविका विभिन्न आंगिक क्याम्पसमा कार्यरत छन् । यति लामो समयदेखि काम गरिरहेका आंशिक प्राध्यापकहरूको व्यवस्थापनका लागि अहिलेसम्म केही भएकै छैन त ? केही पहल पक्का भएको छ । जस्तो, त्रिविले तिनको व्यवस्थापनका लागि माग गरेका १,४२० दरबन्दीलाई २०७४ मंसिर ८ मा तत्कालीन मन्त्रिपरिषद्ले स्वीकृत गर्यो । लगत्तै नवगठित मन्त्रिमण्डलका अर्थमन्त्री युवराज खतिवडाले जारी गरेको श्वेतपत्रमा अघिल्लो मन्त्रिपरिषद्ले गरेको उक्त निर्णयको पनि उल्लेख गरिएको थियो । तत्पश्चात् उनीहरूको व्यवस्थापन सम्बन्धमा केही भएको छैन । नेपाल आंशिक प्राध्यापक संघद्वारा जारी दोस्रो विज्ञप्तिमा भनिएको छ, जीवनको सर्वाधिक ऊर्जावान् समय विश्वविद्यालयको शैक्षिक तथा प्राज्ञिक उन्नयनमा खर्चिएका हामीमाथि विश्वविद्यालय तथा राज्यको उपेक्षा समग्र शिक्षा क्षेत्रमाथिको कृतघ्नता हो । लाचारी हो । हिंसा हो । विश्वविद्यालयले आंशिक प्राध्यापकमाथि गरेको शैक्षिक वासनापूर्ति हो । हाम्रो योगदानको उपेक्षा अन्याय हो । यो अन्याय माफीयोग्य छैन । र, हामी न्यायको अपिल गरिरहेका छौं । विश्वविद्यालयले अहिलेसम्म हामीप्रति कुनै अभिभावकत्व निर्वाह गरेन । हामी मात्र मजदुर भयौं । बौद्धिक बँधुवा मजदुर ! प्राध्यापन हाम्रो पेसा मात्र होइन, यो हाम्रो जनता तथा राज्यप्रतिको दायित्व हो । धर्म हो । यदि धर्म निर्वाहका पनि सीमा हुन्छन् भने अब हाम्रा सारा सीमा सकिएका छन् । तसर्थ भोको पेट लिएर काँचको सिसाअगाडि उभिएर विश्वविद्यालयको लाज ढाकिदिन अब हामी सक्ने अवस्थामा छँदै छैनौं । उनीहरूले अघिल्लो मन्त्रिपरिषद्ले आंशिक प्राध्यापकको व्यवस्थापनका सम्बन्धमा गरेको निर्णय अविलम्ब कार्यान्वयन र बन्दाबन्दीको समयावधिभरका लागि शैक्षिक भत्ता तत्काल उपलब्ध गराउन पनि माग गरेका छन् । समग्रमा दैनिक ज्यालादारीबाट मासिक ज्यालादारीमा लगिनुपर्ने उनीहरूको माग छ । यसअघि पनि २०४८ तथा २०६३ मा हप्ताका ६ कक्षाभार रहेका र एक शैक्षिक सत्र पूरा गरेका आंशिक प्राध्यापकहरूलाई करार प्रक्रियामार्फत मासिक ज्यालादारीमा लगिएको नजिर छ । आफूहरूलाई मासिक ज्यालादारीमा लैजान माग गरिरहेका आंशिक प्राध्यापकहरूको व्यवस्थापनचाहिँ कसरी गर्न सकिएला त ? पढाएको महिनौंसम्म ज्याला नपाएका उनीहरूको मासिक ज्यालाको माग नाजायजै हो त ? होइन । उनीहरू विश्वविद्यालयका उही पाठ्यक्रम तथा विद्यार्थी पढाइरहेका वर्ग हुन् जुन पाठ्यक्रम तथा विद्यार्थी विश्वविद्यालयका स्थायी दरबन्दीमा रहेका प्राध्यापकहरू पढाउँछन् । तसर्थ उनीहरू कम्तीमा उपप्राध्यापकसरहको कार्यगत समकक्षता राख्छन् । विश्वविद्यालयका स्थायी दरबन्दीका प्राध्यापकको प्रतिहप्ता कक्षाभार स्नातक तहमा १२ तथा स्नातकोत्तर तहमा ९ क्रेडिट आवर छ । एउटा निश्चित मापदण्ड बनाएर करारमा लगी यसमा नअटेकाहरूलाई कक्षाभार अनुपातको मासिक ज्याला दिइनुपर्छ । यसले मासिक ज्यालाको मागलाई समेट्नुका साथै विश्वविद्यालयले तोकेको मापदण्डको पनि मान राख्नेछ । साथै ज्यालामा गरिएको वर्षौंदेखिको विभेदलाई पनि समाप्त गर्नेछ । र, अब विश्वविद्यालयबाट दैनिक ज्यालामजदुरीको यो अन्त्यहीन सिलसिला तत्काल रोकिनुपर्छ । प्रधानमन्त्री केपी शर्मा ओलीले पटकपटक दोहोर्याउँदै आएका छन् सरकार अविच्छिन्न उत्तराधिकारवाला संस्था हो, तसर्थ अघिल्ला सरकारका कामकारबाहीका सम्बन्धमा यो सरकारले उत्तिकै अपनत्वका साथ स्वामित्व ग्रहण गर्छ र तिनलाई निरन्तरता दिन्छ । संसद्मा पछिल्लो पटक गरिएको सम्बोधनमा उनले यो कुरा दोहोर्याएका छन् । तर के अघिल्लो मन्त्रिपरिषद्ले गरेको आंशिक प्राध्यापक व्यवस्थापनको निर्णय प्रधानमन्त्रीले थाहा नपाएका हुन् ? आफैं कुलपति रहेको विश्वविद्यालयको एउटा सिंगो वर्ग, आंशिक प्राध्यापक, भोकमरीमा परेको प्रधानमन्त्रीको जानकारीमा छ ? विश्वविद्यालयमा यस्तो वर्ग पनि छ भन्ने कुरा यो देशका कति मानिसलाई थाहा छ ? पेटको आगोले लखेटेर हारगुहार गर्नुपर्ने स्थितिमा नपुगेका भए आंशिक प्राध्यापकहरूको आवाज कसले सुन्थ्यो ? अहिले सुनिएझैं भएको यो समस्याले अब निकास पाउला त ? २०७४ चैतमा श्वेतपत्र जारी गरेर आंशिकको समस्यालाई समेत समेटेका वर्तमान अर्थमन्त्रीले त्यसपछि आफूले तयार गरेका अहिलेसम्मका तीनै बजेटमा भने यो कुरा पूरै बिर्सिएका छन् । उनी सरकारका अर्थमन्त्री मात्र होइनन्, नेकपाको शिक्षा विभाग प्रमुख पनि हुन् । विश्वविद्यालयको एउटा सिंगो वर्ग भोकै हुँदा उनी कस्तो शिक्षा बजेटको निर्माण गरिरहेका छन् ? पार्टीको शिक्षा नीतिको कस्तो परिकल्पनामा छन् अर्थमन्त्री अचेल ? सर्वहाराहरूका लागि लडेर आएको पार्टीको नेतृत्वले त्रिविका यी सर्वहाराहरूका नाममा के भन्छ ? यो लेख लेख्दासम्म कोरोना महामारीका कारण १६ जनाको मृत्यु भइसकेको छ भने, बन्दाबन्दी सुरु भएयता आत्महत्या गर्नेको संख्या १,२२८ पुगेको छ । भोकका कारण आत्मदाह गरेका सिद्धार्थ आहुजीजस्तै एक दशकभन्दा लामो समयदेखि विश्वविद्यालयको सेवा गरिरहेका आंशिक प्राध्यापकहरू पनि भोककै कारण आत्महत्याआत्मदाहको अवस्थामा पुगे त्यसको जिम्मेवारी कसले लिन्छ ? राज्यले दिएको दरबन्दी ल्याएर आंशिक प्राध्यापकहरूको व्यवस्थापन गर्न त्रिविलाई केले रोकेको छ ?"
बेलायत र फ्रान्समा सामान्य बन्यो जनजीवन,"दोस्रो संक्रमण फैलने चेतावनी बेलायतमा लकडाउन छिटो खुकुलो पारिएको भन्दै आलोचना भइरहँदा दोस्रो संक्रमण फैलने चेतावनी आएका छन् । बेलायती वरिष्ठ चिकित्सक तथा वैज्ञानिकहरूले जाडो याममा भाइरसको दोस्रो लहर आउन सक्ने खतरासँग जुध्ने तयारीका लागि सार्वजनिक छानबिन गराउन प्रधानमन्त्री बोरिस जोनसनलाई आह्वानसमेत गरेका छन् । २७ जना विशेषज्ञहरूले भाइरसको संक्रमण नियन्त्रण गर्न ब्रिटिस सरकारले अपनाएका कदमहरूमा कमजोरीका कारण ज्यान गुमाउनेको संख्या बढी भएको दाबी गरेका छन् । इंग्ल्यान्डमा राष्ट्रिय स्वास्थ्य सेवा (एनएचएस), पब्लिक हेल्थ र सामाजिक सुरक्षाको खण्डीकरण, केन्द्र सरकारले स्थानीय निकाय तथा ब्रिटेनका अन्य प्रदेशहरूसँग नजिक रहेर काम गर्न नसक्नु र समयमै आवश्यक वस्तु तथा सेवा किन्न नसक्नु मुख्य कमजोरी रहेको उनीहरूको निष्कर्ष छ । आर भनेर चिनिने भाइरसको संक्रमण दर यूकेको कुनै भागमा अर्को भागको भन्दा उच्च रहेको बताइएको छ । लकडाउन खुकुलो र सामाजिक दूरीको निर्देशिका कार्यान्वयन नभए दोस्रो लहर झन् फैलिने चेतावनी इंग्ल्यान्डका चिफ मेडिकल अफिर क्रिस ह्विटीको पनि छ । त्यस्तै, सबै बालबालिकालाई विद्यालय पठाउने र अभिभावकलाई काममा फर्कन दिने हो भने दोस्रो संक्रमण फैलने चेतावनी अनुसन्धाताहरूको छ । बेलायत सरकारले लकडाउन पुनः लागू नगर्ने हो भने डिसेम्बरतिर अहिलेको भन्दा दोब्बर खतरा हुने उनीहरूको चेतावनी छ । यूसीएल र लन्डन स्कुल अफ हाइजिन एन्ड ट्रपिकल मेडिसिन समूहले भने परीक्षण र ट्रेसिङको दायरा बढाए दोस्रो संक्रमण रोक्न सक्ने बताएको छ ।"
दिल्लीका रेलमा अब कोरोना वार्ड,"नयाँदिल्ली (एजेन्सी) कोरोना भाइरस (कोभिड१९) संक्रमितको उपचारका लागि समस्या भएपछि भारतको दिल्ली सरकारले रेलका डिब्बालाई कोरोना वार्ड बनाउन सुरु गरेको छ । भारतीय सञ्चारमाध्यमका अनुसार रेलका पाँच सय डिब्बामा ८ हजारवटा बेड जडान गर्न लागिएको हो । कोभिड१९ बाट प्रभावित राज्यहरूको सूचीमा दिल्ली तेस्रो स्थानमा छ । पछिल्लो समय दिल्लीमा भाइरस संक्रमितको संख्या उल्लेख्य वृद्धि देखिएपछि भारतीय गृहमन्त्री अमित शाहले दिल्लीका मुख्यमन्त्री अरबिन्द केजरीवालसँगको छलफलपछि उक्त योजना सुरु गरिएको हो । यसका साथै दिल्ली सरकारले ४० वटा ठूला होटल र ७७ वटा पार्टी प्यालेसलाई पनि अस्पतालका रूपमा प्रयोग गर्ने जनाइएको छ । गत अप्रिलमा संक्रमितको संख्या बढ्न थालेपछि दिल्ली सरकारले केही रेललाई क्वारेन्टाइन र आइसोलेसनका रूपमा प्रयोग गरेको थियो । दिल्लीका सरकारी तथा निजी अस्पतालमा हाल ९ हजार ६ सय ९८ बेड कोभिड१९ संक्रमितका लागि छुट्याइएको छ । तीमध्ये हाल ४ हजार २ सय ४८ बेड खाली रहेका दिल्ली सरकारको भनाइ छ । तर जनस्वास्थ्यविद्हरूले जुन महिनाको अन्त्यसम्मका कम्तीमा १५ हजार बेड आवश्यक पर्ने बताएका छन् । दिल्ली कोभिड१९ बाट बढी प्रभावित हुने राज्यमध्येमा पर्छ । संक्रमित संख्याका आधारमा दिल्ली महाराष्ट्र र तमिलनाडुभन्दा पछि रहेको छ । सोमबार साँझसम्म दिल्लीमा संक्रमितको संख्या ४१ हजार १ सय ८२ पुगेको छ भने १ हजार ३ सय २७ जनाको मृत्यु भइसकेको छ । महाराष्ट्रमा १ लाख ७ हजार ९ सय ५८ र तमिलनाडुमा ४४ हजार ६ सय ६१ संक्रमित छन् । महाराष्ट्रमा ३ हजार ९ सय ५० र तमिलनाडुमा ४ सय ३५ जनाले ज्यान गुमाएका भारतको स्वास्थ्य तथा परिवार कल्याण मन्त्रालयले जनाएको छ । संक्रमितको संख्याका आधारमा भारत अमेरिका, ब्राजिल र रुसपछि चौथो स्थानमा छ । भारतमा केही दिनयता दैनिक ११ हजारभन्दा बढी नयाँ संक्रमित थपिने गरेका छन् । पछिल्लो समय लकडाउन खुकुलो पारिएसँगै संक्रमितको संख्यामा उल्लेख्य वृद्धि भएको हो । भारतमा कोभिड१९ बाट संक्रमितको संख्या ३ लाख ३२ हजार ४ सय २४ पुगेको छ । मन्त्रालयका अनुसार भारतमा हालसम्म ९ हजार ५ सय २० जनाले भाइरसका कारण ज्यान गुमाइसकेका छन् ।"
लकडाउन खुलेको ३० दिनपछि कर बुझाउने आदेशकै निरन्तरता,"महान्यायाधिवक्ता कार्यालयमा न्यायाधीशहरूमाथि भएको अनौपचारिक व्यंग्यलाई राजस्व प्रशासनले सर्वोच्च अदालतमा दर्ता भएको निवेदनमा पनि घुसाएका थिए, जसमाथि सर्वोच्च अदालतले कुनै सम्बोधन गरेन । राज्यको ढुकुटीबाट नै राष्ट्र सेवकको तलब भुक्तानी, पेन्सन, सामाजिक सुरक्षा, दैनिक प्रशासनिक खर्च, शान्ति सुरक्षाको खर्च, स्वास्थ्य उपचारलगायतका खर्च हुने भन्दै निवेदनमा भनिएको थियो, राज्यका सबै अंग र निकायहरूको काम प्रभावित हुने अवस्था आउने हुँदा उपभोक्ताबाट असुल भएको करसमेत दाखिला गर्न रोक लगाउने गरी जारी भएको अन्तरिम आदेश खारेज भागी छ ।लकडाउनका बेला अनलाइनबाट विवरण बुझाउन सहुलियत दिएको, गत वैशाख २४ बाट ४४ प्रकारका उद्योगसमेत खुलाउन सहुलियत दिइएको भन्दै विभागले यो अवधिमा १२ हजारभन्दा बढी करदाताले कर बुझाएको दाबी गरेको छ । आफूहरूले कर तिर्न बाध्यकारी व्यवस्था नगरेको, बरु कर विवरण दाखिला गर्न अनुरोध गरेर तिर्नुपर्ने दायित्व नभएको अवस्थामा जबर्जस्ती तिर्न नलगाएको आन्तरिक राजस्व विभागको दाबी थियो । नाफा नभएको अवस्थामा कर तिर्नुपर्ने दायित्व नरहने र नाफा र कर दायित्व भए मात्रै करदाताले कर तिनुपर्ने भनिए पनि पछिल्लो अन्तरिम आदेशमा समेत त्यो सुनुवाइ भएन । गत चैत ११ देखि लकडाउन भएको थियो । त्यसको एक साताभित्रै मन्त्रिपरिषद्ले राजस्व बुझाउनेबारे निर्णय गरेको भेटिएको छ । करदाताहरूले अद्यावधिक रूपमा बुझाउनुपर्ने भ्याट, अन्तःशुल्क र अग्रिम कर विवरण आयव्यय विवरण दाखिला गर्न ०७६ साल चैत १६ मा मन्त्रिपरिषद्बाट नीतिगत निर्णय भएको थियो । त्यसकै आधारमा अर्थ मन्त्रालयको परिपत्रका आधारमा आन्तरिक राजस्व विभागले जेठ २० का लागि तोकेको अन्तिम सीमा असार १५ गतेसम्मका लागि सारेको थियो ।"
भुक्तानी सेवा दिने संस्था पनि मर्जरमा,"नेपाल क्लियरिङ हाउस, ईसेवा, आईएमई पे जस्ता भुक्तानीसम्बन्धी काम गर्ने गैरबैंकिङ संस्था पनि आपसमा मर्जर तथा एक्विजिसन (गाभ्नेगाभिने तथा प्राप्ति) मा जान पाउने भएका छन् । राष्ट्र बैंकले हालै जारी गरेको भुक्तानी तथा फर्छ्योट विनियमावली ०७७ मा यस्तो व्यवस्था छ । पछिल्लो आधा दशकदेखि बैंक तथा वित्तीय संस्थालाई मर्जर तथा एक्विजिसनमा प्रोत्साहन गरिरहेको राष्ट्र बैंकले गैरबैंकिङ भुक्तानी सेवा प्रदायक र सञ्चालकलाई पनि मर्जरमा जान पाउने व्यवस्था गरेको हो । भुक्तानीसम्बन्धी कार्य गर्ने संस्था एकआपसमा गाभ्न वा गाभिन वा प्राप्ति गर्न सक्नेछन्, विनियमावलीमा भनिएको छ, सो सम्बन्धमा बैंकले आवश्यक कार्यविधि बनाई लागू गर्न सक्नेछ । हाल राष्ट्र बैंकले ९ वटा भुक्तानी सेवा सञ्चालक र १४ वटा भुक्तानी सेवा प्रदायक संस्थालाई सञ्चालन अनुमति दिएको छ । केही वर्षयता राज्यले विद्युतीय कारोबारलाई प्राथमिकता दिँदै आएको छ । सोहीअनुरूप राष्ट्र बैंकले विद्युतीय भुक्तानीसम्बन्धी नीति बनाउँदै आएको छ । कोभिड१९ को जोखिमबाट बच्न गरिएको लकडाउनका कारण विद्युतीय कारोबार धेरै विस्तार भइरहेको छ । सोही कारण भुक्तानी कारोबारलाई व्यवस्थित बनाउन भुक्तानी तथा फर्छ्योट विनियमावली ०७७ जारी गरिएको राष्ट्र बैंक भुक्तानी विभाग प्रमुख रेवतीप्रसाद नेपालले बताए । नयाँ ऐनका आधारमा विनियमावली जारी भएको छ, उनले भने, यसले भुक्तानी कारोबारलाई थप व्यवस्थित, विश्वसनीय र प्रतिस्पर्धी बनाउन सघाउनेछ । भुक्तानीसम्बन्धी काम गर्ने संस्थाले सर्वसाधारणलाई सेयर जारी गरी पब्लिक कम्पनीमा जान पाउने व्यवस्था पनि विनियमालीमा छ । यो अनिवार्य व्यवस्था भने होइन । संस्थाले राष्ट्र बैंकबाट कारोबार सञ्चालन अनुमति लिने समयमै पब्लिक लिमिटेडमा जाने वा प्राइभेट लिमिटेडमा, त्यो निश्चित गर्नुपर्नेछ । पब्लिकमा जान चाहने कम्पनीले सेवा सुरु गरेको तीन वर्षभित्र कुल पुँजीको २० प्रतिशत सेयर सर्वसाधारणलाई जारी गर्नुपर्ने व्यवस्था छ । सर्वसाधारणमा सेयर जारी गर्ने गरी पब्लिक कम्पनीका रूपमा दर्ता भई बैंकबाट भुक्तानी सेवा सञ्चालनका लागि अनुमतिपत्र प्राप्त संस्थाले सेवा प्रारम्भ गरेको मितिले तीन वर्षभित्रमा कम्तीमा २० प्रतिशत सेयर सर्वसाधारणमा जारी गर्नुपर्नेछ । हाल सञ्चालनमा रहेका कम्पनीमध्ये आईएमईले मात्र पब्लिकमा जाने इच्छा देखाएको बताइएको छ । नयाँ व्यवस्थाअनुसार अब ती संस्थाले प्रबन्ध सञ्चालक वा कार्यकारी अध्यक्षमार्फत कार्यालय सञ्चालन गर्न नपाउने भएका छन् । संस्था सञ्चालनका लागि छुट्टै सञ्चालक समिति र व्यावसायिक प्रमुख कार्यकारी अधिकृत (सीईओ) नियुक्त गर्नुपर्नेछ । भुक्तानीसम्बन्धी कार्य गर्ने प्रत्येक संस्थामा कम्तीमा तीनदेखि बढीमा सात जनासम्म सञ्चालक रहेको एक सञ्चालक समिति रहनेछ, विनियमावलीमा उल्लेख छ, पब्लिक लिमिटेड कम्पनीले प्रचलित कानुनको अधीनमा रही कम्तीमा एक जना विज्ञ सञ्चालक नियुक्त गर्नुपर्नेछ । वार्षिक साधारणसभा हुनुअघि कुनै सञ्चालकको पद रिक्त हुन आए अर्को वार्षिक साधारणसभा नभएसम्मका लागि सञ्चालकको नियुक्ति संस्थाको सञ्चालक समितिद्वारा गर्न सकिने व्यवस्था छ । सञ्चालकको पदावधि चार वर्षको हुने र उनको पुनः नियुक्ति हुन सक्नेछ ।यस्ता संस्थामा सञ्चालक बन्न तोकिएको विषयमा कम्तीमा स्नातक तह र सीईओ हुन कम्तीमा स्नातकोत्तर उत्तीर्ण हुनुपर्नेछ । बैंक तथा वित्तीय संस्थामा प्रबन्ध सञ्चालक र कार्यकारी अध्यक्षको व्यवस्था हटाए जस्तै यी संस्थामा पनि राष्ट्र बैंकले राख्न नपाउने व्यवस्था गरेको हो । एउटै व्यक्ति नीति निर्माण र कार्यान्वयन दुवै तहमा हुँदा स्वार्थ बाझिने, पदीय दुरुपयोग हुनेलगायत समस्या न्यून गर्न प्रबन्ध सञ्चालक र कार्यकारी अध्यक्ष रहन नपाउने व्यवस्था गरिएको राष्ट्र बैंकले जनाएको छ ।भुक्तानी सेवाप्रदायक संस्थाले वालेटमार्फत कारोबार गर्न विद्युतीय रकम जारी गर्न सक्ने व्यवस्था छ । विद्युतीय रकम जारी गर्ने संस्थाले वाणिज्य बैंकमा रहेको सेटलमेन्ट खातामा रहेको मौज्दात रकमभन्दा बढी नहुने गरी विद्युतीय रकम जारी गर्नुपर्ने, विनियमावलीमा उल्लेख छ, विद्युतीय रकम नेपाली मुद्रामा मात्र जारी गर्न सकिनेछ । तर विद्युतीय रकमबाट ग्राहकलाई कर्जा दिन पाइने छैन । संस्थाले भुक्तानी उपकरण जारी गर्ने, सेवा प्रदान गर्ने वा सञ्चालन गर्ने कार्यलाई एजेन्टमार्फत समेत गर्न सक्नेछन् । भुक्तानी तथा फर्छ्योटको काम गर्ने संस्थाले व्यावसायिक निरन्तरता, डिजास्टर रिकभरी तथा विपद् व्यवस्थापनका सम्बन्धमा नीति बनाई लागू गर्नुपर्ने व्यवस्था छ । डाटा सेन्टरमा सर्भर, ब्याकअप डिभाइस, नेटवर्क डिभाइसलगायत मुख्य पूर्वाधारका अतिरिक्त डिजास्टर रिकभरी साइट पनि स्थापना गर्नुपर्नेछ । भुक्तानी प्रणालीमा कुनै सहभागीको तरलताको अभाव वा टाट पल्टिएको कारणबाट भुक्तानी प्रणालीमा आउन सक्ने जोखिम न्यूनीकरण गर्न आवश्यक व्यवस्था मिलाउनुपर्ने, विनियमावलीमा भनिएको छ, भुक्तानी निर्देशनको कार्यान्वयन, कारोबारको अन्तिम फर्छ्योट (सेटलमेन्ट फाइनालिटी), तरलता व्यवस्थापन, ऋण र हिसाब मिलान समयमै गर्ने सम्बन्धमा कारोबारको फर्छ्योट हुनुअगावै आवश्यक व्यवस्था संस्थाले गर्नुपर्नेछ ।"
उपत्यकाका सपिङ मल खुले,"नुमा थाम्सुहाङ न्युरोडस्थित आरबी कम्प्लेक्समा मिस फेसन गर्ल सञ्चालक पदमबहादुर क्षत्रीले लकडाउनपछि पहिलो पटक सोमबार पसल खोले । रञ्जना ट्रेड सेन्टरमा समेत उनको पीपी प्लस पसल छ । रञ्जनामा भने उनले १० दिनअघिदेखि पसल सञ्चालन गरिरहेका छन् । चाडबाड नजिकिँदै गरेकाले लकडाउन पालना गर्न नसकिने देखिएपछि पसल खोलेको उनले सुनाए । व्यापार संघहरूले आजबाट सबै मल खोल्ने भनेपछि मैले पनि आरबीमा आएर पसल खोलेको हुँ, उनले भने, पसल बन्द गरेर धान्न सक्ने अवस्था रहेन । घरभित्र बस्दा खर्च मात्र बढ्यो । होलसेल व्यवसायीहरूको सामान केरुङमा रोकिएको छ । अन्तर्राष्ट्रिय उडान बन्द भएकाले चीन गएर सामान ल्याउने अवस्था छैन । भएको जति सामान बिक्री गर्नलाई भए पनि पसल खोलेको उनले बताए । ताम्राकार कम्प्लेक्स पनि सोमबारदेखि सञ्चालनमा आएको छ । स्वास्थ्य सुरक्षा मापदण्ड अपनाएर पसल खोल्ने निर्णय गरिएको ताम्राकार व्यापार संघका अध्यक्ष जगत साउदको भनाइ छ । ताम्राकारमा उनले जेएस मोबाइल सेन्टर पसल छ । बैंकबाट लिएको कर्जाको ब्याज, पसलको भाडा र कर्मचारीलाई तलब दिनुपर्ने भएकाले पसल सञ्चालन गर्नुको विकल्प नरहेको उनको भनाइ छ । सरकारलाई करदेखि सबैलाई तिर्नुपर्ने छ । सरकारले यी सबैको ग्यारेन्टी लिने हो भने हामी वर्ष दिन लकडाउन मानेर बस्न तयार छौं, उनले भने, यतिका दिनसम्म लकडाउन पालन गरेर बस्यौं । अब झेल्न सक्ने अवस्था छैन । न्युरोडमा मात्रै २ सयभन्दा बढी मोबाइल पसल छन् । एउटामा पसलमा ५ देखि १० जनासम्म कर्मचारी छन् । उपत्यकाका न्युरोडस्थित आरबी कम्प्लेक्स, रञ्जना ट्रेड सेन्टर, ताम्राकार कम्प्लेक्स, पिपल्स प्लाजा, सुन्धारास्थित सिभिललगायत सपिङ मल सोमबारदेखि सञ्चालनमा आए । व्यवसायीले कपडा, मोबाइल, इलेक्ट्रोनिक्स, घडी र सुनचाँदी पसल सञ्चालनमा ल्याएका छन् । मलमा रहेका सिनेमा हल, जिम सेन्टर र रेस्टुरेन्ट भने बन्द रहेको व्यवसायीहरूले जानकारी दिए । ताम्राकार, पिपल्स र सिभिल मलको गेटमा सुरक्षा गार्डले भित्र जाने मानिसको ज्वरो नाप्ने, सेनिटाइजर प्रयोग गर्न लगाउने, भित्र जाँदा आफ्नो नाम, ठेगाना र सम्पर्क नम्बर आफैंले टिपेर जानुपर्ने व्यवस्था गरेका छन् । आरबी र रञ्जनामा भने ज्वरो नापेर सेनिटाइजर प्रयोगको व्यवस्था गरिएको छ । पिपल्स प्लाजामा मिस्टर सप सञ्चालन गरिरहेका युवराज चापागाईंले पनि पसल सञ्चालनमा ल्याए । उनी पिपल्स प्लाजा व्यापार संघका अध्यक्ष पनि हुन् । बाहिरको खाना नखाने भनेर मात्र यहाँकै स्टाफका लागि भनेर एउटा मात्र रेस्टुरेन्ट खुला छ, उनले भने, सहज वातावरण बनाउनलाई बजार खुला छ भनेर मात्र पसल सञ्चालनमा ल्याएका हौं । प्लाजा शनिबारसमेत खुल्थ्यो, अहिले शनिबार नखोल्ने निर्णय गरेका छौं । प्लाजाले लिफ्ट बन्द गरेको छ । सिँढीमा हिँड्दा रेलिङ नछुन सूचित गरिएको उनले जानकारी दिए । संघले प्लाजामा काम गर्ने कर्मचारी कोही गाउँबाट आएका छन् भने पीसीआर टेस्ट गराएर एक साताको आरामपछि मात्र काममा फर्काउने निर्णय गरेको चापागाईंले बताए । स्थानीय सरकार र १७ वटा व्यापार संघबीच शनिबार भएको बैठकले मल सञ्चालनमा कुनै अवरोध नगर्ने निर्णय गरेको छ । सोहीअनुरूप मल सञ्चालनमा ल्याइएको व्यवसायी बताउँछन् । निर्णयअनुसार होलसेल बजार बिहान ७ देखि दिउँसो २ र खुद्रा बजार बिहान १० देखि ५ बजेसम्म सञ्चालनमा आउनेछन् ।"
बाली लगाउनुअघि धानको मूल्य तोकिँदै,"सरकारले धान बाली लगाउनुअगावै समर्थन मूल्य तोक्ने तयारी थालेको छ । किसानलाई प्रोत्साहन गर्न र व्यावसायिक बनाउन बाली लगाउनुअघि नै न्यूनतम मूल्य तोक्न लागिएको हो । धानको मूल्य ढिलो गरी तोक्दा सरकारले पनि खरिद लक्ष्य भेट्टाउन सकेको छैन । कृषि तथा पशुपन्छी विकास मन्त्रालयको सिफारिसमा उद्योग वाणिज्य तथा आपूर्ति मन्त्रालयले मन्त्रिपरिषद्मा प्रस्ताव गरिसकेको छ । धानको समर्थन मूल्यको प्रस्ताव गत बिहीबार पेस गरिएको आपूर्ति मन्त्रालयका उपसचिव वीरेन्द्र बस्नेतले जानकारी दिए । आव ०७७७८ का लागि मोटा धान प्रतिक्विन्टल २७ सय ३५ र मध्यम २८ सय ८५ रुपैयाँसहितको प्रस्ताव मन्त्रिपरिषद्मा पेस गरेका छौं, उनले भने, सम्भवतः अब बस्ने मन्त्रिपरिषद् बैठकले धानको न्यूनतम समर्थन मूल्य तय गर्छ ।धानको मूल्य सिफारिस कृषिले गर्छ । मन्त्रालयले गत वर्षको मूल्य, लागत मूल्य, नेपाल राष्ट्र बैंकको मुद्रास्फीति, ढुवानीसहित जोडेर धानको मूल्य तोक्छ । लागत मूल्य, ढुवानी र नाफासहित जोडेर कृषिले आपूर्ति मन्त्रालयमा पठाउँछ । आपूर्तिले थप विश्लेषण गरेर मन्त्रिपरिषद्मा प्रस्ताव गर्छ ।कृषिले आव ०७६७७ को तुलनामा आगामी आवलाई मोटा धान प्रतिक्विन्टल २ सय ३ र मध्यम धान २ सय १२ रुपैयाँ बढाएर मूल्य प्रस्ताव गरेको छ । ०७६७७ मा मोटा धानको समर्थन मूल्य २५ सय ३१८० र मध्यमको २६ सय ७३ रुपैयाँ तोकेको थियो । कृषि मन्त्रालयका प्रवक्ता हरिबहादुर केसीले पनि धानको न्यूनतम समर्थन मूल्य मन्त्रिपरिषद्मा पुगेको जानकारी दिए । आउँदो सिजनका लागि मूल्यांकन गरेर जेठको पहिलो सातातिर उद्योग, वाणिज्य तथा आपूर्ति मन्त्रालयमा पठाएका थियौं, केसीले भने, मन्त्रिपरिषद्मा पुगेको जानकारी पाएका छौं । विगतमा भन्दा मूल्य बढेको छ । अन्तिम निर्णय मन्त्रिपरिषद्कै हुन्छ ।कृषिले मोटा धानको लागत २१ सय ४ रुपैयाँ र मध्यम धानको धानको लागत मूल्य २२ सय १९ रुपैयाँ लाग्ने अनुमान गरेको छ । कृषकको मुनाफा २० प्रतिशत तथा बिक्री केन्द्रसम्म लैजाँदा लाग्ने औसत ढुवानी खर्च १० प्रतिशतसहित मोटा धानको समर्थन मूल्य २७ सय ३५ र मध्यमको २८ सय ८५ रुपैयाँ सिफारिस गरिएको कृषि मन्त्रालयले जनाएको छ । मूल्य तोकेपछि आपूर्ति मन्त्रालयअन्तर्गत रहेको खाद्य व्यवस्था तथा व्यापार कम्पनीले किसानबाट धान खरिद गर्छ । धान कञ्चनपुर, कैलाली, राजापुर, बर्दिया, बाँके, पर्सा, जनकपुर, लहानलगायत क्षेत्रबाट किन्ने गरिएको छ । त्यसका लागि जिल्लामा प्राथमिक खरिद समिति गठन गरिएको छ । खरिद गरिएको धान चामल बनाएर कर्णाली तथा दुर्गम जिल्लामा ढुवानी हुन्छ । तर हालसम्म कम्पनीले खरिद लक्ष्य भेट्टाउन सकेको छैन । पर्याप्त धान खरिद नभएपछि चामल किन्ने तयारी गरिएको छ । आपूर्तिसँग छलफल गरेर मकैको पनि समर्थन मूल्य तोकिने कृषि मन्त्रालयका प्रवक्ता केसीले बताए । खाद्य व्यापार कम्पनीले किन्छ कि किन्दैन भन्ने समस्या हो । त्यस विषयमा छलफल भइरहेको छ, उनले भने ।"
किसानले लगाए खेतमा आगो,"चितवन (कास) अर्काको २२ कट्ठा खेत भाडामा लिएर कमलप्रसाद तिवारीले चैते धान रोपेका थिए । स्याहार्न भने पाएनन् । घाँटी मरुवा अर्थात् नेक ब्लास्ट नामक रोगले उनको धान सखाप भयो । बाला सुकेर पहेंलै भएको छ । धानको दाना छैन, भुस मात्रै । नेक ब्लास्टले बालाको फेदमा आक्रमण गर्छ । बाला नै मरेपछि दाना कसरी पर्नु । दाना नै नलागेको धान किन स्याहार्नु ? तिवारीले आइतबार मध्याह्न धान खेतमै आगो सल्काए ।धानको बोट राम्रोसँग सुकेको थिएन । त्यसैले आगोले मात्रै नष्ट भएन । उनले ट्र्याक्टर लगाएर पूरै खेत जोते । धान रोप्दा ५५ हजार रुपैयाँ खर्च भएको थियो । फले ५५ क्विन्टल धान आउँथ्यो, उनले भने, तर यो वर्ष नेक ब्लास्टले सबै ध्वस्त बनायो । पूर्वी चितवन राप्ती नगरपालिका४ बेलुवामा रहेको तिवारीको धान खेतमा मात्रै यो समस्या छैन, वरपर सबै किसानको अवस्था यही नै हो ।चैते धानको खेती हुने पूर्वी चितवनका सबैजसो क्षेत्रमा यस्तो समस्या देखिएको छ । चितवनमा करिब पाँच हजार हेक्टरमा चैते धान खेती हुने प्रधानमन्त्री कृषि आधुनिकीकरण परियोजना चितवनका कृषि अधिकृत माधव पौडेलले जानकारी दिए । त्यसमध्ये अधिकांश खेती पूर्वी चितवनमै हुन्छ । किसानले हर्दिनाथ१, घ्युपुरी, पीआरजस्ता धान चैतमा रोप्छन् ।"
निजी आवास पुनर्निर्माणले गति लिँदै,"सरकारले लकडाउन खुकुलो बनाएसँगै आवश्यक स्वास्थ्य सुरक्षा मापदण्ड अपनाएर भूकम्पप्रभावित जिल्लामा पुनर्निर्माणको कामले गति लिँदै छ । पुनर्निर्माणको कामलाई प्राथमिकता दिने उद्देश्यले राष्ट्रिय पुनर्निर्माण प्राधिकरणले जोखिम न्यूनीकरणका लागि पालना गर्नुपर्ने मापदण्ड तयार गरेसँगै काम अघि बढाइएको हो । पहिला पनि केही ठाउँमा थोरै भए पनि काम भएका थिए, प्राधिकरणका सहप्रवक्ता मनोहर घिमिरेले भने, अहिले सरकारले लकडाउन खुकुलो बनाएपछि सहज भएको छ । मापदण्ड बनाएर लागू गरिएसँगै प्रायः जिल्लामा काम अघि बढाइएको छ । आइतबारबाट कार्यालय खुलेका छन् । कहाँकहाँ कति काम भयो, बिस्तारै जानकारी आउँदै छ, उनले भने, अब सबैतिर रोकिएका काम सुरु हुँदै छन् । विशेषगरी सार्वजनिक यातायातका साधन नचल्दा बढी समस्या भएको छ । कतिपय लाभग्राही गाउँबाट सदरमुकामसम्म पुनर्निर्माणको कामले आउनुपर्छ । यसका लागि कठिनाइ भयो भन्दै फोन आउने गरेको घिमिरेले बताए । प्राधिकरणका अनुसार अहिलेसम्म गुनासो सम्बोधनबाट थपिएकासहित कुल लाभग्राहीको संख्या ८ लाख ३२ हजार ४ सय ८ छ । भूकम्पको ५ वर्ष पुग्दासम्म ४ लाख ९८ हजार २ सय ८९ घर निर्माण भएका छन् । २५ प्रतिशत निर्माणाधीन छन् । अनुदान सम्झौता ९५ प्रतिशत भएको छ, घिमिरेले भने, जसमध्ये ९९ प्रतिशतले पहिलो किस्ता बुझेका छन् । दोस्रो ८५ र तेस्रो किस्ता बुझ्ने ७५ प्रतिशत छन् । गुनासो सम्बोधनबाट थपिएका लाभग्राहीबाहेक अरूको हकमा पुससम्म निजी आवास निर्माणको काम सकिने उनले दाबी गरे । गुनासो सम्बोधनबाट चैतमा मात्र लाभग्राही फाइनल गरिएको हो, उनले भने, उनीहरूले अनुदान सम्झौता गरिसकेका छैनन् । जिल्लाहरूमा विवरण पठाइसकिएको छ, तल्लो तहसम्म पुगेर कार्यान्वयन हुन समय लाग्छ ।गुनासो सम्बोधनबाट १ लाख ६ हजार ४ सय ६५ पुनर्निर्माण लाभग्राही थपिएका छन् । भूकम्प अति प्रभावित १४ र कम प्रभावित १८ सहित प्रायः ३२ वटै जिल्लामा काम सुरु भएको प्राधिकरणले जनाएको छ । लकडाउनकै बेला आवश्यक सुरक्षा अपनाएर धरहरा, सिंहदरबार, रानीपोखरीलगायत ठूला संरचना निर्माण जारी छ । अब तिनको गति अझ बढ्ने प्राधिकरणका प्रमुख कार्यकारी अधिकृत सुशील ज्ञवालीले बताए । अब कामदार थप गरेर ठूला संरचनाको कामलाई तीव्रता दिने तयारी भइरहेको उनले जानकारी दिए । अब निजी आवास, स्वास्थ्य, शिक्षा, सम्पदालायत क्षेत्रमा बाँकी पुनर्निर्माणका कामलाई पुनः अघि बढाइने उनको भनाइ छ । पुनर्निर्माण प्राधिकरणको समय ०७७ पुस १० मा सकिँदै छ । तर समय थप्नेनथप्नेबारे अहिलेसम्म निर्णय भएको छैन । पुनर्निर्माणको काम भने पुससम्म सकिने अवस्था छैन ।"
लगानी वातावरण बनाउन सुझाव,काठमाडौं (कास) नेपाल उद्योग परिसंघले उपप्रधानमन्त्री एवं उच्चस्तरीय समितिका संयोजक ईश्वर पोखरेलसमक्ष आर्थिक क्षेत्र चलायमान बनाई लगानीको वातावरण बनाउन सुझाएको छ । परिसंघको प्रतिनिधिमण्डलले उपप्रधानमन्त्रीसँग शुक्रबार गरेको भेटमा उक्त सुझाव प्रस्तुत गरेको हो । भेटमा परिसंघले उद्योग दर्ता प्रक्रियामा विद्यमान झन्झटिलो प्रक्रिया हटाई उद्योग विभागबाट तीन दिनभित्र स्वीकृतिको प्रक्रिया सकिनुपर्ने प्रावधानको सुझाव प्रस्तुत गरेको छ । लगानी बोर्डबाट गरिनुपर्ने सबै निर्णय १५ दिनभित्र गसिक्नुपर्ने परिसंघको सुझाव छ ।
टीभीएसको अनलाइन बिक्री सेवा,काठमाडौं (कास) टीभीएस मोटरको आधिकारिक बिक्रेता जगदम्बा मोटर्स प्रालिले आफ्ना सबै मोटरसाइकल तथा स्कुटरको अनलाइनमार्फत बिक्री सेवा थालेको छ । टीभीएस नेपालको वेबसाइटमा गएर ग्राहकले मोटरसाइकल तथा स्कुटरबारे जानकारी लिन सक्ने कम्पनीले जनाएको छ । अनलाइबाट ग्राहकलाई खरिद प्रक्रियाबारे निर्देशित गरिनेछ । र अर्डर गरिएका सवारीसाधन ग्राहकले उल्लेख गरेको ठेगानामा कर्मचारीले पुर्याइदिने व्यवस्था रहेको कम्पनीले जानकारी दिएको छ ।
एनसेलको डेटा र भ्वाइस प्याक,"काठमाडौं (कास) एनसेलका ग्राहकले डिजिटल वालेट र एनसेलका आधिकारिक खुद्रा बिक्रेताबाट डेटा र भ्वाइस प्याक लिन सक्ने भएका छन् । यसका लागि एनसेलले विभिन्न तीन मोबाइल वालेटसँग सम्झौता गर्दै खुद्रा बिक्रेताहरूलाई पनि प्याक बिक्री गर्न सक्ने सुविधा दिएको बताएको छ । कम्पनीले खल्ती, प्रभुपे र युनीपेसँग सम्झौता गरेको हो । यसअनुसार वालेट प्रयोगकर्ताले आवश्यकताअनुसार एनसेलका विभिन्न डेटा र भ्वाइस प्याक किन्न सक्छन् ।"
ड्याट्सनको बाई नाउ पे इन २०२१,"काठमाडौं (कास) ड्याट्सन तथा निसान गाडीको आधिकारिक बिक्रेता पायोनियर मोटोकर्प प्रालिले ड्याट्सन गाडीको बाई नाउ पे इन २०२१ योजना ल्याएको छ । यसअन्तर्गत ग्राहकले गाडी किनिसकेपछि ६ महिना अवधिसम्म कुनै पनि ईएमआई तथा ब्याज तिर्नुपर्दैन । उक्त अवधिको सम्पूर्ण दायित्व कम्पनीले बेहोर्ने जनाएको छ । साथै कम्पनीले नगद छुटसमेत दिएको छ । गाडी खरिदमा १ वर्षको निःशुल्क इन्स्योरेन्स, ३ वर्षसम्मको वारेन्टी, ३ वर्षसम्म निःशुल्क सर्भिसिङलगायत सुविधा छन् ।"
एनआईसीका ऋणीलाई ब्याजमा छुट,काठमाडौं (कास) एनआईसी एसिया बैंकले असारका लागि समेत ब्याज तथा नवीकरण शुल्कमा छुट योजना ल्याएको छ । योजनाअनुसार राष्ट्र बैंकले निर्देशन दिएको २ प्रतिशत ब्याज छुटका साथै बैंकबाट कर्जा सुविधा लिएका ऋणीले साँवाब्याजको बक्यौता रकम ०७७ असार मसान्तसम्म भुक्तान गरे उक्त कर्जाको विद्यमान ब्याजदरलाई कम गरी ९९९ प्रतिशत कायम गरिने जनाएको छ । यो योजना मासिक तथा त्रैमासिक किस्ताबन्दी कर्जाका साथै बैंकबाट प्रवाह भएका सबै कर्जामा लागू हुनेछ ।
सुनचाँदी बजार सामान्यीकरण गर,"काठमाडौं (कास) नेपाल सुनचाँदी व्यवसायी महासंघले सुरक्षा सतर्कता अपनाउँदै सुनचाँदी बजारलाई सामान्यीकरण गर्न व्यवसायीलाई आग्रह गरेको छ । महासंघले आइतबार जारी गरेको विज्ञप्तिमा कोभिड१९ संक्रमणबाट बच्न स्वास्थ्यलाई पहिलो प्राथमिकतामा राखेर व्यवसाय चलाउन भनेको हो । विज्ञप्तिमा व्यवसायी, उपभोक्ता एवं सरकारसँग आवश्यक सहयोगका लागि पनि अनुरोध गरिएको छ ।"
विद्यालयलाई महालक्ष्मीको ३ लाख,काठमाडौं (कास) महालक्ष्मी विकास बैंकले विद्यालयमा शौचालय निर्माण गर्न ३ लाख रुपैयाँ सहयोग गरेको छ । बैंकका भैरहवा र नारायणगढ शाखाले रूपन्देहीको सिद्घार्थनगर नगरपालिका९ स्थित भानु माध्यमिक विद्यालय र चितवनको भरतपुर महानगरपालिका११ स्थित जखडीमाई राष्ट्रिय आधारभूत विद्यालयमा निर्माण गर्न लागिएको महिलामैत्री शौचालयका लागि डेढडेढ लाख रुपैयाँ सहयोग गरेको हो । संस्थागत सामाजिक उत्तरदायित्वअन्तर्गत उक्त सयहोग गरिएको बैंकले जनाएको छ ।
प्रदेशलाई लक्ष्मीको स्वास्थ्य सामग्री,"पोखरा (कास) व्यावसायिक प्रतिष्ठान लक्ष्मी ग्रुपले गण्डकी सरकारलाई ५० लाख मूल्यबराबरको स्वास्थ्य सामग्री प्रदान गरेको छ । प्रदेश सरकारले स्थापना गरेको कोरोना भाइरस संक्रमण रोकथाम, नियन्त्रण र उपचार कोषमा एक करोडको आर्थिक सहयोग घोषणा गरेको लक्ष्मीले सोही सहयोगअन्तर्गत सामग्री हस्तान्तरण गरेको हो । यसअघि गत चैतमै लक्ष्मीले ५० लाख नगद उक्त कोषमा जम्मा गरिसकेको छ । मुख्यमन्त्री पृथ्वीसुब्बा गुरुङलाई लक्ष्मी ग्रुपका कार्यकारी निर्देशक सुनील श्रेष्ठले ६ सय थान पीपीई, त्यति नै संख्यामा पन्जा र चस्मा र ३ हजार ६ सय थान एन९५ मास्क हस्तान्तरण गरेको मुख्यमन्त्री गुरुङका प्रेस संयोजक विक्रम न्यौपानेले बताए ।"
संयन्त्र न ध्वजाबाहकको टुंगो,"ध्वजावाहक कहाँ छ ?कोरोना संक्रमणका माझ गत जेठ २३ मा नेपाल नागरिक उड्डयन प्राधिकरणले चार्टर उडानका नाममा एयरलाइन्स र ट्राभल एजेन्सीले मनपरी भाडा असुलेकोमा कूटनीतिक तहबाट हुने चार्टर बाहेक सबै प्रकारका उडान बन्द गरिएको सूचना जारी गर्यो । तर, यो निर्णयको तीन दिन नबित्दै त्यही ध्वजाबाहकले मन्त्रालय र उड्डयन प्राधिकरणको निर्णय लत्याएन मात्रै, निगमका वाणिज्य विभागका उच्च पदस्थ कर्मचारीका सीमित घेराभित्रका ट्राभल एजेन्टसँग अन्य थप उडानका लागि सम्झौता गर्दै बिनाअनुमति यात्रुलाई विमानस्थल पठाउने काम गरे । विमास्थल पुगिसकेका यात्रु बिचल्लीमा परेपछि र उनीहरूले होहल्ला नाराबाजी गर्न थालेपछि मानवीय कारण देखाउँदै पर्यटन मन्त्रालयले यो नियम उल्टाउने स्थिति आइपर्यो ।पर्यटन मन्त्रालयले मानवीय कारण जनाउँदै आफनै निर्णय उल्टाए पनि मन्त्रालयमा कार्यरत एक सहसचिवका अनुसार मानवीय कारण मात्र नभई अन्य कारणसमेत मिसिएको सरोकार मा पर्यटनमन्त्रीसचिव दुवैले ध्यान दिन चाहेनन् वा पाएनन् । मन्त्रालय र प्राधिकरणले निकालेको सूचनाको अवज्ञा गर्दै आर्थिक चलखेलमा संलग्न निगमको वाणिज्य विभागमा कार्यरत गलत कार्य गर्ने कर्मचारी पनि अहिले सन्देहको घेरामा छन्, तर भर्खरै गठित छानबिन समिति यो घेरासम्म पुग्नै मुस्किल देखिन्छ । मिलेमतोकै भरमा र निर्णय उल्ट्याउन सकेको आधारमा काठमाडौंका सोसाइटी र सेरेन ट्राभलले जापान चार्टर उडान गराउन सफल भएपछि फेरि पनि प्रश्न उब्जिएको छ ध्वजाबाहकको साख कहाँ छ ? मिलेमतो यस अर्थमा पर्यटन मन्त्रालयका वरिष्ठ अधिकारीले भनेका छन् माथिबाट आएको चर्को दबाबका कारण चार्टर उडान खुलाउनैपर्ने भयो । मुलुकमा बन्दाबन्दी सुरु भएपछि धेरै ट्राभल एजेन्टले ध्वजाबाहक चार्टर गर्न खोजेका थिए तर, दर्जनौं आकांक्षीमध्ये सुमेघ, रिसेन्ट एन्ड रिदम, सोसाइटी, सेरेन, सेभेन स्टार, हार्भेस्ट मुनजस्ता सीमित एजेन्सी मात्रले चार्टर उडान सम्झौता गर्न पाए । निगमको चार्टर रेट आफ्नै र एकै तहको भए पनि (प्रति घण्टा ह्वाइट बडी १८ हजार १ सय अमेरिकी डलर र समायोजनपछि न्यारो डलरको ८ हजार ७ सय डलर) अन्य एजेन्टले किन निगमसँग सम्झौता गर्न पाएनन् भन्ने प्रश्न पनि एकैसाथ उब्जिएको छ । अहिले बनेको छानबिन समितिले यसरी सीमित ट्राभल एजेन्सी छनोट गरिनुको नियत र कारणमाथि पनि खोजबिन गर्नु जरुरी छ । सिलिंक्स, सिटी एक्सप्रेसलगायतका ट्राभल एजेन्सीले अरूभन्दा सस्तोमा उडाउन नेपाल वायुसेवासाग सम्झौताका लागि अप्रोच गरेका थिए, तर सस्तो दररेट भन्नासाथै उनीहरू पन्छाइए । यो चार्टरको द्वन्द्व काठमाडौंका ट्राभल एजेन्सीहरूमाझ राम्रैसँग चलेको देखिन्थ्यो । नियमित टिकट शुल्कभन्दा ४ गुणासम्म महागो शुल्क तिरेर चार्टर सेवा दिइरहेका ट्राभल एजेन्सी कति बलवान् बनेका थिए भने उनीहरू मन्त्रालय वा प्राधिकरणले गराएको निर्णयसमेत फेर्नफेराउन सक्ने ठाउँमा थिए । जब कि नियमकै कुरा गर्ने हो भने, एक महिनाअघिको अस्ट्रेलिया चार्टर सेवामा ट्राभल एजेन्सी बोन ट्राभलले देखाएको एकलौटी कार्यशैलीमा काठमाडौंको अस्ट्रेलियन दूतावाससमेत तानिएको थियो । त्यो विवादपछि त्यसपछिका २ वटा चार्टर उडानमा भने अस्ट्रेलियन दूतावास स्वयं संलग्न भएको थियो । अस्ट्रेलियन एम्बेसीले यसरी चार्टड सेवामा समन्वय गर्न सक्ने, जापान वा अरू एम्बेसीले नसक्ने भन्ने कुरै होइन । तर, यहाँ आर्थिक र प्रशासनिक मनोमानीको स्थिति छ, परराष्ट्र मन्त्रालयका एक अधिकारी भन्छन् । यतिखेर सधैंको टिकट मूल्यभन्दा कम्तीमा दोब्बर भाडा लिएर नेपाल एयरलाइन्स र हिमालय एयरलाइन्सले नेपाली मजदुर घर ल्याउँदै छन् । अहिलेलाई विदेशमा रहेका श्रमिकबाट उठाइएको कल्याणकारी कोष (५ अर्व रुपैयाँ) को कुरालाई भुलौं । अरू कल्याणकारी राज्यका मन्त्रणा भुलौं । बरु, योबेला नेपाल बायुसेवाकै चार्टर प्रकरणलाई लिएर पर्यटन मन्त्रालयले सहसचिव सुरेश आचार्यको संयोजकत्वमा एक छानबिन समिति बनाइसकेको छ । तर, यस्तो महामारी र राष्ट्रिय संकट जारी रहेका बेला दोब्बरतेब्बर शुल्क लिएर चार्टर का नाममा ब्यापार गरिरहेका ट्राभल एजेन्सी, एजेन्ट र यसमा जोडिएका निगमसम्बद्ध कर्मचारीलाई यो छानबिन समितिले के कारबाही गर्न सक्ला ? अथवा, यसपटक पनि मानवीय कारण र अवस्था भनेरै एकपटकका लागि छुट दिने सनातनी रिपोर्ट मात्रै आउने निश्चितप्रायः छ ।अहिले सरकारले गठन गरेको कोभिड१९ संकट व्यवस्थापन केन्द्र (सीसीएमसी) लाई पनि के भ्रम छ भने चार्टर होस् वा व्यापारी संयन्त्रबाटै होस्, विदेशमा रहेका अलपत्र नेपालीलाई उद्धार गर्न सकिएमा यो संयन्त्रको विजय सावित हुनेछ । यहीबेला प्रवासमा रहेका नेपाली र तिनका प्रतिनिधिले सुनाइरहेको कथाव्यथाले कथित सरकारी संयन्त्रको धज्जी उडान सक्छ । कतारमा १५ वर्षयता श्रमजीवि रहँदै आएका दीपक पुडासैनी भन्छन्, भ्रममा नपरौं, यो सरकारले गरेको उद्धार होइन । यो आफ्नो देश आउन अनुमति दिइएको मात्रै हो, सबै खर्च प्रबन्ध हामी मजदुर आफैंले बेहोर्ने हो ।अस्ट्रेलियाबाट दिला खरेल भन्छन्, म नबोली बसौं भनेको थिएँ, कति आलोचना कमाउनु, कति अनन्य मित्रतामा दूरी कमाउनु, सरकारको, दूतावासको र अन्य निकायको कमजोरी, गल्ती र अकर्मण्यताका बारे लेख्यो, बोल्योसही, सत्य र साचो यो हो भन्यो । जानेबुझेको समाधान, उपाय सुझायो उल्टो अर्थ लगाइदिने । विडम्बनापूर्ण हो, तेस्रोपटक नेपाली विमान रित्तै फर्कियो । अब भोट परिवर्तन नगरी हुदैन, नेता परिवर्तन नगरी हुँदैन । काठमाडौंमा पत्रकार राजेन्द्र दाहाल भन्छन्, उद्धारउडानको भाडा दर महँगो भयो, फेरि पनि महँगो भयो भनेर विरोध भएपछि बितेका २४ घण्टामा २ पटक घटिसकेछ । हल्लाखल्ला भएपछि घटाउन मिल्ने गरी हिजो उच्च भाडा दर तोक्ने र त्यसलाई सदर गर्नेहरू मुनाफाखोरी र कालोबजारी कानुनको दायरामा किन नपर्ने ? अर्का कूटनीतिक जानकार कुलचन्द्र गौतम ट्वीटरमा आक्रोशित देखिएका छन् । उनी भन्छन्, अरबबाट आउनेसँग पैसा लिने हो भने वुहानबाट आउनेसँग किन लिइएन ? अझ भारतबाट फर्किरहेका दिनदुःखी श्रमिकको स्थिति के छ ? बाहिरबाट आउने नेपालीको आर्थिक अवस्था हेरीकन हामीसँग दोहोरो मात्रै होइन, तेहेरो मापदण्ड देखिन्छ । समाजवादमुखी आर्थिक पद्धतिले के धनीलाई फेबर गर्ने हुन्छ ?"
ओमानबाट १६६ जना स्वदेश फिर्ता,"थप ८ देशबाट ल्याइँदैलकडाउनका कारण ८ वटा देशमा अलपत्र परेका नेपाली नागरिकलाई हिमालय एयरलायन्सले मंगलबारदेखि काठमाडौं ल्याउने भएको छ । हिमालयको ब्रान्ड विभाग प्रमुख उज्ज्वला दलीका अनुसार, पहिलो चरणमा मंगलबार श्रीलंकाको राजधानी कोलम्बो र माल्दिभ्सको राजधानी मालेबाट नेपाली नागरिकलाई उद्धार गरिने छ । संस्कृति, पर्यटन तथा नागरिक उड्डयन मन्त्रालयले गत बुधबार ठूला जेट विमान उडाउँदै आएका नेपालका दुइटा वायुसेवा कम्पनीलाई २० वटा मुलुकबाट नेपाली नागरिकलाई असार ११ सम्म चार्टर उडानबाट ल्याउन अनुमति दिएको थियो । मन्त्रालयको उक्त निर्णयअनुसार, नेपाल वायुसेवा निगमले आइतबार पहिलो उडान बंगलादेशबाट गरिसकेको छ । हिमालयले सोमबारबाट गर्नुपर्ने थियो । तर, कम्पनीभित्र र बाहिरी मुलुकका दूतावासलगायतसँग व्यवस्थापन गर्दा ढिलाइ भएकाले मंगलबारदेखि चार्टर उडान गर्ने ब्रान्ड प्रमुख दलीले जानकारी दिइन् । एयरबस कम्पनीका चारवटा न्यारोबडी विमान भएको हिमालयको मंगलबार काठमाडौंबाट हुने पहिलो चार्टर उडान कोलम्बो, माले हुँदै स्वदेश फर्किने छ । यी दुई मुलुकबाट १ सय ५८ नेपाली फर्किने छन् ।बुधबार बंगलादेशको ढाका, सिंगापुर, कम्बोडियाबाट नेपालीलाई ल्याइने छ । बिहीबार मलेसिया र साउदी अरबियाको दमामका लागि दुइटा उडान हुनेछन् । शुक्रबार दमाम र माले र शनिबार यूएईको आबुधाबी र बंगलादेशको ढाकाका लागि चार्टर उडान हुनेछन् ।पहिलो चरणमा हिमालयले नौवटा चार्टर उडान गर्ने जनाएको छ । तिब्बत एयरलायन्सको र नेपाली कम्पनी यति एयरसँगको साझेदारीमा ०७१ सालदेखि सञ्चालनमा आएको हिमालयले दोस्रो चरणको उडान तालिका र भाडा पनि चाँडै सार्वजनिक गर्ने जनाएको छ ।"
विद्यालय छिट्टै खुल्छन् : प्रधानमन्त्री,"काठमाडौं (कास) प्रधानमन्त्री केपी शर्मा ओलीले यथासम्भव चाँडो विद्यालय खोल्ने बताएका छन् । वैकल्पिक सिकाइसम्बन्धी अभियान सुरुवातको अवसरमा सोमबार शुभकामना सन्देश दिंदै उनले जोखिम आकलन गरी विद्यालय सञ्चालन गरिने जनाए । प्रधानमन्त्री ओलीले विद्यालय नखुलेसम्म वैकल्पिक कक्षामा सहभागी हुन विद्यार्थी, अभिभावकलाई आह्वान गरे । देशभर कक्षा ११० का बालबालिकालाई रेडियो, टेलिभिजन, अनलाइन, अफलाइन र छापा सामग्रीबाट पठनपाठन सोमबारदेखि सुरु भएको छ । वैकल्पिक कक्षाले शैक्षिक वर्ष खेर जान नदिने विश्वास प्रधानमन्त्री ओलीले व्यक्त गरेका छन् । शैक्षिक सत्र प्रभावित हुन नदिन र विद्यार्थीको सिकाइलाई निरन्तरता दिन सरकारले वैकिल्पक कक्षा सञ्चालन गरेको हो, उनले भने । वैकल्पिक कक्षाका लागि आवश्यक सामग्री शिक्षा मन्त्रालयले व्यवस्थापन गर्ने प्रधानमन्त्री ओलीले प्रस्टाए । उनले बालबालिकालाई सहयोग गर्न शिक्षक, अभिभावक र स्वयंसेवकहरूलाई अपिलसमेत गरे । वैकल्पिक शिक्षामा जोडिएका बालबालिका भोलिका कर्णधार हुन्, उनले भने, शैक्षिक प्रणाली परिमार्जन गर्ने अवसर आएको छ । यो प्रविधिलाई घरघरमा पुर्याउने अवसर पनि हो । विद्यार्थीलाई नेपाल टेलिभिजनबाट सम्बोधन गर्ने क्रममा उनले युवालाई असन्तुष्ट नहुनसमेत आग्रह गरेका थिए । मुलुक बिग्रँदै छ कि, सरकार कर्तव्यबाट चुक्दै छ कि भनेर युवापुस्तामा आक्रोश देखिएको छ, उनले भने, जति लड्ने हो यो पुस्ता लड्छ । मुलुकमा फेरि अर्को आन्दोलन आवश्यक छैन । आरोप लगाए जस्तो गफ हानेको हैन, ढुक्क हुनुस् मुलुक बन्छ ।शैक्षिक सत्र वैशाखमा सुरु हुनुपर्ने भए पनि लकडाउनका कारण स्कुल खुलेका छैनन् । तत्काल नै विद्यालय खोलेर पठनपाठन गराउने अवस्था नरहेकाले शिक्षा मन्त्रालयले एकमहिने वैकल्पिक कक्षा घोषणा गरेको हो । सरकारी कार्यालय खोल्ने मन्त्रिपरिषद्को निर्णयपछि विद्यालय र विश्वविद्यालयका कार्यालय पनि सञ्चालन हुन थालेका छन् । त्रिभुवन विश्वविद्यालयलगायत ११ विश्वविद्यालयले उच्चशिक्षाका विद्यार्थीका लागि अनलाइनबाट पठनपाठन गराइराखेका छन् । तर अनलाइन कक्षा इन्टरनेटका पहुँचका कारण प्रभावकारी हुन नसकेको विद्यार्थीको गुनासो छ ।कक्षा ११ र १२ को परीक्षा हुन सकेको छैन । कक्षा ११ को परीक्षा गर्नुपर्ने बाध्यात्मक अवस्था छैन । ११ कक्षाको नतिजा नआए पनि विद्यार्थीले १२ मा अध्ययन गर्न पाउँछन् । सरकारले एसईईको प्रमाणपत्र भने विद्यालयले गरेको आन्तरिक मूल्यांकनका आधारमा दिने निर्णय गरेको छ । १२ कक्षाको परीक्षा भने राष्ट्रिय र विद्यालय तहको अन्तिम परीक्षा भएकाले उपर्युक्त समयमा सञ्चालन गरिने मन्त्रालयका अधिकारीहरूले बताएका छन् । घरघरमै सिकौंशिक्षामन्त्री गिरिराजमणि पोखरेलले वैकल्पिक सिकाइ अभियानको अवसरमा शुभकामना सन्देश दिंदै सरकारले होमस्कुलिङको अवधारणा अघि बढाएको जानकारी दिए । छापा र प्रविधिका सामग्री प्रयोग गरेर स्वःसिकाइबाट होमस्कुलिङ गर्न सकिने उनले बताए । अनौपचारिक, वैकल्पिक, खुला र दूरशिक्षाको पद्धतिबाट सिकाइलाई निरन्तरता दिन घरलाई नै शिक्षालय बनाउन सकिन्छ, उनले भने । मन्त्रालयले रेडियो पाठशाला, टेलिभिजन कक्षा सुरु गरेको उनले जानकारी दिए । शिक्षा मन्त्रालयले गत जेठ १८ गते वैकल्पिक विधि सिकाइ निर्देशिका जारी गरिसकेको छ । मन्त्री पोखरेलले बालबालिकाको स्वास्थ्यको ख्याल गर्दै अभिभावकले ती कक्षामा छोराछोरीलाई सहभागी गराउनुपर्ने धारणा व्यक्त गरे । स्थानीय तहले वैकल्पिक कक्षा सञ्चालन अभियानको नेतृत्व गर्ने, प्रदेश र संघीय सरकारले सघाउने उनको भनाइ थियो ।"
दूर शिक्षा रेडियो कान्तिपुरमा,"काठमाडौं (कास) कोरोना संक्रमणका लागि जारी लकडाउनका कारण विद्यालय बन्द रहँदा घरै बसेका विद्यार्थीहरूका लागि रेडियो कान्तिपुरले रेडियो कक्षा सुरु गरेको छ । ललितपुरको पुल्चोकस्थित रेडियो कान्तिपुरको स्टुडियोमा सोमबार बिहान आयोजित विशेष कार्यक्रममा शिक्षा विज्ञान तथा प्रविधि मन्त्रालयका प्रवक्ता दीपक शर्मा, शिक्षा तथा मानव स्रोत विकास केन्द्रका प्रबन्ध निर्देशक तुलसीप्रसाद थपलिया र रेडियो कान्तिपुर तथा कान्तिपुर टेलिभिजन नेटवर्कका स्टेसन म्यानेजर दिनेश डीसीले संयुक्त रूपमा कार्यक्रमको शुभारम्भ गरे । कार्यक्रम आइतबारदेखि बिहीबार बिहान १० देखि ११ बजेसम्म प्रसारण हुने रेडियो कान्तिपुरका कार्यक्रम संयोजक सुजन कार्कीले बताए । विज्ञान, अंग्रेजी र सामाजिक अध्ययन विषयमा रेडियोबाट कक्षा ६, ७ र ८ का विद्यार्थीहरू लक्षित पाठ प्रसारण हुनेछ । कार्यक्रम गुड नेवर्स् इन्टरनेसनल र नेपाल शिक्षा समूहको सहकार्यमा तयार पारिएको हो । गुड नेवर्स् इन्टरनेसनलका निर्देशक ईश्वरमान श्रेष्ठले पढाइप्रति विद्यार्थीको रुचि नघटोस् भन्नका लागि रेडियोमार्फत कक्षा सञ्चालन गरिएको बताए । कार्यक्रमको प्रभावकारिता मूल्यांकन गरेर आगामी दिनमा अरू तहका कक्षा पनि सञ्चालन गरिने उनले उल्लेख गरे । गुड नेवर्स्कै शिक्षा व्यवस्थापक दीपक दुलालले रेडियो सर्वसुलभ माध्यम भएको र रेडियो कान्तिपुरको पहुँच दूरदराजसम्म रहेकाले सहकार्य गरिएको बताए ।"
साताको युरोपेली फुटबल,बायर्न म्युनिकका प्रशिक्षक हान्सी फ्लिक
एन्फाका चार जिल्ला संघ अख्तियार गुहार्दै,मुख्य आरोप :
बार्सिलोना पछ्याउँदै रियल,बुन्डेसलिगामा साल्केका डानियल कालिगुइरीको पेनाल्टी बचाउने असफल प्रयास गर्दै लेवरकुसनका गोलरक्षक लुकास हार्डेकी ।तस्बिर : एपी

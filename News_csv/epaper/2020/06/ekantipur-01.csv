शीर्षक,विवरण
लकडाउन पुनर्विचार गर्न निजी क्षेत्रको माग,"यस्तो अवस्थामा सरोकारवाला निकायसँग पनि रायसल्लाह लिनुपर्नेमा लकडाउन जेठ ३२ सम्म पुनः थपिएको छ । लकडाउन थप्ने निर्णयलाई लिएर महासंघ चिन्ता व्यक्त गर्दछ, विज्ञप्तिमा भनिएको छ । लकडाउनको अवधि बढाइँदा मुलुकको अर्थतन्त्रसँग प्रत्यक्ष जोडिएका सरोकारवालासँग पनि प्रत्यक्ष संवाद हुनुपर्ने निजी क्षेत्रको भनाइ छ ।व्यवसायीका अनुुसार अत्यावश्यकबाहेक अन्य उद्योगहरू सञ्चालन भएका छैनन् । सञ्चालनमा आएका पनि पूरा क्षमतामा चल्न सकेका छन् । कर्मचारी आउनजान समस्या भएको व्यवसायीहरू बताउँछन् । त्यसमाथि उत्पादन भएका सामग्री बिक्री गर्न पसल, मार्टहरू नखुल्दा समस्या भएको व्यवसायीको भनाइ छ । उनीहरूका अनुसार लामो समयसम्मको लकडाउनले आपूर्ति प्रणाली नै बिग्रिएको छ । उद्योगधन्दा चलायमान बनाउन सुरक्षाको मापदण्ड अपनाएर लकडाउनमा पुनर्विचार गर्नुपर्ने महासंघको भनाइ छ ।जोखिमको तुलनात्मक स्थितिको यथार्थपरक आकलन र आम श्रमजीवी मजदुर, साना एवं मझौला व्यवसायीलगायत सर्वसाधारणले जीवन निर्वाहसम्म गर्न नसक्ने अवस्थामा पुगेको यथार्थतालाई विश्लेषण गर्नुपर्छ, विज्ञप्तिमा भनिएको छ । नाडा अटोमोबाइल्स एसोसिएसन अफ नेपालले पनि लामो समयसम्मको लकडाउनले व्यवसाय उठ्नै नसक्ने अवस्थामा पुगेको जनाएको छ । जनताको स्वास्थ्य रक्षाका लागि जारी गरेका सुरक्षाका मापदण्डहरूको कडाइका साथ पालना गर्दै अब व्यावसायिक कारोबारलाई सञ्चालनमा ल्याउन लकडाउन खोल्नुपर्छ, एसोसिएसनका अध्यक्ष कृष्णप्रसाद दुलालले भने ।"
विदेशबाट नेपालीलाई उद्धार गर्न दिनमा १० उडान,"(काठमाडौं)  सरकारले कोभिड१९ का कारण विदेशमा अलपत्र परेका नेपालीलाई प्राथमिकताका आधारमा स्वदेश ल्याउने भएको छ । मन्त्रिपरिषद्ले भारतबाहेकका मुलुकबाट नेपाली नागरिकलाई ल्याउन दिनमा प्रतिमुलुक एकका दरले १० उडानको अनुमति दिन सकिने निर्णय शनिबार गरेको छ । सरकारले जारी गरेको स्वदेश आउनै पर्ने अवस्थामा रहेका नेपाली नागरिकलाई ल्याउन सहजीकरण गर्नेसम्बन्धी आदेशअनुसार कुनै मुलुकबाट यात्रु आउने अवस्था नरहे एक दिनमा कुल १० उडान नबढ्ने गरी धेरै यात्रु भएका मुलुकबाट थप उडान गर्न पाइनेछ । स्वेदश आउने व्यक्तिसग उडानअघि कोभिड१९ संक्रमण नभएको स्वास्थ्य परीक्षणको प्रमाण हुनुपर्नेछ । सरकारले उद्धारका १५ वटा प्राथमिकता तोकेको छ । जसमा सजायबाट आममाफी पाएका, डिटेन्सन सेन्टरमा रहेका र हाल नेपाल आउन अनुमति प्राप्त भएका, जुनसुकै कारणले बहिर्गमन भिसामा रहेका, आफन्तको मृत्यु भई काजकिरियाका लागि नेपाल आउनुपर्ने, श्रम करार अवधि समाप्त भएका वा रोजगारी गुमाएका र सुत्केरी तथा गर्भवती महिला, बालबालिका, जेष्ठ नागरिक र अपांगता भएका छन् । यस्तै, सरकारी सेवामा रही अध्ययन वा तालिममा गएका, अध्ययन समाप्त भएका विद्यार्थी, नेपाल आउनपर्ने अवस्थामा रहेका अध्ययरत विद्यार्थी, परिवारिक पुनर्मिलनका लागि गएका, कम्पनीबाट रोजगारीसहित बिदा सुविधा पाएका, अन्तर्राष्ट्रिय संघसंस्थामा कार्यरत रहेका नेपाल आउनुपर्ने अवस्थाका तथा पर्यटक तथा व्यापारिक भिसामा गएकाहरू पनि प्रथामिकता पर्नेछन् । श्रम, रोजगार तथा सामाजिक सुरक्षा मन्त्रालयले केही समयअघि जारी गरेको तथ्यांकमा भारतबाहेक अन्य मुलुकबाट करिब १ लाख २७ हजार नेपालीलाई तुरुन्त उद्धार गर्नुपर्ने उल्लेख थियो । भारतबाट भित्रिन २० नाका भारतबाट स्थलमार्ग हुँदै स्वदेश आउने नेपालीका लागि १८ जिल्लाका २० प्रवेश बिन्दु (नाका) तोकिएको छ । मन्त्रिपरिषद्ले शनिबार गरेको निर्णयअनुसार पशुपतिनगर (इलाम), काँकडभिट्टा (झापा), रानी (मोरङ), कुनौली (सप्तरी), ठाडी (सिरहा), माडर (सिरहा), भिट्टामोड (महोत्तरी), मलंगवा (सर्लाही), गौर (रौतहट), वीरगन्ज (पर्सा), महेशपुर (नवलपरासी पश्चिम), बेलहिया (रुपन्देही), तौलिहवा (कपिलवस्तु), कृष्णनगर (कलिपवस्तु) जमुनाह (बाँके), सुरजपुर (गुलरिया) (बर्दिया), गौरीफन्टा (कैलाली), गड्डाचौकी (कञ्चनपुर), झुलाघाट (बैतडी) र दार्चुला (दार्चुला) नाकाबाट नेपाली भित्र्याइनेछ । सरकारले भारतबाट ५ लाखभन्दा बढी नेपाली घर फर्कने अनुमान गरेको छ । सीमा नाकामा आएका नेपाली नागरिकको प्रदेश, जिल्ला र पालिकागत विवरण स्थानीय प्रशासनले तयार गरी सम्बन्धित प्रदेश सरकार तथा स्थानीय तहलाई अविलम्ब उपलब्ध गराउनुपर्नेछ । भारतबाहेकका मुलुकबाट नेपाल आउनेहरूको प्रदेश, जिल्ला र पालिकागत विवरण विदेशस्थित सम्बन्धित नेपाली नियोगले तयार गरी परराष्ट्र मन्त्रालयमार्फत स्वास्थ्य तथा जनसंख्या, गृह, संस्कृति, पर्यटन तथा नागरिक उड्डयन मन्त्रालय र कोभिड१९ संकट व्यवस्थापन केन्द्रलाई उपलब्ध गराउनुपर्नेछ । विवरणमा आफ्नै खर्चमा तोकिएका होटलमा क्वारेन्टाइनमा बस्ने वा स्थानीय तहले व्यवस्था गरेको क्वारेन्टाइनमा बस्ने व्यहोरासमेत खुलेको हुनुपर्नेछ । क्वारेन्टाइन व्यवस्थापन पालिकाबाट स्थानीय तहले मापदण्डअनुरूप क्वारेन्टाइनको व्यवस्थापन गर्नुपर्ने आदेशमा उल्लेख छ । स्थानीय तहले व्यवस्थापन गरेका क्वारेन्टाइनमा बस्नेको लजिस्टिक, खानपिनलगायतको व्यवस्था सम्बन्धित स्थानीय तहले नै गर्नेछन् । प्रदेश कोभिड१९ संकट व्यवस्थापन केन्द्र, जिल्ला कोभिड१९ संकट व्यवस्थापन केन्द्र र स्थानीय कोभिड१९ संकट व्यवस्थापन केन्द्रको समन्वय र सहकार्यमा नेपाली सेनाले काठमाडौं उपत्यका र मुलुकका विभिन्न स्थानमा रहेका क्वारेन्टाइनहरूको सञ्चालन, नियमन र निर्देशन गर्नेछ । क्वारेन्टाइनमा बस्दा स्वास्थ्य तथा जनसंख्या मन्त्रालयले तोकेको स्वास्थ्य सुरक्षा मापदण्ड पालना गर्नुपर्नेछ । आपत्कालीन व्यवस्थाका लागि सहरी विकास मन्त्रालयले मर्मतसुधार गरी नेपाल विद्युत् प्राधिकरणको खरिपाटीस्थित तालिम केन्द्रमा ३ सय, इंचगु नारायण आवास क्षेत्रमा ४ सय, मनमोहन अस्पताल, दहचोकमा ५ सय र केएमसी, दुवाकोटमा ५ सय क्वारेन्टाइन बेड तयार गर्नुपर्नेछ । क्वारेन्टाइनमा चौध दिन बसेको व्यक्तिले स्वास्थ्य परीक्षणपछि थप सात दिन होम क्वारेन्टाइनमा बस्नुपर्नेछ । क्वारेन्टाइनमा दिनको १७५ रुपैयाँ स्थानीय तहले व्यवस्थापन गर्ने क्वारेन्टाइनमा बस्नेका लागि नेपाल सरकारले प्रतिदिन प्रतिव्यक्ति १ सय ७५ रुपैयाँका दरले १४ दिनसम्म दिनेछ । होल्डिङ सेन्टरको भाडा नेपाल सरकारले बेहोर्नेछ । भारतबाहेक अन्य मुलुकबाट आउनेले हवाई उडान र होटल क्वारेन्टाइनलगायतका सम्पूर्ण खर्च आफैंले व्यहोर्नुपर्नेछ । तर सम्बन्धित श्रम गन्तव्य मुलुक वा रोजगारदाता कम्पनी वा नेपालस्थित म्यानपावर कम्पनीले हवाई उडान, यातायात, होटल क्वारेन्टाइनलगायतको खर्चमध्ये केही वा सबै खर्च बेहोर्न पनि सक्नेछन् । भारतबाट आउनेले प्रवेश बिन्दुदेखि होल्डिङ सेन्टर हुँदै स्थानीय तहले व्यवस्थापन गरेका सम्बन्धित क्वारेन्टाइनसम्म र अन्य मुलुकबाट आउनेले विमानस्थलबाट होल्डिङ सेन्टर हुँदै क्वारेन्टाइन होटल वा स्थानीय तहले व्यवस्थापन गरेको सम्बन्धित क्वारेन्टाइनसम्मको यातायात खर्च व्यक्ति स्वयंले व्यहोर्नुपर्नेछ । मृतकको शव ल्याउने खर्च सम्बन्धित रोजगारदाता कम्पनीले बेहोर्नुपर्नेछ । तर विशेष परिस्थितिमा शव ल्याउँदा लाग्ने खर्च वैदेशिक रोजगार प्रवर्द्धन कोषबाट बेहोर्न सकिनेछ । नेपाल सरकारले बेहोर्ने भनी उल्लेख भएको खर्च कोरोना संक्रमण रोकथाम, नियन्त्रण तथा उपचार कोष, केन्द्रीय तथा जिल्ला विपद् व्यवस्थापन कोष र वैदेशिक रोजगार प्रवर्द्धन कोषबाट बेहोरिनेछ । स्थानीय तहबाट भएको खर्चको विवरण सम्बन्धित पालिकाले प्रदेश सरकार र संघीय मामिला तथा सामान्य प्रशासन मन्त्रालयमार्फत नेपाल सरकारलाई उपलब्ध गराउनुपर्नेछ । केन्द्रीय मन्त्रीले प्रदेशसँग समन्वय गर्नुपर्ने आदेश कार्यान्वयनको लागि संघीय सरकारका विभिन्न मन्त्रीबाट प्रदेश सरकारसँग समन्वय गर्नुपर्ने हुन्छ । ऊर्जा, जलस्रोत तथा सिँचाइ मन्त्री वर्षमान पुनले प्रदेश५, वन तथा वातावरण मन्त्री शक्ति बस्नेतले कर्णाली प्रदेश, श्रम रोजगार तथा सामाजिक सुरक्षा मन्त्री रामेश्वर राय यादवले प्रदेश२, भूमि व्यवस्था, सहकारी तथा गरिबी निवारण मन्त्री पद्मा अर्यालले गण्डकी प्रदेश, खानेपानी मन्त्री विना मगरले सुदूरपश्चिम प्रदेश, भौतिक पूर्वाधार तथा यातायात मन्त्री वसन्त नेम्वाङले प्रदेश१ र महिला, बालबालिका तथा जेष्ठ नागरिक मन्त्री पार्वत गुरुङले वाग्मती प्रदेशसँग समन्वय गर्नुपर्ने जिम्मेवारी तोकिएको छ । भारतबाहेक अन्य मुलुकबाट हवाई मार्ग भई त्रिभुवन अन्तर्राष्ट्रिय विमानस्थलबाट नेपाल प्रवेश गर्नेलाई काठमाडौं उपत्यकाभित्र प्रदेशगत रूपमा तोकिएका होल्डिङ सेन्टरमा जम्मा गराई आवश्यक स्वास्थ्य जाँचपछि सम्बन्धित प्रदेशतर्फ स्थलमार्गबाट पठाइनेछ । भारततर्फबाट स्थलमार्ग हुँदै नेपाल प्रवेश गर्नेको यातायात तथा क्वारेन्टाइन र अन्य विषयमा समन्वय र सहयोग मन्त्रीहरूले गर्नुपर्नेछ । प्रदेश सरकार र स्थानीय तहहरूबाट कोभिड१९ को संक्रमण रोकथाम, नियन्त्रण तथा उपचारका सिलसिलामा सञ्चालित, सम्पादित कार्यको अनुगमन र नियमन गर्ने तथा अनुगमन र निगमन गरेको कामको विवरण प्राप्त गरी नेपाल सरकारको मन्त्रिपरिषद्समक्ष प्रतिवेदन पेस पनि गर्नुपर्नेछ । प्रदेश सरकारबाट समन्वय भारत तथा अन्य मुलुकबाट नेपाल प्रवेश गरी जिल्ला सदरमुकाममा ल्याइएका नागरिकलाई सम्बन्धित स्थानीय तहको क्वारेन्टाइनसम्म पुर्याउने र क्वारेन्टाइन अवधिभर आवश्यक व्यवस्थापनका लागि सहयोग र समन्वय गर्ने कार्यका लागि प्रदेश सरकारबाट एक जना मन्त्री तोकिनेछ । समग्र सञ्चालन, अनुगमन, नियन्त्रण र निर्देशन कोभिड१९ संकट व्यवस्थापन केन्द्रबाट हुनेछ ।"
लकडाउन कहिलेसम्म ?,"(काठमाडौं)  लकडाउनको दुई महिना बितिसक्दा पनि सरकारले यसको विकल्प के हुन्छ भन्ने निर्णय गर्न सकेको छैन । हरेक पटक समयावधि सकिन लाग्दा यसलाई लम्ब्याउने तर अन्य वैकल्पिक उपायहरू के हुन सक्छन् भन्ने खोजी नगर्ने सरकारी रवैया छ । यहीअनुसार फेरि शनिबार १२ दिनका लागि सरकारले लकडाउन अवधि थप्ने निर्णय गरिसकेको छ ।अब त स्थिति यस्तो हुन थाल्यो कि लकडाउन अवधि पनि बढ्ने, संक्रमित र मृतकहरू पनि थपिँदै जाने । यो अवस्था कहिलेसम्म ? सरकारी अधिकारीहरू पनि भन्न सक्ने अवस्थामा छैनन् । सडक तथा नाकाहरूमा सुरक्षाकर्मी छन् । संक्रमण थप फैलिँदै गएका कारण देखाउँदै शनिबार बसेको मन्त्रिपरिषद् बैठकले सेना परिचालन गर्ने निर्णयसमेत गरिसकेको छ । जसका कारण अब नागरिक आवागमनमा सैनिक शक्तिसमेत प्रयोग हुन सक्छ ।अहिलेको मोडालिटीअनुसार एक जिल्लाबाट अर्को जिल्ला जान रोक लगाइएको छ । संक्रमण फैलिएका र नफैलिएका स्थानमा एकै किसिमको लकडाउन रणनीति सरकारले अपनाएको छ ।वैशाख १६ गतेको मन्त्रिपरिषद् बैठकले लकडाउनका बीच ४४ वटा क्षेत्रलाई पहिचान गरेर स्वास्थ्य सावधानी अपनाउँदै सञ्चालन अनुमति दिएको थियो । तर त्यो निर्णय पनि कार्यान्वयनमा आउन सकेको छैन । संक्रमणविरुद्ध जुध्न गरिएको लकडाउनलाई सरकारले निर्विकल्प उपाय ठान्दा नागरिक तहबाटै यसको विरोध पनि हुन थालेको छ । उच्चस्तरीय समितिका सदस्य सचिवसमेत रहेका प्रधानमन्त्री तथा मन्त्रिपरिषद् कार्यालयका सचिव नारायणप्रसाद विडारी बुधबारबाट लकडाउनको मोडालिटीमा केही परिवर्तन हुने गरी खाका बन्ने क्रममा रहेको दाबी गर्छन् । तर सरकारले तय गर्ने नयाँ मोडालिटीमा कोरोना संक्रमणको कम जोखिम भएका क्षेत्रका सानामझौला तथा ठूला उद्योगकलकारखाना, कृषि, स्वरोजगारमूलक क्षेत्र सञ्चालन गर्नेनगर्ने अझै अन्योल छ । जेठ २० गतेसम्म त अहिलेकै मोडालिटी कायम रहन्छ, त्यसपछि भने बढी जोखिम, जोखिम र सामान्य अवस्था गरी क्षेत्रगत हिसाबले खुकुलो पार्दै लैजाने भन्नेमा छलफल भइरहेको छ, सचिव विडारीले कान्तिपुरसँग भने, बुधबार साँझसम्म लकडाउनको स्वरूपबारे केही न केही नयाँ खाका ल्याउँछौं । नयाँ मोडालिटीबारे क्राइसिस म्यानेजमेन्ट सेन्टर र उच्चस्तरीय समितिमा छलफल जारी रहेको उनले बताए ।चैत ११ बाट देशव्यापी लकडाउन गरिएकामा सुरुवातको साता तथा महिनासम्म सबैले पालना गरेका थिए । सरकारसँग पनि अर्को विकल्प नभएको भन्दै नागरिक तहबाटै यसको समर्थन पनि भएको हो । तर चैतमा लगाइएको लकडाउन सरकारले विकल्परहित ढंगले जेठ ३२ सम्म लम्ब्याएको छ । खेतीपातीको समय सुरु भइसक्दा पनि यसबारे कस्तो किसिमको विकल्प खोज्ने भन्नेमा सरकारले स्पष्ट नजर लगाएको छैन । स्वास्थ्य प्रोटोकल कायम गरेर संक्रमण नफैलिएका क्षेत्रलाई सामान्यतर्फ लैजाने भन्ने भाषण प्रधानमन्त्रीले एक साताअघि नै गरेका थिए तर त्यसअनुसार सरकारी नीतिचाहिँ अझै बनेको छैन । त्यसो त लकडाउनलाई कडाइका साथ कायम गर्दै जाने वा ससर्त उद्योगकलकारखाना सञ्चालन गर्न दिने भन्नेमा सरकारी अधिकारीहरूबीच मतऐक्यता छैन । उच्चस्तरीय समिति, सीसीएमसी र गृह प्रशासन उच्च स्रोतहरूका अनुसार कोरोना संक्रमणको बढी प्रभाव, प्रभाव र सामान्य अवस्था रहेका क्षेत्रलाई तीन भागमा विभाजन गरेर लकडाउन नीति बनाउनुपर्ने र सोहीअनुसार जिल्ला तथा क्षेत्रहरूलाई जोखिमका हिसाबले रातो, पहेंलो र हरियो क्षेत्र घोषणा गर्ने सुझाव आए पनि मन्त्रिपरिषद्बाट यो निर्णय हुन सकेको छैन । अहिले मन्त्रीहरू नै लकडाउनलाई खुकुलो बनाउँदै लैजानुपर्ने पक्षमा छन् । वैशाख १६ गतेको मन्त्रिपरिषद् बैठकमै मन्त्रीहरू युवराज खतिवडा र लेखराज भट्टले लकडाउन नीतिमा परिवर्तन गर्नुपर्ने प्रस्ताव राखेका थिए । तर प्रधाननमन्त्री केपी शर्मा ओली लकडाउन खुकुलो बनाउन इच्छुक छैनन् । उनले पटकपटक आर्थिक गतिविधिभन्दा ठूलो मानिसको ज्यान हो भन्दै आएका छन् । पूर्वगृह सचिव गोविन्द कुसुम महामारी र संकटका बीच कृषि, उत्पादन र सेवामूलक उद्योगलाई ससर्त सञ्चालन गर्ने वातावरण सरकारले बनाउनुपर्ने बताउँछन् । तत्काल लकडाउनको विकल्प नभए पनि नागरिकको जीवनयापनलाई ध्यान दिनुपर्ने र यसका लागि स्वास्थ्य प्रोटोकल पालना गरेर कम जोखिम भएका क्षेत्रका उद्योगकलकारखाना सञ्चालन हुने गरी छुट्टै कार्यविधि आवश्यक रहेको उनको भनाइ छ । भारतबाट स्थल नाका हुँदै भित्रिने नागरिकलाई सरकारी तहबाट प्रवेश व्यवस्थापन गरेर क्वारेन्टाइनमा राख्न नसक्दा अहिले संक्रमण समाजमा विस्तार हुन पुगेको उनले टिप्पणी गरे । संक्रमण फैलिइरहेका क्षेत्रमा लकडाउनको विकल्प छैन तर कम जोखिम भएका स्थानका उत्पादनमूलक उद्योग, कलकारखानालाई स्वास्थ्य सावधानी अपनाएर सुचारु गर्ने वातावरण सरकारले बनाइदिनुपर्छ, कुसुमले कान्तिपुरसँग भने, यसका लागि नीति निर्णय तहमा बस्नेले गम्भीरतासाथ सोचविचार गर्नुपर्ने देखिन्छ ।सातवटै प्रदेशस्थित सुरक्षा प्रमुखहरूले चैत दोस्रो सातातिरै भारतबाट आउने मानिसलाई प्रवेश दिएर क्वारेन्टाइनमा राख्नुपर्ने सुझाव गृह र रक्षा मन्त्रालय हुँदै उच्चस्तरीय समिति र सीसीएमसी बैठकमा पठाए पनि यसलाई त्यति गम्भीरतासाथ लिइएन । लुकीछिपी मानिस आउने क्रम नरोकिएपछि बल्ल जेठ १२ गते मात्रै मन्त्रिपरिषद् बैठकले भारत र तेस्रो मुलुकबाट आउनेलाई सरकारी तहबाटै समन्वय गरेर सम्बन्धित पालिकासम्म पुर्याउने निर्णय गर्यो । अहिले सरकार त्यही निर्णय कार्यान्वयनमा केन्द्रित भएर लकडाउनलाई जेठ ३२ सम्म पुर्याएको छ ।गृह मन्त्रालयका अधिकारीले लकडाउन मोडालिटीबारे उच्चस्तरीय समिति र मन्त्रिपरिषद्बाट आएका नीतिनिर्देशन कार्यान्वयन गर्ने आफूहरूको भूमिका भएकाले कस्तो नीति अपनाउने भन्नेमा माथि नै बुझ्न आग्रह गरे । भएका निर्णय कार्यान्वयन र लकडाउनलाई अक्षरशः पालनामा गृह प्रशासनको भूमिका हुने हो, गृह मन्त्रालयका प्रवक्ता केदारनाथ शर्माले भने, हामी यसअघि भएका निर्णय कार्यान्वयन र पछिल्लो पटक जेठ १२ गतेको मन्त्रिपरिषद् निर्णयअनुसार भारत र तेस्रो मुलुकबाट आउनेलाई कसरी व्यवस्थापन गर्ने भन्नेमा केन्द्रित छौं ।"
अघि बढ्यो संविधान संशोधन विधेयक,"काठमाडौं (कास) लिम्पियाुधरा, लिपुलेक र कालापानी क्षेत्र समेटेर सरकारले जारी गरेको राजनीतिक तथा प्रशासनिक नक्सा निसान छापमा राख्न प्रतिनिधिसभामा संविधान संशोधन विधेयक आइतबार पेस गरिएको छ । कानुन न्याय तथा संसदीय मामिलामन्त्री शिवमाया तुम्बाहाङ्फेले नेपालको संविधान विधेयक २०७७ पेस गरेकी हुन् । संविधान सभामार्फत २०७२ मा संविधान बनेपछि दोस्रोपटक संशोधन गर्न लागिएको हो । संशोधन पारित भएपछि संविधानको अनुसूची ३ मा रहेको निसान छापको नक्सा परिवर्तन गरिनेछ । विधेयक पेस गर्दै मन्त्री तुम्बाहाङ्फेले नेपालको निशान छापमा उल्लेख भएको नक्सालाई नेपालको वास्तविक नक्साअनुसार परिमार्जित गर्नुपर्ने भएकाले विधेयक ल्याएको बताइन् ।संविधान संशोधन विधेयक पेस गर्न अनुमति माग्ने प्रस्ताव प्रतिनिधिसभामा सर्वसम्मतले पारित भएको थियो । प्रस्ताव पारित भएपछि मन्त्री तुम्बाहाङ्फेले संशोधन विधेयक प्रतिनिधिसभामा पेस गरेकी हुन् ।सभामुख अग्निप्रसाद सापकोटाले संविधान संशोधनको उक्त प्रस्तावमा कुनै पनि विरोधको सूचना प्राप्त नभएकाले अनुमति माग्ने प्रस्ताव पारित भएको घोषणा गरेका थिए । उक्त प्रस्ताव गत १४ गते प्रतिनिधिसभामा पेस कार्यक्रम तय गरिए पनि अन्तिम समयमा कार्यसूचीबाट हटाइएको थियो । संसद्मा प्रमुख प्रतिपक्ष कांग्रेसको शनिबार बसेको केन्द्रीय समितिको बैठकले संविधान संशोधनको पक्षमा मतदान गर्ने निर्णय गरेपछि सरकारले विधेयक अघि बढाएको हो । प्रधानमन्त्री केपी शर्मा ओलीले संविधान संशोधन सर्वसम्मत रूपमा पारित गर्न सर्वदलीय बैठकमार्फत पनि सबै दललाई आग्रह गरेका थिए । संसद् सचिवालयले संविधान संशोधनको सार्वजनिक सूचना निकाल्ने तयारी गरेको छ । नियमावलीअनुसार विधेयकमाथि सांसदहरूले संशोधन हाल्न पाउँछन् । त्यसका लागि ७२ घण्टाको समय तोकिन्छ ।राजपा र समाजवादीले संविधान संशोधन विधेयक दर्ता गर्नेराजपा र समाजवादीले संयुक्त रूपमा संविधान संशोधनको छुट्टै गैरसरकारी विधेयक संसद्मा दर्ता गराउने भएका छन् । शेरबहादुर देउवा नेतृत्वको तत्कालीन सरकारले अघि सारेको संशोधनकै विषय राखेर राजपाले शुक्रबारै दर्ता गर्न लागेको विधेयकबाट समाजवादी पछि हटेको थियो । तत्कालीन सरकारले अघि बढाएको विषयले मात्रै माग सम्बोधन नहुने भन्दै समाजवादीले अन्य विषय समावेश गरेर संशोधनको संयुक्त मस्यौदा बनाउन प्रस्ताव गरेपछि राजपा तयार भएको हो । देउवा नेतृत्वको सरकारले नागरिकता, भाषा, राष्ट्रिय सभाको प्रतिनिधित्व र प्रदेशको सीमांकनसम्बन्धी प्रावधान संशोधनका लागि अघि बढाएको विधेयक संसद्बाट अस्वीकृत भएको थियो । राजपाले प्रमुख सचेतक लक्ष्मणलाल कर्ण र समाजवादीले सहअध्यक्ष राजेन्द्र श्रेष्ठलाई संशोधनको संयुक्त मस्यौदा तयार पार्ने जिम्मेवारी दिएका छन् । श्रेष्ठ र कर्णले आइतबार रातिसम्म मस्यौदा तयार गर्ने र सोमबार संसद् सचिवालयमा दर्ता गर्न जाने तयारी छ । प्रमुख प्रतिपक्षी कांग्रेसको शनिबारको केन्द्रीय कार्यसमिति बैठकले आफ्नै पार्टी नेतृत्वको सरकारले प्रस्तुत गरेको संविधान संशोधन विधेयकलाई दर्ता गराउने निर्णय गरेको थियो । संशोधन दर्ताका लागि केन्द्रीय कार्यसमितिले संसदीय दललाई निर्देशन दिए पनि कहिले दर्ता गर्ने भन्ने विषयमा कांग्रेस निर्णयमा पुगेको छैन । अनौपचारिक रूपमा यस विषयमा सरकार, सत्तारूढ दल, समाजवादी र राजपाका नेताहरूसँग छलफल भइरहेको कांग्रेसका एक नेताले बताए । सत्तारूढ दल नेकपा तयार नभएसम्म संविधान संशोधन संसद्बाट पारित हुने सम्भावन रहँदैन । यस्तो अवस्थामा विधेयक अघि बढाएर पुनः अस्वीकृत गराउनुभन्दा नबढाउन उचित हुने कांग्रेसका कतिपय नेताले सुझाव दिएका छन् ।राजपा नेता राजेन्द्र महतोले राजपा र समाजवादीले संयुक्त विधेयक दर्ता गर्ने बताए । हामीले अघि सारेको संशोधन विधेयकमा अन्य विषयसमेत समावेश गरेर अघि बढाउनेबारे छलफल चलिरहेको छ, उनले भने, आज भ्याइएन । भोलि (सोमबार) सम्म दर्ता गराउने प्रयास हुनेछ । समाजवादीका महासचिव रामसहायप्रसाद यादवले राजपाले अघि बढाउन खोजेको विधेयक अपर्याप्त भएकाले थप विषय समावेश गरेर अघि बढ्न खोजिएको बताए । संयुक्त रूपमै हामी संशोधन हाल्ने तयारीमा छौं, त्यसका लागि तयारी भइरहेको छ, उनले भने, शुक्रबार थप छलफल गर्नुपर्ने भएकाले मात्रै दर्ता नगरौं भनिएको हो । अब संयुक्त रूपमा संशोधन हाल्छौं ।आइतबार संसद्मा टेबुल भएको सरकारी विधेयकलाई काउन्टर दिने गरी राजपा र समाजवादीले आफूहरूले उठाउँदै आएका मुद्दालाई गैरसरकारी विधेयकका रूपमा दर्ता गर्न लागेका हुन् । अध्यावधिक गरिएको नेपालको नक्सालाई निसान छापमा समावेश गर्न सरकारले अघि बढाएको संविधान संशोधन विधेयक निर्णयका लागि प्रक्रियामा अघि बढेपछि त्यसमा मतदान गर्ने कि नगर्ने भन्नेमा राजपा र समाजवादी अन्योलमा छन् । आफूहरूले उठाएको माग पनि राष्ट्रिय रहेको भन्दै सरकारलाई प्याकेजमै संशोधन अघि बढाउन यी दुई दलले सुरुदेखि माग गर्दै आएका थिए । सरकारले त्यसमा अनिच्छा देखाएपछि उनीहरूले काउन्टर विधेयक अघि बढाउन खोजेका हुन् । आधा जनसंख्याको मुद्दालाई सरकारले बेवास्ता गर्यो भने हामीले पनि सरकारले ल्याएका विधेयकमा मतदान नगर्न सक्छौं, राजपाका एक नेताले भने, सरकारले ल्याएको विधेयक मात्रै राष्ट्रिय हुने, हामीले उठाएको मुद्दा राष्ट्रिय नहुने हुन सक्दैन ।"
संक्रमितलाई गोठमा राखियो,"दैलेख (कास) आइसोलेसन नभएपछि भैरवी गाउँपालिकाले आरडीटी परीक्षणमा एन्टीबडी पोजिटिभ देखिएका चार स्थानीयलाई भैंसी गोठमा राखेको छ । शनिबार परीक्षणका क्रममा पोजिटिभ भएपछि उनीहरूलाई क्वारेन्टाइनबाट सारेर गोठमा राखिएको हो । १० दिनअघि भारतबाट आएका उनीहरू ३ नम्बर वडाको देउती आधारभूत विद्यालयको क्वारेन्टाइनमा बस्दै आएका थिए । आरडिटी पोजिटिभ देखिएपछि अरुलाई पनि सर्ने भन्दै स्थानीयको गोठमा पठाइएको गाउपालिका उपाध्यक्ष प्रेमकुमारी विष्टले बताइन् ।यहाँ आइसोलेसन छैन, उनले भनिन्, क्वारेन्टाइनमा राख्दा अरुलाई सर्ने देखिएपछि सुरक्षित हुन गोठमा लगिएको हो । उनीहरूलाई स्वास्थ्यकर्मीको प्रत्यक्ष निगरानीमा राख्ने तयारी भइरहेको उनले बताइन । क्वारेन्टाइनमा पनि एउटै कोठामा ५० जनालाई राखिएको छ । एक्कासि धेरै मानिस भित्रिएपछि व्यवस्थापनमा समस्या भयो, उनले भनिन्, अन्य ठाउँका क्वारेन्टाइनसमेत भरिएपछि एउटै कोठामा धेरैलाई राख्नुपर्ने बाध्यता भयो ।"
नाकाहरूमा थामिनसक्नु भीड,"क्वारेन्टाइन भरिँदा संक्रमणको जोखिमभारतबाट फर्कनेको संख्या सुदूरपश्चिमका विद्यालय, खाली भवन सबै क्वारेन्टाइन बनाएर भरिएका छन् । शनिबार बेलुकीसम्म ३६ हजार ५ सय जनाभन्दा बढीलाई क्वारेन्टाइनमा राखिएको छ । विद्यालय तथा खाली भवनसमेत अपुग भएकाले स्थानीय तहले क्वारेन्टाइनको मापदण्डलाई पूरा गर्न नसकेको प्रदेश स्वास्थ्य निर्देशक डागुणराज अवस्थीले बताए । क्वारेन्टाइनलाई व्यवस्थित पार्न गाह्रो हुँदा कोरोना संक्रमणको जोखिमसमेत बढाएको छ, उनले भने, हरेक दिन क्वारेन्टाइन थपिँदै गएका छन् । जति थपे त्यति भरिँदै गएको अवस्थामा अब होम क्वारेन्टाइनमा पठाउनुपर्ने बेला आएको छ ।१४ दिन पूरा गरेपछि एक साता होम क्वारेन्टाइनमा रहने गरी क्वारेन्टाइन व्यवस्थापनको चुनौती घटाउनुपर्ने उनले बताए । किट अभावका कारण पनि परीक्षण बढाउन सकिएको छैन, उनले भने, लक्षण देखिएका बिरामीलाई आइसोलेसन र परीक्षण गर्नुपरेको छ । प्रदेश स्वास्थ्य निर्देशनालयका अनुसार सुदूरपश्चिमका ८८ वटै स्थानीय तहमा १ हजार ११९ क्वारेन्टाइनमा ४४ हजार ३ जनाको लागि बेडको व्यवस्था गरिएको छ । शनिबारसम्ममा ४ हजार ३ सय ३५ महिलासहित ३६ हजार ९ सय ९३ जना क्वारेन्टाइनमा छन् । निर्देशनालयका अनुसार अछाम २ हजार ९ सय २९ , बैतडी ४ हजार ६ सय २६ , बझाङ १ हजार ८ सय ७२ बाजुरा १ हजार ९ सय ३९, डडेलधुरा ३ हजार २ सय ४३, दार्चुला ८ सय ४४, डोटी ६ हजार ३ सय २०, कैलाली ९ हजार ४ सय ३३ र कञ्चनपुरमा ५ हजार ५ सय ९२ जना क्वारेन्टाइनमा छन् ।परीक्षणको गति सुस्त भएका कारण पनि क्वारेन्टाइनको व्यवस्थापनमा समस्या बढेको छ । यसले सुदूरपश्चिममा समुदायमा संक्रमण फैलिने सम्भावना बढाएको छ । प्रदेश स्वास्थ्य निर्देशनालयका अनुसार हालसम्म पीसीआर विधिबाट परीक्षणका लागि ६ हजार ८१ जनाको थ्रोट स्वाब संकलन भएको छ । जसमध्ये ५ हजार ५ सय ३६ को परीक्षण रिपोर्ट आएको छ । ५ सय ४५ जनाको आउन बाँकी छ । रिपोर्ट आएकाहरूमा २१ जनालाई कोरोना पोजिटिभ देखिएको छ । आरडीटीबाट २१ हजार ८ सय २० जनाको परीक्षण भएको छ ।"
मृत्यु भएकी बालिकामा कोरोना पुष्टि,क्वारेन्टाइनमा बालकको मृत्युडडेलधुरा (कास) भारतबाट फर्केर क्वारेन्टाइनमा रहेका नवदुर्गा गाउँपालिका३ का ६ वर्षीय बालकको मृत्यु भएको छ । शनिबार राति १२ बजे जिल्ला सदरमुकाम नजिकै रहेको डडेलधुरा बहुमुखी क्याम्पसको क्वारेन्टाइनमा राखिएका बालकको मृत्यु भएको डडेलधुराका प्रहरी प्रमुख डीएसपी दधिराम न्यौपानेले बताए ।कैलालीको गौरीफन्टा नाका भएर शनिबार आएका उनका आमाबुबासहितको टोलीलाई आइतबार गाउँ लैजाने गरी क्वारेन्टाइनमा राखिएको थियो । मध्यराति बालक अचानक बिरामी भएपछि अस्पताल लगिएको थियो । राति ३ बजे अस्पताल पुर्याउँदा बालक मृत अवस्थामा रहेको डडेलधुरा अस्पतालका निमित्त मेडिकल सुपरिन्टेन्डेन्ट डा जगदीशचन्द्र विष्टले बताए । उनका अनुसार मृत बालकलाई मलेरिया रोग संक्रमण थियो । यसअघि मुम्बईस्थित एक अस्पतालमा उनको उपचार गराएको जनाइएको छ । मृतक बालकको आइतबार स्वाब संकलन गरी परीक्षणका लागि सुदूरपश्चिम क्षेत्रीय प्रयोगशाला धनगढीमा पठाएको अस्पतालले जनाएको छ ।
मृतकको संख्या ८ पुग्यो,"मुलुकमा आइतबार कोरोनाबाट मृत्यु हुनेको संख्या ८ पुगेको छ । बाजुराका २ वर्षे बालिकाको कोरोनाले मृत्यु भएको पुष्टि भएपछि मृतकको संख्या ८ पुगेको हो । देशभरका प्रयोगशालामा भएको परीक्षणअनुसार आइतबार १ सय ६६ जना संक्रमित थपिएका छन् । स्वास्थ्य मन्त्रालयका प्रवक्ता डाविकास देवकोटाका अनुसार आइतबार तनहुँ, स्याङ्जा, पर्सा, कालीकोट बाजुरा, सल्यान, सुर्खेत, कपिलवस्तु, बाँके, सप्तरी, कैलाली, झापा, मोरङ, धनुषा, रौतहट र सर्लाहीमा संक्रमित थपिएका हुन् । ५६ जिल्लामा कोरोना संक्रमण देखिएको छ । आइतबार बेलुकासम्म संक्रमितको संख्या १ हजार ५ सय ६७ जना पुगेको छ । यिनमा १ हजार ४ सय ५० पुरुष र १ सय १७ महिला छन् । आइतबार थप एक जना कोरोना संक्रमित अस्पतालबाट डिस्चार्ज भएपछि निको भएर घर फर्कनेको संख्या २ सय २० पुगेको छ । आइतबार २ हजार ८ सय ५३ नमुनाको परीक्षण गरिएपछि हालसम्म पीसीआर विधिबाट परीक्षण भएको नमुना संख्या ६९ हजार ५ सय ८२ पुगेको छ । यस्तै द्रुत परीक्षण किट (आरडीटी) बाट आइतबार ४ हजार ५४ नमुनाको परीक्षण गरिएको छ । हालसम्म आरडीटीबाट नमुना परीक्षणको संख्या १ लाख ११ हजार १ सय ९ पुगेको छ । हाल मुलुकमा १ लाख १९ हजार १ सय ९२ जना क्वारेन्टाइनमा छन् । क्षेत्रगत हिसाबले प्रदेश १ मा ३ हजार ५ सय ३६, प्रदेश २ मा १९ हजार ९ सय ८३, वाग्मतीमा २ हजार ४ सय २३, गण्डकीमा ३ हजार ५ सय १४, प्रदेश ५ मा ३५ हजार, कर्णालीमा १९ हजार ५ सय ९९ र सुदूरपश्चिममा ३५ हजार १ सय ४७ जना क्वारेन्टाइनमा छन् ।"
सुत्केरी र गर्भवती बचाऊ,"(काठमाडौं)  कोभिड१९ को संक्रमणको त्रासले गर्भवती र सुत्केरी महिलाले अस्पतालबाट स्वास्थ्य सेवा पाउन कठिन भएको भन्दै सांसदहरूले उनीहरूको जीवनरक्षाका लागि विशेष पहल गर्नुपर्ने माग गरेका छन् । संक्रमणको भयले अस्पताल नजाने र गए पनि सहज रूपमा उपचार नपाउने गरेको सांसदहरूले बताएका छन् ।स्वास्थ्य मन्त्रालयका अनुसार काठमाडौंको प्रसूतिगृह र जिल्लाका स्वास्थ्य चौकी, प्राथमिक स्वास्थ्य केन्द्र र अस्पतालमा गर्भवती एवं सुत्केरी जाँच गराउन आउनेको संख्या घट्दै गएको छ । प्रतिनिधिसभामा आइतबार सांसदहरूले गर्भवतीले क्वारेन्टाइनमै सुत्केरी हुनुपरेको भन्दै सरकारको ध्यानाकर्षण गराएका छन् । नेकपाकी सांसद विद्या भट्टराईले बन्दाबन्दीका बेला ५६ जना सुत्केरी महिलाको मृत्यु भएको र ६० हजार गर्भवती स्वास्थ्य सेवाबाट वञ्चित भएको बताइन् । असुरक्षित गर्भपतन र रक्तस्रावका कारण महिलाको मृत्यु हुने गरेको उनको भनाइ थियो । नेकपाकी सांसद विन्दा पाण्डेले अस्पतालमा सुत्केरी हुनेको संख्या कम भएको उल्लेख गर्दै बालिकामाथि हिंसा बढेकामा सरकारको ध्यानाकर्षण गराइन् । पुसमा एक जना सुत्केरीको मृत्यु भएकामा चैतमा ५३ जना पुगेको तथ्यांक उनले पेस गरिन् । उनले बलात्कारलगायत लैंगिक हिंसा डरलाग्दो गरी बढेको दाबी गरिन् । गाउँको स्वास्थ्य चौकीमा गएका महिलालाई स्वास्थ्यकर्मीले टाढैबाट हेर्ने गरेका छन्, उनले भनिन् । दैलेखमा एक महिला क्वारेन्टाइनमै सुत्केरी भएकी छन् । बाँकेको सुशील कोइराला प्रखर क्यान्सर अस्पतालको आइसोलेसन वार्डमा उपचार गराइरहेकी गर्भवती आइतबार निको भएर घर फर्केकी छन् । राजधानीको थापाथलीस्थित प्रसूतिगृहकी प्रशासक रानु थापाका अनुसार लकडाउनमा गर्भ जँचाउन आउने झन्डै ५० प्रतिशत कम भएको छ । उनले भनिन्, सुत्केरी गराउने भने करिब १० प्रतिशत मात्र घटेका छन् । अन्य अस्पताल जाने बिरामी पनि कोरोना त्रासले थापाथली नै आउने गरेका छन् । त्यस हिसाबले त सामान्य अवस्थामा भन्दा धेरै घटेको हो । थापाथली अस्पतालमा काठमाडौं, भक्तपुर, ललितपुरका झन्डै ६० प्रतिशत गर्भवती जँचाउन आउने गरेका छन् । कोभिड१९ ले सिन्धुपाल्चोककी सुत्केरीको मृत्यु भएपछि शिक्षण अस्पताल महाराजगन्जमा जँचाउने गर्भवतीको संख्या घटेको छ । पाटन अस्पतलालाई कोरोना उपचार अस्पताल बनाइएकाले त्यहाँ जाने गर्भवती पनि कम भएका छन् । थापाका अनुसार दैनिक ओपीडीमा जँचाउन आउने गर्भवतीलाई पनि सामान्य अवस्थामा अस्पताल आउन प्रोत्साहन गरिँदैन । मन्त्रालयका सूचना अधिकारी गणेश श्रीवास्तवले गर्भवती र सुत्केरी अस्पताल आउन डराएकाले पनि जाँच गराउनेको संख्या घटेको बताए ।"
सुत्केरीको मृत्यु,डोटी (कास) डोटीमा सुत्केरी भएको तीन दिनपछि एक महिलाको मृत्यु भएको छ । केआईसिंह गाउँपालिका४ कार्कीबगरकी २६ वर्षीया नारु कार्कीको आइतबार बिहान मृत्यु भएको हो ।ती महिलाले जेठ १६ गते शल्यक्रियाबाट छोरी जन्माएकी थिइन् । बेथा लागेपछि उनलाई दुर्गामाडौं स्वास्थ्यचौकीले दिपायल राजपुरस्थित सुजंग अस्पताल रिफर गरेको थियो । उनको मृत्युको कारण भने थाहा हुन सकेको छैन । शुक्रबार शल्यक्रिया गरिएकी महिलाको शनिबारसम्म स्वास्थ्य अवस्था सामान्य थियो । जन्डिस र टाइफाइडको समस्या देखिएकी उनलाई आइबार बिहान साढे ४ बजे एक्कासि बान्ता भई श्वास फेर्न गाह्रो भएको अस्पतालका प्रशासन प्रमुख अर्जुन बलायरले बताए ।श्वासमा समस्या देखिएपछि अक्सिजन तथा बाफसमेत दिइएको थियो । स्वास्थ्यमा सुधार नभएपछि उनलाई थप उपचारका लागि बाहिर पठाउने तयारी हुँदाहुँदै मृत्यु भएको हो । नवजात शिशुको स्वास्थ्य अवस्था सामान्य छ । जिल्ला स्वास्थ्य कार्यालयले कोरोना परीक्षणका लागि मृतकको स्वाब संकलन गरेको छ । अस्पतालले यसअघि गरेको आरडीटी परीक्षणमा महिलाको रिपोर्ट नेगेटिभ आएको थियो ।
कोरोना कोषबाट खर्च गर्न सुरु,"काठमाडौं (कास) सरकारले कोराना संक्रमण रोकथाम, नियन्त्रण तथा उपचार कोष मा जम्मा भएको रकम जोखिम बढी भएको क्षेत्रमा खर्चन थालेको छ । योजना आयोगका उपाध्यक्ष पुष्पराज कँडेल संयोजक रहेको सञ्चालक समितिको निर्णयअनुसार सरकारले कोषबाट कोरोनाको जोखिमयुक्त क्षेत्रका अस्पताल र जिल्ला प्रशासन कार्यालयलाई ५ करोड १७ लाख ७९ हजार रुपैयाँ रकम निकासा गरिसकेको छ । प्रधानमन्त्री तथा मन्त्रिपरिषद् कार्यालय स्रोतका अनुसार कोरोना कोषबाट रकम पाउनेमा आठवटा अस्पताल र स्वास्थ्य संस्था तथा १७ वटा जिल्ला प्रशासन कार्यालय छन् । कोषबाट नेपाल स्वास्थ्य अनुसन्धान परिषद् काठमाडौंलाई १ करोड ३९ लाख ७९ हजार, कोसी अस्पताल विराटनगरलाई १ करोड, सप्तरीको गजेन्द्रनारायण सिंह अस्पताललाई ६८ करोड, डडेलधुरा अस्पताललाई ६० लाख, जीपी कोइराला राष्ट्रिय श्वासप्रश्वास केन्द्र तनहुँलाई ३५ लाख, भरतपुर अस्पताललाई २० लाख, किटजन्य रोग अनुसन्धान तथा तालिम केन्द्र, मकवानपुरलाई ५ लाख रुपैयाँ निकासा गरिएको छ । इलाम, झापा, मोरङ, सप्तरी, सिरहा, महोत्तरी, सर्लाही, रौतहट, पर्सा, नवलपरासी, रूपन्देही, कपिलवस्तु, बाँके, बर्दिया, कैलाली, कञ्चनपुर, बैतडी, दार्चुला जिल्ला प्रशासन कार्यालयलाई ५ लाख रुपैयाँका दरले रकम पठाइएको छ । मन्त्रिपरिषद् कार्यालयका एक अधिकारीका अनुसार पहिलो चरणमा बढी जोखिम र बजेट कम भएका अत्यावश्यक क्षेत्रमा रकम पठाइएको हो । दोस्रो चरणमा बजेट माग भएका क्षेत्रको जोखिम अध्ययन गरी आवश्यकताअनुसार रकम पठाइने छ । लकडाउनसँगै प्रधानमन्त्री तथा मन्त्रिपरिषद् कार्यालय मातहत स्थापना गरिएको कोरोना कोषमा दाताहरूबाट झन्डै साढे दुई महिनामा करिब २ अर्ब ३१ करोड रुपैयाँ जम्मा भइसकेको छ । कोषमा रकम जम्मा हुने क्रम जारी छ ।"
अब सोच्नैपर्छ लकडाउनको विकल्प,"सरकारले आफ्ना जनता कसरी बाँचिरहेका होलान् र देश कसरी चलिरहेको होला भन्नेतर्फ कुनै विचार नगरी फेरि पनि लकडाउन लाई कोभिड१९ विरुद्ध लड्ने एक मात्र ब्रह्मास्त्रझैं गरी प्रयोग गरेको छ । ६८ दिनदेखि जारी पूर्ववत् ढाँचामा कुनै समीक्षा नगरी शनिबार मन्त्रिपरिषद् बैठकद्वारा यसलाई जेठ ३२ सम्म लम्ब्याउने घोषणा गरिएको छ । जबकि यही लकडाउनकै अवधिमा संक्रमित र मृतकको संख्या झन्झन् बढ्ने तर त्यसलाई रोक्न सरकारी संयन्त्रहरू निष्प्रभावी देखिने विडम्बनापूर्ण अवस्था छ । बिनाविकल्प यसरी सारा मुलुक बन्द गर्दा कोरोना भाइरसले भन्दा बढी सर्नेनसर्ने अरू रोग र भोकले मान्छे मर्ने चिन्ता र चेतावनी विज्ञहरूको छ । जनताको नियमित दैनिकीलाई जति ठप्प पारे पनि सरकारले आफूले गर्नैपर्ने काम नगरेका कारण संक्रमणको साङ्लो भने चुँडिएको छैन, झन्झन् बढ्दो छ । यही कारण, लकडाउनलाई सरकारले कतै आफ्नो अकर्मण्यता छल्ने अस्त्रका रूपमा प्रयोग गरेको त होइन भन्ने आम आशंका छ ।कोरोना रोकथाम तथा नियन्त्रण उच्चस्तरीय समितिका जिम्मेवार सदस्यहरू, अर्थमन्त्री र स्वयं स्वास्थ्यमन्त्रीले पनि समयसमयमा अब कुनै न कुनै रूपमा लकडाउनको ढाँचा बदलेर जानुपर्ने बताउँदै आएका छन् । जनस्वास्थ्यविद्हरूले पनि यही सल्लाह दिइरहेका छन् । लकडाउन खुकुलो नबनाए कोरोना संक्रमणभन्दा अरू जटिलता झांगिँदै जाने खतरा उनीहरूले औंल्याइसकेका छन् । तैपनि कति कारणले हो, यसको शैली बदल्ने मूर्त पहल भएको छैन । यसबाट कतै आफ्ना कमजोरीप्रति रुष्ट नागरिकहरू सडकमा निस्किएलान् भनेर सरकार डराएको त होइन भन्ने बुझिन्छ । आफैंप्रति भरोसा नराखी नागरिकसित डराएर उनीहरूको जीविकाको कुनै मतलब नगरी यसरी लकडाउनको एकोहोरो अस्त्र पेल्नु न्यायसंगत हुँदैन । सरकारको नियत त्यस्तो होइन भने पनि औचित्य स्पष्ट नपारी बन्द मात्र थपिरहँदा स्वतः त्यही अर्थ निस्कन्छ । त्यसैले, सरकारले हरेक दिन, हरेक क्षणको लकडाउन किन भन्ने औचित्य स्थापित गर्न सक्नुपर्छ । नागरिकलाई तिमी घर बसेबापत म यति काम गर्न भ्याउँछु भनेर प्रस्ट्याउनुपर्छ । लकडाउन नागरिकलाई घरभित्र बस्नका लागि हो, सरकारलाई काम नगरी आनन्दले निदाउनका लागि होइन । किनभने, संक्रमण झांगिँदै जाँदा पनि कक्ट्याक्ट ट्रेसिङ र परीक्षणको संख्या त्यही रूपमा बढाइएको छैन । भारतबाट आएकालाई उचित क्वारेन्टिन को व्यवस्थासमेत छैन । मापदण्डबिनै सञ्चालित यस्ता गृहहरू आफैं संक्रमणको कारखाना बनिरहेका छन् । परीक्षणको नतिजा आउन समय लाग्दा क्वारेन्टिनमा भीड बढिरहेको छ । मुख्य समस्या त, परीक्षणका लागि आवश्यक सामग्रीकै मौज्दात नै सकिँदै छ । प्रधानमन्त्रीले नै मुलुकका दुई प्रतिशत अर्थात् ६ लाख नागरिकको पीसीआर परीक्षण गर्ने भने पनि अहिलेसम्म त्यसको १० प्रतिशतलाई मात्र उक्त विधिबाट जाँचिएको छ । संक्रमण फैलिएको हिसाबले परीक्षण अझै निकै बढाउनुपर्ने विज्ञहरूको सुझाव छ । दैनिक १० हजारका दरले पनि दुई प्रतिशत नागरिकको परीक्षण गर्न दुई महिना लाग्छ, तर सरकारको तयारी यस्तो देखिँदैन । अहिलेसम्म बहुसंख्यक नागरिक घरभित्रै बसेर सरकारको निर्णयको इमानदारीपूर्वक पालना गरिरहेका छन् । यसबीचमा गरिखाने श्रमजीवीहरूको हालत निकै दयनीय भइसकेको छ । सरकारले सबैलाई पुग्दो राहत बाँड्न सकेको छैन । बाँडिएको आधाएक बोरा चामलले दुई महिनासम्म धान्न सक्दैन । चार दिनसम्म पेटमा अन्न नपरेपछि ज्यान गुमाउन पुगेका सप्तरीका मलर सदाको कथाले यसबारे धेरै भनिसकेको छ । अब त न्यून वर्ग मात्र होइन, ठूलो संख्याका मध्यम वर्गको जीवन पनि संकटोन्मुख छ । लकडाउनको मनोवैज्ञानिक समस्या देखिन थालिसकेको छ, आत्महत्या गर्नेहरू बढ्न थालेका छन् । आधिकारिक रेकर्डमा दैनिक औसत १७ जनाले आत्महत्या गर्न थालेको विवरण आउनुले भयावह चित्र प्रस्तुत गर्छ । भोलि रोग र भोकले आक्रान्त भई नागरिकहरू सडकमा ओर्लनुपर्ने बाध्यात्मक परिस्थिति निम्तियो भने सरकारले सोचेजस्तो देखिने राजनीतिक लकडाउन पनि सफल हुने छैन । लकडाउनप्रति जनअसन्तुष्टि चुलिँदै जाँदा सरकारविरोधी आक्रोश लुटपाटका रूपमा पनि प्रकट हुन सक्छ, यसतर्फ जिम्मेवार नेतृत्वले बेलैमा सोच्नुपर्छ । सरकार केही आवश्यक र केही अनावश्यक मुद्दामा मात्रै भुल्दै गर्दा, जनताको जीवन र जीविका दुवै जोखिममा छन् । पक्कै पनि सीमा विवादमा नेतृत्वको ध्यानाकर्षण र पहल चाहिएको थियो । तर अध्यादेशदेखि पार्टीका आन्तरिक किचलोहरूको मारमा मुलुक बन्धक बनाइनु हुँदैनथ्यो । मुलुकको नेतृत्वमा रहेकाहरूको एकएक मिनेट अहिलेको चुनौतीसँग जुध्ने तयारी र प्रतिकार्यका लागि खर्चिनुपर्थ्योपर्छ । तर देशको जारी संकटलाई प्रधान मानिएको कुनै छनक देखिएको छैन । जस्तो, यता देशको संघीय राजधानीमा प्रदेशका मुख्यमन्त्रीहरू विभिन्न निवासमा शिखर बैठक को म्याराथन दौडिरहँदा उता उनीहरूको प्रदेशमा कोरोनाको संक्रमण शिखर चढिरहेको थियो । तर ती मुख्यमन्त्रीहरू यहाँ संक्रमणको संकट र यसबाट सिर्जित आर्थिक समस्यासँग जुध्ने रणनीतिमा विमर्श गर्न होइन, पार्टी किचलोको आन्तरिक व्यवस्थापन मिलाउन व्यस्त थिए । यसबीचमा मुलुक कुन चरणबाट गुज्रियो र कुन विषयलाई प्राथमिकतामा राखियो भन्ने सानो दृष्टान्त हो यो । विज्ञहरू भन्दै छन्, अब यही ढाँचाको लकडाउनलाई जनताको आर्थिक जीवनले धान्न सक्दैन । सरकारले परिणाममुखी कार्य नगर्ने हो भने ठूलो मूल्य चुकाएर मुलुकै ठप्प पार्नुले मात्रै केही माने राख्दैन । देशको सबै भागमा उही रूपमा लम्बिरहेको लकडाउन सुरक्षाकवच कम र ज्यादती ज्यादाका रूपमा देखिन थालिसकेको छ । सरकारले जोखिम बढी भएका क्षेत्रमा कडाइ गर्दै कन्ट्याक्ट ट्रेसिङ र परीक्षणको मात्रा बढाउनुपर्छ । अन्य क्षेत्रमा जनस्वास्थ्यलाई ध्यानमा राख्दै जीविका सहज गर्ने र अर्थतन्त्र चलायमान बनाउँदै जाने बाटो रोज्नुपर्छ । स्थानविशेषको जोखिम हेरेर सिर्जनशील उपाय अपनाई चरणबद्ध रूपमा लकडाउन खुकुलो बनाउँदै लैजानुपर्छ । छिमेकी भारतले विशेषक्षेत्र छुट्याएर लकडाउनको ढाँचा परिवर्तन गरेको कैयौं दिन भइसक्यो । आगामी जुन ८ बाट त त्यहाँ धार्मिकस्थल, होटल, रेस्टुराँ, सपिङ मल खुला हुने जनाइएको छ । नेपालले पनि भीडभाड हुनेबाहेकका क्षेत्रहरू खुलाउन अब ढिलाइ गर्नु हुँदैन । आफ्नो व्यवस्थापकीय कौशल र सिर्जनशीलता अभावको सारा मूल्य लकडाउन लगाएर जनताको थाप्लोमाथि थोपर्न मिल्दैन । बन्दजीवनको उकुसमुकुसबाट मुलुकलाई बिस्तारै मुक्त गर्दै लानुपर्छ । कोरोनाको हरियो क्षेत्र छुट्याउन नसक्दा बिस्तारै अरू समस्याले रातो घेरा लगाउँछ । त्यसैले आफू र आफ्नो शासनलाई ग्रिन जोन मा राखिराख्न मुलुकको नेतृत्वले सम्पूर्ण नागरिकलाई रेड जोन मा धकेल्ने दुस्साहस गर्नु हुँदैन ।"
स्वास्थ्यमा सुधारको खाँचो,"सरकारी विद्यालय पनि व्यापारीलाई शैक्षिक क्षेत्रको सुधारका लागि समयसमयमा ऐन, नियमावली ल्याइन्छ । नयाँनयाँ योजना पनि बनाइन्छ । तर त्यसको कार्यान्वयनको अवस्था नाजुक छ । राजनीतिक नियुक्ति को आधारमा प्रधानाध्यापक चुनिन्छ । शिक्षा ऐनमा शिक्षकविद्यार्थी अनुपात तोकिए पनि त्यसको पालना भएको छैन । कुनै विद्यालयमा अनावश्यक रूपमा शिक्षकहरू थुप्रिएका छन् । कतै आवश्यक संख्या पनि पुग्दैन । यसको लागि दरबन्दी मिलान गर्ने विषय पटकपटक उठ्यो, विद्यार्थीशिक्षकको विवरण संकलन गरेको पनि धेरै भइसक्यो । यो वर्षको चैत मसान्तसम्म दरबन्दी मिलान गरिने भनियो । शिक्षक दरबन्दी मिलान गरेर नपुग भए् स्थायीका लागि विज्ञापन खोल्दा हुने सोझो तरिका हुँदाहुँदै देशभर रिक्त रहेका अंग्रेजी, गणित, विज्ञान र प्राविधिक विषयका लागि स्वयंसेवक शिक्षक नियुक्त गर्ने योजना गत फागुनमा ल्याइयो । शिक्षा क्षेत्रका समस्याहरूलाई समाधान गर्नुको साटो नयाँनयाँ समस्या थुपारिँदै छ । अध्यापन अनुमतिपत्र नभएका स्वयंसेवक शिक्षक नियुक्तिका नाममा आफ्ना राजनीतिक कार्यकर्तालाई जागिर खुवाउने खेल हो यो । एक वर्षका लागि भन्दाभन्दै यस्ता शिक्षकहरूको अध्यापन अवधि लम्बिँदै गए उनीहरूले स्वतः स्थायीको माग गर्न सक्ने सम्भावना रहन्छ । स्थायी दरबन्दी सिर्जना गरेर पदपूर्ति गर्न सकिने क्षमता र अवस्था हुँदाहुँदै किन बेवास्ता गरियो ? यसपालिको बजेटमा माध्यमिक तहसम्मको सबै निजी विद्यालयले सामाजिक उत्तरदायित्व वहन गर्दै कम्तीमा एक सामुदायिक विद्यालयको जिम्मेवारी लिनुपर्ने व्यवस्था गरियो । सामुदायिक विद्यालयको गुणस्तर बढाउन सबै शिक्षक तथा कर्मचारीका छोराछोरी सामुदायिक विद्यालयमा पढाउनुपर्ने घोषणा केही अघि गरिएको थियो । यो घोषणा कडाइका साथ पालना गराउन कुनै चासो दिइएन । सरकारको पछिल्लो प्रस्ताव कार्यान्वयन भए निजी विद्यालयप्रति अपेक्षा बढ्ने देखिन्छ । कोरोना महामारीले शिक्षा र स्वास्थ्यको जिम्मा सरकारले नै लिनुपर्ने रहेछ भन्ने महसुस गराएन । योबारेमा अर्थ र शिक्षा मन्त्रालयले ध्यान दिन जरुरी छ । इन्द्रकुमार श्रेष्ठ, चिसंखुगढी३, ओखलढुंगा"
झोवा विक गणतन्त्रको उपलब्धि,"कर्णाली प्रदेशसभामा मुगुकी संसाद झोवा विकले नेपाली भाषा अप्ठ्यारो गरी बोलिरहेको फुटेज भाइरल भयो । कतिले उनको पोसाक, पद र अभिव्यक्तिको खिल्ली उडाए त कतिले लोकतान्त्रिक गणतन्त्रले यस्तो दिनको परिकल्पना गरेको थियो भने । उनको सम्बोधन कमजोर थिएन । उनी हाम्रो समाजको वास्तविक जनप्रतिनिधि हुन् । राज्यका सबै अंगमा हरेक वर्गको प्रतिनिधित्वको नारा हामीले लगायौं । संविधानमा यही नारा लेखियो । तर, व्यवहारमा पढेलेखेका र मिलाएर भाषण गर्ने टाठोबाठाहरू मात्रै राजनीतिक र सामाजिक संस्थाहरूमा अगाडि बढे । भुइँतहको प्रतिनिधित्व गर्ने सांसद अहिले कमै छन् । तल्लो वर्गको आवाज कतै सुनिँदैन । नेताका चाकडी गर्नेहरू मात्रै जनप्रतिनिधि बन्छन् । त्यस्ता चाकडीबाजले आफ्नो समुदाय र क्षेत्रको समस्याहरू पनि आफू सम्बद्ध दलको विचारसापेक्ष बुझ्छन् । झोवा विकले संसद्मा न त कुनै दलको चाकडी गरिन् न त नेताको प्रशंसा नै । उनको प्रस्तुति सरल र मौलिक थियो । भाषा मिठो । कांग्रेसकी सांसद भए पनि उनले कुनै पार्टी र नेताको नाम नलिई विरोध जनाइन् । उनको अभिव्यक्तिमा जनताका समस्या र सरोकार मात्र थिए । उनले सम्बोधन गरिरहँदा पछिल्लो लहरमा बसेर उपहासको शैलीमा केही भलाद्मीहरू हाँसिरहेका थिए । सधैं सत्ता र शक्तिको वरिपरि घुम्नेहरू हाँस्ने नै भए । विकको आत्मविश्वासले लोकतान्त्रिक गणतन्त्रलाई सार्थक बनाएको छ ।कुटिल भाषामा दर्शनको व्याख्या गर्नेहरू जनताका प्रनिनिधि हुन् त ? असेपासेसहित सुकिलो पहिरनमा गाउँ घुम्नेहरूलाई नेता मानिरहनुपर्छ त ? यस्ता प्रश्नहरूको उत्तर छैन । नेता हुन धेरै ठूलो गफ दिनुपर्ने यो समयमा विकको झिनामसिना कुराले मन जित्यो । नेपाली राजनीतिमा यस्ता ससाना कुरा गर्ने नेताहरूको उपस्थिति निकै कमजोर छ । हाम्रो राजनीतिको असफतला यही हो । जनभावनाको प्रतिनिधित्व गर्न छट्टू नै हुनुपर्छ अनि शक्तिकै पूजा गर्नुपर्छ भन्ने छैन । विकको दृष्टिकोण स्वच्छ र सपाट छ । उनले बोलेको कुरामा सन्देह गर्ने ठाउँ छैन । सरकारलाई उनले दिएको सल्लाह र सुझाव मननयोग्य छ । मुगाली लवजमा नेपाली भाषा बोल्दा उनले धेरैको मन जितिन् । उनको अर्काको भाषामा आफ्नो गाउँको समस्या भनिरहेकी थिइन् । भौगोलिक, सांस्कृतिक र भाषिक विविधतायुक्त हाम्रो समाजले विकजस्ता धेरै प्रतिनिधि पाउनुपर्छ । उनको समुदायको समस्याको बारे अरूले बोल्दैनन् । राज्यमा सबै समुदायको प्रतिनिधित्व हुनुपर्छ । विकजस्ता जनप्रतिनिधि राज्यका हरेक तहमा हुनुपर्छ । उनको बोली र भाषाको उपहास हैन, सम्मान गरिनुपर्छ । उनी समाजको उपलब्धि र गहना हुन् । समाज रूपान्तरणको ठूलै भार बोकेर नीतिनिर्माण र प्रशासनिक जिम्मेवारीमा बसेका विद्वान्हरूले झोवा विकजस्ताका आवाजहरूलाई बुझ्न आवश्यक छ । जगन निरौला, सिकागो, अमेरिका"
बजेटले नदेखेको आसन्न महामारी,"सम्भावनाहरूअबको एक वर्षको बजेट कोरोना महामारीलाई सोझै सम्बोधन गर्ने गरी सघन रूपले, सीमित प्राथमिकताहरूमा केन्द्रित हुनु आवश्यक थियो र छ । यसलाई राजनीतिक रूपमा प्रमुख दलहरूबीच र तीनै तहका सरकारबीच सहमतिको बजेटका रूपमा निर्माण र प्रस्तुत गर्न सकेको भए त्यसको कार्यान्वयन सहज र प्रभावकारी हुन्थ्यो । त्यसो हुन सकेन । प्राविधिक रूपमा, यसलाई नियमित बजेटको होइन विशेष बजेटका रूपमा यो जेठ १६ देखि अर्को वर्षको जेठ १५ सम्मका लागि, तत्काल लागू हुने गरी कोरोना नियन्त्रण विशेष बजेट का रूपमा प्रस्तुत गर्नुपर्थ्यो । पन्ध्रौं पञ्चवर्षीय योजनाको दोस्रो वर्षको हैसियतलाई निलम्बन गर्नु अझै उचित हुन्छ । हेरफेर भएका केही करभन्सारका दरहरू त्यसै पनि तत्कालै लागू हुने हुन् । लकडाउन खुलेर, कर्मचारी र कामदार कार्यस्थलमा फर्कने वातावरण बनेपछि योजनाका कामहरू सुचारु गर्न यसै आर्थिक वर्षमा विनियोजित तर खर्च हुन बाँकी तीनचौथाइ पुँजीगत खर्चलाई नै निरन्तर खर्च गर्ने अख्तियारी संसद्बाट पारित गराउन सकिन्थ्यो, सकिन्छ । यो छोटो अखबारी आलेखमा वैकल्पिक बजेट लेखनको धृष्टता गर्न सकिँदैन । तर पनि, दोहोर्याएर भनूँ महामारीको फैलँदो तीव्रताका दृष्टिले यो आर्थिक वर्षका बाँकी पैंतालीस दिन निर्णायक छन् । अर्को वर्षको बजेटका सम्भवअसम्भव प्रस्तावनालाई बिर्सेर वा त्यसो गर्न हिम्मत पुग्दैन भने तिनलाई यथावतै राखेर तात्कालिक पैंतालीसदिने बजेट र थप शासकीयव्यवस्थाकीय प्रबन्ध नगरे मुलुकको अवस्था निकै भयावह हुने निश्चित छ । अरू देशले पनि गरेका छन् । भारतले पनि आउँदो आर्थिक वर्षका लागि गत फेब्रुअरी १ मै संघीय बजेट प्रस्तुत गरिसकेको थियो । त्यसका धेरै प्रावधान संशोधन गरेर कुल गार्हस्थ्य उत्पादनको १० प्रतिशत अथवा २६० अर्ब डलरको स्टिमुलस प्याकेज घोषणा गर्यो । बेलायतले कोरोना विशेष बजेट नै ल्यायो । नेपालले जसरी पनि चाल्नैपर्ने केही कदम छन् । बजेट व्यवस्थापन तिनै कामका लागि हुनु आवश्यक छ ।१ एक महिनाभित्र सतहत्तरै जिल्लामा पीसीआर परीक्षणका प्रयोगशाला स्थापना गर्ने । भएकै सार्वजनिक भौतिक संरचनाहरूको सदुपयोग गरी जनसंख्याको चापअनुसार अस्पताल, क्वारेन्टिन आदि बनाउने । यसका लागि जिल्लास्तरका सरकारी निकाय र जनप्रतिनिधिहरूको रोहबरमा खर्च हुने र प्रदेश सरकारले अनुगमन गर्ने गरी प्रत्येक जिल्ला (केही सुगम जिल्ला छोडेर) लाई ५ करोड रकम र उपकरण आदि खरिदको स्वीकृति तत्काल दिने । करिब ४ अर्ब रुपैयाँले न्यूनतम पूर्वाधार तयार हुन्छ ।२ यो पूर्वाधारका लागि न्यूनतम स्वास्थ्य जनशक्ति उपलब्ध गराउन नेपाल मेडिकल काउन्सिल, स्वास्थ्य प्राविधिक र नर्सिङ आदि संघ र सरोकारवाला निकायको समन्वयमा नेपाल सरकारको एक सहसचिवको नेतृत्वमा प्रत्येक जिल्लामा र्यापिड रेस्पोन्स टोली पठाउने । त्यसका लागि थप मासिक खर्च बढीमा जम्मा ५ करोड पनि लाग्दैन । ३ विदेश र स्वदेशबाट (पनि) फर्कन चाहनेको मागको विवरण स्थानीय तहबाटै जिल्ला र स्वदेश प्रवेशको नाकासम्म आउने व्यवस्था मिलाउने । यसका लागि सूचना प्रविधि र ईगभर्नेन्सको प्रयोगका लागि बजेट दिने । क्वारेन्टिन स्थापना र व्यवस्थापनमा स्थानीय सरकारहरू उदासीन देखिएको मूल कारण आर्थिक स्रोत र व्यवस्थापकीय चुनौती हो । यसका लागि व्यवस्थापन र इन्जिनियरिङमा उच्च शिक्षा दिने प्रतिष्ठानहरूको समन्वयमा जनशक्ति परिचालन गर्ने । यातायात व्यवसायीहरूको सहकार्यमा बाहिरबाट आउनेलाई सीधै गृहजिल्ला वा सकेसम्म स्थानीय तहमा पुर्याउने र त्यहीँ पहिलो परीक्षणको व्यवस्था गर्ने । यसले गर्दा एकै ठाउँमा क्वारेन्टिन निर्माण आदिको चाप पर्दैन । सामाजिक दूरी र सेवाप्रदायकहरूका लागि व्यक्तिगत सुरक्षा र पारिश्रमिकका लागि चाहिने खर्च धेरै ठूलो हुँदैन । ठूलो जनसंख्या भएका स्थानीय तहहरूमा पनि मागका आधारमा यो सेवा दिने स्रोतकेन्द्र सरकारले बनाउन सक्छ । ४ राहत, स्थानीय रोजगारी सिर्जना र आर्जनका अवसर उपलब्धताका लागि स्थानीय च्याम्बर, जनप्रतिनिधि र प्रशासकीय निकायहरूले उत्पादनहरूको बजारीकरण हुन सक्ने संलग्नताका क्षेत्र पहिचान गरेर तिनलाई आफ्ना योजनामा पार्ने । सरकारी अनुदानचाहिँ रोजगारी सिर्जना र उत्पादित वस्तुको परिमाणका अनुपातमा उपलब्ध गराउने संयन्त्र निर्माण गर्ने ।५ निजी क्षेत्रलाई दिने राहतमा आयकर छुट वा ऋणमा ब्याज छुट दिएर मात्र पुग्दैन । बन्द भएका उद्योग पुनः खुले मात्र उत्पादन र नाफा हुन्छ । तसर्थ, कर्मचारी फाजिलमा नपार्न, उत्पादन पुनः सुरु गर्न र उत्पादित वस्तुको बजारीकरण गर्न विशिष्ट आवश्यकता हेरी नगदै हस्तान्तरणको व्यवस्था गर्नु अपरिहार्य छ । कम्तीमा अहिलेलाई १ खर्ब रुपैयाँको नगद स्टिमुलस आवश्यक छ । यसको आवश्यकतालाई सरकारले मीठा भाषणले लटपट्याउनु हुँदैन । निजी क्षेत्रका प्रतिनिधि संस्थाहरूको सहभागितामा माग र आवश्यकताको वर्गीकरण गरी आर्थिक पुनरुत्थान, नीतिगत मात्र होइन नगदै, प्याकेज ल्याउनु आवश्यक छ, खास गरी साना र मझौला व्यवसायका लागि ।यी काम गर्न अर्को आर्थिक वर्षको बजेट नियमित प्रक्रियाबाट पारित भएर नेपालको लोसे कर्मचारीतन्त्रले रकम निकासा गर्ने, अनि कार्यक्रम र योजना कार्यान्वयन हुने चक्र कुरेर बस्ने हो भने, त्यति बेलासम्म नेपाल महामारीको ठूलो दुश्चक्रमा फसिसकेको हुनेछ । बजेट पारित गराउने नाममा अबका महत्त्वपूर्ण पैंतालीस दिन खेर नफाल्न सरकार लकडाउन मानसिकताबाट मुक्त हुनैपर्छ ।"
कोरोनाकालमा जुठोचोखो,"कोरोना सङ्क्रमणको यो बेला अधिकांश देशले हात धुने, हात नमिलाउने, अँगालो नहाल्ने जस्ता सन्देश दिइरहेका छन् । बाजेले घिउ खाए, मेरो हात सुँघ्सुँघ् भन्ने उखानमा रमाउने हामीलाई यस्ता सूचनाले हाम्रा राम्रा प्रचलनको महत्त्वबोध गराइदिएका छन् । पश्चिमाहरूले अहिले अनुसन्धान गरेर निकालेका कतिपय निष्कर्ष हाम्रा पुर्खाले जीवनशैली बनाएका थिए । हाम्रा पुर्खाले यस्ता कुरा वस्तुगत रूपमा नभनी पापसँग जोडिदिए । पापसँग जोडिदिएपछि व्यक्ति सतर्क हुन्छ भन्ने दृष्टिले यसमा काम गरेको हुनसक्छ । पश्चिमाहरूले ठूलो जनबल, धनबल र समय खर्चेर निकै पछि निकालेका त्यस्ता निष्कर्ष जीवनशैलीकै रूपमा हामीमा समाहित भइसकेका थिए । हाम्रो परम्परा कति परिष्कृत रहेछ, यसबाट पुष्टि हुन्छ ।टीभीमा पाककलासम्बन्धी कार्यक्रममा भान्छेहरूले पकाउँदापकाउँदैको भाँडाबाट डाडुबाटै चाखी बाँकी त्यहीँ हालिदिने गर्छन् । युरोप भ्रमणताका मलाई रेस्टुरेन्टहरूमा खाजा खान पस्दा भान्छेहरूले चाखेका यस्ता दृश्य सम्झेर दिगमिग लाग्ने गर्थ्यो, तर त्यहाँ बाध्यता थियो । अचेल जन्मदिन, चाडपर्व र अन्य शुभकार्यमा केक काट्नु हाम्रा लागि अनिवार्यजस्तै भइसकेको छ । केकको टुक्रा जुठोचोखोको ख्याल नगरी क्रमशः सबैले खानेखुवाउने पश्चिमाहरूको चलन अब हाम्रै भइसकेको छ । जुठोचोखोका सन्दर्भमा हाम्रा पुर्खा जति सचेत थिए, त्यति पश्चिमा समाज छैन । उताका केटाकेटीको त कुरै छोडौं, कतिपय पाका व्यक्तिलाई समेत जुठोबारे बोधै नभएको पाइन्छ । हात मिलाउँदा, आम्नेसाम्ने हुँदा सर्ने रोग जुठो खानेकुराका माध्यमबाट सर्ने सम्भवाना बढी हुनेमा दुई मत नहोला । जुठोचोखोको थितिलाई वैज्ञानिक आधार दिएर पुष्टि गरिरहनुपर्ने आवश्यकता पनि छैन । यसैलाई ध्यानमा राखेर हाम्रा पुर्खाले जुठोचोखोको अवधारणा ल्याएका हुन् । अझ हाम्रो भान्छा र खानपानमा पालना गरिने कडा अनुशासनको व्यावहारिक अभ्यास मेरो पुस्तासम्मले देखेभोगेकै हो । हाम्रो भान्छामा पाकेका सम्पूर्ण चीज अग्नि, पितृ, देवीदेवतालाई चढाएर मात्र खाने चलन चल्नुमा भान्छेले पकाउँदापकाउँदै खानेकुरा नचाखोस् भन्ने मनोविज्ञानले पनि काम गरेको हुन सक्छ । जथाभावी खानेकुरा चाखिदिँदा रोग फैलिन सक्ने यथार्थसँग परिचित भएरै यस्तो व्यवस्था गरिएको हुन सक्छ । खानेकुरा भान्छामै खाइसक्नुपर्ने, भान्छाबाहिर लगेको खानेकुरा बिटुलो मानिने कारणमा पनि सङ्क्रमणबाटै सचेत हुने दृष्टिले भूमिका खेलेको हो । खानेकुरा पकाउँदा हुन सक्ने लाटलुटप्रति विशेष ध्यान दिइने हाम्रो परम्परा अत्यन्त उन्नत एवं वैज्ञानिक देखिन्छ । कतिपय देशमा एउटै भाँडामा मिसाएर पकाएको मासु छानेर मांसाहारीलाई र सागसब्जी चाहिँ शाकाहारीलाई पस्किने प्रचलन छ । यसबाट खानेकुरा पकाउने तरिका, खानपानको अनुशासन एवं मिश्रणप्रति उनीहरू अहिलेसम्म पनि हाम्रा पुर्खाजति सचेत नभएको देखिन्छ । अर्कातिर, हाम्रो समाजमा जुठो भाँडा राखियो भने लक्ष्मी भाग्छिन् भन्ने जनविश्वास पनि छ । यस पदावलीभित्र निहित ध्वन्यात्मक अर्थ यहाँ व्याख्या गरिरहनुपर्दैन, सायद ।यति स्पष्ट हुँदा पनि रोगको सङ्क्रमण फैलाउने प्रमुख कारकका रूपमा रहेको जुठोप्रति पश्चिमाहरू अझै सचेत देखिएका छैनन् । चिकित्सा विज्ञानले यत्रो विकास गरिसक्दा पनि यसबारे जनसमुदायलाई सतर्क गराउन नसक्नु आश्चर्यकै कुरा हो । जुठोचोखोको व्यवस्थालाई हाम्रा पुर्खाले अत्यन्त सूक्ष्म विश्लेषण गरी हाम्रो जीवनशैली नै बनाइदिएर त्यसप्रति सतर्क गराइदिएको व्यवस्थाले समाज विकासमा भएको हाम्रो प्रयास निकै उन्नत एवं परिष्कृत रहेको प्रमाणित हुन्छ । श्रुति परम्पराका रूपमा हस्तान्तरण हुँदै जाने प्रचलन पुराना हुँदैमा ती पूरै अवैज्ञानिक र अवस्तुवादी हुँदैनन् । तिनमा कतिपय अन्धविश्वास हुन्छन् भने कतिपय कल्याणकारी । यस्ता प्रचलनलाई अन्धविश्वास भनेर खिल्ली उडाउनुमा कतै बुझाइको कमी त कतै विवेक गुमाएर हुइयाँको पछि लागिएको हुनसक्छ । शिक्षित एवं चेतनशीलहरूले हाम्रा प्रचलनका वैज्ञानिकतालाई बेवास्ता गरिदिनाले ती अन्धविश्वास मानिइरहेका छन् । दैनिकीका रूपमा हाम्रा पूर्वजहरूले हस्तान्तरण गरिदिएका कतिपय प्रचलन अत्यन्त वैज्ञानिक र परिष्कृत छन् । भान्छामा जाँदा सफा लुगा लगाउने, बाहिरबाट आएपछि हातखुट््टा धोएर मात्र भित्र पस्ने, दैनिक नुहाउने, ध्यान तथा योग गर्ने, तुलसीको जल खाने, बाटाघाटामा पीपल रोप्ने, शौचालय जाँदा लगाएका लुगा अरू बेला नलगाउने चलन हाम्रो समाजमा विशेष गरी ब्राह्मण भनिएका जातिले अवलम्बन गरिएका हुनाले यस्ता क्रियाकलाप ब्राह्मणवादी र कर्मकाण्डी भएको आरोप खप्न पनि बाध्य छन् । गम्भीर भएर सोच्ने हो भने यस्ता प्रचलन कुनै स्थान एवं जातिका लागि मात्र नभई सिंगो मानवजातिकै लागि कल्याणकारी रहेको तथ्य हामीले बिर्सनु हुँदैन । यस्ता व्यावहारिक चालचलनको वैज्ञानिक पुष्टिका लागि ठूला सिद्धान्त पनि घोक्नुपर्दैन र प्रयोगशाला प्रमाणित पनि गर्नुपर्दैन । हाम्रा कुरा स्वयं बुझ्न नसकेर वा नचाहेर रुमलिरहेका छौंÙ उताकाले भनिदिएपछि मात्र विश्वास गर्न थाल्छौं । अहिले सम्पूर्ण विश्व त्रसित भएका बेला दैनिक व्यवहारमा प्रयोग हुने हाम्रा परम्परागत जीवनशैलीको महत्त्वबोध भएको छ । कतिपय प्रचलन वर्तमान परिवेशअनुरूप व्यावहारिक जीवनमा लागू गर्न केही कठिनजस्तो देखिए पनि अधिकांशतः जुनसुकै अवस्थामा पनि सहज अवलम्बन गर्न सकिने खालका छन् । यसर्थ पूर्वजले दिएका कतिपय सम्भव, व्यावहारिक एवं कल्याणकारी प्रचलनलाई पुनरुत्थान गरेर अवलम्बन गर्ने हो कि ?"
सबैका प्यारा राजा,"म राजा वीरेन्द्रको २०३८ जेठ १५ देखि २०५८ जेठ १९ सम्म २० वर्ष अविच्छिन्न रूपमा अंगरक्षक रहें । त्यस अवधिमा नेपालका कुनाकुनामा पुग्दा र कैयौँ विदेशी मुलुक सँगै डुल्दा मैले उहाँमा पाएका राष्ट्रियता र सर्वांगीण विकासका कति धारणा शिक्षाप्रद छन् । आन्तरिक, क्षेत्रीय र अन्तर्राष्ट्रिय विकास र राजनीतिका विषयमा उहाँले आफ्ना समकक्षीसित गरेका कैयौँ कुरा मेरो मानसपटलमा ताजै छन् । साधारण नेपाली जनताप्रति उहाँको अभिभावकत्व मनै छुने थियो । यो सबै सम्झँदा त्यस्तो गुणको अनुकरण गर्ने नेतृत्व अब नेपालले पाउला कि नपाउला भन्ने छटपटी हुन्छ । राजा वीरेन्द्र देशभित्र, क्षेत्रीय र अन्तर्राष्ट्रिय जगत्मा सबैभन्दा बढी रुचाइएका राजा थिए भन्दा दुईमत हुँदैन । उहाँको शासनकालमा समग्र नेपाल र नेपालीको जय होस् भन्ने वातावरण थियो । केही राजनीतिक नेतृत्वसँग समग्र विकासबारे मतान्तर नभएका हैनन् । तर राष्ट्रिय एकता र राष्ट्रियताको सवालमा त्यस्तो मतभिन्नता भएन । राष्ट्रियता र समग्र प्रगतिका लागि शिक्षा र सञ्चारको विकास अपरिहार्य हुन्छ भन्ने उहाँको अडान थियो । राष्ट्रियताका लागि नैतिक र धार्मिक शिक्षा पनि आवश्यक हुन्छ भन्ने उहाँको स्पष्ट धारणा थियो । राजा वीरेन्द्रको निधनपछि विशेषतः २०६२६३ को राजनीतिक परिवर्तनपश्चात् नेपालमा अनौठो वातावरण सिर्जना भएको छ । आज अखण्ड नेपालको जय होस् भन्न छाडेर कताकता हिमालको मात्र जय होस, पहाडको मात्र जय होस्, तराईको मात्र जय होस्, क्षत्रीबाहुनको मात्र जय होस्, राईलिम्बूको मात्र जय होस्, यादवथारूको मात्र जय होस् भन्ने सोचतर्फ नेपाली समाज गएको संकेत देखिन्छ । हामीलाई पुर्खाले आर्जेको एउटा अखण्ड नेपाल चाहिएको छ । न कि नेपालभित्रको अर्को नेपाल ।राजा वीरेन्द्र बुद्ध धर्मको बोधिचित्त का गुण पनि थिए । करुणाको एउटा रूप बोधिचित्त हो । यसलाई दुई रूपमा लिइएको पाइन्छ । एउटा अरूलाई परेको दुःख आफ्नै ठानी त्यसलाई मुक्त गरिदिने, जसलाई बोधी प्रविधि चित्त भनिन्छ । अर्को भएको दुःख मुक्तिका लागि आफैं लागिपर्ने जसलाई बोधी प्रस्थान चित्त भनिन्छ । यी दुवै गुण भएका व्यक्तिलाई युग पुरुष भनिन्छ । यस्ता सबै नभए पनि केही थोरै गुण राजा वीरेन्द्रमा पनि भएको मैले महसुस गरेको छु । २०२८ सालमा राज्यारोहणपछि २०२९ वैशाख १ गते राष्ट्रिय विकास परिषद् गठन गरी २०४६ सालसम्म राजा वीरेन्द्रकै अध्यक्षतामा नेपालको समग्र विकास क्रमिक रूपमा भैरहेको थियो । त्यस अवधिमा विभिन्न राजनीतिक, सामाजिक, आर्थिक बाधाअड्चनहरूको सामना पनि गर्नैपरेको थियो । त्यसबीचका कति घटना सम्झन्छु । २०३९ सालमा धनकुटाको टुँडिखेल नजिक एउटा कट्टुबिना फाटेको कमिज मात्र लगाएको १०१२ वर्षको बालकसँग होस् या २०४२ मा रसुवाको धुन्चेमा स्थानीय तामाङसँग या वीरगन्जको रिक्साचालकसँग, सबैसँग उहाँले आत्मीयतापूर्वक भलाकुसारी गर्नुभएको थियो । राजा वीरेन्द्रका विवेकपूर्ण संयमित निर्णयहरूका कैयौँ उदाहरणमध्ये भारतले नेपालमाथि २०४५ सालमा लगाएको नाकाबन्दी र बहुदल आएपछि आर्थिक विधेयकको रूपमा तत्कालीन प्रधानमन्त्री गिरिजाप्रसाद कोइरालाबाट लालमोहरका लागि दरबारमा ल्याइएको नागरिकता विधेयकप्रति उहाँको दृढ संकल्प र धारणालाई लिन सकिन्छ । उहाँको शासनकालपछि आजसम्म नेपालले कैयौँ उतारचढाव पार गरिसक्यो, तर पनि राजनीतिक स्थायित्वको अनुभूति महसुस गर्न सकेको छैन । नेपालको राष्ट्रियता क्रमिक रूपमा कमजोर हुँदै गएको छ । छिमेकीलगायत अन्य मूलुकसँगको सम्बन्ध दिनानुदिन कमजोर हुँदै गएको छ । नेतृत्वहरूले जनताको विश्वास गुमाइसकेका छन् । सत्ताभोगी, अप्राकृतिक र फोहोरी राजनीतिक खेलको कारण प्रजातन्त्रका आदर्श मूल्य र मान्यताहरू धराशायी हुँदै छन् । संस्थागत भ्रष्टाचारले नेटो काटिसकेको छ । एउटै दलभित्र पनि गुटउपगुटको संक्रमणको गति कोरोनाको भन्दा पनि बढी देखिएको छ । यसको समाधानका लागि हाम्रो चिन्ता, भय र दुःख हरण गर्न सक्ने संकल्पसहितको दृढ संघर्षशील राजा वीरेन्द्रजस्तै करुणावान राष्ट्रवादी नेतृत्व आवश्यक छ ।संसारको इतिहासमा जुनजुन देशका नेतृत्वले राष्ट्र र राष्ट्रियतालाई मूलमन्त्र सम्झी सही राजनीति र कूटनीति अपनाए उनीहरू सफल भएको देखिन्छ । यसमा देश सानो वा ठूलो, धनी वा गरिब भन्ने हुँदैन । राजा वीरेन्द्रको शासनकालमा नेपालको राजनीति र कूटनीतिले विभिन्न अप्ठ्यारा बाटाहरू पार गरेको सर्वविदितै छ । उहाँले आन्तरिक राजनीतिमा सबै अटाउने र कूटनीतिमा थोरै बोल्ने र धेरै गर्ने बाटोको अनुसरण गरेको देखिन्छ । त्यसैले २०३६, २०४२ र २०४६ का असहज परिस्थितिमा राष्ट्र र राष्ट्रियताको सवालमा दृढ रही आपसी छलफलबाटै समस्या समाधान गर्न उहाँ सफल हुनुभयो । के त्यसैगरी ०६२६३ पछिका समस्याहरू हामी आफैंले समाधान गरेका छौं त ?नेपाली जनतालाई सार्वभौम बनाउन संवैधानिक राजाको रूपमा राजा वीरेन्द्रबाट खेलिएका भूमिका नेपालको इतिहासमा सधैं रहिरहने स्पष्ट छ । सरल स्वभावका वीरेन्द्रलाई कौटिल्यको दृष्टिकोणमा समेत उच्चस्तरको राजाका रूपमा लिन सकिन्छ । कौटिल्यको दृष्टिमा तीन प्रकारका राजा हुन्छन् । पहिलो अन्ध (शास्त्र मर्यादा नजान्ने, सल्लाहकारहरूले भनेको पनि नमान्ने) दोस्रो चलित शास्त्र (जानीजानी शास्त्र मर्यादा तोड्ने) र तेस्रो शास्त्र मर्यादा सम्पन्न (अनुभवी, जनतासँग पनि राज्य सञ्चालनका लागि परामर्श गर्ने, परम्पराको मर्यादापालक, भाषणअनुसार आचरण गर्ने, राष्ट्र र राष्ट्रियताप्रति समर्पित इत्यादि) । राजा वीरेन्द्र शास्त्र मर्यादा सम्पन्न हुनुहुन्थ्यो भन्नेमा दुविधा देखिँदैन । उहाँलाई सबैले भएको नियमकानुनलाई अक्षरशः पालना गर्ने राजाका रूपमा चिन्छन् । जोसँग कुरा गर्दा पनि मुसुक्क मुस्कुराउने राजा वीरेन्द्रको बानी थियो । कुनै असहायअन्यायमा परेका भोका नांगा नेपालीका कथा र व्यथा सुन्दा भने तुरुन्तै उहाँको मुहार निन्याउरो बन्थ्यो । २०४७ सालको संविधानले स्थापना गरेका संवैधानिक राजसंस्था र बहुदलीय व्यवस्थाले नेपालको समग्र विकासमा राजा, जनप्रतिनिधि र जनताबीचको हातेमालोले ठूलो फड्को मार्नेछ भन्ने दृढ विश्वास उहाँमा थियो । तर, जनप्रतिनिधिबाट प्रजातान्त्रिक संस्कारको पालना भएन । गरिब जनताको भोटलाई नोटमा किन्न सुरु भयो । उक्त कमजोरीमा बाह्य शक्तिको आँखा लाग्न गयो र कताकता देशबाहिरैबाट सञ्चालित भएका जस्तो देखियो । देशभित्र आन्तरिक द्वन्द्वको बीजारोपण गराई नेपाललाई अस्थिरताको बाटोतर्फ लगियो यसको पात्र हामी नेपाली बन्यौँ । २०५४५५ सालतिर स्वदेशी नागरिक समाज, केही राजनीतिक नेतृत्व र केही विदेशी कूटनीतिक प्रमुखहरूसमेतले राजा वीरेन्द्रसँग राजनीतिक नेतृत्वहरूको व्यक्तिगत र दलगत स्वार्थले राज्यव्यवस्था सञ्चालन भएको गुनासा गर्न लागे । एक विदेशी राजदूतले त राजासँग ठाडै यसरी चुप लागेर बस्नु भएन, केही राजनीतिक कदम चाल्नुपर्यो भनेका थिए । यसमा राजा वीरेन्द्रको उत्तर थियो वर्तमान अवस्थामा संसदीय व्यवस्थाको कुनै विकल्प खोज्नु हुन्न, सबै मिलेर प्रजातन्त्रलाई सुदृढ बनाउनुपर्छ । सायद जेठ १९ गतेको त्यो कहालीलाग्दो घटना नभएको भए राजा वीरेन्द्रको सुजबुझपूर्ण नेतृत्वदायी भूमिकाले गर्दा आज नेपाल यस्तो अस्थिर अवस्थामा पुग्ने थिएन कि ! राजा वीरेन्द्रका अंगरक्षक धमला नेपाली सेनाका अवकाश प्राप्त उपरथी हुन् ।"
कर्फ्युबीच दर्जनौं अमेरिकी सहरमा प्रदर्शन,"ट्रम्पले के भने ?अमेरिकी राष्ट्रपति डोनाल्ड ट्रम्पले लुटेरा र अराजकहरू ले हिंसा फैलाएको आरोप लगाएका छन् । ट्रम्पले फ्लोइडको मृत्युबाट अमेरिकीहरूमा त्रास, आक्रोश र शोक छाएको बताए । शान्तिका पक्षमा रहेका अमेरिकीलाई आफूले साथ दिने उनले बताए । घृणा र अशान्तिको साटो उपचार र न्याय आवश्यक भएको ट्रम्पको भनाइ छ । म आक्रोशित भीडलाई मान्यता दिन सक्दिन, त्यसो हुँदैन, उनले भने । ट्रम्पले प्रदर्शन रोक्न असफल भएको भन्दै मिनियापलिसका नगरप्रमुखको आलोचना गरे । हिंसा नरोकिए नेसनल गार्ड परिचालन गर्ने ट्रम्पको भनाइ छ । यसैबीच, पूर्वउपराष्ट्रपति तथा आगामी राष्ट्रपतीय चुनावमा ट्रम्पका सम्भावित प्रतिस्पर्धी जो बाइडेनले ज्यादतीको विरोध गर्नु अमेरिकीको अधिकार भएको र त्यो आवश्यक देखिएको बताएका छन् । तर उनले त्यस्ता विरोध प्रदर्शन शान्तिपूर्ण हुनुपर्नेमा जोड दिएका छन् ।"
भारतमा संक्रमित बढेको बढ्यै,"नयाँदिल्ली (एजेन्सी) भारतमा कोरोना भाइरस (कोभिड१९) संक्रमितको संख्या निरन्तर बढिरहेको छ । आइतबार साँझसम्म १ लाख ८२ हजार १ सय ४३ जनामा संक्रमण पुष्टि भइसकेको छ ।संक्रमितमध्ये ६५ हजार १ सय ६८ जना महाराष्ट्रका छन् । महाराष्ट्र कोभिड१९ का कारण भारतकै सबैभन्दा बढी प्रभावित राज्य हो । भाइरसका कारण भारतभर ५ हजार १ सय ६४ जनाले ज्यान गुमाइसकेका छन् । मृत्यु हुनेमध्ये आधाभन्दा बढी महाराष्ट्रका छन् । स्वास्थ्य तथा परिवार कल्याण मन्त्रालयका अनुसार यस राज्यमा मात्रै २ हजार १ सय ९७ जनाको मृत्यु भएको छ । कोभिड१९ को संक्रमण फैलन नरोकिएपछि भारतमा पाँचौं चरणको लकडाउन जुन ३० सम्मका लागि जारी गरिएको छ । यस अवधिमा जोखिमपूर्ण क्षेत्रमा बाहेक अधिकांश व्यावसायिक गतिविधि सुचारु भएका छन् । पछिल्लो समय लकडाउन खुकुलो पारिएसँगै भारतमा संक्रमितको संख्या झन् बढेको छ । तर अर्थतन्त्रमा गम्भीर असर पुग्न थालेपछि भारत सरकार लकडाउन खुकुलो पार्न बाध्य भएको हो । जनस्वास्थ्यविद्हरूले भारतमा संक्रमण अझै उच्च बिन्दुमा पुगिनसकेको बताएका छन् । उनीहरूका अनुसार जुन र जुलाई महिनामा भारतमा संक्रमितको संख्या निकै बढ्नेछ । संक्रमित संख्याका आधारमा भारतको तमिलनाडु राज्य दोस्रोमा छ । तमिलनाडुमा २१ हजार १ सय ८४ जनामा संक्रमण पुष्टि भइसकेको छ । मृत्यु हुनेको संख्या १ सय ६० पुगेको छ । त्यसैगरी, दिल्लीमा ८६ हजार ५ सय ४९ र गुजरातमा १६ हजार ३ सय ४३ जना संक्रमित छन् । गुजरातमा १ हजार ७ र दिल्लीमा ४ सय १६ जनाले ज्यान गुमाइसकेका छन् । नेपालसँग सीमा जोडिएकामध्ये उत्तरप्रदेश राज्य बढी प्रभावित देखिएको छ । त्यहाँ ७ हजार ४ सय ४५ जना संक्रमित छन् भने २ सय १ जनाले ज्यान गुमाएका छन् ।त्यस्तै, पश्चिम बंगालमा ५ हजार १ सय ३०, बिहारमा ३ हजार ६ सय ३६ र उत्तराखण्डमा ७ सय ४९ जना संक्रमित छन् । पश्चिम बंगालमा ३ सय ९, बिहारमा २० र उत्तराखण्डमा ५ जनाको मृत्यु भइसकेको छ ।स्वास्थ्य तथा परिवार कल्याण मन्त्रालयका अनुसार मिजोरम र सिक्किम राज्यमा कोभिड१९ को प्रभाव खासै देखिएको छैन् । हालसम्म दुवै राज्यका एकएक जनामा संक्रमण पुष्टि भएको छ । तीमध्ये मिजोरमका संक्रमित निको भइसकेका जनाइएको छ ।"
लद्दाख सीमामा फेरि तनाव,"कालापानी क्षेत्रको सीमा विवादलाई लिएर नेपालसँगको सम्बन्धमा तनाव खेपिरहेको भारतको सीमाकै विषयलाई लिएर अर्को छिमेकी चीनसँगको सम्बन्ध पनि तनावपूर्ण बनेको छ । पछिल्लो समय करिब १४ सय फिटको उचाइमा रहेको लेहलद्दाख क्षेत्रमा सीमा विवादका कारण दुई छिमेकी आमनेसामने भएका हुन् । यी दुई आणविक शक्ति राष्ट्रबीचको पछिल्लो तनावले पूरै एसियामा युद्धको भय सिर्जना गरेको छ । भारत र चीनबीच करिब पैंतीस सय किलोमिटर लामो सीमा छ । जसमध्ये केही भूभागमा दुई मुलुकबीच दशकौंदेखि विवाद रहँदै आएको छ । करिब आधा दर्जन क्षेत्रमा दुई देशबीच सीमालाई लिएर चर्को विवाद छ । कतिपय भूभागमा त दुवै देशले आफ्नो दाबी गर्दै आएका छन् । भारतको तर्फबाट उक्त क्षेत्र निगरानी सेना र आईटीबीपीले गर्छन् । संवेदनशील क्षेत्रमा भारतीय सेनाले निगरानी गर्छ भने अन्य ठाउँमा इन्डोतिब्बत बोर्डर पोलिस (आईटीबीपी) ले नै सीमा सुरक्षा हेर्दै आएको छ । सीमा विवादलाई नै लिएर सन् १९६२ मा दुई मुलुकबीच युद्धसमेत भएको थियो । भारतले नराम्ररी पराजय भोगेको उक्त युद्धपछि पनि सीमा विवाद भने टुंगिएन ।पछिल्लो विवाद भनेको लद्दाखस्थित सीमा क्षेत्रलाई लिएर हो । जम्मुकश्मीर र लद्दाख क्षेत्रमा सीमालाई लिएर भारतको चीनसँग लामो समयदेखि विवाद छ । भारतले चीन नियन्त्रित अक्साईचीन र पाकिस्तानले चीनलाई दिएको गिलगिट (पाकिस्तानको उत्तरी भूभाग) मा पनि आफ्नो दाबी गर्दै आएको छ । साथै पाकिस्तान नियन्त्रित कश्मीरको भूभाग पनि भारतले आफ्नो दाबी गर्ने गरेको छ । त्यही दाबीबीच भारतले ५ अगस्ट २०१९ मा जम्मुकश्मीर र लद्दाखलाई छुट्याएर नयाँ नक्सा सार्वजनिक गरेको थियो । आफ्नो नियन्त्रणमा रहँदै आएको अक्साईचीनलगायत क्षेत्रलाईा आफ्नो नयाँ नक्सामा समावेश गरेको भन्दै चीनले तत्कालै विरोध जनाएको थियो । चीनले भारतले आफ्नो नयाँ नक्सामा लद्दाखको विवादास्पद भूमिलाई पनि समेटेको आरोप लगाएको थियो । उक्त नक्साप्रति कालापानीलगायत आफ्नो भूमि समावेश गरिएको भन्दै नेपालले पनि विरोध जनाएको थियो । त्यही अक्साईचीन क्षेत्रको चीन र भारतबीचको विवादास्पद सीमालाई लाइन अफ एक्चुअल कन्ट्रोल (एलएसी) बाट छुट्याइएको छ । दुवै मुलुकबाट बेलाबखत एलएसीको उल्लंघन हुँदै आएको छ । यस पटकको विवाद पनि त्यही एलएसीको उल्लंघनलाई लिएर भएको हो । त्यसमा पनि गलवान उपत्यका, तातो पानी र प्यानगंग ताल क्षेत्रमा तनाव चर्किएको हो । पछिल्लो विवादमा चीनले भारतमाथि आफ्नो भूमिमा अनधिकृत रूपमा प्रवेश गरेर सीमासम्बन्धी पूर्वाधार निर्माण गरेको आरोप लगाएको छ भने भारतले भने आफ्ना सैनिकहरू आफ्नैपट्टि रहेको बताएको छ । तर, अन्तर्राष्ट्रिय सञ्चारमाध्यमहरूले विभिन्न स्रोतबाट प्राप्त स्याटलाइट तस्बिरहरूलाई आधार बनाउँदै दुवै पक्षबाट एलएसीको नजिकै सडक र टेन्ट बनाइरहेको उल्लेख गरेका छन् । विवाद बढ्दै गएर सीमा सुरक्षामा खटिएका सैनिकहरूबीच झडपको स्थिति नै बनेको छ । भारतीय सञ्चारमाध्यमहरूले लद्दाखका तीनवटा स्थानमा दुई देशका सैनिकहरूबीच झडप भएको उल्लेख गरेका छन् । त्यसैगरी सिक्किमको नाथु ला क्षेत्रमा पनि दुई देशका सैनिकहरूबीच झडप भएको बताइएको छ । विवादका कारण सीमामा खटिएका सैनिकहरूबीच हिंस्रक झडप भएका तस्बिरहरू सार्वजनिक भए पनि त्यसको आधिकारिक पुष्टि भने भएको छैन । तनाव बढ्ने क्रमसँगै दुवै मुलुकले त्यस क्षेत्रमा आफ्नो सैन्य उपस्थिति पनि बढाउँदै लगेका छन् । भारतले आफ्नो सेना सँगै आईटीबीपीको ठूलो संख्यालाई लद्दाखको एक्चुअल लाइन अफ कन्ट्रोल (एलएसी) क्षेत्रमा पठाएको छ । भारतले चीनको सैन्य उपस्थिति बराबर हुने गरी सैनिकहरू पठाउन लागेको हो । त्यसका लागि भारतले पहिले लद्दाखको अतिरिक्त फौजबाहेक पनि जम्मुकश्मीरबाट पनि थप सैनिक पठाउन लागेको भारतीय सञ्चारमाध्यमहरूले जनाएका छन् । दुई देशबीच तनाव चलिरहे पनि सैनिक र कूटनीतिकस्तरबाट अवस्था सामान्य पार्ने कोसिस भने जारी रहेको छ । त्यसका लागि दुवै पक्षबीच औपचारिक र अनौपचारिक संवाद पनि चलिरहेको छ । तर पनि तनाव कम हुनुको साटो थप बढ्दै गएको छ । भारत र चीनबीच सीमामा आइपर्ने तनाव सम्बन्धमा छलफल सैनिक अधिकारीहरूको नेतृत्वमा एउटा विशेष संयन्त्र नै गठन गरिएको छ । गत साता दुई पटक उक्त सयन्त्रमार्फत दुई देशका सैनिक अधिकारीहरूबीच छलफल भएको थियो । छलफलमा भारतले चीनलाई एलएसी क्षेत्रमा यथास्थिति कायम गर्नुपर्ने माग गरेको थियो भने चीनले सीमानजिक सडकलगायत कुनै पनि संरचनाको निर्माण तत्काल रोक्नुपर्ने माग राखेको थियो ।"
१५ वर्षमुनिका ४ करोडमा धूमपानको लत : डब्लूएचओ,"जेनेभा (एजेन्सी) विश्व स्वास्थ्य संगठन (डब्लूएचओ) ले विश्वभर १३ देखि १५ वर्ष उमेर समूहका चार करोडभन्दा बढी किशोरकिशोरीमा धूमपानको लत रहेको जनाएको छ । राष्ट्रसंघीय निकायले विश्व धूमपानरहित दिवसका अवसरमा चेतनामूलक कार्यक्रम गरी युवा जगत्मा धूमपानको कुलत हटाउनुपर्नेमा जोडसमेत दिएको छ ।हाल १३१५ वर्ष उमेर समूहका चार करोडभन्दा बढी युवाहरूले सुर्तीजन्य पदार्थको सेवन सुरु गरिसकेका छन्, डब्लूएचओले भनेको छ । डब्लूएचओले १३१७ वर्ष उमेर समूहका विद्यार्थीहरूमा सुर्तीजन्य पदार्थको बजारीकरणबारे सचेतना दिन विशेष सूत्रको प्रयोग गरेको थियो । डब्लूएचओले भनेको छ, सुर्तीजन्य उत्पादनको विज्ञापनका लागि सम्बन्धित उद्योगहरूले विश्वमा हरेक वर्ष ९ अर्ब अमेरिकी डलर खर्चिने गरेका छन् र निकोटिन तथा सुर्तीजन्य पदार्थको यो विज्ञापनको लक्षित समूह भनेको युवा जगत् रहने गरेको भेटिएको छ ।उद्योगहरूले प्रतिवर्ष धूमपान र सुर्तीजन्य पदार्थको सेवनबाट हुने विभिन्न समस्याका कारण ८ करोड व्यक्तिको बदलामा आफ्नो उत्पादनको प्रयोग गर्न युवापुस्तालाई प्रेरित हुने गरी विज्ञापन गर्ने गरेका हुन्छन् ।कोभिड१९ का कारण आएको विश्वव्यापी महामारीमा पनि सुर्ती, चुरोट, खैनी, बिँडी, परागजस्ता सुर्ती र निकोटिनजन्य अन्य पदार्थको उत्पादन गर्ने उद्योगले आफ्ना उत्पादन बजारमा पठाउने क्रम जारी रहेको बताइएको छ । साथै यस्ता कुलतजन्य पदार्थका कारण मानिसको भाइरसविरुद्ध लड्ने शक्तिलाई कमी गर्ने संगठनको भनाइ छ ।"
विवादास्पद कर परिमार्जन गर्न सांसदको सुझाव,"प्रतिपक्षी दल कांग्रेस सांसद एवं पूर्वमन्त्री मिनेन्द्र रिजालले बजेट अपेक्षाअनुसार नभएको टिप्पणी गरे । ७ प्रतिशतले आर्थिक वृद्धि हासिल हुन्छ भनिएको छ, उनले भने, बढ्ने आधार के छ ? अर्को वर्ष फेरि यही ठाउँमा आएर अर्थमन्त्रीले लक्ष्यमा नपुगेको कुरा भन्नु हुनेछ । पूर्वमन्त्री प्रकाशमान सिंहले पनि खर्च नियन्त्रणमा सरकारको ध्यान नगएको आरोप लगाए । गौरवका आयोजना प्रधानमन्त्रीले हेर्ने भनिएको छ, आयोजनाको अहिलेसम्म रिजल्ट खोई ?, उनले भने ।सांसद विनोद चौधरीले अहिले बजार चल्न नसकेको गुनासो गरे । आधाभन्दा बढी रेमिट्यान्स घट्ने संकेत देखिएको उनको भनाइ छ । त्यसको प्रभाव बजारमा पर्नेवाला छ । बिहानबेलुका काम गरेर खानेको खल्ती सुकिसकेको छ, उनले भने । उद्योग एवं ऋण लिएर स्थापना भएका हाइड्रोपावर, सिमेन्टलगायत निजी र सरकारी निकायबाट सञ्चालित परियोजना लगभग बन्द रहेको उनको भनाइ छ । होटल, स्कुल, अस्पताल, मल खुलेका छैनन्, उनले भने, चालु छन् त केवल ब्याज, बत्ती र वेजका मिटर मात्र ।उद्योगहरूले उत्पादन गरेको वस्तुले बजार पाउन पनि नसकेको उनले बताए । किसानको उत्पादन घरमै कुहिएर बसिरहेको छ, उनले भने, त्यसले बजार पाएको छैन । अर्थमन्त्रीले बजेटमा कृषिलाई रोजगारीको क्षेत्रका रूपमा राखेकोमा भने खुसी लागेको उनले प्रतिक्रिया दिए । अर्थमन्त्रीले बेरोजगारलाई सम्बोधन गर्न कृषिलाई लिनुभएको छ, उनले भने, मलाई पनि विश्वास छ, सबैभन्दा बढी रोजगारी सिर्जना गर्ने क्षेत्र कृषि हो । यसलाई तत्काल व्यवहारमा लागू गरियोस् ।बैठकमा अर्थमन्त्री खतिवडाले राजस्व र व्ययमा कोरोनाको संक्रमण जोखिमबाट जीवनरक्षा गर्दै आवश्यक आर्थिक क्रियाकलापमा निरन्तरता दिन सरकार प्रतिबद्ध रहेको बताए । सरकारले मुलुकमा निर्मित पुँजी र मुलुकमै चालु रहेका आर्थिक क्रियाकलाप क्षय हुन नदिई आर्थिक पुनरुस्थान गर्दै अर्थतन्त्रलाई अघि लैजाने गरी आवश्यक न्यूनतम काम गरिरहेको उनको दाबी छ ।"
निर्वाचन क्षेत्रको बजेटमा सांसदकै आपत्ति,"काठमाडौं (कास) राष्ट्रिय सभामा विपक्षी मात्रै होइन, सत्तारूढ दलका सांसदले समेत बजेटमाथि प्रश्न उठाएका छन् । नेकपाको सचिवालय सदस्य रहेका सांसद नारायणकाजी श्रेष्ठले बजेटमा नयाँ दिशामा जाने भिजन, कमिटमेन्ट र बोल्डनेसको कमी भएको बताए । बजेटमाथिको छलफलमा उनले संकटलाई अवसरका रूपमा बदलिने गरी गेम चेन्जर भिजन भएको बजेट आउन नसकेको प्रतिक्रिया दिए । कोभिड१९ को कहरबाट मानिसलाई बचाउन, जनजीविका उकास्न र रोजगारी प्रवर्द्धनका लागि बजेटले लिएको सिद्धान्त र प्राथमिकता वस्तुपरक भए पनि नयाँ परिवेशअनुसार यसमा रिथिंकिङ को सामान्य संकेतसमेत नभएको उनको भनाइ छ । अहिलेको परिस्थितिमा सिंगो विश्व नयाँ खोज र प्रयोगतर्फ लम्किरहेका बेला यहाँ त्यसको कमी देखियो, उनले भने, साहसका साथ बजेटमा नयाँ दिशामा जाने भिजन, कमिटमेन्ट र बोल्डनेस चाहिन्थ्यो । तर त्यसको कमी भयो । सांसदको निर्णयबाट खर्च हुने स्थानीय तह पूर्वाधार विकास कार्यक्रम खारेज नगरेकोमा उनले आलोचना गरे । सार्वजनिक खर्च कटौती गर्न र मितव्ययिताको नीति लागू गर्न सांसद कोष खारेजी गर्नुपर्नेमा उनको जोड थियो । मेरो विचारमा यो शीर्षकको बजेट सधैंका लागि खारेज गरिनुपर्थ्यो । तर कम्तीमा यस पटक त गरी नै हाल्नुपर्थ्यो । किन गरिएन ? उनले भने, जब कि अर्थमन्त्री यसलाई हटाउने पक्षमा देखिनुहुन्थ्यो । प्रधानमन्त्रीजीसँग कुरा भएको थियो । उहाँको पनि त्यस्तै कुरा थियो । तर साहसको अभाव देखियो । सार्वजनिक क्षेत्रका खर्च कटौती गरिनेभन्दा पनि योयो खर्च कटौती गरिएको तथ्य बजेटमा आउनुपर्नेमा त्यो नआएको उनले बताए । बजेटमा उपचारात्मक कुरा भए पनि जनस्वास्थ्य (पब्लिक हेल्थ) का विषयमा एक शब्द नसमेटिएको उनको भनाइ छ । सामुदायिक विद्यालयको गुणस्तर सुधार्ने जिम्मा निजी विद्यालयलाई दिने विषयप्रति पनि उनले आपत्ति जनाए । के कुरा हो यो ? शिक्षामन्त्रीलाई सोधें, उहाँलाई थाहा छैन । यो कार्यक्रम हो के ? उनको प्रश्न थियो । सत्तारूढ दलकै सांसद रामनारायण बिडारीले पनि सांसद कोषलाई किन निरन्तरता दिएको भनी सोधे । सैद्धान्तिक रूपले नै मेल नखाने यो बजेट शीर्षकलाई खारेजी गर्नुपर्ने उनको भनाइ छ । इलेक्ट्रिक सवारी र मलमा भन्सार लगाइएकोप्रति पनि उनले असन्तुष्टि जनाए । विपक्षी कांग्रेसका सांसद जितेन्द्रनारायण देवले बजेटले सीमान्तकृत, विपन्न र गरिबका लागि कार्यक्रम ल्याउन नसकेको आरोप लगाए । लामो लकडाउनका कारण सिर्जित भोकमरीले मानिसको मृत्यु भइरहेका बेला ती वर्गलाई राहत दिने कार्यक्रम नआएको उनको भनाइ छ । आगामी साउन १ देखि कोरोना भाइरस रहँदैन, सबै स्थिति सामान्य हुन्छ भन्ने परिकल्पना गरेर कस्मेटिक बजेट ल्याइएको उनको आरोप छ । आगामी आवमा राखिएको ७ प्रतिशतको आर्थिक वृद्धि दरको लक्ष्य झूटो भएको उनले दाबी गरे । स्वास्थ्य क्षेत्रमा छुट्याइएको बजेट कम रहेको भन्दै त्यसले क्वारेन्टाइनको स्थिति सुधार्ने, पीसीआर टेस्टलाई बढाउने, मागअनुसार भेन्टिलेटर थप्ने जस्ता अत्यावश्यक काम हुन नसक्ने उनको भनाइ छ ।"
बजेटले निजी क्षेत्रको मनोबल बढाउन सकेन,"संगठित क्षेत्रका श्रमिकको योगदानमा आधारित सामाजिक सुरक्षा कोषमा श्रमिक र रोजगारदाताले जम्मा गर्नुपर्ने रकम लकडाउन अवधिभरका लागि नेपाल सरकारले बेहोर्ने कुरा आएको छ, विज्ञप्तिमा भनिएको छ, सो रकम सम्बन्धित प्रतिष्ठानले तत्काल श्रमिकको पारिश्रमिक भुक्तानीका लागि सापटीका रूपमा प्राप्त गर्न सक्ने र व्यवसाय सहज भएपछि कोषमा जम्मा गर्नुपर्ने कुरा आएको छ, जुन व्यावहारिक छैन । नवप्रवर्तनकारी कार्यमा लगानी प्रोत्साहन गर्न चाहने उद्यमी व्यवसायीलाई २ प्रतिशत ब्याजदरमा उपलब्ध गराउने व्यवस्थाले स्टार्टअपहरूलाई प्रोत्साहित गर्ने विश्वाससहित यसको प्रभावकारी कार्यान्वयनमा महासंघको जोड छ । समग्र अर्थतन्त्रको संवेदनशीलतालाई विचार गरेर सरकारलाई पेस गरेका सुझावमध्ये केही ठोस रूपमै र केही सुझावलाई कुनै न कुनै रूपमा सम्बोधनको प्रयास गरिएकाले बजेटलाई भने महासंघले स्वागत गरेको छ ।"
विद्युतीय सवारीको भन्सार दर घटाउन माग,"विलासिताका वस्तुमा छुट दिन सकिन्नभन्सार विभागले भने विद्युतीय सवारी विलासिताको वस्तु भएकाले छुट दिन नसकिने प्रस्ट्याएको छ । विद्युतीय सवारीको तुलनामा पेट्रोलडिजेलका गाडी धेरै सस्तो पर्ने भएकाले विद्युतीय सवारीमा सबै भन्सार छुट दिन सम्भव नभएको विभागका महानिर्देशक सुमन दाहालको भनाइ छ । गत वर्षदेखि विद्युत् उत्पादन बढ्यो । एक करोड रुपैयाँ पर्ने विद्युतीय गाडी एक हजार हाराहारीमा भित्रिए, उनले भने । यस्ता सवारीलाई पुँजीपतिहरूले सोखका रूपमा प्रयोग गरिरहेको उनको दाबी छ । विलासिताका रूपमा चलाउँछन् भने महसुल किन नलिने ? उनले सोधे । विद्युतीय सवारीमा सबै भन्सार छुट दिएर बराबर बनाउन नसकिने उनको भनाइ छ । कृषि कार्यमा प्रयोग हुने रासायनिक मलमा भने भन्सार शुल्क नलाग्ने दाहालले बताए । कृषि कार्यबाहेक अन्य धेरै प्रयोजनमा पनि युरिया मलको उपयोग हुन्छ, उनले भने, त्यसको हकमा ५ प्रतिशत भन्सार शुल्क तिर्नुपर्छ । कृषि मन्त्रालयको कोटाअनुसार कृषि सामग्री कम्पनीले आयात गर्ने मलमा लाग्दैन ।इन्डक्सन चुलो आयातमा पनि भन्सार शुल्क घटेको उनको भनाइ छ । इन्डक्सन चुलोमा १५ प्रतिशत भन्सार महसुल थियो । अहिले ५ प्रतिशतमा झारिएको उनले बताए ।"
गण्डकीमा दोहोरो अंकको वृद्धिदर लक्ष्य,"पाँच वर्षभित्र दुई अंकको आर्थिक वृद्धिदरको लक्ष्यसहित गण्डकी प्रदेश सरकारको प्रथम पञ्चवर्षीय योजनालाई आइतबार अन्तिम रूप दिइएको छ । विकसित राष्ट्रसरह, उच्च आय भएको समृद्ध प्रदेशको कल्पनासहित प्रदेशको समग्र विकासका लागि नीतिगत रूपमा पर्यटन, कृषि, ऊर्जा, उद्योग, भौतिक पूर्वाधार, जनशक्ति विकास र सुशासनलाई प्रदेश समृद्धिका मुख्य संवाहकमा राखिएको छ । योजनामा ०७६७७ देखि ०८०८१ सम्म अल्पकालीन, मध्यकालीन ०८७ र दीर्घकालीन २१०० सम्मको लक्ष्य राखिएको छ । चालु आवमा ६८ प्रतिशत आर्थिक वृद्धिदर रहेकोमा ०८०८१ सम्म १०२ (अल्पकालीन), ०८७ सम्म १०५ (मध्यकालीन) र २१०० सम्म (दीर्घकालीन) ११ प्रतिशत पुर्याउने प्रक्षेपण योजनामा छ । यसैगरी चालु आवमा १०४३ अमेरिकी डलर प्रतिव्यक्ति आय रहेकोमा अल्पकालीनमा १९५६, मध्यकालीनमा ३७२१ र दीर्घकालीनमा १५ हजार ७२९ डलर पुर्याउने उल्लेख छ । कुल गार्हस्थ्य उत्पादन चालु आवमा २८८ अर्ब रहेकोमा अल्पकालीनमा ४६८, मध्यकालीनमा ८५७ अर्ब र दीर्घकालीन ३ हजार ५३९ अर्ब पुर्याउने र यसमा कृषि क्षेत्रको चालु आवको २८२ प्रतिशत योगदानलाई क्रमशः घटाएर अल्पकालीनमा २३७, मध्यकालीनमा १७ र दीर्घकालीनमा ८५ प्रतिशत पुर्याउने जनाइएको छ ।यसैगरी उद्योग क्षेत्रको योगदान भने चालु आवमा १४२ प्रतिशत रहेकोमा बढाउँदै २२४, ३० र ५२९ प्रतिशत पुर्याउने एवं हाल ५७६ प्रतिशत रहेको सेवा क्षेत्रको योगदानलाई पनि घटाएर अल्पकालीनमा ५३९ मध्यकालीनमा ५३ र दीर्घकालीनमा ३८६ प्रतिशत पुर्याउने लक्ष्य राखिएको प्रदेश नीति तथा योजना आयोगका उपाध्यक्ष गिरीधारी शर्मा पौडेलले बताए । यस्तै हालको अपेक्षित आयु ७१७ वर्षबाट बढाएर ७७, ८० र ८२ पुराउने, मातृ मृत्युदर प्रतिलाख जीवित जन्मको हकमा २३९ बाट घटाउँदै ९९, ७० र १५ पुर्याउने उल्लेख छ । ५ वर्षमुनिका बाल मृत्युदर प्रतिहजार जीवित जन्ममा हाल २७ रहेकोमा २२, १५ हुँदै दीर्घकालीनमा ६ घटाउने, साक्षरता दर ५५६ बाट बढाएर ९५, ९८ र ९९५ प्रतिशत पुर्याउने, बेरोजगारी दर ९ प्रतिशतबाट ४, २ र १ झार्ने, रोजगारीमा औपचारिक क्षेत्रको अंश ३९९ प्रतिशतबाट बढाएर ५५, ६५ र ७५ पुर्याउने योजनाले समेटेको छ । हाल प्रदेशभर राजमार्ग कालोपत्र ९ सय ३७ किमि रहेकोमा आव ०८०८१ सम्म ३ हजार ४५०, आव ०८७ मा ६ हजार ९५० र २१०० मा १२ हजार ९३७ किमि पुर्याउने लक्ष्य छ । सबै घरमा विद्युत् र आधारभूत खानेपानीको पहुँच पुर्याउने, निरपेक्ष गरिबी १४९१ प्रतिशतबाट घटाएर ७४२ र शून्यमा पुर्याउने, मानव विकास सूचकांक ०५९ ०६५ ०७० र ०७८ पुर्याउने योजना छ । योजना अवधिमा १०२ प्रतिशत आर्थिक वृद्धिदर प्राप्त गर्न कुल स्थिर पुँजी १० खर्ब १२ अर्ब २४ करोड आवश्यक पर्ने अनुमान गरिएको छ । त्यसमा सार्वजनिक क्षेत्रबाट ३ खर्ब ६० अर्ब ८३ करोड, निजी क्षेत्रबाट ५ खर्ब ८७ अर्ब ९२ करोड, सहकारी क्षेत्रबाट ४४ अर्ब ८ करोड र सामुदायिक क्षेत्रबाट १९ अर्ब ४१ करोड लगानी अनुमान छ । त्यसमध्ये सबैभन्दा बढी ऊर्जामा ३११३ प्रतिशत, भौतिक पूर्वाधारमा २०४१, मानव संसाधनमा १०३०, कृषि तथा वनमा ८५४, पर्यटनमा ७९०, उद्योगमा ४०५, सुशासनमा २३१ र खानी, वित्तीय मध्यस्थता, व्यापारिक, सामुदायिक र सामाजिक कार्यमा १५३६ प्रतिशत लगानी हुने प्रक्षेपण गरिएको छ । प्रदेश, संघ र स्थानीय सरकारले योजनाको कार्यान्वयन गर्ने आयोगको विश्वास छ । प्रदेश समृद्धिका संवाहक पर्यटन, ऊर्जा, कृषि, उद्योग, पूर्वाधार, मानव संसाधन, सुशासन र अन्तर्सम्बन्धित दीर्घकालीन समृद्धि र सुखका राष्ट्रिय १० लक्ष्य, दिगो विकास लक्ष्यका संकेत र कृषि विकास रणनीतिका बुँदा संयोजन गरिएको उपाध्यक्ष पौडेलले बताए । प्रदेशमा कोरोना भाइरसको असर व्यवस्थापन योजना पनि समेटिएको छ । योजना पुस्तक सार्वजनिक गर्दै गण्डकीका मुख्यमन्त्री पृथ्वीसुब्बा गुरुङले आइतबार योजना बनाउनु महत्त्वपूर्ण काम भए पनि कार्यान्वयन झनै चुनौतीपूर्ण रहेको उल्लेख गरे ।"
८ लाख परिवारलाई निःशुल्क विद्युत्,आफैं मिटर जाँचेर विद्युत् महसुल तिर्न सकिने नेपाल विद्युत् प्राधिकरणले ग्राहक स्वयंले घरको मिटर रिडिङ गरी महसुल तिर्न सक्ने सुविधा सुरु गरेको छ । लकडाउनका कारण मिटर रिडरलाई जाँचका लागि पठाउन नसकिएको भन्दै प्राधिकरणले यस्तो सुविधा ल्याएको हो । कन्जुमर डट एनईए डट ओआरजी डट एनपीमा गएर ग्राहकले आफ्नो विवरण दर्ता गराएर ग्राहकले आफ्नो अकाउन्ट बनाउन सक्ने र आफ्नो मिटरमा भएको अंक हाली महसुल भुक्तानी गर्न सक्छन् । आफ्नो ग्राहक नम्बरमा क्लिक गरेपछि खुल्ने अनलाइन मिटर रिडिङ इन्ट्री फारममा आफ्नो घरको विद्युत् मिटरमा देखिएको अंक करेन्ट मिटर रिडिङ फिल्ड मा टाइप गरी बुझाउनुपर्नेछ । मिटरको अंक देखिने गरी फोटो खिची ब्राउज बटम क्लिक गरी फोटो अपलोड गरेर पनि पठाउन सकिनेछ । यो प्रणाली सुरु गरिएपछि करिब २५ हजार ग्राहकले रजिस्ट्रेसन गराएको प्राधिकरण कम्प्युटराइज्ड बिलिङ महाशाखाले जनाएको छ । साथै ८ हजार ग्राहकले आफैं आफ्नो विद्युत् मिटरमा चढेको अंक प्रणालीमा राखेर महसुल भुक्तानी गरेका छन् । अहिले प्राधिकरणका ७ लाखभन्दा बढी ग्राहकले अनलाइनमार्फत महसुल भुक्तानी गरिरहेका छन् । अनलाइनमार्फत भुक्तानी बढेपछि प्राधिकरणले करिब ३ सय काउन्टर घटाएको छ ।
बजारमा साओमीको मी १० र मी नोट १०,काठमाडौं (कास) साओमीले शनिबार मी सिरिजमा दुई फ्ल्यागसिप स्मार्टफोन मी नोट १० लाइट र मी १० सार्वजनिक गरेको छ । मी नोट १० लाइटमा प्रिमियम डिस्प्ले र भर्सटाइल क्वाड क्यामेरा जस्ता विशेषता छन् । मी १० मा १०८ मेगापिक्सेल क्यामेराका साथमा थ्रीडी कर्ब्ड एमोलेड डिस्प्ले र फास्टेस्ट वायरलेस चार्जिङ जस्ता विशेषता रहेको कम्पनीले जनाएको छ ।
यामाहाको फेसिनो १२५ एफआई स्कुटर,"काठमाडौं (कास) यामाहा टू ह्विलर्सको आधिकारिक विक्रेता एमएडब्लू इन्टरप्राइजेजले क्लासिक युरोपियन स्टाइलको फेसिनो १२५ सीसीको स्कुटर बिक्री थालेको छ । नयाँ फेसिनो १२५ एफआईमा स्मार्ट मोटर जेनेरेटर (एसएमजी) जडान गरिएको स्कुटरको तौल ९९ सय केजी छ । यसमा एकीकृत ब्रेकिङ प्रणाली (यूबीएस), डिस्क ब्रेकलगायत विशेषता छन् ।"
विद्युत् डिमान्ड चार्ज छुटले सजिलो,"काठमाडौं (कास) खानेपानी तथा सरसफाइ उपभोक्ता महासंघले सरकारले प्रस्तुत गरेको बजेट भाषणबाट विद्युत् डिमान्ड चार्ज, विद्युत् महसुल र आयकर छुट दिने निर्णयले उपभोक्तालाई राहत मिल्ने बताएको छ । महासंघले आइतबार जारी गरेको विज्ञप्तिमा खानेपानी जस्तो संवेदनशील विषयलाई उच्च प्राथमिकतामा राखिनु स्वागतयोग्य भएको उल्लेख छ ।"
कोकाकोला र क्रिएसनको राहत,काठमाडौं (कास) द कोकाकोला फाउन्डेसन र क्रिएसन नेपालले १ सय ६० सफाइकर्मीलाई राहत वितरण गरेका छन् । क्रिएसनले कोकाकोलाको सहयोगमा काठमाडौं र भक्तपुरका सफाइकर्मीलाई रक्षात्मक जमसुट र रासन प्याकेज वितरण गरेको जनाएको छ । हालसम्म १ हजार १ सयभन्दा बढी सफाइकर्मी लाभान्वित भइसकेका र ३ हजार २ सयलाई सहयोग गर्ने उद्देश्य रहेको बताइएको छ ।
शिक्षामा निजीकरणलाई प्रश्रय,"नाफामूलक उद्देश्यले खुलेका निजी विद्यालयलाई नियमन गर्नुको साटो सरकारले सामुदायिक विद्यालयको समेत शैक्षिक र भौतिक गुणस्तर सुधारको जिम्मेवारी सुम्पेर निजीकरणलाई प्रश्रय दिन खोजेको छ । यो सामुदायिक विद्यालयको सुधारको खिलापमा गएको टिप्पणी हुन थालेको छ ।माध्यमिक कक्षा सञ्चालन गरेका निजी विद्यालयले कम्तीमा एउटा सामुदायिक विद्यालय रेखदेखको जिम्मेवारी लिनुपर्ने व्यवस्था बजेटमा गरिएको छ । अर्थमन्त्री युवराज खतिवडाले घोषणा गरेको उक्त व्यवस्थाको चौतर्फी विरोध भइरहेको छ । सरोकारवाला, शिक्षाकर्मी, सत्तारूढ दलका सांसद र विद्यार्थी संघसंगठनले सामुदायिक विद्यालयको जिम्मा निजीलाई दिने निर्णय खारेज गर्न माग गरेका छन् । सरकार सार्वजनिक शिक्षाको दायित्वबाट पन्छिन खोजेको र शिक्षामा बढ्दै गएको निजीकरणलाई झनै संरक्षण गरेको उनीहरूको आरोप छ ।उच्चस्तरीय शिक्षा आयोगका सदस्य श्याम श्रेष्ठले सामुदायिक विद्यालय समाप्त पार्न निजीलाई ठेक्का दिन खोजिएको आरोप लगाए । समाजवादी सरकारले पुँजीवादी देशमा पनि नभएको व्यवस्था लागू गर्न खोज्यो, यो सरकारले बाटो बिराएको संकेत हो, उनले भने, सरकारी स्कुललाई उन्नत बनाउने बाटो खोज्नुपर्छ, निजीलाई ठेक्का दिएर सुधार हुँदैन । शिक्षाविद्हरूले संविधानले गरेको व्यवस्थालाई समेत सरकारले उल्लंघन गरेर सार्वजनिक शिक्षालाई निरुत्साहित गर्ने नीति लिएको बताए । निजी शिक्षण संस्थालाई सेवामूलक बनाएर सार्वजनिक शिक्षा सुधार गर्नुपर्ने दबाब बढिरहेका बेला निजीलाई नै प्रोत्साहन गर्न खोजिएको शिक्षाकर्मीहरू बताउँछन् । शिक्षामन्त्री गिरिराजमणि पोखरेलको अध्यक्षताको आयोगले निजी विद्यालयलाई सेवामूलक बनाउँदै १० वर्षभित्र गैरनाफामूलक गुठीमा रूपान्तरण गर्न सरकारलाई सिफारिस गरेको थियो ।मुलुकभर ३५ हजार ५ सय २० विद्यालयमध्ये ६ हजार ६ सय ८७ निजी विद्यालय छन् । माध्यमिक तह (९१२) सञ्चालन भएका ७ हजार १ सय ५ सामुदायिक र ३ हजार ७ सय ४५ निजी विद्यालय छन् । सरकारको घोषित कार्यक्रमअनुसार ३ हजार ७ सय ४५ निजी विद्यालयले कम्तीमा एकएक सामुदायिक विद्यालयको शैक्षिक सामग्री र शैक्षिक गुणस्तरको जिम्मा लिनुपर्छ । श्रेष्ठले निजीलाई नै प्रोत्साहन र सामुदायिकलाई निरुत्साहित गर्ने कार्यक्रम सरकारले अघि सारेको जनाए । सामुदायिक विद्यालयमा शिक्षकको समस्या हो, निजीभन्दा राम्रा सामुदायिक विद्यालय पनि छन्, उनले भने, सरकारले निजी भनेको राम्रो र सामुदायिक भनेका नराम्रोको प्रतीक हुन् भन्ने किसिमले कार्यक्रम ल्यायो, यो गलत छ । देशभरका माध्यमिक सामुदायिक विद्यालयमध्ये ७१ वटा विद्यालयमा मात्र विज्ञान, गणित र अंग्रेजी विषयमा विषयशिक्षक छन् । सरकारले विषयशिक्षकको पूर्ति गरे सार्वजनिक विद्यालय स्वतः निजीभन्दा उत्कृष्ट हुने श्रेष्ठले दाबी गरे । बजेटमै विषयशिक्षक अभाव टार्न सरकारले ६ हजार स्वयंसेवक शिक्षक नियुक्ति गर्ने कार्यक्रम ल्याएको छ ।शिक्षाविद् मनप्रसाद वाग्ले बजेटले सामुदायिक विद्यालयमा स्वयंसेवक शिक्षक खटाउने र निजीकरण गर्दै लैजाने नीति लिएको उनले प्रस्ट्याए । अस्थायी शिक्षकलाई बिदा गरेलगत्तै सरकारले सक्षम र योग्य शिक्षक नियुक्ति गर्नुभन्दा स्वयंसेवक राख्न खोजेको छ, उनले भने, सरकार योजनाबद्ध तरिकाले सार्वजनिक शिक्षाको निजीकरणमा लागेको छ । उनले संविधानको व्यवस्थाअनुसार स्थानीय सरकारलाई माध्यमिक शिक्षाको अधिकार दिएर सक्षम र योग्य शिक्षक नियुक्त गरे सार्वजनिक शिक्षामा सुधार आउने ठोकुवा गरे । कमजोर रहेका सामुदायिकलाई सबल सामुदायिकले सहयोग गर भन्न सकिन्छ, वाग्लेले भने, निजीले सामुदायिकलाई सहयोग गर भन्नुको उद्देश्य सार्वजनिक शिक्षाको निजीकरण हो, यसलाई रोक्नुपर्छ । विद्यालयका सञ्चालकको प्रभावमा सरकारले सार्वजनिक शिक्षालाई निजीकरण गर्न लागेको उनले जनाए । एकएक गरेर सरकारी विद्यालय निजीको नियन्त्रणमा पुग्छन्, यो शिक्षक, प्रधानाध्यापक, व्यवस्थापन समिति, स्थानीय तह, प्रदेश सरकारको समेत अवमूल्यन हो । संविधानले शिक्षालाई मौलिक हक र माध्यमिक तहसम्मको शिक्षालाई स्थानीय तहको अधिकार दिएको छ । स्थानीय तहलाई माध्यमिक तहसम्मको अधिकार दिन अविश्वास गरेको संघीय सरकारले निजीलाई भने विद्यालयको गुणस्तर सुधार गर्ने जिम्मा दिन खोजेको हो । संसद्मा आइतबार बजेटमाथिको छलफलमा सत्तारूढ दल र प्रतिपक्षी सांसदहरूले पनि उक्त कार्यक्रम हटाउन माग गरेका थिए । प्रतिनिधिसभाको शिक्षा तथा स्वास्थ्य समितिकी सभापति जयज्ञज्ञपुरी घर्तीले शिक्षा र स्वास्थ्यमा निजीकरणको अन्त्य गर्दै जानुपर्ने बताइन् । शिक्षा, स्वास्थ्य मौलिक हकमा पर्छ, उनले भनिन्, सामुदायिक विद्यालयको जिम्मा निजीलाई दिने कार्यक्रम सैद्धान्तिक, कानुनी र संविधानतः गतल छ, सच्याएर जानुपर्छ ।११ विद्यार्थी संगठनले सामुदायिक विद्यालयका व्यवस्थापक, शिक्षक र कर्मचारीको मानमर्दन हुने गरी सरकारले कार्यक्रम घोषणा गरेको दाबी गरेका छन् । सत्तारूढ अनेरास्ववियुसहित ११ विद्यार्थी संगठनले बजेटको बुँदा नम्बर १६६ को सामुदायिक विद्यालय निजीलाई जिम्मा दिने कार्यक्रम खारेज गर्न माग गरेका हुन् । प्रतिपक्षी नेपाल विद्यार्थी संघ, समाजवादी विद्यार्थी युनियनलगायत विद्यार्थी संगठनले पनि उक्त कार्यक्रमको विरोध गरेका छन् ।सत्तारूढ नेकपानिकट अनेरास्ववियुले सरकारले सार्वजनिक विद्यालय निजीलाई सुम्पन लागेको दाबी गरेको छ । संयोजक ऐन महर र सहसंयोजक रञ्जित तामाङद्वारा जारी विज्ञप्तिमा सामुदायिक विद्यालयको रेखदेख गर्न निजीलाई दिने कार्यक्रम सच्याउन अर्थमन्त्री खतिवडा र शिक्षामन्त्री पोखरेललाई आग्रह गरिएको छ । सार्वजनिक शिक्षाको गुणस्तर सुधार्न अत्यावश्यक गरेको तथ्यमा दुईमत छैन, विज्ञप्तिमा भनिएको छ, निजीले सामुदायिक विद्यालयको गुणस्तर सुधार गर्नु दूधको साक्षी बिरोलोलाई राख्नु जस्तै हो । उक्त कार्यक्रमले संविधानले व्यवस्था गरेको समाजवादउन्मुख व्यवस्थालाई समेत ठाडै अस्वीकार गर्ने अनेरास्ववियुको ठहर छ । कांग्रेस निकट नेविसंघसहित प्रतिपक्षी विद्यार्थी संघसंगठनले सामुदायिक विद्यालय निजीलाई जिम्मा दिने निर्णयमा आपत्ति जनाउँदै संयुक्त प्रेस विज्ञप्तिमार्फत खारेजीको माग गरेका छन् । संविधानले गरेको व्यवस्थालाई समेत लत्याएर गैरजिम्मेवारी तरिकाले उक्त कार्यक्रम ल्याइएको नेविसंघका अध्यक्ष राजीव ढुंगानाले बताए । प्याब्सन, एनप्याब्सनले भने कोरोना प्रभावको असर न्यूनीकरण गर्न सरकारसँग सहुलियत मागेका थिए । सरकारले बजेटमा सहुलियत दिने कुनै कार्यक्रम नल्याएपछि आक्रोशित भएर सरकारको उक्त कार्यक्रम पनि अस्वीकार गर्ने बताएका हुन् । २१ देखि विद्यालय सञ्चालन नगर्न चेतावनीविद्यार्थी संघसंगठनले जेठ २१ देखि विद्यार्थी भर्ना र पठनपाठन थाल्ने निजी विद्यालयको निर्णयप्रति आपत्ति जनाएका छन् । निजी विद्यालय सञ्चालकहरूले सरकारले बजेटमा अनलाइन, टेलिभिजन रेडियोलगायतका माध्यमबाट शैक्षिक वर्ष सुरु गर्ने जनाएकाले भर्ना थाल्ने निर्णय लिएको जनाएका छन् । त्यसमा विद्यार्थी संघसंगठनले विरोध जनाएका हुन् । रकम असुल्ने नियतका साथ विद्यार्थी भर्ना गर्न प्याब्सन, एनप्याब्सनले हतारो गरेको विद्यार्थी नेताहरूको दाबी छ । कोरोना संक्रमणले विद्यार्थीलाई पार्न सक्ने प्रभावको मूल्यांकन र पूर्वतयारीसहित विद्यालयको पठनपाठन सञ्चालन गर्नुपर्ने विद्यार्थीको तर्क छ ।शिक्षा मन्त्रालयले अर्को निर्णय नभएसम्मका लागि विद्यार्थी भर्ना र पठनपाठन रोकेको छ । देशभरका दुई हजारभन्दा बढी सामुदायिक विद्यालय भवन क्वारेन्टाइनका रूपमा प्रयोग गरिएको छ । क्वारेन्टाइन हटाएर सामुदायिक र निजीमा भर्ना र पठनपाठन एकैचोटि सुरु गर्नुपर्ने विद्यार्थी संघसंगठनको धारणा छ । निजी विद्यालयले आफूखुसी शैक्षिक कार्यक्रम सञ्चालन गर्न नपाउने उनीहरूले बताए । निजी विद्यालयका सञ्चालकहरूले भने सामाजिक दूरी कायम गरेर भर्ना थाल्ने र क्रमशः अनलाइन, टेलिभिजन, रेडियोका माध्यमबाट कक्षा सुरु गर्दै जाने बताएका छन् ।"
शिक्षा मन्त्रालयले गरेको प्रस्ताव होइन,"शिक्षामन्त्री गिरिराजमणि पोखरेलले बजेट वक्तव्यमा उल्लेखित सामुदायिक विद्यालयको पूर्वाधारसहितका सामग्री र शैक्षिक गुणस्तर सुधारको जिम्मेवारी निजी विद्यालयलाई दिने कार्यक्रम शिक्षा मन्त्रालयको नभएको बताएका छन् । शिक्षामन्त्रीले आइतबार विज्ञप्ति प्रकाशित गरेर उक्त कार्यक्रम शिक्षा मन्त्रालयले प्रस्ताव नगरेको प्रस्ट्याएका हुन् । सरकारले निजी विद्यालयलाई सामुदायिक विद्यालयको गुणस्तर सुधार गर्ने जिम्मा दिएर निजीकरणलाई प्रश्रय दिएको भनेर चौतर्फी विरोध भएको छ । नेकपाका प्रवक्ता तथा राष्ट्रिय सभाका सदस्य नारायणकाजी श्रेष्ठले समेत आपत्ति जनाएका छन् । नेकपाका अन्य नेता, सांसद, विद्यार्थी संगठन र शिक्षाविद्हरूले पनि सरकारलाई उक्त कार्यक्रम खारेज गर्न आग्रह गरेका छन् ।शिक्षा मन्त्रालयबाट प्रस्तावित कार्यक्रम नभए पनि मापदण्ड बनाएर कार्यान्वयन गरिने मन्त्री पोखरेलले बताए । सार्वजनिक विद्यालयको सबलीकरण र सुदृढीकरणका निम्ति गैरसरकारी क्षेत्र, विकास साझेदारहरूको सहयोग र योगदानलाई पूरक कार्यक्रमका रूपमा विद्यालयको व्यवस्थापन र स्वामित्व यथावत् रहने गरी परिचालन गरिनेछ, विज्ञप्तिमा भनिएको छ । सार्वजनिक विद्यालयले आवश्यक ठहर गरेको विषयमा मात्र सहयोग गर्ने व्यवस्था मिलाउन मापदण्ड बनाउनेसमेत शिक्षामन्त्री पोखरेलले जनाएका छन् । सरकारले एक मापदण्ड तयारी गरी निजी क्षेत्रको साझेदारीमा कोष स्थापना गर्ने विकल्पमा जान उपयुक्त हुन्छ, उनले भनेका छन् । उक्त कोष सामुदायिक विद्यालयको सुदृढीकरणका लागि परिचलान गर्न सकिने जनाइएको छ । उनले प्रारम्भिक बालविकासका शिक्षक र कर्मचारीले न्यून पारिश्रमिकमा काम गरिरहनु परे पनि बजेटमा सम्बोधन हुन नसकेको भन्दै चिन्तासमेत गरेका गरेका छन् । सरकारले २०७६ मा जारी गरेको राष्ट्रिय शिक्षा नीतिमा न्यूनतम पारिश्रमिक उपलब्ध गराउने उल्लेख छ । उक्त विषयमा पुनर्विचार गर्नसमेत मन्त्री पोखरेलले अर्थमन्त्री खतिवडालाई विज्ञप्तिमार्फत नै आग्रह गरेका छन् । सर्वोच्च अदालतले समेत बालविकास शिक्षक र विद्यालय कर्मचारीलाई न्यूनतम पारिश्रमिक उपलब्ध गराउन आदेश दिएको थियो ।"
क्वारेन्टाइनका सबैलाई परीक्षण गर्नू,"काठमाडौं (रासस) विश्व स्वास्थ्य संगठनको मापदण्डअनुसार प्रत्यक्ष र अग्रपंक्तिमा काम गर्ने कर्मचारी र क्वारेन्टाइनमा राखिएकाहरूलाई अविलम्ब पीसीआर परीक्षणको व्यवस्था गर्न सर्वोच्च अदालतले अन्तरिम आदेश जारी गरेको छ । न्यायाधीशद्वय प्रकाशमान सिंह राउत र कुमार रेग्मीको संयुक्त इजलासले आइतबार कोभिड१९ विरुद्ध फ्रन्टलाइनमा रहेर स्वास्थ्य सेवा दिने चिकित्सक, नर्स र कर्मचारीलाई सुरक्षाको व्यवस्था गर्न सरकारका नाममा अन्तरिम आदेश जारी गरेको हो । स्वास्थ्य सेवामा खटिएका कर्मचारी, सफाइकर्मीहरू तथा आम जनसमुदायसँग प्रत्यक्ष सम्पर्कमा रहने सुरक्षाकर्मीलाई आवश्यक पर्ने पोसाक, वस्तु, उपकरणलगायतका सम्पूर्ण सामग्रीहरू पर्याप्त मात्रामा निःशुल्क अविलम्ब उपलब्ध गर्ने व्यवस्था गर्नूगराउनू, आदेशमा भनिएको छ । क्वारेन्टाइनमा राखिएका सबैको अविलम्ब पीसीआर विधिबाट निःशुल्क स्वास्थ्य परीक्षण गर्न, उनीहरूलाई आवश्यक पर्ने स्वास्थ्य सेवा र सुरक्षाको यथोचित प्रबन्ध मिलाउन पनि आदेशमा भनिएको छ । सामाजिक दूरी पालन गरेर लामखुट्टेलगायतबाट हुन सक्ने संक्रमणबाट जोगाउन आवश्यक व्यवस्था गर्न र क्वारेन्टाइनको अवधिभर बसेकालाई निःशुल्क खानाको व्यवस्था गर्न पनि आदेश दिइएको छ । आदेशमा आधारभूत स्वास्थ्य सेवा संविधानमा नै मौलिक हकका रूपमा रही निःशुल्क भएको, सरुवा रोगलाई आधारभूत सेवाभित्र पारी निःशुल्क रहने भन्ने कुरा जनस्वास्थ्य सेवा ऐनमा उल्लेख भएको र कोरोना भाइरस सरुवा रोग भएको हुँदा अत्यावश्यक सिटामोललगायतका औषधिहरू उपलब्ध गराउन भनिएको छ । साथै, मास्क र चिकित्सकीय मास्कहरू गुणस्तरीय ह्यान्ड सेनिटाइजर निःशुल्क रूपमा आवश्यक पर्ने व्यक्तिलाई अविलम्ब उपलब्ध गर्न आदेशमा भनिएको छ ।"
आयोगले माग्यो गृहसँग स्पष्टीकरण,"काठमाडौं (कास) राष्ट्रिय मानव अधिकार आयोगले खोटाङको हलेसी तुवाचुङ२ का चक्रबहादुर खत्रीलाई सर्वोच्च अदालतको आदेशविपरीत पटकपटक गिरफ्तार गरेकामा गृह मन्त्रालयलाई स्पष्टीकरण सोधेको छ । आयोगले आइतबार विज्ञप्ति जारी गर्दै खत्रीलाई अपमानपूर्वक पक्राउ गरेर परिवारलाई पनि जानकारी नदिइ अज्ञात अवस्थामा राखिएको सम्बन्धमा गृहलाई २४ घण्टाभित्र जवाफ पेस गर्न स्पष्टीकरण सोधिएको जनाएको छ । खत्रीलाई २०७६ वैशाख २ मा पहिलो पटक पक्राउ गरी जिल्ला कारागार खोटाङमा राखिएकामा सर्वोच्चबाट भएको आदेशविपरीत गत चैत २८, वैशाख १३, २८, जेठ २ र १५ गते गरि छैटौं पटक गिरफ्तार गरी लकडाउनको अवस्थामा खोटाङ, उदयपुर, सोलुखुम्बु हुँदै जेठ १६ मा सिरहा पुर्याइएको पाइएको आयोगले जनाएको छ ।"
जातीय विभेदको पराकाष्ठा,"रुकुम पश्चिम (कास) संयुक्त दलित जनअधिकार मञ्चले सोती घटना जातीय विभेदको पराकाष्ठा भएको निष्कर्ष निकालेको छ । स्थलगत अध्ययनपछि मञ्चले बिहीबार १५ पृष्ठको प्रतिवेदनमा सार्वजनिक गरेको हो । जातीय विभेदकै कारण घटना भएको उल्लेख छ । नवराज विक र मल्ल थरकी किशोरीबीचको प्रेम सम्बन्धमा परिवारबाट भएको अवरोध, दुवैतिर बढ्दै गएको तनाव र मनमुटाव बढ्दै जाँदा सामूहिक हत्याकाण्ड हुने पृष्ठभूमि तयार भएको प्रतिवेदनमा जनाइएको छ । केटी पक्षका घरपरिवारले अन्तरजातीय प्रेम सम्बन्धलाई अस्वीकार गर्नु घटनाको कारण रहेको मञ्चको ठहर छ ।ठकुरी बाहुल्य समाजको प्रतिष्ठाको विषय बनाएर सिंगो गाउँ नै आक्रमणमा उत्रिएको प्रस्ट भएको मञ्चका संयोजक उपेन्द्रलाल कामीले बताए । मञ्चले पीडित पक्ष र सोती गाउँलेसँग छलफल र घटनास्थलको अवलोकन गरेको थियो । घटनामा संलग्न भनिएका वडाध्यक्ष डम्बरबहादुर मल्लले प्रहरीलाई खबर गरे पनि नियन्त्रण प्रयास नगरेर गम्भीर त्रुटि गरेको निष्कर्ष पनि प्रतिवेदनमा छ । चौरजहारी८ सोतीका स्थानीयले गत साता जाजरकोटबाट केटी भगाउन भन्दै आएका युवामाथि आक्रमण गर्दा ५ जनाको मृत्यु भएको थियो भने एक जना अझै बेपत्ता छन् ।हत्यामा संलग्नताको आरोपितममध्ये वडाध्यक्ष मल्लसहित १८ जना पक्राउ परेका छन् भने २ जना फरार छन् ।"
बायर्नलाई दोहोरो अंकको अग्रता,"म्युनिख (एएफपी) बायर्न म्युनिखले शनिबार राति जर्मन बुन्डेसलिगामा १० अंकको अग्रता बनाएको छ । उसले रेलिगेसनको डरबाट गुज्रिरहेको फोर्टुना डुसलडोर्फलाई सजिलै ५० ले हरायो । बन्द रंगशालामा बायर्नका लागि रोबर्ट लेवान्डोस्कीले दुई गोल गरे । डुसलफोर्ड डिफेन्डर म्याथिस जोर्गेनसनले सुरुमै आत्मघाती गोल गरेयता पेन्जामिन पाभेर्ड र अल्फान्सो डेभिसले पनि एकएक गोल गरे । लिगमा पाँच चरणको खेल बाँकी छ ।यस्तोमा बायर्न लगातार आठौं लिग उपाधितर्फ उन्मुख छ । बायर्न लिगका पछिल्ला ८ खेलमा लगातार विजयी छ । दोस्रो स्थानमा रहेको बोरुसिया डर्टमन्डले आइतबारको खेलमा पुछारमा रहेको क्लब पार्डाबोनलाई हराउन सके बायर्नको अग्रता छोट्याउन सक्नेछ । शनिबारका अन्य खेलमा हर्था बर्लिनले औसबर्गलाई २०, होफनहेमले माइन्जलाई १०, भेरडाआ ब्रेमेनले साल्केलाई १० र आइन्ट्राख्ट फ्रान्कफर्टले वोल्फसबर्गलाई २१ ले हराए । लेवान्डोस्कीले सबै खाले प्रतियोगितामा यस सिजन गरेको गोलसंख्या ४३ पुगेको छ । यो पोल्यान्डका अग्रपंक्ति खेलाडीको अहिलेसम्मकै सबैभन्दा उच्च प्रदर्शन हो । यस्तै बायर्नका मुख्य प्रशिक्षक हान्से फ्लिकका लागि पनि यो २५ खेलमा २२ औं जित हो । यस क्रममा सन् २०१३ मा पेप ग्वार्डिओलाको नेतृत्वमा तत्कालीन बायर्न टिमको लिएको अग्रतालाई यो प्रदर्शनले उछिनेको छ ।खेलपछि फ्लिकले भने, मलाई तथ्यांक र कीर्तिमानमा खासै रुचि छैन । मेरा लागि सबैभन्दा ठूलो सफल सिजन हो । बायर्न टिममा आबद्ध हुने हो भने जित कम्तीमा अपेक्षा गरिन्छ । यस्तोमा अहिलेसम्मको प्रदर्शनमा म निकै खुसी छु । हाम्रो टिमले निकै आक्रामक खेलिरहेको छ । आजको खेलमा पनि हामीले गोलमात्र गरेनौं, विपक्षी टिमलाई कुनै पनि प्रकारको अवसर पनि दिएनौं ।नोभेम्बरमा मात्र तत्कालीन प्रशिक्षक निको कोभिच बर्खास्तगीमा परेपछि फ्लिकले टिमको जिम्मेवारी पाएका थिए । डुसलडोर्फविरुद्ध यसअघिका ६ खेलमा कुनै पनि गोल गर्न नसकेका लेवान्डोस्कीले यसपल्ट भने प्रत्येक हाफमा एकएक अवसरमा बललाई पोस्टको दिशा दिन सके । कोरोना भाइरसको संक्रमण महामारीबीच फेरि लिग सुरुयताका तीनै खेलमा डुसलफोर्ड विजयी रहेको थियो ।तर एलिनाज एरिनामा यसपल्ट भएको खेलमा भने बायर्नविरुद्ध ऊसँग कुनै उत्तर थिएन । सन् २०१८ मा बायर्नको घरमा अन्तिम पटक खेल्दा डुसलफोर्डले ३३ को बराबरी निकालेको थियो । यसपल्टको खेलमा भने डुसलफोर्ड आत्मघाती गोलले १५ औं मिनेटमै पछाडि परेको थियो र त्यसयता खेलमा फर्कने प्रयास गर्न सकेन । लगत्तै पाभेर्डले दोस्रो गोल थपे । पहिलो हाफ सकिन ठीक अगाडि लेवान्डोस्कीले आफ्नो पहिलो गोल गरे ।दोस्रो हाफ सुरु भएयता लेवान्डोस्कीले आफ्नो दोस्रो गोल थपे । डेभिसको अन्तिम गोल खेलकै सबैभन्दा उत्कृष्ट रह्यो । क्यानडेली किशोर खेलाडीले यो गोल गर्दा खेलले ५२औं मिनेटमात्र छोएको थियो । ब्रेमेनले भने साल्केलाई हराएर रेलिगेसनबाट जोगिने सम्भावना बढाएको छ । ब्रेमेन पछिल्ला ११ खेलमा जितहीन थियो । खेलको एकमात्र गोल मिडफिल्डर लियोनार्दो बिनकोर्टले गरे ।खेलपछि ब्रेमेन प्रशिक्षक फ्लोरेन कोहफेल्डट्ले भने, यो हाम्रा लागि निकै महत्त्वको जित हो । अझ हामी यसपल्ट विपक्षी टिमको मैदानमा विजयी रहेका छौं । हामीले पछिल्लो ३ खेलमा ७ अंक बटुलेका छौं । तर अंकतालिकामा हामी अझै कमजोर छौं । ब्रेमेन जर्मन बुन्डेसलिगामा सबैभन्दा बढी सिजन बिताउने क्लब हो, तर यसपल्ट यही टिम पुछारबाट दोस्रो स्थानमा छ ।ब्रेमेन सुरक्षित स्थानबाट अझै ३ अंक पछाडि र टोलीको ६ खेल बाँकी छ । ब्रेमेन १६ औं स्थानमा रहेको डुसलफोर्डभन्दा २ अंकले पछाडि छ । यो बुन्डेसलिगामा रेलिगेनस प्लेअफको स्थान हो । अब फ्रान्कफर्टविरुद्ध हुने खेलमा जित निकाल्न सके ब्रेमेनले डिसेम्बरयता पहिलोपल्ट रेलिगेसन क्षेत्र छाड्न सक्नेछ । यही फ्रान्कफर्टविरुद्ध पराजित साल्के पराजित रह्यो । यो लिग फेरि सुरु भएयता लगातार चौथो हार पनि रह्यो ।"
१० खेलाडीलाई संक्रमण,"लन्डन (रोयटर्स) इंग्ल्यान्डका आठ च्याम्पियनसिप क्लबका १० खेलाडीमा कोरोना भाइरसको संक्रमण पाइएको छ । इंग्लिस फुटबल लिग (ईएफएल) ले आइतबार त्यसको पुष्टि गरेको छ । ईएफएलले भनेको छ, १ हजार ५८ खेलाडी र खेल पदाधिकारीमा भएको यो परीक्षण बिहीबार र शुक्रबार दुई दिन गरिएको थियो । इंग्ल्यान्डको दोस्रो डिभिजनमा २४ क्लब छन् ।ईएफएलले भनेको छ, जति पनि खेलाडी र खेल पदाधिकारी संक्रमित पाइएका छन्, ती सबै आइसोलोसनमा रहनेछन् । परीक्षणमा जुन खेलाडीको नतिजा नकारात्मक आएको छ, तिनलाई मात्र मैदानमा प्रवेश गर्न दिइनेछ । ईएफएलले संक्रमित कुन क्लबको हो भनेर भनेको छैन । प्रेस्टन नर्थ एन्डले आफ्नो स्ट्राइकर जेडेन स्टकलीमा नतिजा सकारात्मक आएको पुष्टि गरेको छ ।यस्तै चौथो डिभिजन लिग २ का खेलाडीको परीक्षणमा ७ खेलाडीको नतिजामा पोजिटिभ पाइएको छ । इंग्लिस प्रिमियर लिग (ईपीएल) मा गरिएको पछिल्लो परीक्षणमा भने कसैको नतिजा पोजिटिभ पाइएको छैन् । यसअघि ईपीएलमै गरिएको तीन चरणको परीक्षणमा १२ संक्रमित पाइएको थियो । दोस्रो डिभिजनका सबै क्लब यो सिजन पूरा गर्न तयार भइसकेका छन् । लिग२ का क्लबहरूले सिजन टुंग्याउने निर्णय गरिसकेका छन् । लिग वानका क्लबले भने निर्णय गर्न सकेको छैन ।"
समस्यामा परेकालाई सहयोग,काठमाडौं (कास) लैनचौर नारायण मन्दिर व्यवस्थापन समाज र लैनचौर तेक्वान्दो डोजाङको संयोजनमा कोरोना भाइरस (कोभिड१९) कारण लकडाउनको अवस्थामा काठमाडौं महानगरपालिका२६ स्थित लैनचौरवरपरका समस्या भोगेका परिवारलाई राहतस्वरूप आर्थिक सहयोग प्रदान गरिएको छ । डोजाङका प्रमुख गौरव रजकले जनाए अनुसार ७० परिवारलाई १५ सयका दरले नगद प्रदान गरियो । लैनचौरकै बहिरा संघलाई पनि सहयोगस्वरूप १० हजार रुपैयाँ प्रदान गरिएको रजकले बताए । सहयोगका लागि अमेरिकाबाट आफन्तले आर्थिक सहयोग उपलब्ध गराएको बताए ।
फेडेरर टेनिसमा बढी कमाउने,न्युयोर्क (एएफपी) रोजर फेडेरर सन् २०२० मा सर्वाधिक कमाउने खेलाडी सूचीको शीर्षस्थानमा परेका छन् । फोर्ब्सले शुक्रबार निकालेको सर्वाधिक कमाउने खेलाडी सूचीमा उनी पहिलोपल्ट नम्बर एक स्थानमा परेका हुन् । फोर्ब्सका अनुसार यो वर्ष उनले कर तिर्नु अगाडि कमाएको रकम १० करोड ६३ लाख डलर रहेको छ । विश्व टेनिसका लेजेन्ड स्विस खेलाडीले कीर्तिमान २० ग्रान्ड स्लाम जितेका छन् । सन् १९९० मा विश्व टेनिसमा प्रवेश गरेका फेडेरर सन् २०१५ मा सर्वाधिक कमाउने सूचीको पाँचौं स्थानमा थिए । पछिल्लो १२ महिनामा उनले प्रायोजक र पुरस्कार राशिबाट यति धेरै रकम कमाएका हुन् । सन् २०१३ मा उनी दोस्रो स्थानमा थिए । यो २०२० लाई छाडेर उनको सबैभन्दा बढी कमाएको वर्ष रहेको थियो । फेडेरर विश्व टेनिसमा अहिले सक्रिय सर्वाधिक उमेरका खेलाडीमध्ये एक हुन् ।
डेब्यु खेलमा प्रभाव,पहिलो टेस्टमै कप्तानदुई खेलाडीले पछिल्ला ६० वर्षमा आफ्नो पहिलो टेस्टमै कप्तानी गरेका छन् । यस तथ्यांकमा पहिलो टेस्ट खेलिरहेका राष्ट्रलाई समावेश गरिएको छैन । इंग्ल्यान्डका टोनी लुइसले आफ्नो पहिलो टेस्टमै कप्तानी गर्ने सौभाग्य पाएका थिए । न्युजिल्यान्डका ली जर्मनले १९९५ मा आफ्नो डेब्यु टेस्टमै कप्तानी गरेका थिए । दुवैपटक विपक्षी टोली भारत थियो । जर्मनीले आफूले खेलेको सबै १२ टेस्टमा कप्तानी गरे । लुइसले ९ टेस्ट खेले र त्यसमा पहिलो ८ टेस्टमा इंग्ल्यान्डको नेतृत्व गरे ।

शीर्षक,विवरण
"कोरोनाको डर थियो, दुर्घटनाले ज्यान लियो","११ को पहिचान, एक खुलेनदुर्घटनामा मृत्यु भएकामध्ये सोमबार साँझसम्म ११ जनाको नाम खुलेको छ । जसमा दाङ राजपुर६ का रामकुमार पुन, सीता पुन, पूर्ण पुन, रोल्पा कोरैलीका बुद्धिराम विक, देउवीर विक, रोल्पाकै भीम विक, दिलबहादुर विक, नरेन्द्र विक, दैलेख घरभएका बस चालक दानबहादुर खड्का, सुर्खेतका सहचालक पवन भण्डारी र गाडी स्टाफ रितेश कार्की छन् ।"
ठेलामा जीवनसाथी,"४० वर्षीया श्रीमती सीता बिरामी नभएकी भए ४२ वर्षीय डम्बर यति बेला कतारमा हुन्थे । कम्पनी र काम दुवै राम्रै भएकाले उनी बिदा मिलाएर एक वर्षअघि आएका उनी श्रीमतीको उपचारपछि फर्कने योजनामा थिए । तर उनले सोचेजस्तो भएन । उनी घर आइपुग्दा सीतालाई सुगर र प्रेसरले च्यापेको थियो । पछि डाक्टरलाई जँचाउँदा मिर्गौला बिग्रिएको थाहा भयो । त्यसपछि नियमित डायलासिस गराउनुपरिरहेको छ । सीताले आँखा पनि कम देख्न थालेकी छन् । डम्बर बिहानबेलुका ठेलामा तरकारी बेचेर डेरा भाडा र सीताको औषधि खर्चको जुटाउँछन् । उनले भने, अरू विकल्प छैन ।"
३५ हजारको टिकटलाई १ लाख,"काठमाडौं (कास) आफन्त भेट्न र पुरानो थलो आएर अलपत्र हङकङ आईडीवाहक नेपालीले फर्कन टिकटमा दोब्बरभन्दा बढी तिर्नुपरेको छ । लकडाउनले जान नपाएर छटपटिएका १ हजार ४ सय जनामध्ये सोमबार राति ५ सय ८७ जना फर्किएका छन् । नेपाल वायुसेवा निगमका तीनवटा जहाजमा काठमाडौंबाट हङकङका लागि उडेका अधिकांश यात्रुबाट टिकट बिक्रेताले दोब्बर भाडा असुलेका छन् । छोराछोरीको स्कुलको पठनपाठनको समय भेटाउन, भिसाको म्याद सकिनबाट जोगिन र अस्पतालको नियमित जाँच नछुटाउन काठमाडौं हङकङको रुटमा ८५ हजारदेखि १ लाख रुपैयाँ तिरेर उनीहरू फर्कनुपरेको हङकङस्थित गैरआवासीय नेपाली संघकी अध्यक्ष टीका गुरुङले बताइन् । यो रुटको एकतर्फी भाडा ३५ हजार रुपैयाँ हो । तीनवटै जहाजमा सिट संख्याअनुसार पूरा यात्रु थिए । स्रोतका अनुसार तीन चार्टर उडानमध्ये हङकङको सनराइज ट्राभलले एउटा वाइडबडी र काठमाडौंको हारभेस्ट मुन ट्राभल एजेन्सीले दुइटा न्यारोबडी विमान चार्टर गरेका हुन् । निगमले टिकट बिक्री गर्ने एजेन्टलाई न्यारोबडी प्रतिघण्टा ८ हजार ७ सय डलर र वाइडबडी १८ हजार डलर भाडा तिर्ने सर्तमा चार्टर गराएको हो ।"
"लकडाउनले लखतरान, क्वारेन्टाइनमै मृत्यु","(बर्दिया)  पाँच दिन भयो, परेला ओभाएका छैनन् । सान्त्वना दिन कसैले आँगनमा टेक्यो कि गुलरिया९ कि नन्कई गोडिया भक्कानिएर रुन थाल्छिन् । आमा रुन थालेपछि दुई छोरा र एक छोरीलाई सम्हालिन कठिन हुन्छ । नन्कईका पति ५५ वर्षीय जोद्धी गोडियाको पाँच दिनअघि सदरमुकामस्थित बबई बहुमुखी क्याम्पसको क्वारेन्टाइनमा मृत्यु भएको थियो । अछामको साँफेबगरमा सडक निर्माण गर्न गएका जोद्धी, छोराहरू प्रह्लाद र विष्णु लकडाउनले बेरोजगार बनेपछि पैदलै कैलालीको अत्तरिया आएका थिए । अत्तरियाबाट जेठ १३ गते मध्यराति बसमा क्वारेन्टाइन स्थल आएका हुन् ।क्वारेन्टाइनमा सँगै रहेका छोराका अनुसार जोद्धीको बुधबार बिहान मृत्यु भएको थियो । उनीहरू फागुन पहिलो साता निर्माणको काम गर्न अछाम गएका थिए । उनीहरू सडक निर्माणमा खटिएको एक महिनापछि मुलुकमा लकडाउन घोषणा भयो । त्यसले निर्माणको काम रोकियो । लकडाउन खुल्ने र काम सुरु हुने आसमा उनीहरू त्यहीं बसे । बीचमा काम सुरु भयो । गाह्रोसाह्रो काम गरेर दिन बिताए । खेतीपातीको याम सुरु भएकाले घर फर्किन ठेकेदारसित ज्याला मागे । ठेकेदारले पैसा दिएनन् । त्यसपछि पैदल फर्किएको प्रह्लादले बताए । उनका अनुसार तीन जनाको गरेर ५० हजार रुपैयाँभन्दा बढी ज्याला लिनुपर्नेछ । तर उनीहरूसँग खल्तीमा सुको थिएन । ठेकेदारले दिएको दुई हजार रुपैयाँ घरमा पठाए । ९ हजार रुपैयाँ खाना खर्च लाग्यो । बेखर्ची भएपछि गाउँलेसँगै गत जेठ ९ गते बिहान घर हिँडेको उनले बताए । पहिलो दिन जंगलमा बितायौं, उनले भने, दिनभरि हिँडेर जहाँ रात पर्थ्यो, त्यहीं बास बस्थ्यौं । दुई दिन मुखमा अन्नको दाना नपरेको उनले बताए । तेस्रो दिन बाटोमा एक व्यक्तिले चाउचाउ र बिस्कुट दिए । त्यसले भोक मर्यो । राति बचेको चाउचाउ र बिस्कुट खायौं, विष्णुले भने, चौथो दिन अपराह्न अत्तरिया पुग्यौं, हिँडाइ र भोकले बुबा गल्नुभएको थियो ।अत्तरिया आइपुग्दा सन्नाटा थियो । राजमार्गमा फाट्टफुट्ट गाडी गुडेका थिए । सोधखोज गर्ने क्रममा एउटा बस भेटियो । गुलरिया पुर्याएपछि घरबाट पैसा मगाएर भाडा दिने सर्तमा चालकले उनीहरूलाई सदरमुकाम ल्याइदिए । गन्तव्यमा पुगेपछि सबैले घरमा फोन गरेर पैसा मगाएको विष्णुले बताए । त्यहाँ प्रहरीले दुई घण्टा सोधपुछ गर्यो, उनले भने, राति १२ बजे क्वारेन्टाइनमा लगियो । त्यो रात पनि भोकै सुत्नुपर्यो । बिहान उठेर बुबालाई पानी पिलाउनेबित्तिकै सास रोकिएको जेठा छोरा प्रह्लादले बताए । नगरपालिकाका स्वास्थ्य शाखा प्रमुख सुनिल पाण्डेले मृतक दमको रोगी भएको बताए । हामीले परीक्षण गर्दा कोरोना पुष्टि भएन, उनले भने, त्यसपछि मात्र दुई छोरालाई पनि क्वारेन्टाइनबाट घर पठाइयो । उनीहरूसँगै आएका मुन्नीलाल गोडियाले जोद्धीको मृत्यु भोकले भएको बताए । चार दिन भोकै भएपछि गलेका थिए, उनले भने, सुतेकै ठाउँमा प्राण गयो । लामो समय अलपत्र परे पनि घर फर्किन गाडी नपाएको उनले बताए । मुन्नीलालसहित चार जना अहिले क्वारेन्टाइनमै छन् । जोद्धीका दुवै छोराको कोरोना परीक्षण भएको छैन । त्यसैले उनीहरू घरछेउ खेतमा बसिरहेका छन् । उनीहरूको मंगलबार आरडीटी परीक्षण गरिने स्वास्थ्य शाखा प्रमुख पाण्डेले बताए । अझै किरिया बसेका छैनन् ।"
सातामै भित्रिए १ लाख ३ हजार,"(काठमाडौं)  लकडाउन घोषणापछि भारतबाट हालसम्म करिब साढे १ लाख ४१ हजार ६ सय ३० जना नेपाली स्वदेश भित्रिएका छन् । यिनमा पछिल्लो एक सातामा मात्रै १ लाख ३ हजार ८ सय १५ जना भित्रिएका छन् । एक सातायता भारतबाट घर आउनेको अनुपात दैनिक १२ देखि १५ हजारको हाराहारीमा छ । लकडाउन यताको ६९ दिनमा नेपाल प्रवेश गरेकाहरूमध्ये अधिकांशको कोरोना परीक्षण नै भएको छैन । सीमा नाका सिल गरेका कारण चोरबाटो बाट भित्रिएकाको अभिलेख सुरक्षा निकायसँग पनि छैन ।गृह मन्त्रालयका अनुसार प्रदेश १, २, ५ र सुदूरपश्चिम प्रदेशका दक्षिण नाकाबाट उनीहरू भित्रिएका हुन् । नाकाबाट भित्रिएकाको संख्याभन्दा देशभर आरडीटी परीक्षण गरिएको संख्या कम छ । जसका कारण जोखिमयुक्त क्षेत्रबाट आएका मानिस सजिलै घर गएको देखिन्छ ।भारतबाट भित्रिनेमा सबैभन्दा बढी प्रदेश ५ र सुदूरपश्चिम प्रदेशमा छन् । लकडाउन यताको ६९ दिनमा भारतबाट प्रदेश ५ अन्तर्गतका सीमावर्ती नाकाबाट ५६ हजार ३ सय ९४ र सुदूरपश्चिम प्रदेशका नाकाबाट ६३ हजार ९ सय ४२ जना भित्रिएका छन् । त्यस्तै प्रदेश १ अन्तर्गतका नाकाबाट ५ हजार ७ सय ९२ र प्रदेश २ मा १५ हजार ५ सय २ जना भित्रिएका छन् ।जेठ १२ पछि भारतसहित विदेशबाट आउनेलाई स्थानीय तहमा आवश्यक क्वारेन्टाइन व्यवस्थापन गरेर सरकारी पहलमै पठाउने निर्णय भएपनि अहिलेसम्म कुन निकायले के गर्ने भन्ने कार्यक्षेत्र नतोकिदा झनै अन्योल छ । विदेशबाट आउनेलाई स्थायी ठेगाना हेरेर स्थानीय तहसम्म पुर्याउन सवारी व्यवस्थापन र क्वारेन्टाइन सुरक्षा जिम्मा सेनालाई दिइए पनि यसको विस्तृत कार्ययोजना आइनसकेको सैनिक उच्च स्रोतले जानकारी दियो । जेठ १२ को मन्त्रिपरिषद्ले पारित गरेको विदेशबाट आउनेको व्यवस्थापन गर्नेसम्बन्धी आदेश२०७७ मा उनीहरूलाई स्थानीय तहका क्वारेन्टाइनमा पुर्याउन सवारी व्यवस्थापन र क्वारेन्टाइन सुरक्षा जिम्मा सेनालाई दिने भनिएको थियो । तर न सीमा नाकामा आउनेलाई होल्डिङ सेन्टरको व्यवस्था छ, न स्थानीय तहमा क्वारेन्टाइनको क्षमता नै बढाउन द्रुत गतिमा काम । सरकारको यो ढिलासुस्तीले संक्रमणको जोखिम झन् बढाएको छ । अझ भारतबाट आउनेको हकमा आरडीटी परीक्षणसमेत नगरी सिधै स्थानीय तहका क्वारेन्टाइनमा पठाउने तयारी छ । यसले समेत कोरोना संक्रमणको उच्च जोखिम बढाउने देखिन्छ । उच्च स्रोतका अनुसार सरकारसग अहिले ३४ हजार ४६ थान आरडीटी, २ लाख ११ हजार ४ सय ४९ पीपीई, २ लाख १० हजार ४ सय ३६ एन९५ मास्क, २१ हजार २ सय ६७ भीटीएम स्टकमा छ । तर भारत र तेस्रो मुलुकबाट आउनेको स्वास्थ्य परीक्षण गर्ने हो भने अहिले भएका स्वास्थ्य उपकरणले धान्न सक्ने अवस्था छैन ।स्वास्थ्य मन्त्रालयका अनुसार हालसम्म १ लाख ३३ हजार ७ सय ५७ जनाको आरडीटी र ७१ हजार ९ सय ३ जनाको पीसीआर परीक्षण गरिएको छ । मन्त्रिपरिषद् बैठकले भारतसहित विदेशबाट आउने सबैलाई सरकारी तहबाटै समन्वय गरेर सम्बन्धित स्थानीय तहका क्वारेन्टाइनसम्म पुर्याउने व्यवस्था मिलाउने निर्णय गरेपछि दक्षिण नाका हुँदै नेपाल आउनेको चाप थप बढेको छ ।जेठ १२ पछि भित्रिनेलाई सीमा नाकामा होल्डिङ सेन्टर स्थापना गरेर प्रदेशअनुसार विभाजन गरी सम्बन्धित पालिकाका क्वारेन्टाइनमा पठाउने भनिएको थियो । यसका लागि सेनालाई स्थानीय प्रशासन, प्रदेश सरकार र पालिकासँग समन्वय गर्ने जिम्मा दिइएको छ । तर सेना परिचालन र कार्यक्षेत्र विभाजनसम्बन्धी कार्यविधि आइनसकेका कारण होल्डिङ सेन्टर निर्माणदेखि क्वारेन्टाइनसम्म पुर्याउनेसम्बन्धी काम सुरु नै भएको छैन । सोमबार बेलुकासम्म सेना परिचालनसम्बन्धी औपचारिक जानकारी र कार्यक्षेत्र तोकिएको पत्र जंगी अड्डामा आइनसकेको स्रोतले बतायो । कार्यविधि पारित गरेको ५ दिनपछि गत शनिबारको मन्त्रिपरिषद् बैठकले कोरोनाविरुद्ध जुध्न सेना परिचालन गर्ने निर्णय गरेको थियो । सोमबार प्रधानमन्त्री केपी शर्मा ओलीले सेना परिचालनको निर्णयबारे शीतल निवास पुगेर राष्ट्रपति विद्यादेवी भण्डारीलाई जानकारी दिएका थिए ।नेपाल प्रहरीका प्रवक्ता डीआईजी नीरजबहादुर शाहीले भारतबाट भित्रिएकालाई नाकामै होल्डिङ जोन व्यवस्था गरेर राख्ने र त्यहीबाट आवश्यक व्यवस्था मिलाएर स्थायी ठेगाना भएका स्थानीय तहको क्वारेन्टाइनमा पठाउने गरी काम भइरहेको बताए ।"
संक्रमितलाई लक्षण देखिए मात्रै अस्पताल,"एकै दिन २३७ जना संक्रमित थपिए मुलुकमा सोमबार कोभिड१९ का २ सय ३७ जना संक्रमित थपिएका छन् । सोमबार बेलुकासम्म कुल संक्रमितको संख्या १ हजार ८ सय ११ पुगेको छ । स्वास्थ्य तथा जनसंख्या मन्त्रालयका प्रवक्ता डा देवकोटाका अनुसार नयाँ संक्रमित झापा, दैलेख, जुम्ला, मकवानपुर, अछाम, नवलपरासी, सुर्खेत, कपिलवस्तु, रौतहट, बाँके, दाङ, धनुषा, महोत्तरी, सर्लाही, कैलाली, बैतडी, डोटी र कञ्चनपुरका छन् । संक्रमण ५९ जिल्लामा फैलिएको छ ।मुलुकमा सोमबार २ हजार ३ सय १० नमुनाको पीसीआर परीक्षण गरिएको छ । हालसम्म ७१ हजार ९ सय ३ नमुनाको पीसीआर परीक्षण भइसकेको छ । सोमबार आरडीटी किटबाट २ हजार ६ सय ४८ नमुनाको परीक्षण गरिएको छ । हालसम्म १ लाख १३ हजार ७ सय ५९ नमुनाको आरडीटी परीक्षण गरिसकिएको छ ।"
आइसोलेसन र क्वारेन्टाइन भद्रगोल,"क्वारेन्टाइनमै कुटपिटगत साता सप्तरीको तिलाठी कोइलाडी गाउँपालिकाको बभनगामाकटी उच्च माविस्थित क्वारेन्टाइनमा प्रहरीले बिनाकारण कुटपिट गरेको भन्दै क्वारेन्टाइनमा रहेका सबै ७३ जनाले भोक हडताल गरे । कुटपिटमा संलग्न असई सञ्जय सिंह जिल्लामा तानिएपछि स्थिति साम्य भयो । राजविराजस्थित क्वारेन्टाइनमा साबुन नभएको, शौचालय सफा नभएको, खानेपानी नभएको भन्दै केही व्यक्तिले खाना बहिष्कार गरे । नयाँ स्थानमा क्वारेन्टाइन सारिएपछि अहिले स्थिति सुधारिएको छ । जिल्ला स्वास्थ्य कार्यालय सप्तरीका प्रमुख दुनियालाल यादवका अनुसार सप्तरी जिल्लाका १८ वटै पालिकामा गरी कुल ६७ वटा क्वारेन्टाइनस्थल छ । भूषण यादव (वीरगन्ज), लक्ष्मी साह (बारा), शिव पुरी (रौतहट), ओमप्रकाश ठाकुर (सर्लाही) र अवधेशकुमार झा (सप्तरी)"
लकडाउनले बनायो मजदुरलाई ॅमाग्ने,"(काठमाडौं)  सोमबार बिहानको साढे १० बजे, रत्नपार्क र वीर अस्तपाल गेट हुँदै गुड्ने सवारीसाधन बाक्लै छन् । न्युरोड गेटअगाडि त जाम नै छ । एउटाएउटा गाडीमात्रै छिर्ने गरी प्रहरीले बार लगाएकाले सवारीसाधनको लाइन सुन्धारासम्म पुगेको छ । यता खुलामञ्चमा पनि मान्छेको बाक्लै उपस्थिति देखिन्छ । त्यहाँको भीडचाहिँ कुनै आन्दोलनमा सहभागी हुन थिएन । उनीहरू भोको पेट भर्न आइपुगेका हुन् ।११ बजे एउटा टाटा मोबाइल आइपुग्यो । छरिएर बसेकाहरू पनि गाडीतिरै दौडिए । बालाजुका युवाहरूले नियमित यही गाडीमा खाना ल्याउने भएकाले खुलामञ्चमा यो गाडी छिर्नेबित्तिकै सबै जना त्यतै झुम्मिन्छन् । सोमबार पनि उक्त गाडी आउनेबित्तिकै उनीहरू बसपार्कका लागि पिच गरेको भुइँमा लाइन लाग्दै बसे । यसमध्येका एक थिए पोखराका राम गुरुङ । खाना आउनुअघिसम्म उनी वीर अस्पताल अगाडिको रेलिङमा झोला भिरेर बसिरहेका थिए । खाना आएपछि उनी पनि खुलामञ्चतिरै लम्किए । झोलाबाट पिच गरेको सडकमा ओछ्याउन गत्ता झिके । पर्यटकको भरियाका रूपमा कहिले हिमाल त पहाड हिँडिरहने उनी अहिले सडकमा खाना मागेर खानुपर्ने अवस्थामा पुगेका छन् । बिहान उज्यालो हुनेबित्तिकै काठमाडौंको ठहिटीबाट हिँड्दै उनी खुलामञ्चस्थित बसपार्क आउँछन् । साँझको खाना खाएर फर्कन्छन् । खर्च नभएपछि यसरी मागेर खानुपर्ने बाध्यता आएको उनले बताए । लकडाउनले सडकमा खाना खोज्नुपर्ने बनायो, उनले दुखेसो पोखे ।खानाको पर्खाइमा बस्ने अधिकांशले झोला भिरेका छन् । सुरक्षित रहन भन्दै केहीले मास्क पनि लगाएका छन् । उनीहरूलाई खाना खुवाउन आउने युवाहरू भने पीपीई लगाएर आएका छन् । उनीहरू क्रमैसँगै त्यहाँ उपस्थित सबैलाई भात, तरकारी र अचार खुवाउँछन् । दोलखा जिरीका सुवास तामाङ पनि यहाँ नियमित खाना खान्छन् । उनले काठमाडौं जैसीदेवलमा एउटा कोठा भाडामा लिएका थिए । साथमा थिइन् श्रीमती निशा । दिनभर घर बनाउने ज्यामी काम गर्थे । बेलुका आराम गर्न कोठामा पुग्थे । छोराछोरीलाई गाउँमै छाडेर काम खोज्न एक वर्षअघि उनीहरू काठमाडौं छिरेका हुन् । उनले दिनमा ११ सयदेखि १२ सय रुपैयाँसम्म कमाउँथे । निशालाई भने ठेकेदारले दिनको ९ सय रुपैयाँ दिन्थे । गाउँमा छोराछोरी पनि पढिरहेका थिए । कमाएको रकमले गाउँमा छँदा लागेको ऋण तिरिरहेका थिए । कोरोनाको संक्रमण बढेसँगै सरकारले चैत ११ मा लकडाउन गर्यो । त्यसपछि भने उनीहरूको दुःखका दिन सुरु भए ।काम पाइन छाडेपछि उनीहरूसँग खाने खर्च पनि भएन । अनि हिँड्दै खुलामञ्च पुग्न थाले । त्यहाँ भोक मेट्न आउने उनीजस्तै अरू पनि भेटे । त्यसपछि भने उनी यो समयमा नियमितजस्तै यतै धाउँछन् । खानाको गर्जो जसोतसो चलेकै थियो, यत्तिकैमा अर्को आपत् आइलाग्यो । लकडाउनका बेला घर बाहिर गएको भन्दै उनलाई घरधनीले निकालिदिए । उनीहरूको सम्पत्तिको नाममा केही भाँडाकुँडा र ओढ्ने, ओछ्याउनेबाहेक केही थिएन । अन्ततः त्यही सामान पोका पारे र सडकमा निस्किए । घरबेटीले निकालेपछि सामान कहाँ लैजानु ?, सुवासले भने, घर जाऊँ गाडी चल्दैन । काठमाडौंमा आफन्त छैनन् । जहाँ भात खान पाइन्थ्यो त्यो सामान बोकेर त्यहीं जान थालें । त्यस दिनदेखि उनीहरू सडकमै खान्छन्, सडकमै सुत्छन् । कामदारबाट मगन्ते भएँ, उनले भने ।रत्नपार्कमा उनी जस्तै खानाको पर्खाइमा बस्ने करिब दुई सयको हाराहारीमा छन् । कुन बेला कसले खानेकुरा ल्याउला भनेर कुरेर बसेका हुन्छौं, सुवासले भने । कोठा छाडेको केही दिनमा उनको मोबाइल पनि हरायो । छोराछोरीसँग कुरा नहुँदा केही दिन विरक्तिए । यहाँ त आँखा झिमिक्क गर्दासाथ भएको सामान हराउँछ, उनले भने, खल्तीमा भएको मोबाइल कुन बेला कसले निकाल्यो, थाहै भएन । अहिले उनले गाउँमा छोरीछोरी घरमै बसेकाले उनीहरूको चिन्ता गर्न छाडिसके किनभने उनीहरू आफैंको सडकमा बास छ । अब त सडकको बसाइमा बानी परिसक्यो, उनले भने । यसरी लकडाउनअघिसम्म कामदार रहेका तर अहिले सडकमा मागेरै पेट भर्ने अर्को समूह तिलगंगा आँखा अस्पतालअगाडि भेटिन्छ । सोमबार बिहान १० बजे त्यहाँ पनि ५० जना जति खानाको पर्खाइमा थिए । सवा १० बजे एउटा मनकारी समूहले प्लास्टिकमा पोका पारेको भुजा र पानी वितरण गरे । भोक मेट्न भुजा लिने लाइनमा बसेका थिए सर्लाहीका हरि गौतम ।घर बनाउने मिस्त्री उनको चाबहिलमा कोठा छ । रत्नपार्कमा भेला भएका मजदुरजस्तै उनी पनि लकडाउनअघिसम्म दिनमा एक हजार रुपैयाँसम्म कमाउँथे । अहिले काम चलेकै छैन । ठेकेदारसँग नियमित सम्पर्कमै छु । ३४ दिन काम गरेको पैसा पनि दिएका छैनन्, माग्दा आजभोलि भन्दै टारिरहेका छन्, उनले भने, पैसा नभएपछि एक महिनादेखि मागेर खाइरहेको छु । कोठामा खाद्यान्न र ग्यास दुवै सकिएको र किन्ने पैसा नभएकाले सकडमा माग्दै ज्यान धानिरहेको उनको भनाइ छ । उनीसँगै काम गर्ने ५ जना यहीं मागेर खाइरहेका छन् । बेलुका ७ बजेसम्म जसले जे खुवाउँछन् खान्छन्, अनि कोठा फर्कन्छन् ।मैतीदेवीमा कोठा भएका मोहन सुवेदी पनि घर बनाउने मिस्त्री हुन् । उनी मासिक ४० हजारभन्दा बढी कमाउँथे । तर अहिले चामल किन्ने पैसा पनि छैन, उनले भने, माग्ने नै बनायो । यहाँ उनीजस्तै दैनिक एक सयभन्दा बढी मजदुर खाना खोज्दै आउने गरेका छन् ।लकडाउन भएदेखि नै मजदुरहरू खाना खोज्दै पशुपति क्षेत्र, रत्नपार्क, लगनखेललगायतका स्थानतिर भौंतारिन थालेका हुन् । उनीहरू काम गर्न चाहन्छन् तर काम सञ्चालनमा छैन । पेट भर्न बिहान उठ्नेबित्तिकै खाना बाँड्ने ठाउँमा पुग्छन् । दिनभर बाँडेको खाना थापेर खान्छन् अनि केही सडकमै सुत्छन्, केही कोठामा ओत लाग्न पुग्छन् । बस्ने गरी कतै काम पाए गर्ने थिएँ, सुवासले भने, यसरी मागेर कति दिन खानु ? हात, पाखुरा चल्छ, अरुको मागेर खानु परेको त अहिले बाध्यताले हो ।तिलगंगामा भेटिएका मोहनले लकडाउनमा लागेको ऋण तिर्न पनि कामको खोजी गरेको तर नपाएको सुनाए । लकडाउनअघि आफू जुन अवस्थामा थिएँ, त्यस्तै हुन पनि कामको खोजी गरें तर लकडाउनले केही गर्न सकिएन, उनले भने, बन्द खुलेदेखि सुरक्षित भएर काम गर्न हुन्थ्यो । सडकमा मागेर खाइरहेका उनीहरू आफैं काम गरेर रोजीरोटी चलाउन चाहन्छन् तर लकडाउनले साथ नदिएको उनीहरू बताउँछन् । मजदुरलाई माग्ने नबनाइयोस् । दुई महिना त मगन्ते नै भइयो, अब हामी काम गरेर खान चाहन्छौं, सर्लाहीका हरिले भने ।"
कोरोना सँगसँगै अघि बढ्नुपर्छ,"लकडाउन कहिलेसम्म हुन्छ ? मन्त्रिपरिषद्ले जेठ मसान्तसम्मलाई थपेको छ । तर योबीचमा उच्चस्तरीय समन्वय समितिलाई लकडाउनको मोडालिटीबारे गृहकार्य गर्न भनिएको छ । विज्ञहरू, संक्रमण रोगसँग सम्बन्धित चिकित्सकहरूको रायसल्लाह लिएर अन्तर्राष्ट्रिय अनुभवलाई ध्यान दिँदै समितिले छिट्टै एउटा मोडालिटी बनाउनेछ ।३२ गतेअघि नै मोडालिटी फेरिन्छ ?३२ गतेअघि नै मोडालिटी बन्छ र मन्त्रिपरिषद्मा प्रस्तुत गरिन्छ । सीसीएमसीले पनि गृहकार्य गरिरहेको छ । सीसीएमसीले रेडजोन, ग्रिन जोन र एल्लो जोन छुट्याएको छ । त्यो होमवर्क पनि संक्रमणको अवस्था के छ भनेर हेर्ने एउटा आधार हो । संक्रमितहरूको अवस्था, त्यहाँको जनसंख्या, स्वास्थ्य उपचारको सम्भावित उपलब्धता आदि हेरेर लकडाउनको मोडालिटी ठाउँ विशेषअनुसार परिवर्तन हुन्छ । लकडाउन तयारी गर्ने अवधि पनि हो तर सरकारले तयारीको पाटोमा ध्यानै दिएन, किन ? लकडाउन सुरु हुँदा दुइटा केस मात्र देखिएको थियो, त्यसैले कडा खालको लकडाउन गर्यौं । त्यसले जनजीवनलाई ज्यादा कष्टकर बनायो भन्ने भएपछि विस्तारै आपूर्ति व्यवस्था, उद्योगधन्दालाई खुकुलो बनाइयो । विकास निर्माणका आयोजनाहरू अघि बढेका छन् । तर पछिल्ला दिनमा भारत हुँदै नेपाल आउने दाजुभाइ, दिदीबहिनीको संख्या बढ्यो । अधिकांश संक्रमित भारतीय नाका हुँदै नेपाल छिरेका छन् । संख्या बढ्दै जाँदा लकडाउनलाई कुन ढंगले परिवर्तन गर्ने भन्नेमा कन्फ्युजन भएकै हो । तर ७० दिन लकडाउनमा बसेपछि यसलाई क्रमशः सामान्य बनाउँदै जानुपर्ने आवश्यकता बोध भएको छ । विश्वभरि नै अब यो कोरोनासँगसँगै अघि बढ्नुपर्ने मान्यता विकास भएको छ । जीवनरक्षाका निम्ति अधिकतम सावधानी अपनाउँदै, जनजीवनलाई सामान्यतर्फ लैजानुपर्छ भन्ने धारणा विकसित हँॅदै आएको छ । हामीेले पनि ती अनुभव लिँदै नीति बदल्दै जानुपर्छ । अहिले त मानिसमा रोगभन्दा भोकले मर्ने चिन्ता बढेको छ । यो अवस्थाले सरकारलाई छुदैन ? कोरोनाका कारण भोकमरीको अवस्था नहोस् भन्नका लागि आपूर्ति व्यवस्थालाई ख्याल गरेका छौं । हवाई मार्गबाट दुर्गममा पनि ढुवानी गरेका छौं । तर दैनिक ज्यालादारी काम गर्नेहरू आफ्नै अगाडि पसल भए पनि किन्न जाने अवस्था छैन । काम गर्ने वातावरण छैन । त्यस्ता व्यक्तिको हकमा स्थानीय तहले लगत संकलन गरेर राहत दिने मोडल पनि अपनायौं । करिब ३० लाख परिवारलाई खाद्यान्न वितरण गरेको अभिलेख छ । तर सरकारले त्यो मोडल बदल्ने नीति ल्यायो । पछिल्ला दिनमा घरमा राखेर खाद्यान्न वितरण गर्नेभन्दा पनि रोजगारी दिने र ज्याला दिने भन्ने सोच आएको छ । रोजगारी सिर्जना गर्ने गृहकार्य भइरहेको छ । होमवर्क गरेका छौं । कामका लागि खाद्यान्न कार्यक्रम अघि बढाउने, दैनिक पारिश्रमिकका कामलाई वैकल्पिक काममा रूपान्तरण गर्ने योजना स्थानीय तहले बनाएका छन् । हवाई उडान खुला गर्नेबारे के भइरहेको छ ? कोभिड१९ रोकथामका लागि सावधानी अपनाउनुपर्ने धेरै ठाउँमध्ये विमानस्थल पनि हो । यो चैत ११ देखि विमानहरू बन्द गरेका छौं । विमानस्थल सधैं बन्द गरेर हुँदैन । खोल्दै जानुपर्छ । त्यसका निम्ति स्वास्थ्य सावधानी अपनाउनुपर्छ । यसबारे डब्लूएचओले केके निर्देशिका जारी गरेको छ, अन्तर्राष्ट्रिय हवाई उड्डयनका केके निर्देशिका छन्, भारत र चीनमा कसरी अभ्यास गरिँदै छ हेरेर हवाई सेवा सञ्चालनसम्बन्धी प्रोटोकल नागरिक उड्डयन प्राधिकरणले बनाइरहेको छ । विमानस्थलमा सामाजिक दूरी कायम गर्ने, ज्वरो नाप्नेलगायतका विधिको व्यवस्थापन भइरहेको छ ।पहिले आन्तरिक कि विदेशी उडान खुल्छ ? पहिले हामी आन्तरिक उडान खुला गर्छौं । चार्टर्ड उडान त अन्तर्राष्ट्रिय पनि भएका छन् । नेपालीहरू विदेशबाट आउँदा अन्तर्राष्ट्रिय विमानस्थल नै चल्छ । त्यसका लागि पाइलटहरूले लगाउने लुगा, प्लेनको डिस्इन्फेक्सन कसरी हुन्छ, एयरपोर्टको नियमित सरसफाइ कसरी गर्ने भन्ने प्रोटोकल बनेको छ । पहिलो चरणमा आन्तरिक उडानलाई ट्रायल बेसिसमा खुला गर्छौं । विभिन्न एयरलाइन्ससँग बैठक गरिरहेका छौं । एयरलाइन्स खुलेपछि होटलहरू सुरु गर्नुपर्छ । होटल सञ्चालन गर्नका लागि पर्यटन बोर्डले प्रोटोकल बनाइरहेको छ ।तपाईं क्वारेन्टाइन व्यवस्थापन गर्ने समितिमा पनि हुनुहुन्थ्यो, क्वारेन्टाइन व्यवस्थित छैनन्, त्यहींबाट संक्रमण फैलिइरहेको छ नि ? उच्चस्तरीय समन्वय समिति फागुन १८ गते बन्यो । त्यसलगत्तै विभिन्न मन्त्रीहरूको नेतृत्वमा उपसमिति बनायौं, क्वारेन्टाइनको जिम्मेवारी मलाई थियो । क्वारेन्टाइन कसरी सञ्चालन गर्ने भन्ने निर्देशिका बनेको थियो । त्यसमा क्वारेन्टाइन कस्तो हुनुपर्छ, स्वास्थ्य सुरक्षाको मापदण्ड कस्तो हुनुपर्छ भन्ने उल्लेख थियो । जनशक्ति कति हुनुपर्छ, सरसफाइ कस्तो हुनुपर्छ भन्ने पनि त्यसमा छ । झन्डै ३४ लाख मानिस राख्न सक्ने गरी मोडालिटी बनायौं । तर पछि कार्यान्वयन चाहिँ सीसीएमसीमार्फत गर्ने भन्ने भयो । अहिले सीसीएमसीले नै यसलाई कार्यान्वयन गरिरहेको छ । भारतबाट ठूलो संख्यामा आएकाले क्वारेन्टाइनको समस्या बढेको हो । व्यवस्थापनमा केही समस्या छ । तर मिलाएर जान्छौं ।मुलुक भित्रिनेको संख्या ठूलो हुन सक्छ भन्ने तपाईंहरूको अनुमान थियो ?स्वाभाविक थियो । भारतमा खुकुलो बनाइयो, रेलसेवा, सार्वजनिक यातायात खुला भयो । त्यसले गर्दा संख्या बढेको हो । सामान्यतया डब्लूएचओको प्रोटोकलमा सम्बन्धित देशले आवागमन बन्द गर्ने भन्ने हो । तर सबै देशले प्रोटोकल पालना गरेनन् । त्यसैले हाम्रा जस्ता मुलुकमा त्यसको प्रभाव ज्यादा परेको हो । तर राज्यले साधनस्रोत परिचालन गरेर त्यसलाई व्यवस्थित गर्छ ।पहिले उच्चस्तरीय समन्वय समिति थियो, पछि सीसीएमसी बनाइयो, संयन्त्र धेरै भएकाले समस्या परेको त होइन ?कामको प्रकृतिका आधारमा टीओआर तोकिएको छ । उच्चस्तरीय समन्वय समितिले नीति बनाउँछ, जसलाई मन्त्रिपरिषद्ले पास गर्छ र त्यसपछि सीसीएमसीले कार्यान्वयनमा लैजान्छ । सीसीएमसीलाई अधिक साधन स्रोतसम्पन्न बनाएर त्यसमार्फत नै बढी काम गराउन उपयुक्त हुन्छ । संक्रमितको संख्या कति पुग्छ भन्ने तपाईंहरूको अनुमान छ ? स्वास्थ्य मन्त्रालयले नियमित रूपमै स्थिति आकलन गरिरहेको छ । असारसम्ममा झन्डै ५ हजारसम्म संक्रमित पुग्न सक्छन् । हामीले त्योअनुसार व्यवस्थापन गर्नुपर्छ । हामीसँग अहिले करिब ४ हजार आइसोलेसन बेड छन् । आइसोलेसन बेड थप्नुपर्छ । अस्पतालमा सबैलाई राख्न सकिएन भने क्वारेन्टाइनलाई आइसोलेसन बेडका रूपमा स्तरोन्नति गर्न सकिन्छ । नेपालमा देखिएका अधिकांश संक्रमितमा गम्भीर प्रकृतिको लक्षण छैन । उनीहरूलाई अस्पतालमा जे सेवा दिइन्छ, त्यो सेवा दिने गरी राख्न सकिन्छ । नयाँ कोरोना अस्पताल घोषणा हुन सक्छन् । सामुदायिक केन्द्रहरूलाई पनि अस्पताल बनाउन सकिन्छ ।विदेशबाट धेरै मानिस आउँदै छन्, उनीहरूलाई कसरी ल्याइन्छ ? भारतबाहेक तेस्रो मुलुकबाट नेपाली फर्काउन कार्यविधि पास गरेका छौं । परराष्ट्रले कूटनीतिक नियोगबाट निश्चित संख्या किटान गर्छ । विभिन्न देशमा जेल सजाय भोगेर आममाफी पाएका, भिसा अवधि, श्रमस्वीकृतिको अवधि सकिएका, पढ्न गएका विद्यार्थी, अपांगता भएका, कोरोना बाहेकका बिरामीलाई तोकेर हामीले प्राथमिकता छुट्याएका छौं । एकथरीले आफैं प्लेन खर्च व्यहोर्नुपर्छ, तोकिएका होटलमा क्वारेन्टाइनमा बस्नुपर्छ । आफ्नै खर्चबाट गाउँ जानुपर्छ । त्यसका लािग सरकारले सहजीकरण गरिदिन्छ । अर्को प्रकृतिका सम्बन्धित देश र कम्पनीले प्लेन चार्टर्ड गरेर यहाँसम्म पुर्याउँछन् र आफ्नै खर्चमा गाउँ जार्नुपर्छ । बेखर्चीलाई सरकारले नै हवाई भाडा दिई ल्याएर स्थानीय तहसम्म पुर्याउँछ । हाम्रो अनुगमन प्रणाली फितलो छ, विदेशबाट आएकाहरू क्वारेन्टाइनमा बसेनबसेको कसरी निगरानी हुन्छ ? यो कामका लागि सुरक्षा निकायलाई खटाउने भन्ने मन्त्रिपरिषद्को धारणा हो । सुरक्षा निकायलाई जिम्मा दिएपछि चुस्तदुरुस्त ढंगले सुरक्षाको बन्दोबस्ती पनि हुन्छ । स्थानीय तहका जनप्रतिनिधिले पनि अनुगमन गर्नुहुन्छ ।सेनाचाहिँ के काममा परिचालन हुन्छ ? सेना राष्ट्रिय सुरक्षा परिषद्को सिफारिसमा अहिलेको महामारी र विपत् व्यवस्थापनमा परिचालन हुन लागेको हो । राष्ट्रपतिबाट घोषणा भएपछि त्यो परिचालन हुन्छ । स्थानीय निर्वाचन, आम निर्वाचनमा यसरी नै सेना परिचालन हुने गरेको छ । नेपाल सरकारले तोकेका कामहरू सेनाले गर्छ ।"
'सरकारले समय खेर फालिरहेको छ',"अर्थमन्त्री युवराज खतिवडाले संसद्मा पेस गरेको बजेट समग्रमा राम्रो छ तर कार्यान्वयन चुनौतीपूर्ण छ भन्ने तपाईंको प्रतिक्रिया आयो, के हुन् ती चुनौती ?पहिले, मैले बजेट राम्रो भन्नुका कारण प्रस्ट्याउँछु । कतिपयले यो बजेटको आकार ठूलो भयो वा सानो भयो भन्ने दृष्टिबाट छलफल गरिरहेका छन् । गत वर्षको तुलनामा बजेटको आकार खुम्चिएको छ । खुम्चिएका हिसाबले यो बजेट धेरै महत्त्वाकांक्षी होइन, ठीकठीकै हो भन्न खोजेको हुँ । पहिलो चुनौती भनेको स्रोतको हो । कुल बजेटको ६४४ प्रतिशत अर्थात् ९ खर्ब ४८ अर्ब ९४ करोड रुपैयाँ चालु खर्चमा विनियोजन गरिएको छ । चालु खर्च घटाउनु भनेर अर्थमन्त्रीले भन्दाभन्दै पनि उल्लेख्य रूपमा घटेको छैन । यसको सम्बन्ध राजस्व संकलनसँग हुन्छ । राजस्व ८ खर्ब ८९ अर्ब ६२ करोड रुपैयाँमात्र संकलन हुने लक्ष्य राखिएको छ । यस आधारमा राजस्वले हाम्रो चालु खर्च धान्ने देखिँदैन । झन्डै ६० अर्ब रुपैयाँ चालु खर्च अपुग देखिन्छ ।बजेटले लक्ष्य राखेअनुसारको राजस्व संकलन नहुने जोखिम पनि छ । कोरोना भाइरसको अवस्था लम्बिएर असोजकात्तिकसम्म पुग्यो र लक्ष्यभन्दा २३ खर्ब रुपैयाँ राजस्व कम उठ्यो भने के हुन्छ होला ? मैले यसमा भयावह स्थिति देखिरहेको छु । सरकारी कर्मचारीलाई तलब पनि खुवाउन नसक्ने स्थिति आउने जोखिम छ । कर्मचारी कटौती गर्नुपर्ने हुन सक्छ । त्यति बेला झन् कठोर निर्णय लिनुपर्ने हुन सक्छ । यसको विकल्पमा ऋण लिने हो । तर बाह्य ऋण लिएर कर्मचारीलाई तलब खुवाउन सकिँदैन । दातृ निकायले ऋण पनि सर्तसहित मात्रै दिने हुन् । अर्को विकल्प आन्तरिक ऋण हो । हुन त अर्थमन्त्रीले ऋण लिएर तलब खुवाउँदिनँ भन्नुभएको छ । राजस्व संकलन कम भई खर्च धान्न नसकेर कुनै उपाय निस्किएन भने आन्तरिक ऋण लिनैपर्ने स्थिति आइलाग्छ । त्यसपछि ऋण लिएर घिउ खाने भन्ने जस्तै हुन्छ । ऋण लिएर कर्मचारी पाल्दा कुनै प्रतिफल प्राप्त हुँदैन, न उद्योग स्थापना, न रोजगारी सिर्जना हुन्छ । अर्थतन्त्र झन्झन् साँघुरिँदै जानेछ ।तेस्रो चुनौती, वैदेशिक सहायतासँग सम्बद्ध छ । ०६५ देखिको तथ्यांक हेर्दा वैदेशिक सहायताभित्र पनि ऋण र अनुदान दुवै वास्तविक प्राप्ति हुने क्रम घट्दो छ । अनुदान र ऋण औसतमा ५१ प्रतिशत मात्र आएको छ । ऋण दिन्छौं भनेअनुसार बजेटमा राख्ने तर त्यो खर्च गर्न नसक्ने हुँदा हाम्रो क्षमतामा कमजोरी छ । हाम्रो कमजोर क्षमताको उदाहरण पुँजीगत खर्च हेरे पुग्छ । पुँजीगत खर्च घट्दो छ । यसै वर्ष पनि पुँजीगत खर्च ३ खर्ब ५२ अर्ब अर्थात् कुल बजेटको २३९ प्रतिशत विनियोजन भएको छ । गएको वर्षभन्दा २ प्रतिशतले पुँजीगत खर्च घटेको छ । चालु खर्च २ प्रतिशत बढेको छ । छुट्याएको पुँजीगत बजेट पनि पूरै खर्च हुन सकेको छैन । हाम्रो राजनीतिक र कर्मचारी नेतृत्व स्मार्ट भएन ।एकातिर तपाईं भविष्यको भयावह तस्बिर देखाउँदै हुनुहुन्छ, अर्कोतर्फ बजेट ठीकै छ भनिरहनुभएको छ । यो विरोधाभासपूर्ण भएन र ?मैले भनेको समस्या बजेटको होइन, कार्यान्वयन क्षमताको हो । बजेटले धेरै महत्त्वाकांक्षी भएर केके न गर्छु कहाँ भनेको छ र ? जति गर्छु भनेको छ, त्यो पूरा हुन सक्दैन भन्नु कार्यान्वयनको समस्या हो । कोरोनाले थलिएको अर्थतन्त्र उकास्न राहत प्याकेजको अपर्याप्तता, रोजगारी सिर्जनामा महत्त्वाकांक्षी र कृषि क्षेत्रमा बजेट न्यून भन्ने गुनासो त तपाईंहरूकै पार्टीभित्रबाट आइरहेको छ ?हो, केही गुनासा ठीक हुन् । रोजगारी सिर्जनाका विषयमा ल्याइएका कार्यक्रम अध्ययनबिनाकै हुन् । कोरोना भाइरसको संक्रमणले निम्त्याएको संकटले भारतबाट कति नेपाली फर्कन्छन् ? वा अन्य देशबाट कति फर्कने सम्भावना छ भन्ने यकिन तथ्यांक हामीसँग छैन । को व्यक्ति कुन सीपयुक्त छ भन्ने तथ्यांक पनि चाहियो । त्यसका आधारमा रोजगारी सिर्जनाका कार्यक्रम ल्याउनुपर्ने हो । जस्तो जबर्जस्ती कृषिमा अवसर छ भनिएको छ । धेरै लामो समय गाउँ छाडेर सहर वा विदेश बसेको मान्छेले फर्केर कृषिमै काम गर्छन् कि गर्दैनन् भनेर सोच्नुपर्यो । कोही इजरायल गएर कृषि कर्म नै गरेर फर्किएका रहेछन् भने यहाँ पनि त्यसै गर्लान् । तर कतार तथा मलेसियाको विमानस्थलमा बसेर काम गरेको मान्छे कृषिमै फर्किन्छन् भन्ने मलाई लाग्दैन ।कृषि कर्म गर्दै नगरेकाहरूले यस्तो सुझाव दिइरहेका छन् । जो आफैंले कहिल्यै खेतीकिसानीको काम गरेका छैनन्, तिनै अर्थशास्त्रीहरू, विज्ञ, पत्रकार, नेताले कृषिकृषि भन्दै हिँडेका छन् । त्यसैअनुसारका कार्यक्रम पनि आएका छन् । पाँच मन्त्रालयका विभिन्न कार्यक्रमबाट रोजगारी सिर्जना गर्ने भनिएको छ । शिक्षा, श्रम, कृषि मन्त्रालयहरूबीचको समन्वयमा गर्नुपर्ने काम अघि सारिएको छ । अब उसले गर्यो होला भनेर अर्को चुप बस्ने वातावरण हुन्छ । केन्द्रीकृत अनुगमन नहुने हुँदा कार्यान्वयनमा नजाने जोखिम छ । जति पनि कार्यक्रम छन्, ती सबैका लागि एउटै कोष बनाऔं । ३७ अर्ब रुपैयाँ बराबर सरकारले बजेट विनियोजन गरेको छ । अब सरकारले केही थपेर ५० अर्बको कोष बनाउने र बैंकबाट परिचालन गर्ने नीति अघि सार्नुपर्छ । बैंकले ऋण परिचालन गर्ने, साँवा सम्बन्धित व्यक्तिले तिर्ने, ब्याज सरकारले तिरिदिने व्यवस्था मिलाऔं । यी सबै कामका लागि स्थानीय सरकारको अनुमति चाहिने व्यवस्था गर्न सकिन्छ । यो काम गर्न पाँच बैंकलाई तोकौं । ऋण लगेर राम्रो काम गर्नेहरूलाई साँवामा पनि अनुदान दिऔं । पैसा फिर्ता गर्नुपर्छ भन्ने लागेपछि मान्छेले काम गर्छ, सित्तैमा हो भने काम गर्दैन । अहिले १८ अर्ब रुपैयाँ बजेट सित्तैमा वितरण गर्ने भनिएको छ । यो दुरुपयोग हुने, बेरोजगारीको हूल बसिरहने, सरकारले आलोचना खेपिइरहने स्थिति हुन्छ । कृषिमा चाहिँ बजेटले केही कुरा गर्न खोजेको छ । रासायनिक मलमा अनुदान बढाइरहेको छ । भण्डारण केन्द्र, किसानको समर्थन मूल्य, बजारको सुनिश्चितता, किसान क्रेडिट कार्ड, भूमि बैंकलगायत कार्यक्रम ठीकै छन् । कसरी परिचालित र कार्यान्वयन हुन्छ भन्नेमा चाहिँ अन्योल छ । यी कार्यक्रमको नियमावली, निर्देशिका बन्दैमा आउँदो वर्ष सकिन्छ जस्तो लाग्छ । कृषिमा नमिलेको कुरा एउटा छ । न्यूनमत मूल्यमा सरकारले वस्तु खरिद गरिदिने भनेको छ तर त्यसका लागि बजेट छुट्याइएको छैन । विद्युतीय सवारीमा कर बढाउने, चकलेटमा घटाउने, पुस्तकमा भन्सार लगाउनेजस्ता विवादास्पद काम बजेटले किन गरेको होला ?विद्युतीय सवारी साधन आयातमा कर बढाइएको छ । यो ठीक भएन । यसमा अर्थमन्त्रीले विदेशी मुद्रा बढी बाहिरियो, हाम्रोमा विदेशी मुद्राको सञ्चिति घट्यो भन्नुभएको छ । साथै यो धनीले ल्याउने सवारी साधन हो, गरिबले प्रयोग नगर्ने भएकाले यसले कुनै असर गर्दैन भनिएको छ । अलिकति भए पनि राजस्वमा योगदान गर्छ कि भन्ने अर्को तर्क पनि छ । यी तर्कहरूमा भन्दा पनि दीर्घकालीन असरहरू मुख्य गरी वातावरणीय प्रभावका विषय हुन् । अहिलेसम्म हामी विद्युतीय सवारीमा अघि बढ्ने हो भनेर चार्जिङ स्टेसनदेखि विभिन्न पूर्वाधार बनाउने काम भइरहेको छ । अहिले बढाइएको भन्सार महसुलले त्यसलाई निरुत्साहित गर्छ । सरकारलाई तत्काल केही घाटा भए पनि विद्युतीय सवारी साधनलाई प्रोत्साहन गर्नुपर्छ भन्ने पक्षमा छु ।पुस्तक बौद्धिक सम्पत्तिसँग सम्बन्धित सामग्री हो, यसमा कर लगाइनु हुँदैन भन्ने विषयमा म विमति राख्दिनँ । तर स्वदेशका प्रेसहरूलाई संरक्षण गर्न पुस्तकमा करको प्रावधान ल्याइएको हो । प्रिन्टिङ प्रेसवालाहरू पनि नेपाली उद्यमी नै हुन् । उनीहरूलाई पनि सरकारले संरक्षणको नीति लिनुपर्छ । कहिलेकाहीँ खराब भए पनि मान्नुपर्ने सिद्धान्तले यो व्यवस्था भएको हुन सक्छ ।बजेट वक्तव्यसँगै संसद्मा पेस गरिने करसम्बन्धी आर्थिक विधेयकमा उल्लिखित विषय प्रायः वर्ष कुनै न कुनै रूपमा विवादमा परिरहन्छन् । किन यस्तो हुन्छ, पूर्वअर्थमन्त्रीका नाताले बुझाइदिनुस् न ?कहिलेकाहीँ अज्ञानताले पनि हुन्छ । एचएस कोड परिवर्तन गर्ने किताब साह्रै मोटो, लामो र नबुझिने हुन्छ । प्रत्येक वस्तुको अलगअलग कोड राखिएको हुन्छ । त्यसको आधारभूत मूल्य पनि फरकफरक गरिएको हुन्छ । ती सबै विवरणमा नजर नपुग्न सक्छ । दोस्रो कारण, जानकारीसम्बन्धी हो । यस विषयमा धेरैलाई जानकारी छैन । हाम्रो भन्सार विभागमा समेत त्यस विषयमा जानकारी राख्ने एकदुई कर्मचारी मात्रै छन् । तेस्रो कारण, एउटै वा उस्तैउस्तै लाग्ने वस्तुको मूल्य समान हुन्छ कहिलेकाहीँ । सामान पनि उस्तैउस्तै हुन्छ । तर मूल्यमा आकाशजमिन फरक हुन्छ । त्यस्तो थाहा पाएपछि एचएस कोड परिवर्तन गर्दा गल्ती हुन सक्छ । चौथो कुरा, नियतको हो । कुनै व्यवसायीसँग मिलेर यो काम गरिन्छ कि भन्ने आरोप लाग्ने गरेको छ । व्यवसायीसँग मिलेमतो हुँदै हुँदैन भन्न त म सक्दिनँ । कहिलेकाहीँ अर्थमन्त्रीलाई जानकारी नै नभई तलतल नै भइदिन सक्छ । व्यापारीले कर्मचारीलाई पनि प्रभावमा पार्न सक्छन् ।तपाईंले बजेट बनाउँदा व्यापारीहरूले त्यस्तो ॅलबिइङ गरेको अनुभव छ ?मैले त्यस्तो अनुभव गरिनँ । भन्सार महसुलसम्बन्धी हेरफेरको छलफल बजेट पेस गर्ने एकदुई दिनअघि मात्रै हुँदो रहेछ । मेरै पालामा पनि तयारी सामग्रीभन्दा कच्चा पदार्थमा लाग्ने भन्सार महसुल बढी भएछ । कुन सामग्रीमा भन्सार बढी भयो, कुन सामग्रीमा कम भयो भनेर अर्थमन्त्रीले एकएक हेर्न सक्दो रहेनछ । अर्थमन्त्रीले अघिल्लो रात सबै हेरेर कसरी सक्नु ?यस्तो समस्या दोहोरिन नदिने र व्यवस्थित बनाउने उपाय छैनन् ?व्यवस्थित बनाउने धेरै उपाय छन् । बजेटको अघिल्लो दिन मात्रै करका विषयमा छलफल गर्नु भएन । समयमै कुन सामग्रीको भन्सार कति छ, कति घटाउनुपर्छ, कति बढाउनुपर्छ भनेर सरोकारवालासँग छलफल गरेर यसको निकास खोज्नुपर्छ । व्यवसायीसँग छलफल गर्दा उनीहरूले पनि असल नियतले सल्लाह दिएका हुँदैनन् । व्यवसायी पनि एउटा आयातकर्ता हुन्छ, अर्कोले त्यही सामान यहाँ उत्पादन गरिरहेको हुन्छ । हाम्रो व्यावसायिक जगत्को यस्तो चरित्रका कारण कहिल्यै पनि विवादरहित बनाउन नसकिएला । तर सुधार गर्ने ठाउँ धेरै छ । बजेटभन्दा बाहेकको समयमा छलफल गरी त्यसलाई सूची बनाउने, बजेटको समयमा सुधार गरिदिने परिपाटी बसाल्नुपर्छ । यो व्यवस्थापकीय कुरा हो । सरकार भनेको एउटा कम्पनीको सञ्चालक समितिजस्तै हो । अर्थमन्त्री झन् प्राविधिक जिम्मेवारीसहितका सञ्चालक हुन् ।करका विषयमा यति गहिरो गरी छलफलको अपेक्षा गरियो । तर यसपटक त पार्टीभित्रै बजेटबारे खासै छलफल भएन भनेर नेकपाका नेताहरूले भनिरहेका छन् नि ?यस विषयमा पार्टीभित्र छलफल भएन । पार्टीको स्थायी कमिटी बैठक नै भएन । सचिवालय पनि नियमित बसेन । त्यसैले खासै छलफल नभएको हो ।छलफल नहुनको कारण कोरोना संक्रमण हो कि, पार्टीभित्र गुटबन्दीको प्रभाव ?यसलाई दुवै मान्नुस् न । किनभने पार्टीभित्र बैठक बस्न सकिरहेको थिएन । विपद् पनि आइलाग्यो । बैठक बसेर छलफल भइदिएको भए राम्रो हुन्थ्यो । धेरै व्यक्तिले धेरै सुझाव दिएका हुन्छन्, त्यसका आधारमा मथिंगल गरेर कार्यक्रम ल्याउँदा राम्रो हुन्थ्यो । अर्कोतर्फ, मेरा कुरा पनि त्यहाँ परेछन् भन्ने सन्तुष्टि मिल्थ्यो । मैले भनेको सबै नपरे पनि स्वीकार गर्ने, आलोचना कम हुने सम्भावना रहन्थ्यो । म मन्त्री हुँदा त बजेटभन्दा अगाडि विद्यार्थीसँग समेत छलफल गर्थें । तिमीहरूलाई कस्तो शिक्षा चाहिन्छ, ल भन भन्थें । व्यवसायी, मिडियासँग पनि छलफल गरेको थिएँ । म अर्थमन्त्री भएका बेला १०१२ वटा पार्टीको सरकार थियो । उनीहरूलाई समेत बोलाएर सुझाव लिन्थें । अर्थमन्त्रीले आफ्ना बाध्यता बताइदिने, ल तपाईंहरू नै भन्नुस्, कसरी व्यवस्थापन गर्ने भनिदियो भने के फरक पर्छ र ? ओली सरकारले तीन वर्ष पूरा गर्न लाग्यो, कसरी मूल्यांकन गर्नुहुन्छ ?सरकारले आफ्नो हिसाबले काम गरिरहेको छ । तर यो गर्छौं, त्यो गर्छौं भनेर जनाइएका प्रतिबद्धता र उपलब्धिबीच ठूलो खाडल छ । उद्देश्य र कार्यान्वयनको बीचमा पनि खाडल छ । घोषणापत्र र नतिजाका बीचमा पनि खाडल छ । घोषणापत्रका सुरुका आकांक्षा यथार्थवादी थिएनन् । यति हुँदाहुँदै पनि गर्न सक्ने धेरै ठाउँ छ तर गर्न सकेका छैनौं । समय खेर फालिरहेका छौं । सरकारले समय खेर फालिरहेको छ भनेर नागरिक समाज, मिडिया र पार्टीकै नेताहरूले टिप्पणी गर्दा सरकार सञ्चालकहरूले नकारात्मक रूपमा लिनुको कारण के होला ?यो मान्छेको बुझाइमा भर पर्ने कुरा हो । कुर्सीमा बसेका बेला मान्छेलाई त्यस्तो महसुस हुन सक्छ । तर कुर्सीबाट बाहिरिएपछि उसले यथार्थ दृश्य देख्नै पर्छ । सधैं मान्छे कोही पनि कुर्सीमा हुँदैन । वंशको राजतन्त्र त रहेन भने लोकतन्त्रका आधारमा चुनाव लडेर आएको शक्ति रहिरहने कुरै हुँदैन । त्यसकारण हामीले दुई आँखाबाट हेर्नै पर्छ । एउटा आँखा सरकार, अर्को आँखा जनता अथवा सडकमा बस्नेहरूबाट हेर्नुपर्छ । तबमात्र हामीले सही निर्णय गर्न सक्छौं । सडकमा हुनेले सडक मात्रै र कुर्सीमा हुनेले कुर्सी वरिपरि मात्रै किन देख्छन् ? संसारका जुनसुकै शासकको हालत त्यस्तै छ । हामी त झन् अर्धसामन्ती, एउटा चिन्तन प्रणालीमा बसेका मान्छे हौं । हिजो राजतन्त्रका बेला शासनमा बस्ने र बाहिर बस्नेको फरकफरक संरचना थियो । त्यो नै एउटा विचार वा चरित्रका रूपमा विकास भयो । त्यसैले गर्दा हामीमा के भएको छ वा छैन भनेर हेर्ने दृष्टि पूर्ण रूपले मुक्त हुँदो रहेनछ । यो विषय करेक्सन हुनै पर्छ । तर नेकपाभित्र त्यस्तो अवस्था देखिँदैन । सरकारमा हुने एकातिर, अरू अर्कैतिर देखिन्छन् नि ?यो स्वाभाविक हो । यसलाई म अन्यथा ठान्दिनँ । हामी दुइटा पार्टी, दुई अलगअलग पृष्ठभूमि, अलगअलग व्यवहार, अलगअलग कामकारबाही, अलगअलग उपलब्धि र नोक्सानीजस्ता अनुभवबाट गुज्रेर आएका हौं । घुलमिल हुन समय लाग्छ । दोस्रोचाहिँ, पछिल्लो समयमा हिजोको साबिक एमाले चुनाव लड्ने र प्रतिस्पर्धाबाट नेता छान्ने प्यानल प्रणालीबाट आयो । हिजो एमालेभित्र सधैं एउटा नेता रहिरहेन । ०३२ सालमा सीपी मैनाली पार्टीको सचिव हुनुहुन्थ्यो । ०३९ मा सीपी हट्नुभयो र झलनाथ खनाल महासचिव हुनुभयो । ०४२ सालमा मदन भण्डारी महासचिव हुनुभयो । झलनाथ महासचिव भइसकेपछि सीपीले पोलिटब्युरो सदस्य भएर र अन्य सदस्य भएर पार्टीमै काम गर्नुभयो । पार्टी छाडेर हिँड्नुभएन । पछि ०४६ सालमा मदन भण्डारीपछि झलनाथ र सीपी मैनाली दुइटै पार्टीका स्थायी कमिटी, केन्द्रीय सदस्य भएर बस्नुभयो । त्यसपछि ०५० मा माधव नेपाल आएपछि झलनाथ र सीपी पार्टीको उच्च कमिटीका सदस्य भएर बस्नुभयो । अब ०६४ को संविधानसभा निर्वाचनपछि माधव नेपालले राजीनामा गर्नुभयो । झलनाथ पहिला कार्यवाहक र त्यसपछि महासचिव हुनुभयो । अहिले केपी ओली पार्टी अध्यक्ष हुनुभयो । यसलाई हामीले सामान्य संस्कारका रूपमा लिएका छौं । एकचोटि अध्यक्ष भएपछि अर्को बस्न मिल्दैन भन्ने मान्यताबाट टाढा छौं । हाम्रो अनुभव यस्तो छ ।अर्कोतर्फ ०४४ सालतिर महामन्त्री भन्ने पद थियो । प्रचण्ड कमरेड महामन्त्री हुनुभयो । त्यसपछिका विभिन्न कालखण्डमा आजसम्म (पार्टी एकताअघि) पार्टीको प्रमुख हुनुभयो र अहिले पनि पार्टी अध्यक्ष हुनुहुन्छ । हाम्रा दुई अभ्यास छन् । विश्वव्यापी रूपमा पनि दुइटा अभ्यास देख्यौं । एउटा, नमरेसम्म पार्टी कुनै अध्यक्ष हुनुपर्ने वा महासचिव हुनुपर्ने । हिजोको क्युबा, उत्तर कोरिया आदिको अभ्यास हो यो । माओकालसम्म चीनको अभ्यास हो । नेतृत्वबारे कुन अभ्यास ठीक हो भन्ने बहस अहिले पनि छ । जे भए पनि एउटा विधिबाट पार्टी लानुपर्छ । तब मात्रै नयाँ पुस्तामा नेतृत्व हस्तान्तरण गर्न सकिन्छ । महाधिवेशन, अधिवेशनहरूले नै यसको जवाफ बोक्छन् । नभए हाम्रो आन्तरिक पार्टीको थिति बिग्रँदै जान्छ । हामीभित्रका विधि, पद्धति बिग्रँदै जान्छन् । त्यसैले छिटो गरौं भन्ने पक्षमा छु । तपाईंहरू पनि पार्टीभित्र गुटबन्दी गर्ने, सरकार गिराउने खेलमा लाग्नुभएको छ भन्ने आरोप छ नि ?कसले भन्यो, सरकार गिराउने भनेर ? हामी स्थायी कमिटीका २० जना भएर पार्टीको बैठक माग गरेका हौं । सचिवालयमा गएर हामी २० जनाले बैठक माग गरिरहँदा बाँकीले (प्रधानमन्त्रीको) राजीनामा माग्न थाले । यसको जवाफ म दिन सक्दिनँ । राजीनामा माग्न सुरुमा वामदेव गौतम जानुभएको हो । त्यसअघि मैले सुनेअनुसार सचिवालयका ६ जना सदस्यहरूले भैंसेपाटीमा बैठक बसेर ल अब नेतृत्व बदल्नुपर्यो भनेर छलफल गर्नुभएको रे १ माधव नेपाललाई तपाईं बन्नुहोस् भन्ने कुरा भयो रे १ अब यो कुरा प्रधानमन्त्रीलाई भन्न को जाने भन्दा म जान्छु भनेर वामदेव जानुभयो रे १ भनेपछि यो छलफलमा हामी कहाँ थियौं ? हामी २० जनाले छलफल हुनुपर्यो भनेर बैठक डाकेका हौं । बैठक डाक्नुका पनि कारण छन् । त्यति बेलाको परिस्थितिमा एकाएक दुई अध्यादेश आए । हाम्रो पार्टीले नै अर्को कुनै पार्टी फुटाउन लाग्यो भनेर अनेक आरोप सुनियो । अर्कोतिर, देश कोरोना संक्रमणमा डुबिरहेको छ, यो अध्यादेश किन ल्याएको भनेर छलफल गर्न खोजेका हौं । यसबारेमा हामीलाई जानकारी दिनुपर्दैन ?स्थायी कमिटी बैठक बोलाउने र सरकारको नेतृत्व फेर्ने विषय अब सकिएको हो ?नेतृत्वभन्दा पनि बैठक बस्नुपर्छ भन्ने एजेन्डा मरेको छैन । नेतृत्व परिवर्तन विषयमा हामी २० जनाको छलफल भएको छैन । २० जनालाई नै सोधे हुन्छ । फोनफोनमै बैठक बस्नुपर्छ भनेर सल्लाह गरेका हौं । हामीले बैठक माग गर्नुअघि नै सरकारको समीक्षा हुनुपर्ने कुरा थियो । बैठक हुँदा पार्टीको समीक्षा हुन्थ्यो । सरकारको समीक्षा हुन्थ्यो । कहाँ गल्ती भयो, कहाँ राम्रो भयो, कसले राम्रो गरेको छ, त्यो त बैठकमा छलफल हुनुपर्ने विषय हो । सार्वजनिक भएको चिठी नै हेर्नुहोस् न, दुईवटा अध्यादेश आएपछि यस्तो गम्भीर र संगीन परिस्थितिमा छलफल चाहियो भनेर बैठक माग गरेका थियौं । अरू केही मागेका होइनौं । बैठक बस्नै पर्छ । बैठकलाई त्यागेर, छलेर पार्टी चल्दैन ।स्थायी कमिटी बैठकका विषयमा पछिल्लो समयमा केही गृहकार्य भइरहेको छ कि छैन ?केही दिनअघि ३१ गते बैठक बस्ने भनेर कल आएको थियो । स्थगन भयो । अब बीचमा नीति तथा कार्यक्रम भएपछि बजेटको चटारो पर्यो । त्यसपछि बैठक डाक्ने भन्ने सुनेको थिएँ । बजेट पेस भइसक्यो । अब हुन्छ जस्तो लाग्छ ।िअमेरिकी मिलेनियम च्यालेन्ज कर्पोरेसन (एमसीसी) सँगको सम्झौताका विषयमा तपार्इंको धारणा के हो ?यो विषय अलि बढी बिथोलिइरहेको छ । पार्टी सचिवालय बैठकमा केही समयअघि प्रधानमन्त्री केपी शर्मा ओलीले जवाफ दिइसक्नुभएको छ । पार्टीले बनाएको कार्यदलले रिपोर्ट दिइसकेको छ । त्यसपछि एउटा धारणा बन्दै गयो । तोकिएका आयोजना संसद्ले सम्झौता अनुमोदन गर्यो भने एमसीसीकै पैसाले बन्ला, भएन भने सरकारले छुट्टै लगानी गरेर बनाउँछ भन्ने जवाफ प्रधानमन्त्रीले दिइसक्नुभएको छ । यस विषयमा अविलम्ब पार्टीले छलफल गरेर स्पष्ट राय बनाउनै पर्छ । तपाईं अर्थमन्त्री भएका बेला दातृ निकायहरूसँग ॅडिल गर्नुभएको छ । यो पनि त्यस्तै एउटा दातृ परियोजना हो । यो अनुमोदन गर्नु ठीक कि बेठीक ?मैले स्थायी कमिटीमा आफ्नो धारणा राखिसकेको छु । कुनै पनि विषयमा वार्ता गर्नुअघि नै आफ्ना सर्तहरू राख्नुपर्छ । सहमति गरिसकेपछि अनुचित कुरा छन् भने पनि मान्नुपर्ने बाध्यता हुन्छ । सहमतिपछि कार्यान्वयनमा नजाने हो भने विश्वसनीयता सकिन्छ । पाँच वर्षपछि कुनै कुरामा गल्ती भयो भनेर विवाद गर्दा त्यस्तो मान्छेसँग कसले कारोबार गर्छ ? दोस्रो कुरा, यस्ता सहायतामा सर्त हुन्छ कि हुँदैन भन्ने हो । मैले सर्तबेगरको सहायता एउटा पनि देखेको छैन । म एकचोटि कोरिया जाँदा एउटा प्रोफेसरले सित्तैमा तिमीलाई कसैले केही दिँदैन, आसै नगर भन्थे । हामीले भारत, चीन वा अरू कुनै देशबाट सहायता र ऋण लिँदा ठेक्का उनैले लगाउँछन् । ठेकेदार उनैले तोकेर पठाउँछन् । अनि काम पनि उनैले गर्छन् । पेमेन्ट पनि उनैले गर्छन् । केवल हामीलाई यति पैसा भुक्तानी गर्यौं भनेर जानकारी दिन्छन् । यस्ता सर्त ऋण र अनुदानमा पनि हुन्छन् ।हामीले भारतको एक्जिम बैंकबाट ऋण लिएका छौं । चीनबाट पनि लिएका छौं । भारतबाट लिइएको ऋणमा ८५ प्रतिशत कच्चा पदार्थ भारतकै प्रयोग गर्नुपर्छ भन्ने सर्त छ । हामीले पेट्रोल, डिजेल भारतबाटै ल्याउने हो । योसहित ८५ प्रतिशत कच्चा पदार्थ तिमीहरूको प्रयोग गर्छौं भन्यौं । पछि प्रधानमन्त्री नरेन्द्र मोदी नेपाल आउँदा उनले ५० प्रतिशत कच्चा पदार्थ प्रयोग गरे हुने भनेर संसद्मा बोले । मैले संसद्मा ताली पिटें । अहिलेसम्म त्यो ५० प्रतिशत मात्रै भारतको कच्चा पदार्थ प्रयोग गरेर ऋण उपयोग गर्न पाउने वातावरण बनेको छैन । चीनबाट प्राप्त गरेको ऋण पनि बिनासर्त छैनन् । सर्त बोक्न तयार हुने कि नहुने भन्ने विषय वार्ता गर्ने बेलामै छिनोफानो हुनुपर्छ ।तर तपाईंहरूकै पार्टीका प्रधानमन्त्री, उपप्रधानमन्त्री भइसक्नुभएका नेताहरूले एमसीसी सम्झौतालाई किन राष्ट्रघाती देख्नुभएको होला त ?यसमा छिमेकीको राजनीति या अनेक कुराले पनि प्रभाव पारेको हुन सक्छ । म यतातिरको पाटोमा त्यति धेरै जान चाहन्नँ । त्यसो भएकाले यसलाई पार्टीले जतिसक्दो छिटो छलफल गरेर के गर्ने वा नगर्ने टुंगो लगाउनुपर्छ । यो अस्थिरताले राम्रो गर्दैन । परिपक्वता पनि देखाउँदैन ।"
सार्वजनिक शिक्षाप्रति बदनियत,"राष्ट्रपति विद्यादेवी भण्डारीले गत जेठ २ गते संसद्मा प्रस्तुत गरेको आगामी आर्थिक वर्षको नीति तथा कार्यक्रमको ४१ औं बुँदामा एउटा अनौठो उद्घोष थियो, शिक्षा तथा स्वास्थ्य सेवामा सरकारको भूमिकालाई थप प्रबल बनाउँदै निजी क्षेत्रलाई लगानी वृद्धिका लागि उत्प्रेरित गरिनेछ । एउटै वाक्यमा नीतिगत विरोधाभास झल्काउने यो घोषणा आफैंमा अनर्थपूर्ण थियो । हामीकहाँ धेरै पहिलेदेखि शिक्षा र स्वास्थ्यलाई राज्यले आफ्नो दायित्वमा लिएर सुदृढ बनाउनुपर्ने आवाज उठ्दै आएको हो, संविधानले पनि यसतर्फ मार्गप्रशस्त गरेको थियो, र हालको कोभिड१९ महामारीले यसको आवश्यकतालाई थप टड्कारो बनाएको छ । तर यही बेला सरकारको नीति तथा कार्यक्रममार्फत यी क्षेत्रमा निजी लगानी वृद्धिका निम्ति उत्प्रेरित गरिनु बुझिनसक्नु थियो । उच्च शिक्षा वा प्राविधिक शिक्षा केही उल्लेख नगरी सोलोडोलो शिक्षा मात्र उल्लेख गरी निजी क्षेत्रलाई निम्त्याइनु आफैंमा सन्देहास्पद थियो । अहिले त बजेटमार्फत नै सामुदायिक विद्यालयको समेत शैक्षिक र भौतिक गुणस्तर सुधारको जिम्मेवारी निजी विद्यालयलाई सुम्पने कार्यक्रम ल्याइएको छ, जसले शिक्षामा बढिरहेको निजीकरणलाई झनै संरक्षण गर्ने सुनिश्चित छ । बजेट भाषणमार्फत माध्यमिक कक्षा सञ्चालन गरेका निजी विद्यालयले कम्तीमा एउटा सामुदायिक विद्यालय रेखदेखको जिम्मेवारी लिनुपर्ने व्यवस्था गरिएको छ । मुलुकभर ३५ हजार ५ सय २० विद्यालयमध्ये ६ हजार ६ सय ८७ निजी विद्यालय छन् । माध्यमिक तह (९१२) सञ्चालन भएका ७ हजार १ सय ५ सामुदायिक र ३ हजार ७ सय ४५ निजी विद्यालय छन् । बजेटमा घोषित कार्यक्रमअनुसार ती निजी विद्यालयले कम्तीमा एकएक सामुदायिक विद्यालयको शैक्षिक सामग्री र शैक्षिक गुणस्तरको जिम्मा लिनुपर्ने हुन्छ, जुन सैद्धान्तिक र संवैधानिक मर्मप्रतिकूल मात्र होइन, व्यावहारिक रूपमा पनि सम्भव हुँदैन । सबै निजी विद्यालय यो बोझ उठाउन तयार होलान्नहोलान्, आफैंमा प्रश्न छ । फेरि, उनीहरू सबै गुणस्तरमा अब्बल छन् भन्ने छैन । सरकारी प्रस्ताव कार्यान्वयन भएमा पनि निजीको प्रयत्नमा सरकारी विद्यालय सुध्रिने निश्चित छैन, बरु निजीमा छोराछोरी पढाउने अभिभावकको ढाड फेरि यही नाममा सेकिनेचाहिँ प्रस्टै छ । नाफामूलक उद्देश्यले खुलेका निजी विद्यालयलाई नियमन गर्नुको साटो बजेटमार्फत यस्तो कार्यक्रम ल्याइनु आश्चर्यजनक छ । यसलाई सामुदायिक विद्यालय सुधारका लागि सरकार कटिबद्ध नभएको एउटा प्रमाणका रूपमा लिन सकिन्छ । सार्वजनिक शिक्षामा आफ्नो भूमिका स्पष्ट गर्दै जानुपर्ने सरकार कतै आफ्नो मूल दायित्वबाट च्युत हुन खोजेको त हैन भन्ने संशय पनि यसबाट जन्मिएको छ । यस्तो प्रस्तावका कारण सरकारी विद्यालयका शिक्षक, विद्यार्थी र अभिभावक सबैको अवमूल्यन भएको छ । सरकार आफैंले निजीलाई माथिल्लो र सामुदायिकलाई तल्लो दर्जाको घोषणा गर्दै सार्वजनिक शिक्षाकै खिल्ली उडाउने काम भएको छ । विद्यार्थी र अभिभावकमा गलत सन्देश मात्र गएको छैन, यसबाट स्थापित हुने मनोविज्ञान मुलुककै लागि घातक हुनेछ । सरकारी विद्यालयलाई उन्नत बनाउने निर्विकल्प सूत्र निजीलाई सुम्पनु हुँदै होइन । सरकारले सही नियतले नै यस्तो व्यवस्था गर्न खोजेको भए पनि बुझ्न ढिलाइ गर्नु हुँदैन यो प्रत्युत्पादक हुनेछ । प्रकारान्तरले यो निर्णय सामुदायिक विद्यालय निजीलाई ठेक्का दिनुजस्तै हो । घोषित पुँजीवादी व्यवस्थामा पनि यस्तो कदम स्वीकार्य मानिन्न, यहाँ त संविधानमै देशलाई समाजवादउन्मुख भनिएको छ । त्यसमाथि समाजवादी र वामपन्थी विचारमा विश्वास गर्ने भनिएको दलको सरकार छ । यस्तो अवस्थामा निजी शिक्षण संस्थालाई सेवामूलक बनाउनुपर्ने दबाब बढिरहेका बेला निजीकरणलाई प्रश्रय मिल्ने गरी यो कार्यक्रम ल्याउनु कुनै पनि हिसाबले जायज छैन । शिक्षामन्त्री गिरिराजमणि पोखरेलको अध्यक्षताको उच्चस्तरीय शिक्षा आयोगले अघिल्लो माघमै निजी विद्यालयलाई सेवामूलक बनाउँदै १० वर्षभित्र गैरनाफामूलक गुठीमा रूपान्तरण गर्न सरकारलाई सिफारिस गरेको थियो । तर प्रधानमन्त्री कार्यालयले उक्त अध्ययन प्रतिवेदन अझै सार्वजनिक गरेको छैन । बरु त्यसको मर्म नसमेटीकनै यसबीचमा शिक्षा नीति जारी गरिएको छ । सामुदायिक विद्यालय सुधार्ने विकल्पबारे सरकारले अलिकति पनि गृहकार्य र सार्वजनिक बहसविमर्श गरेको पाइँदैन । सरकारले सोचेकै शैलीमा जाँदा पनि निजीको स्थानमा सामुदायिक विद्यालयलाई नै रोज्न सकिन्छ । मुलुकभरका केही सामुदायिक विद्यालय अहिले नै अब्बल मानिन्छन् । भलै यस्ता औंलामा गन्न सकिने मात्रै छन् । यी विद्यालय किन राम्रा भए, त्यहाँका विद्यालय व्यवस्थापन समितिले के त्यस्तो काम गरे, प्रधानाध्यापक र शिक्षकहरूले कस्तो बुद्धि लगाए भन्ने अध्ययन गरेर असल अभ्यास अरूलाई पनि सिको गर्न लगाउन सकिन्छ । खासमा, सामुदायिक विद्यालयका समस्याहरू हल गर्ने उपाय पहिले खोजिनुपर्छ । देशभरका निकै कम माध्यमिक तहका सामुदायिक विद्यालयमा मात्रै सबै विषयगत शिक्षक छन् । कतिपय प्रधानअध्यापकशिक्षक इमानदार र दक्ष भए पनि सबै त्यही कोटीका छैनन् । राजनीतिमा लागेका शिक्षकले प्रधानाध्यापक र विद्यालय व्यवस्थापन समितिलाई नटेर्ने अवस्था छ । उनीहरू विद्यार्थीप्रति होइन, दलप्रति उत्तरदायी छन् । त्यसैले सबै शिक्षकको उत्तरदायित्व विद्यार्थीकेन्द्रित बनाउने पहल सुरुमा गर्नुपर्छ । संवैधानिक व्यवस्थाअनुसार स्थानीय तहले विद्यालय शिक्षाको पूर्ण जिम्मेवारी लिएर राम्रोसँग चलाउने हो भने धेरै सुधार ल्याउन सकिन्छ । यसका लागि ती तहमा इच्छाशक्ति चाहिन्छ भने उनीहरूलाई अघि बढ्न संघप्रदेशले स्रोत उपलब्ध गराउने र बाटो देखाउने काम गर्नुपर्छ । सामुदायिक विद्यालयहरूबीच नै विद्यालय व्यवस्थापनदेखि कक्षाकोठाको सिकाइसम्मका अनुभवहरू आदानप्रदान गर्ने र एउटाको सबल पक्ष अर्कोले सिक्ने प्रणाली बनाउन सकिन्छ । अपवादबाहेक, निजी शिक्षण संस्थामा कम तलबमै तालिम नलिएका वा थोरै लिएका शिक्षकहरूले पढाइरहेका छन् । तर उनीहरू त्यहाँ परीक्षाकेन्द्रित छन् । विद्यार्थीलाई परीक्षा उत्तीर्ण गराउन नसके ती शिक्षकको जागिर सुरक्षित रहँदैन, त्यही भएर उनीहरू विद्यार्थीकेन्द्रित बन्छन् । यता सरकारी विद्यालयमा विद्यार्थीले सिके पनि नसिके पनि शिक्षकको वृत्ति विकासमा केही फरक पर्नेवाला छैन । राम्रै गरिरहेका शिक्षक पनि अपवादबाहेक पुरस्कृत भइरहेका छैनन् । पुरस्कार र दण्डको व्यवस्था छैन भन्दा पनि हुन्छ । स्थानीय सरकारहरूले यो पक्षमा सुधार ल्याउन सक्छन् ।मुलुक र लक्षित वर्गले अधिकतम लाभ पाउने गरी निजी विद्यालयले सामाजिक उत्तरदायित्व वहन गर्ने ढाँचा अरू धेरै हुन सक्छन्, त्यसबारे थप विमर्श गर्न सकिन्छ । खासमा कति विद्यालयले खुद सञ्चालन खर्चको तुलनामा निकै धेरै रकम अभिभावकबाट उठाइरहेका छन् । सरकारले तोकिदिएको शुल्कको धज्जी उडाइरहेका छन् । पहुँचवाला यस्ता विद्यालयहरूसामु पालिकाहरू कि निरीह छन् कि मिलेमतोमै रमाइरहेका छन् । उनीहरूले उठाइरहेको रकमको उपयोगिताको प्रश्नबाट सरकार प्रवेश गर्यो भन्ने केही उत्तर भेट्न सकिन्छ । बजेटमार्फत प्रस्तावित मोडलमै पनि सुरुमा केही विद्यालयमा नमुना कार्यक्रम चलाउन सकिन्छ, केहीले गरिआएका पनि छन् । तर, सरकार आफ्नो दायित्वबाट भागेको नै देखिने गरी यस्तो कार्यक्रम लागू गर्नु उपर्युक्त हुँदैन ।अचम्मलाग्दो त स्वयं शिक्षामन्त्री पोखरेलले सार्वजनिक रूपमै यो कार्यक्रम आफ्नो मन्त्रालयको नभएको प्रस्ट्याएका छन् । बजेटमा प्रस्तावित विषयलाई सरोकारवाला मन्त्रीले विज्ञप्ति नै जारी गरेर आफ्नो प्रस्ताव नभएको जनाउनु गम्भीर कुरा हो । शिक्षा मन्त्रालयबाट आएको कार्यक्रममा अर्थ मन्त्रालयले थपघट गर्न नसक्ने नै त होइन, तर यति संवेदनशील र ठूलो प्रभाव पार्ने विषयमा सल्लाहसमेत नहुनु भनेको सरासर बलमिच्याइँ हो । हाम्रो नीति निर्माण कति हचुवाका भरमा भइरहेको छ भन्ने एउटा गतिलो उदाहरण पनि हो यो । जहाँसम्म यसबारे शिक्षामन्त्री पोखरेलको सार्वजनिक असन्तुष्टिको कुरा छ, या त उनले बजेटमा उल्लिखित उक्त प्रावधान संशोधन गराउन सक्नुपर्छ, होइन भने नीतिगत मतभेद राखेर पदमा बसिरहन सुहाउँदैन ।मूल विषय, सरकार हरेक पाँचमध्ये चार बालबालिका अध्ययन गर्ने सामुदायिक विद्यालयलाई सुधार्न गम्भीर बन्नुपर्छ, र त्यस्तो गम्भीरतामा निजी विद्यालयहरूको छाया पर्नु हुँदैन । संविधानअनुसार स्थानीय तहलाई सुम्पिनुपर्ने विद्यालय निजीको रेखदेखमा छोड्न खोज्नु उल्टो बाटो हिँड्नु हो । सामुदायिक विद्यालयमा समस्याका रूपमा रहेका शिक्षकदरबन्दी मिलान नगरी, विद्यार्थी नगन्य रहेका विद्यालय समायोजन नथाली, शिक्षकलाई विद्यार्थी र सिकाइकेन्द्रित नबनाई हचुवाका भरमा यस्ता विवादास्पद कार्यक्रम ल्याएर सार्वजनिक शिक्षा कहीँ पुग्दैन । तसर्थ, निजी विद्यालयलाई उत्कृष्टताको प्रमाणपत्र दिने र सामुदायिक विद्यालयलाई हतोत्साही बनाउने यस्तो कदमबाट सरकार पछि हट्नैपर्छ । संसद्मा बजेटमाथिको छलफलका क्रममा सत्तारूढ दल र प्रतिपक्षी सांसददेखि संसद्बाहिर सरोकारवालाले पनि यही माग राखेका छन् । सरकारले बेलैमा सार्वजनिक शिक्षाप्रतिको दायित्वबाट विमुख हुन खोज्ने यो कार्यक्रम फिर्ता लिनुपर्छ । र, सामुदायिक र निजी विद्यालयका उत्पादनबीचको वर्गीय खाडल कम गर्ने अरू सिर्जनशील कार्यक्रम लागू गर्नुपर्छ ।"
लकडाउनले निकास दिँदैन,"लकडाउन मात्र समस्याको समाधान नहुने र यसले अर्थतन्त्रमा दूरगामी असर पार्ने बुझेरै भारतसहित कैयौं मुलुकले यसलाई खुकुलो पार्दै लगेका छन् । हाम्रोमा भने सेना परिचालन गर्ने धमास दिँदै लकडाउन अझ कडाइसाथ लागू कसरी जायज छ ? सेनालाई लकडाउनका नाममा नेपाली जनतामाथि बुट बजार्नभन्दा सुस्ता, कालापानीजस्ता सीमाको रक्षामा खटाए हुन्छ ।दैनिक ज्याला गरेर आयआर्जन गर्नेहरूलाई लकडाउनका नाममा भोकैप्यासै पार्न खोज्नु भनेको अन्याय मात्र होइन, अपराध पनि हो । यो परिपाटीले आगामी दिनमा परिस्थिति झन् विकराल हुँदै जान्छ । पेटमा चारो नभई कोरोना भाइरसको सामना कसरी गर्न सकिन्छ ? कोरोनासन्त्रासका कारण एकातिर किसानले उत्पादन गरेका फलफूल, सागसब्जी, दूधलगायत बजारमा पुग्न पाएका छैनन् भने अर्कातिर ज्यालामजदुरी गर्नेहरू भोकले छटपटाउन बाध्य छन् । स्कुल, कलेज, सिनेमाहलजस्ता भीडभाड हुने स्थानलाई बन्दै गरी अवस्था सामान्य पार्दै लान सके अति विपन्न वर्गले काम गरिखाने बाटो खुल्ने थियो । भोकभोकै पीडा सहेर लामो समय घरभित्र बस्न सम्भव छैन । राज्यद्वारा वितरित राहत गरिब, असहाय र कमजोर जनतामा सही तरिकाले पुग्न नसकेको र राहत वितरणमा समेत ब्रह्मलुट भएका समाचार आइरहेका छन् । लामो लकडाउनका कारण निकट भविष्यमा जघन्य अपराध बढ्ने सम्भावनालाई नकार्न सकिन्न । रोशन भट्टराई, इनरुवा३, सुनसरीरोगको भन्दा भोकको डर समाचारले जनताको दैनिकी कसरी अप्ठ्यारो बन्दै छ भन्ने कुरा समेट्छ । हामीले जति नै सुरक्षित छौं भनेर डंका पिटे पनि संक्रमण हाम्रो दैलोमा आइपुगिसक्यो । रोग प्रतिरोधात्मक क्षमता अरू देशको तुलनामा बढी छ भन्ने बकम्फुसे तर्कमा रुमलिएका हामीलाई बल्ल वास्तविकता थाहा हुँदै छ । महामारीसँग जुध्न लकडाउनबाहेक अन्य काम गर्ने योजना र कल्पना राज्य चलाउनेहरूसँग छैन । यस्तोमा जनताको भोक टार्ने कसरी ? भोकले धेरैलाई सताइरहेछ भन्ने हेक्का सरकारलाई छैन । केही हप्ताअघिसम्म औंलामा गन्न सकिन्थ्यो संक्रमितलाई । यसरी गन्ती गर्दै हामी सुरक्षित छौं भनेर सरकार रमाइरहेको थियो । अहिले दैनिक सरदर दुई सय संक्रमित थपिन थालेपछि हाम्रो क्षमता पनि देखिँदै छ । सरकार लकडाउन बढाउन मात्रै केन्द्रित छ । लकडाउनबाहेक अरू योजना हामीसँग छैन । अरू देशले एकै हप्तामा लाखौंको पीसीआर परीक्षण गरिसक्दा हामीलाई केही हजार सम्भावित संक्रमितको परीक्षण गर्न पनि हम्मेहम्मे परेको छ । परीक्षण नगरेपछि बढाउने त लकडाउन नै हो । सडकमा जनता रोइरहेछन्, व्यापारव्यवसाय डुबिरहेछ, घरजग्गा लिलाम हुने अवस्थामा आइसक्यो, बैंकहरूले कमाउने बाटो पाएका छैनन् तैपनि हामी निकास दिन नसक्ने लकडाउनमा रमाइरहेका छौं । श्यामसुन्दर कुइँकेल, हाँडीगाउँ, काठमाडौं"
राज्य जहिल्यै दलितको विपक्षमा,"आहुतिको लेख जात व्यवस्थामा रामराज्यको दलन ले उठाएक प्रश्नहरूको जवाफ राज्य हाँक्नेहरूले दिनैपर्छ । जातकै आधारमा हुने भेदभाव पौराणिककालदेखि अहिलेसम्म निरन्तर चलिरहेको र यो हाम्रो संस्कृति र जीवनपद्धति बनिसकेको छ । यही कुरालाई आहुतिले प्रस्टसँग लेखमा उतारेका छन् । कथित उपल्लो जातिले तल्लो जातिलाई सधैं भेदभाव गरिरहन्छन् । यसको पछिल्लो उदाहराण हो रुकुम हत्याकाण्ड । आहुतिले लेखमा नवराज विकको दुःखान्तलाई मिहिन तरिकाले चिरफार गरेका छन् । हिजोको सामन्तवादले निर्देशित जात व्यवस्था आजको पुँजीवादले पनि छोड्न नसकेको आहुतिको तर्क मजबुत छ । अन्तरजातीय प्रेमकै कारण रुकुममा नवराज विकसहित अन्य दलित युवाको बीभत्स हत्याले गैरदलित समुदायको विवेकमाथि गम्भीर प्रश्न खडा भएको छ । नवराजहरूजस्ता दलित युवाको ज्यान गएकोमा मलगायत सबै दलित शोकमा डुबेका छौं ।गाउँलेले कुटिरहे, प्रहरीले हेरिरहे समाचारमा यो घटना भइरहँदा प्रहरी र जनप्रतिनिधि नै रमिते भनेर उल्लेख गरिएको छ । यो समाचारले दलित अधिकारकर्मीहरू, विभिन्न दलको विचार भिरेर हिँड्ने दलित नेताहरू र सम्पूर्ण दलित समुदाय विभेदविरुद्धको लडाइँमा एक ठाउँमा उभिनुपर्ने आवश्यकता महसुस गरायो । अन्तरजातीय प्रेम स्वीकार गर्न नसक्ने समाजका कारण कैयौं नवराजको ज्यान गइरहेको छ । नवराजको आमाको जस्तै धेरैको काख रित्तो भएको छ । प्रेम फक्रन नपाउँदै निमोठिएको छ । सिंगो राज्यसत्ताले दलितको प्रेम र आमाको काखको रक्षा गर्न सक्दैन भने कसको आस गर्ने ? अझ राज्य नै रमिते बन्नु दुःखद छ । सरकारले दलित युवाहरूको नरसंहारको यो घटनालाई गम्भीर रूपमा लिएकै छैन । यदि लिएको भए, छानबिनका लागि सरकारले दलित अधिकारकर्मी र मानवअधिकार आयोगसहितको शक्तिशाली समिति बनाएर दोषी पत्ता लगाउन तात्नुपर्ने थियो । तर उल्टो यो घटना ढाकछोप गर्न सरकार लागिरहेजस्तो महसुस हुन्छ । सरकारले यो घटनालाई हल्का रूपमा लिनुले पनि राज्यसत्ता उपल्लो जातिको कब्जामा रहेको छनक दिएको छ । हत्या गर्ने, गराउने सबै उपल्लो जातकै छन् र छानबिनमा पनि उनीहरू नै भएपछि सत्य कुरा बाहिर आउँछ भनेर कसरी पत्याउने ? सामाजिक सञ्जाल नवराजको झन्डा बोकेको हँसिलो तस्बिरले ढाकिएको छ । कतिले नवराजको हत्याको विरोधमा फेसबुकमा लेखे पनि । कैयौं गैरदलितको कमेन्टमा दलितहरूलाई यसरी नै दलन गर्नुर्पर्छ भन्ने भाव पाइन्छ । सिंगो दलित समुदायमाथि नै प्रहार गरिएका यस्ता कमेन्टहरूमा सरकारको आँखा पुग्नुपर्छ । आहुतिले भनेजस्तै नवराजले १७ वर्षकी प्रेमिकालाई विवाह गरेको भए बालविवाहको कसुर र सजाय बेग्लै हुन्थ्यो, छानबिनको तरिका छुट्टै थियो । तर यस्तो सामान्य कुरालाई आधार मानेर घटनालाई तोडमोड गर्न खोज्नु गम्भीर भूल हुनेछ । नवराजसहित अनाहकमा ज्यान गुमाउने अन्य युवाले न्याय पाउनैपर्छ र सरकारले पनि राज्यसत्ता दलित र निमुखाहरूको पक्षमा छ है भन्ने सन्देश दिन जरुरी छ । गोविन्द विक, बूढानीलकण्ठ१२, काठमाडौं"
कसरी जन्मियो प्रेमविरोधी भीड ?,"हिंसाचारको धार्मिक जगइतिहासकार रामशरण शर्माका अनुसार, परस्त्रीगमनसम्बन्धी विधिमा शूद्रहरूका लागि कठोर दण्ड र गैरशूद्रहरूका निम्ति नरम सजायको व्यवस्था गरिएको छ । आपस्तम्ब धर्मसूत्र मा भनिएको छ कुनै शूद्रले आर्य वा तीन वर्णकी महिलासँग व्यभिचार गरेमा उसको हत्या गरिनुपर्छÙ कुनै आर्यले शूद्र स्त्रीसँग त्यस्तै अपराध गरेमा उसलाई निर्वासित मात्रै गरिनुपर्छ । आपस्तम्ब र बौधायन सूत्रमा कतिसम्म भनिएको छ भने, शूद्रको हत्यामा कौवा, भ्यागुता, छुचुन्द्रो र कुकुरको हत्या हुँदा गरिने प्रायश्चित्त मात्रै गरे पुग्छ । नेपालमा १८५ वर्षअघि मात्रै आफूलाई भण्डारी ब्राह्मण भनेर धेरैलाई भातपानी चलाएको आरोपमा एक जना कामीलाई सर्वस्वहरणसहित सार्वजनिक स्थलमा दिइएको फाँसीले त्यस्तै सूत्रको व्यावहारिक अनुवाद कसरी हुन्छ भन्ने देखाएको छ । एक थापामगरलाई सर्किनीसँग यौनसम्पर्क कायम गर्दै अरूलाई भातपानीमा छुवाछुत गरेबापत फाँसी दिइएको घटनाले राज्य र कानुनको जातभाते चरित्रलाई उजागर गरेको छ । तिनै विधिका आधारमा एक सार्कीसँग यौनसम्पर्क कायम गरेको तथ्य लुकाई अरूलाई भातपानी चलाएको अपराध मा एक खसिनीलाई जातच्युत गर्दै गाउँनिकाला गरिएको थियो । त्यस्तै, कमिनीसँगको यौनसम्पर्कलाई लुकाएर अरूलाई भातपानी चलाइरहेको कसुरमा एक घर्तीमगरको लिंग छेदन गरेर सर्वस्वहरण गरिएको थियो । यसरी शूद्रहरूको ज्यानलाई जनावर र पशुपक्षीको ज्यान बराबर मात्रै महत्त्व दिने धर्मशास्त्र, संहिता र सूत्रका आधारमा शासन गर्दर् ैआएको नेपाली राज्यका विचार र व्यवहार तल्लो जात का मानिसको हकमा कति अमानवीय र अत्याचारी छन्, कल्पना गर्न कठिन छैन । विधिकर्ताहरूले सृष्टिकर्ताका खुट्टाबाट शूद्रहरू उत्पत्ति भएको कथा हाल्दै उनीहरूमाथि संगति, खानपान, विवाह र शिक्षा क्षेत्रमा अनेक सामाजिक अशक्तता वा अक्षमता आरोपित गरेपछि राज्यले कानुन बनाएर प्रजामाथि लादेको इतिहास छ । जातअनुसार तोकिएका पेसा र विवाह पद्धति उल्लंघनबाट वर्णसंकर (बिटुला) जात उत्पन्न होला भनेर भट्टाधिकरणदेखि धर्माधिकारको अंग बनाएर राज्यले संविधान नै लेखेर सयौं वर्षदेखि प्रजाको यौनिकतामाथि कडा नियन्त्रण जमाएको विगत छ । हिंसाचारी भीडजयस्थिति मल्ल हुँदै जंगबहादुर राणा र नयाँ राजाहरूले संविधान नै बनाएर जब्बर र व्यापक बनाएको नियन्त्रण शूद्र वा अछुत वा तल्लो जातविरुद्ध मात्रै केन्द्रित छैनÙ आफूलाई माथिल्लो, छुत, शुद्धश्रेष्ठ ठान्ने वर्णजातका स्त्रीपुरुषविरुद्ध पनि लक्षित छ । लोकतान्त्रिक गणतन्त्र स्थापित भएपछि मात्रै, जातभातका नाममा हुने भेदभावलाई दण्डित गर्ने कानुन बनेयता मात्रै पनि नौ वर्षमा ज्यान गुमाउने दलितहरूको लामो सूची छ । यस्तो सूचीले हत्यामा संलग्न गैरदलितको नृशंसतालाई मात्रै पोखेको छैन, त्यस्ता हत्याकाण्ड हुँदा मौन र तटस्थ बस्ने वा झारा टार्ने खालको विरोध गर्ने उपल्लो जातका स्त्रीपुरुषको (अ)विवेकलाई पनि नराम्ररी उजागर गरेको छ । यसबीच हामीले देखाएका हत्याहिंसा, नृशंसता र अविवेक सनातन धर्मसंस्कृतिको रक्षार्थ स्थापित राज्यबाट मात्रै नियन्त्रित वा निर्देशित छैनन्, परिवार र समाजबाट पनि अनुमोदित, स्वीकृत र व्यावहारिक रूपमा अनूदित दुष्कर्म पनि हुन् ।कुनै बेला छुवाछुत, हेलाहोलो, गरिबीबाट मुक्तिका लागि, राजीखुसीले रोजेर जुनसुकै जातकासँग प्रेम र विवाह गर्ने हकका लागि दलितलाई बलिदान दिने रुकुम कसरी प्रेमविरोधी भयो ? चौरजहारीका जनता प्रेमको विरोधमा हिंसाचार गर्ने भीडमा कसरी फेरिए ? अन्तरजातीय प्रेम र प्रेमविवाहविरुद्ध घर, परिवार, समाज, राज्यले गरिरहेको संरचनागत हिंसालाई फेर्नुको साटो त्यसैलाई बलियो र व्यापक बनाउने हिंसाचारी भीड आकाशबाट झरेको होइन । अन्तरजातीय प्रेमका खातिर आएका किशोरहरूलाई कुटीकुटी मार्ने हदसम्मको शारीरिक हिंसाचार गर्दै संरचनागत हिंसालाई नै झाँगिने गरी मलजल गर्ने भीड खतरनाक देखिएको छ । यस्तै भीडबाट राष्ट्र, देश, धर्म, समुदाय, क्षेत्र वा कुनै पनि नाम र निहुँमा हिंसाचारी जमात जन्मिने हो । फासीवादी जमातले ढोका ढकढक्याइरहेको छÙ यसलाई बेवास्ता गर्ने कि तटस्थ बस्ने कि फ्रतिरोध गर्ने ?"
कोरोनाकहरमा राज्यका चुनौती,"कोरोना महामारीबाट बच्न धेरै देशमा बन्दाबन्दी भएकाले उद्योगव्यवसाय ठप्प छन् । वैदेशिक व्यापार, उत्पादन, वितरण एवं विस्तारमा पूर्णविराम लागेको छ । आर्थिक मन्दी र वित्तीय अस्थिरताले गर्दा अमेरिका र युरोपमा करोडौं श्रमिकले रातारात रोजगारी गुमाउनुपरेपछि ती देशले अर्बौं डलरको राहत प्याकेजमार्फत आर्थिक गतिविधिलाई चलायमान बनाउन खोजेका छन् । तथापि स्थिति भयावह नै देखिन्छ । यस महामारीबाट नेपालले पनि ठूलो आर्थिक क्षति भोग्नुपरेको छ । धेरै कलकारखाना एवं उद्योगधन्दा बन्द भएकाले लाखौं श्रमिकले रोजगारी गुमाएका छन् । भविष्यमा पर्न सक्ने गम्भीर आर्थिक संकटबाट देशलाई बचाउन नेपालले पनि अन्य देशले झैं राहत प्याकेज ल्याउनु जरुरी छ । लकडाउनपछि उद्योगधन्दा, होटल आदि सञ्चालनमा ल्याई रोजगारी पुनःस्थापित गर्न सकिने किसिमको अवस्था बनाउन तथा वैदेशिक रोजगारीबाट फर्केकाहरूलाई रोजगारी दिन पहल थाल्नुपर्छ । निर्बाध उद्योग सञ्चालनमा बाधा नपुगोस् भनी भारतका उत्तरप्रदेश तथा मध्यप्रदेश राज्यले जस्तै श्रम कानुनको कार्यान्वयनमा तीन वर्षसम्म रोक लगाउनुपर्छ । आफ्नो सुविधा र आवश्यकताअनुसार श्रमिकलाई काममा लगाई उद्योगधन्दा सञ्चालनमा ल्याउन उद्योगीव्यवसायीलाई प्रेरित गर्नुपर्छ ।कोरोना महामारीको ठूलो मार पर्यटन उद्योग, त्यसमा पनि होटल व्यवसायमा परेको छ । पर्यटकीय स्तरका होटलहरू आगामी एक वर्षसम्म सञ्चालनमा आउन सक्ने अवस्थै छैन । होटल व्यवसायले आयआर्जन गर्न नसकेको लगभग तीन महिना पुगिसकेको हुँदा आफ्ना श्रमिकलाई न्यूनतम पारिश्रमिक पनि दिन सकेका छैनन् । अवस्था यस्तै रहिरह्यो भने होटल व्यवसायबाट लाखौं श्रमिकले रोजगारी गुमाउन सक्छन् । अन्य उद्योगव्यवसायमा पनि लगभग यस्तै अवस्था छ । उद्योगव्यवसायमा छाएको सुस्तताले गर्दा सरकारको राजस्व आर्जन अनपेक्षित रूपमा घट्न जाने र राज्यको दैनिक खर्च धान्न पनि नसक्ने अवस्था आई आफ्ना कर्मचारीलाई मासिक तलब दिन कठिनाइ पर्न सक्छ । कुनै पनि देशमा जुनसुकै बेला यस्तो भयावह स्थिति आउन सक्छ । यस्ता चुनौतीको सामना गर्न धैर्य र दूरदर्शिता जरुरी हुन्छ । जिम्मेवारविहीन भई निष्क्रिय बस्नु राष्ट्रका लागि बढी घातक हुन पुग्छ । समस्या समाधानमा सबैको संयुक्त पहल अत्यावश्यक हुन्छ । यही ध्रुवसत्यलाई ध्यानमा राखेर नेपालमा रोजगारी सिर्जना गर्ने होटल व्यवसायसहित अन्य उद्योगधन्दालाई संरक्षण गर्नु आवश्यक छ । यसका लागि राज्यले अहिले नै अल्पकालीन र दीर्घकालीन राहत प्याकेज एवं आर्थिक योजना अघि सार्न ढिलो भइसकेको छ । सरकारले हालैको बजेटमा यस्तो गम्भीर समस्यालाई अपेक्षित हिसाबले सम्बोधन गर्न सकेन । सरकारले उपयोगी कदम चाल्न सकेन भने देशले निकै ठूलो मूल्य चुकाउनुपर्ने हुन्छ । भविष्यमा आउन सक्ने चुनौतीलाई सम्बोधन गर्न सरकारले चार क्षेत्रमा तुरुन्त हस्तक्षेप गर्नुपर्छ । पहिलो, श्रमिक र रोजगारदाताबीचको गम्भीर र संवेदनशील समस्यालाई हल गरी श्रमिक र रोजगारदाता बाँच्न सक्ने गरी उद्योगधन्दा र व्यवसाय सञ्चालनका लागि सन्तुलित नीति र कार्यक्रम ल्याउनुपर्छ । दोस्रो, दिनानुदिन बढ्दो संक्रमणको जोखिमबाट जनतालाई बचाउन र संक्रमित भइसकेकालाई उचित उपचार गर्न चाहिने औषधि र आईसीयु भएको अस्पताल लगायतका संरचनाको स्थापनामा तीव्रता दिनुपर्छ । तेस्रो, बैंकिङ क्षेत्रका चुनौतीपूर्ण आर्थिक क्रियाकलापलाई व्यवस्थापन गरी भविष्यमा आउन सक्ने मौद्रिक तथा आर्थिक अड्चन फुकाउन आवश्यक मौद्रिक नीति र राहत प्याकेज ल्याउनुपर्छ । चौथो, कोरोनाको रोकथामपछि चीनसँगको विवादका कारण अमेरिका लगायतले त्यहाँबाट लगानी हटाई भारतसहितका देशमा स्थानान्तरण गर्न सक्ने सम्भावना रहेको हुँदा आफ्ना लगानीसम्बन्धी नियमकानुन र नीतिहरूमा आवश्यक संशोधन र परिमार्जन गरी तिनलाई आकर्षित गर्न अग्रसर हुनुपर्छ । पहिलो अवस्थामा होटल, उद्योगधन्दा र श्रमिकबीच पारिश्रमिकका विषयमा सरकार, रोजगारदाता र श्रमिक तीनै पक्षले यस समस्याको भारी बोक्न सहमति गर्नुपर्छ । उत्तम निष्कर्षमा पुग्न नसके उद्योगधन्दा र होटल व्यवसाय तुरुन्त बन्द हुन जान्छन् अनि श्रमिकले रोजगारी गुमाउनुपर्ने अवस्था आउँछ । सरकारले रोजगारदातासित छलफल नगरी एकतर्फी रूपमा श्रमिकको पूरै पारिश्रमिक भुक्तान गर्नू भनी गैरजिम्मेवारपूर्ण कार्य गर्ने र त्यस्तो उत्तरदायीविहीन निर्णयलाई आधार मानी श्रमिकले पूरै पारिश्रमिकको भुक्तानी माग गर्दै रोजगारदातालाई भित्तामा पुर्याउन खोजे श्रमिक कटौती गरी होटल र उद्योगव्यवसाय बन्द गर्न बाध्य हुन्छन् । त्यसबाट लाखौं श्रमिकको रोजगारी गुम्छ र स्थिति झन् भयावह हुन सक्छ । यस्तो समस्यालाई समयमै समाधान गरी कोरोनासिर्जित विषम परिस्थितिमा रोजगारदाता र श्रमिकलाई बचाउन सक्ने गरी सहमतिमा पुग्न जरुरी छ । त्यस्तो हुन सके होटल र उद्योगव्यवसाय बन्द रहे पनि अरू ६ महिनासम्म श्रमिकले सीमित तलब पाई परिवारसम्म धान्न सक्ने अवस्था हुन सक्छ । यस्तो गहन चुनौतीलाई श्रमिक, रोजगारदाता र सरकार बसी गम्भीरतापूर्वक टुंगो लगाउनुपर्छ ।दोस्रो कुरा, कोरोना संक्रमितको उपचारका लागि भिन्नै संरचना स्थापना गर्नुपर्छ । अहिलेसम्मको अवस्था हेर्दा सरकारले सीमित टेस्टिङ, क्वारेन्टिन र अस्पतालमा भर्ना गराउनेबाहेक केही गर्न सकेको देखिँदैन । हाल अनपेक्षित रूपमा बढ्दै गएको संक्रमणलाई ध्यानमा राखी पीसीआर जाँच बढाउनुपर्छ । संक्रमितको उपचारका लागि अस्पतालहरूमा पर्याप्त भेन्टिलेटरसहित बेड संख्या बढाउनुपर्छ । त्यसका लागि सरकारले स्वास्थ्य क्षेत्रको संयन्त्रलाई तुरुन्तै गतिमान गराउन जरुरी छ ।तेस्रो, लकडाउनबाट बैंकिङ अवस्था पनि नाजुक छ । उद्योगव्यवसायले ऋणको साँवाब्याज तिर्न सकेका छैनन् । आयातनिर्यात घटेकाले बैंकिङ कारोबार संकुचन भएको छ । बैंकको स्थिति कमजोर छ भन्ने विश्वास बढ्न गएमा वा सरकारसित लिक्विडिटी कम भएकाले पैसा सापटी लिन्छ भन्ने हल्ला चल्न थालेमा सर्वसाधारणले बैंकबाट धमाधम नगद झिक्न सक्छन् । यसले अर्को भयावह स्थिति निम्त्याउँछ । ग्राहकलाई चाहिएको स्तरमा रकम भुक्तानी गर्न नसके बैंक असफल हुन पुग्छ । त्यसैले बैंकको त्यस्तो असफलतालाई रोक्न अनि उद्योगी र ऋणीलाई धराशायी हुनबाट बचाउन राष्ट्र बैंकले भारतमा जस्तै तुरुन्त ब्याज र साँवालाई सम्बोधन हुने गरी प्रभावकारी, व्यावहारिक एव दूरदर्शी राहत प्याकेज ल्याउनु जरुरी छ । चौथो, लकडाउनमा जनता र सरकार दुवै निष्क्रिय अवस्थामा छन् । अब लगानी तथा उद्योगधन्दासित सरोकार राख्ने संयन्त्रलाई लकडाउन खुलेपछि कसरी लगानी र आर्थिक विकासलाई सँगै लैजान सकिन्छ भन्नेबारे छलफल र विश्लेषण गर्न लगाउनुपर्छ । भोलिका दिनमा आउने औद्योगिक विकास लगानीको अवसरलाई सदुपयोग गर्न हाम्रा लगानी, श्रम तथा वित्तीय एवं विदेशी विनिमय कानुनमा आमूल परिर्वतन गरी लगानीमैत्री वातावरण बनाउनुपर्छ । अर्कातिर, कर्मचारीहरूको सोच र व्यवहार नसुध्रिएसम्म नेपालमा सोझो बाटोबाट विदेशी लगानी आउन सक्दैन । यसमा पनि सरकारको ध्यान जान जरुरी छ ।पण्डित वरिष्ठ अधिवक्ता हुन् ।"
बेलायतमा लकडाउन खुकुलो,"अन्यत्र पनि जनजीवन सामान्य बन्दै अमेरिका, युरोप र एसियाका धेरै मुलुकले लकडाउन हटाउने वा जनजीवन खुकुलो बनाउन थालेका छन् । भाइरसको खोप बनिनसकेको अवस्थामा यससँगै बाँच्ने सीप विकास गर्नुपर्ने भन्दै लकडाउन खुकुलो पारिएको हो । त्यस्तै लकडाउनले जनजीवन र अर्थव्यवस्था तहसनहस हुन लागेको अधिकांश मुलुकको गुनासो छ । युरोपेली मुलुक ग्रिसले आगामी १५ जुनदेखि २९ देशका नागरिकका लागि आफ्नो विमानस्थल खोल्ने जनाएको छ तर यसमा बेलायतलाई समावेश गरिएको छैन । नर्वे र डेनमार्कले पनि मध्य जुनदेखि दुई देशबीचका पर्यटकलाई छुट्टीका लागि यात्रा गर्न अनुमति दिने भएका छन् । डेनमार्कले जुन १५ देखि जर्मनी र आइसल्यान्डका पर्यटकलाई भ्रमण अनुमति दिने भएको छ । इरानले पनि मस्जिदहरूमा सामूहिक प्रार्थनाका लागि खुला गर्न सकिने घोषणा गरेको छ । जेरुसेलमको अलअक्सा मस्जिदको परिसर प्रार्थनाका लागि आइतबार पुनः खुला गरिएको छ । थाइल्यान्डले सोमबारदेखि जिम, मसाज पार्लर, सिनेमा, थिएटर र चिडियाखाना खोल्ने भएको छ । अमेरिकी राजधानी वासिङ्टनमा रेस्टुराँहरू खुल्न थालेका छन् भने लस एन्जलसको पनि स्थिति सामान्य बन्दै गएको छ । न्युयोर्क जुन ८ तारिखदेखि खुला हुँदै छ । अमेरिकामा भाइरसका कारण १ लाख ४ हजार ३ सयभन्दा बढीको मृत्यु भइसकेको छ भने १७ लाख ९० हजारभन्दा बढी संक्रमित छन् ।"
अमेरिकामा रोकिएन प्रदर्शन,"अमेरिकाबाहिर पनि विरोधफ्लोयडको हत्यालाई लिएर विश्वका अन्य देशमा पनि विरोध प्रदर्शन गरिएका छन् । लन्डनस्थित अमेरिकी दूतावासबाहिर र ट्राफलगर स्क्वायरमा हजारौं मानिसले विरोध र्याली निकालेका छन् । र्यालीमा सहभागी अधिकांशले अश्वेतको जीवनले अर्थ राख्छ (ब्ल्याक लाइभ्स म्याटर) भन्दै नाराबाजी गरेका थिए । त्यस्तै, जर्मनीको बर्लिन तथा फ्रान्सको पेरिसस्थित अमेरिकी दूतावासबाहिर पनि सयौं प्रदर्शनकारीले विरोध जनाएका छन् ।"
बेइजिङका विद्यालयमा पढाइ सुचारु,"कोरोना भाइरस (कोभिड१९) को महामारीका कारण लामो समयदेखिको हिउँदे बिदासँगै अनलाइन कक्षा लिइरहेका बेइजिङका बालबालिकाहरू सोमबारदेखि विद्यालय जान थालेका छन् ।अन्तर्राष्ट्रिय बालदिवस (जुन १) को अवसर पारेर बेइजिङका विद्यालय, क्याम्पसहरू खुला भएको घोषणा गरिएको हो । कोरोनाको कहर मत्थर हुँदै गएपछि पछिल्ला दिनमा विद्यार्थी विद्यालय फर्किने क्रम जारी छ ।मे २६ सम्ममा बेइजिङको शिक्षा विभागले छात्रछात्राको विद्यालय फर्किने वातावरण बनाउन सबै प्रक्रिया पूरा भएको घोषणा गर्नका लागि लाइभ कार्यक्रम गरिएको थियो । जसमा विद्यालय प्रवेश गर्ने विद्यार्थीका लागि महामारी प्रतिरोधका लागि स्क्रिनिङ,सेनिटाइजर, ज्वरोमापनलगायतका विधि व्यवस्थापन गरिएको जानकारी गराइएको थियो । जुन १ तारिख बेइजिङका ६, ७, ८, ९, १० र ११ कक्षाका करिब ४ लाख विद्यार्थी कक्षाकोठामा प्रवेश गरेका छन् । एक सातापछि नै ४ र ५ कक्षाका विद्यार्थी पनि विद्यालय फर्किने वातावरण मिलाइँदै छ । चीनको शिक्षा मन्त्रालयले दुई साताअघिदेखि नै महामारीको वैज्ञानिक रोकथाम र नियन्त्रणका उपाय अवलम्बन गर्ने र क्रमशः विद्यार्थीलाई कक्षाकोठासम्म सुरक्षाको प्रत्याभूति दिने तरिका लागू गरिरहेको बताएको छ । विद्यार्थीको विद्यालय फर्किने अवधिमा महामारी रोकथामका कडा उपायहरू कायम राख्दै उनीहरूमा देखापरेको मनोवैज्ञानिक असरलाई हटाउने खालका कार्यक्रमहरू पनि एकसाथ सञ्चालन गरिएका छन् ।गत वर्षको डिसेम्बर अन्त्यदेखि चीनमा कोरोना भाइरस देखापरेपछि विद्यालय तथा सार्वजनिक भीडभाडका सम्पूर्ण गतिविधि अन्त्य गरिएको थियो । शैक्षिक क्षेत्रमा लामो समयसम्म बिदाका साथै अनलाइन कक्षाको अभ्यास गरिएको थियो ।हाल चीनमा भाइरसको संक्रमण क्रमशः घट्दै गएको छ तर पनि बाहिरी मुलुकबाट फर्किएका यात्रुहरूबाट कोरोना भित्रिएका केस प्रायः देखिएका छन् । कोरोना भाइरसविरुद्धका परीक्षण विधि यथावत् राख्दै चीनमा लगभग सबै क्षेत्रको जीवन पुनः सामान्य लयमा फिर्दै गएको छ ।चीनमा कोभिड१९ बाट ४ हजार ६ सय ३८ जनाले ज्यान गुमाइसकेका छन् । हालसम्म संक्रमित हुनेको संख्या ८४ हजार १ सय ५० छ ।"
२० प्रतिशतभन्दा बढी प्रतिफल कमाउने उद्योगले पुनर्कर्जा नपाउने,"बैंक तथा वित्तीय संस्थाले राष्ट्र बैंकबाट एकमुष्ट प्राप्त गरेको रकम कर्जाका रूपमा प्रवाह गर्दा दुई सीमा तोकिएको छ । जसमध्ये बैंक तथा वित्तीय संस्थाले लघु, घरेलु तथा साना उद्यमअन्तर्गत उद्यमी स्वयं कारोबार तथा व्यवसायमा संलग्न भई सञ्चालन गरिएका उद्यम, व्यापार तथा व्यवसायमा प्रतिव्यक्ति १५ लाखसम्म प्रदान गर्न सक्नेछन् ।प्रतिग्राहक १५ लाख रुपैयाँसम्मको लघु, घरेलु तथा साना उद्यम पुनर्कर्जा, १० करोड रुपैयाँसम्मको विशेष पुनर्कर्जा र साधारण पुनर्कर्जा क, ख र ग वर्गका वित्तीय संस्थालाई एकमुष्ट प्रदान गरिनेछ, कार्यविधिमा भनिएको छ ।हाल पुनर्कर्जा कोषको रकम लघु, घरेलु तथा साना उद्यम, विशेष र साधारण पुनर्कर्जामा वर्गीकरण गरिएको छ । यसमध्ये बैंक तथा वित्तीय संस्थाले प्रवाह गरेको लघु, घरेलु तथा साना उद्यम कर्जामा ग्राहकलाई ५ प्रतिशतमा ऋण दिनुपर्नेछ । बैंकले भने सो रकममा राष्ट्र बैंकलाई दुई प्रतिशत मात्र कर्जा तिर्नुपर्नेछ । विशेष पुनर्कर्जाको हकमा बैंकले राष्ट्र बैंकलाई एक प्रतिशत मात्र ब्याज तिर्नुपर्नेछ भने ग्राहकबाट ३ प्रतिशतभन्दा बढी उठाउन पाइने छैन । साधारण पुनर्कर्जामा भने बैंकले राष्ट्र बैंकलाई ३ प्रतिशत ब्याज तिर्नुपर्नेछ । उक्त कर्जाबापत ग्राहकसँग बढीमा ५ प्रतिशत मात्र कर्जा प्रवाह गर्नुपर्छ । कसले पाउँछन् पुनर्कर्जा ? पहिलो, लघु, घरेलु तथा साना उद्यम पुनर्कर्जा सञ्चालनमा रहेका उद्यम, व्यवसायका लागि प्रदान भएको १५ लाखसम्मको हो । प्राकृतिक प्रकोप वा कुनै महामारीका कारण बन्द रहे पनि त्यस्तो घटनाअघि सञ्चालनमा रहेका र व्यावसायिक दृष्टिले भविष्यमा सम्भाव्यता रहेका व्यवसाय, प्राकृतिक प्रकोपका कारण पुनरुत्थान गर्नुपर्ने लघु, घरेलु तथा साना उद्यमी यसअन्तर्गत पर्छन् । वैदेशिक रोजगारीबाट फर्केका उद्यमी, कृषि उत्पादन तथा प्रशोधन, पशुपन्छीपालन, मत्स्यपालन आदि पनि यसमा समेटिन्छन् । दोस्रो, विशेष पुनर्कर्जा । सञ्चालनमा रहेका निर्यातजन्य उद्योग, व्यवसायलाई प्रवाह भएको कर्जा हो यो । न्यून आय भएका महिला, आदिवासी, जनजाति, मधेसी, दलित, फरक ढंगबाट सक्षम व्यक्तिले सञ्चालन गरेको उद्यम व्यवसायमा प्रवाह भएको कर्जा यसमा पर्छ । रुग्ण उद्योग तथा प्राकृतिक प्रकोपबाट प्रभावित क्षेत्रले यो कर्जा सुविधा पाउँछन् । वैदेशिक रोजगारीमा जानेलाई प्रवाह भएको कर्जालाई पनि विशेष मानिन्छ । तेस्रो, जलविद्युत् परियोजना, कृषि क्षेत्र, पशुपन्छी तथा मत्स्यपालन व्यवसाय, विदेशमा रोजगारी वा अध्ययन गरी फर्केका युवाले सञ्चालन गरेका उद्योगव्यवसाय, उत्पादनमूलक उद्योग, पर्यटन उद्योग, निर्माण उद्योग, सार्वजनिक यातायात, औषधि उद्योग, डायग्नोस्टिक सेन्टर, स्वास्थ्य शिक्षण संस्था, अस्पताल, फोहोरमैला प्रशोधनसँग सम्बन्धित उद्योगमा प्रवाह भएका कर्जा साधारण पुनर्कर्जा हो । पर्यटकीय सम्भावना रहेका तर तुलनात्मक रूपमा विकास हुन नसकेका पर्यटकीय गन्तव्य पाथीभरा, माईपोखरी, भीमेश्वर, कालिञ्चोक, हलेसी, लाङटाङ, स्वर्गद्वारी, मनकामना, मुक्तिनाथ, माथिल्लो मुस्ताङ, गढीमाई, जनकपुरधाम, छिन्नमस्ता, पाँचपोखरी, रारा, खप्तडलगायत क्षेत्रमा पर्यटकीय पूर्वाधार स्थापना गर्न प्रदान गरिएका कर्जा पनि यो वर्गमा पर्छन् । कोभिड१९ लगायत संक्रामक रोगजन्य महामारीका कारण पूर्ण क्षमतामा सञ्चालन हनु नसकेका तर भविष्यमा सञ्चालनको सम्भावना रहेका उद्यमी व्यवसायीले लिएका कर्जालाई पनि राष्ट्र बैंकले साधारण पुनर्कर्जामा समावेश गरेको छ । यो कार्यक्रमअन्तर्गत गत चैतसम्म बैंक तथा वित्तीय संस्थाले करिब २० अर्ब रुपैयाँ उपयोग गरेका छन् । हाल ६० अर्ब रुपैयाँ रहेको पुनर्कर्जा कोषको आकार १ खर्ब पुर्याउन सरकारले निर्देशन दिएको छ ।राष्ट्र बैंकले आव ०१९२० देखि नै सहुलियतपूर्ण कर्जा (पुनर्कर्जा) सुविधा कार्यान्वयनमा ल्याएको हो । हाल तोकिएका उत्पादनशील क्षेत्र, विपन्न वर्ग, निर्यातलगायत क्षेत्रमा सहुलियतपूर्ण कर्जा प्रदान गर्ने नीति अवलम्बन गर्दै आएको छ । राष्ट्र बैंकले साधारण, विशेष, निर्यात, भूकम्पपीडितलगायत क्षेत्रमा विभिन्न दरमा पुनर्कर्जा सुविधा दिँदै आएको छ ।"
एनसेललाई प्रतिस्पर्धाबिनै फ्रिक्वेन्सी दिइँदै,"विजय तिमल्सिना (काठमाडौं)नेपाल दूरसञ्चार प्राधिकरणले एनसेललाई प्रतिस्पर्धाबिनै फ्रिक्वेन्सी दिने तयारी गरेको छ । प्राधिकरण बोर्ड बैठकले सोमबार एनसेललाई ९ सय र २१ सय मेगाहर्ज ब्यान्डको फ्रिक्वेन्सी दिने तयारी गरेको हो ।बैठकले नेगोसिएसन गरी एनसेललाई फ्रिक्वेन्सी दिने विषयमा बोर्डमा सहमति भए पनि माइन्युटमा हस्ताक्षर नभइसकेको प्राधिकरणका अध्यक्ष पुरुषोत्तम खनालले बताए । गत वर्ष आह्वान गरिएको लिलाम बढाबढको सूचनामा ९ सय र २१ सयमा एनसेलको मात्रै आवेदन परेकाले नेगोसिएसन गरी उचित दाममा दिने छलफल भएको हो, उनले भने ।एनसेलको मात्रै आवेदन परेका कारण यी दुवै मेगाहर्ज ब्यान्डको फ्रिक्वेन्सी गत वर्ष बोलकबोलमार्फत बिक्री हुन सकेको थिएन । एकमात्र कम्पनीको आवेदन परेकाले प्रतिस्पर्धा नहुने भन्दै गत वर्ष रोकिएको फ्रिक्वेन्सी प्रतिस्पर्धै नगराई एनसेललाई दिन लागिएको हो । एनसेलसँग ९ सय मेगाहर्ज ब्यान्डमा ८ मेगाहर्ज फ्रिक्वेन्सी छ । प्राधिकरणले तोकेको सीमाअनुसार एनसेलले यो ब्यान्डमा थप १६ मेगाहर्ज फ्रिक्वेन्सी लिन पाउँछ । यस्तै २१ सय ब्यान्डमा एनसेलसँग अहिले १० मेगाहर्ज फ्रिक्वेन्सी छ । यो ब्यान्डमा उसले थप ५ मेगाहर्ज फ्रिक्वेन्सी लिन पाउँछ ।फ्रिक्वेन्सी लिलाम गर्न ०७५ पुसमा प्राधिकरणले तयार पारेको लिलाम बढाबढसम्बन्धी कार्यविधिमा ९ सय मेगाहर्ज ब्यान्डको आधार मूल्य ४ करोड ८० लाख र २१ सय मेगाहर्ज ब्यान्डको प्रति ५ मेगाहर्ज आधार मूल्य १२ करोड तय गरिएको थियो । कार्यविधिअनुसार तीन चरणमा लिलाम बढाबढ गर्नुपर्छ । ९ सय मेगाहर्ज ब्यान्डको तीन चरणको बोलकबोलमा हरेक चरणमा कम्तीमा ५ प्रतिशत आधार मूल्य वृद्धि हुने र २१ सय मेगाहर्जमा १ प्रतिशतले वृद्धि हुने कार्यविधिमा उल्लेख छ । बिनाप्रतिस्पर्धा फ्रिक्वेन्सी पाउँदा एनसेलले निकै सस्तोमा फ्रिक्वेन्सी पाउनेछ । एनसेलले ९ सय र २१ सय मेगाहर्ज ब्यान्डमा आफूलाई फ्रिक्वेन्सी आवश्यक परेको भन्दै केही समयअघि प्राधिकरणलाई चाँडो प्रक्रिया अघि बढाउन पत्र लेखेको थियो । प्राधिकरणले ०७५ पुस ४ मा ९००, १८०० र २१०० मेगाहर्ज ब्यान्डमा बाँकी रहेको फ्रिक्वेन्सी लिलामीका लागि सूचना जारी गरेको थियो । आफूले पनि फ्रिक्वेन्सी लिलामीमा सहभागी हुन पाउनुपर्ने सर्त राख्दै सीजी टेलिकम्युनिकेसन सर्वोच्च गएपछि लामो समय लिलामी प्रक्रिया स्थगन भयो । त्यसलाई पुनः सुरु गर्न प्राधिकरण सञ्चालक समिति बैठकले ०७५ मंसिर १५ मा निर्णय गरेको हो । गत वर्ष पुस २ मा भएको १८ सय मेगाहर्ज ब्यान्डको फ्रिक्वेन्सी बोलकबोलमा सबैभन्दा बढी रकम प्रस्ताव गर्दै एनसेलले फ्रिक्वेन्सी जितेको थियो । लिलामी प्रक्रियामा प्रतिमेगाहर्ज ५ करोड ८० लाख रुपैयाँ तिर्ने प्रस्ताव थियो । प्राधिकरणले एनसेललाई सन् २०२० सम्ममा सबै जिल्ला नगरपालिकाको ९० प्रतिशत कभरेज गर्नुपर्ने, २०२२ सम्म ३ हजार वटा फोरजी बीटीएस स्थापना गर्ने, सहरी क्षेत्रमा न्यूनतम १० एमबीपीएस र ग्रामीण न्यूनतम ५ एमबीपीएस स्पिड हुनुपर्ने, २०२० सम्ममा सबै जिल्ला सदरमुकामा फोरजी पुर्याउनुपर्ने र सन् २०२२ मा ८० प्रतिशत नागरिकसमक्ष कभरेज पुर्याउनुपर्ने सर्तसहित फोरजी दिने निर्णय गरेको हो ।एनसेलले १८ सय मेगाहर्ज ब्यान्डमा ९ मेगाहर्ज फ्रिक्वेन्सी लिएको थियो । प्राधिकरणले १८०० मेगाहर्ज ब्यान्डमा एउटा सेवा प्रदायकले २० मेगाहर्ज फ्रिक्वेन्सी मात्रै प्रयोग गर्न पाउने सीमा तोकेको छ । एनसेलले त्यसअघि नै यो ब्यान्डमा ११ मेगाहर्ज फ्रिक्वेन्सी प्रयोग गरिरहेकाले ९ मेगाहर्ज मात्रै फ्रिक्वेन्सी लिएको हो ।लिलामीका लागि प्राधिकरणले सुरुमा प्रकाशन गरेको लिलामी सूचनाका आधारमा एनसेलले प्रक्रियामा भाग लिन नपाउने भए पनि प्राधिकरणले पछि आफ्नै पूर्वसर्त संशोधन गरी एनसेललाई लिलामीमा भाग लिन दिएको थियो । प्राधिकरणले तोकेको सर्तका कारण एनसेल र नेपाल टेलिकमले मात्रै लिलामी प्रक्रियामा भाग लिएका थिए ।एनसेललाई लिलामी प्रक्रियामा सहभागी गराउने निर्णय संसद्को अर्थ समिति र प्राधिकरणले बनाएकै सर्तविपरीत थियो । संसद्को अर्थ समितिले ०७३ जेठ २१ मा एनसेलबाट सम्पूर्ण कर असुली गरेपछि मात्रै कम्पनीको पुँजी वृद्धिलगायत व्यावसायिक योजनाप्रस्ताव अघि बढाउन उद्योग मन्त्रालय र सूचना तथा सञ्चार मन्त्रालयलाई निर्देशन दिएको थियो ।प्राधिकरणले ०७५ पुस ४ मा फ्रिक्वेन्सी लिलामीका लागि सार्वजनिक सूचना प्रकाशन गरेको थियो । उक्त सूचनामा फ्रिक्वेन्सी लिलामीमा भाग लिन चाहने कम्पनीका लागि तीनवटा सर्त तोकिएको थियो । प्राधिकरणको सर्तमा लिलामी प्रक्रियामा भाग लिन चाहनेसँग आधारभूत टेलिफोन सेवा वा मोबाइल सेवाको लाइसेन्स हुनुपर्ने, कुनै पनि खालको बक्यौता हुन नहुने र प्राधिकरणबाट कालोसूचीमा नपरेको हुनुपर्ने उल्लेख छ । प्राधिकरणले पहिलोपटक लिलामी प्रक्रियाका लागि सार्वजनिक सूचना जारी गर्दा लाभकर विवाद सर्वोच्च अदालतमा विचाराधीन थियो ।"
मुद्रा सञ्चिति बढाउन विद्युतीय सवारीमा भन्सार,"दीर्घकालीन रोजगारीमा जोड राहत कहीँकतै पुगेन भन्ने विषयमा पनि उनले सांसदका जिज्ञासाको उत्तर दिए । जहाँ आर्थिक रूपले अर्थतन्त्र विशृंखल हुने स्थितिमा पुग्न खोज्छ, त्यहाँनेर हामीले राहतका कुराहरू ल्याउनुपर्छ, उनले भने, श्रमलाई उत्पादनसँग जोडिराख्न वा त्यहाँबाट टुटेको सम्बन्धलाई कायम राख्न गर्नुपर्ने कुरा राहत हुन् । राहत आफैंमा दीर्घकालीन विषय नभएको उनले स्पष्ट पारे । वैदेशिक रोजगारीबाट फर्किएकालाई नेपाली श्रमबजारमा जोड्न चुनौती रहेको उनले बताए । यो अवसर र चुनौतीलाई जोड्न श्रम र सीपलाई रूपान्तरण गर्नुपर्नेमा उनले जोड दिए । लकडाउनमै आर्थिक क्रियाकलापलाई अगाडि बढाउँदै जाने विषयमा पनि उनले आफ्ना धारणा राखे । विस्तारै यसरी अघि बढ्दै जाँदा हामीले तीन वर्षमा हासिल गरेको औसत आर्थिक वृद्धि ७ प्रतिशत हो, उनले भने, औसतमा मात्र पुग्ने लक्ष्य मैले राखेको हुँ, त्यसभन्दा माथि जाने भनेको छैन । भूकम्पबाट नोक्सान भएजस्तै गरी संरचना नढलेको उनले स्पष्ट पारे । अहिले हाम्रा क्रियाकलाप रोकिएका मात्र हुन्, उनले भने ।"
सुदूरपश्चिमले ल्यायो नीति तथा कार्यक्रम,"धनगढी (कास) सुदूरपश्चिम प्रदेश सरकारले आर्थिक वर्ष ०७७७८ को नीति तथा कार्यक्रम प्रस्तुत गरेको छ । बजेट पेस गर्नुभन्दा १० दिनअघि सोमबार प्रदेशसभामा प्रस्तुत गरेको नीति तथा कार्यक्रममा केही परम्परागत तथा केही महत्त्वाकांक्षी योजना समेटिएका छन् ।प्रदेश प्रमुख शर्मिलाकुमारी पन्तले प्रदेशसभामा प्रस्तुत गरेको नीति तथा कार्यक्रममा सरकारले आगामी आवमा कोभिड१९ को असरले थला परेको अर्थतन्त्रलाई पूर्ववत् अवस्थामा फर्काउने कार्यक्रममा जोड दिएको उल्लेख छ । साथै कोरोना भाइरसको संक्रमण र लकडाउनबाट परेको असर घटाउन विशेष आर्थिक कार्यक्रम रोगबाट बचाऔं, भोकबाट बचाऔं, मेरो विशेष योग्यता मेरै प्रदेशका लागि, कामका लागि खाद्यान्न कार्यक्रम, बालिका बिमा कार्यक्रम, रोजगार गुमाएकालाई कृषि कार्य गर्न बिनाधितो कर्जालगायत केही नयाँ कार्यक्रमलाई समेटिएको छ । सेती र महाकालीलाई विशिष्ट सेवा दिने अस्पतालमा विकास, जलस्रोतमा लगानी नागरिकको आम्दानी, प्रदेश विश्वविद्यालय स्थापना गरी कृषि शिक्षा तथा अनुसन्धानलाई महत्त्वका साथ अघि बढाउने सरकारको नीति छ । धनगढी, महेन्द्रगर र डडेलधुरामा कोभिड संक्रमणको उपचारका लागि पूर्वाधार विकास गर्ने पनि नीति तथा कार्यक्रममा उल्लेख गरिएको छ । प्रादेशिक यातायात गुरुयोजना निर्माण गरेर आगामी आवमा २ सय १४ किमि सडक निर्माण गर्ने सरकारको कार्यक्रम छ । सुदूरपश्चिम प्रज्ञा प्रतिष्ठान स्थापना, योजना आयोगलगायत अन्य संरचनाको गठनमा जोड दिने नीति प्रदेश सरकारले लिएको छ । प्रमुख प्रतिपक्षी दलका प्रदेश सदस्यले भने नीति तथा कार्यक्रम परम्परागत रहेको प्रतिक्रिया दिए । कांग्रेस संसदीय दलका नेता रणबहादुर रावलले कोभिड१९ को असर न्यूनीकरण अहिलेको मुख्य सवाल भए पनि त्यसतर्फ दूरदर्शिता प्रकट नभएको बताए ।"
यार्चा टिप्न गए ५० हजार जरिवाना,"मुगु (कास) यस वर्ष यार्चा टिप्न प्रतिबन्ध लगाइए पनि चोरी हुन सक्ने भन्दै मुगमकार्मारोङ गाउँपालिकाले ५० हजार रुपैयाँ जरिवाना लगाउने निर्णय गरेको छ । कोरोनाको संक्रमण हुने भन्दै गाउँपालिकाले एक महिनाअघि यार्चा संकलनमा प्रतिबन्ध लगाएको थियो । अवैध रूपमा पाटन प्रवेश गरी यार्चा चोरी हुने भएकाले कार्यपालिका बैठकबाट जरिवानाको निर्णय गरिएको गाउँपालिका अध्यक्ष छिरिङक्याप्ने लामाले बताए । यसअघि पनि पाटन आसपासका गाउँका बासिन्दाले सिजन सुरु हुनुअघि र पछि पनि अवैध रूपमा यार्चा संकलन गर्ने गरेका थिए, उनले भने, त्यसलाई रोक्न पाटन प्रवेश गर्ने नाकामा स्वयंसेवक परिचालन गरेका छौं । अवैध संकलन रोक्न गाउँपालिकाले मुगु, डोल्फु, चितैलगायत गाउँमा स्वयंसेवक परिचालन गरेको हो । गाउँपालिकाका सानो कोइकी, ठूलो कोइकी, रिमार, टाँके, छापाखोलालगायत ८ पाटनमा यार्चा पाइन्छ । यो वर्ष यार्चा संकलन रोकिएकाले अर्को वर्ष उत्पादन वृद्धि हुने आशा गरिएको निमित्त प्रमुख प्रशासकीय अधिकृत तीर्थराज शाहीले बताए । लकडाउनले यार्चा संरक्षणमा टेवा पुगेको उनको भनाइ छ । उनका अनुसार पुलुस्थित सीमा प्रहरी चौकीले पनि यार्चा संकलन रोक्न नियमित गस्ती थालेको छ । गाउँपालिकाले अपरिचित व्यक्ति गाउँ छिरेमा १० हजार रुपैयाँ जरिवाना गर्ने निर्णय पनि गरेको छ । कोरोना संक्रमण रोक्न गाउँपालिकाका ९ वटै वडाका अध्यक्षको भेलाले प्रवेशमा रोक लगाएको हो ।"
थाहाका किसानलाई आलु भित्र्याउने चटारो,"मकवानपुरको उत्तरी क्षेत्रमा पर्ने थाहा नगरपालिकाका बासिन्दाको मुख्य आम्दानी स्रोत आलु खेती हो । यहाँका बासिन्दालाई अहिले आलु खन्न भ्याइनभ्याई छ । माघमा रोपेको आलु वैशाख अन्तिम सातादेखि खन्न सुरु हुन्छ । यो वर्ष पानी धेरै परेको र लकडाउनका कारण आलु बिक्री गर्न समस्या भएकाले किसानले जेठ पहिलो सातादेखि खन्न सुरु गरेका छन् । आलुको उत्पादन राम्रै छ, किसान सुदर्शन विष्टले भने, पहिले जसरी बाहिरबाट व्यापारी आलु किन्न आएका छैनन्, थोरै मात्र बिक्री भइरहेको छ ।यहाँ उत्पादित बेमौसमी आलु वीरगन्ज, काठमाडौं, हेटौंडा, चितवन, कलैया, पोखरालगायत सहरमा जाने गरेको छ । विगतका वर्षमा भारतबाट पनि व्यापारी आएर आलु खरिद गरेर लैजाने गरेका थिए । थाहा नगरपालिकाबाट बर्सेनि करिब एक अर्ब रुपैयाँको आलु अन्य जिल्ला पठाउने गरिएको छ । यहाँका किसानले कार्डिनल, डेजुरे, खुमल रातो, जनकदेव र कुखुरे ज्योति जातका आलु लगाउने गरेका छन् । थाहा नगरले आलुबाट मात्रै वार्षिक ५७ देखि ६० लाख रुपैयाँ राजस्व संकलन गर्छ । यहाँबाट निर्यात हुने आलुलगायत अन्य तरकारीमा ४६ वर्षदेखि स्थानीय कर लगाइने गरेको छ । ०३१ सालदेखि रुपचन्द्र विष्टले दामन र पालुङमा आलुमा कर लगाउन सुरु गरेका थिए । त्यही करबाट संकलित रकम यस क्षेत्रको शैक्षिक विकास एवं भौतिक पूर्वाधारका निम्ति खर्च गरिँदै आएको थियो । उक्त कर अहिले थाहा नगरले लगाउने गरेको छ । आलुको उत्पादनसँग यस क्षेत्रका बासिन्दाहरूको जीवनशैली जोडिएको छ । किसानले व्यावसायिक रूपमा अरू तरकारी खेती पनि गर्न थालेका छन् ।"
लकडाउनबारे पुनर्विचार होस्,"काठमाडौं (कास) निजी क्षेत्रका छाता संगठनहरूले लकडाउनबारे पुनर्विचार गर्न सरकारसँग माग गरेका छन् । नेपाल विद्युतीय व्यवसायी महासंघ र नेपाल विज्ञापन संघले सोमबार जारी गरेको विज्ञप्तिमा जनजीवन सहज हुने गरी लकडाउन खुकुलो पार्नुपर्ने आवश्यकता रहेको उल्लेख छ । यसले सर्वसाधारण, उद्योग, व्यवसाय, कलकारखाना, सेवा उद्योग र आमसञ्चार क्षेत्रमा असर परेको बताइएको छ । उद्योग तथा आमसञ्चार क्षेत्रलाई निरन्तर बन्द गरिरहँदा उपभोक्ता, कामदार, पेसाकर्मी, सञ्चालक सबैलाई आर्थिक क्षति भएको र अर्बौं रुपैयाँको लगानीसमेत डुब्ने अवस्थामा पुगेको विज्ञप्तिमा उल्लेख छ । त्यसैले लकडाउनको मोडालिटी परिवर्तन गर्दै अत्यन्त संवेदनशील क्षेत्रबाहेक अन्य क्षेत्रमा खुकुलो पार्दै जनजीवन र आर्थिक गतिविधि चलायमान बनाउँदै जानुपर्नेमा जोड दिइएको छ ।"
सीएनआईको इकोनमिक वेबिनार रिपोर्ट,काठमाडौं (कास) नेपाल उद्योग परिसंघ (सीएनआई)ले इकोनमिक सर्भाइभल सिरिजको पोस्ट वेबिनार रिपोर्ट सार्वजनिक गरेको छ । सीएनआईले जेठ ५ देखि ८ सम्म इकोनमिक सिरिज आयोजना गरेको थियो । सीएनआईका अध्यक्ष सतीशकुमार मोर र आर्थिक पत्रकारहरूले उक्त सिरिजको रिपोर्ट सोमबार सार्वजनिक गरे । चार सेसन (खण्ड) मा छलफल गरी तयार पारिएको रिपोर्टमा कोभिड१९ का कारण अर्थतन्त्रमा परेको असर न्यूनीकरणको सल्लाहसुझाव समेटिएको छ । अहिलेको परिस्थितिमा वित्तीय नीति तथा व्यवस्थाले मात्रै अर्थतन्त्र बाँच्न नसक्ने परिसंघका अध्यक्ष मोरले बताए । आर्थिक संकटको सामना गर्न पुनरुत्थानमा जुट्न आवश्यक रहेको रिपोर्टको निष्कर्ष रहेको उनको भनाइ छ । परिसंघका उपाध्यक्ष निर्वाण चौधरीले पनि अल्पकालीन राहत तथा दीर्घकालीन व्यवस्थामार्फत अर्थतन्त्र जोगाउन सकिने बताए ।
ऊर्जा क्षेत्र उपेक्षामा पर्यो,"काठमाडौं (कास) स्वतन्त्र ऊर्जा उत्पादकहरूले ऊर्जा, जलस्रोत तथा सिँचाइमन्त्री वर्षमान पुनलाई भेटेर बजेटप्रति असन्तुष्टि जनाएका छन् । बजेट हेर्दा सरकारले तिमीहरू चाहिँदैन भनेको जस्तो देखिएको उनीहरूको टिप्पणी छ । स्वतन्त्र ऊर्जा उत्पादकहरूको संस्था (इप्पान) पदाधिकारीले सोमबार मन्त्री पुनलाई भेटेका थिए । बजेटमा ऊर्जा प्रवर्द्धकको कुनै माग नसमेटिएको र आफूहरूलाई राहत पनि नदिएको इप्पान अध्यक्ष शैलेन्द्र गुरागाईंले दाबी गरे । अहिले उत्पादन भइरहेको ५५ प्रतिशत विद्युत् निजी क्षेत्रबाट आएको हो, उनले भने, निर्माणाधीन ८० प्रतिशत आयोजना निजी क्षेत्रका छन् । ऊर्जामन्त्री पुनले सरकारले निजी क्षेत्रको लगानी सुरक्षित राख्न सहजीकरण गर्ने जवाफ दिएका थिए । निजी क्षेत्रलाई उपेक्षा गरेर नभई सहकार्य गर्ने नीति रहेको उनको भनाइ थियो । मिलेर कठिन परिस्थितिको सामना गरौं, निजी क्षेत्रले निरुत्साहित भएको महसुस गर्नुपर्ने अवस्था छैन, उनले भने ।"
सगुनको दोस्रो सेयर निष्कासन,काठमाडौं (कास) ईकमर्स स्टार्टअप कम्पनी सुगनले विश्वभरबाट लगानी जुटाउन अर्को चरणको सेयर निष्कासन गरेको छ । अमेरिकी सेयर बजार नियामक धितोपत्र विनिमय आयोग (एसईसी) ले केही समयअघि सगुनको विवरणपत्रलाई बिक्रीयोग्य तोकेको थियो । सगुनले यस चरणमा ग श्रेणीको साधारण सेयर प्रतिकित्ता ३० डलरका दरले ३ लाख कित्ता सर्वसाधारणलाई बिक्री गर्ने जनाएको छ । कम्पनीको सेयरमा विश्वभर रहेका सर्वसाधारणले कम्तीमा ३० कित्ता सेयर १९ सय डलरमा खरिद गर्न सक्छन् । कम्पनीले उक्त सेयर सीमित समयका लागि पहिले आवेदन गर्नेले किन्न पाउने गरी निष्कासन गरेको जनाएको छ ।
कुमारीको साधारणसभा,"काठमाडौं (कास) कुमारी बैंकले विशेष साधारणसभा सम्पन्न गरेको छ । बैंकका सञ्चालक समितिका अध्यक्ष आमीरप्रताप राणाको अध्यक्षतामा सम्पन्न उक्त सभाले सोमबार साविकको देवः विकास बैंकको प्राप्तिको प्रस्ताव पारित गरेको छ । उक्त प्राप्तिपछि चुक्ता पुँजी १२ अर्ब ५० करोड रुपैयाँभन्दा बढी, निक्षेप १२० अर्ब रुपैयाँ, कर्जा लगानी १ सय ५ अर्ब रुपैयाँ र शाखा सञ्जाल २ सय ९ रहेको बैंकले जनाएको छ ।"
बेलायतबाट सिटीको कारोबार,"काठमाडौं (कास) सिटी एक्सप्रेस ट्रान्सफरले बेलायतबाट समेत आफ्नो रेमिट्यान्स कारोबार सुरु गरेको छ । सिटीले बेलायतको गुवाभा पेसँग सम्झौता गर्दै आफ्नो रेमिट्यान्स कारोबार सुरु गरेको हो । सम्झौतापछि बेलायतमा रहेका नेपालीले टर्की, बाकु, एस्टोनिया, रिगा र सेन्ट् पिटर्सबर्गस्थित गुवाभा पेको सेवा प्रयोग गरी नेपाल रकम पठाउन सक्छन् ।"
दोब्बर मूल्यको हवाई इन्धन अमान्य,काठमाडौं (कास) नेपाल आयल निगमले बिक्री गर्ने हवाई इन्धनको मूल्यप्रति विरोध जनाउँदै आएको आन्तरिक वायुसेवा सञ्चालकहरूको छाता संगठन वायुसेवा सञ्चालक संघले सरकारलाई पुनः यस विषयमा ध्यानाकर्षण गराएको छ । निगमले नेपालमा आन्तरिक वायुसेवा कम्पनीका लागि बिक्री गर्ने हवाई इन्धनको मूल्य भारतको दाँजोमा झन्डै दोब्बर महँगो भएकाले आम नेपाली यात्रुलाई सुपथ मूल्यमा हवाई सेवा प्रदान गर्न कठिन भइरहेको संघले जनाएको छ ।
रंगमञ्चमा कालो पर्दा,"लकडाउनपछि थिएटर मलका श्रेष्ठको अगुवाइमा क्वारेन्टाइन अभियान नाट्य उत्सव सम्पन्न भयो । पहिल्यै मञ्चन भइसकेका नाटकको भिडियोलाई फेसबुकमा लाइभ स्ट्रिमिङ गरियो । १६ दिनमा नेपालसहित भारत र डेनमार्कका २० नाटक देखाइएको थियो । यसको औचित्यबारे श्रेष्ठ भन्छन्, नाटक भर्चुअल मिडियम होइन तर अहिले स्टेजमा नाटक देखाउन सकिन्न, नाटक सधैं आममान्छेको साथमा हुने इतिहास छ । त्यसैले घरको बसाइ सहज होस् भनेर भर्चुअल उत्सव गरिएको हो । नाटक देखाउने क्रममा भएका अन्तरक्रियाले भोलि स्टेज सोमा पनि फाइदा पुग्ने उनको विश्वास छ । अब केही समय नाटक हेर्न दर्शकलाई नाटकघरसम्म बोलाउने होइन की नाटक लिएरै दर्शक भएसम्म पुग्नुपर्ने आवश्यकता देख्छन्, मण्डलाका सोमनाथ खनाल पनि । यसका लागि उनले भूकम्पपछिको अनुभव सुनाए । त्यतिबेला मनचिन्ते फिरन्ते नाटक लिएर मण्डलाको टिम गाउँगाउँ पुगेको थियो । अब रंगकर्मी आफैं समुदायमा जानुपर्छ, मान्छेहरूसँग कुरा गरेर कथा बनाउनुपर्छ, खनाल भन्छन्, संकटपछि भौतिक आवश्यकता मात्र पूरा गरेर हुन्न, भावनात्मक रूपमा मान्छेहरूलाई जोड्नुपर्छ । आत्मबल बढाउनुपर्छ । त्यसका लागि नाटक प्रभावकारी बन्न सक्छ ।संसारमा त्यस्तो देश छैन, जहाँ सरकारको प्रत्यक्ष लगानी र सहभागीताबिना रंगमञ्चको विकास भएको होस् । विडम्बना ! हामीकहाँ अहिलेसम्म सरकारी बेवास्ताको सिकार भएको छ, रंगमञ्च । कोरोनाका कारण थङथिलो हुने रंगमञ्चलाई पुनर्जीवन दिन राज्यले केही गर्ला भन्ने आश रंगकर्मीलाई छैन ।"
विमानबाट सीमानजिक आउँदै नेपाली,काँकडभिट्टा (कास) बस र रेलसँगै भारतले अघिल्लो सोमबारदेखि विमान सेवा सञ्चालन गरेपछि कतिपय नेपाली विमानबाटै फर्कन थालेका छन् । सातायता भारतबाट फर्किने नेपालीको चाप सीमा नाकामा बढ्न थालेको प्रहरीले जनाएको छ । विमान सञ्चालन भएपछि काँकडभिट्टा नाकाबाट करिब ५ हजार नेपाली फर्किएका छन् । सीमापारि पश्चिम बंगालको बागडोगरा अन्तर्राष्ट्रिय विमानस्थल नेपालको सबैभन्दा नजिकको भारतीय विमानस्थल हो । काँकडभिट्टाबाट यसको दूरी करिब २० किलोमिटर छ । विमान खुलेसँगै पश्चिमी जिल्लाका नेपाली पनि यही नाकाबाट आइरहेका छन् । भारतको पश्चिम बंगालसँग सिमाना जोडिएको पाँचथरको महले नाकाबाट पनि नेपालीहरू फर्कन थालेका छन् । ताप्लेजुङ र पाँचथरका १७ जना यही नाका भएर फर्किएका छन् । उनीहरू पैदलै आफ्नो गाउँपालिकासम्म पुगेका छन् ।
बन्द प्रशिक्षण तत्काल सुरु गरौं,"एथलेटिक्सका प्रशिक्षण प्रशिक्षक सुशीलनरसिंह राणाले लकडाउनको नाममा खेलाडीलाई घरभित्रै थुनेर राख्नु नेपाली खेलकुदका लागि प्रत्युत्पादक हुने दाबी गर्छन् । १३ औं सागपछि नेपाली खेलाडी फुर्सदमा छन् । चैत दोस्रो साता लकडाउन घोषणा भएयता घरमै रहनुपरेपछि नियमित प्रशिक्षणबाट पनि उनीहरू वञ्चित छन् । पूर्व प्रमुख प्रशिक्षक राणाका अनुसार घरमा रहेर गरिने फिटनेस प्रशिक्षणले खेलाडीको प्राविधिक क्षमताको स्तरोन्नति हुँदैन । बरु उनीहरूको क्षमतामा ह्रास आउनेछ । हाम्रा खेल अधिकारीहरूले बुझ्नुपर्ने कुरा के हो भने अब तत्कालै प्रशिक्षण सुरु गर्नुपर्नेछ । कोरोनाका नाममा चुप लागेर बस्ने हो भने हाम्रा खेलाडीको स्तर शून्यमा झर्नेछ, राणाले कान्तिपुरसँग भने, एउटा स्तरीय खेलाडी तयार गर्न राज्यको दसौं वर्षको लगानी छ । उनीहरूले पछिल्ला समय ल्याएका नतिजाका आधारमा त्यसभन्दा ठूला प्रतियोगितामा सफलता हासिल गर्न नियमित प्रशिक्षणले निरन्तरता पाउनुपर्नेछ ।उनका अनुसार लामो समयसम्म खेलमैदानबाट बाहिरिनुपर्दा खेलाडी शून्यमा झर्ने र पुरानै अवस्थामा ल्याउन निकै कठिन हुन्छ । यो नितान्त प्राविधिक कुरा हो र खेलपदाधिकारीले पनि त्यहीअनुसार बुझ्नुपर्छ ।राणाले खेलाडीलाई प्रशिक्षणमा राख्न उपाय पनि सुझाएका छन् । कम्तीमा सागका पदक विजेता खेलाडीका लागि होटलमा क्वारेन्टाइनमा राखेर रंगशालामा प्रशिक्षणको व्यवस्था गर्नुपर्छ, उनले थपे, हामीले सागमा ठूलो सफलता हासिल गर्यौं । यसलाई कायम राख्न लामो समयको योजना बनाउनुपर्छ र त्यसका लागि यो सबैभन्दा उपयुक्त अवसर हो ।प्रतियोगिता नभए पनि बन्द प्रशिक्षण सुरु गर्ने हो भने खेलाडीको स्तर बुझ्न सकिन्छ । कोरोना महामारीबीच खेलाडीलाई बन्द प्रशिक्षणमा राख्नु स्वास्थ्यका हिसाबले सुरक्षित पनि हुन्छ, उनले थपे ।कोरोनाका कारण स्थगित गरिएका प्रतियोगिताहरू महामारी कम भएसँगै क्रमशः आयोजना हुनेछन् । युरोप र अमेरिकामा कोरोना महामारी अन्त्यको चरणमा छ उनीहरू प्रतियोगिता सन्चालन गर्ने तयारीमा छन् । त्यसका लागि खेलाडीलाई तयारी समय आवश्यक पर्न सक्छ । कोरोनाकै कारण ग्रीष्मकालीन ओलम्पिक २०२१ मा सारिएको छ । त्यही वर्ष पाकिस्तानमा १४ औं साग आयोजना हुनेछ । सन् २०२२ मा १९ औं एसियाली खेलकुद आयोजना हुँदै छ । प्रशिक्षक राणाले यिनै ठूला प्रतियोगितामा सफलता हासिल गर्ने गरी दीर्घकालीन प्रशिक्षण सुरु गर्ने यो उपयुक्त अवसर भएको बताए । यता, राष्ट्रिय खेलकुद परिषद् (राखेप) भने तत्कालै त्यस्ता खाले प्रशिक्षण सुरु गरिहाल्न तयार देखिँदैन । राखेप सदस्यसचिव रमेशकुमार सिलवालले खेलाडीको प्रशिक्षण तत्काल सुरु गरिहाल्न सरकारबाट अनुमति नपाएको बताए । सरकारले अनुमति दिएको पूर्वाधारको क्षेत्रमा हामीले काम सञ्चालन गरिरहेकै छौं । सरकारले प्रशिक्षण सुरु नगर्नु भनेको छ, प्रतियोगिता त रोकेकै छ । प्रतियोगिताको सम्भावना अहिले छैन, उनले कान्तिपुरसँग भने, खेलाडीलाई नियमित प्रशिक्षण व्यवस्था गर्नेबारे हामीले यसबारे छलफल गरिरहेका छौं । केही एकल खेलको प्रशिक्षण सुरु गर्ने कि भन्ने छलफलमा पनि छौं । संक्रमितको संख्या दिनदिनै बढिरहेको अवस्थामा अहिले नै प्रशिक्षण सञ्चालन हुने सम्भावना कमजोर छ । राष्ट्रिय क्रिकेट टोलीका कप्तान ज्ञानेन्द्र मल्लले नेपालमा अहिलेको अवस्था हेर्दा मैदानमा गएर क्रिकेट खेल्ने अवस्था नरहेको बताए । आईसीसीले निर्देशिका जारी गरेको छ । त्यहीअनुसार परिपत्र नेपाल क्रिकेट संघलाई पनि आएको होला । तर युरोपमा कोरोना महामारी अन्त्यतिर पुगेको छ भने नेपालमा भर्खरै सुरु भएको छ । त्यहाँ ३ महिनाअगाडिको स्थितिमा नेपाल अहिले पुगेको छ । हामीले हाम्रो सरकारको निर्देशन पनि पालना गर्नुपर्छ । यो स्थितिमा मैदानमा फर्कने अवस्था छैन, कप्तान ज्ञानेन्द्रले थपे, हाम्रो देशमा कोरोना संक्रमितको दर बढिरहेको छ । हाम्रा अधिकांश खेलाडी संक्रमण दर उच्च रहेका जिल्लाहरूमा छन् । त्यसैले हामी घरभित्रै रहनुको विकल्प छैन । अन्तर्राष्ट्रिय क्रिकेट परिषद् (आईसीसी) ले लामो समय मैदानबाहिर रहेका खेलाडीलाई लयमा फर्काउन लाग्ने समयबारे निर्देशिका जारी गरेको छ । आईसीसीका अनुसार टेस्ट क्रिकेट खेल्न ८ देखि १२ साताको तयारी हुनुपर्नेछ । ट्वान्टी२० र एकदिवसीयलाई ६ साता तयारी गर्नुपर्नेछ । खेलाडीलाई चोटबाट जोगाउ त्यसो गर्नुपरेको आईसीसीले प्रस्ट पारेको छ । महामारीका कारण नेपालले नामिबिया र पपुवा न्युगिनीसँग विश्वकप क्रिकेट लिग२ अन्तर्गतको खेल स्थगित भएको थियो । नेपालको राष्ट्रिय टोलीले स्कटल्याडसँग जुलाई र मेरिलोबोन क्रिकेट क्लब (एमसीसी) सँग अगस्टमा शृंखला खेल्ने तय भएको छ । यी प्रतियोगिता अहिलेसम्म स्थगित गरिएको छैन । टेस्ट मान्यताप्राप्त देशहरूले शृंखला सुरु गर्ने तयारी गरे पनि एसोसिएट मुलुकका टोलीहरूमा सबै मापदण्ड पूरा गरी प्रतियोगिता आयोजना गर्न असम्भवजस्तै छ । त्यसैले आईसीसीले एसोसिएट टिमका लागि जोखिम नलिन पनि सक्छ । फुटबलको विश्वकप छनोटअन्तर्गत जोर्डन, चाइनिज ताइपेई र अस्ट्रेलियासँगको नेपालमै हुने खेल कोरोनाकै कारण स्थगित गरिएका छन् । ओलम्पिक छनोटअन्तर्गतका प्रतियोगितामा निकट भविष्यमै सञ्चालनको तयारी हुनेछ । त्यसका लागि आफ्ना खेलाडीलाई तयारी अवस्थामा राख्न र सुखद नतिजाको अपेक्षा गर्ने हो भने लकडाउनको बहानामा खेलाडीलाई घरमै फिटनेसमा बस्न भनेरमात्र नहुने विज्ञको सुझाव छ । राष्ट्रिय तथा अन्तर्राष्ट्रिय खेलाडी संघका अध्यक्ष तथा कराते प्रशिक्षक दीपक श्रेष्ठले लकडाउनका कारण खेलकुदमा धेरै नकारात्मक असर परेको बताए । घरमै बसेर प्रशिक्षण गर्ने भनिए पनि त्यो प्रभावकारी हुँदैन । लामो समयको लकडाउनले खेलाडीको प्रदर्शनस्तर शून्यमा झरिसकेको छ । यसबाट माथि आउनका लागि जति समय लकडाउन भयो त्यति नै समय कुर्नुपर्छ । कतिपय खेलाडी नैराश्यताका कारण खेलकुद नै छाड्ने मनस्थितिमा पुगिसकेका छन् । यो भन्दा दुःखको कुरा अरु के होला ?, श्रेष्ठले भने, खेलकुद मन्त्रालय र राखेपले निर्देशिका बनाएर खेलाडीलाई बन्द प्रशिक्षणमा राख्न ढिला भइसकेको छ । अन्यथा एउटा खेलाडी तयार पार्न लागेको दशकौंको मिहिनेत खेर जानेछ ।"
सान्चोको ह्याट्रिक जर्जप्रति समर्पित,"डर्टमुन्ड (एएफपी) इंग्लिस विंगर जाडोन सान्चोले आइतबार राति जर्मन बुन्डेसलिगामा बोरुसिया डर्टमुन्डका लागि ह्याट्रिक गरेका छन् । यसैक्रममा उनले अमेरिकी अश्वेत जर्ज फ्लोयडको समर्थनमा लेखिएको टीसर्ट प्रदर्शन गरे । अमेरिका हालै मात्र प्रहरी नियन्त्रणको क्रममा फ्लोयडको मृत्यु भएको थियो । सान्चोले जर्ज फ्लोयडका लागि न्याय लेखिएको टीसर्ट प्रदर्शन गरेका थिए ।उनको ह्याट्रिक मद्दतमा डर्टमुन्डले पुछारतिर रहेको पार्डाबोनलाई ६१ ले हरायो । डर्टमुन्डका लागि थोरगन हाजार्ड, आचरफ हाकिमी र मार्सेल स्पेलरले पनि गोल गरे । यो जितपछि दोस्रोमा रहेको डर्टमुन्डले शीर्षस्थानमा रहेको डिफेन्डिङ च्याम्पियन बायर्न म्युनिकसँगको दूरी ७ अंकमा छोट्याएको छ । यसअघि आइतबारको अर्को खेलमा बोरुसिया मुन्छेनग्लाडबाखले युनियन बर्लिनलाई ४१ ले हराएर तेस्रो स्थानमा पकड बनाएको थियो । पूरा खेलमा उत्कृष्ट देखिएका सान्चोले यस सिजन बुन्डेसलिगामा १७ गोल गर्दै अन्य १७ गोलमा सहयोगीको भूमिकासमेत निभाइसकेका छन् । उनी अगाडि अन्य खेलाडीले पनि फ्लोयडमाथि भएको अन्यायको विरोधमा उत्रेका थिए । खेलपछि सान्चोले इन्स्ट्राग्राममा लेखेका छन्, आफ्नो खेलजीवनको पहिलो ह्याट्रिकका लागि खुसी छु । आजको विश्वलाई परिवर्तन गर्न सानो योगदान दिन सकेकोमा पनि उत्तिकै खुसी छु ।डर्टमुन्डका लागि चौथो गोल गरेपछि मोरक्कोका हाकिमीले पनि जर्ज फ्लोयडका लागि न्याय लेखिएको टीसर्ट प्रदर्शन गरेका थिए । अमेरिकाको मिनियापोल्समा भएको घटनामा प्रहरीले ४६ वर्षीय फ्लोयडलाई समात्ने क्रममा लामो समय घाँटी निमोठेका थिए । त्यसक्रममा उनको निधन भएको थियो । अहिले प्रहरी ज्यादतीको विरोधमा पूरा अमेरिकामा हिंसात्मक प्रदर्शन भइरहेको छ ।मुन्छेनग्याडबाखको खेलमा पनि फ्रान्सेली फरवार्ड मार्कस थुरामले घुँडाले टेकेर फ्लोयडको निधनको विरोध गरेका थिए । यता मैदानमा प्राप्त जितपछि भने डर्टमुन्डले लिग उपाधिको झिनो सम्भावना कायम राख्न सफल रह्यो । खुट्टाको चोटका कारण इर्लिङ ब्रट हल्यान्डलाई गुमाएको डर्टमुन्डका लागि सान्चोले सुरुदेखि खेलेको थियो । उनले त्यस निर्णयलाई सही पनि साबित गरे । जितपछि प्रतिक्रिया दिने क्रममा डर्टमुन्डका गोलरक्षक रोमन बुरकीले भनेका छन्, अबका प्रत्येक खेल जित्न हामी मिहिनेत गर्नेछौं । लिगमा ६ चरणका खेलमात्र बाँकी रहेको स्थितिमा बायर्न लगातार आठौं लिग उपाधि जित्ने संघारमा छ । त्यसैले डर्टमुन्डका लागि अबको उद्देश्य सकेसम्म चाँडै युरोपेली च्याम्पियन्स लिगको स्थान निश्चित गर्नु हुनेछ । डर्टमुन्डका खेल निर्देशक मिखेल जोर्कले भनेका छन्, हामी सकेसम्म च्याम्पियन्स लिगमा छनोट हुन चाहन्छौं ।मुन्छेनग्याडबाखको जितमा थुरामले दुई गोल गरे । खेलपछि प्रशिक्षक मार्को रोजले उनको प्रशंसा पनि गरे । रोजले भने, मार्कसले आफ्नो मत मैदानमा पोखेका छन् र हामी त्यसका समर्थन गर्छौं । हामी कसैले पनि रंगभेदी व्यवहारको विरोध गर्नुपर्छ । मुन्छेनग्याडबाखका लागि पहिलो हाफमा मिडफिल्डर फ्लोरिन नेहसले पनि गोल गरे र यो मुन्छेनग्याडबाखको बुन्डेसलिगामा ऐतिहासिक तीन हजार गोल पनि रह्यो ।"
कोहली कप्तान बन्न धोनीको हात,"नयाँदिल्ली (रोयटर्स) भारतीय कप्तान विराट कोहलीले आफूले नेतृत्व गर्न पाउनु पछाडि महेन्द्रसिंह धोनीको ठूलो हात रहेको बताएका छन् । कोहलीले खेलको परिस्थिति बुझ्न सक्ने आफ्नो गुणबाट धोनी प्रभावित रहेको दाबी गरेका छन् । सन् २०१४२०१५ मा धोनीले कप्तानी छाडेपछि ३१ वर्षे कोहलीले टिमको नेतृत्व गर्ने अवसर पाएका थिए । सन् २०१७ यता उनी भारतीय एकदिवसीय क्रिकेटका पनि कप्तान भए ।स्लिपमा फिल्डिङ गर्ने क्रममा कोहलीको पहुँच सजिलै विकेटकिपर धोनीसम्म हुन्थ्यो । यसैक्रममा दुई खेलाडीबीच कुराकानी पनि हुन्थ्यो र यसबाट धोनी प्रभावित पनि रहन्थे । साथी खेलाडी रविचन्द्रन अश्विनसँगको युट्युब कुराकानीमा कोहलीले भनेका छन्, कप्तानसँग नियमित कुराकानी गर्न पाउँदा त्यसले फरक पार्छ । म धोनीलाई सधैं यस्तो गरौं भनेर सल्लाह दिइरहेको हुन्थें ।कोहली थपे, मैले भनेको धेरै सल्लाह धोनी मान्दैन पनि थिए । तर हामी सल्लाह भने गर्थ्यौं । यसले मलाई धेरै आत्मविश्वास भने दिलाएको थियो । धोनीलाई लामो समय यसरी पछ्याएर नै मभित्रको कप्तान विकास भएको हो । धोनीले पनि बिना कारण मलाई कप्तान बनाउने पर्छ भनेर छनोटकर्तालाई भनेका थिएनन् होला । उनले भारतीय टिमको कप्तान हुने काम निकै गाह्रो भएको माने ।सन् २००८ मा आपनै नेतृत्वमा भारतलाई यू१९ विश्वकप दिलाएका कोहलीले भने, अवसर प्राप्त हुन्छ भने त्यसका काम गरेर देखाउनुपर्छ । यस्तो अवसर सबैले पाउने गर्दैनन् । सन् २०१६ मा कोहलीकै नेतृत्वमा भारतले टेस्ट वरीयताको शीर्षस्थान प्राप्त गरेको थियो । गत महिना मात्र अस्ट्रेलियाले फेरि भारतलाई उछिनेको थियो । गत वर्षको एकदिवसीय विश्वकपमा भारत सेमिफाइनलसम्म पुगेको थियो ।"
बार्सिलोनाले मार्लोकासँग खेल्ने,म्याड्रिड (एएफपी) बार्सिलोनाले कोरोना भाइरस संक्रमणको महामारीले रोकिएको स्पेनी ला लिगा फेरि सुरु हुँदाको पहिलो खेलमा रियल मार्लोकाको सामना गर्ने भएको छ । लिग आयोजकले आइतबार लिगको दुई चरणको तालिका निकालेको छ । बार्सिलोनाले जुन १३ मा मार्लोकाको भ्रमण गर्नेछ । त्यसको दुई दिनअगाडि रियल बेटिस र सेभियाबीचको खेलबाट लिग औपचारिक रूपमा फेरि सुरु हुनेछ ।रियल म्याड्रिड शीर्षस्थानको बार्सिलोनाभन्दा २ अंकले पछाडि छ । रियलले जुन १४ मा आइबरको सामना गर्नेछ । स्पेनमा मार्च १२ देखि फुटबल स्थगित छ । हालै स्पेनी प्रधानमन्त्री पेड्रो सान्चेजले फुटबल फेरि सुरु गर्नसक्ने अनुमति दिएका थिए । बार्सिलोनाले जुन १६ मा लेगानेसको आतिथ्यता गर्नेछ भने रियलले जुन १८ मा घरमै भ्यालेन्सियाविरुद्ध खेल्नेछ ।

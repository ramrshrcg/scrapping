शीर्षक,विवरण
ओलीले किन बैठकमा बस्न चाहेनन् ?,"(काठमाडौं)  नेकपाको स्थायी कमिटी बैठकमा गत बुधबार महासचिव विष्णु पौडेलले एजेन्डा प्रस्तुत गरेपछि सदस्यहरूबाट पालैपालो विरोध भयो । एजेन्डामा चित्त नबुझाउने नेताहरूले बैठक कक्षका फरकफरक ठाउँबाट उठेर विरोध गरेका थिए । प्रधानमन्त्री केपी शर्मा ओलीनिकट एक स्थायी कमिटी सदस्यका अनुसार त्यस दिन असन्तुष्ट खेमाका नेताहरूको बसाइ योजनाबद्धजस्तो देखिन्थ्यो । एक जना यहाँ, एक जना त्यहाँ, एक जना ऊ पर बसेको छ, छुट्टाछुट्टै बसे पनि सबैको एउटै स्वर छ, ती नेताले भने । बैठकमा पूरै अवधि बसेका प्रधानमन्त्री ओलीले झन्डै एक घण्टा भाषण गरेका थिए । अर्का अध्यक्ष पुष्पकमल दाहालले पनि एक घण्टा नै बोलेका थिए । स्थायी कमिटी सदस्यहरूको व्याख्या र विभिन्न सञ्चारमाध्यममा आएका खबरलाई विश्लेषण गर्दा उद्घाटन बैठकमा ओली रक्षात्मक र दाहाल आक्रामक देखिएका थिए । ओली र दाहालको अभिव्यक्तिका आधारमै बैठक वार कि पारको अवस्थामा जान्छ भन्ने आकलन नेताहरूले गरेका थिए । त्यसपछि बिहीबार एक दिन खाली छाडेर नेताहरूले शुक्रबार र शनिबारका बैठकमा धारणा राखेका छन् । यी दुई दिनमा सीमा समस्या र समाधानको उपायलाई मुख्य एजेन्डा बनाइएकाले नेताहरूले अरू विषयमा त्यति धेरै बोलिसकेका छैनन् तर प्रधानमन्त्री ओलीको कार्यशैलीमाथि भने व्यापक कुरा उठेको छ । हाम्रा कुरा प्रधानमन्त्रीले पनि सुन्नुपर्छ भनेर बालुवाटारमा बैठक राखिएको थियो तर बालुवाटारको बैठकमा समेत उहाँ उपस्थित नभएपछि प्रश्न त उठ्ने नै भयो, स्थायी कमिटी सदस्य मातृका यादवले कान्तिपुरसँग भने । शुक्रबार एकछिनमा आउँछु भनेका ओली बैठकमा उपस्थित नै नभएपछि नेताहरू भीम रावल, अष्टलक्ष्मी शाक्य, रघुजी पन्तलगायतले प्रश्न गरेका थिए । ओली शनिबारको बैठकमा भने करिब १५ मिनेटजति बसेर गए । ओलीले बैठकलाई त्यति ध्यान नदिनुको पछाडि केही कारण छन् । नेताहरूका अनुसार एक पार्टी एक पदको मुख्य एजेन्डामा ओली र दाहाल पक्षीय नेताहरूबीच बारम्बार कुरा भए पनि मिलिसकेको छैन । गत बुधबार र बिहीबार दिनभरजसो भएका छलफलमा पनि ओली पक्षधर नेताहरूले गत मंसिर ४ मा सरकार ओलीले र दल दाहालले चलाउने गरी भएको सहमतिलाई कार्यान्वयन गरेर जाऔं भन्ने प्रस्ताव गरिरहेका छन् । दाहाल पक्षधर भने एक व्यक्ति एक पदमै जानुपर्ने अडानमा देखिन्छन् । यही अडानका आधारमा नै दाहालले आलोपालो सरकारको नेतृत्व गर्ने सहमति छाडेर गल्ती त गरिनँ भन्ने अभिव्यक्ति दिएको नेताहरूको भनाइ छ । अहिलेकै समीकरणलाई आधार मान्दा ओली सचिवालय र स्थायी कमिटीमा स्पष्ट अल्पमतमा छन् । त्यसैले ओली पक्षका नेताहरू सकेसम्म दुई अध्यक्षलाई मिलाएरै जानुपर्छ भन्नेमा देखिन्छन् । दाहालतिरका पनि केही नेता यही समीकरणमा सहमति गर्नुपर्नेमा नै छन् । त्यसैले हामी क्रस मिटिङ गरिरहेका हौं, दाहाल पक्षका एक नेताले भने, तर अहिलेसम्म भएका छलफलमा दुई अध्यक्षको मिलनबिन्दु के हो भनेर पहिल्याउन सकेका छैनौं । बाँकी पृष्ठ ११"
"खाडीबाट ८७ शव ल्याइयो, १०७ बाँकी","(काठमाडौं)  अन्तर्राष्ट्रिय चार्टर उडानमार्फत विदेशमा रहेका नेपालीको शव ल्याउन झन्डै तीनदेखि पाँच लाख रुपैयाँसम्म खर्च भएको छ । वैदेशिक रोजगार बोर्डका अनुसार शनिबारसम्म ८७ जनाको शव नेपाल ल्याइएको छ । सम्बन्धित देशका विभिन्न अस्पतालमा राखिएका शवलाई अन्तर्राष्ट्रिय विमानस्थलसम्म ल्याउँदा भाडा महँगो भएको र त्यहाँबाट चार्टर उडान भएकाले पनि सामान्य अवस्थाको भन्दा बढी खर्च लागेको हो ।नेपालमा अन्तर्राष्ट्रिय उडान बन्द भएयता मात्रै प्रमुख गन्तव्य देशमा तीन सय ३३ जनाको विभिन्न कारणले मृत्यु भएको थियो । शुक्रबार मलेसियाबाट १९ र शनिबार बिहान साउदी अरबबाट १५ जनाको शव ल्याइएको हो । मलेसियाबाट १८ शव नेपाल एयरलाइन्स र एक हिमालय एयरलाइन्सको चार्टर उडानबाट ल्याइएको छ । साउदीबाट पनि नेपाल एयरलाइन्समै शव काठमाडौं ल्याइएको बोर्डले जनाएको छ । मलेसियाबाट सिरहाका बलराम ठाकुर, जाजरकोटका वीरबहादुर कामी, धनुषाका विपिन महरा, बाराका राजाराम चौधरी, सल्यानका प्रेम विक, पाँचथरका जगतबहादुर राई र सुरेन्द्रप्रसाद सुब्बा, रोल्पाका विजयबहादुर बोहरा, इलामका पदमबहादुर सारु, बागलुङका शिव पुन मगर, नवलपरासीका पुनरवासी पुरी, नुवाकोटका दीपक भट्टराई, महोत्तरीका भरोसी यादव, महोत्तरीका दुःखीलाल मण्डल खान र मनोजकुमार यादव, बाराका प्रवेश कुमार खत्वे र रुकुमका कुवीराम ओलीको शव ल्याइएको हो । यसअघि पनि मलेसियाबाट ११ जनाको शव काठमाडौं ल्याई सम्बन्धित परिवारलाई हस्तान्तरण गरिसकिएको छ ।साउदीबाट ल्याइएका शवमा बागलुङका रविन किसान, मकवानपुरका खड्गबहादुर राई, रोल्पाका ढकप्रसाद भट्ट, राजेन्द्र विक, सर्लाहीका शुक्रबहादुर थापा मगर, महोत्तरीका जयनाथ मण्डल खत्वे, धनुषाका बेच्चन मुखिया विन, मकवानपुरका जीवन नेगी र लमजुङका खिमबहादुर मजाकोटीको हो । मलेसियाबाट शव ल्याउन प्रतिव्यक्ति एक लाख रुपैयाँ मात्रै खर्च भएको छ । सबैभन्दा महँगो खाडी राष्ट्रबाट ल्याउँदा भएको छ । साउदीस्थित नेपाली दूतावासका अनुसार विभिन्न स्थानमा मृत्यु भएका नेपालीको शवलाई राजधानी रियादसम्म ल्याएर नेपाल पठाउनुपर्दा १६ हजार रियाल (झन्डै ५ लाख रुपैयाँ) सम्म खर्च भएको छ । कानुनी हैसियत भएका शवको खर्च रोजगारदाता आफैंले व्यहोरेका छन् भने गैरकानुनी हैसियत भएका नेपालीको शव पठाउँदाको खर्च व्यहोर्न बोर्डलाई अनुरोध गरिएको साउदीका लागि नेपाली राजदूत महेन्द्रसिंह राजपुतले बताए ।कतिपय रोजगारदाता भने शव पठाउने खर्च महँगो भएको भन्दै पछाडि हटेका छन् । रोजगारदाताले सहयोग नगर्दा शनिबार पठाउन तय गरिएको डडेलधुराका नवराज पाण्डेको शव आउन सकेन । राजधानी रियादबाट झन्डै एक हजार किलोमिटर टाढाका अस्पतालमा शवहरू छन् । ती शवलाई रियादसम्म ल्याएर नेपाल पठाउँदा खर्च बढेको हो । धेरैजसो रोजगारदाताले दूतावाससँग प्रभावकारी समन्वय गरेका छन् । यसले गर्दा महामारीका बेला शव पठाउन कठिन भए पनि सम्भव भएको छ, राजदूत राजपुतले भने, सामान्य अवस्थामै साउदीबाट शव पठाउन कठिन हुन्थ्यो । अहिले त झन् महामारीको समय पर्यो ।साउदीमा तीन महिनायता एक महिलासहित १०२ नेपालीको मृत्यु भएको थियो । २३ जनाको कोरोना संक्रमणका कारण मृत्यु भएकाले उनीहरूको शव साउदीमै अन्त्येष्टि गरिएको छ । साउदीबाट अझै ५९ जनाको शव आउन बाँकी छ । मलेसियामा २३, कतारमा ११ र यूएईमा १४ जनाको शव बाँकी छ । नेपाली दूतावासहरूका अनुसार नेपाल एयरलाइन्सको वाइड बडी विमानको पालो पाउन मुस्किल भएकाले शव पठाउन समय लागेको हो । वाइड बडी विमानले एकै पटक १८ वटासम्म शव बोक्न सक्छ भने न्यारो बडीले तीनवटा मात्रै बोक्न सक्छ ।मलेसियाका लागि नेपाली राजदूत उदयराज पाण्डेले जुलाई पहिलो सातासम्म सबै शव नेपाल पठाइसकिने जानकारी दिए । हामीले कम भाडादरमा शवसमेत लैजाने गरी मालिन्दो एयरलाई भनेका छौं । मालिन्दोले नेपाल एयरलाइन्स र हिमालय एयरभन्दा ९० रिंगेट सस्तोमा जुलाईको पहिलो साता उडान गर्दै छ, उनले भने । नेपाल र हिमालय एयरलाइन्सबाट आउने यात्रुले १५ सय ९० रिंगेट भाडा तिर्नुपर्छ ।मृत्युका कारणदूतावासहरूका अनुसार सबैभन्दा बढी प्राकृतिक कारण, हृदयाघात, सडक दुर्घटना र आत्महत्याका कारण विदेशमा धेरै नेपालीको मृत्यु हुने गरेको छ । साउदीमा प्राकृतिक कारण र सडक दुर्घटना परी तथा कतारमा हृदयाघातका कारण धेरै नेपालीको मृत्यु भएको देखिन्छ । मोइसको अनुसन्धान प्रतिवेदनअनुसार कामदारले गन्तव्य मुलुकमा प्रतिकूल कार्य वातावरणमा काम गर्नुपर्ने र स्वास्थ्य सेवामा सीमित पहुँच हुने गरेको पाइएको छ । शरीरमा तापक्रमको उतारचढाव, किटनाशक औषधि तथा रासायनिक पदार्थको प्रयोगबाट हुने प्रतिकूल वातावरणीय प्रभाव, काम गर्ने मर्यादित वातावरण (जस्तै अधिकतम शारीरिक परिश्रम, पेशागत सुरक्षाको अनिश्चितता, कार्यस्थलमा हुने हिंसा, बेचबिखन र बाध्यकारी श्रम) नहुनुले पनि मृत्युदर बढाएको प्रतिवेदनमा उल्लेख छ ।सन् २००८ यता गत जेठ मसान्तसम्म वैदेशिक रोजगारीका क्रममा ८ हजार ९७ जनाको मृत्यु भएको बोर्डका कार्यकारी निर्देशक राजन श्रेष्ठले बताए । उनका अनुसार मृतकका परिवारलाई २ अर्ब ४० करोड रुपैयाँ राहत रकम दिइसकिएको छ । विदेशमा नेपालीको मृत्यु हुने कारण पहिल्याई त्यसलाई न्यूनीकरण गर्न चासो नदिइएको बताउँछन् श्रम विज्ञ गणेश गुरुङ । वैदेशिक रोजगारीमा जाने कामदारको स्वास्थ्यसम्बन्धी जोखिमलाई न्यूनीकरण गर्न विभिन्न नीति तथा कार्यक्रमहरूमार्फत सम्बोधन गरिए पनि कामदारको मृत्यु तथा अंगभंगका कारक तत्त्वहरूको निदान र न्यूनीकरणका लागि निरोधात्मक उपाय खोजी गरिएको देखिन्न, गुरुङले भने ।"
एमआरपी साढे ५ लाख मात्र बाँकी,"(काठमाडौं)  सरकारले ७० लाख यन्त्रवाचक राहदानी (एमआरपी) छापेकोमा असार ७ गतेसम्म ६४ लाख ४८ हजार १ सय १५ थान वितरण भइसकेका छन् । राहदानी विभागका अनुसार ५ लाख ५० हजार ८ सय ८५ थान राहदानी बाँकी छन् । हालसम्म नमुनाका रूपमा प्रयोग भएको राहदानी संख्या १ हजार छ । विभागले हालसम्म १० हजार कूटनीतिक, २० हजार विशेष, ६९ लाख ४५ हजार साधारण र २५ हजार यात्रा अनुमतिपत्र गरी ७० लाख राहदानी ल्याएको हो । त्यसमा ५ हजार ४ सय ३१ कूटनीतिक, १८ हजार ३८ विशेष, ६४ लाख २२ हजार ९ सय ५६ साधारण र १ हजार ६ सय ९० यात्रा अनुमति पत्रलाई व्यक्तिगत राहदानीमा प्रयोग गरिसकेको छ । कूटनीतिकतर्फ ४ हजार ३ सय १९, विशेषतर्फ १ हजार ७ सय १२, साधारणतर्फ ५ लाख २१ हजार ७ सय ९४ र यात्रा अनुमति पत्रतर्फ २३ हजार ६० थान बाँकी छन् । विभागका महानिर्देशक रामकाजी खड्काले पछिल्लो समय कोरोना भाइरस संक्रमण देखिएसँगै राहदानी जारी हुने संख्यामा कमी आएको बताए । खड्काले अन्य समयमा एक दिनमा डेढदेखि दुई करोडसम्म राजस्व उठ्ने गरि राहदानी वितरण हुने गरेकामा लकडाउन भएयता करिब ६१ लाख ५० हजार रुपैयाँ मात्र राहदानी वितरणबाट राजस्व उठेको जानकारी दिए । नेपालमा चैत ११ देखि लकडाउन छ । त्यसयता असार ९ गतेसम्म साढे ५ सय हाराहारी राहदानी वितरण भएको छ । अत्यन्तै आवश्यक परेर आएकाहरूलाई प्रमाण हेरेर राहदानी वितरण गरेका छौं । प्रायः सबैले एकै दिनमा राहदानी बनाएर लगेका छन् । त्यसको मतलब धेरैले १५ हजार रुपैयाँ तिरेर राहदानी लगेका हुन्, उनले भने । विभागले एक दिनमै राहदानी लिन १५ हजार रुपैयाँ तिर्नुपर्ने व्यवस्था गरेको छ । साधारण तरिकाबाट राहदानी बनाउँदा ५ हजार रुपैयाँ मात्र शुल्क लाग्छ । खड्काले अहिलेको स्थितीलाई हेर्दा साढे पाँच लाख राहदानीले अझै एकडेढ वर्ष पुग्न सक्ने बताए । तर कोरोना संक्रमण हटेपछि राहदानी लिनेको संख्या ह्वात्तै बढ्न पनि सक्छ, उनले भने, गत अक्टोबरनोभेम्बरमा अमेरिकाको डीभी लट्री भर्ने बेला राहदानीको नम्बरसमेत आवश्यक पर्ने व्यवस्था गर्दा २५ दिनमा १ लाख राहदानी वितरण गरिएको थियो । फेरि त्यस्तो अवस्था नआउला भन्न सकिँदैन । विभागका महानिर्देशक खड्काले एमआरपीको दुरुपयोग शून्यजस्तै रहेको बताए । बंगलादेशका दुई विद्यार्थीले एक जनाको पाना ल्यातेर अर्काकोमा थपेको र मलेसियाबाट फर्केका दुई जना कामदारमध्ये एक जनाको राहदानीको फोटोमा अर्कोको फोटो टाँसेको बाहेक अन्य समस्या नदेखिएको खड्काले बताए । विद्युतीय राहदानी खरिद कहिले ?सरकारले एमआरपीको स्थानमा विद्युतीय राहदानी प्रयोगमा ल्याउने भन्दै खरिद प्रक्रियासमेत अघि बढाएको छ । सरकारले आर्थिक वर्ष २०७००७१ को बजेटको बुँदा नम्बर २८७ मा सन् २०१५ सम्म ईपासपोर्ट लागू गरिसक्न पूर्वाधार निर्माण गरिने उल्लेख गरेको थियो । त्यसपछि लगातार रूपमा जस्तै नीति तथा कार्यक्रम र बजेटमा विद्युतीय राहदानी पर्दै आए पनि काम अघि बढ्न सकेको थिएन । मन्त्रिपरिषद्ले २०७५ असार ३२ मा परराष्ट्र मन्त्रालयलाई सैद्धान्तिक स्वीकृति दिँदै अर्थ मन्त्रालयबाट बजेट सुनिश्चि गरेको थियो । १ सय १५ भन्दा बढी मुलुकमा लागू भइसकेको विद्युतीय राहदानीका लागि राहदानी विभागले पछिल्लो समय कोरोना भाइरसको संक्रमण, लकडाउन र अन्तर्राष्ट्रिय उडान बन्द रहेकाले मार्च २ मा फेरि अन्तर्राष्ट्रिय बोलपत्र आह्वान गरेको थियो । जुलाई १६ सम्म उक्त बोलपत्र प्रक्रिया रहने छ । लकडाउनका कारण बोलपत्र आह्वान प्रक्रियालाई पटकपटक सार्नुपरेको खड्काले बताए ।"
नागरिकता कसुरमा झन् कठोर सजाय,"(काठमाडौं)  नागरिकतासम्बन्धी कसुरको सजायलाई कठोर बनाउन लागिएको छ । प्रतिनिधिसभाको राज्य व्यवस्था तथा सुशासन समितिले नागरिकता विधेयकमा कसुरसम्बन्धी व्यवस्थामा दण्डसजाय बढाइएको छ । विधेयक संसद्बाट जस्ताको तस्तै पारित भए नागरिकता विषयमा कसुर गरेको प्रमाणित भएको व्यक्तिले जरिवाना र कैद दुवै सजाय भोग्नुपर्नेछ । अहिलेको कानुनमा कसुरदार व्यक्तिले जरिवाना वा कैदमध्ये एउटा मात्रै सजाय पाउने व्यवस्था छ । नागरिकता ऐन, २०६३ अनुसार कुनै विदेशीले नेपाली नागरिक भएको दाबी गरी झूटो विवरण दिई नेपाली नागरिकता प्राप्त गरे एक वर्षदेखि पाँच वर्षसम्म कैद वा ५० हजारदेखि १ लाख रुपैयाँसम्म जरिवाना वा दुवै सजाय दिने व्यवस्था छ । कसुरदारले कस्तो सजाय पाउने तजबिजी न्यायाधीशको हुनेछ । तर विधेयकमा त्यही कसुर प्रमाणित भए सम्बन्धित व्यक्तिले न्यूनतम ५ वर्ष कैद र ३ लाख जरिवाना तिर्नुपर्ने प्रावधान छ । झूटा विवरण दिई नेपाली नागरिकता लिएका विदेशीका लागि ५ वर्षदेखि ७ वर्षसम्मको कैद र ३ लाखदेखि ५ लाख रुपैयाँसम्म जरिवानाको सजाय प्रस्ताव गरिएको छ । नागरिकता ऐन, २०६३ को दण्ड सजायको महलमा रहेको जरिवाना वा कैद वा दुवै सजायको व्यवस्था भनिएकामा सबैमा जरिवाना र कैद दुवै बनाइएको छ । कैद र जरिवानाको न्यूनतम सीमा पनि बढाइएको छ । गृह मन्त्रालयले प्रस्ताव गरेको नागरिकता ऐन संशोधन विधेयकमा कसुरको दायरा बढाइए पनि सजायमा भने वा वा नै राखिएको थियो । समितिले सजायसम्बन्धी धेरैजसो दफाबाट वा अक्षर हटाएको छ । नागरिकता विधेयकका विवादित विषयमध्ये दण्ड र सजायका प्रावधान पनि थिए । विवादित विषय समाधान गर्न राज्य व्यवस्था समितिले बनाएको उपसमितिका संयोजक सांसद विजय सुब्बाले कमजोर दण्ड सजायका कारण नागरिकताको बढी दुरुपयोग हुन पुगेको निष्कर्षका आधारमा फेरबदल गरिएको बताए । नागरिकता अत्यन्तै संवेदनशील विषय हो, यसमा थोरै वा नाम मात्रको सजाय तोकेर हुँदैन भन्ने निष्कर्षका आधारमा त्यसलाई वृद्धि गरिएको हो, उनले भने । सुब्बाले झूटा विवरण दिएर नागरिकता लिने, दिने, सिफारिस गर्ने सबैलाई कसुरदार ठहर्याउने व्यवस्था गरिएको बताए । उनले उपसमिति तथा समितिले दण्ड र सजायको प्रावधानलाई सहमतिमा टुंग्याएको जानकारी दिए । छलफलका क्रममा अनेक कोणबाट कुरा आएको हो । सजाय कठोर बनाउँदा कार्यान्वयनमै समस्या आउँछ कि भन्ने छलफल पनि भएको हो, उनले भने तर, छलफलपछि सबैको सहमतिमै दण्ड सजायको प्रावधान टुंगिएको हो । प्रस्तावित नयाँ व्यवस्थाअनुसार विदेशीलाई झूटो विवरणका आधारमा नागरिकता दिलाउने कार्यमा सनाखत वा सिफारिस गरेका व्यक्तिलाई ३ वर्षदेखि ५ वर्षसम्म कैद र १ लाखदेखि ३ लाख रुपैयाँसम्म जरिवाना हुनेछ । प्रचलित ऐनमा भने सनाखत वा सिफारिसकर्ताको हकमा ६ महिनादेखि ३ वर्षसम्म कैद वा २५ हजारदेखि ५० हजार रुपैयाँसम्म जरिवाना वा दुवै सजाय तोकिएको छ । सनाखत वा सिफारिसकर्ताले पाउने न्यूनतम कैदको अवधिलाई ६ गुणाले र न्यूनतम जरिवानालाई ४ गुणाले बढाइएको छ । कसैले नागरिकता किर्ते गरी प्रमाणपत्र खडा गरे वा बनाई प्रचलनमा ल्याए त्यस्तो कार्य गर्ने, गराउने व्यक्तिलाई ५ वर्षदेखि ७ वर्षसम्म कैद र ३ लाखदेखि ५ लाख रुपैयाँसम्म जरिवाना हुने प्रावधान विधेयकमा छ । प्रचलित ऐनमा यस कसुरका लागि १ वर्षदेखि ५ वर्षसम्म कैद वा २० हजारदेखि १ लाख रुपैयाँ जरिवाना वा दुवै सजाय तोकिएको छ । कसैले सक्कल नागरिकताको प्रमाणपत्र भएको विवरणमा आफूखुसी थपघट गरे वा सच्याए त्यस्तो कार्य गर्ने, गराउने व्यक्तिलाई ६ महिनासम्म कैद वा १० हजार रुपैयाँदेखि ५० हजार रुपैयाँसम्म जरिवाना वा दुवै सजाय हुने विधेयकमा उल्लेख छ । नागरिकता ऐन, २०६३ मा यही कसुरका लागि ३ महिनासम्म कैद वा १० हजार जरिवाना वा दुवै सजाय हुने व्यवस्था छ । गलत व्यक्तिलाई नागरिकता दिने सरकारी कर्मचारीका हकमा पनि पहिलेको भन्दा कठोर सजाय प्रस्तावित छ । प्रचलित ऐनमा जानी जानी वा बदनियत राखी ऐन र नियमविपरीत नागरिकताको प्रमाणपत्र दिए वा नागरिकताको विवरण सच्याए त्यस्तो पदाधिकारी वा कर्मचारीउपर प्रचलित कानुनबमोजिम विभागीय कारबाही हुने प्रावधान छ । प्रस्तावित प्रावधानमा कसुर ठहरिएको विषयमा सेवाग्राहीका लागि तोकिएको सजाय नै कर्मचारीका लागि पनि निर्धारण गरिएको छ । विभागीय कारबाहीसमेत हुनेछ । कुनै पनि झूटा विवरणका लगि उद्योग गर्ने वा मद्दत गर्ने व्यक्तिलाई मुख्य कसुरदारले पाउने सजायको आधा सजाय हुने व्यवस्था प्रस्ताव गरिएको छ । विधेयकमा कसुरको क्षेत्रलाई समेत फराकिलो बनाइएको छ । प्रचलित ऐनको दफा २१ को ७ वटा उपदफामा दण्ड सजायका विषय सीमित छन् । प्रस्तावित कानुनमा दण्ड सजायका उपदफा १७ वटा पुर्याइएका छन् । स्वदेशी व्यक्तिले झूटो विवरण दिई नागरिकताको प्रमाणपत्र प्राप्त गरे वा विवरण सच्याए ६ महिनादेखि ३ वर्षसम्म कैद वा ५० हजार रुपैयाँदेखि २ लाख रुपैयाँसम्म जरिवाना वा दुवै सजाय हुने प्रस्ताव छ । त्यस्तै, त्यस कार्यमा सनाखत वा सिफारिस गरे त्यस्तो व्यक्तिलाई ६ महिनादेखि १ वर्ष ६ महिनासम्म कैद र २५ हजारदेखि १ लाख रुपैयाँसम्म जरिवाना हुनेछ । आमाका नामबाट वंशजको नागरिकता लिएको तर बाबु विदेशी ठहरे त्यस्तो व्यक्तिले बाबुको नाममा विदेशी मुलुकको नागरिकता प्राप्त नगरेको स्वघोषणा गरे निजको नागरिकता अंगीकृतमा परिणत हुने व्यवस्था विधेयकमा राखिएको छ । प्रस्तावित नागरिकता ऐनको दफा ३ को उपदफा ७ अनुसारको यस प्रावधानमा भनिएको स्वघोषणा झूटा ठहर भए त्यस्ता व्यक्तिका लागि ५ वर्षदेखि ७ वर्षसम्म कैद र १ लाखदेखि ३ लाख रुपैयाँसम्म जरिवाना तोकिएको छ । नेपाली नागरिक आमाबाट जन्म भई नेपालमा बसोबास गरेको र बाबुको पहिचान हुन नसकेको व्यक्तिको हकमा निजको बाबुको पहिचान हुन नसकेको व्यहोरा निजकी आमाले गरेको स्वघोषणाका आधारमा छोराछोरीले नागरिकता पाउने व्यवस्था विधेयकमा राखिएको छ । बाबुको पहिचान नभएको र आमाको समेत मृत्यु भइसकेको वा होस ठेगान नरहेको अवस्थामा नागरिकता लिने व्यक्तिले बाबुको पहिचान नभएको स्वघोषणा गर्नुपर्नेछ । यस व्यवस्थाअनुसार गरिएको स्वघोषणा झूटा ठहरे ६ महिनादेखि १ वर्ष ६ महिनासम्म कैद र २५ हजार रुपैयाँदेखि १ लाख रुपैयाँसम्म जरिवाना हुनेछ । तर त्यस्तो स्वघोषणा गर्दा बदनियतपूर्ण नभई आफूले प्राप्त गरेको जानकारीका आधारमा असल नियतले गरेको देखिए निजलाई सजाय हुने छैन । स्वघोषणापछि बाबुको पहिचान खुल्न आए र निज बाबु रहेको पहिचान हुन नसक्नुमा त्यस्तो बाबुको बदनियत रहेको देखिए निजलाई समेत त्यही सजाय तोकिएको छ । कसैले एकभन्दा बढी नागरिकता प्रमाणपत्र लिए त्यस्तो व्यक्तिलाई ३ देखि ५ वर्षसम्म कैद र १ लाख रुपैयाँदेखि ३ लाख रुपैयाँसम्म जरिवाना प्रस्ताव गरिएको छ । निश्चित समय सीमाभित्र सनाखतका लागि उपस्थित हुन नआएको परिवारका सदस्यका लागि सजाय तोकिएको छ । प्रस्तावित विधेयकको दफा ८ (क) को १ मा नागरिकता प्राप्तिका लागि निवेदन परेपछि परिवारका सदस्यले तोकिएको अधिकारीसमक्ष उपस्थित भई सनाखत गर्नुपर्ने व्यवस्था छ । त्यसअनुसार सनाखत गर्न सम्बन्धित परिवारका सदस्य उपस्थित नभए सम्बन्धित अधिकारी वा कार्यालय निवेदन परेको मितिले ७ दिनभित्र कार्यालयमा उपस्थित हुनुपर्ने बाध्यकारी व्यवस्था गरिएको छ । तोकिएको समयमा मनासिव कारणबेगर सनाखतका लागि उपस्थित हुन नमानेका परिवारका सदस्यलाई ३ महिनादेखि ६ महिनासम्म कैद र १० हजार रुपैयाँदेखि ५० हजार रुपैयाँसम्म जरिवाना प्रस्ताव गरिएको छ । सांसद सुब्बाले नागरिकताका कतिपय कसुरमा सजाय निर्धारण गर्न आवश्यक ठानेर प्रावधान हेरफेर गरिएको बताए । अंशमा हक लाग्छ भनेर वा अनेक बदनियत राखेर परिवारकै सदस्यले सनाखत नगरिदिएका कारण नागरिकता नपाएका धेरै उदाहरण भेटिएका छन्, उनले भने, त्यस्ता विषयलाई निरुत्साहित गर्न सनाखत गर्न नमान्ने परिवारका सदस्यलाई पनि कसुरदार ठहर्याइएको हो । उनले नागरिकता दुरुपयोग रोकियोस्, पाउनुपर्ने व्यक्तिले पाऊन्, जथाभावी वितरण नहोस् भनेर दण्ड र सजाय बढाइएको बताए ।"
संशोधनविरुद्ध प्रदेश २ को सार्वजनिक महत्त्वको प्रस्ताव,"(जनकपुर)  वैवाहिक अंगीकृत नागरिकता सम्बन्धमा गर्न लागिएको कानुनी व्यवस्थाको विरुद्धमा प्रदेश २ को प्रदेशसभाको बैठकले जरुरी सार्वजनिक महत्त्वको प्रस्ताव स्वीकृत गरेको छ । शनिबार बसेको बैठकमा बहुमतले स्वीकृत गरिएको यो प्रस्तावको विपक्षमा प्रमुख प्रतिपक्षी दल नेकपाले मत दिएको छ ।प्रदेश सरकारका प्रमुख घटक समाजवादी पार्टीका सचेतक शैलेन्द्र यादवले वैवाहिक अंगीकृत नागरिकतासम्बन्धी गर्न लागिएको नयाँ कानुनी व्यवस्थाबारे संघीय सरकार र संघीय संसद्लाई सुझाव दिन प्रस्ताव पेस गरेका हुन् । उनको प्रस्तावमा नागरिकता ऐन २०६३ लाई संशोधन गर्न प्रस्तुत गरिएको संशोधन प्रस्तावको दफा ५ मा आपत्ति जनाइएको छ । नेपालीसँग कुनै विदेशी महिला वैवाहिक सम्बन्धमा रहेमा ती महिलालाई ७ वर्षपछि अंगीकृत नागरिकता दिइने प्रावधान महिलामाथि बिभेद हो, सचेतक यादवले प्रस्ताव प्रस्तुत गर्दै भने, नेपालमा अन्तरजातीय र अन्तर्राष्ट्रिय विवाहको बन्धनमा बाँधिने परम्परा छ । यस्तो समयमा विदेशी महिला नेपाली नागरिकसँग विवाह गर्दा ७ वर्षपछि नागरिकता पाउने प्रावधानले महिलापुरुषबीचको विभेद देखिन्छ ।प्रदेशसभाको कार्य सञ्चालन नियमावली २०७५ को नियम ७३ बमोजिम सार्वजनिक महत्त्वको सुझाव प्रस्ताव पेस गरेको दाबी गर्दै उनले नागरिकता ऐनको संशोधनले नेपालको अन्तर्राष्ट्रिय सम्बन्धमा खलल पुग्ने बताए । संशोधनले नेपालभारतको सामाजिक, सांस्कृतिक र रोटीबेटीको सम्बन्धलाई समेत खलल पुर्याउँछ । संशोधन प्रस्ताव संविधानको मूल्य, मान्यता र मर्मविपरीत पनि हो, उनले भने । नागरिकता ऐन संशोधनका लागि प्रस्ताव गरिएको विधेयकविरुद्धमा सडकमा दिनहुँ प्रदर्शन गरिरहेको प्रदेश सरकारका सत्तासीन दल समाजवादी पार्टी र राष्ट्रिय जनता पार्टी (राजपा) ले बहुमतलाई टेक्दै प्रदेशसभाबाटै जरुरी सार्वजनिक महत्त्वको प्रस्ताव स्वीकृत गराएका छन् । यसमा कांग्रेसले पनि साथ दिएको छ ।प्रस्तावको समर्थन जनाउँदै राजपाका सचेतक प्रमेश्वर साहले कोरोना भाइरससँग लड्नुपर्ने अवस्थामा मुलुकलाई उथलपुथल पार्ने राजनीति घटनाक्रम विकसित गराइएको भन्दै नागरिकता संशोधन ऐन फिर्ता नलिए आन्दोलन चर्काउने बताए । उनले नागरिकता संशोधन विधेयकको विपक्षमा भइरहेको नाराजुलुसलाई समान्य नआँक्न संघीय सरकारलाई चेतावनी दिए । कांग्रेसका सचेतक उपेन्द्र कुशवाहाले संशोधन विधेयक विवेकहीन, साम्प्रदायिक र विभेदकारी रहेकाले फिर्ता लिनुपर्ने माग गरे । नागरिकता संशोधन विधेयक मधेसीप्रति लक्षित छ, कांग्रेसका सचेतक कुशवाहाले भने, यसले नेपाल र भारतको सांस्कृतिक, धार्मिक र रोटीबेटीको सम्बन्ध टुट्छ । नेकपाकी सांसद मञ्जु यादवले भनिन्, वंशज नागरिकको अधिकार सुरक्षित गर्ने राज्यको पहिलो कर्तव्य हुन्छ । अनि मात्रै अन्य नागरिकको अधिकार हेर्ने हो ।सभामुख यादवले बहुमतले हुन्छ भनेकाले प्रस्ताव स्वीकृत भएको घोषणा गर्दै प्रदेशसभामा प्रस्ताव ल्याउनुको कारणसमेत बताए । नेपालीसँग विवाह गर्ने विदेशी महिलालाई ७ वर्षपछि अंगीकृत नागरिकता दिन कानुनी व्यवस्था गर्न लागिएको प्रावधान जनआन्दोलन र मधेस आन्दोलनको विपरीत रहेकाले हाम्रो ध्यान आकर्षित भएको हो, सभामुख यादवले संसद्मा भने, यसले समाजमा नकारात्मक भावना पैदा हुने र आन्दोलित हुने अवस्था देखिन्छ । त्यसैले संघीयतालाई थप मजबुत बनाउन वैवाहिक अंगीकृत नागरिकताको पुरानै कानुनी व्यवस्थालाई निरन्तरता दिनुपर्ने सुझाव छ । प्रस्तावबारे संघीय सरकार र संघीय संसद्लाई लिखित जानकारी गराइने प्रदेशसभा सचिवालयका निमित्त सचिव रञ्जित यादवले बताए ।"
किन विवादमा पर्छन् विधेयक ?,"(काठमाडौं)  सरकारले संसद्मा दर्ता गरेकामध्ये नौ वटाभन्दा बढी विधेयकमा विवाद छ । पछिल्लोपटक अख्तियार दुरुपयोग अनुसन्धान आयोग र भ्रष्टाचार निवारणसम्बन्धी ऐन संशोधन गर्न बनेको विधेयक विवादित बनेका छन् । सरकारी निकाय र संस्थाको विश्वसनीय अनुसन्धान गरेर प्रभावकारी काम गर्न नसकेको अख्तियारलाई निजी क्षेत्रको समेत अनुसन्धान जिम्मेवारी दिने दिने गरी सरकारले विधेयक अघि बढाएको थियो । अख्तियारसम्बन्धी विधेयकमा गरिएको सार्वजनिक संस्थाको परिभाषामा निजी क्षेत्रलाई पनि समेटिएको छ । अहिले अख्तियारले सार्वजनिक संस्थामा भएका भ्रष्टाचार अनुसन्धान गर्ने र मुद्दा चलाउने गर्छ । राष्ट्रिय सभाको विधायन समितिले सरकारले ल्याएकै प्रावधानअनुसार पारित गरेर सदनमा पुर्याइसकेको विधेयक जस्ताको तस्तै पारित भएमा अख्तियारले निजी क्षेत्रलाई समेत हेर्ने अधिकार पाउनेछ । प्रमुख प्रतिपक्ष कांग्रेस, उद्योग वाणिज्य महासंघ, नेपाल उद्योग परिसरले विधेयकको उक्त प्रस्ताव हटाउन माग गर्दै सरकारको ध्यानाकर्षण गराएका छन् भने नेकपाको सचिवालय बैठकले दुवै विधेयकलाई तत्काल अघि नबढाउने निर्णय गरिसकेको छ । सरकारले संसद्मा ल्याएर विवादमा परेको अर्को विधेयक हो नेपाल विशेष सेवा (गुप्तचरी) को गठन र सञ्चालनसम्बन्धी ऐनलाई संशोधन गर्न बनेको विधेयक । गुप्तचर निकायलाई व्यक्तिको फोन ट्यापिङ लगायत इन्टरसेप्सनको अधिकारसहित राष्ट्रिय सभाले पारित गरेपछि थप विवादित बनेको हो । यो विधेयक प्रतिनिधिसभामा आइपुगेको छ । प्रतिनिधिसभाका ३१ सांसदले अदालतको स्वीकृत नलिई टेलिफोन रेकर्ड गर्न नहुने र अनुसन्धान क्रममा नेपाली र विदेशी नागरिकमाथि लागू गरिने कानुन फरक हुनुपर्ने भन्दै संशोधन हालेका छन् । प्रधानमन्त्री मातहतमा रहेको गुप्तचर निकायलाई शक्तिसम्पन्न बनाउन यो अधिकारसहितको विधेयक संसद्मा दर्ता भएदेखि नै विरोध भइरहेको छ ।सरकारले संसद्मा दर्ता गरेर विवादमा परेका विधेयक यी तीनवटा मात्रै होइनन् । राष्ट्रिय सुरक्षा परिषद्को काम, कर्तव्य र अधिकार सम्बन्धमा व्यवस्था गर्न बनेको विधेयक, सूचना प्रविधिको सम्बन्धमा व्यवस्था गर्न बनेको विधेयक, संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक, नेपाल नागरिकता ऐन २०६३ लाई संशोधन गर्न बनेको विधेयक, नेपाल मिडिया काउन्सिलसम्बन्धी कानुनलाई संशोधन र एकीकरण गर्न बनेको विधेयकको विवाद अझै टुंगिएको छैन । नागरिकता विधेयक २३ महिनामा समितिले टुंग्याएर सदनमा पेस भएको छ । सदनमा प्रतिवेदन पेस भएपछि नागरिकतासम्बन्धी विवाद झन चर्केको छ । गुठीसम्बन्धी कानुनलाई एकीकरण र संशोधन गर्न बनेको विधेयकमाथि विरोध बढेपछि सरकारले एक वर्षअघि नै फिर्ता लिएको थियो ।गुठीहरूलाई व्यवस्थित गर्ने र लामो समयदेखि गुठी जग्गाको भोगाधिकार रहेका किसानलाई व्यवस्थापन गर्ने भन्दै सरकारले गुठीसम्बन्धी कानुनलाई एकीकरण र संशोधन गर्न बनेको विधेयक २०७६ वैशाख १७ मा राष्ट्रिय सभामा दर्ता गराएको थियो । विधेयकको पक्षमा सरकार अडिग देखिए पनि संसद् र सडकमा दैनिकजसो भएका विरोधपछि असार १० मा फिर्ता लिइएको थियो । विधेयकका कतिपय प्रावधानले गुठीका जग्गाहरू नासिँदै जाने तथा मठमन्दिरहरू संरक्षण गर्न चुनौती हुने भन्दै विरोध भएको थियो ।सरकारले ल्याएका हरेक विधेयक किन विवादमा पर्छन् ? संसद्मा आइपुग्दा निबन्ध लेखेजस्तो हुन्छ, कानुन आयोगका अध्यक्ष माधव पौडेलले भने, पहिलो कमजोरी सम्बन्धित मन्त्रालयकै हो, जसले व्यावसायिक काम गरेको हुँदैन । दोस्रो, सहमति दिने कानुन मन्त्रालयले ठीक ढंगले जाँच गरेको हुँदैन । तेस्रो, कानुन मन्त्रालयले दिएको सहमतिविपरीत मन्त्रिपरिषद्को विधेयक समितिले अर्को व्यवस्था थप गरिदिन्छ । त्यसैले विवाद हुने हो । कानुन मन्त्रालयमा पुगेको विधेयकको मस्यौदा संविधानको मर्मअनुसार छ कि छैन ? कानुनको शासन, अन्तर्राष्ट्रियस्तरको छ कि छैन ? भन्ने गम्भीर रूपमा हेर्नुपर्ने हुन्छ । तर कानुन मन्त्रालयले आफ्नो जिम्मेवारी हलुका रूपमा लिँदा समस्या देखिएको हो, उनले भने । आफैंले सहमति दिएको विषयमा मन्त्रिपरिषद्को विधेयक समितिले तलमाथि पार्दा पनि मन्त्री र कानुन सचिवले विमति जनाउन सक्दैनन् ।विवादकै कारण अघि बढ्न नसकेको अर्को विधेयक हो सूचना प्रविधिको सम्बन्धमा व्यवस्था गर्न बनेको विधेयक । ०७५ फागुन २ मा संसद्मा दर्ता भएको यो विधेयक ०७६ पुस १३ मा प्रतिनिधि सभाको विकास तथा प्रविधि समितिबाट बहुमतले पारित भएको थियो । जनताको अभिव्यक्ति स्वतन्त्रता हनन हुने, संविधानले ग्यारेन्टी गरेका मौलिक हकअधिकारसमेत कुण्ठित हुने र स्वतन्त्र पत्रकारितामाथि अंकुश लाग्ने भएकाले यसको विरोध भएको थियो । समितिबाट पारित यो विधेयकमा कांग्रेसले फरक मत राखेको थियो । सामाजिक सञ्जाल फेसबुक, गुगललगायत कार्यालय नेपालमा दर्ता गर्नुपर्ने प्रावधान विधेयकमा छ । विधेयकमा सामाजिक सञ्जालमा कुनै व्यक्तिलाई निरन्तर जिस्क्याउने, झुक्याउने, होच्याउने, हतोत्साही गर्ने खालको विषय लेखिएको खण्डमा ५ वर्ष जेल वा १५ लाख जरिवाना वा दुवै सजाय हुन सक्ने प्रावधान छ । यो प्रावधानमा कांग्रेसले आफ्नो फरक मत राखेको हो । समितिबाट बहुमतले टुंग्याए पनि सहमति जुट्न नसकेपछि विधेयक पारित हुन सकेको छैन । विवादकै कारण १८ महिनासम्म संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक समितिमा गिजोलिएको छ । ६० वर्षे सेवा अवधि, कर्मचारी ट्रेड युनियन, प्रस्तावनाको परिवर्तन, आरक्षण सिट प्रतिशत, समायोजन ऐनका आधारमा स्थानीय तहमा गएका कर्मचारीको वृत्ति विकासलगायत प्रावधानमा सहमति नजुटेर विधेयक डेढ वर्षदेखि राज्यव्यवस्था तथा सुशासन समितिमा अड्किएको छ । मूल विधेयकका धेरै प्रावधान परिवर्तन गरेर समितिले तयार पारेको प्रतिवेदनमाथि संघीय मामिला तथा सामान्य प्रशासनमन्त्री हृदयेश त्रिपाठीले गम्भीर असहमति जनाएका छन् । समितिले शुक्रबार लगभग अन्तिम टुंगो लगाएको विधेयकको प्रावधानमा त्रिपाठी एकातिर, सत्तापक्षकै सांसदहरू अर्कातिर भएका छन् । उक्त विधेयकको छलफल क्रममा मन्त्री त्रिपाठीले समितिले गरेको निर्णय सरकारले सबै मान्नुपर्छ भन्ने बाध्यता छैन भनेपछि झन जटिलता थपिएको छ । प्रतिवेदनमा मूल विधेयकका धेरै विषयमा नयाँ प्रावधान राखिएको छ । समितिले तयार गरेको प्रतिवेदन मूल विधेयकलाई पुनर्लेखन गरेजस्तै भएको छ । विवादित विषय राखेपछि पारित हुन नसकेको अर्को विधेयक हो मिडिया काउन्सिलसम्बन्धी कानुनलाई संशोधन र एकीकरण गर्न बनेको विधेयक २०७६ माघ २३ मा राष्ट्रियसभाबाट पारित भएको थियो । तर विवादका कारण प्रतिनिधिसभामा अघि बढेको छैन । नेपाल नागरिकता ऐन २०६३ लाई संशोधन गर्न बनेको विधेयक भने २३ महिनामा समितिले बहुमतबाट टुंग्याएर सदनमा पेस गरेको छ । सरकारले ल्याएको मूल विधेयकमा विदेशी महिलालाई नेपाली पुरुषले विवाह गरेको ६ महिनामा नागरिकता दिने प्रावधान थियो । तर, समितिबाट सातवर्षे प्रावधान राखेर प्रतिवेदन सदनमा पेस गरेको छ । विधेयकको प्रावधानमा ठूलो परिवर्तन गर्न खोज्नुमा सरकारले पेस गरेको विधेयकमा सत्तापक्षकै सांसदहरूको असहमति भन्ने बुझिन्छ ।पूर्वकानुनमन्त्री एवं नेकपा सांसद शेरबहादुर तामाङले सरोकारवालासँग छलफल नगरी आफूखुसी विधेयक ल्याउने चलनले विवाद आउने गरेको बताए । विधेयकको ड्राफ्ट गर्नेलाई के लाग्छ, त्यसैमा समर्थन गर्नुपर्ने अवस्था गलत हो, उनले भने । सत्तारूढ पार्टीको बहुमत भएकाले सरकारले ल्याएको विधेयकलाई जस्ताको तस्तै पारित गर्नुपर्छ भन्ने मान्यता गलत भएको उनको धारणा छ । कानुनमन्त्रीले चाहेमा धेरै कुरा करेक्सन हुन सक्ने उनले बताए । कानुनमन्त्री शिवमाया तुम्बाहाङ्फे सरकारले जानीबुझी संविधानमा टेकेर विधेयक ल्याउने गरेको दाबी गरिन् । सरोकारवालासँग प्रशस्त छलफल भएकै हुन्छ, उनले भनिन्, विषयगत समितिमा सांसदहरूले कपितपय प्रावधान परिवर्तन गर्नु स्वाभाविक हो । सरकारले सरोकारवालासँग छलफल नगरी विधेयक नल्याउने दाबी गर्दै उनले संसद्मा दर्ता भएपछि सांसदहरूको सुझावअनुसार नयाँ विषय थप हुनुलाई सरकारले गलत विधेयक ल्याएको भन्न नमिल्ने बताइन् ।"
आन्तरिक उडान कहिले खुल्छ ?,"(काठमाडौं)  तीन महिनादेखि व्यावसायिक उडान गर्न नपाएका १० वटा नेपाली वायुसेवा कम्पनीहरू कोभिड१९ को असामान्य परिस्थितिपछि आउने सामान्य अवस्था (न्युनर्मल) मा कसरी उडान गर्ने भन्नेबारे तयारीमा जुटेका छन् ।त्रिभुवन अन्तर्राष्ट्रिय विमानस्थलका अनुसार सबै नेपाली वायुसेवा कम्पनीले अबका दिन उडानका क्रममा फैलन सक्ने संक्रमण रोकथामका लागि कसरी उडान गर्ने भन्नेबारे विशेष निर्देशिका (स्ट्यार्न्डड अपरेटिङ प्रोसिड्युअरएसओपी) बनाएका छन् । अन्तर्राष्ट्रिय नागरिक उड्डयन संगठन (आईकाओ) को निर्देशनअनुसार पहिले हामीले एसओपी बनायौं, विमानस्थलका एक उपनिर्देशकले कान्तिपुरसँग भने, त्यसैका आधारमा वायुसेवा कम्पनीहरूले पनि एसओपी तयार पारिसके । अहिले आन्तरिक उडानमा संलग्न वायुसेवा कम्पनीहरूले आफ्ना कर्मचारीहरूलाई उक्त एसओपीअनुसार नै तालिम तथा प्रशिक्षण दिइरहेका उनले बताए ।बुद्ध एयरले सबैभन्दा पहिले एसओपी प्रोटोकल तयार पारेर बुझायो, उनले भने, त्यसैअनुसार उसले एउटा अभ्यास पनि गरिसक्यो । आन्तरिक उडानमा अग्रणी रहेको बुद्धले बिहीबार तीनवटा विमानमा गरेको अभ्यासमा आफ्ना सबै पाइलट तथा एयरहोस्टेस, विमानस्थल कर्मचारी, प्रहरी र अन्य वायुसेवाका प्रतिनिधिसमेत गरी कम्तीमा २ सय जनालाई सहभागी गराएको थियो ।बुद्धका एयरका प्रबन्ध निर्देशक वीरेन्द्रबहादुर बस्नेतले वायुसेवा कम्पनीहरूले एसओपीअनुसार उडान सञ्चालन गरेमा ९९ प्रतिशतसम्म रोकथाम गर्न सफलता प्राप्त हुने दाबी गरे । बुद्धपछि अन्य वायुसेवा कम्पनीले कुनै गन्तव्यको परिकल्पना गर्दै यात्रु तयार पारेर विमानसम्म पुर्याउने अभ्यास थालिसकेका छैनन् । तर, काठमाडौं र बाहिर रहेका कार्यालयका कर्मचारीलाई तालिम भने दिने क्रम जारी छ । विमानस्थलका ती उपनिर्देशकका अनुसार यस्तो अभ्यास विमानस्थल सञ्चालनको जिम्मा लिएको नागरिक उड्डयन कार्यालय, यात्रु सुरक्षा हेर्ने नेपाल प्रहरी, वायुसेवा कम्पनी सबैले गर्नुपर्छ ।बुद्धको अभ्यासमा सहभागी भइसकेपछि विमानस्थलका अधिकारीले चैतअघि जस्तो भीडभाडकै अवस्थामा अबका दिनमा उडान सञ्चालन गराउन कठिनाइ हुने बताएका छन् । हिजोका दिनमा घण्टामा १२ वटा विमान उडाउनेले अब बढीमा ६ वटा उडानबाट थाल्नुपर्ने छ, विमानस्थलका महाप्रबन्धक देवेन्द्र केसीले भने, आन्तरिक विमानस्थलको क्षमता ४ सय ५० यात्रुको हो तर सामाजिक दूरी कायम गर्नकै निम्ति अब त्यो सम्भव हुने देखिएन । आन्तरिक उडान गर्ने कम्पनीलाई विमानको संख्याका आधारमा उडानको अनुमति दिइने महाप्रबन्धक केसीले जानकारी दिए । मध्य असारदेखि उडान सुचारु गर्ने तयारीमा रहेका वायुसेवा कम्पनीहरूलाई सरकारले साउन १७ देखि मात्रै उडान गराउन सकिने प्रस्ताव गरेको थियो । तर, व्यावसायिक उडान सञ्चालन गराउने मिति अझै टुंगो लागिनसकेको नागरिक उड्डयन प्राधिकरणका महानिर्देशक राजन पोखरेलले बताए ।विमानस्थलका अधिकारीहरूले सरकारले उडान खुला गरे पनि सुरुमा १५ प्रतिशत मात्रै उडान संख्या खुलाइने र त्यसको दुई सातापछि २० वा २५ प्रतिशतका दरले बिस्तारै उडानस्लट जारी गर्दै आन्तरिक र अन्तर्राष्ट्रिय उडानको संख्या बढाउँदै लगिने जनाएका छन् ।"
विदेशबाट आउनेलाई सिधै घर,"आरडीटी गरेर पठाइएकाको मृत्यु१५ दिन क्वारेन्टाइनमा बसेर घर फर्किएका बर्दियाको गेरुवा गाउँपालिका४, भगवानपुरका ५० वर्षीय पुरुषको मृत्यु भएको छ । उनको आरटीडी परीक्षण रिपोर्ट नेगेटिभ आएपछि घर पठाइएको थियो । तर, फर्केको तेस्रो दिन शुक्रबार मृत्यु भएको हो । उनको पीसीआर परीक्षण पनि नेगेटिभ आएको बर्दियाका स्वास्थ्य प्रमुख गोकर्ण गिरीले बताए । उनी रोजगारीको सिलसिलामा भारत गएका थिए । लकडाउन सुरु भएपछि घर फर्किएका हुन् ।"
आरडीटी गर्दै घर पठाउँदै,"(रूपन्देही)  कोरोना हटस्पट प्रदेश ५ का क्वारेन्टाइन धमाधम रित्तिन थालेका छन् । परीक्षण रिपोर्ट आउन ढिलाइ हुन थालेपछि स्थानीय तहले आरडीटी गर्दै घर पठाउन थालेका छन् । त्यसले तत्काल लक्षण नदेखिए पनि समुदायमा जोखिम बढाइरहेको छ । पछिल्लो दुई सातामा तराईका जिल्लामा संक्रमितको संख्या घट्दा र पहाडमा तीव्र दरमा बढिरहेको छ । बिहीबार पाल्पामा मात्र १ सय २४ जनामा संक्रमण देखिएको थियो । शुक्रबार पाल्पामा २१, गुल्मीमा १२ र प्यूठानमा ७ जना थपिएका थिए । सामाजिक विकास मन्त्रालयको स्वास्थ्य निर्देशनालयका अनुसार बिहीबार साँझसम्ममा प्रदेशका १२ जिल्लाबाट आरडीटी परीक्षणकै भरमा ६३ हजार ५ सय ७७ जना क्वारेन्टाइनबाट घर फर्किएका छन् । स्थानीय तहका स्वास्थ्य संयोजकले होम क्वारेन्टाइनमा बस्ने गरी १४ दिन बिताएकालाई आरडीटी नेगेटिभ आएपछि घर पठाउने गरेका हुन् । आरडीटीकै भरमा घर पुग्नेमा सबैभन्दा धेरै बर्दियाका छन् । बर्दियाका स्थानीय तहले ११ हजार ६२ जनालाई घर पठाएका छन् । कपिलवस्तुका १० हजार ७ सय १२, बाँकेका ८ हजार ९३ र रूपन्देहीका ७ हजार ८ सय ९४ जना आरडीटी नेगेटिभ आएकै भरमा घर पुगेका छन् । प्रदेशभर पीसीआर परीक्षणको दर सुस्त छ । त्यसले पनि कोरोना संक्रमण समुदायमा फैलिने चिन्ता बढाएको छ । पहाडी जिल्लामा गाउँबस्तीसम्मै कोरोना पुगेको आशंका गरिएको छ । गुल्मीको चन्द्रकोट गाउँपालिकाका विभिन्न वडाका क्वारेन्टाइनमा बसेका १७ जनामा पोजिटिभ देखिएको छ । आइसोलेसन अभावमा वडाकै क्वारेन्टाइनमा बसेका उनीहरूमा २८ दिनसम्म पनि लक्षण देखिएको छैन । तर, दोस्रो पटकको स्वाब परीक्षणको रिपोर्ट शनिबारसम्म पनि नआउँदा अन्योल र त्रास रहेको स्वास्थ्य संयोजक प्रकाश शर्माले बताए । एकातर्फ क्वारेन्टाइन व्यवस्थापनमै समस्या हुँदै गएको छ, उनले भने, परीक्षण ढिलाइले विद्रोह गरेर घर जाने त्रास छ । पीसीआर परीक्षण सुस्त भएपछि आरडीटीकै भरमा धेरैलाई घर पठाइसकिएको उनले बताए । संक्रमण फैलिने त्रास बढेपछि अहिले प्रदेश सरकारले पीसीआर मेसिन थप गरेको छ । मन्त्रालय यो विषयमा गम्भीर छ र दैनिकजसो छलफल भएकै छ, सामाजिक विकास मन्त्रालयका अस्पताल विकास तथा चिकित्सा महाशाखा प्रमुख डा उमाशंकर चौधरीले भने, त्यसैले तीन स्थानमा परीक्षण हुने गरेकामा अहिले चार स्थानमा ६ मेसिनबाट परीक्षण हुन थालेको छ । अब परीक्षण दर तीव्र हुने उनको दाबी छ । सरकारले लुम्बिनी प्रादेशिक अस्पतालमा पीसीआर मेसिन थप गरेर परीक्षण सुरु गरेको छ । त्यस्तै प्रदेश जनस्वास्थ्य प्रयोगशाला र राप्ती स्वास्थ्य विज्ञान प्रतिष्ठानमा पनि मेसिन थप गर्दै छ ।सामाजिक विकासमन्त्री सुदर्शन बरालले पछिल्लो अवस्थामा प्रदेशका कुनै पनि जिल्लामा क्वारेन्टाइनबाहिर संक्रमण नदेखिएको बताए । त्यसले समुदाय त्रसित हुनुपर्ने अवस्था पनि नरहेको उनको दाबी छ । कोरोना संक्रमण पूर्ण कन्ट्रोलमै छ, उनले भने, भारतबाट आउने क्रम नरोकिएसम्म संक्रमण देखिने क्रम भने जारी नै रहन्छ । प्रदेश जनस्वास्थ्य निर्देशनालयका तथ्यांक अधिकृत मनबहादुर वलीका अनुसार प्रदेशका कोरोना विशेष अस्पताल र आइसोलेसन सेन्टरमा १ हजार ५ सय ६ जना उपचाररत छन् । चार जनाको आईसीयूमा उपचार भइरहेको छ । दुई साताअघि झन्डै ५२ हजार जना क्वारेन्टाइनमा रहेका थिए । तीमध्ये २७ हजारको हाराहारीमा आरडीटी परीक्षणपछि घर फर्किए । अहिले २६ हजारको हाराहारीमा क्वारेन्टाइन बसेका छन्, उनले भने, तर, लक्षण देखिएका बिरामीको संख्या १ सयजति छ । लक्षण देखिएका सबैको कोरोना विशेष अस्पताल र आइसोलेसन सेन्टरमा उपचार भइरहेको उनले बताए ।"
संक्रमित राख्न क्वारेन्टाइन खाली गरिँदै,"(धनगढी)  पछिल्लो दुई सातामा संक्रमणको दर तीव्र भएपछि सुदूरपश्चिममा शनिबारसम्म २ हजार ९० जनामा कोरोना पुष्टि भएको छ । हालसम्म ६ जनाको मृत्यु भएको छ भने निको हुनेको संख्या २ सय ४४ पुगेको छ । शनिबार एकै दिन २ सय २८ जना संक्रमित थपिएका छन् । चैत १४ मा यूईएबाट फर्केका धनगढी६ का एक युवकमा सुदूरपश्चिममा पहिलो पटक संक्रमण पुष्टि भएको थियो । प्रदेश स्वास्थ्य निर्देशक डा गुणराज अवस्थीका अनुसार ती युवकबाट उनकी भाउजूमा सरेको संक्रमणले नेपाललाई दोस्रो चरणमा प्रवेश गराएको थियो । त्यसपछि चैतमै संक्रमण देखिएका अन्य तीन जनासहित पाँचै जना निको भएर घर फर्किसकेका छन् । जेठ ७ बाट भारतीय नाका खुल्दा सुदूरपश्चिममा डेढ लाखभन्दा बढी नेपाली भित्रिएका छन् । अव्यवस्थित क्वारेन्टाइनका कारण पनि संक्रमणको दर बढेको छ । भारतबाट आएकाबाट अग्रमोर्चामा खटिएका सुरक्षाकर्मी, एम्बुलेन्स चालक, जनप्रतिनिधि र स्वास्थ्यकर्मी संक्रमित भएको डा अवस्थीले बताए । सुदूरपश्चिममा अहिलेसम्म १५ जना स्वास्थ्यकर्मीसहित अग्रमोर्चामा खटिने २४ जनामा संक्रमण देखिएको छ । समुदायमा भने संक्रमण फैलिनसकेको उनको दाबी छ । भारतबाट आउने क्रम नरोकिएकाले सुदूरपश्चिममा संक्रमितको संख्या अझै धेरै देखिने डा अवस्थीले बताए । भारतबाट आउनेकै व्यवस्थापन गर्न हम्मे भइरहेका बेला संक्रमणको दर बढेपछि क्वारेन्टाइन नै आइसोलेसनमा बदलिन थालेका छन् । बाहिरबाट भित्रिएकालाई १४ दिन क्वारेन्टाइनमा राखेर परीक्षण नै नगराई घर पठाएर क्वारेन्टाइन खाली गरिँदै आएको छ । प्रदेशभरि डेढ साताअघिसम्म क्वारेन्टाइनमा बस्नेको संख्या करिब ७० हजार पुगेको थियो । अहिले १४ दिन पुगिसकेकालाई घर पठाउँदा शुक्रबार त्यो संख्या १९ हजार ७६ जनामा झरेको छ ।स्वास्थ्य निर्देशक डा अवस्थीले संक्रमित बढेपछि क्वारेन्टाइनलाई आइसोलेसन बनाउन लागेको बताए । बाहिरबाट आएकालाई स्बाव लिएर १४ दिनमा घर पठाएर क्वारेन्टाइन खाली गराउन लागेका छौं, उनले भने, संक्रमित भएकालाई अहिलेका क्वारेन्टाइन आइसोलेसन कक्षमा परिणत गरेर राख्न स्थानीय तहलाई निर्देशन दिएका छौं ।सुदूरपश्चिम प्रदेशका अस्पताल, स्वास्थ्य केन्द्रमा कोरोना संक्रमितका लागि तयार पारेका आइसोलेसन बेड खाली छन् । तर, संक्रमितलाई भने होम क्वारेन्टाइनमा बस्न भन्दै घर पठाउन थालेको छ । केहीलाई स्थानीय तहका क्वारेन्टाइनमा राख्न्न थालिएको छ । प्रदेशको कोरोना रिफर अस्पतालसमेत रहेको सेती अस्पताललगायत १८ वटा स्वास्थ्य संस्थामा करिब अढाई सय बेड खाली छन् । शुक्रबारसम्म अस्पतालमा १ सय १८ जना मात्रै भर्ना भएका छन् ।सेतीमा ७४ आइसोलेसन बेड छन् । अहिले संक्रमित १० जना मात्रै भर्ना गरेको छ । सेती अस्पतालका सूचना अधिकारी दिलीपकुमार श्रेष्ठले स्थानीय तहले संक्रमित रिफर गरेर नआएकाले बेड खाली रहन पुगेको बताए । स्थानीय तहले भने अस्पतालले संक्रमितलाई भर्ना नलिएपछि आफैं आइसोलेसन कक्ष बनाएर राख्न लागेको बताएका छन् ।सेती अस्पतालका मेसु डा हेमराज पाण्डेयले गम्भीर अवस्थाकालाई मात्रै भर्ना गरिने भएकाले लक्षण नभएका र सामान्य अवस्थाका बिरामीलाई भर्ना नलिएको बताए । त्यस्तै, टीकापुर अस्पतालमा ५० आइसोलेसन बेडमा ३२ मात्रै भर्ना छन् । कैलालीको भजनी र चौमालाको स्वास्थ्य केन्द्रमा रहेका ९ वटा आइसोलेन बेड सुरुदेखि नै खाली छन् । कञ्चनपुरको महाकाली अस्पतालमा ४६ आइसोलेसन बेडमा २३ जना छन् ।पहाडी जिल्लाका अस्पतालमा पनि आइसोलेसन बेड खाली छन् । संक्रमितलाई स्वास्थ्यकर्मीले होम क्वारेन्टाइनमा बस्न भन्दै घर पठाएका छन् । अछाम अस्पतालमा १७ बेडमा १० जना भर्ना छन् । अछामकै बयलपाटा अस्पतालमा १३ बेड पुरै खाली छन् । बझाङ जिल्ला अस्पतालमा ३४ आइसोलेसन बेड खाली छन् । डोटीमा १० मध्ये ७ बेड, बैतडी अस्पतालमा ८ वटै बेड खाली छन् । गोकुलेश्वरमा ४, बाजुरामा ११, कोल्टीमा २ बेड खाली छ ।संक्रमितको संख्यामध्ये कैलाली र कञ्चनपुरपछि डडेलधुरामा बढी छ । त्यहाँ उपक्षेत्रीय अस्पताल डडेलधुराका ४० र जोगबुढा प्राथमिक स्वास्थ्य केन्द्रका ८ आइसोलेसन बेड भने रित्तै छन् । दार्चुला अस्पतालका १३ र सुदूरपश्चिम प्रहरी अस्पतालमा ३ आइसोलेसन बेड पनि खाली छन् ।प्रदेश स्वास्थ्य निर्देशनालयका अनुसार सुदूरपश्चिमका नौवटै जिल्लाबाट २० हजार ७ सय ५ स्वाब संकलन भएको छ । सेती र राष्ट्रिय जनस्वास्थ्य प्रयोगशालाबाट शुक्रबारसम्म १५ हजार ७ सय ९८ को मात्रै परीक्षण रिपोर्ट आएको छ ।"
कोरोना ७७ जिल्लामै,कोरोना संक्रमित क्यान्सरपीडितको मृत्युचितवन कोरोना संक्रमित कैलालीका एक क्यान्सरपीडितको शनिबार भरतपुर अस्पतालमा मृत्यु भएको छ । कैलालीको गोदावरी नगरपालिका लालपुरका ५० वर्षीय पुरुष फोक्सोको क्यान्सरका बिरामी थिए । उनलाई गत बुधबार बिहान चितवन मेडिकल कलेज (सीएमसी) को शिक्षण अस्पतालमा भर्ना गरिएको थियो ।भरतपुरमै स्वाब परीक्षण गर्दा बिहीबार साँझ उनमा कोरोना पुष्टि भएको थियो । लगत्तै सीएमसीले संक्रमितलाई उपचारका लागि भरतपुर सरकारी अस्पतालको आइसोलेसनमा पठाएको थियो । उपचारकै क्रममा उनको शनिबार बिहान ७ बजे मृत्यु भएको भरतपुर अस्पतालका अध्यक्ष डा भोजराज अधिकारीले बताए । भारतको चण्डीगढमा कार्यरत ती व्यक्तिलाई गत कात्तिकमा फोक्सोमा क्यान्सर देखिएको थियो । उपचार सुरु भएपछि बिस्तारै सुधार भएको थियो । तर लकडाउनले नियमित उपचारमा बाधा परेपछि उनी घर आएका थिए । भरतपुर अस्पतालका चिकित्सक डाप्रमोद पौडेलका अनुसार उनलाई फोक्सोमा अन्तिम अवस्थाको क्यान्सर भएको थियो ।
अधिक तरलताको व्यवस्थापन,"विगत वर्षहरूमा जस्तै आर्थिक वर्षको अन्तिम महिनामा सरकारी भुक्तानी बढेकाले र रेमिट्यान्स रकम अन्यत्र उपयोग नभएकाले बैंकहरूमा अधिक तरलता बढ्न थालेको छ । यतिबेला बैंक तथा वित्तीय संस्थाहरूमा झन्डै १ खर्ब रुपैयाँ अधिक तरलता छ । यो अनिवार्य नगद मौज्दात (सीआरआर) बाहेकको रकम भएकाले बैंकहरूले चाहेमा सबै लगानी गर्न सक्छन् । कोभिड१९ को संक्रमणपछि व्यावसायिक क्षेत्रमा पुँजी अभाव भएको गुनासो सुनिएको यो बेला बैंकमा रकम थुप्रँदै जानु आफैंमा असन्तुलन हो । व्यापार व्यवसाय गर्छु भन्नेलाई पुँजी अभाव हुन नदिन र अधिक तरलताको उचित व्यवस्थापन गर्न राष्ट्र बैंकले मौद्रिक उपाय अघि सार्नुपर्छ । यी दुई विषयको सम्बोधनले वित्तीय सन्तुलन कायम राख्न मात्र होइन, अन्तरसम्बन्धित सबैजसो आर्थिक गतिविधिलाई जीवन्त बनाउन सहयोग पुर्याउँछ ।तरलता धेरै भएपछि केही बैंक तथा वित्तीय संस्थाहरूले निक्षेपको ब्याज घटाउन थालेका छन् भने बाँकीले पनि यही तयारी गरिरहेका छन् । निक्षेपको ब्याज कम हुँदा बचत गर्न मानिसहरू निरुत्साहित हुन्छन् । बचतको ब्याजदर कम हुँदा बैंक तथा वित्तीय प्रणालीबाट रकम नियमन कम हुने सहकारी क्षेत्रमा जाने विगतको घटनाक्रमहरूले देखाइसकेको छ । त्यहाँ गएको पुँजी अनुत्पादक वा अनावश्यक क्षेत्रमा प्रयोग हुने जोखिम धेरै हुन्छ । यसले समग्र पुँजी निर्माणमा असर पर्छ । लामो समयसम्म यही क्रम जारी रहे बचत प्रभावित हुने भएकाले फेरि लगानीयोग्य रकम अभाव हुन सक्छ । अहिले देखिएको अधिक तरलता व्यवस्थापनको एक मात्र उपाय भनेको वित्तीय सुशासनभित्र रहेर धेरै ऋण परिचालन हुने नीति अघि सार्नु हो । यसका लागि मुलुकमा लगानीमैत्री वातावरण बन्नुपर्छ । अधिक तरलता व्यवस्थापनको एक उपाय सरकारले आन्तरिक ऋण लिने विषय पनि अब टुंगिइसकेको छ । यस वर्ष १ खर्ब ९३ अर्ब रुपैयाँ ऋण उठाउने भनिएकोमा १ खर्ब ९१ अर्ब रुपैयाँ लिइसकेको छ । यस्तो अवस्थामा अधिक तरलता रकम कर्जाका रूपमा बजार पठाउने वातावरण बनाउनु प्रमुख उपाय हो । उद्यमशीलताको विकास, स्वदेशी उत्पादनको प्रवर्द्धन, रोजगारी सिर्जनाका साथै विपन्न वर्गको जीवनस्तर उकास्न राष्ट्र बैंकले विभिन्न क्षेत्रहरूमा सहुलियत दरमा ऋण प्रवाह गर्नुपर्ने व्यवस्था गरेको छ । प्राथमिकता प्राप्त क्षेत्रमा समेत अनिवार्य ऋण परिचालन गर्न निश्चित प्रतिशतको सीमा तोकिदिएको छ । तर, सामान्य अवस्थामा पनि अनिवार्य व्यवस्थाको पूर्ण कार्यान्वयन हुन सकेको छैन । सहुलियतपूर्ण दर र अन्य प्रकृतिका कर्जा परिचालनका लागि राष्ट्र बैंकका कडा सर्तका कारणले समेत यस्तो समस्या हुने गरेको बैंकहरूले जनाउँदै आएका छन् । ऋण प्रवाह हुन नसकिरहेको समस्याको गाँठो बैंकहरूमाथि सूक्ष्म व्यवस्थापन गर्दै आएको राष्ट्र बैंकले फुकाइदिनुपर्छ । यस्तो अवस्थामा कर्जाका नयाँ कार्यक्रम तथा क्षेत्र पहिचान गरी लागू गर्न सकिन्छ ।बैंक तथा वित्तीय संस्था आफैंले पनि तरलता व्यवस्थापनका लागि विभिन्न उपाय अघि सार्न सक्छन् । नाफामा ध्यान, कम जोखिम हुने क्षेत्रमा मात्रै ऋण परिचालन र ग्रामीण क्षेत्रमा जान नखोज्ने बैंकहरूको प्रवृत्तिसमेत अधिक तरलताको एक कारण हो । यतिबेला समस्यामा परेका उद्यमव्यवसायलाई लचक नीतिका साथ ऋण परिचालनको क्षेत्र पहिचान गर्नेतर्फ स्वयं बैंक तथा वित्तीय क्षेत्रले ध्यान दिन जरुरी छ । अधिक तरलताको विषय सीआरआरसँग सम्बन्धित छ । चालु वर्षको मौद्रिक नीतिको मध्यावधि समीक्षाबाट राष्ट्र बैंकले ४ प्रतिशतको सीआरआर घटाएर ३ प्रतिशतमा झारेको थियो । यो व्यवस्थाले बैंकमा तरलता बढाउन भूमिका खेलेको छ । सीआरआर बढी प्रतिशत राख्दा लगानीयोग्य रकम कम हुन्छ भने कम राख्दा बढी । यसमा सन्तुलन मिलाउन नसक्दा हुने समस्याहरूको दीर्घकालीन समाधानमा राष्ट्र बैंकले सोच्न आवश्यक छ ।ऋणको माग र त्यस आधारमा परिचालनसँग सम्बन्धित तरलता अधिक हुनु भनेकै मुलुकमा आर्थिक विस्तार नभएर अर्थतन्तत्रमा उत्साह छैन भन्ने हो । चैत ११ गतेदेखिको लकडाउन ले ठप्प व्यापारव्यवसायले अझै गति लिन सकेको छैन । कोरोनाको सन्त्रास र सरकारकै नीति नियमले निजी क्षेत्रको मनोबल खस्किएको छ । गति लिने उपायहरूको पहिचान गरी निजी क्षेत्रलाई आत्मविश्वास बढाउने कामहरू सरकारले खासै गरेको छैन । सरकारी संयन्त्रहरूबीचकै समन्वय अभावमा व्यावसायिक जगत्ले समस्या भोग्नुपरिरहेको छ, यसले गर्दा कर्जा लिएर व्यवसाय विस्तारमा उत्साहको संकेत मिलेकै छैन । बैंकहरूका अनुसार ऋणका लागि निवेदन नै कम परिरहेको छ । भएको कर्जा माग पनि पुरानै ऋणको सावाँब्याज प्रयोजनका लागि छ ।गत वर्षको वैशाखसम्ममा १७१ प्रतिशतले वृद्धि भएको कर्जा प्रवाह यसपटक १११ प्रतिशत मात्रै बढेको छ । कोभिड१९ को असामान्य परिस्थितिका बीच निजी क्षेत्रको मनोबल उकास्न सरकारले उपयुक्त कदमहरू अघि सार्नु नै अधिक तरलता व्यवस्थापनको उत्तम उपाय हो । त्यसका लागि व्यापारव्यवसायका राम्रो सम्भावना भएका क्षेत्रमा अधिक ऋण परिचालन गर्ने केही खुकुलो नीतिगत व्यवस्था चाहिएको छ । राष्ट्र बैंकले अन्तिम रूप दिन लागिरहेको आगामी आर्थिक वर्षको मौद्रिक नीतिमार्फत नै यस्तो मनोबल उकास्ने कार्यक्रम ल्याउनुपर्छ ।"
कोरोना भगाउने जन्तर,"नेताका गलामा कोरोना भगाउने कार्ड ! समाचारले अचम्म पार्यो । कोरोना भाइरसको औषधि बनाउन विश्वका शक्ति राष्ट्रहरू लागिरहेका छन् । तर अहिलेसम्म कोरोना हटाउने औषधि पत्ता लागेको छैन । सम्बन्धित निकायले पनि कोरोना भाइरस हटाउने कुनै जन्तर, बुटी वा औषधि पत्ता लगाएर प्रमाणित गरेको छैन । कोरोनाको औषधि तथा कोरोना भगाउने कुनै पनि भरपर्दो विकल्पमा विश्वको चासो छ । यस्तो अवस्थामा हाम्रा देशका नेताहरू भने कोरोना भगाउने भन्दै गलामा कार्ड लगाएर सबैलाई चकित पार्दै छन् । कसैले प्रमाणित नै नगरेको चीजलाई कुनै नेतृको छोरोको बिजनेस भनेर सर्वसाधारण जनतालाई नै भ्रममा पार्ने गरी कार्ड झुन्ड्याउन नेताहरूलाई कस्तो अप्ठयारो नलागेको । प्रधानमन्त्रीले तातोपानी र बेसारले कोरोना भगाउँछ भन्ने तर्क गरेर दुनियाँ हँसाएजस्तै नेताहरूले कोरोना जन्तर झुन्ड्याएर फेरि निराश दुनियाँलाई हँसाएका छन् । यदि यो जन्तरले कोरोना हटाउने नै भए कोरोना रोकथाममा दुनियाँ उपाय किन अपनाउनु पर्यो ? जम्मा सात सय रुपैयाँ खर्च गरे भैहाल्यो नि ! अब जन्तरले काम गर्ने भएपछि सबै विद्यालयहरूले जन्तर खरिद गर्न भोलिदेखि नै उर्दी दिन बेर छैन । कोरोना भाइरस भगाउने जन्तर प्रयोगमा नेपालका नेताहरू पहिलो भएकोमा जनता खुसी नै छन् । नेतृकै छोरा भएपछि किन स्वीकृति लिनुपर्यो त ! धन्न प्रधानमन्त्रीले राष्ट्रका नाममा सम्बोधन गरेर सबैलाई कोरोना भगाउने जन्तर लगाउन आह्वान गरेनछन् । यस्तो कार्ड कुनै सर्वसाधारणले लगाएको भए उसलाई मानसिक समस्यालेग्रसित भनेर उपचारको चाँजो मिलाउँथे तर नेताहरूलाई यसो भन्ने आँट कोसँग होला र ? त्यसैले यस्ता हावादारी हल्लामा नेताहरूले विश्वास गरेपछि आम सर्वसाधारणमा पनि भ्रम फैलिन सक्छ । बुझेर मात्र यस्ता कुराको पछि लाग्न जरुरी छ । गोविन्द विक, बूढानीलकण्ठ१२, काठमाडौं"
वक्तव्यको सट्टा भोज,"राष्ट्रपति विद्यादेवी भण्डारीले संविधान संशोधनमा राष्ट्रिय एकता प्रदर्शन गरेको भन्दै बुधबार संसद्मा प्रतिनिधित्व गर्ने राजनीतिक दलका नेताहरूलाई बोलाएर बधाई दिएको समाचार बाहिर आयो । राष्ट्र प्रमुखबाट संविधान संशोधनमा दलहरूले देखाएको एकता प्रशंसनीय भएकोमा धन्यवाद दिने चियापानसम्मका लागि बोलाएको भन्ने छ । त्यसैले आमन्त्रणको खासै उद्देश्य र अर्थ नरहेको स्पष्ट छ । सामान्य वक्तव्य वा पत्रले दलहरूलाई बधाई सन्देश दिन सकिन्थ्यो । कोरोनाको कष्टपूर्ण समयमा राष्ट्रको सम्मानित कार्यालयबाट चियापान र बधाई आदानप्रदानको क्रियाकलाप हुनुले आम नागरिकमा कस्तो प्रभाव पर्ला भनेर किन नसोचेको होला । यस्तो परिवेशमा राष्ट्रपतिको यो काम सामान्य ठान्न सकिँदैन । महेशप्रसाद ढुंगाना, नयाँबानेश्वर"
क्वारेन्टिनमा अनुगमन खै ?,"हेरचाहको कमी र रिपोर्ट ढिलो हुँदा राजु सदाको मृत्यु अस्पतालमै भयो । सदाको मृत्युले सारा नेपाली दुःखी छन् । कोरोना महामारी नियन्त्रण गर्न सम्बन्धित निकायहरू चुक्दै गइरहेका त हैनन् ? यतिबेला क्वारेन्टिनमा रहेका संक्रमितहरू के कस्तो अवस्थामा छन् भनेर दैनिकजस्तो निरीक्षण गर्नुपर्ने र सोको जानकारी राख्नुपर्ने होइन ? सके घण्टाघण्टामा नसके तालिका बनाएर तालिकाअनुसार जाँचपड्ताल गर्नुपर्ने हो । ढिलासुस्ती र व्यवस्थामा कमजोरी भएको सञ्चारमाध्यमबाट जनतालाई जानकारी भइरहँदा सरकारलाई चाहिँ किन थाहा हुँदैन । सरकारले आवश्यक व्यवस्था गर्नुपर्ने र अनुगमन पनि त्यत्तिकै तदारुकताका साथ गर्नुपर्ने बेला हो यो । जनता चाहन्छन् क्वारेन्टिनमा बसेकाहरूको निरीक्षण र निगरानी राम्ररी होस् । बलराम थापा, क्षेत्रपाटी, काठमाडौं"
दुई अध्यक्ष आमनेसामने,"दुई अध्यक्षबीच फेरि कटाक्ष हुने गरेका समाचार त पटकपटक छताछुल्ल भएकै हुन् । परस्परका समझदारी बाहिर नजाऊन् भन्ने चाहना दुवै नेताले गरेकै हुन् । वादविवाद पैदा हुँदा पनि आआफैं मिलाएर रिस र आक्रोश टालेकै हुन् । आधा खाने आधा जाने अवधारणामा प्रधानमन्त्री ओली विचलित बनेपछि नेकपामा अलमलको स्थिति आइपर्यो । दुई अध्यक्षका छेउमा माधव नेपाल पनि हरेक विवादका मध्यस्थकर्ताका रूपमा बीचमा आएका देखिए पनि उनको बेग्लै दाउ छ । यी त्रय वरिष्ठ नेताहरूका बाह्रमासे समस्या जहिल्यै आँधीबेहेरी बनेर आउँछन् तर टालटुलमा रोकिन्छन् । प्रधानमन्त्री ओलीमा देशलाई परिवर्तनको बाटोतर्फ डोर्याउँछु भन्ने कल्पना छ । तर आजसम्मका सरकारका कामका फेहरिस्त हेर्ने हो भने मुलुक परिवर्ततको दिशामा जान्छ भनेर कसैले पत्याउँदैन । ओलीसँग समझदारी गरेर आफूले ठूलै गल्ती गरेको कुरा दाहाल पटकपटक दोहोर्याउँछन् । ओली, दाहाल र नेपाल एक ठाउँमा आएर भाग नमिलाएसम्म यो विवाद चलिरहन्छ । श्यामसुन्दर कुइँकेल, काठमाडौं"
दोबाटामा निजी विद्यालय,"लकडाउनमा समस्यामा परेका निजी विद्यालयलाई सरकारबाट कुनै पनि सहयोग गरिएको छैन । घरभाडा, बैंक ब्याज र शिक्षककर्मचारी तलब भुक्तानी गर्न विद्यार्थीसँग शुल्क उठाउनेबाहेक अन्य विकल्प नरहेकाले निजी विद्यालय सञ्चालक आबद्ध संस्था प्याब्सन र एनप्याब्सनले गत शैक्षिक सत्रको बक्यौतासहित २०७७ को शुल्क बुझाउन अभिभावकहरूलाई आग्रह गरेको थियो । त्यसपछि विद्यार्थी संगठन र अभिभावक महासंघले कडा विरोध जनाए । शिक्षा, विज्ञान तथा प्रविधि मन्त्रालयले २०७७ असार ८ मा विज्ञप्तिमार्फत विद्यालय सञ्चालन नभएको अवधिको शुल्क लिन नपाउने भनी निजी विद्यालयहरूलाई सचेत गराएको थियो ।कोरोना महामारीबाट विश्व त्रस्त छ । हाम्रोमा पनि स्थिति गम्भीर छ । सबै किसिमका कारोबार संकटमा छन् । त्यसबाट शिक्षा पनि अछुतो रहन सकेन । विद्यालय तत्काल खुल्न सक्ने परिस्थिति छैन । विकसित देशहरूसरह नसके पनि शिक्षाको निरन्तरतालाई टुट्न नदिन केही विद्यालयले आफ्नै पहलमा सुरुदेखि नै र केहीले असारबाट सरकारी कार्यक्रमअन्तर्गत अनलाइन कक्षा चलाउने प्रयास गरिरहेका छन् । हुन त यस कार्यक्रमको प्रगति देशभर एकनासले हुन सक्दैन । शिक्षा राष्ट्रको दायित्व हो । शिक्षा क्षेत्रमा प्राप्त भइरहेका उपलब्धिमा सरकारीसरह निजी विद्यालयको पनि उत्तिकै योगदान छ । निजी विद्यालयका शिक्षककर्मचारीहरू अहिले तलबविहीन भई बिचल्लीमा छन् । मजदुरलाई राज्यले राहत दिएको छ तर शिक्षकहरूलाई पारिश्रमिक पनि प्राप्त भएको छैन । निजी विद्यालयका सञ्चालक पो व्यवसायी वा व्यापारी हुन् । तलबको भरमा दैनिकी चलाइरहेका शिक्षककर्मचारीले खाएनखाएको, घरभाडा तिर्न सकेनसकेको हेर्ने र सुहाउँदो सहयोग गर्ने जिम्मेवारीबाट सरकार पन्छिन मिल्दैन । महेन्द्रसिंह बम, टीकापुर१, कैलाली िििदशकौंपछि ५ वर्ष शासन गर्न बलियो प्रधानमन्त्रीको रूपमा केपी शर्मा ओलीलाई पाउँदा धेरै सन्तोष लागेको थियो । नभन्दै केही सवालमा यो कार्यकाल विशेष पनि हुँदै छ । प्रधानमन्त्रीलाई थाहै छ, कोरोना महामारीले आम जीवन कतिसम्म दयनीय बनाइरहेछ भनेर । विभिन्न क्षेत्रका पीडित कामदारमध्येका हुन् निजी विद्यालयका शिक्षकहरू । करिब दुई लाखको संख्यामा रहेका उनीहरूका सवालहरू शिक्षा मन्त्रालय र व्यवसायीको जुधाइमा हराइरहेछन् । विषम परिस्थितिमा गुजारा गर्दै छन् । मालिकहरूबाट श्रम र आर्थिक शोषण भइरहँदा पनि गुणस्तरीय शिक्षा दिँदै आएका उनीहरू करिब ६५०० निजी विद्यालयमा कार्यरत छन् । लकडाउनका कारण विगत ३ महिनादेखि स्कुल जान पाएका छैनन् । एकाध स्कुलले वैकल्पिक कक्षा सञ्चालनमा ल्याएकाले केही शिक्षक व्यस्त छन् । उनीहरूले तलब नपाएकाले व्यक्तिगत र पारिवारिक तनावमा जिउन बाध्य छन् । धेरै निजी विद्यालयका शिक्षकहरूको व्यथा भित्रभित्रै गुम्सिएको छ । कतिपयले सामाजिक सञ्जालमा आफ्नो समस्या राख्दा सञ्चालकहरूसँग मनमुटाव भएर जागिरबाट निकालिएका समाचार बाहिर आएका छन् ।निजी विद्यालयका शिक्षकहरूले तलब अवश्य पाउनुपर्छ । सञ्चालकहरूले कुनै पनि बेला समस्या आउन सक्छ भनेर तयारी अवस्थामा रही समस्याका विकल्पहरूबारे पहिल्यै योजना बनाउनुपर्यो । कार, बंगला, जमिन जस्ता निजी सम्पत्ति मात्रै जोड्दै जानु भएन । व्यवसायमा सधैं फाइदैफाइदा हुन्छ भन्ने ग्यारेन्टी हुँदैन । संस्थालाई टिकाउनु छ भने विकल्पको खोजी गरेर समस्या समाधान गर्नेतिर लाग्नुपर्छ । यो अप्ठ्यारो परिस्थतिमा अभिभावकहरूले शुल्क तिर्न सक्ने अवस्था छैन । सरकारले निजी विद्यालयलाई स्वीकृति दिएपछि उचित सरसल्लाह, नियन्त्रण तथा सहयोग जुटाउनुपर्छ । यो विपद्को बेला अरू देशले कत्राकत्रा राहत कार्यक्रम घोषणा गरेका छन् । भाग्यवश हाम्रोमा त्यति विघ्न मानवीय र आर्थिक क्षतिहरू भैसकेका छैनन् । यदि सरकारले भ्रष्टाचार नियन्त्रण र सांसदहरूलाई बढाएको सुविधा फिर्ता गर्ने हो भने निजी विद्यालयका दुई लाख शिक्षकहरू मात्र होइन, अरू धेरै क्षेत्रका कामदारको कल्याण गर्न सकिन्थ्यो । मलाई आशा छ, हाम्रा प्रधानमन्त्रीले यस विषयलाई तत्काल सम्बोधन गर्नेछन् । नत्र दुई लाख शिक्षकको ज्वालामुखीले डरलाग्दो रूप लिन सक्छ । एकप्रसाद दुवाडी, ज्वालामुखी, धादिङ"
आय आर्जननिम्ति बाख्रापालन,"नेपालका ६० प्रतिशतभन्दा बढी घरपरिवार कृषिमा आश्रित छन् । विडम्बना, अर्थ मन्त्रालयअनुसार नेपालले आर्थिक वर्ष २०७५७६ को पहिलो १० महिनामा १ खर्ब ३८ अर्ब ६ करोडको खाद्यान्न आयात गर्यो । कृषिमा आधारित परिवारमध्ये पनि ४९८ प्रतिशतचाहिँ बस्तुभाउ पालनमा संलग्न रहेको कृषि मन्त्रालयको तथ्यांकले देखाउँछ । नेपालमा हाल १ करोड १५ लाख खसीबोका र बाख्रा छन् । तर, नेपालको आर्थिक सर्वेक्षण, २०७५७६ अनुसार, खाद्य तथा जीवजन्तुको आयात अघिल्लो वर्षका तुलनामा १३८ प्रतिशतले वृद्धि भएको छ । आर्थिक वर्ष २०७५७६ को पहिलो १० महिनामा पशुपन्छीको संख्यामध्ये गाईगोरु, बाख्राखसीबोका, सुँगुर, कुखुरा, दुधालु गाईभैंसी, हाँसको संख्यामा ३७ प्रतिशत वृद्धि भएको देखिन्छ । सोही अवधिमा मासुको उत्पादन २४८ हजार मेट्रिक टन हुने प्रारम्भिक अनुमानमा छ, जुन अघिल्लो वर्षको तुलनामा ६५ प्रतिशत बढी हो । यो वृद्धिदर नेपाल सरकारको नीति कार्यान्वयनले भन्दा पनि निजी क्षेत्रको पहलले भएको हो ।विश्व खाद्य संगठनको २०१० को अध्ययन प्रतिवेदनअनुसार, नेपालको वार्षिक मासु खपत ११ किलो प्रतिव्यक्ति छ, जबकि विश्वको औसत ४२५ किलो प्रतिव्यक्ति छ । औद्योगिक मुलुकहरूको खपत वार्षिक ७२ किलो छ । अर्थात्, नेपालमा परिवारको आयवृद्धिसँगै मासु खपत पनि बढेको छ । नेपालको कुल मासु उत्पादनमा खसीको मासुले २० प्रतिशत ओगटेको छ । नेपालको २४८ हजार मेट्रिक टन कुल मासु उत्पादनमध्ये ४९४ हजार मेट्रिक टन देशभित्रै उत्पादित खसीको मासुले आपूर्ति गरिरहेको छ । स्वदेशी उत्पादन मागभन्दा धेरै कम छ । हेफर इन्टरनेसनलनेपालका अनुसार, नेपालमा खसीको मासुको आपूर्ति २ प्रतिशतले बढ्दो छ, जबकि खाद्यान्न र मासुको आयात १३ प्रतिशतले बढेको छ । खसीको मासुको माग र आपूर्तिमा निकै अन्तर देखिन्छ । नेपालका झन्डै आधाजसो घरपरिवारमा एक घरमा औसत ५ पशु हुने गर्छन्, जसमध्ये ३ खसीबाख्रा हुन्छन् । बाख्रापालन खानका लागि मात्र नभएर परिवारको आम्दानीका लागि पनि गरिन्छ । समयसमयमा आइपर्ने गर्जो टार्न पनि गरिन्छ र महिलाहरूको पेवाका रूपमा पनि पालिन्छ । नेपालीको जिब्रोमा अन्य पशुका तुलनामा खसीको मासुको स्वाद बढी मात्रामा गढेको पाइन्छ । पौष्टिक तत्त्वका आधारमा पनि खसीको मासु अन्य पशुको मासुभन्दा स्वास्थ्यकर देखिन्छ ।पाँच वर्षअघिसम्म पनि नेपालमा व्यावसायिक बाख्रापालन न्यून संख्यामा थियो । हाल आएर १५ प्रतिशतभन्दा धेरै खसीबोकाको उत्पादन व्यावसायिक किसानहरूबाट हुने गरेको छ । विगतमा ४९ प्रतिशत पशुपालक घरपरिवारका ७० प्रतिशत महिला बाख्रा तथा अन्य पशुपालनमा संलग्न थिए भने, हाल युवावयस्क पुरुष पनि यता आकर्षित भएका छन् । बाख्रापालन नेपालीको पुर्ख्यौली पेसा भएकाले, मध्यपहाडी भेगमा चरन क्षेत्र प्रशस्त भएकाले, जग्गा धेरै नचाहिन भएकाले, थोरै लगानीले पुग्ने भएकाले, बजार सुनिश्चित र आम्दानी प्रतिवर्ष गणितीय तवरमा बढ्ने भएकाले यस्तो भएको हो । यस्तो आय आर्जन बढाउन, मासुमा परनिर्भरता घटाउँदै लैजान सरकारले बाख्रापालनलाई अझ गम्भीरतापूर्वक लिनु जरुरी छ ।विश्व बैंकले पशुपालनका लागि नेपाल लाइभस्टक सेक्टर इन्नोभेसन परियोजनाअन्तर्गत ८२४ अर्ब रुपैयाँको सहायता कोष दिएको छ । त्यही कोषको रकम बाँड्ने क्रममा नेपाल सरकारको नीतिअनुरूप हाल आएर पहिलो चरण भनेर कृषक समूह र सहकारीलाई प्रस्ताव तयार गर्न आह्वान गरिएको छ । आशा गरौं, परियोजनाले समूहमा आबद्ध साना किसान (१० कट्ठामुनि जग्गा भएको) लाई कतिसम्म र के धितोमा ऋण दिने अनि किसानलाई कति सहयोग दिँदा फाइदा हुने भनी अध्ययनविश्लेषण गरेकै होला । सरकारले निजी क्षेत्रलाई समेट्न दोस्रो आह्वान पनि पक्कै गर्ला, विगतमा जस्तो मन्त्रालयवरिपरि घुम्ने र आफ्ना राजनीतिक कार्यकर्तालाई पोस्ने नीति नलेला । देशको कृषि आधुनिकीकरणमा केही नयाँ गर्ने सोच भएका, विदेशबाट स्वदेशमै व्यवसाय गर्छु भनी फर्केका, दिनरात मिहिनेत गरेर व्यवसाय गर्दागर्दै पनि कतिपय प्राविधिक कारणले मारमा परिरहेकाहरूलाई बाख्रापालनमा उत्साहित गर्न सकिन्छ । प्रादेशिक सरकार बनेपछि उसै नै कृषिको कार्यक्षेत्र साँगुरिएको छ । त्यसमाथि पनि कृषक समूह र सहकारीको पहलमा मात्र नस्ल सुधारमा कति सहयोग पुर्याउन सक्ला ? सरकारले कृषिअन्तर्गत पशुपालन र यससँग संलग्न क्षेत्रलाई अघि बढाउने नीति लिएअनुरूप जति सक्दो चाँडो पशुपालन र यसका सहयोगी क्षेत्रमा निजी क्षेत्रलाई प्रोत्साहन हुने कार्यक्रम ल्याउनुपर्छ । के बिर्सनु हुन्न भने, बाख्रापालन व्यवसायमा निजी क्षेत्रको प्राविधिक क्षमता अति नै न्यून छ । सरकारी तालिम सामग्री व्यावहारिकभन्दा पनि किताबी हुने गरेको छ । धेरैजसो जिल्लामा प्रयोगशाला छैन । निजी क्षेत्रमा आधारभूत तथ्यांक राख्ने जानकारी र प्रचलन छैन । सरकारी अनुसन्धान सीमित रहेकाले निजी क्षेत्रले फाइदा उठाउन पाएको छैन । निजी क्षेत्रमा बाख्रा स्रोत केन्द्रको व्यवस्था गर्न हालसम्म सरकारको कुनै ठोस पहल छैन । कतिपय रोगका लागि आवश्यक भ्याक्सिन (इन्टेरोटोक्सेमिया, निमोनिया) तथा औषधिको आपूर्ति देशभित्र सहज छैन । सुक्खा मौसममा हरियो घाँसको आपूर्ति सहज छैन । नस्ल सुधार सरकारी अनुसन्धानमा सीमित छ । कृषकको गोठमा प्रयोगात्मक तरिकामा छैन । यी विषयलाई लक्षित गरेर परियोजनाका कर्यक्रमहरू तय गरे व्यावसायिक किसानहरूलाई र समग्र कृषि क्षेत्रलाई सहयोग फुग्न सक्छ ।"
"जबज, मदन भण्डारी र भावी पुस्ता","अबको कार्यदिशासर्वप्रथम जबज, माओवाद, प्रचण्डपथ र २१ शताब्दीको जनवाद नेपालका सन्दर्भमा लेनिनले भनेझैं र माओले समृद्ध पारेको नौलो जनवादका भिन्नाभिन्नै नेपाली संस्करण हुन् । गन्तव्य समृद्ध नेपाल र सबैको केन्द्रमा सुखी नेपाली नै हुन् । २१ औं शताब्दीको विश्वसँग हामी भिड्नैपर्नेछ । प्रविधि र विश्वव्यापीकरणको नेटवर्कमा हामी पनि छौं । यस अवस्थामा कम्युनिस्टहरू बिलाउने डरबीच हामी अभूतपूर्व सफलता पाएर विश्व कम्युनिस्ट आन्दोलनमा गर्व गर्ने स्थानमा छौं । कम्युनिस्ट कसरी असफल भए भन्ने दृष्टान्त जननेता भण्डारीको कार्यपत्रमै हेरौं । ५७ मे १९९३ मा कलकत्तामा आयोजित सम्मेलनमा जननेता भण्डारीले समकालीन विश्वपरिस्थिति र मार्क्सवादको सार्थकता विषयक कार्यपत्र प्रस्तुत गर्नुभएको थियो, जसमा उल्लेख छ, मार्क्सवाद विश्वमा असफल भएको होइन, बरु सोभियत नमुना मात्र असफल भएको हो । मार्क्सवादप्रतिको प्रतिबद्धतासँगसँगै उहाँले मार्क्सवादको प्रयोग नेकपा एमालेले नयाँ ढंगले गरिरहेको उल्लेख गर्दै यसका लागि वाम आन्दोलनको ४० वर्ष खर्चिएर जबजका कार्यक्रम तय गरिएको बताउनुभएको थियो । सन् १९१७ पछि धेरै देशका जनताले नयाँ सिद्धान्तका आधारमा क्रान्ति गरेका छन् । प्रत्येक देशको क्रान्तिमा भिन्नता छन् । तर अनेक भिन्नताका बावजुद सबै क्रान्तिमा आधारभूत रूपमा यही सिद्धान्त लागू भएको छ । कतिपय देशमा क्रान्तिको कार्यक्रमलाई नयाँ जनवाद, राष्ट्रिय जनवाद, जनताको जनवाद तथा लोक जनवादजस्ता नाम दिइएको छ । क्रान्तिको कार्यक्रमको नामकरण आफ्नो आवश्यकता र स्थितिअनुरूप जेसुकै गरिए पनि क्रान्तिको सिद्धान्त भने एउटै छ । छरिएका वामपन्थी दलहरूलाई एकीकृत पार्नेदेखि राष्ट्रिय र अन्तर्राष्ट्रिय परिवर्तित राजनीतिक वस्तुस्थितिमा मार्क्सवादलाई बहुदलीय प्रजातन्त्रप्रति कटिबद्ध रही नयाँ स्वरूप प्रदान गर्नसम्ममा जननेता भण्डारीले पुर्याएको योगदान नेपाली राजनीतिमा अविस्मरणीय रहनेछ । सिद्धान्तका लागि जीवन होइन, जीवनका लागि सिद्धान्त हुनुपर्छ भन्ने मान्यता राख्ने जननेता भण्डारीले सिद्धान्तलाई कोरा रूपमा नभई जीवनका सांगोपांगो पक्षसँग जोडेर व्याख्या गर्ने हिम्मत गर्नुभएको थियो, जसको सिको भावी पुस्ताले गर्न जरुरी छ ।"
सरकारको निसानामा पीटीआई,"भारत सरकारले देशविरोधी समाचार सम्प्रेषण गरेको भन्दै भारतीय समाचार एजेन्सी प्रेस ट्रस्ट अफ इन्डिया (पीटीआई) लाई आर्थिक सहयोग रोक्ने चेतावनी दिएको छ । भारतीय सञ्चारमाध्यमहरूका अनुसार भारतका लागि चिनियाँ राजदूत सुन वेदोङ र चीनका लागि भारतीय राजदूत विक्रम मिश्रीका पछिल्ला अन्तरवार्तालाई लिएर सरकारी सञ्चार संस्था प्रसार भारतीयले त्यस्तो चेतावनी दिएको जनाएका छन् ।प्रसार भारती भारतको सार्वजनिक प्रसारण संस्था हो । जसले दूरदर्शन र अल इन्डिया रेडियो सञ्चालन हेर्ने गर्छ । प्रसार भारतीले सरकारका तर्फबाट वार्षिक रकम अनुदानका रूपमा प्राप्त गर्ने भए पनि देशविरोधी समाचार सामग्री प्रसारण गरेको आरोप लगाउँदै पछिल्लो चेतावनी दिएको हो । प्रसार भारती र पीटीआईबीचको सम्बन्धमा विगत केही वर्षयता चिसोपन रहँदै आएको थियो । जानकारहरूका अनुसार पीटीआईले लिएका पछिल्ला दुई अन्तरवार्ताले आगोमा घिउ थप्ने काम गरेको हो । पीटीआईले शुक्रबार चीनका लागि भारतीय राजदूत विक्रम मिश्रीसँग अन्तरवार्ता लिएको थियो । उक्त अन्तरवार्तामा मिश्रीले एलएसीबाट पछि हटेर चीनले हाल देखिएको दुई देशबीचको तनाव कम गर्न जिम्मेवारी पूरा गर्ने विश्वास व्यक्त गरेका थिए । साथै उनले सहमतिको उल्लंघन गर्ने र भारतीय क्षेत्रमा संरचना निर्माणको काम पनि रोक्नुपर्ने जनाएका थिए । राजदूत मिश्रीको उक्त भनाइ प्रधानमन्त्रीको नरेन्द्र मोदीको यसअघिको भनाइसँग ठिक उल्टो भएकाले त्यसले भारतमा ठूलै खैलाबैला मच्चायो । किनभने मोदीले अघिल्लो साता सर्वदलीय बैठकमा चीनले भारतीय क्षेत्रमा अतिक्रमण नगरेको दाबी गरेका थिए । त्यसअघि बिहीबार राजदूत वेदोङसँग भारतचीनबीचको पछिल्लो तनावलाई लिएर अन्तरवार्ता लिएको थियो । उक्त अन्तरवार्तालाई लिएर पनि सरकारी पक्षबाट पीटीआईको आलोचना गरिएको थियो । अन्तरवार्तामा राजदूत वेदोङले जुन १५ मा गलवान उपत्यकामा भएको हिंसात्मक झडपका लागि भारतीय पक्ष दोषी रहेको बताएका थिए । उक्त झडपमा २० जना भारतीय सैनिकको ज्यान गएको थियो । भारतीय सञ्चारमाध्यमहरूले चिनियाँ पक्षमा पनि थुप्रैको हताहती बताए पनि त्यसको पुष्टि अझै पुष्टि हुन सकेको छैन । भारतीय पक्षले लाइन अफ एक्चुअल कन्ट्रोल (एलएसी) पार गरेर चिनियाँ सीमा बलमाथि आक्रमण गरेको थियो । र, भारतीय सैनिकले दुई देशबीचको सीमासम्बन्धी सम्झौताको गम्भीर उल्लंघन गरेका थिए, राजदूत सुनले भनेका थिए । त्यति मात्र होइन, उनले भारतले एकतर्फी रूपमा निषेधित क्षेत्रमा संरचना निर्माण गरेको समेत आरोप लगाएका थिए । साथै उनले पछिल्लो सीमा विवादका लागि चीन दोषी नभएको समेत दाबी गरेका थिए । राजदूत सुनको उक्त अन्तरवार्ता देशविरोधी भएको भन्दै सरकारी पक्षबाट चर्को आलोचना भएको थियो । भारतीय विदेश मन्त्रालयले गत बिहीबारको नियमित पत्रकार सम्मेलनमा पनि सुनको उक्त भनाइको खण्डन गरेको थियो । प्रवक्ता अनुराग श्रीवास्तवले सुनको अन्तरवार्ताका सम्बन्धमा सञ्चारकर्मीहरूले राखेको जिज्ञासामा विगत केही समययता चीनले विगतको सहमतिलाई उल्लंघन गर्दै एलएसीमा सैन्य र हतियारको उपस्थिति बढाउँदै लगेका कारण पछिल्लो तनावको उपस्थिति सिर्जना भएको बताएका थिए । चीनसँगको सम्बन्धमा तनावपूर्ण रहिरहेका बेला पछिल्ला दुई अन्तरवार्ताले चिनियाँ दाबीलाई साथ दिएको भन्दै पीटीआईप्रति सरकारी पक्षमा चर्को असन्तुष्टि रहेको भारतीय सञ्चारमाध्यमहरूले जनाएका छन् । त्यसै परिणामस्वरूप प्रसार भारतीले पीटीआईलाई दिँदै अनुदान रोक्नेसम्बन्धी छलफल गरिरहेको बताइएको छ । प्रसार भारती पीटीआईको सबैभन्दा ठूलो ग्राहक हो । भारतीय सञ्चारमाध्यमहरूका अनुसार प्रसार भारतीले पीटीआईको समाचार सामग्रीका लागि मात्र ग्राहकशुल्कबापत बर्सेनि करिब ७ करोड तिर्ने गरेको छ । पीटीआई सहकारी संरचनामा सञ्चालित भारतको सबैभन्दा ठूलो र पुरानोमध्येको समाचार एजेन्सी हो । भारतीय मिडिया क्षेत्रका जानकारहरूका अनुसार भारत सरकार र पीटीआईबीचको द्वन्द्व नयाँ भने होइन । भारत सरकारले पीटीआईमा आफ्नो भूमिका बढाउनका लागि विगतदेखि नै प्रयास गरिरहेको र त्यसमा असफल रहेका कारण असन्तुष्ट रहँदै आएको एक वरिष्ठ मिडिया समीक्षकले बताए । भारतीय अनलाइन पत्रिका द वायरले त सरकार र पीटीआईबीचको पछिल्लो द्वन्द्वलाई सन् २०१६ मा एजेन्सीमा प्रधान सम्पादक नियुक्ति गर्ने प्रकरणलाई सम्झाएको जनाएको छ । वायरका अनुसार तत्कालीन केन्द्रीय मन्त्री अरुण जेटलीले पीटीआईको प्रधान सम्पादकमा सरकारी पक्षीय पत्रकारलाई नियुक्त गर्न दबाब दिए पनि सञ्चालक समितिले अस्वीकार गरेको थियो । सञ्चालक समितिमा निजी क्षेत्रका सञ्चारमाध्यमहरूको प्रतिनिधित्व रहने गरेको छ । त्यतिबेलादेखि नै भारतीय जनता पार्टी (भाजपा) र पीटीआईबीच दूरी बढ्दै गएको मिडिया समीक्षकको पनि भनाइ छ । उनले पछिल्लो विवादलाई त्यसकै एक कडीका रूपमा अर्थ्याए । पीटीआईको स्वतन्त्र भूमिकालाई कमजोर पार्न विगतदेखि नै प्रयास हुँदै आएको छ, यो घटना त्यसैको निरन्तरता मात्र हो, उनले भने ।"
चिनियाँ अधिकारीलाई अमेरिका प्रवेशमा प्रतिबन्ध,चीनको प्रतिक्रियाअमेरिकाले त्रुटिपूर्ण निर्णय लिएको भन्दै चीनले सच्याउनुपर्ने प्रतिक्रिया दिएको छ । वासिङ्टनस्थित चिनियाँ दूतावासले अमेरिकी पक्षको अन्यायपूर्ण निर्णयहरूको कडा विरोध गर्ने जनाएको छ ।
सरिफविरुद्ध मुद्दा दायर,इस्लामाबाद (एजेन्सी) पाकिस्तानका पूर्वप्रधानमन्त्री नवाज सरिफविरुद्धभ्रष्टाचारसम्बन्धी मुद्दा दायर गरिएको छ । पाकिस्तानको भ्रष्टाचार नियन्त्रणसम्बन्धी निकायले शनिबार उनीविरुद्ध मुद्दा दायर गरेको हो । सरिफसँगै अन्य ३ जनालाई पनि ३४ वर्ष अगाडि पन्जाब प्रान्तको जग्गासम्बन्धी काम कानुनविपरीत गरेको भन्दै मुद्दा दायर गरिएको हो । मुद्दा दायर गरिएसँगै ७० वर्षीय सरिफलाई पक्राउ पुर्जी पनि जारी गरिएको छ । उनी हाल उपचारका क्रममा बेलायतको लन्डनमा छन् ।
भारतमा ५ लाखभन्दा बढी संक्रमित,"नयाँदिल्ली (एजेन्सी) भारतमा कोरोना भाइरस (कोभिड१९) संक्रमितको संख्या ५ लाख नाघेको छ । भारतको स्वास्थ्य तथा परिवार कल्याण मन्त्रालयका अनुसार कोभिड१९ बाट शनिबार साँझसम्म ५ लाख ८ हजार ९ सय ५३ जना संक्रमित भइसकेका छन् । मन्त्रालयका अनुसार पछिल्लो २४ घण्टामा मात्रै १८ हजार ५ सय ५२ जनामा संक्रमण पुष्टि भएको हो । त्यस्तै ३ सय ८४ जनाले पछिल्लो २४ घण्टामा भाइरसका कारण ज्यान गुमाएका छन् । योसँगै भारतमा कोभिड१९ बाट मृत्यु हुनेको संख्या १५ हजार ६ सय ८५ पुगेको छ ।पछिल्लो समय भारतमा लकडाउन खुकुलो गरिएसँगै संक्रमण पनि निकै तीव्र रूपमा बढिरहेको छ । भारतमा जुलाई अन्तिमसम्म कोभिड१९ संक्रमितको संख्या १० लाख नाघ्ने जनस्वास्थ्यविद्हरूको अनुमान छ । भाइरसका कारण भारतको महाराष्ट्र राज्य सबैभन्दा बढी प्रभावित भएको छ । शनिबार बिहानसम्म महाराष्ट्रमा एक लाख ५२ हजारभन्दा बढीमा संक्रमण पुष्टि भएको छ । त्यस्तै महाराष्ट्रमा ७ हजार एक सय ६ जनाको मृत्यु भएको छ भने करिब ८० हजार निको भएका जनाइएको छ । महाराष्ट्रपछि दिल्ली सबैभन्दा बढी प्रभावित भएको छ । दिल्लीमा संक्रमितको संख्या ७७ हजार २ सय ४० पुगेको छ भने २ हजार ४ सय ९२ जनाको मृत्यु भएको छ । संक्रमण पुष्टि भएकामध्ये दिल्लीमा अहिलेसम्म ४७ हजार ९१ जना निको भएका छन् । भाइरस प्रभावित राज्यहरूको सूचीमा तमिलनाडु तेस्रो स्थानमा छ । यस राज्यमा ७४ हजार ६ सय २२ जना संक्रमित भइसकेका छन् । अधिकारीका अनुसार ९ सय ५७ जनाको मृत्यु भएको छ । तमिलनाडुमा शनिबार साँझसम्म ४१ हजार ३ सय ५७ जनाको निको भइसकेका छन् ।नेपालसँग सीमा जोडिएका राज्यमध्ये उत्तरप्रदेश बढी प्रभावित देखिएको छ । त्यहाँ २० हजार ९ सय ४३ जना संक्रमित छन् भने ६ सय ३० जनाले ज्यान गुमाएका छन् ।त्यस्तै, पश्चिम बंगालमा १६ हजार १ सय ९०, बिहारमा ८ हजार ७ सय १६ र उत्तराखण्डमा २ हजार ७ सय २५ जना संक्रमित भइसकेका छन् । पश्चिम बंगालमा ६ सय १६, बिहारमा ५८ र उत्तराखण्डमा ३७ जनाको मृत्यु भइसकेको छ ।स्वास्थ्य तथा परिवार कल्याण मन्त्रालयका अनुसार कोभिड१९ संक्रमितका आधारमा मेघालय राज्य सबैभन्दा कम प्रभावित देखिएको छ । मेघालयमा ४७ जनामा संक्रमण पुष्टि भएको छ । भारत भाइरसको संक्रमणका हिसाबले अमेरिका, ब्राजिल र रुसपछि चौथो स्थानमा रहेको छ । सबैभन्दा बढी प्रभावित अमेरिकामा शनिबार बिहानसम्म २४ लाख ६७ हजार ८ भन्दा बढी संक्रमित भएका छन् । १ लाख २५ हजार ३९ जनाको मृत्यु भएको छ । अमेरिकामा निको हुनेको संख्या करिब ६ लाख ७० हजार छ ।जोन हप्किन्स विश्वविद्यालयका अुनसार ब्राजिलमा करिब १२ लाख ७५ हजार संक्रमित भएका छन् भने करिब ५६ हजार ९ सय ६१ जनाको मृत्यु भएको छ । ब्राजिलमा ७ लाखभन्दा बढी निको भएका छन् । संक्रमित संख्याका आधारमा रुस तेस्रो स्थानमा छ । रुसमा ६ लाख २७ हजारमा संक्रमण पुष्टि भइसकेको छ । रुसमा कोभिड१९ का कारण ८ हजार ९ सय ५८ जनाको मृत्यु भएको छ । रुसमा ३ लाख ८३ हजारभन्दा बढी निको भएका छन् ।शनिबार साँझसम्म विश्वभर कोरोना संक्रमितको संख्या ९८ लाख ३६ हजार पुगिसकेको छ भने मृत्यु हुनेको संख्या ४ लाख ९९ हजारभन्दा बढी छ । त्यस्तै संक्रमण पुष्टि भएकामध्ये ४९ लाखभन्दा बढी निको भएका जनाइएको छ ।"
एउटा कोठा मर्मत गर्न सवा करोड !,"सञ्चार तथा सूचना प्रविधि मन्त्रालयले आफ्नो सभाहल मर्मतसम्भारका नाममा सवा करोड रुपैयाँ खर्चिएको भेटिएको छ । मन्त्रालयले टेन्डर र सम्झौताबिनै कार्यसम्पादन जमानतसमेत नराखी यो रकम खर्चिएको हो । महालेखापरीक्षकको प्रतिवेदनले यसलाई नियम प्रतिकूल भएको टिप्पणी गरेको छ । मन्त्रालयले आर्थिक वर्ष ०७५७६ मा सभाकक्ष मर्मतसम्भारका लागि १ करोड २४ लाख ३९ हजार रुपैयाँ खर्चिएको थियो । तत्कालीन सञ्चार तथा सूचना प्रविधिमन्त्री गोकुल बाँस्कोटाको कार्यकालमा मन्त्रालयको सभाहललाई मर्मतसम्भार गरिएको हो । यही हलमा अहिले सरकारको नियमित पत्रकार सम्मेलन हुँदै आएको छ । करिब दुई दर्जन कुर्सी राखिएको सानो सभाहलमा केही थान स्क्रिन, पोडियम, कार्पेट राखिएको छ । मर्मतसम्भारका लागि मन्त्रालयले प्रतिस्पर्धात्मक तरिकाले खरिद नगरी दरभाउ माग गरी खरिद गरेको, कुन आधार र कसले लागत अनुमान तयार पारेको नखुलेको, लागत अनुमान र दरभाउ पेस गरेको रकम एउटै रहेको पनि महालेखाको प्रतिवेदनमा औंल्याइएको छ ।सभाकक्ष हल निर्माण र फर्निचर एवं उपकरण तत्काल खरिद नगर्दा तत्काल हानिनोक्सानी हुने अवस्था रहेको नदेखिएकामा पनि प्रतिस्पर्धात्मक तरिकाले खरिद नगरी दरभाउ माग गरी खरिद गरेको, महालेखा परीक्षकको प्रतिवेदनमा भनिएको छ, खरिद गर्नुअघि तोकिएको प्रक्रिया अपनाई लागत अनुमान तयार गर्नुपर्नेमा कुन आधार र कसले लागत अनुमान तयार गरेको नखुलेको, लागत अनुमान र दरभाउ पेस गरेको रकम एउटै रहेकाले खरिद कार्य मितव्ययी रहेको पाइएन । यसका लागि मन्त्रालयले आफ्नो कोषबाट नभई नेपाल दूरसञ्चार प्राधिकरणको कोषको रकम नियमविपरीत प्रयोग गरेको भेटिएको छ । प्राधिकरणको स्वीकृत वार्षिक प्रतिवेदनमा रहेको भन्दा बाहिर गएर मन्त्रालयको सभाकक्ष निर्माण गर्न रकम प्रयोग गरिएको छ । प्राधिकरणले स्वीकृत वार्षिक कार्यक्रम र तालुक कार्यालयको काममा खर्च गर्न मिल्ने आधार बेगर मन्त्रालयमा सभाकक्ष हल निर्माण तथा फर्निचर र उपकरण गर्न खर्च गरेको छ, प्रतिवेदनमा भनिएको छ । मन्त्रालयको मागअनुसार प्राधिकरणको कोषको रकम प्रयोग गरी मन्त्रालयको सभाकक्ष मर्मतसम्भार गरिएको प्राधिकरणका प्रवक्ता मीनप्रसाद अर्यालले जानकारी दिए । महालेखाको प्रारम्भिक प्रतिवेदनमा औंल्याएको विषयमाथि प्राधिकरणले स्पष्टीकरण दिन बाँकी छ । त्यसपछि मात्र यसबारे थप प्रस्ट हुने उनको दाबी छ ।महालेखाको प्रारम्भिक प्रतिवेदन प्राधिकरणमा आइपुगिसकेको छ, उनले भने, यसमा औंल्याइएको विषयमा प्राधिकरणले एकमुष्ट जवाफ दिन्छ, त्यसपछि यो विषयमा थप प्रस्टता हुन्छ । महालेखापरीक्षकको कार्यालयले जेठ ११ मा दूरसञ्चार प्राधिकरणलाई प्रतिवेदन पठाउँदै प्रतिवेदनमा औंल्याइएको विषय ३५ दिनभित्र फर्छ्योट गर्न निर्देशन दिएको छ । प्रतिवेदनमा उल्लिखित व्यहोराका सम्बन्धमा आर्थिक कार्यविधि तथा वित्तीय उत्तरदायित्व ऐन ०७६ को दफा ३७ (१) बमोजिम ३५ दिनभित्र फर्छ्योट गरी सम्परीक्षण गराउन हुनेछ, महालेखाले प्राधिकरणलाई लेखेको पत्रमा भनिएको छ ।निर्माण व्यवसायी तथा आपूर्तिकर्तासँग खरिद सम्झौता गरी कार्यादेश दिनुपर्ने नियम भए पनि त्यस्तो नगरेको प्रतिवेदनले औंल्याएको छ । मन्त्रालयले कामको जिम्मा दिँदा निर्माण व्यवसायी र आपूर्तिकर्तासँग कार्यसम्पादन जमानत नराखेको र भुक्तानी गर्दा धरौटीसमेत कट्टा नगरेको महालेखाको प्रतिवेदनले औंल्याएको छ ।सार्वजनिक गर्न बाँकी महालेखाको प्रतिवेदनमा जनाइएअनुसार मन्त्रालयको सभाहल निर्माणबापत एला मोड कन्स्ट्रक्सनले ७६ लाख ५९ हजार १ सय ८६ रुपैयाँ भुक्तानी लिएको छ । यस्तै कास ट्रेडिङ हाउसले ४७ लाख ८० हजार १ सय २९ रुपैयाँ भुक्तानी लिएको छ । दुई कम्पनीले गरी १ करोड २४ लाख ३९ हजार २ सय ९७ रुपैयाँ भुक्तानी लिइसकेका छन् । यो रकम मन्त्रालयले तयार पारेको लागत अनुमानसँग ठ्याक्कै मिल्छ । आर्थिक कार्यविधि ऐन ०५५ को दफा २७ मा कार्यालयमा प्राप्त हुन आएको सम्पूर्ण नगदी जिन्सीको संरक्षणको प्रबन्ध मिलाउनु जिम्मेवार व्यक्तिको कर्तव्य हुने, तोकिएको काममा मात्र खर्च गर्न पाइने र तोकिएको कामबाहेक अन्य काममा खर्च गरेको देखिए जिम्मेवार व्यक्तिबाट यस्तो खर्च रकम असुलउपर गरी विभागीय कारबाहीसमेत गर्न सक्ने व्यवस्था छ ।"
सेयर बजार यसै साता खुल्ने,"लकडाउनका कारण चैत ११ देखि बन्द भएको पुँजीबजार यसै साता सञ्चालनमा आउने भएको छ । लकडाउन खुकुलो भए पनि अत्यावश्यक क्षेत्रमा पर्ने पुँजीबजार अझै सञ्चालन नगरेको भन्दै चौतर्फी आलोचना भइरहेका बेला नेपाल धितोपत्र बोर्ड (सेबोन) ले बजार खोल्ने तयारी गरेको हो । सोमबारदेखि बजार सञ्चालन हुन्छ, कुनै कारणले नेप्सेले तयारी सकेन भने मंगलबारदेखि होला, बोर्ड स्रोतले भन्यो, अब लकडाउनअघिकै अवस्थामा बजार सञ्चालन हुन्छ । बजार सञ्चालनका लागि वस्तुस्थिति बुझ्न भन्दै बोर्डले गत साता गठन गरेको समितिले शनिबार प्रतिवेदन बुझाएको छ । प्रतिवेदनको सुझावका आधारमा बजार सञ्चालन गर्ने तयारी भएको सेबोनका अध्यक्ष भीष्मराज ढुंगानाले जानकारी दिए । आइतबार सञ्चालक समितिको बैठक बस्दै छ, उनले भने, समितिको निर्णयअनुसार बजार सञ्चालन गर्न नेप्सेलाई निर्देशन दिन्छौं । सम्भव भएसम्म छिटो बजार खोल्ने आफूहरूको योजना रहेको उनले बताए । नेप्सेले कारोबार सिस्टममा केही परिमार्जन गर्नुपर्ने हुन सक्छ । त्यो काम सकिएलगत्तै बजार सञ्चालनमा आउने उनको भनाइ छ । सेबोनले लगानीकर्ताबाट बजार सञ्चालनमा अवरोध नगर्ने विषयमा लिखित प्रतिबद्धता प्राप्त भएको पनि अध्यक्ष ढुंगानाले बताए । अब कुनै पनि अवस्थामा बजार बन्द नगर्ने भन्ने विषयमा लगानीकर्ताले लिखित प्रतिबद्धता दिएका छन्, उनले भने, बजार केही तलमाथि हुँदा पनि आन्दोलन गर्ने प्रवृत्ति अब रोकिने छ । अब सामान्य अवस्थामा दैनिक ५ घण्टा (११ बजे देखि ४ बजेसम्म) बजार सञ्चालन हुने ढुंगानाले जानकारी दिए । उता नेप्सेले बोर्डले निर्देशन दिएको लगत्तै बजार सञ्चालन गर्न सकिने बताएको छ । लकडाउनअघिकै सामान्य अवस्था (समय र सर्किट ब्रेक) मा बजार खोल्ने हो भने कुनै समस्या हुँदैन, नेप्सेका प्रमुख कार्यकारी अधिकृत चन्द्रसिंह साउदले भने, सर्किट ब्रेक र समय परिवर्तन गर्नुपर्ने अवस्थामा २४ घण्टा लाग्न सक्छ । कारोबार प्रणालीसहित आफूहरू तयारी अवस्थामा रहेकाले सेबोनको निर्देशन आउनासाथ बजार खोलिने उनले बताए ।लामो समय बजार बन्द रहँदा नियामक निकाय धितोपत्र बोर्ड र अग्रणी नियामक निकाय नेप्सेले चर्को आलोचना खेप्नुपरेको थियो । बजार घट्ने डरले बन्द गरियो भन्ने आरोप उनीहरूलाई लागेको थियो । यद्यपि यसबीचमा केही नीतिगत काम पनि भएका छन् । राष्ट्र बैंकले सेयर कारोबारमा अनलाइन माध्यम (मोबाइल र इन्टरनेट) बाट भुक्तानी गर्दा विद्यमान कारोबार सीमा नलाग्ने व्यवस्था गरेको छ । अब सेयर लगानीकर्ताले प्रतिपटक मोबाइल बैंकिङमा १ लाख र इन्टरनेट बैंकिङमा १० लाख रुपैयाँ बराबर कारोबार गर्न सक्छन् । यसअघिको मासिक १० लाख रुपैयाँभन्दा बढीको कारोबार गर्न नपाउने सीमा सेयर लगानीकर्ताका लागि हटाइएको छ । लगानीकर्ताले तिर्दै आएको ५ प्रतिशत पुँजीगत लाभकर टीडीएस नभई अन्तिम कर भएको आन्तरिक राजस्व विभागले प्रस्ट्याएको छ । यसअघि लगानीकर्ता यो कर अन्तिम हो वा टीडीएस हो भन्नेमा अन्योल थियो । लकडाउनका कारण चैत ११ देखि बन्द भएको बजार ५१ दिनपछि गत वैशाख ३० र ३१ मा सञ्चालन गरिएको थियो । सरकारले उत्पादनमूलक उद्योग व्यवसायलाई सञ्चालन गर्न दिने भएपछि धितोपत्र बोर्डले पनि कारोबार अवधि घटाएर दैनिक २ घण्टा बजार खोलिएको थियो । दुवै दिन बजार घटेपछि कोरोनाको सन्त्रास देखाउँदै पुनः बन्द गरिएको थियो । संक्रमणकालीन अवस्था भन्दै त्यति बेला साविकको कारोबार अवधि घटाएर दैनिक २ घण्टा (११ देखि १ सम्म) बजार चलेको थियो । सामान्य अवस्थामा दैनिक ५ घण्टा (११ देखि ४ बजेसम्म) सञ्चालन हुने गर्थ्यो । वैशाखसम्म नेप्सेमा २ सय १२ कम्पनी सूचीकृत छन् । तीमध्ये १ सय ४८ बैंक तथा वित्तीय संस्था र बिमा कम्पनी छन् । ३२ जलविद्युत् कम्पनी, १९ उत्पादन र प्रशोधन उद्योग, ४४ होटल तथा व्यापारिक संस्था र ४ अन्य समूहका छन् । ०७६ असारमा सूचीकृत कम्पनी संख्या २ सय १५ थियो । सूचीकृत कम्पनीमध्ये बैंक तथा वित्तीय संस्था र बिमा कम्पनीको धितोपत्र बजार पुँजीकरणको हिस्सा ८०३ प्रतिशत छ । जलविद्युत् कम्पनीको हिस्सा ५८, उत्पादन र प्रशोधन उद्योगको हिस्सा ३७, होटलको हिस्सा १५, व्यापारिक संस्थाको हिस्सा ०३ तथा अन्य समूहका कम्पनीको हिस्सा ८५ प्रतिशत छ । ०७६ वैशाखसम्म सूचीकृत संस्था ४ अर्ब ७० करोड कित्ता रहेको नेप्सेले जनाएको छ ।"
कोरोनाले रोकेन असारे विकास,"प्रदेश सरकारबाट आएको ताडीदेखि राराघाटसम्मको सडक, फोराबान्ना नैनकुञ्ज सडक, जिम्जेडी खआनेपानी, जनजीवन मावि, लिगासैनी मावि दशालालगायत काम असारमै सुरु भएका छन् । खाँडाचक्रमा आएको २० लाख विशेष अनुदानको रकमले नगरका ११ वटै वडामा बाख्रा वितरण गर्न लागिएको छ । अन्य काम गर्न नसकिने भएकाले बाख्रा वितरण गर्ने योजना बनेको बुधबार सम्पन्न नगर सभामा वडाका जनप्रतिनिधिलाई जानकारी गराइएको थियो । मुगुका स्थानीय तहले कोरोना त्रासबीच असारे विकास जारी राखेका छन् । विषयगत कार्यालयमा योजना सम्झौता, प्राविधिक मूल्यांकन, भुक्तानीलगायतको काम जारी छ ।यार्चा यात्रा रोकिएपछि काममामुगुमकार्मारोङ गाउँपालिका२ मा विकास निर्माणको काम जारी छ । यस वर्ष यार्चा संकलनमा प्रतिबन्ध लगाइएपछि स्थानीयवासी विभिन्न विकास योजनाका काममा जुटेका छन् । गाउँपालिकाले ४० लाखको कोइकी पर्यटकीय पदमार्ग, ५५ लाखको गाउँपालिका भवन निर्माण र ५० लाखको आवासीय विद्यालय भवन निर्माणको कामलाई तीव्रता दिएको छ । तीनवटै योजना उपभोक्ता समितिमार्फत जारी राखिएको हो । एकातिर कोरोना संक्रमणको डर छ, अर्कोतिर यार्चा संकलन गर्न नपाउनुको पीडा छ, पुलुगाउँका कर्माछिरिङ लामाले भने, यार्चा टिप्न नपाइएपछि गाउँ नै उर्लिएर विकासको काममा जुटेका छौं ।सामाजिक दूरी कायम गरी विकास निर्माणलाई तीव्रता दिइएको गाउँपालिकाका निमित्त प्रमुख प्रशासकीय अधिकृत तीर्थराज शाहीले बताए । आर्थिक वर्ष सकिन थालेकाले सतर्कता अपनाएर साना योजना सुरु गरेका हौं, उनले भने, कोरोनाको डरले मानिस जम्मा हुन गाह्रो मानेकाले केही योजना सुरु गर्न सकिएको छैन ।विकासे कार्यालयमा पनि असारे विकासको चटारो सुरु भएको छ । पूर्वाधार विकास कार्यालयमार्फत छायानाथरारा नगरपालिकास्थित थार्पदेखि लहतिर्पसम्मको ग्रामीण सडक निर्माणको काम एक साताअघि सुरु भएको छ । आर्थिक वर्ष सकिन लागेकाले छिटो योजना सक्नुपर्ने बाध्यता भएको १ करोड ५७ लाख रुपैयाँको उक्त योजना ठेक्कामार्फत सुरु गरिएको हो । डिभिजन वन कार्यालयले पनि २३ मध्ये १७ योजनाको सम्झौता गरी काम अघि बढाएको छ । डिभिजन कार्यालयका सूचना अधिकारी वसन्तकुमार शाहीले बताए । अन्य विषयगत कार्यालयले पनि कामका आधारमा भुक्तानी दिने गरी विकास निर्माणलाई तीव्र बनाएका छन् ।"
कर्णाली मुख्यमन्त्री कार्यालयले बाँड्यो ४० करोड,"कर्णाली प्रदेशको मुख्यमन्त्री कार्यालयले आर्थिक वर्षको अन्त्यतिर मुख्यमन्त्रीको नाम जोडिएका दुई कार्यक्रमको ४० करोड रुपैयाँ स्थानीय तहमा निकासा गरेको छ । समय अभावका कारण रोजगारीमार्फत गरिबी न्यूनीकरण गर्ने उद्देश्य बोकेका यी कार्यक्रमको बजेट दुरुपयोग हुने सरोकारवालाको चिन्ता छ । मुख्यमन्त्री कार्यालयको असार ९ को निर्णयबाट मुख्यमन्त्री रोजगार कार्यक्रम को ३० करोड र असार १० गतेको निर्णयबाट मुख्यमन्त्री दलित महिला आयआर्जन कार्यक्रम को १० करोड रुपैयाँ स्थानीय तहलाई बाँडफाँट गर्दै निकासा गरिएको छ । दलित महिला आयआर्जन कार्यक्रमको बजेटबाट ५० प्रतिशत मेसिनरी खरिद र ५० प्रतिशत पूर्वाधार निर्माणमा खर्च गर्न स्थानीय तहलाई अख्तियारी दिइएको छ ।रोजगार कार्यक्रमको बजेट भने खानेपानी, सिँचाइ, तटबन्ध, सडक, जलाशय, सार्वजनिकसामुदायिक भवन जस्ता विकास आयोजनामध्ये कुनै एक वा धेरै क्षेत्रमा श्रमप्रधान रोजगारी सिर्जना हुने गरी खर्च गर्न भनिएको छ । लकडाउनका कारण न मेसिनरी सामान खरिद, न रातारात विकासका काम गर्न सकिने सम्भावना छ, सुर्खेतका एक स्थानीय तहका प्रमुखले भने, हुन त खर्च गर्ने निकायको नियतमा भर पर्ने कुरा हो । तर यो बजेट सिधै बिलभर्पाइ मिलाएर बाँडीचुँडी खाऊ भनेर पठाइए जस्तो लाग्यो ।मुख्यमन्त्री दलित महिला आयआर्जन कार्यक्रम सञ्चालन कार्यविधि ०७७ मा दलित महिलाको ज्ञान, सीप र क्षमता वृद्धि तथा अवसर सिर्जना गरी उनीहरूको जीवनस्तर उकास्ने प्रमुख उद्देश्यका लागि सीपमूलक तालिम कार्यक्रम, बीउपुजी अनुदान कार्यक्रम, पूर्वाधार निर्माण कार्यक्रम र सहुलियत ऋण कार्यक्रम सञ्चालन गरिने उल्लेख छ । कार्यक्रम कार्यान्वयन गर्न लाभाग्राही छनोट गर्न त्यसको आधार, मूल्यांकनका मापदण्ड, लाभग्राही छनोट समिति गठन, कार्यक्रम कार्यान्वयन समन्वय समिति गठन र अनुगमन जस्ता प्रक्रिया तोकिएका छन् । यी सबै प्रक्रिया पूरा गर्न कम्तीमा एक महिना लाग्छ, कार्यक्रम कार्यान्वयन गरी बजेट फर्छ्योट गर्न अर्को महिना लाग्छ, मुख्यमन्त्री कार्यालयका एक कर्मचारीले भने, तर कोरोना प्रकोपले सिर्जना गरेको समस्याबीच छोटो प्रक्रियाबाट कार्यक्रम कार्यान्वयन गर्न लागिएको हो । कार्यविधिको परिच्छेद ५ को दफा १८ मा प्राकृतिक विपद्, महामारी रोगको प्रकोप वा अन्य विशेष परिस्थितिको सिर्जना भई कार्यविधि बमोजिम प्रक्रिया पूरा गर्न नसकिए सोझै स्थानीय तहले सञ्चालन गर्ने गरी अख्तियारी दिन सकिने उल्लेख छ । मुख्यमन्त्री कार्यालयले यही व्यवस्थाबमोजिम ७९ वटै स्थानीय तहलाई न्यूनतम १ लाख २३ हजार (काइके गाउँपालिका, डोल्पा) देखि अधिकतम ५३ लाख ३७ हजार (वीरेन्द्रनगर नगरपालिका, सुर्खेत) रुपैयाँसम्म पठाएको छ । कार्यक्रममार्फत २ लाख २२ हजार १ सय २८ जना दलित महिला लाभान्वित हुने लक्ष्य छ । तर मुख्यमन्त्री कार्यालयका ती कर्मचारी कोरोना प्रकोपकै कारण कर्णाली प्रदेश आर्थिक कार्यविधि नियमावली र सार्वजनिक खरिद नियमावली को मर्मबमोजिम बजेट सही रूपमा खर्च हुनेमा शंका गर्छन् । बजेट फ्रिज भएर जानुभन्दा स्थानीय तहमार्फत लक्षित समुदायका महिलाले केही लाभ पाऊन् भन्ने हेतुले बजेट पठाइएको छ, उनले भने, तर सही नियतले कार्यक्रम कार्यान्वयन गरी बजेट खर्च गर्छन् कि गर्दैनन् भन्ने चिन्ता हामीलाई पनि छ ।कर्णाली प्रदेश आर्थिक कार्यविधि नियमावलीअनुसार आर्थिक वर्ष सकिनुभन्दा ३ दिनअघि (असार २८ सम्म) बजेट भुक्तानी गरिसक्नुपर्छ । सामान्य अवस्था भए स्थानीय तहले एक सातामै मेसिनरी सामान खरिद गरी लाभग्राहीलाई दिन सक्छन् । सार्वजनिक खरिद नियमावलीको नियम ८५ ले ५ लाख रुपैयाँभन्दा कमका सामान बिनासूचना कोटेसनका माध्यमबाट सोझै खरिद गर्न सक्ने छुट दिएको छ । तर लकडाउनका कारण हिँडडुलमै समस्या भएका बेला कर्णालीका विकट स्थानीय तहहरूमा मेसिनरी सामान कसरी लाभाग्राहीसम्म पुग्लान् ? मुख्यमन्त्री कार्यालयका कर्मचारीले भने, फेरि बजेट सक्ने हतारोमा सामान नकिनेरै बिल पेस गरिए त्यसलाई कसले अनुगमन गर्ने ? सोही कार्यक्रमको पूर्वाधार निर्माणतर्फको बजेट पनि प्रक्रियागत रूपमा खर्च हुने समय र वातावरण दुवै छैन । कार्यविधिको दफा ५ (ग) मा हरेक जिल्लामा कम्तीमा दुईवटा दलित महिला आबद्ध भएको सहकारी वा अन्य संगठित संरचना स्थापना गरी पूर्वाधार निर्माणको लागत अनुमानसहितको व्यावसायिक योजनाका आधारमा पुँजीगत अनुदान उपलब्ध गराइने उल्लेख छ । तर कार्यक्रम कार्यान्वयन गर्ने समय सकिन दुई साता मात्र बाँकी रहँदा लागत अनुमान, व्यावसायिक योजना र पूर्वाधार निर्माणको काम गर्न असम्भव भएको स्थानीय तहका जनप्रतिनिधि बताउँछन् ।मुख्यमन्त्री रोजगार कार्यक्रमका लागि चालु आवमा ८० करोड रुपैयाँ विनियोजन गरिएकोमा पछिल्लो पटक थप निकासा भन्दै ३० करोड पठाइएको हो । पहिलो चरणमा जेठ पहिलो साता चालुतर्फको करिब ४८ करोड रुपैयाँ निकासा भएको मुख्यमन्त्री कार्यालयका प्रवक्ता केशव उपाध्यायले जानकारी दिए । कार्यक्रमका लागि प्रदेश सरकारले कार्यविधिअनुसार केकस्ता योजना सञ्चालन गर्ने भन्ने सूची दिइसकेको छ, सोहीअनुसार श्रमरोजगारमूलक योजनाका ज्यालादारीमा काम हुन्छ, उनले भने, कोरोना प्रकोपका कारण ढिलो गरी असारमा बजेट निकासा भए पनि स्थानीयले रोजगारी पाउँछन् भन्ने हाम्रो विश्वास छ । पुँजीगत र चालु दुवै शीर्षकको बजेट ७० प्रतिशत ज्यालामा खर्चिने गरी कार्यविधि बनाइएको उनले बताए ।पुँजीगततर्फ स्थानीय तहको गरिब घरधुरीको संख्या, दुर्गम, कठिन पहुँच, खाद्यान्नको अवस्था र मानवीय संकटका आधारमा २२ लाख ४५ हजारदेखि ३९ लाख ७८ हजार रुपैयाँको दरले बजेट पठाइएको छ । उक्त बजेट खानेपानी, सिँचाइ, तटबन्ध, सडक, जलाशय, सार्वजनिकसामुदायिक भवन जस्ता विकास आयोजनामा श्रमप्रधान रोजगारीमा खर्च गर्न भनिएको छ । मुख्यमन्त्री रोजगार कार्यक्रम सञ्चालन निर्देशिका मा कार्यक्रम कार्यान्वयनका लागि कार्यक्रमको रणनीति तथा कार्यनीति, कार्यक्रमको क्षेत्र, लक्षित वर्ग छनोट तथा योजना तर्जुमा, आयोजना छनोट प्रक्रिया, आयोजना सञ्चालनसम्बन्धी व्यवस्था, अनुगमन तथा मूल्यांकन जस्ता प्रावधान उल्लेख छन् । तर आर्थिक वर्षको अन्त्यमा पठाइएको उक्त बजेट निर्देशिकामा उल्लेखित प्रक्रिया र विधिसम्मत रूपमा खर्च हुनेमा सरोकारवालाको आशंका छ ।समय छँदा कार्यक्रम कार्यान्वयन गर्न वास्ता नगर्ने र समय घर्केपछि हतारमा बजेट निकासा गर्ने प्रवृत्तिले अनियमितता र अपारदर्शितालाई प्रश्रय गर्ने प्रदेशसभामा प्रमुख प्रतिपक्षी दल नेपाली कांग्रेस संसदीय दलका नेता जीवनबहादुर शाही बताउँछन् । आर्थिक वर्ष सकिन एक महिना पनि बाँकी छैन, अहिले आएर करोडौं रुपैयाँ स्थानीय तहमा पठाइएको छ, उनले भने, एकातिर लकडाउन, अर्कोतिर समय अभाव, त्यो बजेट सही रूपमा कार्यान्वयन हुन्छ भनेर कसरी विश्वास गर्ने ?स्थानीय तहहरूलाई भने एकातिर आफ्नै बजेट सक्ने हतारो छ, अर्कोतिर कोरोना कहरले सताइरहेको छ । यस्तो बेला मुख्यमन्त्री कार्यालयबाट आएको थप बजेट कसरी खर्च गर्ने भन्नेमा उनीहरू अन्योलमा छन् । सुर्खेतको सिम्ता गाउँपालिका अध्यक्ष कवीन्द्रकुमार केसीले मुख्यमन्त्री रोजगार कार्यक्रमको बजेट आए पनि दलित महिला आयआर्जनको बजेट अहिलेसम्म आइनसकेको बताए ।"
इटालीका स्याउका बिरुवा उत्तरी गोरखामा,"चुमनुब्री र धार्चे गाउँपालिकाका किसानलाई इटालीबाट ल्याइएका उन्नत जातका स्याउका बिरुवा वितरण गरिएको छ । गण्डकी प्रदेश भूमि व्यवस्था कृषि तथा सहकारी मन्त्रालयले यी दुई गाउँपालिकाका किसानलाई ५ हजार ८ सय ७० बिरुवा वितरण गरेको हो ।धार्चेमा १५ सय र चुमनुब्रीमा ४ हजार ३ सय ७० बिरुवा वितरण गरिएको छ । तिनमा कलमी गरेर रोप्न तयार गोल्डेन डेलिसियस, फुजी र गाला प्रजातिका बिरुवा छन् । हावापानीका हिसाबले उत्तरी गोरखा यी प्रजातिका लागि उपयुक्त रहेको कृषि ज्ञान केन्द्र गोरखाकी प्रमुख मनिता थापाले बताइन् । मन्त्रालयको ७० प्रतिशत अनुदानमा बिरुवा उपलब्ध गराएको उनको भनाइ छ । चुमनुब्री३ र ४ को आमोस बहुउद्देश्यीय कृषि फार्मका लागि ४ हजार ३ सय ७० बिरुवा दिइएको हो । धार्चे५ को सिङ्ला आधुनिक कृषि फार्म र वडा नम्बर ३ को दिङ्ला कृषि तथा पशुपक्षी फार्मका लागि प्रतिसंस्था ७ सय ५० बिरुवा प्रदान गरिएको उनले बताइन् ।इटालीदेखि माछाखोलासम्म ढुवानी गर्दा प्रतिबिरुवा एक हजार एक सय ४० रुपैयाँ लागत लागेको छ । माछाखोलाबाट भने खच्चडबाट लगिएको थियो । अहिले वितरित बिरुवा नमुनाका रूपमा गत वर्ष किसानले लगाएका थिए । एक वर्षमै उत्पादन दिएपछि माग बढेको छ, थापाले भनिन्, त्यसैले मन्त्रालयले यो वर्ष पनि वितरण गरेको हो ।गत वर्ष लगाएका ८२ बोटले फल दिन थालेपछि धार्चे३ उहियाका कुमार घले उत्साहित छन् । पाँच साथी मिलेर भाडाको जग्गामा स्याउ खेती थालेका छौं, उनले भने, पोहोर नमुनाका रूपमा रोपेका बिरुवामा फल लागेका छन्, स्याउ राम्रो हुने देखेकाले बिरुवा थपेका हौं ।"
मोटर हेडको सुरक्षित समाधान योजना,"काठमाडौं (कास) मोटर हेडको आधिकारिक वितरक एसएलआर टेक्नो एन्ड ट्रेडले समस्या अनेक सुरक्षित समाधान मात्र एक मोटर हेड योजना ल्याएको छ । योजनाअन्तर्गत कम्पनीले पाँच मोडल टेक्कन २५०, एमएच २०० एक्स, स्पोर्ट्स २५० (रोड भर्सन), स्पोर्ट्स २५० (अफरोड भर्सन) र एक्स टर्क २५० (स्ट्रिट भर्सन) मा १५ हजार रुपैयाँ र अन्य दुई मोडल एमएच १५० आर (स्ट्रिट भर्सन) र स्क्य्राम्बलर (स्ट्रिट भर्सन) मा २० हजार रुपैयाँसम्म छुटको व्यवस्था गरेको छ । ग्राहकले कुनै पनि मोडल खरिद गर्दा आगामी आवको कर छुट, तेस्रो पक्ष र खरिदकर्ताको निःशुल्क कोभिड बिमा गराइने कम्पनीले जनाएको छ ।"
सेल पेखेती फुड सम्झौता,काठमाडौं (कास) भुक्तानी सेवा प्रदायक सेलकमको सेल पे सेवाले ईकमर्स प्लेटफर्म खेती फुडसँग सेल पेखेती अफरका लागि सम्झौता गरेको छ । अफरअन्तर्गत ग्राहकले खेती एप वा वेबबाट सामान किनेर सेल पेबाट भुक्तानी गरे ५० प्रतिशतसम्म डिस्काउन्ट कुपन पाउनेछन् । साथै १ हजार रुपैयाँभन्दा बढीको सामान किन्दा १ किलो टमाटर सित्तैमा पाउँछन् ।
हटस्पटका आइसोलेसनमा बिजोग,"प्रतिदिन संक्रमितको संख्या बढिरहेको रौतहट र सर्लाहीमा कोरोना नियन्त्रण, उपचार र रोकथामका लागि गरिएका सरकारी प्रयास भने कमजोर देखिएको छ । क्वारेन्टाइन र आइसोलेसनमा बसेकाहरू दुर्दशा भोगिरहेका छन् । यहाँका क्वारेन्टाइनमा स्वास्थ्यकर्मी नपुग्नु सामान्य जस्तै भइसके पनि आइसोलेसनमा समेत डाक्टरको मुख देख्न नपाएको संक्रमितको गुनासो छ । सर्लाहीको आइसोलेसनमा रहेका एक संक्रमितले भने, कोरोनालाई भगवान् भरोसाले त जितिएला । यहाँ भोगेको दुर्दशा सधैं याद रहन्छ । शनिबारसम्म रौतहटमा १ हजार १ सय ७७ र सर्लाहीमा ६ सय १५ जना संक्रमित छन् । करोडौं खर्चेर स्थानीय तहले बनाएका क्वारेन्टाइन र आइसोलेसन रोग निम्त्याउने स्थल बनेको त्यहाँ बसिरहेकाहरूको आरोप छ । स्थानीय तहले भने क्वारेन्टाइन र आइसोलेसन व्यवस्थापनमा राम्रो गरिएको दाबी गर्न छाडेका छैनन् ।रौतहटको चन्द्रपुर चन्द्रपुर ६ स्थित जनज्योति माविको क्वारेन्टाइनमा बसेकी एक महिलाले आफूहरूलाई पशुसरह व्यवहार गरेको सुनाइन् । बस्ने कोठामा न चुकुल छ, न सरसफाइ नै । व्यवस्थापन गर्नेलाई सोध्दा झर्कोफर्को गर्छन्, उनले भनिन्, यस्तो पाराको क्वारेन्टाइनमा बसेर फोहोर र गुणस्तरहीन खानाले मरिने भइयो । क्वारेन्टाइन परिसरमा अघिल्लो पटक बसेकाले प्रयोग गरेका सामग्री छरपस्ट फालिएका छन् । उनीहरूले भुइँमै म्याट ओछ्याएर सुत्नुपर्छ । झुलको पनि राम्रो व्यवस्था नभएकाले लामखुट्टेले रातभरि सुत्न नदिएको दुखेसो छ । कुवेतबाट फर्किएकी अर्की महिलाले क्वारेन्टाइनको बसाइले आफूमा मानसिक तनाव बढेको भन्दै विरोध जनाइन् ।चन्द्रपुर नगरपालिकाका मेयर रामचन्द्र चौधरीले क्वारेन्टाइनको व्यवस्थापन जिल्लाकै उत्कृष्ट रहेको दाबी गरे । क्वारेन्टाइनमा बस्नेहरूलाई पाँचतारे होटलको सुविधा दिन सकिँदैन, उनले भने, आवश्यक सबैखाले सुविधा दिएका छौं । तर पनि समस्याहरू के के छन्, बुझ्छौं । उनले क्वारेन्टाइनको व्यवस्थापन नगरपालिकाको स्वास्थ्य शाखाको रहेको भन्दै सम्बन्धित शाखा प्रमुखसित स्पष्टीकरण सोधिने बताए । सर्लाहीमा आइसोलेसनको व्यवस्थापन फितलो छ । चिकित्सक कमै आउने गरेको संक्रमितहरूले बताए । क्वारेन्टाइन र आइसोलेसनमा कुनै पनि फरक नरहेको उनीहरूको भनाइ छ । न क्वरेन्टाइनमा स्वास्थ्य जाँचका लागि चिकित्सक आउँथे न त आइसोलेसनमा आएका छन्, कोरोना जितेर घर फर्केका एक स्थानीयले भने, भगवान् भरोसा कोरोना जितिएछ । आइसोलेसनमा समस्या पर्दा कोही पनि नआउँदो रहेछ । सर्लाहीमा भद्रगोल व्यवस्थापनका कारण क्वारेन्टाइनमा बसेकाहरू आन्दोलित भइरहेका छन् भने संक्रमतिहरू आइसोलेसनमा बस्न मान्दैनन् ।"
समातिए हाई प्रोफाइल तस्कर,"फरार भएको करिब १५ वर्षपछि नेपाल प्रहरीको केन्द्रीय अनुसन्धान ब्युरो (सीआईबी) को टोलीले विदेश घुम्दै नेपालका वन्यजन्तु तस्करी गर्ने एक हाई प्रोफाइल वन्यजन्तु तस्करलाई समातेको छ ।२०६२ भदौ १६ मा रसुवाको साबिक स्याँफ्रु गाविस९ मा बाघ, चितुवा र ओंतसहितका वन्यजन्तुको ठूलो संख्यामा अंग बरामद गरिएको थियो । ती वन्यजन्तु ओसारपसार र बेचबिखनमा संलग्न भएको भनिएका तर फरार सूचीमा रहेका कुन्जोक लामा भनिने कुन्जोक छिरिङ तामाङलाई सीआईबीले असार ११ मा काठमाडौंमा पक्राउ गरेको हो । वन्यजन्तुका विभिन्न ठूला अपराधमा संलग्न भएका भनिएका उनी सीआईबी र इन्टरपोलको समेत सर्वाधिक खोजीको सूचीमा थिए । नागरिकता र बोलाइने नाम फरकफरक भएको र उनको नामसँग मिल्ने धेरै व्यक्ति भएकाले यसअघि प्रहरीले उनलाई समात्न सकेको थिएन । हुम्लाको नाम्खा गाउँपालिका६ (साविक लिमि गाविस४) का स्थायी बासिन्दा उनको अस्थायी ठेगाना काठमाडौं, बौद्ध हो । काठमाडौं महानगरपालिका६ सिमलटारबाट पक्राउ गरिएका उनलाई सीआईबीले शुक्रबार लाङटाङ राष्ट्रिय निकुञ्जको जिम्मा लगाएको छ । अहिले उनी धुन्चेस्थित निकुञ्ज कार्यालयको थुनुवा कक्षमा छन् । निकुञ्जकी प्रमुख संरक्षण अधिकृत (चिफ वार्डेन) सुष्मा रानाले सरकारी वकिलसँग राय लिएर तामाङलाई कारबाहीका लागि आइतबार जिल्ला अदालत पेस गर्ने तयारी भएको जानकारी दिइन् । २०६२ भदौ १६ मा सुराकीको सूचनाका आधारमा निकुञ्जको सुरक्षार्थ खटिएको नेपाली सेनाको टोलीले स्याँफ्रुबेसीबाट ५ वटा पाटेबाघको छाला, ३६ वटा चितुवाको छाला, २३८ वटा ओंतको छाला र ११३ किलो बाघको हड्डीसहित ५ जनालाई पक्राउ गरेको थियो । त्यतिबेला पक्राउ परेका सबैले कैद सजाय भुक्तानी गरिसकेका छन् । निकुञ्जका तत्कालीन प्रमुख संरक्षण अधिकृत जगन्नाथ सिंहका अनुसार सर्वोच्च अदालतको आदेशअनुसार ७ वर्ष कैद भुक्तान गरेर उनीहरू जेलबाट निस्किएका हुन् । उक्त घटनामा कुन्जोकसहित ३ जना फरार थिए । अरू दुई जना निटुप लामा र ढन्डुप लामा फरार सूचीमै छन् ।वन्यजन्तु अपराधबारे अनुसन्धान गरेका कुमार पौडेलका अनुसार कुन्जोक अमेरिकालगायतका मुलुक आउजाउ गरिरहन्थे । लामो समय उनी अमेरिका बसेर केही समयअघि मात्रै नेपाल फर्किएका हुन् । नेपालमा भएका बखत सीआईबीले कुन्जोकलाई भेटे पनि नाममा अन्योल भएका कारण उनलाई पक्राउ गरेको थिएन । उनको नामसँग मिल्ने लिमीमा धेरै व्यक्ति भएकाले पनि पहिचान गर्न सीआईबीलाई गाह्रो भएको हो । विगतमा नेपालका विभिन्न स्थानमा वन्यजन्तुसम्बन्धी अपराधमा पक्राउ परेका व्यक्तिहरूले आफूहरूले कुन्जोककै लागि काम गर्ने गरेको बताउने गरेबाट उनी हाई प्रोफाइलका तस्कर भएको पुष्टि हुने अनुसन्धानकर्ता पौडेलको तर्क छ । उनको नेटवर्क विदेशसम्मै देखिन्छ, पौडेलले कान्तिपुरसँग भने, ढिलै भए पनि सीआईबीले पक्राउ गर्न सफल भएको छ, हदैसम्मको कारबाही हुन्छ भन्ने विश्वास छ ।प्रमुख संरक्षण अधिकृत रानाले संशोधित राष्ट्रिय निकुञ्ज तथा वन्यजन्तु संरक्षण ऐनमा भएको व्यवस्थाअनुसार कारबाही प्रस्ताव गर्ने तयारी भएको बताइन् । बाघलगायतका संरक्षित वन्यजन्तु तथा तिनको अंगको कारोबार गर्नेलाई ५ देखि १५ वर्षसम्म कैद, ५ देखि १० लाख रुपैयाँसम्म जरिवाना वा दुवै सजाय हुने उक्त ऐनमा व्यवस्था छ ।"
दुईमहिने शिशुको पेटमा डेढ किलोको ट्युमर,सुनसरी (कास) सुनसरीको धरानस्थित बीपी कोइराला स्वास्थ्य विज्ञान प्रतिष्ठानमा दुईमहिने बालिकाको पेटमा पलाएको डेढ किलोको ट्युमर शल्यक्रिया गरेर निकालिएको छ । प्रतिष्ठानको सर्जरी विभागका पेडियाट्रिक इन्चार्ज सर्जन डा राजेश साहसहितको टिमले शल्यक्रिया गरेको हो । अवस्था सामान्य भएपछि बालिकालाई शुक्रबार डिस्चार्ज गरिएको छ । धनकुटाको चौबिसे गाउँपालिका८ साम्मेवाका दीपेन्द्र लिम्बू र विनिता लिम्बुका छोरीको पेटमा भएको ट्युमरको सफल शल्यक्रिया गरिएको प्रतिष्ठानका प्रवक्ता प्राडा निदेश सापकोटाले बताए । पेट असामान्य रूपमा बढेपछि जेठ २ गते प्रतिष्ठान भर्ना गरिएको थियो । जेठ १८ गते शल्यक्रिया गरेर १६ दिन पीआईसीयूमा र पाँच दिन पेडियाट्रिक वार्डमा राखेर अवस्था सामान्य भएपछि डिस्चार्ज गरिएको डा साहले बताए । ५ घण्टा लगाएर ट्युमर निकाल्यौं । चिकित्सा विज्ञानमा यस्तो ट्युमरलाई टेराटोमा भनिन्छ । उनका अनुसार बच्चामा हुने ट्युमरमध्ये न्युरोब्लास्ट्रोमा र नेफ्रोब्लास्टोमापछि टेराटोमा हो । टेराटोमा जीवाणु कोषहरूबाट उत्पन्न हुने डा साहले बताए । बालिकाका बुबाका अनुसार प्रतिष्ठानको स्त्री तथा प्रसूति विभागमै बच्चा जन्मेपछि घर फर्केको २० दिनमा असामान्य रूपमा उनको पेट बढेको थियो ।
सात सदस्यले छाडे जनमत पार्टी,"परासी (कास) सीके राउत नेतृत्वको जनमत पार्टीका सात केन्द्रीय सदस्यले पार्टी परित्याग गरेका छन् । पश्चिम नवलपरासीको परासीमा शनिबार पत्रकार सम्मेलन गर्दै उनीहरूले पार्टी छाडेको घोषणा गरेका हुन् । केन्द्रीय सदस्यहरू कैलाश महतो (नवलपरासी), सतिला यादव (सिरहा), दिनेशप्रसाद यादव (बारा), सञ्जयकुमार साह (पर्सा), ध्रुवप्रसाद कहार र राजमती पासवान (नवलपरासी) र हकिकुल्लाहा मुसलवान (कपिलवस्तु) ले पार्टी छाडेका हुन् । सीके राउतले मधेसका एजेन्डा छाडेको र तानाशाही तबरले पार्टी सञ्चालन गर्न खोजेको हुनाले पार्टीमा बस्नुको औचित्य नभएको महतोले बताए । महतो राउतका विश्वास पात्रका रूपमा चिनिन्थे । उनी यसअघि राउतले सञ्चालन गरेको स्वतन्त्र मधेस संगठनको केन्द्रीय उपाध्यक्ष थिए । राउतले आफ्ना सबै गतिविधि रोकेर, सरकारसँग घुँडा टेकेर रातारात सहमति गरेको सबैलाई जानकारी नै छ । हामी त्यही समयदेखि नै असन्तुष्ट थियौं, उनले भने, जनमत पार्टी स्थापना गरेपछि पनि राउतले एकलौटी ढंगले पार्टी हाँक्न खोजे । नातावादमा अल्झिएर तराई मधेसको एजेन्डालाई छाडेपछि हामीले पार्टी परित्याग गरेका हौं ।"
कसरी बस्यो क्रिकेटमा भारतको माया ?,"कमाल कपिल देवकोजिम्बावेविरुद्धको खेलमा भारत एक समय ५ विकेट गुमाएर १७ रनको दयनीय स्थितिमा थियो । तर त्यही स्थितिमा कपिल देवले के खेल्न सुरु गरे, खेल भारतको पक्षमा मोडियो । उनले १ सय ७५ रन बनाए । नटआउट पनि रहे । यो नै पूरा प्रतियोगितामा भारतका लागि निर्णायक मोड रह्यो । भारतीय टिमले त्यसपछि त सेमिफाइनलमा आयोजक इंग्ल्यान्डलाई मज्जाले हरायो । फाइनलमा १ सय ८३ रनको स्कोरलाई पनि रक्षा गर्न सक्यो ।फाइनलमा वेस्ट इन्डिजका कप्तान क्लाइभ लोयडलाई ८ रनमा आउट पारेका रोजर बिन्नी मान्छन्, भारतको सफलताका दुई कारण थिए, पहिलो कपिल देवको जादूयी नेतृत्व । अर्को टिममा एकसेएक अलराउन्डर । उनी भन्छन्, त्यो विश्वकप अलराउन्डरले जिताएभन्दा हुन्छ । सबै खेलको स्कोर बोर्ड हेर्नुपर्छ, सबैभन्दा बढी रन तल्लो क्रमका ब्याट्सम्यानले बनाएका छन् । कपिल देवको नेतृत्व पनि निर्णायक रह्यो । उनी के मान्छन् भने लिग चरणमा वेस्ट इन्डिजलाई हराउन सक्नु पनि ठूलै कारण थियो, टिममा आत्मविश्वास बढाउन । त्यो विश्वकपको समाचार संकलन गर्न आधा दर्जन जति पत्रकार इंग्ल्यान्ड पुगेका थिए । त्यसमध्ये एक थिए अयाज मेनन । उनी पनि मान्छन्, भारतले विश्वकप जित्ने छ भनेर कसैको पनि विश्वास थिएन । भन्छन्, अपेक्षा साँच्चैभन्दा शून्य थियो । यसको एउटा कारण यसअघिका विश्वकपमा भारतको निकै खराब प्रदर्शन पनि थियो । वेस्ट इन्डिज र भारतबीचको पहिलो खेल पनि हेरेनन् उनले । कारण ? उनलाई लागेको थियो, त्यो खेलमा भारत सजिलै पराजित रहनेछ ।तर उनले जिम्बावेविरुद्ध कपिल देवले खेलेको खेल भने हेरे । त्यो दिन बीबीसीमा एक दिनको हडताल भइरहेको थियो, त्यसैले यो खेल टीभीमा देखाइएको थिएन । न त रेडियोमा कमेन्ट्र्री नै । मेनन भन्छन्, एक जना खेलाडीको खेलले अन्ततः भारतलाई उपाधितर्फ दोहोर्याएको थियो । उनको त्यो प्रदर्शनले सबै खेलाडी उत्साही र आत्मविश्वासी भए । उनी के पनि भन्छन् भने त्यसपछि क्रिकेट शक्तिको समीकरण पनि फेरियो, विश्व क्रिकेटमा भारतको उपस्थिति र पकड बलियो हुन थाल्यो ।"
बुबाका पात्रमा छोराहरू,"तर उनी आफ्नो बुबाको भूमिकामा हुने छैनन् । बरू जेसन लोयडले तीव्र गतिका बलर जोए गार्नरको भूमिका खेल्नेछन् । यसको कारण हो, दुवैको मिल्दो उचाइ । गार्नर ६ फिट ८ इन्च अग्ला छन् । त्यस्तै शिवनारायण चन्द्रपलका छोराले ल्यारी गोमजको भूमिका खेल्नेछन् । अधिकांश यी पात्रको चयनका तीन कारण छन्, अनुहार र हाउभाउ मिल्दोजुल्दो, क्रिकेटको क्षमता र अभिनय गर्नसक्ने कला । संयोग कस्तो भने चिराग यी सबैमा मिल्छन् । उपयुक्त छन् ।उनी भन्छन्, तर मलाई गाह्रो क्रिकेट खेल्नमै भयो । म बुबाले जसरी ब्याट लिएर क्रिजमा उभिन्थें, म त्यस्तै गर्न चाहन्थें । त्यस्तो स्थितिमा बुबाको एक कुम माथि आउँथ्यो भने अर्को तल हुन्थ्यो । स्ट्यान्स आफै खुला हुन्थ्यो । जति बेला सुटिङ भयो, त्यही शैलीका काम गर्न मलाई एकदमै गाह्रो भयो । यसले मलाई ढाड दुख्ने समस्या भयो । समस्या कतिसम्म चर्को भयो भन्दा मलाई त्यसको उपचार गर्न नै साढे दुई महिनाको थेरापी आवश्यक परेको थियो ।सन् १९८३ मा उनको बुबाले विश्वकप जित्दा चिराग जन्मेकै थिएनन् । तर वेस्ट इन्डिजले त्यही विश्वकप गुमाउँदा कार्ल ग्रिनिज भने जन्मिसकेका थिए । उनी भर्खर ५ वर्षका थिए, त्यसैले धेरै सम्भना छैन । तर उनलाई बुबाले क्रिकेटमा संलग्न हुन् भने प्रेरणा र सहयोग थिए । उनले सुरुमा काउन्टी क्रिकेट खेलेपछि उत्तरी लन्डनका स्कुलमा क्रिकेट प्रशिक्षक भएर बिताए । उनी भन्छन्, यही कारणले मलाई यो सिनेमा खेल्न मदत गरेको थियो ।उनले कविर खानका लागि कास्टिङ डाइरेक्टरको भूमिकामा पनि निभाए । किनभने उनलाई वेस्ट इन्डिजको त्यो जमानाका टिमका खेलाडीसँग अनुहार र हाउभाउ मिल्दो पात्र खोज्न सजिलो थियो । सिनेमा बनाउँदै गरेको टोलीलाई एउटा समस्या भने भयो । त्यो थियो, कपिल देवले जिम्बावेविरुद्ध १ सय ७५ रन बनाउँदाको फुटेज नहुनु । त्यसैले ती सबै दृश्यका लागि निर्देशकले बलविन्दर सिंह सन्धुको सहयोग लिएका छन् । उनी सिनेमा निर्माण काममा सल्लाहकार बनेका छन् ।फाइनलमा उनले नै ग्रिनिजको विकेट लिएका थिए र त्यसपछि मात्र भारतीय टिममा आत्मविश्वास बढेको थियो, वेस्ट इन्डिजविरुद्ध १ सय ८३ रनको स्कोर रक्षा गर्न सकिन्छ भनेर । यिनै सन्धुले नै सिनेमाका निर्देशकदेखि लिएर कलाकारलाई आत्मविश्वास दिलाएका थिए, आखिरमा भारतले जितेको सन् १९८३ को त्यो विश्वकपबारे सिनेमा बनाउन सकिन्छ भनेर । त्यतिबेला वास्तवमै के कस्तो भएको थियो, त्यसको सानासाना तथ्यलाई जीवन्त राख्ने काम उनकै भागमा परेको छ ।"
रहेनन् राजबहादुर,"काठमाडौं (कास) नेपाली फुटबलको पहिलो पुस्ताका खेलाडी राजबहादुर सिंहको शुक्रबार राति निधन भएको छ । उनी राष्ट्रिय खेलकुद परिषद्का सदस्यसचिव पनि रहे । नेपाली फुटबलले पाएका उत्कृष्ट खेलाडीमध्ये उनलाई पनि एक मानिन्छ ।औपचारिक रूपमा नेपाली राष्ट्रिय टिम सहभागी भएको पहिलो अन्तर्राष्ट्रिय प्रतियोगिता आगा खाँ गोल्डकपका उनी एक सदस्य थिए । त्यो प्रतियोगिता तत्कालीन पूर्वी पाकिस्तान रहेको बंगलादेशको ढाकामा सन् १९६३ मा भएको थियो । उनले परिषद्को सातौं सदस्यसचिवका रूपमा २०४८ देखि २०५० सम्म जिम्मेवारी सम्हालेका थिए । घरेलु नेपाली फुटबलमा भने उनले एनआरटी र विद्या व्यायाम मन्दिरका लागि खेलेका थिए ।उनको शनिबारै पशुपति आर्यघाटमा अन्त्येष्टि गरिएको नेपाल ओलम्पिक कमिटीका उपाध्यक्ष तथा कार्यकारी निर्देशक चतुरानन्द राजवैद्यले बताए । उनी लामो समयदेखि दमका बिरामी थिए । उनका श्रीमती, दुई छोरा र छोरी छन् । राखेपका सदस्यसचिव रमेशकुमार सिलवालले स्व सिंहको निधनप्रति शोक व्यक्त गर्दै शोकसन्तप्त परिवारजनमा समवेदना व्यक्त गरेका छन् ।"

शीर्षक,विवरण
देशव्यापी बन्दै प्रदर्शन,"प्रदर्शनमा विपक्षी दलका नेता, कार्यकर्ता पनि परिचय लुकाएर सडकमा आएका छन् । धेरैजसो प्रदर्शनमा विवेकशील नेपाली दलका नेताकार्यकर्ताहरूको उपस्थिति देखिएको छ । भक्तपुरको प्रदर्शन कांग्रेस, विवेकशील र साझा पार्टी समर्थितको उपस्थिति रहेको प्रहरी स्रोतले बताएको छ । विवेकशील नेपालीका अध्यक्ष मिलन पाण्डेले सरकारका बेथितिविरुद्ध पार्टीगत रूपमा नभई स्वस्फूर्त रूपमा भएका आन्दोलन र प्रदर्शनमा आफूहरूको ऐक्यबद्धता रहेको बताए । बुधबार बालुवाटार घेराउ गर्ने क्रममा खुर्सानीटार क्षेत्रमा विवेकशीलका वरिष्ठ नेता उज्ज्वल थापा नै उपस्थित थिए । थापासहितको भीडलाई पानीको फोहोरा हानेर प्रहरीले तितरबितर पारेको थियो । शुक्रबारको सूर्यविनायकसल्लाघारीमा भएको प्रदर्शनमा कांग्रेस जिल्ला सभापति दुर्लभ थापा नै सहभागी भएका थिए । प्रदर्शनप्रति जनता समाजवादी पार्टी र साझा पार्टीले पनि ऐक्यबद्धता जनाएका छन् । सरकारविरुद्ध चर्किएको गैरराजनीतिक र असंगठित आन्दोलन भनिए पनि यसको जस लिन संसद्मा विपक्षी र बाहिर रहेका दलहरूबीच नै प्रतिस्पर्धा देखिएको छ ।शान्तिपूर्ण आन्दोलन र विरोध प्रदर्शन गर्दा स्थानीय प्रशासनलाई पूर्वजानकारी दिनुपर्ने भए पनि त्यस्तो देखिएको छैन । गृह मन्त्रालयले लकडाउन उल्लंघन र संक्रमणको जोखिमलाई बेवास्ता गर्दै भएका आन्दोलन तथा प्रदर्शन नियन्त्रणमा लिन बिहीबार निर्देशन दिएको थियो । तर युवाले मुखुन्डो लगाएर र हातहातमा प्लेकार्ड बोकेर सरकारविरुद्ध नाराबाजी गर्न भ्याए । बुधबार र बिहीबार बालुवाटार क्षेत्रमा भएका प्रदर्शनमा प्रहरीले बल प्रयोग गरे पनि शुक्रबार प्रदर्शन शान्त रहेको प्रहरीका एक अधिकारीले बताए । ललितपुरका प्रमुख जिल्ला अधिकारी नारायणप्रसाद भट्टले हेल्थ प्रोटोकल पालना गरेर ५ जनासम्मलाई भेला हुन दिने व्यवस्था भएको उल्लेख गर्दै त्यसभन्दा बाहेकका प्रदर्शन, भीडभाड र विरोधका कार्यक्रम गैरकानुनी हुने बताए । गृह मन्त्रालयबाट पनि गैरकानुनी र कोरोना संक्रमण फैलाउने गरी कुनै पनि प्रदर्शन हुन नदिन स्पष्ट निर्देशन आएको बताए ।काठमाडौंका प्रमुख जिल्ला अधिकारी जनकराज दाहालले पनि गैरकानुनी रूपमा हुने जुनसुकै हूलहुज्जत तथा भीड नियन्त्रणमा लिइने र सोहीअनुसार एक्सनमा जान सुरक्षा निकायलाई निर्देशन दिइसकेको बताए । महानगरीय प्रहरी परिसर ललितपुरका एसएसपी टेकप्रसाद राईले विरोध प्रदर्शन गर्नुपूर्व स्थानीय प्रशासनबाट अनुमति लिनुपर्नेमा लकडाउन नै उल्लंघन गरेर असंगठित जमात आन्दोलनमा उत्रिएकामा आफूहरूले गम्भीर रूपमा लिएको बताए । न लकडाउन पालना भयो, न संक्रमण फैलिन सक्ने जोखिमप्रति नै प्रदर्शनकारीहरू संवेदनशील देखिए । यसबाट आम मानिसको स्वास्थ्यमा खेलबाड हुनुका साथै विधि र कानुनको पनि उल्लंघन भएको छ, उनले भने । बुटवलको पुष्पलाल पार्कमा शुक्रबार बिहान युवा प्लेकार्ड र राष्ट्रिय झन्डा बोकेर भेला भएका थिए । उनीहरू रातो र चन्द्र सूर्य गीत बजाएर नाचेका थिए । क्वारेन्टाइन र आइसोलेसन व्यवस्थित बनाउन, शंकास्पद बिरामीको पीसीआर परीक्षण गर्न र कोभिड१९ नियन्त्रणको खर्च विवरण सार्वजनिक गर्न उनीहरूले माग गरे । मुख्यमन्त्री कार्यालयतर्फ अगाडि बढेका उनीहरूलाई सुरक्षाकर्मीले जेसिस चोकबाट उनीहरूलाई फर्काएको थियो । भैरहवामा कोभिड१९ रोकथाम तथा नियन्त्रणका नाममा भएको खर्चमाथि निष्पक्ष छानबिनको माग गर्दै प्रदर्शन भएको छ । व्यक्तिगत सम्पर्कर् र सामाजिक सञ्जालको माध्यमबाट युवा भैरहवाको बुद्धचोकमा भेला भएका थिए । बुद्धचोकबाट निस्केको र्याली नारायणस्थान, प्रहरी टोल, मिलनचोक हुँदै जिल्ला प्रशासन कार्यालयअगाडि पुगेको थियो । उनीहरूले प्रमुख जिल्ला अधिकारीमार्फत सरकारलाई ज्ञापनपत्रसमेत बुझाए ।नेपालगन्जका युवाले सरकारविरुद्ध नारा लगाउँदै जिल्ला प्रशासन कार्यालयअगाडि धर्ना दिएका थिए । प्रदर्शनमा बाँके र बर्दियाका युवा जम्मा भएका थिए । आफूहरू स्वस्फूर्त रूपमा प्रदर्शनमा सहभागी भएको युवा अभियन्ता प्रकाश कुँवरले बताए ।दाङको घोराहीमा पनि शुक्रबार प्रदर्शन भएको छ । उनीहरूले लकडाउनका बेला कर उठाउन खोजेर व्यवसायीलाई दुःख दिन खोजेको भन्दै विरोध गरेका थिए । पाल्पाको तानसेनमा युवाले सामाजिक दूरी कायम गर्दै प्रदर्शन गरे । जिल्ला प्रशासन कार्यालयअगाडि उनीहरूले बिहान १० बजेदेखि दुई घण्टासम्म धर्ना दिए ।काभ्रेको धुलिखेलमा पनि करिब २ सय युवाले शुक्रबार प्रदर्शन गरे । पनौती र बनेपामा पनि युवाले प्रदर्शन गरेका थिए । हेटौंडामा शुक्रबार बिहान र दिउँसो गरी दुई पटक युवाले सरकारविरुद्ध प्रदर्शन गरे । उनीहरूले बुद्धचोकमा प्लेकार्ड, ब्यानरसहित भेला भएका रचनात्मक शैलीमा प्रदर्शन गरेका थिए । सरकार जातीय विभेद अन्त्य गर्न, क्वारेन्टाइन सुधार गर्न र स्वास्थ्यकर्मीलाई पर्याप्त सुरक्षा सामग्री उपलब्ध गराउन चुकेको उनीहरूको आरोप छ । उदयपुर सदरमुकाम गाईघाटमा युवाले राष्ट्रिय गान गाएर प्रदर्शन सुरु गरेका थिए । विभिन्न नारा लेखिएका प्लेकार्ड बोकेका युवाले पीपलचोकमा भौतिक दूरी कायम गर्दै प्रदर्शन गरेका हुन् । गोरखा सदरमुकाममा पनि युवाले स्वस्फूर्त भेला भएर शान्तिपूर्ण प्रदर्शन गरेका छन् । सदरमुकामको हरमटारीमा भेला भएका उनीहरूले प्लेकार्डसहित प्रदर्शन गरेका हुन् ।तनहुँमा युवाले सदरमुकाम दमौलीस्थित सफासडक र आँबुखैरेनी गाउँपालिकास्थित आँबुखैरेनी चोकमा विभिन्न नारा लेखिएको ब्यानरसहित प्रदर्शन गरेका हुन् । उनीहरूले हन्ड्रेड पर्सेन्ट पीसीआर, करेक्ट द क्वारेन्टाइन पोलिसी, सरकार खै ?, १० अर्बको हिसाब खै ?, कर केका लागि ?, जनताले खाने भात छैन, नेता हुँ भन्न लाज छैन ? जस्ता नारा लेखिएका प्लेकार्ड बोकेका थिए ।"
किन उत्रिए युवा सडकमा ?,"यो समूह सडकमा निस्केपछि समर्थनमा सामाजिक सञ्जालहरूमा थुप्रै उपसमूहसमेत बनेका छन् । प्रदर्शनमा यसअघिका राजनीतिक आन्दोलनमा प्रायः नदेखिने सहरिया युवा अनुहार धेरै छन् । अनौपचारिक बोलीचालीमा प्रयोग गर्ने नौला नारा लेखिएका प्लेकार्डसहित उनीहरू विरोधमा उत्रिरहेका छन् । सामाजिक सञ्जालबाट उठेको यो आन्दोलनलाई जनता समाजवादी पार्टी, साझा पार्टी र विवेकशील नेपाली दलले शुक्रबार विज्ञप्ति निकाल्दै समर्थन गरेका छन् । किन प्रदर्शन ? युवा किन सडकमा उत्रिए त ? कारण जान्न कुनै रहस्य केलाउनै पर्दैन, उनीहरूले नै प्रदर्शन गरेका प्लेकार्डमा लेखिएका नाराबाटै धेरै स्पष्ट हुन्छ । प्रदर्शनमा विशेष गरी चारवटा विषय उठाइएका छन् । पहिलो, कोभिड१९ पहिचानका लागि पीसीआर परीक्षण दायरा बढाउनुपर्ने । दोस्रो, तत्काल आरडीटी परीक्षण बन्द गर्नुपर्ने । तेस्रो, कोभिड नियन्त्रणका नाममा भएको करिब १० अर्ब रुपैयाँको हिसाबकिताब सार्वजनिक हुनुपर्ने तथा त्यसमा भएको भनिएको अनियमितता छानबिन गर्नुपर्ने र चौथो, क्वारेन्टाइनलाई व्यवस्थित गरी त्यहाँ रहेकालाई न्यूनतम मानवीय व्यवहार हुनुपर्ने ।राजनीतिशास्त्री प्राकृष्ण पोखरेलले राजनीतिक रूपमा कुनै पनि दलका आबद्ध नभएका युवाको विरोध बढ्नुको कारण सरकारले बेलैमा बुझ्न सक्नुपर्ने बताए । कोरोनासँग राज्यले हलुका ढंगले डिल गर्यो, उनले भने, त्यही कुरालाई युवाले मन पराएका छैनन् । त्यसैले स्वःस्फूर्त रूपमा संगठित हुने अवस्था बन्यो, यसलाई बेलैमा सम्बोधन गर्नुपर्छ । कोरोना संक्रमण रोक्नका लागि भन्दै सरकारले लकडाउन सुरु गरेदेखि नै सरकारी काम चुस्त नभएको भन्दै नागरिक स्तरबाट आवाज उठिरहेको थियो । त्यो आवाजलाई सरकारले वास्ता गरिरहेको थिएन । यस क्रममा एकपछि अर्को कमजोरी देखिँदै गए । लकडाउनको सुरुदेखि नै निम्नवर्गका मानिस समस्यामा परेका थिए । लकडाउन विकल्पहीन ढंगले लम्ब्याइँदै जाँदा मध्यमवर्गका नागरिक पनि प्रभावित हुन थाले । रोजगारी गुम्ने क्रम बढ्यो । नयाँ रोजगारीका सम्भावना पनि कम देखिए । जनता समस्यामा पर्दै गए पनि त्यसलाई सम्बोधन गर्नेतिर सरकार लागेन, लकडाउनको अवधिमात्र थपिरह्यो । नागरिकले त्यसलाई सरकारी ज्यादतीका रूपमा लिए । यही बीचमा स्वास्थ्य सामग्री खरिद प्रक्रियाका अनियमितता, सार्वजनिक ओहदामा बसेका व्यक्तिहरूका लागि विलासिताका सामान जोड्ने जस्ता विषय सार्वजनिक भए । उता क्वारेन्टाइनमा मानिस मरिरहेका थिए । संक्रमणको दर बढ्दै जाँदा परीक्षण दायरा भने उल्लेख्य रूपमा बढ्न सकेन । संकलित स्वाब परीक्षण हुन नसकेर प्रयोगशालामा थुप्रो लाग्न थाल्यो । यस्तै विसंगति देखेर चिढिएको युवाको जमात नै अहिले प्रदर्शनमा उत्रिएको हो । सरकारमा जवाफदेहिता देखिएन । देशविदेशमा रहेका नागरिकलाई सरकारले गरेको व्यवहार राम्रो देखिएन । हामीले दिनप्रतिदिन स्थिति खराब हँॅदै गएको देख्यौँ, युवा समूहका एक प्रदर्शनकारी विवश पोखरेलले भने, हामीले आफ्नो आवाज कुन माध्यमबाट उठाउने त ? कुनै ठाउँ नभएपछि सबैलाई सुनाउन शान्तिपूर्वक तरिकाले प्रदर्शन गर्नुपरेको हो । युवा समूहले उठाएका मुख्य विषयहरूलाई सम्बोधन गर्नुपर्ने धारणा सत्तारूढ दलकै नेताहरूले पनि राख्न थालेका छन् । अहिले पारदर्शिता हुनुपर्यो, पीसीआर टेस्ट बढाउनुपर्यो, व्यवस्थापन राम्रो हुनुपर्यो भनेर युवाले आवाज उठाएका छन्, यसलाई सम्बोधन गर्नुपर्छ, विगतमा युवा आन्दोलनको नेतृत्व गरेकी सत्तारूढ नेकपाकै सांसद रामकुमारी झाँक्रीले भनिन्, यसबीचमा केही कमजोरी भएकैले युवा सडकमा आउने अवस्था बनेको हो, यसलाई प्रधानमन्त्रीकै तहबाट बेलैमा सम्बोधन हुनुपर्छ । सरकारी दमन र घूसपैठको जोखिमसामाजिक सञ्जालबाट संगठित युवा सडकमा उत्रिएपछि अहिले दुइटा परिदृश्य देखिएका छन् । एउटा, यो प्रदर्शनप्रति सरकारको व्यवहार निकै अनुदार देखिएको छ । अर्को, युवाहरूले आफ्नो प्रदर्शनमा सरकारविरोधी दलहरूको घूसपैठ भएको आशंका गरेका छन् ।सामाजिक सञ्जालबाट संगठित युवाले सुरुमा निश्चित समय तोकेर भौतिक दूरी कायम गर्दै शान्तिपूर्ण प्रदर्शन थालेका थिए । त्यसैअनुसार प्रधानमन्त्री निवास क्षेत्रमा उनीहरूले प्रदर्शन थालेपछि प्रशासनले त्यसलाई तितरबितर पार्ने प्रयास गर्यो । बिहीबार बालुवाटारमा अश्रुग्यास, पानीका फोहोरा र डन्डा हान्दा प्रदर्शनकारी घाइते पनि भए । त्यसपछि साँझ गृह मन्त्रालयले विज्ञप्ति जारी गर्दै लकडाउन उल्लंघन गर्दै भेला र प्रदर्शनमा सहभागी हुनबाट रोक लगाउन ७७ वटै जिल्ला प्रशासन कार्यालयलाई निर्देशन दियो । संक्रामक रोग नियन्त्रणसम्बन्धी ऐनको प्रावधान अगाडि सार्दै मन्त्रालयले त्यसलाई उल्लंघन गरे ६ महिनासम्म कैद हुने प्रावधान सम्झायो । सरकारले प्रदर्शनमा सहभागी युवा कतैबाट परिचालित रहेको धारणा बनाएको छ । गृह मन्त्रालयले बिहीबार जारी गरेको विज्ञप्तिमै त्यो कुरा झल्किन्छ, जसलाई शुक्रबार स्वास्थ्यमन्त्री भानुभक्त ढकालले झन् स्पस्टै रूपमा भनिदिए । सुरुमा रोगबाट मात्र आक्रान्त थियौं हामी । पछिल्लो दिनमा राजनीति पनि मिसियो, युवा प्रदर्शनप्रति लक्ष्य गर्दै मन्त्री ढकालले भने, खतरा बढ्दै गएकाले अब राजनीतिक कोरोनासँग लड्नुपर्ने अवस्था आएको छ । सामाजिक सञ्जालका युवाले स्वतन्त्र भने पनि यसभित्र सत्ता ढाल्नुपर्छ भन्ने मानसिकता बोकेका समूहको प्रवेश भएको सरकारी बुझाइ छ । यस्तो बुझाइलाई मलजल नाराबाजीको शैली र केही दलले गरको समर्थनले बल पुर्याएको छ । यो आन्दोलनको ब्याकअपमा विवेकशील नेपाली दलमा आबद्ध नेता देखिन्छन् । नाराबाजी नगरी शान्तिपूर्ण प्रदर्शन गर्ने भन्दै सुरु भएको आन्दोलनमा कांग्रेसका भ्रातृसंगठनमा आबद्ध युवासमेत प्रवेश गरी नाराबाजी गरेको तथा कुनै स्थानमा पूर्वराजा समर्थक पनि देखिएको रिपोर्ट प्रशासनले पाएको छ । यही बीचमा केही भारतीय मिडियाले यो आन्दोलन सरकार ढाल्नका लागि भएको भन्दै प्रचार गरिरहेका छन् । नेपालले नयाँ राजनीतिक तथा प्रशासनिक नक्सा जारी गरेपछि भारतीय पक्षसँग सम्बन्ध चिसिइरहेका बेला आन्दोलनमा भारतीय घूसपैठ हुने आँकलन पनि सरकारी अधिकारीहरूले गरेका छन् ।अहिले युवाको स्वःस्फूर्त आन्दोलन जस्तो देखिन्छ, यसमा कुनै राजनीतिक रंग मिसिएको छैन, प्राध्यापक पोखरेलले भने, धमिलो पानीमा माछा मार्न खोज्ने त हुन सक्छन् तर यसलाई गणतन्त्रविरोधी, बाह्य मुलुकले गरिदियो भनेर समस्याको गहिराइमा नगई आरोप लगाएर सरकार पन्छिन हुँदैन । जायज कुरालाई तत्काल सम्बोधन गर्नेगरी सरकारले कदम चाल्नुपर्ने उनको सुझाव छ । युवाले सामाजिक सञ्जालमार्फत शनिबार माइतीघर र प्रधानमन्त्री केपी शर्मा ओलीको निजी निवास बालकोट जाने मुख्य सडक कौशलटारमा प्रदर्शन गर्ने योजना बनाएका छन् । स्वःस्फूर्त आन्दोलनमा जोडिएका युवा भने यो विरोधमा राजनीतिक घूसपैठ हुन नदिने र त्यस्ता व्यक्तिहरूको आफूलाई समर्थन नचाहिने बताउँछन् । स्वःस्फूर्त शान्तिपूर्ण रूपमा हाम्रो कुरा सरकारलाई सुनाउँछौं, आन्दोलनमा संलग्न युवा पोखरेलले भने, कुनै पनि राजनीतिक दलको झन्डामा छैनौं र कोही झन्डा बोकेर नआओस् ।"
चोरीको आरोपमा ११ सिर्कना !,"(बेल्ही चपेना, सप्तरी)  चोरी गरेको आरोपमा चार जना मुसहर (दलित) किशोरलाई ११११ सिर्कना हानेर जनही २५२५ सय रुपैयाँ जरिवाना तिराइएको छ । सप्तरीको राजगढ गाउँपालिका४ बेल्ही चपेनामा वडाध्यक्ष हेमनारायण साहसमेतको उपस्थितिमा भएको सामाजिक पञ्चायतीले ती किशोरलाई उक्त सजाय सुनाएको स्थानीय मुसहर समुदायका अगुवाहरूले बताए ।ती किशोरहरूलाई वडा कार्यालयको अगाडि रहेको कृषि सेडमा ११ सिर्कना हिर्काएको भिडियो सार्वजनिक भएपछि उक्त घटना बाहिरिएको हो । चोरी गरेको आरोप लागेका ध्रुव सदा पञ्चायती स्थलबाट भागेका कारण उनले भने ११ सिर्कना खानुपरेन । तर, उनका बुवा भिखन सदाले श्रीमतीको नाकको फुली बन्धकी राखेर जरिवाना भने तिरेको बताए । बाँकी किशोरले बिहीबार नै सजाय भुक्तान गरिसकेका छन् । सजाय पाउनेमा राजगढ४ मुसहर टोल घर भएका वासुदेव सदाका १४ वर्षीय छोरा जैनु सदा, ललकु सदाका १७ वर्षीय छोरा जीवछ सदा, मिश्रीलाल सदाका १७ वर्षीय छोरा कन्तलाल सदा र दुर्गे सदाका १७ वर्षीय छोरा फुटे सदा छन् ।जैनुका बुवा वासुदेव सदाले छोराले गल्ती गरेको भए कानुनअनुसारको कारबाही गर्नुपर्नेमा वडाध्यक्षसमेत उपस्थित भई सिर्कना हान्ने र गरिबमाथि जरिवाना तोकेर अन्याय गरेको आरोप लगाए । लकडाउनमा मजदुरी गर्न अन्यत्र जान नपाएपछि मुसहर टोलका किशोर र युवाहरू गाउँमै थिए । लकडाउन खुकुलो भएपछि केही किशोर ४ दिनअघि नजिकैको सिम्राहा गाउँमा निर्माणको काम गर्न गएका थिए । ढलान सकिएपछि फर्किने क्रममा उनीहरूले आफ्नै गाउँका बेचन मण्डलको खेतमा रहेको पम्पसेट चोरेर घर ल्याएका थिए । नशाको सुरमा केटाहरूले पम्पसेट ल्याएपछि हामीले थाहा पायौं, वासुदेवले भने, हामीले बिहानै पम्पसेट धनी बेचनलाई जानकारी दियौं, उनले आफ्नो खेतमा राखिदिन भने, केटाहरूले त्यसै गरे । त्यसको तीन दिनपछि बिहीबार वडा कार्यालयअगाडि वडाध्यक्षसहित सामाजिक पञ्चायती राखिएकोमा त्यहाँ कथित उपल्ला जातिकाहरू किशोरहरूमाथि जाइलागेको उनले बताए । वडाध्यक्षसहितको पञ्चटोलीले सजाय र जरिवाना तोक्यो, उनीहरूका अगाडि हामी बोल्नै सकेनौं । बोल्न खोजेका केही मुसहर युवालाई त्यहाँबाट धपाए, स्थानीय ७५ वर्षीय मेदी सदाले भने । हाम्रो बस्तीका केटाहरूले गल्ती गरेको हो भने कानुन छ । कुट्नु र आफूखुसी सजाय दिनु कहाँ को न्याय हो ?, स्थानीय सुकुमाइरदेवी सदाले भनिन्, दलितलाई हेप्ने किसिमले कुट्ने र जरिवाना तोक्नेलाई कानुनी कारबाही हुनुपर्छ ।मुसहर अगुवाहरूका अनुसार पञ्चायतीमा रहेकाहरूले ती किशोरलाई मुसहर समुदायकै व्यक्तिले ११ सिर्कना हिर्काउनुपर्ने सजाय सुनाएका थिए । त्यसअनुसार मुसहरटोलकै कारी सदा मुसहरले उनीहरूलाई पालैपालो सिर्कना हिर्काएका थिए । शुक्रबार बस्ती पुग्दा कारी सदा गाउँमा भेटिएनन् । ११ सिर्कनाको चोट त हाम्रा छोराहरूले खाए तर २५ सय रुपैयाँ जनही जरिवाना हाम्रा लागि यो लकडाउनमा धेरै महँगो सावित भयो, वासुदेवले भने, भतिजोसँग सापटी लिएर जरिवाना तिरेर छोरालाई छुटाएँ ।उनका अनुसार सिर्कना खाएका किशोरहरू जरिवाना नतिर्दासम्म वडा कार्यालयमै थुनिएका थिए । ११ सिर्कना खाएकामध्ये जीवछलाई बिसन्चो भएपछि उनलाई स्लाइन चढाइएको उनले बताए । अहिले निको छ, उनले भने । पञ्चायतीस्थलमा सजाय सुनेपछि भागेका ध्रुवका बुवा भिखनका अनुसार छोराको ११ सिर्कना सजाय भुक्तान गर्न बाँकी रहेको बताउँछन् । राजगढ गाउँपालिका४ का वडाध्यक्ष हेमनारायण साहले आफू पञ्चायतीमा हुँदासम्म त्यस्तो केही नभएको दाबी गरे । तर, चोरीलगायत गलत कार्यमा संलग्न भएकालाई मुसहर समुदायले आफैं सजाय दिएको भने स्वीकारे । जरिवानावापत भनिएको रकम पनि आफूले नलिएको उनको भनाइ छ । म पञ्चायतीमा हुँदा त्यतिबेला केही भएन । उनीहरूले (मुसहरहरूले) आफ्नो छोरालाई सजाय दिएका होलान्, वडाध्यक्ष साहले भने । स्थानीयले पञ्चायतीका बेला प्रहरी पनि उपस्थित रहेको बताए । वडाध्यक्ष साहले पनि उक्त स्थलमा पत्थरगाडाबाट नेपाल प्रहरीको एक टोली आएको पुष्टि गरे । तर, सप्तरी प्रहरी प्रवक्ता डीएसपी तिलक भारतीले आफूहरूलाई उक्त घटनाबारे थाहा नभएको र प्रहरी पनि त्यहाँ नगएको दाबी गरे ।"
२०० भन्दा बढी संक्रमित जिल्लामा पूर्ण लकडाउन,"मुख वा घाँटी परीक्षण गर्दा एन९५ मास्कअत्यावश्यक सेवा प्रदान गर्नुपर्ने कार्यालयलगायत अन्य क्षेत्रमा हुने कार्य निरन्तरताका लागि सकेसम्म भर्चुअल प्ल्याटफर्म उपयोग गर्न सुझाइएको छ । व्यक्तिसँग प्रत्यक्ष सम्पर्कमा रही सेवा दिनुपर्ने स्वास्थ्य संस्था, दन्त सेवा, ब्युटिपार्लर, कपाल काट्ने सैलुन आदिमा अनिवार्य रूपमा मास्क, पन्जा लगाउनुका साथै साबुनपानीले हात धुने व्यवस्था मिलाउनुपर्ने उल्लेख छ । स्वास्थ्यकर्मीले बिरामीलाई सामान्य सेवा दिँदा मेडिकल मास्क र मुख वा घाँटी परीक्षण गर्दा एन९५ मास्क प्रयोग गर्न भनिएको छ ।अबदेखि सेवाग्राहीको मोबाइन नम्बरसहित पूरै खुल्ने गरी व्यक्तिगत विवरणसमेत राख्न सबै कार्यालयहरूलाई भनिएको छ । सार्वजनिक यातायात सञ्चालन भएको अवस्थामा एक पंक्तिको सिटमा एक जना क्रस गरेर बस्ने र सेनिटाइजरको अनिवार्य व्यवस्था गर्न भनिएको छ । साथै, यात्रु सबैले अनिवार्य मास्क लगाउनुपर्ने छ ।"
नाकामा भारतीयको बलजफ्ती,"घटना ३बाराको सुवर्ण गाउँपालिका३ को पञ्चगछिया बस्ती भारतीय सीमावर्ती गाउँ हनुमाननगरसँग टाँसिएको छ । दशगजामा पनि घर रहेकाले त्यहाँ नेपाल र भारतको बस्ती ठम्याउन गाह्रो पर्छ । पारि हनुमाननगरमा बस्ने भारतीयको वारि पञ्चगछियामा पनि खेती छ । वैशाख २५ मा पञ्चगछियाको खेतमा काम गर्न भनेर एक भारतीय नेपाल छिर्न खोजे । सीमामा खटिएका सशस्त्र प्रहरीले उनलाई भारततिर नै फर्काइदिए । लगत्तै, करिब डेढ सयको जना भेला भएर आएका भारतीयले सशस्त्र प्रहरीको ड्युटी पोस्ट भत्काइदिए । हतियार थुत्न खोज्दा प्रहरीले फायर खोल्यो । पञ्चगछियाका स्थानीय पनि लठ्ठीढुंगा बोकेर भारतीयलाई लखेटे । कोभिड१९ को महामारी रोक्न सरकारले चैत ९ मा सीमा सिल गर्यो । सशस्त्र प्रहरी खटाइए । त्यसयता प्रदेश २ मा मात्रै भारतीयले बलजफ्ती पस्न खोजेको १८ वटा घटनामा सशस्त्र प्रहरीलाई तारो बनाएका छन् । नाका बन्दपछि सीमामा तैनाथी र निगरानी बढाएपछि भारतीय पक्षबाट सशस्त्र प्रहरी केन्द्रित आक्रमण बढेको हो । सर्लाही, नारायणपुर नाकामा शुक्रबार बिहान पनि भारतीयहरूले तस्करीकै समान ओसारपसार गर्न सशस्त्र प्रहरीसँग निहुँ खोजे । ड्युटीमा खटिएका हबल्दारलाई झापड नै हिर्काए । एसएलआर हतियार थुतेर भाग्न खोजे । त्यही क्रममा प्रहरीले गोली चलाउँदा एक भारतीयको मृत्यु भएको छ । हतियार थुतेर भाग्ने पक्राउ परेका छन् । सीमा सिलको बेला बोर्डरमा संयमता अपनाउन निर्देशन नै छ, सशस्त्र प्रहरीको प्रदेश २ का प्रमुख डीआईजी राजु अर्यालले कान्तिपुरसँग भने, हाम्रो फौजले बोर्डरमा संयमता नै अपनाएको छ । तर, बारम्बार निहुँ खोज्ने । हतियार नै खोस्ने गतिविधि भइरहेको छ ।प्रदेश २ का आठवटै जिल्ला भारतसँग सीमा जोडिएको सीमा ४ सय ६४ किलोमिटर छ । सीमानाका सिल भएपछि प्रदेश २ मा ६ हजार ३ सय २३ सशस्त्र प्रहरी परिचालन गरिएको छ । सशस्त्र प्रहरीको ५३ वटा बीओपी र त्यस मातहतको ९४ वटा फरवार्ड पोस्टबाट सीमामा निगरानी र पहरा गरिएको छ । दुःखजिलो गरी सीमामा खटिएका सुरक्षाकर्मी भने भारतीय पक्षको तारो बन्ने भेउको आकलन सुरक्षा अधिकारीहरूले पहिल्यै नै गरेका थिए । त्यसैले उनीहरू सीमामा खटिनुअघि यस्तो परिस्थितिमा संयमता अपनाउन र नाकामा सकेसम्म चर्काचर्की नगर्न निर्देशन नै दिइन्छ । नाका सिल भएको बेला टसल बढ्छ । घूसपैठ गर्न खोज्छन् । यो आँकलन त थियो हाम्रो, सीमामा खटिएका सशस्त्र प्रहरीका एक इन्स्पेक्टरले भने, तर, हतियार थुत्ने र सुरक्षाकर्मीलाई नियन्त्रणमै लिएर लैजाने घटना हुन थालेपछि काम गर्न जटिल हुन थालेको छ । त्यसलाई कसरी ट्याकल गर्ने भन्ने रणनीतिमा जाँदै छौं । नेपाल प्रहरीको जनकपुरस्थित प्रदेश कार्यालयको तथ्यांकअनुसार सीमा सिल भएयता प्रदेश २ को नाकाबाट १७ हजार ३४ जना भारत गएको र त्यही अवधिमा २५ हजार ७ सय ६२ जना भारतबाट नेपाल प्रवेश गरेका छन् ।सीमा सिल भए पनि लकडाउनमा प्रक्रिया मिलाएर वारिपारि गर्नेको संख्या मुलुकका अन्य प्रदेशका तुलनामा प्रदेश २ मा उच्च छ । नेपाल प्रहरीका प्रदेश २ का प्रमुख डीआईजी धीरजप्रताप सिंहका अनुसार तस्करी गर्न नपाएका तत्त्वले नाकामा बद्मासी गरिरहेका छन् । लकडाउनमा नाका सशस्त्र प्रहरीको १ सय ९ वटा पोस्ट थपिए । त्यही थपिएको पोस्ट हटाउन तस्करले नाकामा समस्या गर्न खोजिरहेको छ, डीआईजी सिंहले भने, अहिले नाकामा मेन टु मेन कन्ट्याक्टमा सुरक्षाकर्मी तैनाथ छ । त्यसले तस्करी ठप्प छ । तस्करले मान्छे उचालेर आक्रमण गराइरहेका छन् ।नाकामा खटिएका सुरक्षाकर्मी लक्षित आक्रमण बढेपछि अबका लागि नयाँ सुरक्षा रणनीति बनाउन छलफल थालिएको डीआईजी सिंहले बताए । तस्करलाई नेपाल र भारत दुवैतिरका सुरक्षाकर्मी मिलेर निरुत्साहित पार्ने हो, उनले भने, एसएसबीसँग पनि समन्वय भइरहेको छ । तस्करको मुभमेन्ट रोकिन्छ । तस्करी गर्नेहरूलाई अहिले उकुसमुकुस भएको छ । भारतमा लकडाउन खुकुलो भएपछि उनीहरू नाकामा जोरजर्बजस्ती गरेर तस्करीका समान छिराउन प्रयासरत छन् । नाकामा सानोसानो टुकडीमा बसेका सुरक्षाकर्मीलाई आक्रमण गरेपछि टोली मर्ज हुने ग्याप ठाउँबाट तस्करीको समान छिराउन पाउने मनसायले पनि उनीहरूले आक्रमण बढाएको सुरक्षा अधिकारीहरूको आँकलन छ । बिहीबार राति मात्रै धनुषाको महिनाथपुर नाकामा २०२५ जनाको समूहमा भारतीय भेला भए । नेपालतिर पस्न जबर्जस्ती गर्न थाले । सशस्त्र प्रहरी धनुषाका एसपी राजेश उप्रेतीलाई त्यो खबर आएपछि उनले काउन्टर पार्ट एसएसबीलाई फोन गरेर उनीलाई फिर्ता लग्न लगाए ।"
"हतियार खोसेपछि फायरिङ, एकको मृत्यु","(सर्लाही)  सर्लाहीको नारायणपुर नाकामा भारतबाट जबर्जस्ती पसी हतियार थुत्न आक्रमणमा उत्रिएको समूहमाथि सशस्त्र प्रहरीले गोली चलाउँदा एक जनाको मृत्यु भएको छ भने तीन जना घाइते छन् । ती सबै भारतीय नागरिक हुन् । सशस्त्र प्रहरीले शुक्रबार बिहान चलाएको गोली लागेर भारत, विहारको सीतामढी जिल्ला पिपरा पञ्चायत जानकीनगरका विकेश कुमारको मृत्यु भएको हो । छातीमा गोली लागेका उनको उपचारका क्रममा ज्यान गएको भारतीय अधिकारीले जनाएको सशस्त्र प्रहरी उपरीक्षक गंगाराम श्रेष्ठले बताए । भारतीय नागरिक उमेश रामको हात तथा उदय ठाकुरको खुट्टामा गोली लागेको प्रहरीले जनाएको छ । प्रहरी उपरीक्षक श्रेष्ठले ड्युटीमा खटिएका सुरक्षाकर्मीलाई हातपात गरेर हतियार पनि खोसेपछि गोली चलाउनुपरेको बताए ।श्रेष्ठका अनुसार भारतीय नागरिकसँग झडप हुँदा तीन जना सशस्त्र प्रहरी घाइते भएका छन् । उनीहरूको जिल्ला अस्पताल मलंगवामा उपचार भइरहेको छ । स्थानीय बासिन्दाको सहयोगकै कारण आफूहरूको ज्यान जोगिएको घाइते प्रहरीहरूले बताएका छन् । उनीहरूका अनुसार भारतीयले आक्रमण गरेपछि स्थानीय बासिन्दा लाठी बोकेर प्रतिकारमा उत्रिएका थिए । प्रहरीले पाँच राउन्ड गोली प्रहार गरेको थियो । प्रहरीको हतियार खोस्ने भारतीय नागरिक ललन भनिने नवलकिशोर राय पक्राउ परेका छन् । घटनालगत्तै सशस्त्र प्रहरीका उच्च अधिकारी र भारतका सीमा सुरक्षा बल घटनास्थल पुगेका थिए । दुवैतर्फका प्रहरीसहित स्थानीय पनि सीमामा दिनभर बसेका थिए । त्यहाँको अवस्था साम्य छ । हतियार खोस्ने व्यक्तिलाई छाड्न भारतीय प्रहरीले दबाब दिइरहेका छन् । तर स्थानीय प्रशासनले मानेको छैन । सीमामा खटिएका प्रहरीको हतियार खोस्ने र आक्रमण गर्ने छुट कसैलाई पनि नरहेको जनाउँदै प्रमुख जिल्ला अधिकारी मोहनबहादुर जीसीले कानुनी कारबाही हुने बताए । उनीहरूले हतियार खोसेर सुरक्षाकर्मीलाई कुटपिट गरेका छन्, उनले भने, प्रहरीले ज्यानको बाजी लगाएर नसमातेको भए अवस्था जे पनि हुन सक्थ्यो ।"
खप्तड बाबासँग अद्भुत भेट,"'डाक्टर बाबा को वैराग्यखप्तड बाबाको जन्म १८८०, फेब्रुअरी १० (विसं १९३६, माघ २९) का दिन भारतको जम्मुकश्मीरमा भएको थियो । उहाँले त्यो युगमा बेलायतमा गएर एलएमएस (लाइसेन्स अफ मेडिकल साइन्स) गर्नुभएको थियो । बेलायतमा पढेर फिरेपछि उहाँले जम्मुकश्मीरकै एउटा अस्पतालमा काम गर्न थाल्नुभयो । कश्मीरमा डाक्टरका रूपमा कार्यरत रहँदै उहाँमा वैराग्य पलाएको थियो । वैराग्यपछि ज्ञानको खोजीमा हिँड्नुभएका बाबाले केही समय बनारसमा अध्ययन गरेर बिताउनुभयो । त्यसबखत अन्य कहाँ, के गर्नुभयो यकिन छैन । तर, भागीरथी नदीको किनारमा रहेका एक महात्मा ज्ञानाश्रम सरस्वतीसँगको परिचयपछि उहाँबाटै बाबाले संन्यासको दीक्षा प्राप्त गर्नुभएको थियो । त्यसपछि बाबाको संन्यासी नाम रहन गयो सच्चिदानन्द सरस्वती । यो तथ्य खप्तड बाबाले विचार विज्ञान किताबको भूमिकामा उल्लेख गर्नुभएको छ ।बाबा विसं १९८६ मा पूर्वी नाका इलामबाट नेपाल प्रवेश गर्नुभएको थियो । नेपाल प्रवेशसँगै उहाँ यहाँका विभिन्न स्थान हुँदै अन्तिममा खप्तड पुगेर बस्नुभएको हो ।बाबा खप्तड पुग्नुअघि कहिल्यै एक स्थानमा २३ वर्षभन्दा धेरै बस्नुभएन । एकै स्थानमा बस्दा त्यो ठाउँ र त्यहाँका मान्छेप्रति मोह जाग्छ, जुन संन्यासीका लागि ठीक होइन भन्ने उहाँको सोच थियो । खप्तडको लेकमा पुगेपछि भने उहाँको मन अडियो । त्यहाँ बाबाले स्थायी कुटी बनाएर बस्न थाल्नुभयो । उहाँ विसं २००२२००३ सालदेखि त्यहाँ बस्न थाल्नुभएको थियो ।आयुर्वेदका ज्ञाता उहाँलाई मानिसहरूले खप्तड बाबा को नामबाट चिन्नुपूर्व डाक्टर बाबा भनी चिन्थे । उहाँ गाउँलेहरूलाई गाह्रो परको बखत उपचार पनि गरिदिनुहुन्थ्यो । आयुर्वेदको अद्वितीय ज्ञान भएका बाबाले खप्तडमा पाइने धेरै प्रकारका जडीबुटीबारे अध्ययनअनुसन्धान गरी त्यसबाट औषधि बनाउने विधि तयार पार्नुभएको छ । त्यो उहाँको किताब स्वास्थ्य विज्ञान र आरोग्य विज्ञान मा उल्लेख छ ।२०५३ साल वैशाख २७ गते उहाँ ब्रह्मलीन हुनुभएको थियो । ब्रह््मलीनपछि बूढानीलकण्ठको कुटीमै उहाँलाई थल समाधि प्रदान गरियो ।त्यसपछि त्यहाँ अहिले मन्दिर बनेको छ । मन्दिरमा खप्तड बाबाको जन्मदिन र समाधि लिएको दिनमा पूजापाठ र सत्संग हुन्छ ।(प्रा शिवगोपाल रिसालसँगको कुराकानीमा आधारित ।)"
ज्योतिषशास्त्र : रहस्यको पाण्डुलिपि,"भनिन्छ, यो संसारमा जति पनि महामारी फैलिन्छ वा उथलपुथल आउँछ ती सबै ब्रह्माण्डमा हुने ग्रहकै चालका कारण हुन् । ज्योतिषशास्त्रअनुसार महामारी, विस्फोट, भूकम्पजस्ता सबै प्राकृतिक विपत्तिको मुख्य स्रोत सौरमण्डल हो । यस लेखमा ब्रह्माण्डको अध्ययन गर्ने शास्त्र ज्योतिष विज्ञानबारे केही चर्चा गरिनेछ । ज्योतिष भन्नेबित्तिकै हामी भविष्य कथनको फलित चक्रलाई मात्रै बुझ्ने गर्छौं । तर, ज्योतिष फलित चक्र मात्रै होइन । यो त सम्पूर्ण ब्रह्माण्डको चाललाई अध्ययन गर्ने अति सूक्ष्म गणितीय शुत्र हो । किनकि नौवटा ग्रहकै आधारमा ९ अंक गणितको उत्पत्ति ज्योतिषबाटै भएको हो । र, त्यही गणितीय सूत्रको आधारमा भौतिक विज्ञानले आज आफ्नो साम्राज्य खडा गरेको छ । मानव सभ्यतामा जुन बेला ज्योतिषको उत्पत्ति भयो त्यसबेला कुनै यन्त्र विज्ञान र भौतिक विज्ञानको अस्तित्व थिएन । तर, अध्यात्म विज्ञान उतिबेला पनि अस्तित्वमै थियो । र, अध्यात्म विज्ञानका दुईवटा शाखा थिए, एउटा भक्तियोग र अर्को अध्यात्म विज्ञानयोग । तर, त्यसबेलाको सामान्य मनुष्य चेतनाले अध्यात्म विज्ञानयोगलाई अध्ययन गर्न सकेन । फलतः मानिस भक्तियोगमा लीन भए र ग्रहचक्रको गणितीय सूत्रलाई देवत्वकरण गरिदिए ।अन्ततः ९ वटा ग्रहलाई देवताको रूपमा पूजा र उपसना गर्न थालियो । यसरी हाम्रो अध्यात्म विज्ञानले उत्खनन गरेको रेडिएसनको विज्ञानलाई मानिसको अल्पचेतनाले अन्धविश्वासको अलौकिक संसारमा पुर्याइदियो । यसरी ग्रहचक्रलाई देवत्वकरण गरिनु नै यसको दुर्भाग्य बन्यो र युनिर्भसिटीमा यसको अध्ययनको ढोका बन्द भयो । सँगसँगै यसलाई अध्ययन गर्ने वैज्ञानिक आधार पनि बन्द भए । मनोदार्शनिक कार्ल गुस्ताभ युँगले २० औं शताब्दीको मध्यतिरै भनेका थिए, बुद्धिजीवी, विचारक तथा भौतिकवादीहरूले ज्योतिषविज्ञानलाई मान्न जति नै अस्वीकार गरे पनि यसको सत्य एक दिन प्रमाणित हुनेछ र संसारले यसलाई पढ्न थाल्नेछ । आज फ्रान्समा ४७ प्रतिशत मानिस ज्योतिषलाई विश्वास गर्छन्, उनीहरू भन्छन् यो विज्ञान हो । अमेरिकामा ५ हजारभन्दा बढी मानिसले यसको अध्ययन गरिरहेका छन् । संसारभरि ७८ प्रतिशत मानिसले ज्योतिषमा विश्वास गर्छन् भन्ने तथ्यांक होरोस्कोप को एक अध्ययनले देखाएको छ । सुमेरियनहरूले उत्खनन गरेको इतिहासको परिभाषा सर्वव्यापी छ । सुमेरुमा भेटिएका हड्डीका अवशेषमा ज्योतिष र चन्द्रमा यात्राका चिह्न पाइएका छन्, जुन २५ हजार वर्ष पुराना भएका उनीहरू बताउँछन् । तर, ऋग्वेदको इतिहास त्योभन्दा निकै पुरानो छ । ग्रहनक्षत्रको यो स्थिति ऋग्वेदमा भेटिन्छ, जसले ऋग्वेदबाटै ज्योतिषशास्त्र सुमेरु पुगेको आधार प्रस्तुत गर्छ । पृथ्वीमा जेजति महामारी फैलिन्छन् वा जेजस्ता घटना हुन्छन् ती सबैको प्रारम्भिक स्रोत ग्रहनक्षत्रसँग जोडिएको हुन्छ भन्ने रहस्य जब ऋषिमुनिबाट सुमेरियन पुरोहितहरूले प्राप्त गरे, त्यसपछि नै सुमेरु पर्वतमा अग्लो मिनार बनाएर उनीहरूले ग्रहनक्षत्रको अध्ययन थालेका थिए । इसापूर्व ६ सय वर्षअघि युनानमा पाइथागोरसले प्लेटनरी हार्मोनी अर्थात् ग्रहका बीच संगीतको सम्बन्धका बारेमा व्याख्या गरेका थिए । त्यसबेला पाइथागोरस बुद्ध र माहवीर जैनसँग निकै प्रभावित भएका थिए । उनले भनेका छन्, प्रत्येक ग्रहनक्षत्र जब अन्तरिक्षमा भ्रमण गर्छन् तब प्रत्येक नक्षत्रले आआफ्नो गति विशेष ध्वनि उत्पन्न गर्छन् । पृथ्वीमा कोही मानिसले जन्म लिएपछि हुने नक्षत्रको संगीत व्यवस्थाले त्यो मानिसको जीवनको व्यवस्थालाई प्रभावित बनाउँछ । जबसम्म व्यक्तिको अन्तरसंगीत, नक्षत्रको मौलिक संगीत व्यवस्थासँग तालमेलमा रहन्छ तबसम्म ऊ स्वस्थ रहन्छ । र, जब उसको तालमेलको तार टुट्छ ऊ अस्वस्थ हुन थाल्छ । उसको यही सिद्धान्तलाई विश्वको संगीतबद्धता अर्थात् हार्मोनी भनेर व्याख्या गरियो ।यही सिद्धान्तलाई त्यसबेला चिकित्सक प्यारासिलसले बडो महत्त्वपूर्ण प्रयोग गरेका थिए । त्यतिबेलाका चिकित्सकहरूले ठीक पार्न नसकेका रोगीलाई प्यारासिलसले उनीहरूको जन्मकुण्डली अध्ययन गरेर उपचार गरेका थिए । उनको भनाइ थियो, जबसम्म व्यक्ति कुन नक्षत्रको कस्तो संगीत सूत्रमा जन्मिएको हो भन्ने थाहा हुँदैन तबसम्म यसको अन्तरसंगीतको टुटेको तारलाई खोज्नु व्यर्थ रहन्छ । मनुष्यमा अन्तरनिहित संगीत नै उसको स्वास्थ्य हो । जन्मकुण्डली यसलाई बुझ्ने भरपर्दो माध्यम हो । रोग बाहिरी आक्रमण हो अथवा उसका विरुद्धको संगीत हो । त्यसैले सर्वप्रथम व्यक्तिको अन्तरनिहित संगीतको खोजी गर्नुपर्छ । यसपछि मात्रै बाहिरी तत्त्व वा रोगको ज्ञान हुन्छ र उसको सही उपचार गर्न सकिन्छ । यहाँ रोग को अर्थ मानिसको जीवनमा आइपर्ने सम्पूृर्ण अप्ठ्याराहरूको संकेत हो । सन् १९५० मा नयाँ विज्ञानको उदय भयो, जसलाई (कजमिक केमेस्ट्री) अर्थात् ब्रह्म सरायन भनी नाम दिइयो । यो सिद्धान्त जियोर्जी गिर्योडीले स्थापित गरेका थिए । यो सम्पूर्ण जगत् एउटा आर्गनिक युनिटी हो । एक एकीकृत जीवन । यसमा शरीरको एउटा अंगले अर्को अंगलाई महसुस गर्न सक्छ, जस्तै कसैको टाउकोमा चोट लाग्यो भने उसको खुट्टा लडखडाउँछ । अथवा उसको औंलामा चोट लाग्यो भने उसलाई हृदयमा चोट अनुभव हुन्छ । कजमिक केमेस्ट्रीले त्यही कुरालाई व्याख्या गरेको छ, जसमा पूरा ब्रह्माण्ड एउटा शरीर हो र त्यसमा कुनै पनि ग्रह अलग छैनन् । त्यसैले कुनै पनि ग्रह कति नै टाढा किन नहोस् जब उसको गतिमा परिवर्तन हुन्छ, तब मानव हृदयको गतिमा पनि स्वाभाविक परिवर्तन हुन्छ । किनकि त्यतिबेला त्यसबाट प्रवाह हुने रेडिएसनहरूमा पनि परिवर्तन भएको हुन्छ ।हामीले हेर्दा सूर्य निकै टाढा लाग्छ । तर, हाम्रो रगतको कणकणमा सूर्य स्थित छ । त्यसैले हाम्रो आत्मा र हड्डीको कारक सूर्यलाई मानिएको छ । सूर्यमा हुने सानो परिवर्तनले हाम्रो शरीरमा बग्ने रगतको शैलीमा परिवर्तन गराइदिन्छ । पृथ्वीमा त्यस्ता कुनै घटना भएका छैनन्, जुन सूर्यमा नभई पृथ्वीमा मात्रै भएका होऊन् । किनकि पृथ्वी सूर्यको अंश हो र यसमा भएको जीवन सूर्यकै ताप र प्रकाशबाट सञ्चालित छ ।हरेक ११ वर्षमा सूर्यमा प्रिडियोकल्ली आणविक विस्फोट हुन्छ । जब सुर्यमा आणविक विस्फोट हुन्छ तब पृथ्वीमा युद्ध र क्रान्तिको सूत्रपात हुन्छ भनी सन् १९२० मा रुसी वैज्ञानिक चिजेब्रस्कीले ७ सय वर्षको समयलाई वैज्ञानिक व्याख्या गरेका थिए, जसकारण उनी जेल जानुपर्यो । किनकि त्यसबेला मार्क्सवादको सिद्वान्तले युद्ध र क्रान्तिको मुख्य कारण आर्थिक विपन्नतालाई मानेको थियो । सूर्यमा हुने विस्फोटले मान्छेलाई कसरी गरिब र धनी बनाउन सक्छ ? स्टालिन यो कुरा मान्न तयार भएनन् । त्यसबेला चेजेब्रस्कीलाई ठीक मान्नु भनेको मार्क्सका सारा व्याख्याहरूलाई गलत मान्नु थियो । वर्गीय सिद्धान्तको विपरीत भएपछि स्टालिनले चेजेब्रस्कीलाई र जेल पठाइदिए । स्टालिनको मृत्युपछि मात्रै चेजेब्रस्की जेलमुक्त भए तर उनी ६ महिना पनि बाँचेनन् । तिनै ६ महिनामा उनले छोडेर गएका मुख्य सूत्रको आधारभूमिमा सौरमण्डलको अध्ययन सुरु भएको वैज्ञानिक इतिहास छ । यसरी ग्रह र नक्षत्रको संगीत नै मानव जीवनको अन्तरसंगीत हो भन्ने सिद्धान्तले ज्योतिषशास्त्रलाई रेडिएसनको विज्ञान र रहस्यको एउटा विशाल पाण्डुलिपिमा परिणत गरिदिन्छ ।"
महामारीमा आदिवासी,"कोभिड१९ र आदिवासीविगत १२ वर्षदेखि उत्तरी केन्यामा तस्करबाट जंगली जनावारलाई रक्षा गर्दै आएका रेन्जर पिटर मेसेमी अहिले डराएका छन् । आफूसँगै अन्य ७० साथीहरूको समूहमा उनलाई एकातिर सिकारीहरूबाट जंगली जनावारलाई बचाउने चुनौती छ भने अर्कातिर विश्वव्यापी फैलिएको कारोना संक्रमणबाट आफूलाई । विश्वव्यापी महामारीको रूप लिएको कोरोना भाइरस (कोभिड१९) ले विश्वभर नै वन्यजन्तुको गैरकानुनी सिकारको सम्भावना बढाएको छ ।नेसनल जिओग्राफिकले गरेको अन्तर्वार्तामा उनीहरूले सामुहिक आवाजमा भनेका छन्, सम्भव त छैन तर एकआपसमा दूरी राख्न कडा कदम चालिरहेका छौं । कहिलेकाहीं मास्क र पञ्जा लगाउँछौं । नियमित हात धोइरहेका छौं । हरसमय जंगलमा रहिरहँदा वन्यजन्तुसँग अपनत्व महसुस भएको छ । तर, यो मात्र त उनीहरूको संसार होइन । समस्या सामान्य नभएर झन् जटिल भएमा उनीहरूले फर्किनुपर्ने घर छ, उनीहरूलाई पर्खिने आफन्तहरू छन् । रेन्जरहरूले निगरानी गरिरहने ठाउँभन्दा केही पर जस्तोसुकै समस्या आए पनि कतै जान नसक्ने आदिवासी छन् । घर भन्नु जंगल र आफन्त भन्नु जंगलमा छन् । परिस्थिति जस्तोसुकै आए पनि परम्परागत जीवनशैलीलाई छाडेर कतै जाने ठाउँ छैन उनीहरूको ।ब्राजिल र भेनेजुएलाको सिमानामा रहेको रेहेबे गाउँको उरारिकोएरा खोलाकिनारमा बस्ने यानोमामी समुदायका एक किशोरको कोभिड १९ का कारण मृत्यु भएको पुष्टि भयो । श्वासप्रश्वासमा समस्या भएसँगै ब्राजिलको रोराइमा जेनरल हस्पिटलमा परीक्षण गर्दा उनलाई कोभिड१९ को संक्रमण भएको पुष्टि भएको थियो । अप्रिल ३ मा कोरोना भाइरसको परीक्षण गरिएका किशोरको केही दिनपछि मृत्यु भएको खबरसँगै अमेजोन क्षेत्रका आदिवासी समुदायमा खतराको घण्टी बजेको हो । उनको मृत्युपश्चात् सोसियो इन्भेरोमेन्टल इन्स्टिच्युटले निकालेको विज्ञप्तिले बताउँछ, यानोमामी आदिवासीको क्षेत्रमा कोभिड१९ फैलिन सक्ने मुख्य कारण त्यहाँबिना कुनै रोकतोक आवतजावत गर्ने २० हजारभन्दा बढी गैरकानुनी उत्खननकर्ताहरू हुन् ।विश्व नै जोखिममा भएको यो समय अर्थतन्त्र, राजनीति र सामाजिक परिस्थितिमाथि बहस भइरहँदा आदिवासी समुदायमा कोभिड१९ को जोखिम कति छ भन्ने विषय छायामा परेको छ । आफ्नो समुदायमा संक्रमणले ल्याउन सक्ने विकराल स्थिति र दीर्घकालमा हुन सक्ने भोकमरी दुवैको जोखिममा आदिवासी छन् ।अहिले विश्व स्वास्थ्य संगठनसँगै अन्य स्वास्थ्य क्षेत्रका विश्वव्यापी संघसंस्थाले सामाजिक दूरी कायम गर्नुलाई प्रमुख प्राथमिकतामा राखेका छन् । महामारीको जोखिमसँग डराएका आदिवासी समुदायले भने आफ्नो परम्परागत ज्ञान र सीपअनुसार केही विधि अपनाएका छन् । विगत नदोहोरियोस् भनेर केहीले आफ्नो समुदायलाई सानासाना समूहमा विभाजन गरेका छन् । आदिवासी समुदायले आफ्नै घरेलु सीपबाट बनाएका पातको मास्क लगाएको तस्बिर सामाजिक सञ्जालमा सार्वजनिक भएका छन् । त्रासकै कारण आफू बसिरहेको क्षेत्रभन्दा भित्र बसिरहेका छन् आदिवासीहरू ।जहाँसम्म स्वास्थ्य सेवाको कुरा छ, आफ्नो समुदायमा भेटिएका पहिलो संक्रमितलाई अस्पतालमा गरिएको व्यवहारका कारण उनीहरूमा त्रास छ । न्युयोर्क टाइम्स ले तयार पारेको एक रिपोर्टअनुसार, मध्यमार्च महिनामा श्वासप्रश्वासमा समस्या देखिएका युवकलाई चार पटकसम्म अस्पताल लैजाँदा पनि उनको उपचार भएन । अवस्था अत्यन्तै जटिल भएपछि अप्रिल ३ मा मात्रै कोभिड १९ परीक्षण गरिएको थियो । कोभिड१९ को विषयमा आदिवासीमा सूचना प्रवाह कम भएको छ । उनीहरूको भाषा र सोचलाई सम्बोधन गर्ने किसिमका सूचना कमै प्रवाह भएका छन् । संक्रमणबाट बच्न जंगल पस्दा उनीहरूलाई जंगली जनावरको जोखिम छ । विगतका कतिपय महामारी वन्यजन्तुबाट मानिसमा सरेको पनि पुष्टि भएका छन् । पर्यावरणीय संरक्षणका लागि आदिवासीले विभिन्न समयमा आफ्नै किसिमको भूमिका निर्वाह गरेका छन् । तर, यो महामारीको समयमा आदिवासीकै संरक्षण आवश्यक देखिएको छ । ब्राजिलको अमेजोन रेनफरेस्ट क्षेत्रका कतिपय भाग अहिले सखाप भइसकेका छन्, गैरकानुनी तस्करीका कारण । कतिपय भाग जोगाउन डाभी कोपेनवाजस्ता आदिवासी समुदायका अगुवा लागिपरेका छन् । यो महामारीबीच आदिवासी समुदायमाथि षड्यन्त्र भएमा त्यसको प्रत्यक्ष फाइदा तिनै तस्करलाई हुन्छ । अहिले आदिवासी समुदायलाई कम प्राथमिकतामा राख्दा उनीहरूको परम्परा र अस्तित्व नै धरापमा पर्न सक्छ । आदिवासीको अस्तित्व नहुनु भनेको प्रकृति संकटमा पर्नु हो । यो महामारीमा आदिवासीको संरक्षण हुन सकेन भने आउँदा दिनमा पर्यावरणमा आउन सक्ने असन्तुलनको असरले विगतमा जस्तै आपत् निम्त्याउनेछ ।"
बोकाको मुखमा कुभिन्डो,"आधा भन्दा बढी लाश जलिसकेको थियो । चिता वरपर २५ जना जति मलामी देखिन्थे । सबैको अनुहार मास्कले ढाकिएको । एक हप्ता अघि अस्पतालबाट निको भइन् भनेर घर पठाइएकी ५७ वर्षीया गंगामाया गएराति अकस्मात् बितेकी हुँदा कताकता डराइरहेका ।त्यही वेला परबाट धूलो उडाउँदै एउटा जीप मसानघाटतिर आयो र चिता नजीकै रोकियो । अघिल्लो सीटबाट सरकारी अस्पतालका अधिकृत ओर्लिए र देब्रे हातमा एउटा कागज हल्लाउँदै दाहिने हातले चितातिर देखाएर भने, उहाँलाई कोरोना भएको रहेछ । रिपोर्ट यही हो । आज मात्र आइपुग्यो । तपाईंहरूको उहाँसँग सम्पर्क भएको छ । सबै जना संक्रमणको जोखिममा पर्नुभो ।उनको भनाइले मलामीहरूबीच चट्याङ परेजस्तो भयो । अस्पतालबाट फर्केको तीन दिन पछि गंगामायाले सत्यनारायणको पूजा लगाएकी थिइन् । निकट आफन्त अर्थात् आज मलामी आएका सबै निम्तारु थिए । तिनलाई आफ्नै हातले टीका लगाइदिएर प्रसाद बाँडेकी थिइन् । सेल र अचार सबैले थपीथपी खाएका थिए । त्यत्रो घुलमिल गरेपछि पक्कै कोरोना संक्रमण भयो होला भनेर सबैको मन सिरिंग भयो । अब के गर्ने त सर ? गंगामायाको भान्जो हरिमानले सोध्यो । पूजाको दिन माइजूलाई दिनभरि सघाउने उही थियो । अब १४ दिन सबै जना क्वारेन्टाइनमा बस्ने जीपमा आएका प्रहरीहरूतर्फ इशारा गर्दै अधिकृतले भने, उहाँहरूले लगेर राखिदिनुहुन्छ । तपाईंहरूले सहयोग गर्नुहोला ।एक छिनमा एउटा मिनी ट्रक आइपुग्यो र लाश जलिसकेपछि सबै मलामीलाई त्यसमा खाँदखुँद पारेर सरकारी स्कूलमा पुर्याइयो । स्कूलका दुई भवनमध्ये ठूलोलाई क्वारेन्टाइन र सानोलाई आइसोलेशन सेन्टर बनाइएको रहेछ । उनीहरूलाई जुन कोठामा छिराइयो, त्यहाँ पाँच जना पहिलेदेखि नै थिए घोप्टिएर मोबाइल चलाइरहेका । आउनुहोस्, स्वागत छ मुन्टो उठाएर मुस्कुराउँदै तिनीहरूले भने । अलिबेरको भलाकुसारी पछि उनीहरूले थाहा पाए ः भुईंमा सामान्य सतरन्जा बाहेक केही नभएको त्यही पुरानो कोठा अब दुई हप्ताका लागि उनीहरूको आश्रयस्थल हो । सुत्ने, बस्ने, उत्तानो पर्ने, कोल्टे पर्ने, घोप्टिने, मडारिने, झोक्राउने, जाग्राम बस्ने, मौन हुने, फतफताउने जे गरे पनि त्यहीं गर्ने हो । दुई छाक खाना र खानेपानी त पाइन्छ, तर नुहाउने पानी छैन । नुहाउन मन लागे बिहानै पर खोलातिर जाने हो । शौचालयमा सधैं लाम हुन्छ, हतार भए खेततिर लाग्ने हो । पल्लो कोठामा बसेकाहरूसँग लुडो र तास छ, खेल्न मन लागे तिनलाई रिझाउने हो । डाक्टर, नर्स र औषधि आइसोलेशनतिर त छैनन्, क्वारेन्टाइनमा तिनको सपना नदेख्नू । अरूले दुई घण्टा अघि नै खाइसकेको चीसो खाना खाएर सुस्ताउन लाग्दा एउटा प्रहरी नोटबुक सहित हाजिर भयो र सोध्न थाल्यो, मृतकसँग तपाईंहरू बाहेक अरू ककसको सम्पर्क भएको थियो ? उनीहरूलाई पनि क्वारेन्टाइनमा राख्नुपर्ने हो खै ककसको सम्पर्क भयो भन्नु ? हरिमानले जवाफ दियो, पूजामा टोलका आधाजसो मानिस आएका थिए । माइजू सरसामान किन्न बजार गइरहनुहुन्थ्यो । मान्छेहरू घरमा भेट्न आइरहन्थे ।अनि तपाईंहरूका परिवार नि ?उनीहरू पनि पूजामा गएका थिए सबैका तर्फबाट उसले भन्यो, तर सईसाब, उनीहरूलाई दुःख नदिनोस् । हामीले फोन गरिसकेका छौं, उनीहरू चूपचाप उतै क्वारेन्टाइनमा बस्छन् । घरबेटीले थाहा पाए भने समस्या पर्छ ।ठीकै छ, कति खोज्नु ? धेरै खोज्न थाल्दा अर्को बवाल हुन सक्छ सई मुस्कुरायो । कस्तो बवाल सर ? हरिमानले कुरा कोट्यायो । यही महीनाको शुरूतिर त हो नि, एउटी केटीलाई कोरोना भएपछि उसलाई आइसोलेशनमा र उसको परिवारलाई क्वारेन्टाइनमा राखियो । उसको मोबाइल खोलेर हेर्दा दुई दिन अघि ब्वाइफ्रेन्डसँग सम्पर्क भएको थाहा पाइयो । अनि त्यो र त्यसको परिवारलाई पनि यहीं ल्याइयो । तिनीहरूको जात मिल्दो रहेनछ । दुवै परिवारबीच यति मारामार भयो कि के भन्नु ? धन्न हामीले केटाको मोबाइल खोलेर हेरेनौं । नत्र अरू कति बवाल हुन्थ्यो होला ।तपाईंले उनीहरूलाई सम्झाउनुभएन ?के सम्झाउनु ? अब त कुटाकुट भइरहेको ठाउँमा छुट्याउन जाँदा पनि डराउनुपर्छ । बुझ्नुभो ?त्यस्तो के भयो र सर ? हरिमानले फेरि उक्सायो । आइसोलेशनमा घोप्टे जुँघावाल एउटा मोटो मान्छे बसेको छ सईले भन्यो, ऊ पल्लो गाउँको साहू हो । लेनदेनका कुरामा उसको एक जनासँग नराम्ररी कुटाकुट परेछ र दुई जना छिमेकीले छुट्याइदिएछन् । साहू घाइते भएको रहेछ । अस्पताल पुर्याउँदा उसलाई कोरोना भएको पुष्टि भयो । अहिले ऊ त्यो घरमा छ, उसलाई कुट्ने र छुट्याउने तीनै जना यो घरमा, पल्लो कोठामा छन् ।सई हाँस्यो । हाँस्ने वेला भएछ भनेर अरू पनि हाँसे । उसले बिट मार्यो, एउटा कुरा है । तपाईंहरू भाग्न चाहिं नभाग्नुहोला । नत्र हामीले पक्रेर ल्याउनुपर्छ ।त्यो रात क्वारेन्टाइनमा एक जनालाई सर्पले टोक्यो । डाक्टर थिएनन् । स्कूलको पियनले गाउँबाट एक जना ओझालाई लिएर आयो । सर्पले टोकेको ठाउँमा कालो ढुंगा, सिन्दूर र अरू के के राखेर उनले रातभरि अनेक तन्त्रमन्त्र गरिरहे । सबै जना त्यहीं झुम्मिएका थिए । त्यही सड्को आइसोलेशनका दुई जनाले रूखमा झुन्डेर आत्महत्या गरेछन् । यताबाट पाँच जना मलामी भागेछन् । सई फन्किंदै तिनलाई खोज्न हिंड्यो । तर उनीहरू कहीं फेला परेनन् । न घरमा भेटिए, न त बजारमै । दिउसो मसानघाटवाला अधिकृत एक जना डाक्टर लिएर निरीक्षणमा आए । डाक्टरले भने, १४ दिन पुगेपछि तपाईंहरू घर गए हुन्छ ।परीक्षण गरेर, संक्रमण नभएको ठहर भएपछि मात्र जाने होइन र डाक्टर साहेब ? हरिमानले सोध्यो ।सयपचासको भए पो परीक्षण गर्नु ? हजारौं हजारको कसरी परीक्षण गर्नु ? न उपकरण छन्, न जनशक्ति छ डाक्टरले तर्साए, परीक्षण गराउने भन्नुहुन्छ भने रिपोर्ट आउन अरू १५ दिन लाग्छ । त्यतिन्जेल यहीं बस्नुपर्छ । बस्ने हो ?अब जथाभाबी परीक्षण गर्न सकिंदैन । सरकारसँग फजूलखर्च गर्ने बजेट छैन अधिकृत उड्किए, जसको मृत्यु हुन्छ त्यसको मात्र परीक्षण गरेर रोग पत्ता लगाउने हो ।त्यसो भए क्वारेन्टाइनको के मतलब भो ?हेर्नोस्, यो क्वारेन्टाइन भन्ने कुरा सरकारका लागि बोकाको मुखमा कुभिन्डो भइसक्यो । जति मुख बाए पनि पार लाग्दैन । यसको कुनै अर्थ छैन । अब क्वारेन्टाइनलाई पूरै हटाउनुपर्छ अधिकृतले कुरा टुंग्याए, सबै जना घरमै बस्ने, रोग लाग्यो भने सीधै अस्पताल जाने, उतैबाट आइसोलेशनमा आउने । आफ्नो स्वास्थ्यको जिम्मा जनताले आफैं लिनुपर्यो नि १अर्को दिन बिहान दिसा बस्न जाने बहानामा आइसोलेशनबाट चार जना भागे । तिनलाई पक्रेर ल्याउन पिस्तोल सहितका प्रहरी खटाइए । एउटालाई उसको घर नजीकै अमराईबाट पक्रेर ल्याइयो । प्रहरी आउन लागेको देखेपछि ऊ आँपको रूखमा चढेर लुकेको रहेछ । संयोगवश एउटा प्रहरीले आँप झार्न भनेर त्यही रूखमा ढुंगा हान्न खोज्दा उसलाई देखेछ र पिस्तोल देखाएर तल झारेछ । अरू तीन जनाको अत्तोपत्तो थिएन । दुई घण्टा पछि प्रहरी निरीक्षकको मोबाइल बज्यो । उताबाट एउटा प्रहरी कातर स्वरमा गुहार माग्दैथियो, मलाई बचाउनुपर्यो सर, यिनीहरूले मलाई पनि कोरोना सारिदिने भए ।के भो ? राम्ररी भन् ।मैले तीनै जनालाई फेला पारें । तर उनीहरूले मलाई नै घेरेका छन् । तीनै जनाले तेरो मुखमा एकैचोटि हाच्छिउँ गर्दिन्छौं भनेर धम्क्याउँदैछन् । म के गरौं, सर ?तँसित पिस्तोल छैन ? त्यही पिस्तोल देखाएर त म नजीक नआओ भनेर रोकिराखेको छु सर । यसरी कतिन्जेल रोक्नु ?आत्मरक्षाका लागि तिनीहरूको खुट्टामा गोली हान् न ।त्यो मिल्दैन सर । एउटाले मोबाइलबाट फेसबुकमा लाइभ गर्दैछ । दुनियाँले देखिराखेका होलान् । भोलि सरलाई नै अपठ्यारो पर्छ ।त्यसो भए जसरी हुन्छ, कुरा मिलाएर उम्की । उनीहरू फेला परेनन् भन्ने रिपोर्ट गरिदिउँला । ओभर एन्ड आउट १"
मलका लागि भौंतारिँदै किसान,"वीरगन्जसम्म आयो लामो समयपछि वीरगन्ज भन्सारमा आइपुगेको रासायनिक मलको ढुवानी हुनासाथ आपूर्ति गर्ने भैरहवास्थित कृषि सामग्री कम्पनी लिमिटेड प्रादेशिक कार्यालयको तयारी गरेको छ । कोलकाता बन्दरगाहमा साढे दुई महिनाअघि आइपुगेको ५० हजार मेट्रिक टन डीएपी मलमध्ये आधा मंगलबार राति वीरगन्ज भन्सारमा आइपुगेको कार्यालय प्रमुख अजयकुमार श्रीवास्तवले जानकारी दिए । २५ हजार मेट्रिक टन डीएपी मल मंगलबार राति वीरगन्ज भन्सारमा आइपुगेको छ । प्रक्रिया पूरा हुनासाथ कोटाअनुरूपको मल केही दिनमै आइपुग्नेछ, उनले भने, मातहतका स्थानमा तत्काल आपूर्ति व्यवस्था मिलाएका छौं । मल आइपुग्नासाथ आपूर्तिका लागि आन्तरिक ठेकेदार नियुक्त भइसकेको उनले बताए । उक्त मलमध्ये प्रदेश ५ कार्यालयलाई २ हजार ५ सय मेट्रिक टन कोटामा प्राप्त हुने र केही दिनपछि पुनः कोलकाता बन्दरगाहबाट बाँकी मल पनि आउने भएकाले रासायनिक मलको हाहाकार नहुने उनको भनाइ छ । कार्यालयले रूपन्देही, कपिलवस्तु, नवलपरासी, पाल्पा, स्याङ्जा, गुल्मी, अर्घाखाँची, प्यूठान, दाङ, बाँके, बर्दिया, सुर्खेत, कैलाली, कञ्चनपुर र डोटीमा आफ्नो शाखा रहेका जिल्लामा शाखाबाट र नरहेकामा कृषि ज्ञान केन्द्र वा कृषि परियोजना कार्यालयबाट सिफारिस कम्फनी लिमिटेडको वित्रेता सहकारीलाई उपलब्ध गराउँछ । प्रादेशिक कम्पनी लिमिटेडमा हाल मौज्दात ३ हजार ६ सय २६ मेट्रिक टन युरिया, ५ सय ५९ मेट्रिक टन डीएपी र १ हजार ४ सय १ मेट्रिक टन पोटास पनि आपूर्ति भइरहेको छ ।"
सिजनमा जहिल्यै अभाव,"सरकारले रासायनिक मल खरिदमा उच्च प्राथमिकताका साथ बजेट बढाए पनि सिजनमा जहिल्यै अभाव हुने गरेको छ । मल खरिद गर्न चालु आर्थिक वर्षमा सरकारले करिब ७ अर्ब अनुदान दिएको थियो । रकम अपुग भएपछि अर्थ मन्त्रालयले थप २ अर्ब अनुदान दियो । आव ०७७७८ का लागि पन ११ अर्ब रुपैयाँ विनियोजन भएको छ । तर मलको समस्या जस्ताको त्यस्तै छ ।कृषि तथा पशुपन्छी विकास मन्त्रालयका अधिकारीहरू भने लकडाउनले मल अभाव भएको दाबी गर्छन् । विगतको तुलनामा बजेट राम्रो थियो । समयमै टेन्डरएलसी खोलेका थियौं, मन्त्रालयका कृषि सामग्री व्यवस्थापन तथा प्रविधि शाखाका वरिष्ठ कृषि प्रसार अधिकृत शिरीष पुनले भने, तर लकडाउनले श्रमिक नपाउँदा समयमै आयात गर्न सकेनौं ।मन्त्रालयका अनुसार जेठ, असार र साउनमा सबैभन्दा बढी मल चाहिन्छ । तर पर्याप्त भण्डारण गरिएको छैन । युरिया करिब १० हजार र डीएपी १२ हजार मात्रै छ । उक्त परिमाण घट्दै गएको छ, उनले भने, माग अत्यधिक छ । केही मौज्दात राख्नुपर्ने भएकाले सीमित मात्रामा वितरण गरेका छौं । मन्त्रालयका अनुसार कोलकाता र गुजरातमा गरी करिब ५० हजार टन मल रोकिएको छ । चीनबाट करिब २५ हजार टन आउने क्रममा छ । तर कोरोना र लकडाउनका कारण श्रमिकको अभाव छ । मल ब्यागिङ गर्न सकिएको छैन । यसले ढुवानी हुन नसकेको मन्त्रालयका अधिकारीहरू बताउँछन् । कोलकाताबाट करिब २५ सय टन डीएपी आइपुगेको छ, उनले भने, अरू परिमाणमा पनि सहजै आए केही राहत हुन्थ्यो ।अनुदान मल कृषि सामग्री कम्पनी र साल्ट ट्रेडिङ कर्पोरेसनले आयात गर्दै आएका छन् । यी दुई कम्पनीले ग्लोबल टेन्डरमार्फत मल खरिद गर्छन् । ग्लोबल टेन्डरमार्फत आयात गर्दा करिब ६ महिना लाग्छ । अत्यावश्यक अवस्थामा जीटुजीबाट पनि आयात हुने गरेको छ । अहिले मल आयात हुन नसक्नुमा लकडाउन नै कारक रहेको साल्ट ट्रेडिङ कर्पोरेसनका सहायक महाप्रबन्धक कुमारराज राजभण्डारीले बताए । बजेट हुँदाहुँदै अभावको अवस्था आएको उनले स्विकारे । अप्रिल ३ मा करिब २५ हजार टन कोलकाता आइपुगेको डीएपी बल्ल २५ सय टन भित्रियो, उनले भने, अहिले धानलाई चाहिने युरिया हो । तर अवस्था जटिल छ । बजेट हुँदाहुँदै मल आयात हुन सकेन ।राजभण्डारीका अनुसार भारतको गुजरातमा २५ हजार टन युरिया थन्किएको छ । कोलकाता पोर्टको गोदाम खाली नहुँदा तत्काल ल्याउन नसकिएको उनले बताए । चाहिने युरिया हो, त्यो गुजरातमा रोकियो । सीधै ढुवानी गर्न नेपालभारतको व्यापार नीतिले दिँदैन, सहायक महाप्रबन्धक राजभण्डारीले भने, सरकारले प्रयास गरे पनि अवस्था दयनीय नै छ । साउनसम्म युरिया आउने देखिएन । उनका अनुसार उक्त पोर्टबाट एकपटकका लागि मल छाड्न उद्योग वाणिज्य तथा आपूर्ति मन्त्रालय र कृषि मन्त्रालयले पटकपटक आग्रह गरेका छन् ।मन्त्रालयका वरिष्ठ कृषि प्रसार अधिकृत पुनले पनि तीनचार पटक पत्र पठाइसकेको जानकारी दिए । तर भारतबाट कुनै प्रतिक्रिया नआएको उनले बताए । यता कृषि सामग्री कम्पनी लिमिटेडका प्रबन्धक नेत्र भण्डारीले भने अब युरियाभन्दा डीएपीको माग बढ्ने दाबी गरे । कोलकाताबाट शुक्रबार थप २५ सय टन डीएपी ढुवानीका क्रममा रहेको उनले बताए । डीएपीको तुलनामा युरिया सस्तो भएकाले सबैले युरियाको माग गर्दा समस्या भएको उनको भनाइ छ । धानमा युरिया धेरै हाल्नु गलत हो । डीएपी महँगो भएर युरिया प्रयोग गरेका छन्, उनले भने, कृषकलाई सचेतना दिने कृषि विभाग, नार्कको काम भए पनि उनीहरूले बुझाउन सकेनन् । उनका अनुसार चीनबाट थप २५ हजार टन डीएपी आउने क्रममा छ । उक्त डीएपी कोलकाता हुँदै नेपाल आउँछ । १४ दिन क्वारेन्टाइनमा राखेपछि प्रक्रियाअनुसार नेपाल ल्याउँछौं, उनले भने ।"
राजस्वसम्बन्धी आदेशमा सरकार असन्तुष्ट,"सर्वोच्च अदालतले बिहीबार जारी गरेको राजस्व दाखिलासम्बन्धी अन्तरिम आदेशले कानुनी मूल्यमान्यता लत्याएको भन्दै सरकारले खारेजीको माग गरेको छ । अर्थ मन्त्रालय र आन्तरिक राजस्व विभागले अन्तरिम आदेश खारेजीको माग राखी सर्वोच्च अदालतमा शुक्रबार निवेदन दर्ता गराएका छन् । सरकारले असारमा कर दाखिला गर्नुपर्ने भनी निकालेको सूचना तत्काल कार्यान्वयन नगर्नू भनी सर्वोच्च अदालतले बिहीबार अन्तरिम आदेश जारी गरेको थियो । पूर्ण रूपमा लकडाउन अन्त्य भएको ३० दिनभित्र कर बुझाए हुने सर्वोच्चको अन्तरिम आदेशमा उल्लेख छ । आदेशअनुसार नेपाल राजपत्रमा ३२ गतेसम्मका लागि लकडाउन गरिएको भनी सूचना जारी गरेजस्तै अन्त्य भएको घोषणा र त्यस दिनको ३० दिनपछि मात्रै कर बुझाउँदा हुनेछ । यो आदेशको प्रभावले असारभित्र कर असुल नहुने, कर्मचारीलाई तलब तथा भत्ता र सरकारका अनिवार्य भुक्तानीका रकम जुटाउन नसकिने अर्थ मन्त्रालयले जनाएको छ । अर्थ र महान्यायाधिवक्ता कार्यालयका अधिकारीहरूबीचको छलफलपछि आदेश खारेजीको माग राखी निवेदन दर्ता गराएका हुन् । कर असुल नगर्नू भन्ने सर्वोच्चको अन्तरिम आदेशबारे सरोकारवाला निकायका प्रतिनिधिसँग निकै छलफल भयो, महान्यायाधिवक्ता कार्यालय स्रोतले भन्यो, व्यवसायीलाई अनुकूल हुने अनि मुद्दा टुंग्याउँदाका बखत जारी हुनुपर्ने विषय अन्तरिम आदेशमै समावेश गरिएकामा हामीले गम्भीर चासो राखेर निवेदन दर्ता गर्ने निर्णय गरेका हौं ।न्यायाधीशहरू अनिलकुमार सिन्हा र डा मनोजकुमार शर्माको इजलासले व्यवसायीलाई अझै मर्का परे न्यायोचित तवरले उपयुक्तबमोजिमका अवधिहरू पुनरावलोकन गरी नयाँ समयावधि तोक्नेतर्फ आवश्यक व्यवस्था मिलाउनू भनी आदेश गरेको थियो । मर्का पर्ने पक्ष अदालत नै नगएको अवस्थामा आदेश जारी गर्नु गलत भएको निष्कर्षमा सरकारी वकिल पुगेका हुन् । सर्वोच्च अदालतमा अर्थ र आन्तरिक राजस्व विभागले दर्ता भएको निवेदनमा सरकारले कर दाखिला गर्न बाध्यकारी व्यवस्था नगरेको उल्लेख छ । कारोबार र आयको विवरण बुझाऊ भनेको हो, त्यसमा कर तिर्नुपर्ने भए मात्रै तिर्ने हो, कारोबार नै नभएको अवस्थामा कठालो समातेर तिर भनेका थिएनौं, निवेदनबारे अर्थ मन्त्रालय स्रोतले भन्यो, जबर्जस्ती कर तिर्न लगाइएको भन्ने आशयमा व्याख्या गरी अदालतले आदेश दिएको हामीलाई चित्त बुझेन । मूल्य अभिवृद्धि कर (भ्याट) र अन्तःशुल्कको रकम, आयकरको अग्रिम कर कट्टी, शिक्षा तथा दूरसञ्चारजस्ता शुल्कहरू व्यवसायीहरूले उपभोक्ताबाट उठाई सरकारलाई बुझाउनुपर्ने हो । त्यसरी जम्मा भएको रकम व्यवसायीहरूले चलाउन नपाउने भएकाले सरकारलाई बुझाउन सूचना जारी गरिएको विभागको दाबी छ । हिजो कारोबारका दौरानमा भ्याट र अन्तःशुल्क व्यवसायीले उठाएका छन्, विभाग स्रोतले भन्यो, त्यसो गरेको भए विवरण बुझाएर तिर्नू भनेका हौं । उपभोक्ताबाट उठाएको कर व्यवसायीहरूले आफ्नो साथमा राखिराख्न मिल्दैन । यस्ता प्रकृतिका राजस्वहरू लकडाउनयता करिब ३३ अर्ब रुपैयाँ असुल भइसकेको विवरणसमेत विभागले पेस गरेको छ । लकडाउनका बेलामा अनलाइनबाट समेत विवरण बुझाउन सकिने अवस्था रहेको र कारोबार नै नगरेकालाई कर तिर्न बाध्य नबनाएको विभाग स्रोतको दाबी छ । व्यवसायीले कर तिर्ने अवस्था नभएको र वातावरणसमेत प्रतिकूल रहेको भनी अधिवक्ताद्वय सिर्जना अधिकारी र थानेश्वर काफ्लेको छुट्टाछुट्टै रिट निवेदनलाई सर्वोच्च अदालतले जायज भएको निष्कर्ष निकाली अन्तरिम आदेश दिएको हो । लामो बन्दाबन्दीपछि आफ्नो कर्मचारी एवं हिसाबकिताबको व्यवस्थापन गरी सम्बन्धित कर विवरण तथा विवरणबमोजिम कर तिर्न सक्ने अवश्यक व्यवस्था गर्न तत्काल पूर्ण सक्षम हुन्छन् भन्ने अनुमान गर्ने आधार देखिँदैन, आदेशमा भनिएको छ । लकडाउन खुलेपछि पनि कम्तीमा एक महिनाको सुविधा दिनुपर्ने भन्दै सर्वोच्चले विवरण र कर राजस्व बुझाउने प्रक्रिया एवं कार्यविधिलाई सरल बनाउन भनेको थियो ।"
चियापछि अलैंची निकासीमा भारतीय अवरोध,"भारतको पश्चिम बंगाल सरकारले चियासँगै नेपाली अलैंची निकासीमा समेत अवरोध गरेको छ । लकडाउनपछि चिया निकासी हुन पाएको थिएन । अहिले अलैंचीको निकासीसमेत प्रभावित भएको व्यवसायीहरूले बताएका छन् । विगतमा पनि अलैंची निकासीमा पश्चिम बंगाल राज्य सरकारले अवरोध गर्दै आएको थियो । जसका कारण विराटनगर नाकाबाट मात्रै निकासी हुँदै आएको थियो । करिब ५ महिनायता पूर्वी नाकाबाट समेत अलैंची निकासी हुन थालेको थियो । अहिले आएर अलैंचीमा पुनः अवरोध सिर्जना भएको छ, नेपाल अलैंची व्यवसायी संघका केन्द्रीय अध्यक्ष निर्मल भट्टराईले भने, ट्रकमा लोड गरेको करिब १ सय ३५ टन अलैंची पूर्वी नाकामा अलपत्र छ ।चिया र अलैंची मात्रै नभएर कुनै पनि नेपाली कृषिजन्य उत्पादन निकासी हुन नपाएको मेची भन्सार कार्यालयले जनाएको छ । पानीट्यांकी भन्सारले रित्ता गाडी नपठाउन गरेको निर्देशनका कारण नेपाली सामानको निकासी ठप्प भएको भन्सार प्रमुख ध्रुवराज विश्वकर्माले बताए । रित्ता गाडीसमेत नपठाउनू भनिएको छ, उनले भने, लोड गरिएका गाडी त जाने कुरै भएन । भारतबाट भने कोइला, क्लिंकर, जिप्सम, तरकारी आदि सामान आयात भइरहेको छ । मालवाहक गाडी अनलोड गरेर विराटनगर नाकाबाट फर्किने गरेका छन् । भारतको केन्द्र सरकारले नेपाल, बंगलादेश र भुटानसँगको व्यापारमा कुनै बाधा नगर्नू भन्ने पत्राचार गरे पनि पश्चिम बंगाल सरकारको एकल निर्णयका कारण नेपाली उत्पादन सिमानामा रोकिएको चिया उद्यमी उदय चापागाईं बताउँछन् । नेपालभारत वाणिज्य सन्धिविपरीत चियालगायतका नेपाली वस्तु रोकिएको छ, उनले भने, भारत मात्रै होइन, तेस्रो देश निकासी हुने अर्थोडक्स चिया निर्यातसमेत ठप्प छ । लकडाउनअघि नै दार्जिलिङकी पश्चिम बंगाल राज्यसभा सांसद शान्ता क्षत्रीले नेपाली चिया गुणस्तरहीन र स्वास्थ्यका दृष्टिले अखाद्य भएको भन्दै तत्काल आयात रोक्न संसद्मा माग गरेकी थिइन् । त्यसअघि दार्जिलिङ टी एसोसिएसनले तत्कालीन भारतीय राष्ट्रपति प्रणव मुखर्जी दार्जिलिङ भ्रमणमा आएका बेला ज्ञापनपत्रमार्फत नेपाली चियाको आयात रोक्न आग्रह गरेको थियो । नेपाली चियाको आयात रोक्न दार्जिलिङबाट पटकपटक प्रयत्न हुँदै आएको थियो । भारतीय व्यापारीका कारण नेपाली चियाप्रति भारतमा अनावश्यक भ्रम सिर्जना गरिएको नेपाल चिया उत्पादक संघ झापाका अध्यक्ष सुरेश मित्तल बताउँछन् । कुनै पनि हालतमा नेपाली चिया गुणस्तरहीन र अखाद्य छैन । भारतको केन्द्रीय खाद्य प्रयोगशालामा जाँच हुँदै आएको छ, उनले भने । केही भारतीय व्यापारीले नेपाली चियालाई दार्जिलिङ चियाको ब्रान्ड बनाएर तेस्रो मुलुक निर्यातसमेत गर्दै आएका छन् । इलामको अर्थोडक्स चिया दार्जिलिङको भन्दा मीठो रहेको व्यवसायीहरूको दाबी छ । इलामलगायत माथिल्लो भेगमा उत्पादित चियाको स्वाद दार्जिलिङको भन्दा पनि बेजोड छ, चापागाईंले भने, त्यही कारण दार्जिलिङलाई अन्तर्राष्ट्रिय बजारमा आफ्नो चियाको छवि बिग्रिने त्रास छ । केही व्यवसायीको फटाइका कारण सिंगो नेपाली चियाको बदनामी भइरहेको मित्तलले बताए । नेपाली चियाले दार्जिलिङ र डुवर्सको चिया समस्यामा परेको भन्ने उनीहरूको बुझाइ छ, उनले भने । बंगाल सरकारको रवैयाका कारण नेपालमा उत्पादित चिया गोदाममै सड्न सक्ने सम्भावना देखिएको उनको भनाइ छ । पूर्वी नाकाबाट नेपाली उत्पादन निकासीमा भारतको पश्चिम बंगालले रोकेको भन्ने व्यवसायीको गुनासोलाई वाणिज्य मन्त्रालयमा पठाइसकिएको नेपाल चिया तथा कफी विकास बोर्डका कार्यकारी निर्देशक विष्णु भट्टराईले जानकारी दिए । भारतबाट सामान आयात भइरहेको छ । तर उता निर्यात गर्न नदिने भन्ने हुँदैन, उनले भने, यस विषयमा वाणिज्य मन्त्रालयले तत्काल एक्सन लिन्छ सायद । पूर्वी नाकाबाट निकासी हुने सीमित नेपाली उत्पादनमध्ये चिया पनि एक हो । वार्षिक करिब ४ देखि ५ अर्ब रुपैयाँको चिया भारत निकासी हुँदै आएको मेची भन्सार कार्यालयले जनाएको छ । जसमा पहाडी जिल्लामा उत्पादित अर्थोडक्सको निकासीसमेत उच्च छ ।"
कोरोना खर्चमा लेखाको छानबिन,"ओम्नीसँगको सम्झौतामा शंकैशंका स्वास्थ्य मन्त्रालयले ओम्नीमार्फत गत चैतमा गरेको खरिद प्रक्रियाका अधिकांश विवरण समितिलाई प्राप्त भइसकेको छ । उक्त विवरणका आधारमा समितिले प्रारम्भिक अध्ययन गरेर ओम्नीसँग भएको सम्झौता र त्यसमा देखिएका त्रुटिको सूची तयार पारेको छ । समितिले ओम्नीसँग सम्झौता गर्दा ऐनमा भएको मूल्यांकन समितिलाई समेत बेवास्ता गरेर स्वास्थ्य मन्त्रालयका सल्लाहकारलाई खरिद प्रक्रियामा संलग्न गराएदेखि नै नियतवश त्रुटि गरेको भन्दै बैठकमा छलफल गर्न एक दर्जनभन्दा बढी प्रश्न तयार पारेको छ ।समितिका सभापति भरतकुमार शाहका अनुसार मन्त्रालयले ऐन मिच्दै गरेका निर्णयका प्रक्रियामै शंका गर्नुपर्ने अवस्था छ । खरिद प्रक्रियाका सम्बन्धमा धेरै कुरा जोडिएको देखिन्छ, शाहले भने, यथार्थ के हो सरकारले प्रमाणसहित प्रस्ट पार्नुपर्यो । कोभिड१९ सँग सम्बन्धित सबै शीर्षकमा भएका खर्चमाथि एकीकृत रूपमा छलफल गर्ने गरी समितिको बैठक बस्ने तयारी गरिएको जानकारी उनले दिए । ओम्नीसँगको ठेक्का सम्झौता रद्द गरे पनि उसले ल्याएको सामग्री भने सरकारले प्रयोग गरेको छ । औषधि विभागबाट स्वास्थ्य सामग्रीको अनुगमन नगरेको, जनस्वास्थ्य प्रयोगशालामा परीक्षण नगरेको, छलफलमै सहभागी नभएको अनिता बिजिनेस हाउसलाई वार्तामा सहभागी गराएको, बजेट स्रोतको यकिन नभई प्रक्रिया अघि बढाएको लगायत विषयमा केन्द्रित रहेर समितिले विवरणको अध्ययन सुरु गरेको छ ।"
खानी नचल्दा भारतबाट क्लिंकर ल्याइँदै,"सरकारले सिमेन्टमा प्रयोग हुने कच्चापदार्थका लागि खानी सञ्चालन गर्न दिने भने पनि अहिलेसम्म चलेका छैनन् । बर्खाअघि नै स्वास्थ्य सुरक्षा अपनाएर खानी सञ्चालनको माग गर्दै आएका उद्योगीले माग पूरा नभएपछि अहिले भारतबाट कच्चापदार्थ ल्याउन थालेका छन् । खानीसम्म पुग्ने बाटो कच्ची र पहिरो जाने खतराका कारण बर्खामा खानी चल्दैनन् । त्यसैले बर्खाअघि नै प्रायः सबै उद्योगले खानीबाट चुनढुंगा ल्याएर जम्मा गर्छन्, जसले गर्दा वर्षामा सिमेन्ट उत्पादनमा कुनै असर पर्दैन । तर लकडाउनले गर्दा कुनै पनि उद्योगले चुनढुंगा जम्मा गर्न पाएका छैनन् । सरकारले उद्योग खोल्न दिने निर्णय गरे पनि खानी सञ्चालन गर्न सकिएन, नेपाल सिमेन्ट उत्पादक संघका अध्यक्ष ध्रुव थापाले भने, कतै स्थानीय तहले सहजीकरण गरिदिएनन् त, कतै प्रशासनले । उनका अनुसार देशभर ६१ वटा सिमेन्ट उद्योग छन् । त्यसमा चुनढुंगामा आधारित २१ उद्योग छन् । पूर्ण रूपमा कुनै पनि उद्योग नचलेको अध्यक्ष थापाले बताए । कुल उद्योगमध्ये ८० प्रतिशत मात्र सिमेन्ट उद्योग चलेका छन्, उनले भने, त्यो पनि औसतमा ४० प्रतिशत क्षमतामा चलेका छन् ।सरकारलाई पटकपटक ताकेता गर्दा पनि खानी चल्ने वातावरण नबनेको उनले गुनासो गरे । खानीबाट चुनढुंगा ल्याएर राख्न पाइएन, अब डेढ महिनाभन्दा बढी पुग्ने कसैको पनि मौज्दात चुनढुंगा छैन, उनले भने, असारपछि उद्योग चलाउन नसकिने स्थितिमा पुगेका छौं । स्वदेशमै कच्चापदार्थ नभएपछि भारतबाट ल्याएर सिमेन्ट उत्पादन गर्नुको विकल्प नहुने उनले बताए । अघिपछि सबै उद्योगले फागुनदेखि जेठसम्म चुनढुंगा ढुवानी गरेर राख्थे । यस पटक फागुन दोस्रो साताबाटै कोरोनाको हल्ला आयो, खानी गाउँमा छन्, जहाँ छिर्न दिइएन, थापाले भने, मुख्य सिजनमै खानी पूरै बन्द भए । उनका अनुसार बर्खा सुरु भइसकेकाले खानीबाट चुनढुंगा ल्याउन सक्ने अवस्था छैन । अब मंसिरपुसबाट मात्र खानी सञ्चालनमा आउँछन् । स्थानीय तह र प्रशासनसँग उद्योगीले खानीबाट ल्याएर वर्षामा चल्ने सडक छेउमा जम्मा गरेर पछि त्यहाँबाट ढुवानी गर्ने वातावरण बनाइदिन माग गरेका थिए । यसबारे कसैले पनि चासो नदिएको उद्योगीले बताए । अब महँगोमा भारतबाट कच्चापदार्थ ल्याएर सिमेन्ट उत्पादन गर्नुपर्ने हुन्छ, थापाले भने, जसले गर्दा सिमेन्टको मूल्य पनि बढ्छ । बजारमा कुल उत्पादनको करिब ४० प्रतिशत मात्र माग छ । भारतबाट क्लिंकर ल्याउँदा अर्बौं रुपैयाँ बाहिरिने थापाको भनाइ छ । उनका अनुसार दैनिक सिमेन्ट उत्पादन क्षमता ५० हजार टन छ । गत वर्षको तथ्यांकअनुसार औसत दैनिक ३० हजार टन सिमेन्ट खपत हुने गरेको छ । सिमेन्ट उद्योगमा २० हजार प्रत्यक्ष रोजगार छन् । अप्रत्यक्ष रोजगार १ लाख छन् । गत साउनदेखि वैशाखसम्म १० महिनामा भारतबाट सिमेन्ट ३६ करोड ८६ लाख ४ हजार ८ सय ३५ किलो क्लिंकर आयात भएको भन्सार विभागको तथ्यांक छ । यसका लागि २ अर्ब ५६ करोड रुपैयाँ बाहिरिएको छ । नेपाल उद्योग वाणिज्य महासंघका पूर्वअध्यक्ष पशुपति मुरारकाले पनि लकडाउनपछि पहाडी इलाकामा रहेका खानीबाट चुनढुंगा ल्याउन नसकिएको बताए । खानी चलाउन निकै प्रयास गरे पनि स्वीकृति नै नपाइएको उनले बताए । केही उद्योगको बाह्रै महिना चल्ने खानी छन्, जुन एकदमै थोरै संख्यामा छन्, उनले भने, प्रायः उद्योगमा ५ महिनाभन्दा बढी खानी चल्दैन । सिमेन्ट निकासी गर्छौं भनेर लागिपरेका बेला झन् पैठारी गर्ने अवस्थामा पुग्नु दुर्भाग्य रहेको उनको भनाइ छ । भारतबाट कच्चापदार्थ देशै कटेर ट्रकमा उद्योगसम्म ल्याउन मिल्ने तर नेपालमा एक जिल्लाबाट अर्को जिल्ला लैजान नमिल्ने, कस्तो अचम्म हो ? अर्घाखाँची सिमेन्टका सञ्चालकसमेत रहेका मुरारकाले यसअघि अन्य उद्योगलाई क्लिंकर बिक्री समेत गर्थे । अहिले आफैंले भारतबाट झिकाउनुपरेको छ, अरू कुनै कारणले गर्दा होइन, यो सबै कोरोनाले गर्दा भएको हो, उनले भने ।"
बैंकमा आउन थाल्यो कर्जा माग,"साढे २ महिनादेखि रोकिएको बैंक तथा वित्तीय संस्थाको कर्जा प्रवाह विस्तारै सुरु भएको छ । सरकारले लकडाउन खुकुलो गराउन लागेसँगै कर्जा माग पनि हुन थालेको हो । केही दिनयता बैंकमा कर्जाको माग हुन थालेको छ, बैंकर्स संघका अध्यक्ष भुवन दाहालले भने, कारोबार संख्या र रकम कम छ । तर कर्जा माग विस्तारै बढ्न थालेको छ । गत सातामा दाहाल आबद्ध सानिमा बैंकबाट केही प्रतीतपत्र (एलसी) खुलेको पनि उनले जानकारी दिए । सामान्य अवस्थाको तुलनामा एक चौथाइ मात्र कारोबार भएको छ, उनले भने, कारोबार कम नै भए पनि ऋणको माग बढ्नु आर्थिक गतिविधि चलायमानको संकेत हो ।लकडाउन अवधिमा खासगरी औषधोपचारजन्य सामग्रीलगायत अत्यावश्यक सामान आयातका लागि सरकारी खुकुलो नीतिगत व्यवस्था भए पनि अपवादबाहेक ऋणको माग थिएन । त्यति बेला बैंक तथा वित्तीय संस्था खुले पनि कर्जा माग थिएन । पछिल्ला दुई सातायता कर्जा लिन आउने ग्राहक पनि बढेका हुन् । लकडाउनका कारण नागरिक सहज रूपमा हिँडडुल गर्न नपाएपछि अन्य बैंकिङ कारोबार हुन सकेको थिएन । बैंकका केही शाखा आलोपालो रूपमा दैनिक २३ घण्टा खुले पनि सीमित बैंकिङ (निक्षेप संकलन, पैसा झिक्नेलगायत सामान्य बैंकिङ) बाहेक अन्य कारोबार भएको थिएन । सरकारले व्यवसाय सञ्चालन खोल्न दिने निर्णय गरेपछि बैंक तथा वित्तीय संस्थाको कर्जा प्रवाह पनि सुरु भएको बैंकरहरूले बताएका छन् । दुई सातायता माछापुच्छ्रे बैंकमा करिब ७० करोड रुपैयाँबराबर कर्जा माग आएको प्रमुख कार्यकारी अधिकृत सन्तोष कोइरालाले जानकारी दिए । पुरानै ग्राहकले थप ऋण मागेका हुन्, नयाँ ग्राहक भने आएका छैनन्, उनले भने, अहिले खाद्यान्न, मदिरालगायत व्यवसायीबाट थप कर्जा माग भएको देखिन्छ । अवस्था सामान्य भएपछि कर्जा माग उर्लिने उनको अनुमान छ । सेञ्चुरी बैंकका प्रमुख कार्यकारी अधिकृत तुलसीराम गौतमले पनि केही सातायता ऋण लिन खोज्ने ग्राहक बढेको बताए । यसअघि आलोपालोमा बैंक खुले पनि कर्जा प्रवाह शून्य थियो, उनले भने, अब विस्तारै पुराना ग्राहकले कर्जा माग गर्न थालेका छन् । सरकारले लकडाउन खुकुलो बनाएपछि कर्जाको माग बढने उनले बताए । नयाँ व्यवसायका लागि भन्दा पनि असार मसान्तमा बुझाउनुपर्ने साँवा तथा ब्याजका लागि कर्जा माग भएको एक वाणिज्य बैंकका प्रमुख कार्यकारी अधिकृतको भनाइ छ । कोभिड१९ का कारण व्यवसाय प्रभावित भएका ग्राहकलाई राष्ट्र बैंकले थप १० प्रतिशत कर्जा लिन पाउने सुविधा दिएको छ । बैंकले आन्तरिक रूपमा सर्कुलर जारी गरेर ग्राहकलाई थप १० प्रतिशत कर्जा सुविधा लिन आग्रह गरिरहका छन्, ती अधिकारीले भने, यसकारण नयाँभन्दा पनि दैनिक व्यवसार पुनः सुरु गर्न ऋण लिएको देखिन्छ । कर्जा प्रवाह सुरु भए पनि बैंक तथा वित्तीय संस्थाको लगानीमा रहेको कुल कर्जा भने घटेको देखिन्छ । यो अवधिमा प्रवाह भएको कर्जाभन्दा असुली धेरै भएकाले लगानीमा रहेको कुल कर्जा बढ्न नसकेको उनीहरूको भनाइ छ । गत साता वाणिज्य बैंकहरूमा करिब १० अर्ब रुपैयाँ निक्षेप बढेको राष्ट्र बैंकको तथ्यांक छ । सोही अवधिमा लगानीमा रहेको कुल कर्जामा करिब ८ अर्ब रुपैयाँ कमी आयो । यो प्रवृत्ति नयाँ भने होइन । करिब साढे २ महिनादेखि वित्तीय प्रणालीमा निक्षेप संकलन बढिरहेको छ भने नयाँ कर्जाको माग थिएन । सरकारले चैत ११ देखि लकडाउन सुरु गरेको हो । गत चैत ११ मा बैंक तथा वित्तीय संस्थाको कुल निक्षेप ३५ खर्ब ९४ अर्ब रुपैयाँ थियो । हाल यो बढेर ३७ खर्ब २१ अर्ब रुपैयाँ पुगेको छ । लकडाउन अवधिमा अत्यावश्यकबाहेक आर्थिक गतिविधि बन्द थिए । खाद्यान्न, खानेपानी, औषधि, औजारलगायत अत्यावश्यक गतिविधि भने लकडाउनमा पनि जारी थिए ।"
५० हजार नेपालीलाई हायर मीको रोजगारी,"काठमाडौं (कास) नेसनल एकेडेमी फर फाइनान्सियल सर्भिसेसले हायर मी नेपाल परियोजनाअन्तर्गत ५० हजार नेपालीलाई रोजगारी दिने कार्यक्रम सञ्चालन गर्ने भएको छ । कार्यक्रमअन्तर्गत कम्पनीको वेबसाइट वा मोबाइल एपमा आफ्नो सम्पूर्ण विवरण भरी कामका लागि आवेदन दिन सकिन्छ । साउन पहिलो साताबाट सञ्चालन हुने कार्यक्रमले परियोजनाको एक वर्षमा ५ हजार, दुई वर्षमा १० हजार र कामदारको अद्यावधिक रेकर्ड राखी ५० हजारलाई रोजगारी दिलाइने बताएको छ ।"
नेपाल सिपिङको लकडाउन सेवा,काठमाडौं (कास) नेपाल सिपिङ लाइन्सले लकडाउनका समयमा समेत आफ्नो ढुवानी सेवा निरन्तर रहेको जनाएको छ । सिपिङ लायन्सले नेपाली कन्टेनरमा समुद्रपारबाट सामान आयातनिर्यात कार्गोका लागि वीरगन्जमा सयौं कन्टेनर स्टकमा राखिएको बताएको छ । भारत र अन्य तेस्रो मुलुकबाट सामान आयात गर्न लकडाउनका बेला कठिनाइ उत्पन्न हुन सक्ने सम्भावनालाई ध्यानमा राखी सिपिङ लाइन्सले आफ्नो सेवा जारी गरिएको उल्लेख गरेको छ ।
नेपाल पुनर्बिमाको सेयर सूचीकरण,"काठमाडौं (कास) नेपाल पुनर्बिमा कम्पनी लिमिटेडको १० करोड कित्ता सेयर सीडीएस एन्ड क्लियरिङ लिमिटेडमा ०७७ जेठ ११ मा अभौतिकीकरण सम्पन्न गरेको छ । यसमध्ये सरकार, बिमा कम्पनी (जीवन तथा निर्जीवन) तथा अन्य संस्थागत लगानीकर्ता गरी ३३ जना संस्थापक सेयरधनीको सेयर बाँडफाँट भएको कम्पनीले जनाएको छ ।"
मेगाका ग्राहकलाई रिचार्जरमा छुट,काठमाडौं (कास) मेगा बैंकका ग्राहकले रिचार्जर एपमार्फत खरिद गर्दा छुट पाउने भएका छन् । बैंकका डेबिट तथा क्रेडिट कार्ड बाहक ग्राहकले ईकमर्समार्फत रकम भुक्तानी गर्दा प्रत्येक पटक १० प्रतिशत र अधिकतम ५ सय रुपैयाँसम्म छुट पाउनेछन् । एपबाट स्वास्थ्य सामग्री खरिद गर्दा विशेष छुटको व्यवस्था गरिएको बैंकले जनाएको छ ।
"खर्च सार्वजनिक गर्छौं, जोखिमप्रति सचेत होऔं","काठमाडौं (कास) सडक आन्दोलन चर्किंदै गएपछि सरकारले कोरोना संक्रमण रोकथामका लागि भएको खर्चको फाँटवारी सार्वजनिक गर्ने, कोरोना परीक्षणको दायरा बढाउने र क्वारेन्टाइन व्यवस्थित गर्ने प्रतिबद्धता जनाएको छ ।उपप्रधान एवं रक्षामन्त्री ईश्वर पोखरेल नेतृत्वको कोभिड१९ संकट व्यवस्थापन सञ्चालन केन्द्र (सीसीएमसी) निर्देशक समितिको शुक्रबार बसेको बैठकले जारी आन्दोलन र त्यहाँ उठेका विषयहरूको समीक्षा गरेको थियो । बैठकपछि उपप्रधानमन्त्री पोखरेलले अपिल जारी गर्दै आन्दोलनमा उठेका मागप्रति सरकार संवेदनशील रहेको उल्लेख गरेका छन् ।कोरोनाको रोकथाम, नियन्त्रण र उपचारका लागि नेपाल सरकारका तर्फबाट विभिन्न शीर्षकमा निकासा भएको छ । प्रदेश सरकार र स्थानीय तहहरूले पनि आफ्ना कोषहरूबाट यस विषयमा खर्च गरेका छन् । सरकारबाट यसको समग्र फाँटवारी छिट्टै सार्वजनिक हुने नै छ, उपप्रधानमन्त्री पोखरेलले भनेका छन् । सरकारले कोरोना संक्रमण नियन्त्रणका लागि हालसम्म १० अर्ब रुपैयाँ खर्च भएको भनेपछि आमरूपमा उक्त खर्चको पारदर्शिताको प्रश्न उठिरहेको छ । उपप्रधानमन्त्री पोखरेलले परीक्षणको दायरा र क्वारेन्टाइन सुधार गर्ने प्रतिबद्धता जनाएका छन् । हाल नेपालले गरिरहेको पीसीआर टेस्ट दक्षिण एसियाका धेरै मुलुकको भन्दा अधिक छ, सरकारले पीसीआर टेस्टको दायरा थप बढाउने निर्णय गरिसकेको छ, उनले भनेका छन्, एक महिनायता विदेशबाट भित्रिने नेपालीहरूको संख्या ह्वात्तै बढेर क्वारेन्टाइनहरूको व्यवस्थापनमा केही समस्या देखिएको भए पनि तिनको निरन्तर सुधार गर्दै जान सरकार प्रतिबद्ध रहेको जानकारी गराउँछौं । उनले शान्तिपूर्ण माग राखी उपस्थित हुन पाउने लोकतान्त्रिक अधिकार भए पनि अहिलेको संकटको अवस्थालाई ख्याल गरिदिन अपिल गरेका छन् । विभिन्न माग राखी भइरहेका सार्वजनिक गतिविधिहरूप्रति नेपाल सरकार, कोभिड १९ संकट व्यवस्थापन सञ्चालन केन्द (सीसीएमसी), निर्देशक समितिको गम्भीर ध्यानाकर्षण भएको छ, उनले भनेका छन्, आफ्ना माग राखी शान्तिपूर्ण रूपमा उपस्थित हुन पाउनु लोकतान्त्रिक अधिकारको विषय भए पनि सम्बद्ध सबैलाई अहिलेको अवस्था सामान्य नरहेको र हामीहरू कोरोना संक्रमणको उच्च जोखिममा रहेको अवस्थाप्रति गम्भीर र संवेदनशील हुन विशेष आग्रह गर्न चाहन्छौं ।लकडाउनलाई क्रमशः खुकुलो बनाउँदै जनजीवनलाई सहज अवस्थामा फर्काउने निर्णय भइसकेको परिप्रेक्ष्यमा सामाजिक दूरीलाई कायम राख्नु र संक्रमणको जोखिमलाई नियन्त्रण गर्न सहयोग गर्नु सबैको दायित्व रहेको भर्न्दै उनले सम्झाएका छन् । थोरै पनि असावधानीले संक्रमणले भयावह महामारीको रूप लिन सक्नेप्रति सजग हुन सम्बद्ध सबैमा आह्वान गर्दछौं, उनले भनेका छन् ।कोरोना संक्रमणलाई धेरै हदसम्म प्रभावकारी नियन्त्रण गरिरहेको भए पनि केही समययता संक्रमण बढ्दै गइरहेको र आगामी दिनमा यसमा थप वृद्धि हुने जोखिम देखिएको उनको भनाइ छ । जोखिमको यो विशेष स्थितिलाई ध्यानमा राख्दै विज्ञ, सार्वजनिक सञ्चारमाध्यम र आमनागरिकबाट प्राप्त सुझावलाई समेत ध्यानमा राख्दै महामारीविरुद्धको योजनालाई थप प्रभावकारी बनाउन सरकार प्रतिबद्ध छ, उनले भनेका छन् ।"
"खेल छैन, कमाइ छैन","नेपालमै सुरक्षित !पछिल्लो दुई सिजन संकटा क्लबबाट खेलेका क्यामरुनी डिफेन्डर टम्पी अर्नेस्ट यो महामारीको समयमा आफूलाई नेपालमै सुरक्षित मानिरहेका छन् । राम्रो, घरमै बसेजस्तो भइरहेको छ, स्वयम्भूको एक अपार्टमेन्टमा संकटाकै अर्का खेलाडी मेसोके ओलोमोउसँगै बसिरहेका उनले भने, नेपालमै सुरक्षित महसुस गरिरहेको छु । यहाँ आफैंलाई नियन्त्रणमा राखेको छु । त्यहाँ (क्यामरुन) धेरै समस्या छ । त्यसैले लकडाउन सकिएपछि स्वदेश फर्किनेबारे क्लबसँग छलफल गर्नेछु । त्यो फुटबल चाँडै वा लिग सुरु हुन्छ भन्नेमा भर पर्छ ।डब्लूएचओका अनुसार क्यामरुनमा बिहीबारसम्म ८ हजार ६ सय कोभिड१९ संक्रमित भेटिएका छन् । त्यसमा २ सय ८ जनाको मृत्यु भएको छ । क्यामरुनको राजधानी यान्डे घर बताउने टम्पी लकडाउन सुरु भएदेखि खाना आफैं पकाउँछन् । प्रायः ढिँडो बनाउँछन् । अपार्टमेन्टभित्रै हरेक दिन वर्कआउट गर्छन् । लकडाउनको असरबारे उनले भने, हाम्रो लागि धेरै कठिन समय हो यो । मलाई मात्रै भने होइन, विश्वका सबै खेलाडीलाई गाह्रो भएको छ । सबैले खेल, सामाजिक जीवन र कमाइ गुमाएका छन् । उनी लकडाउनमा क्लबले गरेको सहयोगप्रति खुसी छन् ।क्लबसँगको सम्झौता सकिए पनि प्रशिक्षक र खेलाडीलाई मानवीय हिसाबले खानेबस्ने व्यवस्था गरिरहेका छौं, मनाङ मर्स्याङदी क्लबका अध्यक्ष छिमी उर्केन गुरुङले भने, सेनिटाइजर, मास्कलगायत आवश्यक सामग्री पनि दिइरहेका छौं । सकेसम्म सहयोग गर्नेछौं । क्लबले विभिन्न संस्था र व्यक्तिको सहयोगमा स्वयभ्यूस्थित बुद्धपार्कमा ४५ दिनसम्म १८ हजार बढीलाई खाना र राहत वितरण गरेको पनि उनले बताए । मछिन्द्रका व्यवस्थापक अनिल श्रेष्ठले भने, हामीसँग तीनजना विदेशी खेलाडी छन् । अनुबन्ध सकिए पनि अपार्टमेन्टमा खाने र बस्ने व्यवस्था मिलाएका छौं ।कति छन् अफ्रिकी खेलाडी ?काठमाडौं उपत्यकाको ए डिभिजन लिगमा एउटा क्लबले दक्षिण एसियाका एकसहित चारजना विदेशी खेलाडी अनुबन्ध गर्न पाउँछन् । विभागीय टिम आर्मी, पुलिस र एपीएफले भने विदेशी खेलाडी राख्ने गरेका छैनन् ।पछिल्लो सिजन २०७६ मा ए डिभिजनका १४ मध्ये ११ वटा सामाजिक क्लबले दक्षिण एसियाबाहिरका ३३ खेलाडीलाई अनुबन्ध गरेको थियो । च्यासल युवा क्लबले जापानका ३ र फ्रेन्ड्सले ब्राजिलका ३ खेलाडी ल्याएका थिए । बाँकी २७ खेलाडी अफ्रिकी हुन् । त्यसमा क्यामरुनका १२, नाइजेरियाका ९ जना छन् भने आइभोरी कोस्ट, तान्जानिया, गिनी, माली, मोजाम्बिक र इजिप्टका ११ जना । यो सूचीमा सार्क कोटामा खेलाइएका भारतका ७ खेलाडीलाई समावेश गरिएको छैन । बी र सी डिभिजन लिगमा क्लबले विदेशी खेलाडी राख्न पाउँदैनन् ।नेपाली क्लबहरूका लागि सात वर्षयता अफ्रिकी खेलाडी ल्याउन सहजीकरण गरिरहेका सुगन तण्डुकारले भने, लकडाउनका बेला ४० जना अफ्रिकी खेलाडी काठमाडौंमा रहेको पाइएको छ । त्यसमा ए डिभिजन लिग खेलेका २३ जना छन् । अरू १७ खेलाडी लिगको अन्त्यतिर र त्यसपछि आएका हुन् । उनका अनुसार अफ्रिकी खेलाडीहरू नयाँ बजार, स्वयम्भू, ठमेल, भैंसेपाटी, कुमारीपाटीका अपार्टमेन्ट र होटलमा बसिरहेका छन् । मनाङले प्रयोग गर्दै आएको नयाँबजारस्थित अपार्टमेन्टमा मात्रै १० जना छन् । नयाँबजारस्थित मैदानमा दुई दिनयता १७१८ खेलाडीले फिटनेसका लागि अभ्यास गरिरहेका छन् ।ए डिभिजन लिग फागुन ३ मा सकियो । त्यसैले अधिकांश खेलाडीको अनुबन्ध लिगसँगै सकिएको थियो । च्याम्पियन मछिन्द्र, मनाङलगायत केही क्लबले भने चार महिना (चैतसम्म) खेलाडी अनुबन्ध गरेका थिए । त्यो अवधि पनि सकियो । ए डिभिजनका शीर्ष ६ क्लब मछिन्द्र, आर्मी, मनाङ, थ्रीस्टार, पुलिस र जावलाखेल राष्ट्रिय लिगमा छनोट भए । तर, राष्ट्रिय लिग वैशाखजेठमा गर्ने भने पनि त्यसको मिति पनि अखिल नेपाल फुटबल संघ (एन्फा) ले घोषणा गरेको थिएन । टिम छनोटको रूपमा रहेको प्रदेश लिग र एन्फा प्रेसिडेन्ट कप नै पूरा भएका थिएनन् ।राष्ट्रिय लिगमा छनोट भएका ६ क्लब र नकआउट फुटबलमा व्यस्त हुने योजना बनाएकाले मात्रै विदेशी खेलाडी राख्न सम्भव थियो । त्यसैले अधिकांश अफ्रिकी खेलाडीको क्लबसँग सम्झौता सकिएको छ र यस्तोमा उनीहरूले पारिश्रमिक पाउने छैनन् । दुई वर्षअघि द फुटबल प्लेयर एजेन्ट नेपाल नामक कम्पनी दर्ता गरेका तण्डुकारले भने, नेपाल आएका राम्रै खेलाडीले औसतमा वार्षिक ६७ हजार डलर कमाउँछन् । खानेबस्ने, आउनेजाने टिकट, श्रम स्वीकृति र भिसा शुल्क क्लबले नै बेहोर्छन् । अर्कोतर्फ, मोफसलका प्रतियोगिता खेलेर पनि कमाउँछन्, जसलाई खेप खेल्ने भनिन्छ । यसमा खेल र नतिजाको आधारमा पारिश्रमिक दिइन्छ । महामारीले चैतयता प्रतियोगिता नै बन्द हुँदा विदेशी खेलाडीलाई समस्या पर्न थालेको छ ।च्यासल, फ्रेन्ड्स र एनआरटीले लकडाउनअघि नै विदशी खेलाडीलाई फर्काइसकेका थिए । अफ्रिकी खेलाडीलाई सम्बन्धित क्लबहरूको सहयोग निरन्तर छ । केही क्लबले पकेटमनी पनि दिएका छन्, तण्डुकारले भने । एन्फा र केही व्यक्तिले पनि उनीहरूलाई राहत दिएका थिए । एन्फाले स्वदेश फर्काउने बन्दोबस्त गर्ने भने पनि आठ खेलाडीमात्रै अफ्रिका जान इच्छुक भएको उनले बताए । तर, एन्फाले अहिलेसम्म अफ्रिका फर्किने व्यवस्था गरेको छैन ।"
अनलाइन पुम्से च्याम्पियनसिप हुने,अशोकको प्रशंसायसैबीच कोरोना भाइरस (कोभिड१९) भर्चुअल अन्तर्राष्ट्रिय तेक्वान्दो पुम्से च्याम्पियनसिपका एसिया महादेशबाटै एक्लो निर्णायकमा चुनिएका अशोक खड्काको कार्यप्रति जीसीएस इन्टरनेसनलले प्रशंसा गरेको छ । जुन ४ देखि ७ सम्म भएको प्रतियोगितामा अशोकसहित विभिन्न राष्ट्रका १३ जना निर्णायक प्यानलमा थिए । निर्णायकको भूमिका निर्वाह गरेका नेपालका अन्तर्राष्ट्रिय तेक्वान्दो निर्णायक अशोक खड्काको कार्यको प्रशंसा गर्दै जीसीएस इन्टरनेसनलले धन्यवाद व्यक्त गरेको छ । जीसीएसका अध्यक्ष चोङउन चोउले इमेलमार्फत पत्र पठाउँदै अशोकको कार्यको मूल्यांकन गरेका छन् ।
अब के फेडेररबिनाको टेनिस ?,"पेरिस फेरि एकपल्ट माथिल्लोस्तरको विश्व टेनिसमा फर्कन सक्ने विश्वास छ, रोजर फेडेरर को । भर्खर उनी घुँडाको शल्यक्रियाबाट गुज्रिएका छन् । त्यसैले भन्न सुरु भएको छ, कतै यहीं विश्व टेनिसले अब आफूलाई फेडेररबिनाको परिस्थिति सोच्न बाध्य पारेको त छैन ? कीर्तिमान २० ग्रान्ड स्लाम विजेता स्विस खलाडीले हालै मात्र घोषणा गरेका छन्, सन् २०२१ सम्म उनी कोर्टबाट टाढै रहनेछन् ।केही महिनाको अन्तरमै उनले दोस्रो शल्यक्रिया गराएका छन् । फेरि खेल्न सक्नेमा उनी उत्साही पनि छन् । त्यसैले ट्वीट गर्दै भनेका छन्, माथिल्लोस्तरमा खेल्न मैले शतप्रतिशत तयारी गर्नुपर्छ र यसका लागि मैले योजना बनाएको छु । सन् २०२० को अधिकांश समय कोरोना भाइरस संक्रमणको महामारीका कारण टेनिस हुन सकेन र यसले फेडेररलाई राहत पनि दिएको छ ।यसअघि पनि फेडेररले अब खेल्न छैनन् भनेर अनुमान नगरिएको पनि कहाँ हो र ? तर प्रत्येकपल्ट उनले आफ्ना आलोचकलाई गलत साबित गरेका छन् । सन् २०१७ मा चोटका कारण ६ महिना आराम गरेर उनी कोर्टमा फर्के र अस्ट्रेलियन ओपन जिते । त्यही वर्ष उनले विम्बल्डन पनि चुमे आठौंपल्ट । तर सन् २०२१ पुग्दा उनी ४१ वर्षका भइसक्नेछन् ।कम्तीमा अहिले फेडेररको बलियो पुनरागमनबारे दाबी गर्न ठूलै जोखिम छ । फेडेररले नजितेको के मात्र छ र ? त्यसमा पछिल्लो समय चुनौती लाग्न सुरु भएको छ । यसैले फेडेररलाई फेरि खेल्न प्रेरित गर्नेछ । पहिलो त उनले जितेको कीर्तिमान ग्रान्ड स्लाम उपाधिको कीर्तिमानलाई अब अन्य खेलाडीले पनि छुन सक्छ । दोस्रो उनले अहिलेसम्म ओलम्पिक स्वर्ण जित्न सकेका छैनन् एकलतर्फ ।राफेल नाडलले १९ ग्रान्ड स्लाम हात पारिसकेका छन् । फेडेररभन्दा खाली एकै उपलब्धिले मात्र टाढा छन् । त्यसमाथि सर्बियाका नोभाक जोकोभिचले जितेको ग्रान्डस्लाम उपाधि पनि हेर्दा हेर्दै १७ पुगिसकेको छ । सेप्टेम्बरमा फ्रेन्च ओपन हुन सक्नेछ, सारिएको मितिमा । त्यसमा नाडलले फेडेररको कीर्तिमान बराबरी गर्ने सम्भावनाबारे राम्रैसँग सोच्न सक्छ ।न्युयोर्कमा जोकोभिचले यूएस ओपन जित्ने सम्भावना यत्तिकै बढी छ । अप्रिलमा विम्बल्डन यस वर्ष नहुने घोषणा हुँदा फेडेररले आफू स्तब्ध भएको बताएका थिए । हुन पनि दोस्रो विश्वयुद्धपछि विम्बल्डन रद्द भएको यो पहिलोपल्ट थियो । यो त्यही प्रतियोगिता हो, जसमा फेडेररले आफ्नो सम्भावना बढी देख्न सक्छन् । गत वर्ष विम्बल्डनमा उनी अर्को उपाधिको धेरै नजिक पुगेर पनि चुकेका थिए ।जोकोभिचविरुद्ध दुई च्याम्पियनसिप प्वाइन्टलाई उनले जितमा परिणत गर्न सकेका थिएनन् । उनले सन् २००८ यता त यूएस ओपन र सन् २००९ यता फ्रेन्च ओपन जित्न सकेका छैनन् । त्यसैले उनको पूरा सम्भावना दाबी गर्न मिल्ने अल इंग्ल्यान्ड क्लबमै त हो । तर एउटा तथ्य के पनि निश्चित छ भने नडाल र जोकोभिचलाई कसैले उत्तिकै बराबरको चुनौती दिन सक्छ भने त्यो फेडेरर नै त हो ।यो वर्ष उनले जनवरीमा खेलेको अस्ट्रेलियन ओपनमा पनि सेमिफाइनलसम्म यात्रा तय गरेको नै थियो । जिम्मी कोनर्सको नाममा रहेको छ, सर्वाधिक १ सय ९ एटीपी उपाधिको सफलता । यस कीर्तिमानबाट खाली ६ उपाधिमात्र टाढा छन् अनि एक ओलम्पिक स्वर्ण पनि । त्यसो त सन् २००८ को बेइजिङ ओलम्पिकमा उनले डबल्समा स्वर्ण जितेका थिए, स्टान बावरिन्कासँग मिलेर ।त्यसका चार वर्षपछि उनी एकल फाइनलमा त पुगे, तर लन्डनमा एन्डी मरेसँग पराजित भए । एक वर्षपछाडि सारिएको टोकियो ओलम्पिकले उनलाई पक्कै केही राहत भने दिएको छ । गत वर्ष पनि फेडेररले धेरै टेनिस खेलेका थिएनन्, धेरैले उनको खेललाई गुमाएको अनुभव पनि गरे । नडाल र जोकोभिचले अझै पनि धेरै दर्शकलाई कोर्टसम्म त तान्ने गर्छन् ।तर सबैभन्दा बढी कमाउनेमा फेडेररलाई उनीहरूले पनि सकेनन् । फेडेरर फोर्ब्सको सूचीमा गत वर्ष सर्वाधिक कमाउने खेलाडी बने, त्यो पनि सबै खेलकै खेलाडीमाझ । फेडेररलाई लाग्छ । उनी अर्को वर्ष टेनिस खेल्न सक्षम हुनेछन् । उनले भनेका छन्, म अहिले नै सन् २०२१ लाई कुरिरहेको छु, जतिबेला मैले फेरि टेनिस खेल्नेछु । फेरि पनि डर छ, उनको त्यो पुनरागमनमा माथिल्लो दर्जाको टेनिस कमजोर हुने त होइन ?"

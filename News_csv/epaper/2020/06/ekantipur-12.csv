शीर्षक,विवरण
सरकारविरुद्ध उत्रिए सडकमा युवा,"समयरेखा वैशाख १० ः प्रधानमन्त्रीसुदूरपश्चिम प्रदेशका सांसदबीच छलफलवैशाख १६ ः अत्यावश्यक सेवाबाहेक लकडाउन नहटाउने प्रमको अडानजेठ ६ ः संसद्मा प्रधानमन्त्रीको सम्बोधन, लकडाउन कडाइ गर्ने भनाइजेठ २० ः २५ जेठभित्र कर बुझाउन ताकेता, चौतर्फी विरोधजेठ २० ः उच्चस्तरीय समितिनिजी क्षेत्र छलफलजेठ २० ः यातायात व्यवसायीयातायातमन्त्री छलफलजेठ २१ ः लकडाउन अवज्ञा गर्दै न्युरोडमा पसल सञ्चालन जेठ २१ ः लकडाउन उल्लंघन गर्ने पोखराका व्यवसायीको चेतावनीजेठ २१ ः पसल खोल्ने राष्ट्रिय व्यवसायी महासंघको निर्णय, दमन गरे कर नतिर्ने चेतावनीजेठ २१ ः प्रधानमन्त्रीस्वास्थ्यआर्थिक विज्ञ छलफल, लकडाउनको विकल्प खोज्न सुझावजेठ २२ ः लकडाउन खुकुलो बनाउन काठमाडौं प्रशासनको सिफारिसजेठ २७ ः बालुवाटार क्षेत्रमा लकडाउनको विरोधमा प्रदर्शनजेठ २८ ः न्युरोडमा लकडाउनविरुद्ध प्रदर्शन प्रधानमन्त्रीलाई कांग्रेसको ज्ञापनपत्र, खर्च पारदर्शी बनाउन माग कम प्रभावित क्षेत्रमा लकडाउन खुकुलो बनाउने मन्त्रिपरिषद् निर्णयजेठ २९ ः पीसीआर परीक्षण बढाउन र खर्च पारदर्शी बनाउन माग गर्दै बालुवाटारभाटभटेनी क्षेत्रमा प्रदर्शन"
काउन्सिलको प्रतिवेदन बदनियतपूर्ण,"काठमाडौं (कास) प्रेस काउन्सिल नेपालले जेठ १६ गते सार्वजनिक गरेको मिडियाको विश्वसनीयतासम्बन्धी अध्ययन र सर्वेक्षण प्रतिवेदनप्रति नेपाल मिडिया सोसाइटी र यसमा आबद्ध छापा, रेडियो तथा टेलिभिजनलगायतका प्रकाशन तथा प्रसारण संस्थाले आपत्ति जनाएका छन् । नेपाल मिडिया सोसाइटीका तर्फबाट अध्यक्ष शुभशंकर कँडेलले बिहीबार विज्ञप्ति जारी गर्दै उक्त सर्वेक्षण प्रतिवेदन रद्द गरी क्षमायाचना गर्न माग गरेका छन् । सोसाइटीले पत्रपत्रिका, टेलिभिजन, रेडियो र अनलाइन गरी २० हजारभन्दा बढी आमसञ्चारमाध्यम क्रियाशील रहेको र त्यसका करोडौं उपभोक्ता नेपाल र विदेशमा रहेको उल्लेख गर्दै जम्माजम्मी १ सय ७६ जनामा सर्वेक्षण गरी नतिजा सार्वजनिक गर्नुमा नेपालका मूलधारका सञ्चारमाध्यमको तेजोबध गर्ने कुत्सित उद्देश्य रहेको टिप्पणी गरेको छ । प्रतिवेदन थुप्रै अनर्गल दुष्प्रचार र दुराशयले भरिएको छ । त्यसकारण यसलाई तुरुन्त रद्द गर्दै प्रेस काउन्सिल नेपालले नेपाली मिडियाकै हुर्मत लिने कार्य हुन पुगेकामा क्षमायाचना गर्नुपर्छ, सोसाइटीले विज्ञप्तिमा भनेको छ, कोरोना महामारीको मौका छोपेर सार्वजनिक गरिएको तथाकथित सर्वेर्क्षेण प्रतिवेदन बदनियतपूर्ण, अवैज्ञानिक र हास्यास्पद छ । काउन्सिलले अनुसन्धानको प्रचलन र मान्यताको धज्जी उडाएर विधिको शासन तथा स्वतन्त्र पत्रकारिताको समेत मर्ममा प्रहार गरेको सोसाइटीको निष्कर्ष छ । पछिल्लो समयमा विभिन्न बहानामा मिडिया उद्योगको हुर्मत लिने सिलसिलामा मिडिया हाउस र स्वतन्त्र पत्रकारहरूको बचेखुचेको जोस र जाँगरमाथि पनि प्रहार गर्नका लागि कसैको कुत्सित नियत पूरा गरिदिन जारी गरिएको भनिएको प्रतिवेदनले प्रेस काउन्सिल र त्यसका अधिकारीहरूको हैसियतलाई समेत धूलिसात पारेको छ, विज्ञप्तिमा उल्लेख छ, आफैं सर्वेर्क्षण गर्ने, आफैं प्रतिवेदन तयार गर्ने र आफैंले सो बुझ्ने अचम्मको विधि अपनाउँदै प्रतिवेदन सार्वजनिक गरेर हास्यास्पद तमासा देखाइएको छ ।नेपाल पत्रकार महासंघका अध्यक्षको संयोजकत्वमा गठित सर्वेक्षण टोलीको कामले नेपाल पत्रकार महासंघको गरिमामय इतिहासमाथि समेत धब्बा लगाउने काम गरेको र सर्वेक्षण प्रणालीको प्राज्ञिक तथा वैज्ञानिक विधिको समेत हुर्मत लिइएको सोसाइटीको ठहर छ । यस्ता प्रकारका कथित प्रतिवेदनले समग्रमा स्वतन्त्र मिडियाको विश्वव्यापी मान्यताको समेत धज्जी उडाउने निश्चित छ । प्रेस काउन्सिलबाट नेपालको मूलप्रवाहको मिडिया सिध्याउने अभियानमा लागेका दर्जनौं दृष्टान्त हिजो पनि थिए र आज पनि दोहोरिइरहेका छन्, विज्ञप्तिमा भनिएको छ । मिडिया सोसाइटीले मिडिया काउन्सिल विधेयक छिटो पारित गर्न पनि माग गरेको छ । नेपाल मिडिया सोसाइटी नेपाल सरकारसँग राष्ट्रिय सभाबाट पारित भई प्रतिनिधिसभामा आएको मिडिया काउन्सिल विधेयक आवश्यक परिमार्जनसहित यथाशीघ्र पारित गरी नेपाली मिडियाकै हुर्मत लिने प्रेस काउन्सिलजस्ता संस्थाको विस्थापन गर्नसमेत जोडदार माग गर्छौं, सोसाइटीले विज्ञप्तिमा भनेको छ । कुनै पनि सर्वेक्षण गर्दा र त्यसको प्रतिवेदन सार्वजनिक गर्दा सम्बन्धित संस्थाको अनुमति अनिवार्य रूपमा लिनुपर्नेमा मनोमानी गरिएको पनि सोसाइटीले जनाएको छ । सोसाइटीले नेपाल पत्रकार महासंघ आफैं काउन्सिलको शाखाजस्तो भएको भन्दै सचेत रहन सबै सञ्चारकर्मीलाई आग्रह गरेको छ । प्रेस काउन्सिलमा मूलधारका आमसञ्चारमाध्यमसँग साइनो पनि नराख्ने पदाधिकारी भरिनु तथा नेपाल पत्रकार महासंघजस्तो गरिमामय इतिहास भएको संस्था काउन्सिलको एउटा शाखाजस्तो बन्नु विडम्बना बनेकोप्रति देशभरका सञ्चारकर्मी साथीहरू पनि समयमै सचेत हुन आवश्यक छ, विज्ञप्तिमा उल्लेख छ । काउन्सिलले मूलधारका मिडियालाई नियोजित रूपमा प्रहार गरेको उल्लेख गर्दै यस्ता क्रियाकलाप बन्द गर्न सोसाइटीले भनेको छ । नेपालका मूलधारका मिडियालाई उत्तेजित बनाउने जस्ता गलत कामको लामो फेहरिस्तमा प्रेस काउन्सिल फस्दै आएको छ । यस्ता क्रियाकलापको नेपाल मिडिया सोसाइटीले भर्त्सना गर्दै तत्काल सच्याउन र आगामी दिनमा समेत यस्ता क्रियाकलाप नगर्न सचेत गराउन चाहन्छ, विज्ञप्तिमा उल्लेख छ । सोसाइटीले सर्वेक्षण प्रतिवेदनमा कुनै खास नामको सञ्चारमाध्यम बढी विश्वसनीय भनेर ठोकुवा गरिएको र सूचना विभागबाट जारी भएको प्रेस परिचयपत्रधारक व्यक्ति सच्चा पत्रकार होइनन् भन्ने सन्देश दिइएको जनाएको छ । काउन्सिलले कहिले सञ्चारमाध्यमको जथाभावी र आफू आबद्ध मिडियालाई पोस्ने हिसाबले मात्र वर्गीकरण गर्ने त कहिले बिनाकुनै कसुर सञ्चारमाध्यमलाई जथाभावी प्रश्न सोध्ने गरेको आरोप पनि सोसाइटीले लगाएको छ । नेपालका मूलधारका मिडियासँग सरोकार राख्ने पाठक, विज्ञापनदाता, संघ, संस्था, सर्वसाधारणलगायत सबैलाई प्रेस काउन्सिलबाट बेलाबेलामा मूलधारका मिडियाविरोधी यस्ता हर्कतबारे सचेत रहनसमेत आग्रह गर्छौं, सोसाइटीको विज्ञप्तिमा उल्लेख छ ।"
'स्वाब हराएपछि २ दिनदेखि शव प्रतीक्षालयमा,"(बुटवलभैरहवा)  कोरोना परीक्षणका लागि संकलन गरिएको थ्रोट स्वाबको नमुना हराएपछि मृत्यु भएका संक्रमितको शव दुई दिन (बुधबार र बिहीबार) सम्म अलपत्र परेको छ । अर्घाखाँचीबाट बुटवल ल्याएर उपचार गराई फर्किने क्रममा बुधबार बिहान बाटैमा मृत्यु भएका मालारानी गाउँपालिका४ खनदहका यमप्रसाद खनालको स्वाबको नमुना हराएको थियो ।क्वारेन्टाइनमा बसिरहेका उनमा कोरोना संक्रमण छछैन पत्ता लगाउन एक साताअघि नै स्वाब संकलन गरिएको थियो । स्वास्थ्यमा समस्या आएपछि उपचारका लागि मंगलबार उनलाई बुटवल ल्याइयो । उपचारपछि स्वास्थ्यमा सुधार आएको भन्दै बुधबार बिहान घर फर्काइँदै गर्दा गोरुसिंगेसन्धिखर्क सडकखण्डअन्तर्गत कोन्द्रे खोलामा उनको मृत्यु भएको थियो । मृत्युपछि छिटो स्वाब परीक्षणका लागि ताकेता गरेपछि प्रयोगशालाका कर्मचारीले बुधबार साँझ स्वाब हराएको जानकारी गराएका गाउँपालिकाका अध्यक्ष बालकृष्ण आचार्यले बताए । हिजो (बुधबार) साँझपख प्रयोगशालाका कर्मचारीले फोन गरेर सँगै स्वाब ल्याएकामध्ये ९ जनाको नमुना रहेको तर यमप्रसाद नाम गरेकाको स्वाब फेला नपरको जानकारी गराए, आचार्यले भने, त्यसलगत्तै हामीले स्वास्थ्य कार्यालयबाट पहल सुरु गर्यौं ।खबर पुगेलगत्तै जिल्ला अस्पतालका स्वास्थ्यकर्मीले बुधबार बेलुका साढे ८ बजे मात्रै मृतकको पुनः स्वाब संकलन गरेका थिए । बुधबार राति वर्षा भयो । त्यसैले स्वाब बोकेको गाडी बिहान ५ बजेमात्र अर्घाखाँचीबाट छुटेको थियो । स्वास्थ्य कार्यालय रूपन्देहीका प्रमुख डा राजेन्द्र गिरीका अनुसार बिहीबार बिहान १० बजे मात्रै स्वाबको दोस्रो नमुना प्रयोगशालामा ल्याइपुर्याइएको थियो । पहिलो स्वाब हराएको नभई नाम अस्पष्ट भएकाले पुनः संकलन गरिएको उनको दाबी छ । गत जेठ २५ मा अर्घाखाँचीबाट तीन सय स्वाबका नुमना आएका थिए, उनले भने, यमप्रसाद खनाल नाम स्पष्ट देखिएन । कन्फ्युज भयो । त्यसैले फेरि स्वाब लिएका हौं ।प्रयोगशालाबाटै स्वाब हराएपछि खनालको दाहसंस्कार रोकियो । बिहीबार साँझसम्म उनको शब मालारानी४ खनदहस्थित रातुका चौरको प्रतीक्षालयमा राखिएको थियो । तर, परिवारले भने छिट्टै अन्तिम संस्कार गर्ने अडान लिए । अर्घाखाँचीका प्रमुख जिल्ला अधिकारी विजयराज पोखरेलका अनुसार उनको अन्तिम संस्कारका लागि गाउँपालिका र आफन्तले घाटमा खाल्डो खनेर ठिक्क पारेका थिए । आफन्तले संक्रमण छैन भने जलाएरै अन्तिम संस्कार गर्छौं भनेकाले शव प्रतीक्षालयमा राखिएको हो, उनले भने ।मृतक खनाल १४ दिनअघि भारतको महाराष्ट्रबाट फर्किएर खनदहस्थित ब्याडापाटाको सार्वजनिक आधारभूत विद्यालयको क्वारेन्टाइनमा बसेका थिए । त्यहाँ रहँदा गत जेठ २३ मा उनको स्वाब संकलन गरी त्यसको दुई दिनपछि मात्रै प्रयोगशाला ल्याइएको थियो । स्वास्थ्य कार्यालय अर्घाखाँचीका सूचना अधिकृत विजयराज बरालले खनदह स्वास्थ्य चौकीका इन्चार्ज भविश्वर खनालले उनको स्वाबको नमुना प्रयोगशालामा पुर्याएको पुष्टि गरे । मृतकका छोरा बाबुरामका अनुसार सोमबार राति उनलाई श्वासप्रश्वासमा समस्या आएको थियो । हनहनी ज्वरो आएपछि राति क्वारेन्टाइनबाट परिवारलाई खबर गरियो । त्यसलगत्तै जिल्ला अस्पताल सन्धिखर्क पुर्याइयो । १०३ डिग्री फरेनहाइट ज्वरो आएको र श्वासप्रश्वासमा समेत समस्या देखिएपछि अस्पतालले बुटवलस्थित लुम्बिनी प्रादेशिक अस्पतालमा रेफर गर्यो । छोरा बाबुराम र भाइ राजेन्द्र यमप्रसादसँगै थिए । बाटोमा ज्वरो घट्दै र स्वास्थ्य सामान्य बन्दै गएको बाबुरामले बताए । भोक लाग्यो भनेपछि बिहान कपिलवस्तुस्थित चप्परगाउँमा उनकी छोरीको घरमा दूध, रोटी र दाल खुवाइएको थियो । अपराह्न प्रादेशिक अस्पताल ल्याउँदा उनको शरीरको तापक्रम ९८ डिग्री फरेनहाइट मात्रै थियो । कुराकानी गर्न सक्ने भएका थिए । अस्पतालमा चिकित्सकबाट सामान्य परामर्श लिएर आफन्तले स्वाब परीक्षणको नतिजा नआएको र अवस्था सामान्य बन्दै गएकाले घर लैजाने भन्दै बिरामीलाई निकालेका थिए ।अस्पतालबाट ल्याएर मंगलबार राति बुटवलको देवीनगरस्थित रेसुंगापथमा बस्ने सानिमाका छोरा प्रकाश खनालको घरमा उनले दुईवटा सुक्खा रोटी, एक कचौरा दाल र एक गिलास दूध खाएका थिए । रातभर त्यहीँ एम्बुलेन्समा बिताएर बिहानसमेत पुनः एक कचौरा दाल, एक गिलास दूध र दुईवटा रोटी खाएर बिहान ७ बजे उनलाई अर्घाखाँचीतर्फ हिँडाइएको थियो । बाबुरामका अनुसार पत्थरकोटसम्म जाँदा उनको अवस्था सामान्य थियो । कुराकानी गरिरहेका थिए । उकालो लागेपछि श्वासप्रश्वासमा समस्या आएको हो । त्यसलगत्तै बाबुरामले प्रकाशलाई फोन गरेर जानकारी गराएका थिए । मैले फर्काइहाल, बुटवल ल्याऊ भनेको थिएँ, प्रकाशले भने, विडम्बना १० मिनेट नबित्दै उहाँले संसार छोडेको खबर आयो । उनका आफन्तले स्वाब हराएकोबारे छानबिन हुनुपर्ने माग गरेका छन् । बाबुको मृत्युभन्दा ठूलो समयमै अन्तिम संस्कार गर्न नपाउँदा पीडा भएको बाबुरामले बताए । स्वाब हराउनेसम्मको गैरजिम्मेवार काम गरेर मृतक परिवारको पीडामाथि पीडा थपियो, उनले भने, कसरी स्वाब हरायो ? यसको छानबिन होस् । सामाजिक विकास मन्त्रालयका स्वास्थ्य शाखा प्रमुख उमाशंकर चौधरीले स्वाब हराउने सम्भावना नहुने दाबी गरे । धेरै नमुना एकै ठाउँमा राख्दा स्टिकर खसेको हुन सक्छ, उनले भने, के कारणले त्यस्तो भयो सोधपुछ गरिनेछ । संक्रमण पुष्टि दोस्रोपटक स्वाब संकलन गरेर बिहीबार गरिएको परीक्षणबाट खनालमा कोरोना भाइरस संक्रमण पुष्टि भएको प्रदेश प्रयोगशाला प्रमुख गिरीले जानकारी दिए । पहिलो नमुनामा नाम स्पष्ट नभएको दाबी गरेर प्रयोगशालाले मृत्यु भइसकेपछि दोस्रोपटक स्वाबको नमुना मगाएको थियो । जिल्ला प्रकोप व्यवस्थापन समिति अर्घाखाँचीले जुन गाउँपालिकामा कोरोनाका कारण मृत्यु भएको हो, त्यहीँ व्यवस्थापन गर्ने निर्णय गरेको थियो । तर, स्थानीयको अवरोधका कारण बिहीबार रातिसम्म उनको शव व्यवस्थापन हुन सकेको छैन । नाकामा मृत्यु भएकामा पनि कोरोनाबुधबार बिहान भारतको सुनौलीमा मृत्यु भएका पश्चिम नवलपरासीको सुस्ताका एक व्यक्तिमा कोभिड१९ संक्रमण पुष्टि भएको छ । उनीसँगै आएका अन्य दुई जना स्वाब संकलन गरेर परीक्षण हुनुअगावै भागेकाले संक्रमणको अवस्थाका बारेमा खुल्न सकेको छैन । भारतमा रोजगारी गरी घर फर्किने क्रममा उनको सडक किनारमा बसिरहेका बेला मृत्यु भएको थियो । बेलहिया इलाका प्रहरी कार्यालयका प्रहरी निरीक्षक ईश्वरी अधिकारीले उनको मृत्युपश्चात् कोरोना परीक्षण गर्दा रिपोर्ट पोजिटिभ आएको जानकारी भारतीय स्वास्थ्यकर्मीर्ले दिएको बताए ।"
पीसीआर रिपोर्ट नेगेटिभ आए मात्रै घर फिर्ता,"(कपिलवस्तु)  कपिलवस्तुका धेरैजसो पालिकाले १४ दिन आइसोलेसनमा बसेकालाई बिनापरीक्षण घर पठाउन थाले पनि बुद्धभूमि र शिवराज नगरपालिकाले भने सबैको पीसीआर परीक्षण गरेरमात्र घर पठाउने जनाएका छन् । बिरामी र आफूहरू रिपोर्ट नेगेटिभ आएर आश्वस्त भएपछि मात्र घर पठाउने बुद्धभूमि नगर प्रमुख केशव श्रेष्ठले बताए ।परीक्षण नगरी पठाउँदा अन्य पालिकामा निकै भयको वातावरण बनेको छ, उनले भने, हामी यसरी नगरवासीलाई उच्च जोखिममा राख्दैनौं । अन्य पालिकामा परीक्षणै नगरी पठाइएका संक्रमितहरू गाउँघरमा त्रास बढेको उनले बताए । गाउँलेहरू घरमै लुकेर बस्न बाध्य छन् । यस्तो हेलचक्य्राइँ गर्नु राम्रो हैन, उनले भने, त्यही भएर हामी धेरै समय लागे पनि राम्रो परीक्षण विधि पीसीआर गराउन लागेका हौं । पछिल्लोपटक सरकारले १४ दिन आइसोलेसनमा बसेका संक्रमित र क्वारेन्टाइनमा बसेकालाई थप लक्षण नदेखिए र बिरामी नभए परीक्षण नगरी छाड्ने नयाँ नीति ल्याएको छ । त्यसैअनुसार काम गर्दा कोरोनाका रेड जोनमा रहेका स्थानीय तहका क्वारेन्टाइन र आइसोलेसन सेन्टर धमाधम खाली भइरहेका छन् । यहाँका स्थानीय तहका आधाभन्दा बढी क्वारेन्टाइन रित्तिइसकेका छन् । आइसोलेसन सेन्टर पनि खाली भएका छन् । हामी आरडीटीमा पनि भर पर्दैनौं, उनले भने, एक हजार भीटीएम खरिद गरेका छौं ।अहिले बुद्धभूमिका १० वटा क्वारेन्टाइनमा २ सय १६ जना छन् । उनीहरूमध्ये १५ जनाको पीसीआर रिपोर्ट बिहीबार नेगेटिभ आएको छ । उनीहरूलाई घर पठाइयो । क्वारेन्टाइनमा रहेका ३० जनाको स्वाब बिहीबार लिएका छौं, स्वास्थ्य शाखा प्रमुख डोलविक्रम बेल्बासेले भने, उनीहरूको रिपोर्ट नेगेटिभ आउनासाथ घर पठाउँछौं । यहाँ २९ जना संक्रमित छन् जसमध्ये चार जना निको भएका छन् । बाँकीलाई गोरुसिंगेस्थित एक होटल भाडामा लिएर बनाइएको ५० बेडको आइसोलेसन सेन्टरमा राखिएको छ । नगरपालिकामा अहिलेसम्म ५ सय ९६ जनाको स्वाब संकलन गरिएको छ । जसमा पाँच सय जनाको रिपोर्ट नेगेटिभ आएको छ भने ६७ जनाको रिपोर्ट आइसकेको छैन । शिवराज नगरपालिकाका क्वारेन्टाइनमा बिहीबारसम्म १ सय ६२ जना छन् । ४९ संक्रमित आइसोलेसनमा छन् । सरकारले लक्षण नदेखिए घर पठाउने नीति लिए पनि आफूहरूले नछाड्ने नगर प्रमुख नेत्रराज अधिकारीले बताए । सरकारले यो राम्रो गरेन, उनले भने, यसले महामारीको त्रास बढाउँछ । त्यही भएर नगरपालिकाले एक हजार भीटीएम खरिद गरेर स्वाब परीक्षण गरिरहेको छ ।"
एसईई नतिजा आन्तरिक मूल्यांकनबाट,"(काठमाडौं)  सरकारले यस वर्ष एसईईका परीक्षार्थीलाई विद्यालयको आन्तरिक मूल्यांकनका आधारमा राष्ट्र्रिय परीक्षा बोर्डले प्रमाणपत्र दिने निर्णय गरेको छ । बोर्डद्वारा विद्यार्थीको ग्रेडसिट जारी गर्न कार्यविधि बनाएर मापदण्ड तय गरिने शिक्षामन्त्री गिरिराजमणि पोखरेलको भनाइ छ । त्यसका लागि कक्षा ८ को परीक्षा सञ्चालन गर्ने स्थानीय तहको संयन्त्रलाई जिम्मेवारी दिइने उनले बताए ।मन्त्रालयका अनुसार विद्यालयले यसअघि नै लिइएको परीक्षाका आधारमा स्थानीय तहमा रहेको कक्षा ८ को परीक्षा व्यवस्थापन गर्ने संयन्त्रबाट सिफारिस, त्यसको अनुगमन प्रदेश सरकारबाट हुने र बोर्डले प्रमाणीकरण गर्ने प्रस्ताव गरिएको छ । विद्यालयले सञ्चालन गरेका आन्तरिक परीक्षा, विद्यार्थीको उपस्थिति (हाजिरी), अतिरिक्त क्रियाकलापको सहभागितालगायत पक्षलाई आधार मानेर आन्तरिक मूल्यांकन गर्नुपर्ने शिक्षाविद् विनय कुसियत सुझाउँछन् । आन्तरिक मूल्यांकनबाट ग्रेडसिट जारी गरेपछि यो वर्ष ४ लाख ८२ हजार विद्यार्थीको कक्षा ११ मा अध्ययन गर्ने बाटो खुल्नेछ । परीक्षाबिनै विद्यार्थीको नतिजा प्रकाशन गर्न देशभर एउटै प्रकृतिको मापदण्ड तय गरिनुपर्छ, कुसियतले भने, अहिले परीक्षा सञ्चालन गर्ने अवस्था छैन, उपयुक्त कार्यविधि र मूल्यांकन संयन्त्र नभए जथाभावी अंक दिन सक्छन् । विद्यालयले सञ्चालन गर्ने प्रयोगात्मक परीक्षामा शिक्षकहरूले जथाभावी अंक दिने गरेका छन् । २५ पूर्णाङ्कको प्रयोगात्मक हुने कक्षा १०१२ को परीक्षामा शिक्षकहरूले हचुवाका भरमा विद्यार्थीलाई अंक दिने गरेको बोर्डका कर्मचारीहरू नै बताउँछन् । जिल्ला वा स्थानीयस्तरमा मूल्यांकन संयन्त्र बनाउन सके प्रभावकारी हुने विज्ञहरूको सुझाव छ ।विद्यालय तहमै मूल्यांकन संयन्त्र बलियो बनाएर कक्षा ११ को परीक्षा गर्ने जिम्मा पनि विद्यालयलाई नै दिन सकिने शिक्षाविद्हरूको तर्क छ । कानुन मन्त्रालयमा छलफलमा रहेको संघीय शिक्षा ऐनमा कक्षा १० को परीक्षाको जिम्मेवारी प्रदेश सरकारलाई दिने प्रस्ताव गरिएको छ । शिक्षाविद् कुसियतले संविधानले नै कक्षा १२ को परीक्षालाई विद्यालय तहको अन्तिम कक्षाको मान्यता दिएकाले अहिलको जस्तो एसईई परीक्षा सञ्चालन गरिराख्नुपर्ने औचित्य नरहेको टिप्पणी गरे ।प्रतिनिधिसभाअन्तर्गत शिक्षा तथा स्वास्थ्य समितिका सदस्य गगन थापाले एसईई परीक्षा नलिने भन्दै सरकारले गरेको निर्णय सही भएको प्रतिक्रिया दिए । कक्षा ११ को परीक्षा पनि आन्तरिक मूल्यांकनकै आधारमा लिऔं, उनले भनेका छन्, एसईई परीक्षा कानुनी रूपमै खारेज गरौं । शिक्षा ऐन, २०२८ मा बोर्डले कक्षा १० को परीक्षा सञ्चालन गर्ने उल्लेख छ । यसलाई विस्थापित गर्न संघीय शिक्षा ऐन ल्याइँदै छ । संघीय शिक्षा ऐनमा कक्षा १२ लाई राष्ट्रिय परीक्षाको मान्यता दिनुपर्ने उनको सुझाव छ ।"
"अभिलेखालयमा प्रमाण छन्, खोजीनिती छैन","यो ऐतिहासिक अर्थ र महत्त्वको चिठी पोकापोकी हुँदै माइक्रोफिल्ममा समेत रेकर्ड भएको १३ वर्ष भइसकेको छ । तर, राष्ट्रिय अभिलेखालयमा थुप्रिएका यस्तै दर्जनौं कागजात अहिलेसम्म न अध्ययनमा आएको छ, न त अभिलेख खोतल्ने काम नै भएको छ ।यतिखेर कालापानी, लिपुलेक र लिम्पियाधुराको सीमावर्ती बहस चर्किएका बेला र नेपालले आफ्नो नयाँ राजनीतिकप्रशासनिक नक्सा सार्वजनिक गरिसक्दा पनि यही भूभागको तथ्यप्रमाण जुटाउने सामग्रीहरू भने अभिलेखालयमा खोजीनीतिबिनै थन्किएर बसेका छन् । हामीले परराष्ट्र मन्त्रालयबाट प्राप्त कागजातहरूको सूचीपत्र २०६४ सालमै तयार पारेका हौं, राष्ट्रिय अभिलेखालयका निर्देशक सौभाग्य प्रधानांगले कान्तिपुरसँग भनिन्, तर अहिलेसम्म यी अभिलेखबारेको सामग्री र कागजातबारे सोधीखोजी भएको छैन । यी सामग्रीहरू माइक्रोफिल्म रूपमा यहाँ संग्रहित छन् ।अभिलेखालयमा रहेको परराष्ट्र मन्त्रालयबाट प्राप्त कागजातहरूको सूचीपत्र मा नेपाल एकीकरणदेखि सुगौली सन्धि र त्यसपछिका सयभन्दा बढी ऐतिहासिक महत्त्व का कागजातहरू ७ वटा पोकामा बाँधेर राखिएको छ । लाहाछाप लगाएर राखिएका पोकाका कागजातको माइक्रोफिल्ममा रेकर्ड गरेयता कुनै विषयविद् र विज्ञको पनि पहुँच छैन । परराष्ट्रको अनुमतिबिना यी कागजात वा माइक्रोफिल्मको रेकर्ड अध्ययन गर्न, हेर्न कसैलाई पनि अनुमति छैन, निर्देशक प्रधानांगले भनिन् । परराष्ट्र मन्त्रालयमा यी सामग्रीबारेको जानकारी पाउनका लागि लिखित निवेदन दिए पनि कसैले अहिलेसम्म पहुँच पाएको छैन ।अहिले यी सामग्रीको अध्ययन गर्न पाए र ऐतिहासिकताको अर्थमा प्रमाणित यी सामग्री प्रस्तुत गर्न पाए हामीले बनाएको नयाँ नेपालको राजनीतिक तथा प्रशासनिक नक्सा सावित गर्न थप आधार मिल्ने थियो, इतिहासविद् महेशराज पन्तले कान्तिपुरसँग भने, ऐतिहासिकता र प्रामाणिकताको खजाना हामीसँगै छ तर सोधखोज गर्न पाइएको छैन । पन्तले अभिलेखालयले अनुमति दिएको खण्डमा आफूले केही विषयगत जानकारलाई साथैमा लिएर यी सामग्रीको प्रामाणिकता थप छ्यान गर्न सक्ने र यसले नेपालको नयाँ राजनीतिकप्रशासनिक नक्साको आधारमा ठोस आधार दिन सक्ने बताए ।नेपालको नयाँ राजनीतिक र प्रशासनिक नक्साबारे आधारसम्मत ऐतिहासिक कागजात प्रशस्तै रहेको भन्दै परराष्ट्र मन्त्रालयले अभिलेखालयमा रहेको कागजातबारे पनि उल्लेख गर्दै आएको छ । बुधबार मात्रै परराष्ट्रले आफ्नो दक्षिण एसिया र कानुन शाखाका चार जना कनिष्ठ कर्मचारीलाई अभिलेखमा रहेका कागजात खोज्न अभिलेखालय पठाएको थियो । तर, उनीहरू भने आफूले सूचीपत्रअनुसार त्यस्तो कागजात केही नभेटेको जनाउँदै परराष्ट्र फर्किएका थिए । यी कागजातमा पोका नम्बर उल्लेख गर्दै दरबार र दरबारसम्बन्धी, स्वर्गारोहणसम्बन्धी, सिमानासम्बन्धी कुरा आदि स्पष्ट रूपमा उल्लेख गरिएको छ । अभिलेखमा सबैभन्दा पुरानो पत्रका रूपमा सम्वत् १८३१ आषाढ वदी १० रोज १ मा श्री ५ पृथ्वीनारायण शाहले गिन्दुन पाम्बा लामालाई लेखेको सन्देशमा गुम्बाको बिर्ता थामिदिएको लालमोहोर बारे उल्लेख गरिएको छ । मुकाम तिहुकीबाट चौचारिया प्राण शाहले भीमसेन र रणध्वज थापालाई १८७४ फागुन १३ मा लेखेको पत्रमा सीमामा रफा गरेको कुरा उल्लेख छ । राजा राजेन्द्रविक्रम शाहले सुगौली मुकामबाट जंगबहादुरलाई लेखेको पत्रमा कोतपर्व र भण्डारखाल पर्वको दोष तिम्रो देखिँदैन भन्ने विवरण छापिएको छ । अभिलेखमा सीमानासम्बन्धी कुरा का पत्रहरू दुई दर्जनभन्दा बढी देखिन्छन् जहाँ कर्णाली र महाकालीका नापनक्सा समेटिएको छ । यस्तै, सन् १९२६ अप्रिल २८ मा राजा महेन्द्र प्रतापले लेखेको पत्रमा अंग्रेजले तिब्बत लिएमा नेपाल स्वतन्त्र रहन सक्दैन भन्ने विवरणको सामग्री समेटिएको छ ।कहींकतै रमाइला शीर्षकका कागजात पनि समेटिएका छन् । जस्तो, सन् १८१४ नोभेम्बर २० मा कलकत्ता मुकाम रहेका जगमोहनले लेफ्टिनेन्ट कर्नेल च्याम्बरलेनलाई पठाएको पत्रमा ब्रान्डी बियरको सप्लाई बारे लेखिएको छ । सन् १८१४ डिसेम्बर ३० मा मेरीले विलियमलाई लेखेको विवरणमा पुरापुर पत्नीले पतिलाई लेखेको प्रेमपत्र भेटिन्छ । अर्को पत्रमा अहमद खाँले हात्ती पठाइदिनू भनेर लेखेका छन् । शिवरामपुर मुकाम रहेका जान टेलरले जनरल भीमसेन थापालाई लेखेको पत्रमा कस्तूरी र हात्तीका दाँत अलिक धेरै पठाइदेऊ भनेर अनुरोध गरेका छन् ।बनारसमा रहेका रणबहादुरले शाहले घरको सम्भार गर, पोडेहरूको विश्वास नगर भन्दै शेरबहादुर शाहलाई केशरी छाप पत्र पठाएका छन् । श्री ३ प्रधानमन्त्री जंगबहादुर राणाले कन्या खोज्न पठाएका पत्रहरू पनि उत्तिकै छन् । विभिन्न इलाकामा रहेका गोठहरूको नामनामेसी पत्र पनि संकलित छ । सर्वसाधारणका तर्फबाट, लक्ष्मीदास पन्तले बहादुर शाहलाई लेखेको अंग्रेजसँगको लडाइँको घटनाबारेको पत्र विवरण पनि अभिलेखालयमा सुरक्षित छ । पत्रमा ल्हासाका अम्बा र भोटका अम्बा ले श्री ५ रणबहादुर, सुरेन्द्रविक्रम, पृथ्वीविक्रम, रणोद्वीप, गीर्वाणयुद्ध विक्रम शाह आदिलाई लेखेका थुप्रै पत्र पनि समेटिएका छन् । इतिहासविद् पन्तका अनुसार अम्बा भनेको चिनियाँ राजदूत हो ।इतिहासविद् चित्तरञ्जन नेपालीले आफ्ना कृतिहरूमा उल्लेख गरेअनुसार परराष्ट्र मन्त्रालयअन्तर्गत तत्कालीन तिब्बत र चीन शाखा हेरिने जैसी कोठा र कौषीतोषाखानाका थुप्रै अभिलेख पछि सबैका लागि खोजीनीतिका सामग्री बनेका थिए । २०६३६४ को आन्दोलनपछि आएको गणतान्त्रिक शासनमा तत्कालीन परराष्ट्र मन्त्रालय रहेको शीतल निवास र नारायणहिटीका समेत कागजातहरू २०६४ पछि अभिलेखालयमा बुझाइएको थियो । जेनतेन अभिलेखीकरण भयो होला, इतिहासविद् पन्त भन्छन्, तर यी सामग्रीमा सोध गर्न र यसबारेमा प्रामाणिकता सोधखोज गर्न किन नदिइएको हो, मैले बुझ्न सकेको छैन ।"
वार्ता गर्न भारतको पुरानै अडान,"नयाँदिल्ली (कास) भारतले नेपालसँगको सीमा विवादका सम्बन्धमा पुरानो अडान कायमै रहेको जनाएको छ । भारतले यसअघि नेपालका तर्फबाट सकारात्मक र रचनात्मक पहल भएमात्र वार्ता हुन सक्ने बताएको थियो । भारतको विदेश मन्त्रालयद्वारा आयोजित नियमित पत्रकार सम्मेलनमा प्रवक्ता अनुराग श्रीवास्तवले भने, सीमा विवादलाई लिएर भारतले यसअघि नै आफ्नो धारणा प्रस्ट पारिसकेको छ ।प्रवक्ता श्रीवास्तवको भनाइबाट भारत सीमा सम्बन्धमा तत्काल वार्तामा बस्न तयार नभएको प्रस्ट हुन्छ । नेपालले भने सीमा विवाद समाधानका लागि विदेश सचिवस्तरीय बैठक चाँडै बोलाउनुपर्नेमा जोड दिँदै आएको छ ।भारतले वैशाख २६ मा नेपाली भूमि लिपुलेक हुँदै चीनको मानसरोवरसम्म जोड्ने लिंकको ट्र्याक उद्घाटन गरेयता सीमा विवादलाई लिएर दुवै छिमेकीबीच तनाव कायम छ । यसबीच नेपालले पनि सन् १८१६ को सुगौली सन्धिलाई आधार बनाएर लिम्पियाधुरासम्मको भूभाग समेटेर नयाँ नक्सा जारी गरेको छ । त्यहीअनुरूप निसान छापमा परिमार्जन गर्नका लागि संविधान संशोधन प्रक्रिया पनि अघि बढिसकेको छ । जसलाई लिएर दिल्लीमा विशेष चासो राखेको पाइन्छ ।विदेश मन्त्रालयका प्रवक्ता श्रीवास्तवले बिहीबारको पत्रकार सम्मेलनमा फेरि एकपटक द्विपक्षीय सम्बन्ध र साझेदारीका साथै भारतले नेपाललाई सहयोग गर्दै आएको प्रसंग उल्लेख गरेका छन् । भारतले नेपालसँगको साझा सभ्यता, संस्कृति र घनिष्ठ सम्बन्धलाई अत्यन्त महत्त्व दिन्छ । हालका वर्षहरूमा हाम्रो बहुआयामिक द्विपक्षीय साझेदारी थप सघन हुने क्रमसँगै बढी विस्तारित र विविधीकरण भएको छ । भारत सरकारले पनि नेपालमा मानवीय, विकास र सम्पर्क बढाउन सहयोगलाई वृद्धि गर्दै लगेको छ श्रीवास्तवले भनेका छन् । उनले कोभिड१९ महामारीसँग जुध्न पनि भारतले नेपाललाई सहयोगको हात बढाएको उल्लेख गरेका छन् । कोभिड१९ विरुद्ध लड्न प्रधानमन्त्रीको अग्रसरतामा अघि सारिएको साझा रणनीतिअनुरूप भारतले नेपाललगायत छिमेकी मुलुकहरूलाई सहयोग गरिरहेको छ । त्यही क्रममा भारतले नेपाललाई सम्भवतः सबै प्राविधिक, चिकित्सा र मानवीय सहयोग उपलब्ध गराएको छ उनले भने ।प्रवक्ता श्रीवास्तवले भारतले करिब एक महिनाअघि औषधिलगायत स्वास्थ्य सामग्री उपलब्ध गराएको समेत स्मरण गराएका छन् । भारतले करिब डेढ महिनाअघि २३ टन बराबरको स्वास्थ्य सामग्री नेपाललाई सहयोग गरेको थियो । नेपालका लागि भारतीय राजदूत विनयमोहन क्वात्राले उक्त सामग्री काठमाडौंमा स्वास्थ्य मन्त्रालयलाई हस्तान्तरण गरेका थिए ।भारतले यसअघि जस्तै नेपालको वस्तुको व्यापार तथा आपूर्तिमा कुनै अवरोध हुन नदिएको दोहोर्याएको छ । लकडाउनका बाबजुद भारत सरकारले व्यापार तथा अत्यावश्यक वस्तुको आपूर्तिमा कुनै अवरोध हुन नदिन सुनिश्चित गरेको छ, प्रवक्ता श्रीवास्तवले भने । मानवीयताका आधारमा विदेशमा अलपत्र परेका नेपालीलाई स्वदेश फर्काउन भारतले सहयोग गरेको समेत प्रवक्ता श्रीवास्तवले उल्लेख गरेका छन् । भारतले जापान र इन्डोनेसियालगायतका मुलुकमा अलपत्र परेका केही नेपालीलाई उद्धार गरेको थियो ।"
'नागरिक अधिकार संरक्षणमा सरकार असंवेदनशील,"काठमाडौं (कास) राष्ट्रिय मानवअधिकार आयोगले लकडाउनको साढे दुई महिनामा मानवअधिकारको अवस्था खस्किँदै गएको भन्दै चिन्ता व्यक्त गरेको छ । लकडाउन अवधिको प्रारम्भिक अध्ययन प्रतिवेदन सार्वजनिक गर्दै आयोगले नागरिकका केही आधारभूत अधिकारको संरक्षणमा सरकार संवेदनशील हुन नसकेको निष्कर्ष निकालेको छ । आयोगले सरकारलाई २२ बुँदे सुझावसमेत दिएको छ ।नागरिकको सम्मानपूर्वक बाँच्न पाउने हकको परिभाषासँग तुलना गरेर हेर्ने हो भने लकडाउनको अवधिमा विशेष गरेर खाद्यान्न, स्वास्थ्य सेवा र बासको अभावमा हजारौं मजदुर कैयौं दिन पैदलै आफ्नो घर फर्किएको तथ्य छ, आयोगको प्रतिवेदनमा भनिएको छ, मजदुरहरू पैदलै हिँडे पनि पहुँच भएका व्यक्तिहरूलाई सवारीसाधनको व्यवस्था गरी घर पठाउने काम गरिएको देखिएकाले भेदभावविरुद्धको अधिकारको प्रचलन सन्तोषजनक देखिएन ।लकडाउनमै सर्वसाधारणसहित स्वास्थ्य सेवामा संलग्न चिकित्सक प्रहरीबाट कुटिएको, अमानवीय व्यवहार भएको भन्दै आयोगले नागरिकको अधिकार पालना गराउन सरकारी संयन्त्र सफल हुन नसकेको टिप्पणी गरेको छ । विदेशमा रहेका नेपाली कामदारको अवस्था पनि नाजुक रहेको आयोगको टिप्पणी छ । सर्वोच्च अदालतले उनीहरूलाई नेपाल ल्याउन आदेश दिँदासमेत पालना नगरेको सरकारले अब बल्ल त्यसको तयारी गरेको छ । बालबालिकाहरू शिक्षाको अवसरबाट वञ्चित भएको, अभिव्यक्ति स्वतन्त्रतामाथि प्रहार भएको आयोगले औंल्याएको छ । औचित्यताका आधारमा लकडाउनको निर्णय गर्न र सुरक्षाकर्मीहरूलाई संवेदनशील बनाउन आग्रह गरिएको छ । आरडीटी परीक्षण भरपर्दो नभएको भन्दै पीसीआर परीक्षणमा जोड दिन र त्यसको दायरा बढाउन सुझाव दिइएको छ । स्वास्थ्यकर्मीहरूको सुरक्षाका लागि पर्याप्त पीपीईको व्यवस्था गर्न आयोगले भनेको छ ।निषेधित गरिएका अनि सिल गरिएका क्षेत्रमा रहेका वृद्ध, गर्भवती, सुत्केरी र शिशुहरूको आधारभूत आवश्यकतामा ध्यान दिन सुझाव दिँदै आयोगले क्वारेन्टाइनहरूमा पनि आधारभूत सुविधा र स्वास्थ्य सुरक्षाको व्यवस्था गर्न सरकारलाई निर्देशन दिएको छ । विदेशमा रहेका नागरिकको आधारभूत आवश्यकता परिपूर्ति हुनुपर्ने भन्दै आयोगले उनीहरूलाई स्वदेश फर्कने वातावरण बनाउन सुझाएको छ ।सीमा नाकाबाट हुने लुकीछिपी प्रवेशमा कडाइ गर्न र सवारीसाधनको भीड नियन्त्रण गर्न भनेको आयोगले सुरक्षाकर्मीहरूलाई पनि सुरक्षित बनाउन सुझाव दिएको छ । आयोगको सिफारिसमा भनिएको छ, सुरक्षाकर्मीहरूमाथि कतिपय स्थानमा आक्रमणसमेत भएकोले जोखिम विश्लेषण गरी उनीहरूको मनोबल उच्च बनाउन तथा सुरक्षाकर्मीको बसोबास, खाद्यान्न र स्वास्थ्य सुरक्षा सामग्रीको समेत समुचित प्रबन्ध मिलाउनू । श्रम गर्ने समुदायहरू लकडाउनका कारण खाद्यान्न अभावमा परेको र उपचार हुन नसकेको भए उनीहरूको जीवन अधिकारको रक्षा गर्न पनि आयोगले सरकारलाई भनेको छ । फिल्डमा खटिएका पत्रकारमाथि दुर्व्यवहार नगर्न र उनीहरूलाई सहज सूचना उपलब्ध गराउन सुझाव दिइएको छ । लकडाउनमा हुने हिंसाजन्य क्रियाकलाप रोक्न पनि भनिएको छ । दिन प्रतिदिन अस्पतालमा बिरामीको चाप बढेको भन्दै आयोगले स्वास्थ्य उपकरणको अभाव देखिएकाले त्यसतर्फ ध्यान दिन सुझाएको छ । निजी विद्यालयका शिक्षकशिक्षिकालाई चैत महिनादेखि नै पारिश्रमिक नदिइएको उल्लेख गर्दै प्रतिवेदनमा तत्काल उपलब्ध गराउने व्यवस्था मिलाउन भनिएको छ ।"
सरकारी कार्यालय दुई सिफ्टमा,"काठमाडौं (कास) सरकारले ८० दिनदेखि जारी लकडाउनको ढाँचा परिवर्तन गर्दै केही खुकुलो बनाएको छ । मन्त्रिपरिषद्को बुधबार बसेको बैठकले असार १ गतेदेखि सरकारी कार्यालयहरू दुई सिफ्टमा सञ्चालन गर्ने निर्णय गरेको छ । कार्यालय सञ्चालन गर्दा भौतिक दूरी कायम राखिने जनाइएको छ । एकैपटक काम गर्दा भौतिक दूरी कायम गर्न सक्ने कार्यालयहरू हामीसँग छैनन्, त्यसैले दुई सिफ्टमा काम गर्ने गरी व्यवस्था गरिएको हो, अर्थ एवं सञ्चार तथा सूचना प्रविधि मन्त्री युवराज खतिवडाले बिहीबार साप्ताहिक पत्रकार सम्मेलनमा भने । उनका अनुसार अब बिहान ८ बजेबाट दिउँसो १ बजेसम्म पहिलो सिफ्ट र १ बजेबाट बेलुकी ६ बजेसम्म दोस्रो सिफ्टमा कार्यालय सञ्चालनमा आउनेछन् ।बैंक, वित्तीय संस्था, सहकारीलगायत पनि स्वास्थ्यको मापदण्ड पूरा गरी सञ्चालन गर्न सकिने भएको छ । कार्यालयहरूले आफ्ना कर्मचारीहरूलाई ल्याउँदा सवारीसाधनमा दूरी कायम राखेर ल्याउन र लैजान सक्नेछन् । उद्योगहरू सञ्चालन गर्न सकिनेछ । आन्तरिक र अन्तर्राष्ट्रिय उडानमा भने सरकारबाट स्वीकृति लिएका बाहेक अन्य उड्न पाउने छैनन् । तोकेको स्थानबाट तोकेका व्यक्तिबाहेक नाकाहरूबाट आवतजावत गर्न पाइने छैन । सरकारले उपत्यकाभित्र निजी गाडीहरू जोर बिजोर नम्बर प्रणालीका आधारमा चल्न पाउने निर्णय गरेको छ । बाहिरी जिल्लाको अवस्थाअनुसार सोही जिल्लामा सीमित रहने गरी जोर र बिजोरकै आधारमा गुड्ने व्यवस्था हुनेछ । निजी गाडी चलाउँदा ड्राइभरबाहेक दुई जना र मोटरसाइकल चलाउन एक जना मात्र बस्न पाउने व्यवस्था गरिएको छ । कृषि तथा तरकारीसम्बन्धी वस्तुहरू पहिलेको जस्तै खुला नै रहनेछ । मन्त्री खतिवडाले विकासनिर्माणको काम गर्न पनि खुला भएको बताएका छन् । यस्तै, रेस्टुरेन्टबाट खाना लिएर जान मिल्ने व्यवस्था गरिएको छ । रेस्टुरेन्टमा बसेर खान भने मिल्दैन । सिनेमा हल, खेलकुद प्रतियोगिता, मनोरञ्जनामक कार्यक्रम तथा कार्यालयहरू, सैलुन, चिडियाखाना, सभा, समारोहलगायतमा भेला हुन भने पाइने छैन ।"
प्रहरीले जोगाएन प्रमाण,"अभियुक्त पक्रन आलटाल घटनास्थलमा प्रहरी स्वयंले घरेलु हतियारसहित आक्रमणकारीको भीड देखेको थियो । घाइतेहरू रगताम्य थिए, घटनास्थल सोतीबाट दौडँदै आए पनि आधा घण्टा लाग्छ । त्यसमाथि त्यही इलाकाले तीन साता अघिमात्र नवराजलाई समातेको थियो, त्यो बेला र घटनाको दिन खबर गर्ने वडाध्यक्ष नै थिए, उनी घटनास्थलमै थिए, लकडाउन नै उल्लंघन गरे पनि त्यसरी मरणासन्न हुने गरी पिट्न पाइन्नथ्यो, प्रहरीले घटनालाई शंकास्पद रूपमा लिनुपर्ने अनेक क्लु थिए तैपनि सामान्य मानियो । प्रहरीकै भनाइमा त्यतिबेला लकडाउन उल्लंघन गर्नेलाई लखेटेकाले उनीहरूलाई समात्नु आवश्यक देखिएन । त्यही रात नवराजको शव भेटियो, अरू पाँच केटा बेपत्ता भएको पुष्टि भयो तर पनि प्रहरीले कसैलाई नियन्त्रणमा लिएन ।११ गते प्रहरी निरीक्षक विष्टले वडाध्यक्षलाई बोलाए, सामान्य सोधपुछ गरे । वडाध्यक्ष घर फर्किए । अरू केहीलाई पनि त्यस्तै गरियो । किन ? विष्ट भन्छन्, प्रहरीले देखेको र घाइतेहरूले भनेको हुलिया मिलान गर्नुपर्यो । सबैलाई कुरै नबुझी समात्ने कुरा त भएन । जबकि वडाध्यक्ष, केटीका बाबु र अन्य केही गाउँलेलाई विष्ट स्वयंले घटनास्थलमा देखेका थिए, रगताम्य घाइतेका सामुन्ने । तर शव भेटिसक्दा पनि उनले वडाध्यक्षलाई हिरासतमा लिन आवश्यक ठानेनन् । भुसाल भन्छन्, वडाध्यक्षलाई घटनास्थलमै समात्नुपर्थ्यो तर सकेसम्म उनलाई छोड्ने उपाय खोजिएको छ । उपाय नभेटेपछि मात्र समातेको देखिन्छ । १३ गते पीडितले २० जनाविरुद्ध किटानी जाहेरी दिएपछि बल्ल प्रहरीले वडाध्यक्षसहित १२ जनालाई हिरासतमा लिएको थियो । अहिलेसम्म यो घटनामा २८ जना पक्राउ परेका छन् । केटाहरूमाथि जसरी आक्रमण भएको छ, त्यस आधारमा षड्यन्त्र गर्न र पीडकलाई बचाउन खोजिएको हो कि जस्तो लाग्छ, पूर्वडीआईजी मल्ल भन्छन ।"
स्वदेशको भुइँ छुँदा,"(काठमाडौं)  अर्दिया क्याम्पमा बुधबार राति १२ बजे बत्ती निभ्यो । बत्ती निभेपछि सुत्नुपर्ने क्याम्पको नियम थियो । रीता लिम्बूलाई भने निद्रा लगेन । किनभने अस्थायी क्याम्पमा राखिएका २ हजार ९ सय ९१ जनामध्ये ३ सय जना नेपालीलाई भोलिपल्ट बिहानै उडाउने भनिएको थियो तर पहिलो उडानमा को पर्छ भन्ने ग्यारेन्टी थिएन । रीता अर्दिया क्याम्पमा बस्न थालेको ४३ दिन पुगेको थियो । कोचिएर बस्दा उनी हैरान भइसकेकी थिइन् । कोरोना भाइरसको संक्रमण कामदार बस्ने क्याम्पमा फैलिन थालेपछि कुवेतले फेब्रुअरी २९ सम्म खल्लीवल्ली (भगौडा) कामदारलाई नियन्त्रण लिने नीति लियो । प्रहरी लगाएर धरपकड गर्न सक्ने अवस्था भएन । त्यसको सट्टा आममाफी दिएर अस्थायी क्याम्पमा राख्ने, भिसाको मिति नाघेकालाई जरिवाना नतिराउने र फेरि कुवेत फिर्न पाइने अवसर दिइयो । नेपालीका लागि भने आममाफीका लागि वैशाख १४ देखि १८ सम्मको मिति तोकिएको थियो । चाहदैमा सुटुक्क क्याम्पभित्र प्रवेश गर्न दिइएन । अनेक झन्झटिलो कागजी प्रक्रिया थियो । रीताले अन्तिम दिन मात्रै फर्वानियाबाट क्याम्प छिर्ने अवसर पाएकी थिइन् । आममाफीका लागि लाइनमा बस्दा पहिलो दिन पालो आएन । दिनमा ५ सय जना मात्रै लिने रहेछन् । आफू बस्ने कोठा छाडेर लगेजसहित आएपछि फेरि फर्केर जाने अवस्था थिएन । साथीहरूसँग मिलेर होटलमा बस्यौं । भोलिपल्ट पनि दिनभर घाममा बस्दा पालो आएन । त्यही छेउमा साथीहरू मिलेर एउटा कोठामा बस्यौं । पर्सिपल्ट पनि पालो नआएपछि रातभर सडकमै जाग्राम बस्यौं, रीताले सुनाइन्, अन्तिम दिन मात्रै भित्र छिर्न पायौं ।कुवेतमा रोजगारदाताको सहमतिविपरीत घरबाट निस्कने अधिकांशलाई चोरीको उजुरी हालिदिने गरिन्छ । रीताविरुद्ध भने रोजगारदाता (घरमालिक) ले चोरीको उजुरी हालिदिएका रहेनछन् । उनले कानुनी हैसियतमा रोजगारदाताको घरमा एक वर्ष मात्रै काम गरेकी थिइन् । कुवेतीका १ वर्षदेखि १० वर्षसम्मका ससाना ६ जना नानी थिए । एउटा बच्चा हेर्दा अर्को फुत्किने गर्थे । बच्चालाई केही भए सबै जिम्मेवारी हाम्रो हुन्थ्यो । आफ्नै ज्यान जोखिममा पर्ने भएपछि बाहिर निस्केर क्लिनिङको काम गर्थें । तलब पनि बाहिर राम्रो थियो । रीताले झापामा फुपूको जिम्मामा ११ वर्षकी छोरी र ५ वर्षे छोरा छाडेकी थिइन् । कुवेतको लकडाउनले उनी काम गर्ने कम्पनी बन्द भयो । त्यसपछि आफ्नै कोठाको भाडा तिर्न र खाना खर्च जुटाउन नसक्ने अवस्था आइदियो । उनले आममाफीको बाटो समातिन् । उनलाई लाग्यो, ज्यान रहे त फेरि कुवेत छँदै छ ।कोरोनाको संक्रमण र भोकबाट जोगिन छिरेको क्याम्पबाट बाहिर निस्कने दिनको प्रतीक्षामा रीता थिइन् । निदाउने प्रयास गरिरहेका बेला एक्कासि प्रहरीहरू होहोल्ला गर्दै आए र हलको बत्ती भटाभट बाल्न थाले । त्यतिखेर १२ः४५ भएको थियो । प्रहरीले तिमीहरूमध्येबाट केही नेपाल जाने सूचीमा परेका छौं भन्दै भटाभट नाम पढ्न थाले । त्यो सूचीमा रीताको पनि पर्यो । ५ मिनेटभित्र आफ्नो लगेज लिएर बाहिर बसमा गएर बस्नू, प्रहरी निर्देशन थियो । अर्को कोठामा ११ जना बच्चासहित महिलाहरू थिए । उनीहरू पनि बाहिर निस्केका थिए । तर नाम नपरेपछि निराश भएर कोठामा फर्के । रीता हस्याङफस्याङ हुँदै २० किलोको लगेज लिएर बस चढिन् । प्रहरी एल्ला एल्ला (छिटो छिटो) भन्दै चिच्चाइरहेका थिए । एक्कासि हिँड भन्दा सरप्राइज नै भयो, उनले भनिन्, हामी रनभुल्लै थियौं । कसैबाट सही सूचना पाइरहेका थिएनौं ।बस चढेर कुवेत अन्तर्राष्ट्रिय विमानस्थलमा पुग्दा नेपाली महिलाको होहल्ला थियो । उनीहरूलाई सिधै जजिरा एयरलाइन्सको काउन्टरमा लगिएको थिएन । एक तलामाथि गएर कोरोना परीक्षण गर्नुपर्ने व्यवस्था थियो । रगत लिइयो । त्यसको ५ मिनेटभित्र कोरोना छैन भन्दै रिपोर्ट कार्ड आयो, उनले भनिन्, रिपोर्ट कार्ड आएपछि मात्रै चेक इन गर्न पाइयो ।अस्थायी क्याम्प प्रवेश गर्नुअघि नै अपराधसम्बन्धी जाँच भइसकेकाले विमानस्थलको अध्यागमनबाट फिर्ता हुनुपरेन । उनी बोडिङ गर्नका लागि तोकिएको गेट नम्बर बी ३ मा पुग्दा १ सय ५७ जना लिएर जजिरा एयरलाइन्सको जे९१५४१ उडिसकेको थियो । उनी चढेको जे९१५४३ जहाज १ सय ४९ जना लिएर उड्यो । उनीहरू अर्दिया, जिलिप क्याम्प र डिपोर्टेसन सेन्टरमा रहेकाहरू थिए । ४ घण्टा ४५ मिनेटको उडानपछि त्रिभुवन विमानस्थलमा अवतरण हुँदा रीता दंग थिइन् । छोरीहरूलाई छाडेको तीन वर्ष भएको थियो । सधैं छोरीहरूले कहिले आउने भनेर सोधेकै सोधै गर्थे, उनले भनिन्, काठमाडौं उत्रिएपछि छोराछोरीसँग कुरा भइसक्यो । उनीहरू दंग छन् । खुसीले भुइँमा खुट्टा छैन ।रीतालाई नेपाली सेनाले प्रदेश १ को होल्डिङ सेन्टरमा राखेको छ । कुवेतमा ४३ दिनसम्म बस्दा बसाइ र खानाको विषयमा गुनासो गर्नुपरेन । दिनमा ३ पटक खाना दिइन्थ्यो । शौचालय र बाथरुम सफा थिए, उनले भनिन्, घरको ढोकामा आइपुगेपछि अब नराम्रो केही नभए हुन्थ्यो । कुवेतमा अझै २ हजार ६ सय ८५ जना अस्थायी क्याम्पमा छन् । जसमा १ हजार ६ सय ८८ जना पुरुष कामदार छन् । यसका लागि कम्तीमा अझै १८ वटा उडान गर्नुपर्नेछ । उनीहरूलाई दिनमा ३ उडानमार्फत नेपाल पठाउने कुवेतको प्रस्ताव छ । नेपाल सरकारले त्यसमा अनुमति दिइसकेको छैन । कुवेतस्थित नेपाली दूतावासले यसका लागि समन्वय भइरहेको जनाएको छ ।"
"लकडाउन सहज बनाइएको हो, कोरोनाकाल सकिएको होइन","८१ दिनअघि लकडाउन सुरु गर्दा मुलुक जहाँ थियो, अहिले त्यसभन्दा ठूलो संकटबाट गुज्रिरहेको छ । कोभिड१९ तत्काल नियन्त्रणमा आउने कुनै गुन्जायस छैन । संक्रमणले बिस्तारै जरा फैल्याउँदै छ, महामारी त भर्खर पो सुरु भएजस्तो देखिँदै छ । उता, निरन्तर निर्विकल्प रूपमा लगाइएको लकडाउनले अर्थतन्त्र चौपट बनेको छ । सरकारले लामो समयसम्म यसको ढाँचा नबदलेपछि पछिल्ला दिनमा कति जनता आजित भएर आफैं सडकमा निस्किए । जीवनको मेलो चल्नै गाह्रो भएपछि व्यवसायीहरूले स्वघोषणा गरेर पसल खोल्न थाले । अनि बल्ल सरकार पनि यसबारे सोच्न बाध्य बन्यो र मन्त्रिपरिषद्को बुधबारको बैठकले लकडाउनलाई चरणबद्ध रूपमा खुकुलो बनाउँदै लैजाने निर्णय गर्यो । हाम्रो अर्थतन्त्रले धान्नै नसक्ने गरी सम्पूर्ण मुलुक ठप्पप्रायः भइरहेका बेला सरकारले लिएको पछिल्लो कदम स्वागतयोग्य छ । अब पनि परिस्थितिअनुकूल ढाँचा परिवर्तन गर्दै र सेवाहरू खुलाउँदै लैजानुपर्छ, तर स्वास्थ्य सजगताका निम्ति नागरिक तह पनि उत्तिकै जिम्मेवार हुनुपर्छ ।यहाँ भुल्नु हुँदैन मुख्य सवाल लकडाउन खोल्नु मात्र होइन, मुलुकलाई यस महाव्याधिको चक्रबाट मुक्त बनाउनु हो । कोरोना भाइरसको संक्रमणले भन्दा अरू रोग र भोकले मान्छेहरूको ज्यान जाने र देशै चल्न नसक्ने अवस्था आउने देखिएपछि लकडाउन खुकुलो बनाउँदै जानुपर्ने खाँचो भएको हो । सरकारले सक्दो चाँडो मुलुकलाई सामान्य परिस्थितिमा ल्याउन आफ्ना दैनन्दिन कामकारबाहीलाई प्रभावकारी बनाउनुपर्छ । अहिलेकै शैलीमा मात्र अघि बढेमा शंकै छैन, यो संकट अविच्छिन्न रहिरहन्छ । कोरोना भाइरस आफैं भागेर जाने होइन, हाम्रो उचित प्रयत्नबाट मात्र यसको साङ्लो चुँडालिने र संक्रमित हुनेको संख्या घट्दै जाने हुन्छ । सरकारले यतिका दिनमा कडिकडाउका साथ लगाएको लकडाउनको सम्पूर्ण सदुपयोग गर्न सकेको भए त्यो काम असम्भव पनि थिएन । पहिले नै रोकथाममा चुक्नुको परिणाम अहिले झन् बढी काम गर्नुपर्ने अवस्था निम्तिएको हो । कोभिड विस्तारको प्रवृत्ति हेर्दा यसको पारो चढ्दै गएको छ, तर हाम्रा अस्पतालहरूको पूर्वाधार निकै कमजोर छ । अझै पर्याप्त सावधानी नअपनाएमा ठूलो मूल्य चुकाउनुपर्ने हुन सक्छ । त्यसैले हामीले सफल देशहरूका उदाहरण हेरेर सिक्नुपर्छ । चीन, न्युजिल्यान्डजस्ता साधनस्रोत सम्पन्न मुलुक मात्र होइन, भियतनामजस्तो विकासोन्मुख मुलुकले पनि यसलाई नियन्त्रणमा लिन सकेको दृष्टान्तलाई हामी हेर्न सक्छौं । त्यहाँ ३३२ जनामा संक्रमण पाइएकोमा अहिले १२ जनामा मात्रै संक्रमण बाँकी रहेको बताइएको छ । भारतकै केरलाले पनि त्यहाँका अन्य राज्यको तुलनामा निकै प्रभावकारी ढंगले काम गरिरहेको छ । नेपालभन्दा बढी जनसंख्या भएको उक्त राज्यमा संक्रमित र निधन हुने दुवैको संख्या हाम्रोभन्दा आधाआधी मात्रै छ । अब नेपाल सरकार यसबीचमा चुकेका पाटोहरूलाई सुधार्दै अघि बढ्नुपर्छ । संक्रमणको कारखानाजस्तै बनेका क्वारेन्टिन हरूलाई मापदण्डअनुकूल बनाउन ढिलाइ गर्नु हुँदैन । आवश्यक किटहरूको जोहो बढाएर परीक्षण दर तीव्र बढाउनुपर्छ । संक्रमितको पहिचान र त्यसैअनुरूप कन्ट्याक्ट ट्रेसिङ कार्यलाई प्रभावकारी ढंगले अघि बढाउनुपर्छ । नागरिकहरू पनि उही रूपमा सचेत र सावधान हुनुपर्ने खाँचो छ, किनभने लकडाउन खुकुलो भएसँगै बढ्दो आवागमनका कारण संक्रमण सर्ने जोखिम उत्तिकै हुन्छ । हरेक नागरिकले सचेतनापूर्वक पाइला चाल्ने हो भने यसलाई न्यूनीकरण गर्न सकिन्छ । तसर्थ, जुन ढंगले सरकारले आफ्ना कामकारबाहीलाई प्रभावकारी बनाउनुपर्ने खाँचो छ, त्यति नै आवश्यक छ नागरिकहरूले आफ्नोतर्फबाट सतर्कता अपनाउन । अबका दिनमा निजी पेसाव्यवसाय सुचारु गर्नेहरूले आफूले सकेको पहल गर्न आवश्यक छ । साबुनपानीले पटकपटक हात धुने र त्यस्तो अवस्था नभएमा स्यानिटाइजर प्रयोग गर्ने व्यवस्था मिलाउनुपर्छ । भारतबाट आउने नागरिक पनि तोकिएको नाकाबाट मात्र प्रवेश गरी अनिवार्य क्वारेन्टिनमा बस्नुपर्छ । घरबाहिर निस्कँदा हरेकले मास्क अनिवार्य लगाउनुपर्छ । एकअर्का व्यक्तिबीच आवश्यक भौतिक दूरी सधैं कायम गर्नुपर्छ । भीडभाड गर्नु हुँदैन र त्यस्तो स्थानमा जानु पनि हुँदैन । कदाचित संक्रमणको लक्षण देखिएमा परीक्षणका लागि जानुपर्छ । करिब चार महिनादेखि सरकार, चिकित्सक र विज्ञहरूले भन्दै आएका यी कुरालाई हामी सबैले अझै पछ्याउन जरुरी छ । कारण, हामी जति यस्ता उपायहरूको पालना गर्छौं, संक्रमण सर्नेसार्ने सम्भावना त्यति नै कम हुन्छ । संक्रमणबाट जोगिने प्रमुख उपाय सकेसम्म घरबाट बाहिर ननिस्किनु भए पनि सबैलाई त्यस्तो सम्भव हुँदैन । तैपनि, वृद्धवृद्धा वा जोखिममा भएका समूह यसमा बढी सावधान हुनैपर्छ । आफू, आफ्नो परिवार र समुदायलाई जोगाउन हरेक नागरिक स्वयं सचेत बन्नैपर्छ । कसैले पनि स्वास्थ्य अनुशासनको पक्षलाई भुल्नु हुँदैन, हरेक नागरिकमा जिम्मेवारीबोध हुनैपर्छ । हामीले याद राख्नैपर्छ लकडाउन सहज बनाइएको हो, कोरोनाकाल सकिएको होइन ।"
सम्बोधन गर्नुपर्ने सरोकार,"चीन, दक्षिण कोरिया, सिंगापुर र ताइवानजस्ता विकसित देशले प्रयोग गर्ने सूचना प्रविधि र प्रणाली हामीसँग छैन । त्यसैले जति नै प्रयास गरे पनि कन्ट्याक्ट ट्रेसिङ र परीक्षणबाट भाइरसको चेन काटेर कोरोनारहित बन्न सक्दैनौं । भाइरससँगै बाँच्नुको विकल्प छैन । कोभिडको प्रभाव कम गर्न लकडाउन, सिल, कर्फ्यु र प्रतिबन्धजस्ता विधिको माध्यमबाट सबैलाई घरमा बन्दी बनाउनु उचित होइन । यसको विकल्पमा आंशिक रूपमा बजार खोल्ने विधि पनि त्यति ठीक हुँदैन । डिप्रेसन, एन्जाइटी, क्यान्सर, मधुमेह, उच्च रक्तचाप, कार्डियो भास्कुलर, आस्मालगायत कोभिडबाट उच्च जोखिममा रहेका भनी सूचीकृत बिरामीलाई सकेसम्म सुरक्षित राखेर अन्य स्वस्थ्य मानिसबाट काम गराउने नीति लिनुपर्छ । उच्च जोखिममा सूचीकृत वर्गका लागि सरकारी, गैरसरकारी र निजी संस्थाहरूले सके तलबी नसके आंशिक तलबी बिदा र त्यो पनि नसके फेरि जागिरमा राख्ने गरी बेतलबी बिदा दिने नीति लागू गर्नुपर्छ । जोखिम वर्गमा परेका असंगठित मजदुरलाई मात्र घरमा बस्ने गरी राहत वितरण गरियोस् । बाँकी सबै कर्मचारी र जनशक्तिले सकेसम्मका सुरक्षा विधि अवलम्बन गरेर नियमित काम गर्ने व्यवस्था हुनुपर्छ । जोखिम वर्गलाई सकेसम्म बाहिरी वातावरण र परिवारका अन्य सदस्यसँग कम हिमचिम गराएर घरमै सुरक्षित बस्न प्रोत्साहित गर्नु जरुरी छ । ज्येष्ठ नागरिक स्याहार केन्द्रहरूमा विशेष सतर्कता अपनाउनुको साथै कर्मचारीलाई साप्ताहिक कोभिड परीक्षणको व्यवस्था हुनुपर्छ । रमेश घिमिरे, सैनामैना१०, रुपन्देही"
सरकारको सराहनीय कदम,"सरकारले भारतद्वारा अतिक्रमित भूमि फिर्ता ल्याउन जुन पहल गर्दै छ, त्यो सराहनीय छ । राष्ट्रिय संकटका बेला सबै दलबीचको एकता अपरिहार्य थियो, छ । कालापानी, लिम्पियाधुरा र लिपुलेक जोगाउन सम्पूर्ण नागरिक लागेका छन् । महाकालीतिर मात्र हैन भारतले अन्य सीमा क्षेत्रमा पनि भूमि मिचिरहेको छ त्यसतर्फ हाम्रो ध्यान पुगेको छैन । भारतसँगको वार्तापछि कालापानी त फिर्ता आउला तर सुस्ता, फालेलुङजस्ता भूभाग भारतले कब्जा गर्ला भनेर सतर्क हुनुपर्छ । त्यसैले अबको वार्तामा सीमा विवाद फेरि कहिल्यै नआउने गरी सुल्झाउन सरकारले पहल गर्नुपर्छ । नेपाली जनताले जग्गाधनी प्रमाणपत्र बोकेर देशको सीमाबाट बाहिर बस्नुपर्ने समस्या छ, त्यसको समाधान गरेर भारतीय अतिक्रमणबाट पीडित जनतालाई सरकार छ भन्ने महसुस गराउनु पनि प्रधानमन्त्रीको दायित्व हो । यतिखेर सरकार एमसीसी पारित गराउन कस्सिएको छ, यसका कतिपय बुँदामा स्पष्ट नभई पारित गर्न हुँदैन । एमसीसी पारित नगरे अमेरिकासँगको सम्बन्ध बिग्रन्छ भन्ने अर्थमन्त्री युवराज खतिवडाको भनाइले पनि सरकार दबाबमा छ कि भन्ने देखिन्छ तर राष्ट्रिय हित र अखण्डता रक्षाका लागि कसैसँग सम्झौता गर्न हुन्न । समय अधिकारी, सिनाम, ताप्लेजुङ"
बाबुरामको घुर्की,"बाबुरामको असन्तुष्टि कि त्याग ? समाचारले पूर्वप्रधानमन्त्री बाबुराम भट्टराईको द्विविधा बताउँछ । उनले पटकपटक धोबा खाँदै चेत्दै आइरहेका छन् । जनता समाजवादी पार्टी बनाउने आफैंले सारेका वरीयता घटाउने प्रस्ताव निष्ठावान राजनीति हो कि अरू नै केही समयले बताउला । निष्ठा नै राजनीतिको रथ हो भन्नेमा अडिग भई पद त्यागेका हुन् वा भित्रभित्रै असन्तुष्टि छन् भन्ने बहस अहिले राजनीतिक वृत्तमा जारी छ । उनी महत्त्वाकांक्षी भएकाले नै यत्रतत्र सर्वत्र निःसंकोच चहारिरहेका छन् भन्ने आरोप लगेको छ । यदि उनी अत्यन्तै महत्त्वाकांक्षी नभएका भए देशको कार्यकारी प्रमुख किमार्थ हुन सक्दैनथे । भट्टराईसँगै जनमोर्चाबाट राजनीति आरम्भ गरेका समकक्षीहरू सिंहदरबारको गेटमा प्रवेशानुमति पास लिन लाइन बस्दै गर्दा उनी भने सिंहदरबारभित्रको सर्वशक्तिमान कुर्सी हात पार्न सफल भइसके । उनी प्रधानमन्त्री भएका बेला बौद्धिक महासागरका धनीले नेतृत्व लिएपछि कतै देशले कोल्टे फेर्छ कि भन्ने आममानिसको आशा एवं विश्वास एकाएक चुलिएको थियो । पछि त्यो विश्वास ढल्यो । भट्टराई प्रधानमन्त्री भएको बखत देशलाई झनै डुबाएको आरोप खेप्नुपर्यो । सार्वजनिक नियुक्तिदेखि दैनिक प्रशासनमा परिवारवाद हावी भयो भन्ने समाचारहरू निकै आए । उपत्यका सडक विस्तारका नायक भन्ने विशेषण उनले पाए । भारतीय अटोमोबाइल भित्र्याउन भूमिका खेलेको आक्षेप पनि उनले बटुले । जुन दलले उनलाई देशको सबैभन्दा माथिल्लो कुर्सीमा पुर्यायो, त्यही मातृसंस्थालाई लात मारेर गुनले गुन खान्छ, तँलाई म खान्छु भन्ने शैलीमा तत्कालीन एकीकृत नेकपा माओवादी परित्याग गरे । दसवर्षे जनयुद्धका गम्भीर कमजोरीलाई आत्मसात् नगरी आफ्नै पार्टी खोलेर सुनपानी छर्केर चोखिन र तमाम अपजस अरूका थाप्लोमा हाल्न खोजे । पछिल्लोपटक जनता समाजवादीमा पनि उनले अध्यक्ष पद नै चाहेका हुन् । मासु नभई खाइँदैन, खानैपर्यो भने नुनै नहालेको खाइन्छ भनेजस्तै लाग्छ उनको अहिलेको घुर्की । जसलाई त्याग र सदभाव भनेर प्रचार गरिएको छ । जुन बेला मधेसमा आन्दोलन चर्किरहेको थियो त्यतिखेर न त उनले मधेसीका पक्षमा दुई शब्द बोलेका थिए न त उनी आबद्ध दलले नै । उनलाई पार्टीले अध्यक्ष पद नै दिने हो भने मधेसी जनताको अपमान गरेको झैं हुन्छ । श्यामसुन्दर कुइँकेल, काठमाडौं"
ढुलमुले सरकारी नीति,"कोरोना भाइरसले सबै क्षेत्र तहसनहस बनाएको छ । तीन महिना लामो लकडाउन खासै फलदायी भएन । संक्रमित र मृत्यु हुनेको संख्या बढिरहेछ । व्यापारीले व्यापार गर्न थालिसके । निजी सवारीसाधन निर्बाध चलिरहेका छन् । सरकारको स्पष्ट नीति नहुँदा जनता अन्योलमा छन् । पीसीआर टेस्ट बढाउन चिकित्सकहरूले भनिरहेका छन् तर बढाउन सकिएको छैन । जनतालाई बिहानबेलुकाको छाक टार्ने गार्हो भएको बेला अर्थमन्त्री कर तिर्ने मिति तोक्छन् । लकडाउन सुरु हुनेबित्तिकै सरकार स्पष्ट नीतिसहित तयारी अवस्थामा बसेको भए सायद यस्तो अवस्था आउने थिएन । सरकारको नीति तथा कार्यक्रम जनतामुखीभन्दा पनि नेतामुख बन्यो । ढुलमुले सरकारी नीतिले जनताले दुःख पाएका छन् । मन्त्रीहरू बिहान एउटा कुरा भन्छन्, बेलुका अर्को । कुनलाई सत्य मान्ने कुनलाई झूट । जे पनि हचुवाको भरमा निर्णय गर्ने चलन छ । नीति बनाउँदा सरोकारवालाहरूसँग परामर्श लिन आवश्यक छ । यहाँ त हचुवाको भरमा निर्णय गरिन्छ अनि आफूले के काम गर्नुपर्ने हो भन्नेमा सरकार स्पष्ट छैन । आजको निर्णयले धेरै लामो समयसम्म असर गरिरहन्छ । अझ सरकारी नीतिको असर विभिन्न क्षेत्रमा एकैपटक पर्छ । महामारीमा सरकारले आफ्नो कार्यक्रम सोचविचार गरेर मात्रै ल्याउनुपर्छ । पुरुषोत्तम घिमिरे, काठमाडौं"
प्रधानमन्त्रीको ठट्टा,"भ्रष्टाचारीको मुख हेर्दिनँ, भ्रष्टाचार भएको भए कारबाही हुन्छ, भ्रष्टाचार नियन्त्रणमा सरकार प्रतिबद्ध छ, भ्रष्टाचार कुनै पनि हालतमा सहिन्न जस्ता वाक्य प्रधानमन्त्री केपी शर्मा ओलीका थेगो हुन् । महामारी रोकथामका कामहरू शिथिल भइरहेका र अन्य थुप्रै कमजोरीका कारण यो सरकार निकै आलोचित र अलोकप्रिय भइरहेछ । बन्दाबन्दीमा पनि जनता बालुवाटारमा विरोध जनाउन पुगे सानोतिनो जनआन्दोलन को झल्को दिने उक्त विरोधसभालाई पानीका फोहोराले दबाइयो, दबाइँदै छ । यस्तो लाग्छ सरकार लकडाउनलाई आधार बनाएर जसरी भए पनि सम्पत्ति कुम्ल्याउन चाहन्छ । लकडाउनअघिका सरकारका कर्तुतको लिस्ट लामो छ । स्वास्थ्य सामग्री खरिद गर्दाको हिनामिनाबारे प्रतिपक्षीले सदनमा प्रश्न उठाएका छन् । प्रतिपक्षले मात्र होइन यो विषयमा सत्तापक्षीय सांसदहरूले समेत बोल्नुपर्ने हो तर उनीहरू प्रधानमन्त्रीको ठट्टामा रमाइरहेछन् । प्रतिपक्षले सोधेका गम्भीर प्रश्नहरूलाई प्रधानमन्त्री ओलीले खिल्ली उडाइदिने, प्रसंग बदलेर त्यत्तिकै हाँसोमय वातावरणको सिर्जना गर्ने र अन्टसन्ट जवाफ दिएर टारिदिने गर्छन् । प्रधानमन्त्रीका अस्वस्थ उत्तरलाई सत्तापक्षीय सांसदहरूले जोसिलो तालीसहित प्रोत्साहन दिन्छन् । जनताले प्रश्न उठाइरहने सरकार भने जताततै भ्रष्टाचार गरेर आफ्नो कमजोरी छोपिरहने यो कस्तो नियति ? प्रधानमन्त्रीज्यू अस्वस्थ हुनुहुन्छ, यस्तै हो भनेर जनताले सहानुभूति प्रकट गरिरहनुपर्ने कस्तो विडम्बना ? संकटमय र अमूल्य समय सधैंभरि यसै गरी पो बित्ने भयो त ! इन्द्रकुमार श्रेष्ठ, चिसंखुगढी३, ओखलढुंगा ओली सरकार गठन हुँदै गर्दा इतिहासकै बलियो सरकार बनेकोमा जनता खुसी थिए । यसले जनताका चाहना र आवश्यकतालाई पूरा गर्नेछ भन्ने विश्वास थियो । केही राम्रा काम नभएका होइनन् तर बिस्तारै सरकारले भ्रष्टाचारका इँटा आफैं थप्दै गयो र अहिले त्यही इँटामा पुरिएको छ । आम नागरिकलाई सरकारले निराश बनाउँदै लग्यो । हामी कोरोनासँग जीवनमरणको लडाइँमा छौं । लगभग तीन महिनाको लकडाउनपछि देशको अवस्था थिलथिलो भएको छ । यस अवधिमा महामारीसँग जुध्न हामीले पूर्वतयारीका काम गर्न सकेनौं । यस्तै रवैयाले कसरी कोरोनामाथि विजय प्राप्त गर्ने सक्छौं र ! जनताको दैनिकी कसरी सामान्य अवस्थामा फर्काउने भन्नेतर्फ सरकारी ध्यान गएको छैन । कोरोनाले बेरोजगारी झन् बढाएको छ । महामारीमा पनि सरकार भ्रष्टाचारमा फसेको आकलन गर्न कठिन छैन । तीन तहका सरकारहरू राहतका नाममा भोलिको राजनीति सुरक्षित गर्न अग्रसर छन् । कतै आर्थिक मन्दीका कारण नेपाल असफल राष्ट्र त बन्ने छैन ? संक्रमित नागरिकको परीक्षण, खोजी र व्यवस्थापनमा सरकार चुकेको छ । त्योभन्दा पनि बेसी प्रधानमन्त्रीको ठट्यौली भाषणले पीडा दिन्छ । यस्तै अवस्था रहिरहे भोलिका दिनहरू अझै कठिन हुँदै जान्छन् । रामकृष्ण बराल, काठमाडौं"
सम्बन्धमा उथलपुथल,"पछिल्ला घटनाहरूतर्फ सूक्ष्म ढंगले हेर्ने हो भने, नेपाल र भारतबीच राजनीतिक सम्बन्ध पुनर्पर्रिभाषित गर्नैपर्ने चरणमा पुगेको मज्जाले आभास हुन्छ । दुई देशका सम्बन्धमा बयान गरिने परम्परागत धारणाहरू विस्थापित हुँदै छन् र त्यहाँ नयाँ धारणाहरूको स्थापना भइरहेको छ । कसैलाई मन परोस् या नपरोस्, जनस्तरको अनुभाव र बौद्धिक उपक्रममा पुराना भाष्यहरूको विनिर्माण र नयाँ भाष्यहरूको निर्माण भइरहेको छ, हुने क्रम जारी छ । विशेष सम्बन्धका विषयमा वाचन गरिने कतिपय विम्बहरू घिसापिटा लाग्न थालेका छन्, दुवैतर्फकाहरूलाई । समग्रमा भन्नुपर्दा दुई देशबीचको सम्बन्धमा विम्बप्रतिस्थापन (प्याराडाइम सिफ्ट) भइरहेको छ । यस्तोमा धेरैलाई लाग्न सक्छ, नेपालले यता आएर आफ्नो सुदूरपश्चिम प्रदेशमा पर्ने लिम्पियाधुरा, लिपुलेक र कालापानी भूक्षेत्रमाथि सशक्त दाबी प्रस्तुत गरेकाले यो अवस्था आएको हो । अर्कातिर भारततर्फकालाई लाग्दो रहेछ, नेपाल यति सशक्त ढंगले प्रस्तुत हुनमा यसको नीतिनिर्माणमा चीनको बढ्दो प्रभाव छ र यही नै भारतसित शत्रुता का लागि प्रेरक रहेको छ । तर यथार्थ यस्तो होइन । यथार्थ बिलकुलै फरक छ । फरक छ किनभने नेपाल धेरै फेरिइसकेको छ । नेपालीहरू २०१७ देखि २०४६ सालसम्मका जस्ता अर्थात् सन् १९६० देखि ८० को दशकका जस्ता छैनन् । यसबीच नेपालीहरूका भारतसितका थुप्रै भावनात्मक अनुबन्धहरू रूपान्तरित भइसकेका छन् र अरू रूपान्तरित हुने क्रम उत्तरोत्तर बढ्दो छ, विशेष गरेर २०४७ साल अर्थात् सन् १९९० पछि । सन् ९० पछिका वर्षहरूमा नेपाल खुला समाजका रूपमा प्रस्तुत हुँदै जाँदा नेपालीहरूको अन्तर्राष्ट्रिय प्रस्तुति पनि तीव्र रूपमा विस्तारित भएको छ । तर दिल्लीका नीतिनिर्माताहरूचाहिँ जहानियाँ राणाशाही र राजशाहीमा थुनिएरै रहेको जस्तै नेपाल अझै उसको छिमेकमा विद्यमान छ भन्ने ठानिरहेका छन् । उनीहरू परिवर्तित नेपालको आत्मासँग परिचित छैनन् ।यद्यपि २०४७ सालपछिका नेपाली शासकहरूमध्ये निश्चय नै धेरैजसो औसत प्रकारकै हुन्, तथापि पद्धतिमा आएको खुलापनका कारण समाज खुलस्त हुने क्रम तीव्रतर भइरह्यो । फलस्वरूप नेपालको नयाँ पुस्तामा वैदेशिकका साथै विशेष गरेर भारत सम्बन्धलाई हेर्ने आलोचनात्मक दृष्टिको विकास भयो र त्यही दृष्टिसापेक्ष विचारनिर्माताको एउटा खुकुलो समूह आकारित हुँदै गयो र पछिल्लो समयमा आएर त्यो समूह निकै मुखर भएको छ । त्यही समूह व्यापक जनमतनिर्माताका रूपमा समेत देखिएको छ । यो समूह परम्परागत भारतविरोधीहरूको विस्तारित रूप किमार्थ होइन, यथार्थको धरातलमा उभिएको समूह हो । नेपालभारत सम्बन्धमा यथार्थपरक दृष्टिकोण भएको समूह हो । यो समूहलाई यत्तिकै, कुरै नबुझी भारतविरोधी भनिहाल्ने पनि छन् तर यो समूह नेपालभारत सम्बन्ध स्थिर छैन, चलायमान छ भन्ने मान्छ । साथै दुवै देशबीचको सम्बन्धमाथि गम्भीर पुनरावलोकन हुनुपर्छ भन्ने मान्यता राख्छ । तर सम्बन्धलाई व्यक्तिगत लाभका लागि भजाउने पक्षले यस समूहको मान्यतालाई नकार्छ । विशेष गरेर राजनीतिक दलहरूका केन्द्रीय भावमा यथार्थपरक मान्यतालाई नकार्ने स्वार्थ समूहको कसिलो पकड छ । आजका दलहरूका केन्द्रीय भावमा कब्जा जमाएर बसेका अधिकांश औसत क्षमता र मनोवृत्तिका छन् र त्यस्तालाई क्षमतावान्हरूको उदय सह्य भइरहेको छैन । किनभने दलहरूभित्रका स्वार्थकेन्द्रीहरूलाई अरूले उछिन्लान् भन्ने त्रास छ । यस कारण सम्बन्धका नयाँ आधार बनाउन यिनीहरूमा अभिरुचि त छैन नै, उल्टै बन्दै गरेको माहोल बिगार्नु यिनीहरूको ध्याउन्न हुन्छ । विकासक्रमसँगै चेतनाको उत्तरोत्तर अभिवृद्धि उन्नतिपरक मानिसको स्वाभाविक गुण हो । नेपालभारत सम्बन्ध पनि चेतनाको नयाँ उचाइमा उक्लिनुपर्छ, अन्यत्रका मुलुकहरूजस्तै । विभिन्न देशमा यस्तो विगतमा भएको, वर्तमानमा भइरहेको र भविष्यमा पनि हुनेछ । यस्तो विश्वभर नै भइरहेको हुन्छ र यसमा नेपाल अपवाद हुने कुरै भएन । लोकतन्त्रमा त झन् चेतना अभिवृद्धिको गति अरू तीव्र हुन्छ । तथापि यहाँनेर समाज र शासकबीच एक किसिमको फाटो हुन्छ, लोकतन्त्रमै पनि, विशेष गरेर लामो अधिनायकवादी अतीत भएका देशमा । यसलाई यसरी बुझौं औपनिवेशिक अतीत भएको भारतका धेरैजसो शासकले पूर्ववर्ती शासकहरूकै जुत्तामा आफ्ना गोडा हाले जस्तै, यता नेपालमा परिवर्तित परिवेशमा जनताबाटै चुनिएकाहरूले पूर्ववर्ती शासकका श्रीपेचभित्र टाउको घुसाउने उद्यम गरे जस्तै । लोकतन्त्रमा सत्यतथ्य बाहिर आउँछ । किनभने यसमा सरकार मात्रै प्रमुख पात्र हुँदैन, धेरै पात्र हुन्छन् । त्यही अन्तरक्रियामा सत्यतथ्य बाहिर आउँछन् । बाहिर आएपछि बौद्धिक विमर्श हुन्छ र त्यसले जनमत बनाइरहेको हुन्छ । नेपालमा आफ्नो सिमानालाई लिएर उत्पन्न सचेतना यसैको प्रतिफल हो र जनमत पनि यसै कारण बनेको हो । जनमत बनेपछि लोकतान्त्रिक विधिले बनेको संसद् र सरकारले जनमतलाई मान्नैपर्छ । स्विकार्नैपर्छ, त्यसैले जस जोकसैले लिन खोजे पनि अरू यावत् विषयमा जस्तै नेपालको संशोधित नक्सा प्रकाशित गर्न र निशानछाप बदल्न नेपाली जनतामा आएको चेतना अभिवृद्धि नै कारण रहेको छ र यही प्रबल जनमतका कारण राज्य बाध्य भएको हो । यसमा चीनको सक्रिय भूमिका देख्नुचाहिँ वास्तवमा चीनसँग सन् १९६२ मा युद्ध हारेका स्मृतिका कारण भारतीय मुटुमा उत्पन्न भएको कम्पनको अवशेष हो । संशोधित नक्साको पक्ष मात्र होइन, भारतसित सम्बन्ध पुनर्निरीक्षण नै गर्नुपर्छ भन्ने विषयमा जनमत किन र कसरी बन्दै गयो, यो पक्ष झन् कम रोचक छैन । नेपालमा भारतलाई हेर्ने परम्परागत दृष्टिकोणमा अनायास बदलाव आएको होइन । यो दृष्टिकोण बन्नमा शृंखलाबद्ध घटनाक्रम छन् । सन् १९४७ मा भारत स्वतन्त्र भएयता भारतीय नीतिनिर्माता र नीतिवेत्ताहरूबाट भएका व्यवहार, नेपालको मजबुरीबाट फाइदा लिने गरी गरिएका विविध क्रियाकलाप, जसमा पटकपटकका नाकाबन्दीहरू प्रमुख छन् र लोकतन्त्रसँगै उदाएको चेतनशील पुस्ताको जागरुकता कारक रहेको छ । भारतले नेपाललाई कसरी हेर्छ भन्ने विषयमा नयाँ पुस्तालाई केही भनिरहनै परेन, २०७२ सालमा भारतद्वारा गरिएको नाकाबन्दीले प्रत्यक्षै देखाएको छ । त्यो स्मृति ताजै भएकाले पनि नक्सा संशोधनमा जनमत एकजुट देखियो र संसद्मा त्यही प्रतिविम्बित भयो । दुःखद कुराचाहिँ के भने, भारतीय नीतिनिर्माता र नीतिवेत्ताले नेपाली मनोभावमा आएको यो बदलावको भेउ पाएनन् र भेउ दिनुपर्नेले पनि दिएनन्, दिन सकेनन् । बेलायती रीतिथिति र पद्धतिद्वारा प्रशिक्षित भारतीय नीतिवेत्ता र नीतिनिर्माताहरूले बेलायती शासकहरूले जहानियाँ राणाहरूलाई ठानेजस्तै नेपालीहरू त हाम्रै अनुगामी हुन् भनी ठान्ने भूल गरे, गरिरहेका छन् । अर्कातिर, नेपाली जनमानसचाहिं अनेकौं चरण पार गर्दै गणतन्त्रमा आइपुगेको सन्दर्भमा भारतसित तदनुरूपकै सम्बन्ध स्थापित हुनुपर्छ भन्ने ठान्छ । भारतलाई सुझाव दिनेहरूचाहिँ त्यसका लागि भारत तत्पर हुनुपर्छ भन्ने बुझ्दैनन् । उल्टै नेपालमा चीनको प्रभाव परेको, बढेको भन्ने निष्कर्ष निकाल्न हतारिन्छन् । जबकि चीनकै कुरा गर्ने हो भने, नेपालले भन्दा भारतले चीनसँग बढी व्यवहार गर्छÙ उसकै बढी घनिष्ठता छ । नेपाल र चीनबीचको सीमा करिब १,५०० किलोमिटर छ भने, भारत र चीनबीच ३,५०० किलोमिटर लामो सिमाना छ । वार्षिक करिब १०० अर्ब डलर बराबरको व्यापार छ उनीहरूका बीच । यस परिप्रेक्ष्यमा नेपालचीनबीचको करिब २ अर्ब डलर (करिब २०७ अर्ब रुपैयाँ) मात्रको व्यापार भारतचीनबीचको व्यापारसँग कतै पनि तुलनीय छैन । भारतलाई चीनको र चीनलाई भारतको बजार चाहिएको छ र यसकै वरिपरि उनीहरूका क्रियाकलाप सञ्चालित छन् । जहाँसम्म उनीहरूबीचको सीमा विवाद छ त्यसमा अघोषित समझदारी छ । वादविवाद भइरहन्छ र उनीहरू सल्टाई पनि रहन्छन् । चीन मूलतः व्यापारी हो र उसले भारतको बजारका मूल्यमा नेपाललाई काँध थाप्छ भन्ने कुरा किमार्थ पत्यारिलो होइन । साँच्चै भन्ने हो भने, चीनको भारतसित प्रतिस्पर्धा पनि छैन । उसको प्रतिस्पर्धा संयुक्त राज्य अमेरिकासँग छ । जहाँसम्म नेपालमा चीनको अभिरुचि छ, त्यो अभिरुचिमा उसको नेपालप्रति अनुराग भएर होइन अपितु उसको व्यापारिक नजर भारतीय बजारमा भएकाले तथा फ्री तिब्बत गतिविधिमाथि नजर राख्नलाई हो । भारतले के पनि बुझ्नु र उसलाई के बुझाउनु जरुरी छ भने, वैश्विक नेतृत्वको आकांक्षा राख्ने भारतले नेपालजस्तो मित्रवत् छिमेकीको जमिन ओगट्नु र त्यसमा लोभिनु किमार्थ वाञ्छनीय छैन । साथै भारतले नेपालसँग आफ्नो सम्बन्ध बिग्रनमा चीनको होइन आफ्नै हात छ भन्ने बुझ्नुपर्छ । नेपाल र भारत दुवैतर्फका नीतिनिर्माता र नीतिवेत्ताहरूले सम्बन्धहरू समयानुसार परिवर्तित हुन्छन्, विम्बप्रतिस्थापन हुन्छ र त्यसैले सम्बन्धलाई पुनर्परिभाषित गर्नुपर्छ भन्ने यथार्थ आत्मसात् गर्न विलम्ब गर्नु हुँदैन र तदनुरूप नयाँ प्राथमिकताहरूको मार्गचित्र तयार गर्नुपर्छ ।"
कोभिड१९ बाट आँखाको सुरक्षा,"तुरुन्त उपचार आवश्यक पर्ने समस्या कोरोना महामारीको अवधिमा अत्यावश्यक व्यक्ति मात्र आँखा अस्पताल जानु उत्तम हुन्छ । यसबाट भीडभाडमा कमी हुन गई संक्रमण नफैलन तथा आफू पनि बच्न सहयोग पुग्छ । कुनै पनि व्यक्तिको एक अथवा दुवै आँखाको दृष्टिमा एक्कासि कमी भएमा, आँखा देख्न कम भएसँगै आँखाको नानी दुख्ने, टाउको दुख्ने तथा उल्टी आएमा, आँखा निकै रातो भएमा, उज्यालोमा हेर्न अप्ठेरो भएमा, एक्कासि आँखाअगाडि धेरै छाया आएमा, रातको समयमा आँखाबाट उज्यालो प्रकाश आएको आभास भएमा, एउटा वस्तुलाई दुइटा वा सीधा वस्तु बांगो देखेमा तुरुन्त आँखा अस्पतालमा सम्पर्क गर्नुपर्छ । हालसालै आँखाको शल्यक्रिया गरेका बिरामी र त्यस्ता बिरामीमा एक्कासि आँखा दुख्ने भएमा, दृष्टि कमजोर हुन थालेमा र आँखा रातो भएमा पनि अस्पताल गइहाल्नुपर्छ । आँखामा चोटपटक लागेमा र बाहिरी वस्तु परेको शंका लागेमा तुरुन्त परीक्षण गराउनुपर्छ । आँखामा रासायनिक पदार्थ परेमा कम्तीमा पनि आधा घण्टासम्म सफा पानीले आँखा धोई तुरुन्तै अस्पताल जानुपर्छ । उपर्युक्त लक्षण भएका व्यक्तिमा आँखाको जटिल समस्या हुन सक्ने भएकाले तुरुन्त उपचार गराउनुपर्छ । यसो गरे दृष्टि जोगाउन सकिन्छ । ढिलो भए राम्रो दृष्टि बचाउन सकिने सम्भावना निकै कम हुन्छ ।आँखाको शल्यक्रियापश्चात् नियमित लगाउनुपर्ने औषधि तोकेको अवधिसम्म प्रयोग गर्नुपर्छ । आँखाको विशेष रोगका छोड्न नमिल्ने औषधिहरू (जस्तै जलविन्दु रोगका लागि प्रयोग भैरहेका औषधिहरू) नेत्र चिकित्सकको सल्लाहबिना रोक्नु हुँदैन । कोरोना महामारीको यो समयमा आँखा बचाउने सर्वोत्तम उपाय व्यक्तिगत सावधानी नै हो । यसबारे सचेत रहन सके आफ्नो दृष्टि पनि बचाउन सकिन्छ । थापा नेत्ररोग विशेषज्ञ हुन् ।"
उडान पर्खंदै ईपीएस कामदार,"रोजगार अनुमति प्रणाली (ईपीएस) मार्फत सन् २०२० को पहिलो लटमै कोरिया आउन पाउनेको सूचीमा थिए, कपिलवस्तुका दीपेन भुसाल ।कोरोना महामारी नभएको भए उनी यतिबेला कोरियाको दक्षिणी भागमा पर्ने नाजु क्षेत्रमा काम गरिरहेका हुन्थे । उनले कोरिया आउन भिसा प्रक्रिया सुरु गरेको झन्डै ४ महिना भयो । तीन महिनाभित्रै उडिसक्नुपर्ने भए पनि लकडाउनका कारण अन्तर्राष्ट्रिय उडानसमेत बन्द हुँदा अन्योलमा छन् । उनीजस्तै १ हजार २ हजार नेपाली कोरिया आउने तयारीमा छन् ।दक्षिण कोरियामा पनि ईपीएसमार्फत आएका ३ हजार ४ सयभन्दा बढी नेपालीको भिसा सकिएको छ । यो महिनाको अन्तिमसम्म ४ हजार ५ सय ३० जनाको भिसा सकिनेछ । अप्रिलमै भिसा सकिने नेपालीले न त काम गर्न पाए न त घर जान । लामो समय बस्दा खर्चिलो कोरियामा अनेक समस्या भोगिरहेको सुभाष ढकालको अनुभव छ । हामीलाई पहिला भिसा ५० दिनको दिएको छ । त्यसपछि भने एलिएन कार्ड (विदेशी परिचयपत्र) समेत अध्यागमन विभागमै राखेर एउटा पेपर दिएको छ, उनले गुनासो गरे, हामी आफैं पैसा तिरेर नेपाल जान्छौं । त्यहाँको सरकारले तोकेको सबै नियम मान्छौं भन्दा पनि केही वास्तै गरिएन । कहिलेसम्म यसरी बस्ने हो ?कोरियाको रोजगारदाता कम्पनीले क्वारेन्टाइनमा बस्ने व्यवस्था गरे ईपीएसमार्फत कोरिया आउन चाहनेलाई कुनै समस्या छैन । हाल विदेशबाट कोरिया आउने सबै जना अनिवार्य १४ दिन क्वारेन्टाइन बस्नैपर्ने नियम छ । कम्पनीहरूले कामदार छनोट गरेको भए पनि कोरोनाका कारण अहिले नेपालबाट कामदार नल्याएको हुन सक्ने छाङवन विदेशी कामदार सहयोग केन्द्रकी स्नेहा लामाको ठम्याइ छ । अहिले भियतनामबाट कामदार ल्याउन सुरु गरेको छ । नेपाल सरकारले कामदारलाई पठाउन पहल गरे ईपीएसमार्फत कोरिया आउन कुनै समस्या छैन, उनले भनिन् । धेरै युवाहरूको आकर्षक वैदेशिक रोजगारीको गन्तव्य हो कोरिया । यहाँ काम गर्दै आएका र घर बिदामा नेपाल गएर उतै बस्ने युवाको संख्या पनि ५ सयभन्दा बढी छ । राजीव घिसिङ त्यसैमध्येका एक हुन् । म आएको ४ महिना भयो । घरैमा बसिरहेको छु । एक महिनाको छुट्टीमा आए पनि प्लेन नभएकाले जान सकिएन, उनले भने, प्लेन चार्टर गरेर जाने भन्ने हल्ला पनि चल्छ । निकै तनावमा छु । नेपालबाट कोरिया आउने र कोरियाबाट भिसा सकेर नेपाल जान चाहने नेपालीको संख्या धेरै छ । ईपीएसमार्फत ४ वर्ष १० महिना काम गरेपछि अनिवार्य स्वदेश फर्कनुपर्ने नियम छ । यसरी स्वदेश फर्किएकामध्ये कम्पनी परिवर्तन नगरी बसेका कामदार ३ महिनापछि कम्पनीले चाहेमा फेरि कोरिया आउन सक्छन् । यसरी कोरिया आउने कामदारले कुनै पनि परीक्षा दिनु पर्दैन । मैले रेगुलर काम गरेको हो । कम्पनीले पनि ३ महिनापछि आउनु भनेर मलाई लेटर दिएको थियो । मार्चमा घर गएर आउनुपर्ने मान्छे अहिले पनि कोरियामै छु, सोल नजिकैको सहर इन्छानमा काम गर्ने दीपक खड्काले भने, अब ई९ भिसा नै छैन जस्तो छ । तीन चोटि त भिसा थपिसक्यो । ईपीएसमार्फत आउने कामदारलाई दिइने भिसा ई९ भिसा हो ।दुईतर्फी नै यात्रु भए पनि सरकारले चासो नदेखाएको धेरैको गुनासो छ । हामीले कोरियाका लागि सरकारले प्लेनको व्यवस्था गरिदिनु, लाग्ने पैसा हामी तिर्छौं भन्यौं । तर काम केही भएन, नेपालबाट दैलेखका अजय सोडारीले भने । उनी पनि कोरियामा आउने पर्खाइमा छन् ।भिसा सकिएका नेपालीको विवरण लिएर सरकारलाई पठाउन लागेको सोलस्थित नेपाली दूतावासको भनाइ छ । हामीले नेपाल सरकारले छिट्टै कोरियामा भएका भिसा सकिएका नेपालीलाई पनि लैजान्छ । केही समय कुर्नुपर्यो, कार्यवाहक राजदूत रामसिं थापाले भने ।भिसा सकिएका नेपालीलाई केही कम्पनीले खिसुक्सा (कम्पनीको होस्टेल) मै बस्न दिए पनि धेरैलाई बस्नको समस्या छ । मेरो मार्च २७ मा घर जाने टिकट थियो । त्यही बेलादेखि कम्पनी छाडेर बसेको छु, जीवन मगरले भने, कहिले साथीसँग जाँदा खासै खर्च नभए पनि सेल्टरमा बस्दा दैनिक ५ हजार जति खर्च हुन्छ ।कोरियामा एउटा कम्पनी छाडेर अर्को नपाउन्जेलका लागि बस्न विभिन्न संघसंस्थाले सेल्टर खोलेका छन् । नेपाली रेस्टुरेन्टले खोलेको सेल्टरमा बस्दा इन्ट्री फी भनेर १० हजार लिइन्छ । खाना पनि त्यही खानुपर्ने नियम छ । नेपाली रेस्टुरेन्टमा एक छाकको ८ सयदेखि १२ सयसम्म पर्छ । कोरियामा भिसा सकिएका नेपालीको अर्को टाउको दुखाइ यहाँको इन्स्योरेन्स पोलिसी पनि हो । वैधानिक रूपमा ६ महिना कटेका सबैले मासिक १२ हजारभन्दा बढी बढी तिर्नुपर्छ ।"
राष्ट्रसंघ महासभा पहिलोपटक नेताहरूबिनै हुने,"न्युयोर्क (एजेन्सी) संयुक्त राष्ट्रसंघ (यूएन) को आसन्न महासभामा यसपटक विश्वका नेताहरू सहभागी नहुने अवस्था बनेको छ । महासभाको ७५ वर्षे इतिहासमा पहिलोपटक यस्तो हुन लागेको हो । महासभा आगामी सेप्टेम्बरमा हुँदै छ । महासभा अध्यक्ष तिजानी मोहम्मदबान्डेले पत्रकार सम्मेलन गर्दै कोभिड१९ का कारण आगामी सेप्टेम्बरको अन्त्यमा हुने यूएन महासभामा पहिलो पटक भेला नहुने बताएका हुन् । विश्वका एक सय ९३ मुलुकका सरकार प्रमुख र राज्य प्रमुखहरूले महासभामा भाषण दिनेनदिनेबारे आगामी दुई साताभित्र जानकारी दिने उनले बताए । विश्वका नेताहरू न्युयोर्कमा आउन सक्दैनन् किनकि उनीहरू सामान्य रूपमा एक्लै आउन सक्दैनन्, उनले भने, राष्ट्रपति एक्लै यात्रा गर्दैनन् । नेताहरू एक्लै यात्रा गर्दैनन् । र, उनीहरूको टोलीलाई यस्तो महामारीका बेलामा न्युयोर्क ल्याउन असम्भव छ । विगतका वर्षमा जस्तै नेताहरू उपस्थिति हुन नसक्ने भए पनि साधारणसभा नरोकिने उनले बताए । यूएनका महासचिव एन्टिनियो गुटेरेसले गत महिना यूएईको ७५ औं वार्षिकोत्सव बनाउने योजना महामारीले गर्दा नाटकीय रूपमा हटाउनु परेको बताए । उनले महासभाका अध्यक्ष मोहम्मदबान्डेलाई लेखेको पत्रमा हरेक राज्य र सरकारका प्रमुखहरूले रेकर्ड गरेको भिडियोमार्फत सन्देश दिने र यूएनको बैठक हलमा भने न्युयोर्कमा रहेका एक सय ९३ मुलुकका कूटनीतिज्ञहरूको उपस्थिति हुने सुझाव दिएका थिए । मोहम्मदबान्डेले सोमबार महासभाको हलमा एक सय वा त्यत्तिनै संख्यालाई आउने वातावरण हुन सक्ने बताए । हरेक वर्ष विश्वका नेताहरू भेला हुने यूएनको साधारणसभामा हजारौं सरकारी अधिकारीहरू, नागरिक समाजका प्रतिनिधि र कूटनीतिज्ञले न्युयोर्कमा एक साता भाषण, खाना, स्वागत, व्यक्तिव्यक्ति बीचको बैठक र सयौं अन्य कार्यक्रमहरू हुन्छन् ।"
किन स्लो हुन्छ इन्टरनेट ?,"दिउँसो फास्ट, राति स्लोराति ९ देखि ११ बजेसम्म इन्टरनेट स्लो हुने गरेको समस्या सेवा प्रदायकलाई बढी आउने गर्छन् । यो धेरै प्रयोगकर्ताले इन्टरनेट प्रयोग गर्ने समय पनि हो । पहिलो कारण, घरमा बसेका धेरै व्यक्ति एकैपटक मोबाइल वा ल्यापटपमा इन्टरनेट प्रयोग गरिरहेका हुन्छन् । र, छिमेकमा भएका सबै वाइफाई राउटरका एकैचोटि सबै च्यानल प्रयोग हुन्छन् । दोस्रो कारण, एउटा घरमा लिइएको इन्टरनेट ब्यान्डविथ आफैंमा फरक फरक प्रयोगकर्तामाझ सेयरिङ भएर आइपुगेको हुन्छ भने फेरि एउटा वाइफाई राउटरबाट प्रवाह हुने ब्यान्डविथ पनि फरक फरक धेरै मोबाइल वा ल्यापटपमा उपभोक्तमा एकैचोटि बाँडिने सम्भावना बढी हुन्छ । उदाहरणका लागि, कसैको घरमा १० एमबीपीएस स्पिडको इन्टरनेट जडान भएको छ भने घरसम्म आइपुग्दा इन्टरनेट अन्य प्रयोगकर्ताको घरमा पनि बाँडिएर आइपुगेको हुन्छ ।सेवा प्रदायकले नेपाल दूरसञ्चार प्राधिकरणबाट एउटा ब्यान्डविथ ८ जना उपभोक्तालाई बाँड्ने गरी शुल्क स्वीकृत गराएका हुन्छन् । सेवा प्रदायकले औसत करिब ७१० अमेरिकी डलर प्रतिएमबीपीएसका दरमा अन्तर्राष्ट्रिय ब्यान्डविथ खरिद गर्दछ, आएसपी सेवा ब्यान्डविथ सेयरिङबाटै चल्ने हो ।यसैकारण हामीले घरमा प्रयोग गर्ने इन्टरनेट सस्तो पर्न गएको हो । सबैले एकैपटक इन्टरनेट प्रयोग गर्दैनन्, प्रयोग गरे पनि सबैले एकैपटक डाउनलोड गर्दैनन्, सबैले एकैपटक क्लिक गर्दैनन् भन्ने सिद्धान्तका आधारमा इन्टरनेट सेयरिङ गरिएको हुन्छ । यसलाई साधारण भाषामा बुझ्दा सडक र गाडीको उदाहरणलाई लिन पनि मिल्छ । सडकमा सबै गाडी एकैपटक गुड्दैनन् भनेर सडकको चौडाइ र लेन निर्माण गरिएको हुन्छ । तर एकैपटक धेरै गाडी गुडे भने सडकमा ट्राफिक जाम हुन्छ । धेरै उपभोक्ताले एकैपटक इन्टरनेट प्रयोग गर्दा रातको समयमा इन्टरनेटको स्पिड कम हुन सक्छ । तर पिक आवरमा इन्टरनेट स्पिड कम हुनुमा उपभोक्ताको मात्रै दोष हुन्न । सेवा प्रदायकले पनि पिक डिमान्ड धान्ने गरी ब्यान्डविथ प्रवाह गरेका छैनन् भने पनि यो समस्या हुन सक्छ । लकडाउनमा ब्यान्डविथको माग बढेपछि अधिकांश सेवा प्रदायकले ब्यान्डविथको आपूर्ति बढाएको प्राधिकरणका प्रवक्ता मीनप्रसाद अर्याल बताउँछन् ।"
लकडाउन खुलेपछि मात्रै कर तिर्न लगाउनू,"सेयर बजार खुलाउन माग गर्दै रिटलकडाउन सुरु भएपछि बन्द भएको सेयर कारोबार खुला हुनुपर्ने माग राखी सर्वोच्च अदालतमा रिट निवेदन दर्ता भएको छ । लकडाउनका नाममा लामो समय सेयर कारोबार बन्द हुँदा पेसा गर्ने नैसर्गिक अधिकार हनन भएको र पेसाकर्मीहरूको रोजीरोटीमा पनि समस्या भएको भन्दै खुलाउन आदेश जारी हुनुपर्ने माग छ । अधिवक्ताद्वय रपिश पोखरेल र हरिप्रसाद दाहालले दायर गरेको रिट निवेदनमा दोस्रो बजारमार्फत कारोबार हुने धितोपत्र बजारको कारोबार नियमित गर्न माग छ । सेयर कारोबार पूर्ण रूपमा डिजिटल भइसकेको र अनलाइन सिस्टमबाट हुने भन्दै निवेदनमा त्यसले कोरोना संक्रमणको जोखिम नपारे पनि अनेक बहानामा लामो समय बन्द गरिनु नाजायज हुने उल्लेख छ । नागरिकले पेसा, रोजगारी र व्यवसाय गर्न पाउने अधिकार संविधानले सुरक्षित गरेको भन्दै निवेदनमा सम्भव हुने क्रियाकलापसमेत सरकारले अनावश्यक रूपमा रोकेको उल्लेख छ । बीचमा केही दिन कारोबार भएर सेयर बजार फेरि बन्द भएको थियो । बजार गिरावट भए नियन्त्रण गर्ने संयन्त्र रहेको र त्यसकै डरले अनिश्चित समयसम्म कारोबार बन्द गर्न नहुने बताइएको छ । निवेदनमा अरू व्यवसाय र उद्योग खुल्दासमेत अनलाइनबाट सञ्चालन हुने सेयर कारोबार रोकिराख्नु उचित नभएको दाबी गरिएको छ ।"
राष्ट्रिय सभामा पनि विद्युतीय सवारी भन्सार वृद्धिको विरोध,"राष्ट्रिय सभा बैठकमा बिहीबार विनियोजन विधेयकमाथिको छलफलका क्रममा सांसदले सरकारले बजेटमार्फत विद्युतीय सवारीमा बढाएको करबारे विरोध जनाएका छन् । सरकारले विद्युतीय सवारी आयात गर्दा लाग्ने भन्सार महसुललाई सवारीसाधनको क्षमताअनुसार १० प्रतिशतबाट ८० प्रतिशतसम्म पुर्याएपछि यसको चौतर्फी विरोध भएको छ । सांसदले बैठकमा चकलेटमा कर घटाइएको, कृषिको व्यवसायीकरणलगायत विषयमा प्रस्ट पार्न पनि अर्थमन्त्री युवराज खतिवडालाई आग्रह गरे । राम्रै काम भए आगामी आर्थिक वर्षमा विश्व बैंकको भनाइअनुसार २ दशमलव १ प्रतिशत जीडीपी वृद्धि हुन सक्ने सांसद जितेन्द्रनारायण देवले बताए । ७ प्रतिशत त नपुग्ने नै भयो, ५ प्रतिशत पुर्याउने प्रयास गरौं, उनले भने, जुन क्षेत्रलाई प्राथमिकता दिनुपर्ने हो, त्यो क्षेत्रलाई बजेटमा प्राथमिकता दिइएको छैन । रोजगारीको सबैभन्दा ठूलो संख्या कृषिमा भएको सांसद राधेश्याम अधिकारीले बताए । कृषिलाई रोजगारीको मुख्य ठाउँका रूपमा मान्ने र विदेशबाट फर्किने नेपालीलाई रोजगारीमा लगाउने हो भने यसको व्यवसायीकरण गर्नैपर्छ, उनले भने, तर यसबारे बजेटले सम्बोधन गर्न सकेन ।अहिले धान लगाउने बेलामै मलमा ५ प्रतिशत कर लगाइएको उनको भनाइ छ । भएका रोजगारी गुम्दै जाने र नयाँ थप गर्न नसक्ने हो भने अवस्था भयावह बन्दै जाने उनले बताए । विद्युतीय सवारी र मलमा कर बढाउने अनि चकलेटमा कर कटौतीको विषय विवादित रूपमा आएकाले यसलाई प्रस्ट पार्न सांसद गोपीबहादुर सार्की अछामीले माग गरे । कोभिड१९ का कारण विदेशबाट फर्किने बढी रहेको समयमा कृषिलाई श्रम र रोजगारीसँग जोड्न नसके कृषि उत्पादकत्वमा वृद्धि गर्न नसकिने सांसद अनिता देवकोटाले बताइन् । उनले पनि विद्युतीय गाडीमा कर वृद्धि गलत भएको दाबी गरिन् । राष्ट्रपति महिला उत्थान कार्यक्रम भनिए पनि उद्यमशीलतासँग जोड्ने खास विशेष कार्यक्रम नभएको उनले बताइन् ।महिलालाई उद्धार गर्न विशेष कार्यक्रम बजेटमा आउन सकेन, उनले भनिन्, त्यसैले यो लैंगिक उत्तरदायी बजेट छैन । आफ्नै देशभित्रका उद्योगलाई प्रोत्साहन गर्नेतर्फ ध्यान नदिएर चकलेटमा कर घटाएर आयातित वस्तुलाई प्रोत्साहन गर्ने काम भएको उनको आरोप छ । उनले पनि विद्युतीय गाडीमा कर बढाउनु गलत भएको बताइन् । बजेट कार्यान्वयनमा चुनौती रहेको सांसद देवेन्द्र दाहालको भनाइ छ । अर्का सांसद प्रकाश पन्थले सरकारको नीति तथा कार्यक्रम सपना जस्तै भएको भन्दै व्यंग्य गरे । अब समृद्ध नेपाल सुखी नेपाली भन्ने नारा फेर्नुपर्छ, उनले भने, यसको ठाउँमा समृद्ध सरकार, सुखी नेता र खुसी प्रधानमन्त्रीभन्दा राम्रो होला । खुला बजार अर्थनीतिले अर्थतन्त्रको ढाड भाँचिएको सांसद खिमलाल भट्टराईले बताए । अर्थमन्त्री खतिवडाले सांसदका प्रश्नको जवाफ दिँदै सरकारले सञ्चालन गरेको कोरोना संक्रमण रोकथाम, नियन्त्रण तथा उपचारका लागि खर्च भएको रकमको आन्तरिक र बाह्य लेखापरीक्षण हुने उनले प्रस्ट्याए ।कोरोनाका नाममा गरिने खर्चमा सरकारलाई खबरदारी गर्नुपर्छ, उनले भने, यसको खर्च पारदर्शी र प्रभावकारी ढंगबाट हुनेछ । त्यसको सबै विवरण सरकारले उपलब्ध गराउनेछ । त्यसैले यसमा धेरै शंका, आशंका नगरिदिन अनुरोध गर्छु । खर्चबारे महालेखापरीक्षकको प्रतिवेदन आएपछि सांसदकै समितिहरूमा छलफल गरिने उनको भनाइ छ ।अर्थमन्त्री खतिवडाले विनियोजित बजेट पारदर्शी र प्रभावकारी ढंगले कार्यान्वयन गर्ने प्रस्ट पारे । कोरोनाको नियन्त्रण उपचार रोकथाम गरी जीवन रक्षा गर्नु पहिलो प्राथमिकता हो, उनले भने, जीवन रक्षा गर्दै आर्थिक क्रियाकलापलाई सामान्य गतिमा फर्काउने दोस्रो जिम्मेवारी हो । त्यसैले यही क्षेत्रमा मात्र बजेट वृद्धि गरिएको उनले बताए ।"
पसल खोल्न पाउँदा व्यवसायी दंग,"बानेश्वरकी मनीषा थापा आफ्नो रिटेल पसलका लागि सामान किन्न दिने भएपछि बिहीबार न्युरोड आइन् । सरकारले बुधबार स्वास्थ्य सुरक्षा अपनाएर व्यवसाय सञ्चालन गर्न दिने निर्णय गरेपछि शंखमूलस्थित स्मार्ट फेसन वेयर सञ्चालन गर्दै आएकी उनी न्युरोडस्थित कपडाको होलसेल पसल आएकी थिइन् । लकडाउन अलिक खुकुलो हुने देखेर पसलका लागि सामान किन्न आएकी हुँ, उनले भनिन्, एक सातादेखि पसल खुला नै छ । प्रहरीबाट बचेर बिहान बेलुका एकदुई घण्टा पसल खोल्थें । सरकारले व्यवसाय सञ्चालन गर्न दिने निर्णय गरेपछि आफूहरूलाई केही राहत मिलेको उनले बताइन् । अब अवरोध नभए पहिला जस्तै दिनभर पसल खोल्ने उनको भनाइ छ । न्युरोडमै आईटी स्टोर सञ्चालन गरिरहेका जयराम केसीले लकडाउनपछि पहिलो पटक बिहीबार आफ्नो पसलको सटर उठाए । व्यवसाय गर्न पाइएपछि उनी खुसी देखिन्थे । गतसाता प्रहरीले खोल्न दिएन । कहिले सहज स्थिति आउँछ र खोल्न पाइन्छ भन्ने थियो, उनले भने, अब बिस्तारै बजार खुल्दै छ । निर्बाध रूपमा व्यवसाय सञ्चालन गर्न पाउनुपर्छ । काठमाडौंमा बिहीबार न्युरोड, महाबौद्ध, असन, इन्द्रचोक र सुन्धारालगायत स्थानका पसल सञ्चालनमा आए । कपडा, सुनचाँदी, घडी, मोबाइल, भाडा, ग्यारेज र विभिन्न मर्मत पसल खुलै थिए । व्यवसायीहरूलाई लकडाउनमा बन्द गरेर राख्नुको कुनै अर्थ नभएको न्युरोडस्थित मोबाइल पोइन्ट इन्टरनेसनलका सञ्चालक नरेन्द्रराज ढकाल बताउँछन् । लकडाउनमा भित्र बसेको केही अर्थ देखिएन । कि त सरकारले सबैको कोरोनो परीक्षण दायरा बढाउनुपर्यो, उनले भने, महिनामा ३ देखि ४ लाख रुपैयाँसम्म नोक्सान बेहोरेर भित्र बसेर मात्र केही हुँदैन । रोगभन्दा पनि भोकले मरिन्छ कि भनेर बाध्यताले मात्र पसल खोलेका हौं ।केही दिनदेखि व्यवसायीहरूले विश्व स्वास्थ्य संगठनले अपनाउन सुझाएको सुरक्षा मापदण्डअनुसार व्यवसाय सञ्चालन गर्न पाऊँ भन्दै प्रदर्शन गरेका थिए । सरकारले उक्त माग सम्बोधन गर्नु सकारात्मक भएको व्यवसायी बताउँछन् । पसल खोल्न पाएकाले एक किसिमको ढुक्क भएको रञ्जना ट्रेड सेन्टरमा व्यवसाय गरिरहेका सन्तोष भट्टराईको भनाइ छ । गत बिहीबारदेखि बिहान ८ देखि ११ बजेसम्म पसल खोल्थ्यौं । प्रहरीको अवरोधले समस्या भयो, उनले भने, अब भने व्यवसायीहरूलाई धेरै राहत मिलेको छ । लकडाउन लम्बियो भने हामीलाई धेरै समस्या हुन्छ । बैंकको कर्जा, घर भाडा र कर्मचारीलाई तलब गरेर महिनामै लाखौं रुपैयाँबराबरको नोक्सान भइरहेको उनले बताए । लकडाउन झन् लम्बियो भने व्यवसायी सडकमा पुग्ने उनको भनाइ छ । रञ्जनाको गेटमा सुरक्षा गार्डले ज्वरो मापन र सेनिटाइजर प्रयोगपछि मात्र सेवाग्राही प्रवेश गर्न पाउँछन् । यहाँका व्यवसायीले पनि पसलमा सेनिटाइजर, मास्क, पन्जासहित र एक मिटरको दूरी कायम गरेर काम गरिरहेको रञ्जना व्यापार संघका उपाध्यक्ष विनय अग्रवालले जानकारी दिए । व्यवसाय गर्न पाऊँ भन्ने हाम्रो माग थियो । सरकारले त्यो सुनिदियो, अन्य माग यथावत् नै छन्, उनले भने, अब निरन्तर व्यवसाय गर्न पाए भएको नोक्सानीको भर्पाई दसैंसम्म गर्न सक्छौं । लकडाउन बढाई मात्र रहने तर परीक्षण दायरा नबढाएको भन्दै व्यवसायीले असन्तुष्टि जनाएका छन् । अर्थतन्त्र चलायमान बनाउन र आर्थिक गतिविधि बढाउन लकडाउन खुकुलो बनाउनुपर्ने उनीहरूको भनाइ छ । सरकारले व्यवसायीको केही माग सम्बोधन गरेको नेपाल राष्ट्रिय व्यापार महासंघका अध्यक्ष नवराज कटुवालले बताए । पसल सञ्चालन भए पनि लामो दूरीका यातायात सञ्चालन नभए व्यापार, व्यवसाय अझै संकटमा पर्ने उनको भनाइ छ । लकडाउन अवधिभरको बैंकको ब्याजदर, घरभाडा र सरकारले राजस्व छुट गराइदिनुपर्ने माग अझै छन्, उनले भने, हामीले व्यवसायीका लागि राहत प्याकेज पनि मागेका छौं ।"
निजी क्षेत्रले गर्यो सरकारी निर्णयको स्वागत,"काठमाडौं (कास) व्यापार व्यवसाय सञ्चालन गर्न पाउने सरकारको निर्णय स्वागतयोग्य रहेको निजी क्षेत्रका छाता संगठनहरूले बताएका छन् । नेपाल उद्योग वाणिज्य महासंघ, नेपाल चेम्बर अफ कमर्स र नेपाल राष्ट्रिय व्यापार महासंघले सरकारले लकडाउन खुकुलो बनाउनेसम्बन्धी मोडालिटी सकारात्मक भएको प्रतिक्रिया दिए । हामी उद्योगी व्यवसायीले कति दिन लकडाउनमा बस्ने भनेर सरकारलाई लकडाउन खुकुलो पार्न भनिरहेका थियौं, महासंघकी अध्यक्ष भवानी राणाले भनिन्, व्यवसायीले बैंकबाट ब्याज लिएर काम गरेका छन् । उद्योग व्यवसाय नै बन्द हुने अवस्थामा छन् भनेपछि अलिकति खुकुलो बनाएर सञ्चालन गर्न दिने जुन निर्णय भयो, त्यो स्वागतयोग्य छ । रोगले मात्र होइन, भोकले पनि मानिसले आत्महत्या गर्ने अवस्थामा पुगेको र धेरै श्रमिक बेरोजगार भएर बस्नुपरेको उनको भनाइ छ । निजी सवारीसाधन जोरबिजोर प्रणालीमा चलाउन पाइने र पसल सञ्चालन गर्न दिइने निर्णयले व्यवसायीहरूलाई आशा जगाएको नेपाल चेम्बर अफ कमर्सका अध्यक्ष राजेशकाजी श्रेष्ठले बताए । अब सरकारले गरेको निर्णयको पालना गर्दै कोभिड१९ बाट बच्न सुरक्षाका उपाय अपनाई काम गर्नुपर्छ, उनले थपे ।"
विश्व बैंकको ४५ करोड डलर ऋण स्वीकृत,"काठमाडौं (कास) कोभिड१९ को आर्थिक पुनरुत्थानका लागि सडक सुधार गर्न विश्व बैंककले नेपाललाई दिन ४५ करोड अमेरिकी डलरबराबरको ऋण स्वीकृत गरेको छ । अन्तरदेशीय व्यापार सुधार, रोजगारी सिर्जना र सडक सुरक्षाका माध्यमबाट आर्थिक पुनरुत्थान गर्न उक्त ऋण उपलब्ध गराइएको विश्व बैंकद्वारा जारी विज्ञप्तिमा जनाइएको छ । कोभिड१९ का बेला मानिसको जीवन सहज बनाउनु नै प्राथमिकता हो । अर्थतन्त्रलाई पुनरुत्थान गर्नु पनि उत्तिकै जरुरी छ, विश्व बैंकका नेपाल निर्देशक फारिस हदाद जार्भोसलाई उद्धृत गर्दै जारी विज्ञप्तिमा भनिएको छ, हाम्रो सहायताले नेपाललाई कोभिड१९ बाट प्रभावित अर्थतन्त्र पुनरुत्थानका लागि सहयोग गर्नेछ । आफ्नो सहयोगले सडकलाई सुरक्षित र दक्षता बढाउन, रोजगारी बढाउन र स्थानीय उत्पादन तथा सेवाको माग सिर्जना सहयोग गर्ने विश्व बैंकको विश्वास छ । नेपालका रणनीतिक सडक कनेक्टिभिटी र व्यापार सुधार परियोजनाले क्षेत्रीय सडक कनेक्टिभिटी बढाउने र नागढुंगानौबीसेमुग्लिङ सडक तथा कमलाढल्केबरपथलैया सडकखण्डको स्तरोन्नतिमा सहयोग पुग्ने विज्ञप्तिमा जनाइएको छ । दुवै सडक भारत र अन्य देशसँग कनेक्टिभिटी र व्यापारका लागि महत्त्वपूर्ण रहेको विश्व बैंकले बताएको छ ।"
राष्ट्रिय सहकारी बैंक प्रमुखमा पुनः गुरागाईं,काठमाडौं (कास) राष्ट्रिय सहकारी बैंकको प्रमुख कार्यकारी अधिकृतमा सीए बद्रीकुमार गुरागाईं पुनः नियुक्त भएका छन् । बैंकको सञ्चालक समिति बैठकले बुधबार गुरागाईंको कार्यकाल पुनः चार वर्ष थप्ने निर्णय गरेको हो । गुरागाईं उपप्रमुख कार्यकारी अधिकृतबाट बैंक प्रवेश गरेका थिए । बैंक अध्यक्ष केबी उप्रेतीको अध्यक्षतामा बसेको बैठकले गुरागार्इंको कार्यकाल थपेको हो । साथै बैंकले जेठ मसान्तसम्म बुझाउनुपर्ने किस्ताको ब्याज समयमै बुझाए १० प्रतिशत छुट र असार १ देखि बचत तथा कर्जामा २ प्रतिशतसम्म ब्याज घटाउने निर्णय गरेको छ । ५
५ लाखमा प्युजो ईभी,"काठमाडौं (कास) प्युजो पार्टनर टेपी इलेक्टोनिक भेहिकलको आधिकारिक बिक्रेता सांग्रिला मोटर्सले ५५ लाख रुपैयाँमा प्युजो ईभी बिक्री गर्ने भएको छ । सांग्रिला मोटर्सले प्युजो ईभी बजेट भाषणअघिकै मूल्यमा बिक्री गर्ने जनाएको हो । यसमा ड्राइभ रिडक्सन गियर, ५ वटा सिट क्षमतालगायत विषेशता यसमा रहेको कम्पनीले बताएको छ ।"
उद्योग नचलाउनेको जग्गा फिर्ता लिइँदै,"हेटौंडा (कास) उद्योग स्थापना नगरी लामो समयदेखि भाडामा लिएर खाली छोडिएका औद्योगिक क्षेत्रका जग्गा सम्बन्धित व्यक्ति र संस्थाबाट फिर्ता लिने प्रक्रिया थालिएको छ । औद्योगिक क्षेत्र व्यवस्थापन लिमिटेड केन्द्रीय कार्यालय काठमाडौंले मुलुकका सबै औद्योगिक क्षेत्रलाई खाली छाडिएको जग्गा तत्काल फिर्ता लिन पत्र पठाएको छ । एक साताभित्र त्यस्ता जग्गा फिर्ता लिन केन्द्रीय कार्यालयले पत्र पठाएको छ, औद्योगिक क्षेत्र व्यवस्थापन लिमिटेड हेटौंडाका प्रमुख राजेन्द्र कँडेलले भने, फिर्ता गर्नुपर्ने जग्गाहरूको सूची केन्द्रमा पठाइसकेका छौं । उद्योग स्थापना गर्ने भनेर लामो समयदेखि औद्योगिक क्षेत्रसँग भाडामा जग्गा लिएको तर उद्योग स्थापना गर्नेतर्फ कुनै पनि काम नगरेकाहरूका फाइलसहितको सूची केन्द्रमा पठाइएको हो । उद्योग स्थापना गर्ने भनेर जग्गा भाडामा लिएका तर अहिलेसम्म केही पनि काम नगरेका ७ वटा उद्योगको फाइल र जग्गाको नक्सा पनि औद्योगिक क्षेत्रले पठाएको छ । ती उद्योगले हेटौंडा औद्योगिक क्षेत्रको १ सय ८४ रोपनी जग्गा ओगटेका छन् । औद्योगिक क्षेत्र व्यवस्थापन लिमिटेड हेटौंडाले उक्त जग्गा सम्बन्धित उद्यमीबाट फिर्ता लिने प्रक्रिया पनि अघि बढाइसकेको छ । लामो समयदेखि जग्गा भाडामा लिएको र अति सुस्त गतिमा निर्माणको काम भएका ७ वटा कम्पनीलाई पनि औद्योगिक क्षेत्र व्यवस्थापनले ३५ दिने पत्र काटेको छ ।"
कोरोनाले मर्छ कि भुकले,"समसुद्धिनको घरछेवैको श्री अनिरुद्र पब्लिक माविमा ७२ जना कोरोना संक्रमितलाई राखिएको छ । ससाना दुई छोरा साथमा लिएर उनी चर्को धूपमा पनि विद्यालयको बाटो हुँदै खेततिर जाँदै थिए । विद्यालयमा रहेका संक्रमितहरू गर्मी छल्न सडकसँगै जोडिएको पर्खालको छेउछाउमा बसेर सडकको गतिविधि नियालिरहेका थिए । समसुद्धिन र उनका दुवै छोराले मास्क लगाएका थिएनन् । उनले खेतमा जाने मान्छेलाई किन मास्क लगाउनुपर्यो र भनेर प्रश्न गरे । जबकि उनी मान्छेको बाक्लो ओहोरदोहोर भइरहने बाटो हुँदै खेततर्फ जाँदै थिए । १६ जनाको सामूहिक परिवारमा बस्ने समसुद्धिनले केही दिनअघि जनही ४० रुपैयाँ खर्चेर होलसेल पसलबाट मास्क किनेका रहेछन् । तर सेनिटाइजर के हो भन्नेबारे चाहिँ आफूलाई थाहा नभएको बताए । उनले भने, कोरोना के हो मलाई धेरै थाहा छैन तर हात धोइराख्नुपर्छ भन्ने थाहा छ ।प्रस्तुति ः जनकराज सापकोटा"
रेडपान्डाको घाँटीमा जीपीएस,"पाँचथर, इलाम र ताप्लेजुङ क्षेत्रका १० वटा हाब्रे (रेडपान्डा) को घाँटीमा जीपीएस स्याटेलाइट कलर मेसिन जडान गरिएको छ । उक्त क्षेत्र भारतको संरक्षित क्षेत्रसँग जोडिएको छ । वन तथा भूसंरक्षण विभाग र राष्ट्रिय निकुञ्ज तथा वन्यजन्तु संरक्षण विभागको संयोजकत्वमा हाब्रेको अनुसन्धानमा काम गर्दै आएको रेडपान्डा नेटवर्कले उक्त मेसिन जडान गरेको हो । वन विभागको पहलमा वन्यजन्तुसम्बन्धी अनुसन्धानका लागि यसरी स्याटेलाइट कलर जडान गरिएको यो पहिलोपटक हो ।स्थानीय बासिन्दाले स्टाटेलाइट जडान गरिएका १० वटा हाब्रेको नामसमेत राखेका छन् । पारु, डोल्मा, छिन्तापु, मेच्छा, भुमो, सेनेहाङ, ङिमा, बियान, निनाम्मा र प्रह्लाददेवी नाम राखिएको हो । प्रह्लाददेवी नाम दिवंगत हाब्रेविज्ञ प्रह्लाद योञ्जनको स्मरणमा नामकरण गरिएको हो । अरू नामचाहिँ संस्कृति, भाषा र पहिचानमा आधारित भएर राखिएको हो । २०७६ को भदौदेखि मंसिरसम्म इलामको सन्दकपुर गाउँपालिकाअन्तर्गत पर्ने वन क्षेत्रका ६ पोथी र ४ भाले हाब्रेमा स्याटेलाइट कलर जोडिएको हो । सरकारले हाब्रेको संरक्षण गर्न पाँचवर्षे (सन् २०१९ देखि २०२३) कार्ययोजना बनाएको छ । वन तथा भूसंरक्षण विभागका महानिर्देशक मनबहादुर खड्काले रेडियो कलर जडानपछि हाब्रेको संरक्षण तथा अनुसन्धानका लागि कोसेढुंगा सावित हुने विश्वास व्यक्त गरेका छन् । रेडपान्डा नेटवर्कका राष्ट्रिय प्रतिनिधि आङफुरी शेर्पाले कलरले हाब्रेको विचरण, तिनको इकोलोजी, आनीबानी थाहा पाउनुका साथै कार्ययोजनामा उल्लेख भएका उद्देश्य हासिल गर्न सहयोग पुर्याउने विश्वास व्यक्त गरे । कलरले सर्भरमा दिने संकेतको सहायताबाट हरेक दुई घण्टामा तिनको गतिविधिसम्बन्धी तथ्यांक लिन सकिन्छ । शेर्पाका अनुसार एक वर्षसम्म स्याटेलाइट प्रणालीबाट सूचना प्राप्त हुनेछ ।देशका विभिन्न भागमा हाब्रे (रेडपान्डा) का छाला र अन्य अंगका लागि चोरीसिकार हुने गरेको छ । मुलुकका विभिन्न भागमा तिनका अंगहरू बरामद हुने गरे पनि विदेश निकासी भएको पाइएको छैन । त्यस्तै, औषधिलगायत अन्य प्रयोजनमा पनि यसको उपयोग भएको भेटिएको छैन । अस्ट्रेलियाको युनिभर्सिटी अफ क्विन्सल्यान्ड बाट हाब्रेमा विद्यावारिधि गरिरहेका डम्बर विष्टले १० वर्षे अध्ययनमा हाब्रेका कुनै पनि अंग विदेश निकासी भएको नपाइएको बताए । उनले सन् २००८ देखि २०१८ सम्मका हाब्रेका अंग बरामदसम्बन्धी १ सय २१ वटा घटना विश्लेषण गरेका छन् । उनले कान्तिपुरसँग भने, प्रतिशोधका रूपमा लिएर मान्छेले मारेका हुन् कि भनेर हेर्दा पनि त्यस्तो पाइएन । विष्टको हाब्रेसम्बन्धी आलेख केही समयअघि इंग्ल्यान्डको ह्युम्यान डाइमेन्सन अफ वाइल्डलाइफ जर्नलमा छापिएको थियो ।"
घाइतेलाई उपचार खर्च जुट्दै,"जाजरकोट (कास) रुकुम पश्चिमको चौरजहारी८ सोतीमा भएको घटनाका घाइतेलाई उपचार खर्च जुट्न थालेको छ । जेठ २५ गते आइतबारको कान्तिपुर दैनिकमा अझै छटपटाइरहेका छन् घाइते शीर्षकको समाचार प्रकाशन भएपछि घाइते तथा पीडितका लागि एक लाख ८० हजार रुपैयाँ खर्च जुटेको हो । सञ्चारकर्मी सनी महतको पहलमा विनोद गौतम र अनी कर्माले घाइते र मृतक आफन्तका लागि उपचार खर्च र सहयोग रकम उपलब्ध गराएका हुन् । उक्त रकम कान्तिपुर दैनिकका जाजरकोट संवाददाता भीमबहादुर सिंहमार्फत बिहीबार घाइते तथा पीडित परिवारलाई हस्तान्तरण गरिएको छ । मृतकमध्येका भेरी नगरपालिका११ मटेलाका गोविन्द शाहीको १३ औं पुण्यतिथिमा आयोजित श्रद्धाञ्जली सभामा उक्त रकम हस्तान्तरण गरिएको हो । प्रतिपरिवार १० हजार रुपैयाँका दरले सहयोग रकम उपलब्ध गराइएको छ । घाइतेको टाउको, पिठ्युँ, ढाड, हातखुट्टालगायतमा चोटपटक लागेको छ । उनीहरूको जाजरकोट अस्पतालमा उपचार भइरहेको छ । अस्पतालमा सिटीस्क्यान मेसिनलगायत सुविधा नहुँदा घाइतेको उपचारमा समस्या भएको छ । श्रद्धाञ्जली कार्यक्रममा सहभागी भेरी नगरपालिका प्रमुख चन्द्रप्रकाश घर्ती, संघर्ष समितिका संयोजक नगेन्द्र शाह, नागरिक अगुवा राजेन्द्रविक्रम शाहलगायतले घाइते र पीडित परिवारलाई सहयोग रकम प्रदान गरे । मृतक नवराजका बाबु मुनिलाल नेपालीले अपराधीलाई जन्मकैदको सजायको माग गरेका छन् । घटनामा संलग्न भएको आरोपमा प्रहरीले चौरजहारी नगरपालिका८ का वडाध्यक्ष डम्मरबहादुर मल्ल, वीरबहादुर मल्ल, प्रकाशी मल्लसहित २८ जनालाई नियन्त्रणमा लिएर अनुसन्धान गरिरहेको छ ।"
युरोपमा फुटबल रौनक बढ्दै,बायर्न म्युनिकका पोलिस फरवार्ड रोबर्ट लेवान्डोवस्की फ्रान्कफर्टका जर्मन गोलरक्षक केभिन ट्र्यापलाई उछिनेर गोल गर्ने प्रयास गर्दै । बार्यनले म्युनिकको खाली रंगशालामा सम्पन्न खेल लेवान्डोवस्कीकै निर्णायक गोलमा २१ को जितेको थियो ।
क्रिकेट खेल्न पाउनु ठूलै उपलब्धि,"म्यानचेस्टर (रोयटर्स) वेस्ट इन्डिज कप्तान जेसन होल्डरले इंग्ल्यान्डविरुद्धको टेस्ट सिरिज खेल्नु पाउनुलाई ठूलो उपलब्धि मान्दै यसमा आफ्ना खेलाडी खुसी हुनुपर्ने बताएका छन् । उनका अनुसार कोरोना भाइरस संक्रमणको महामारीबीच यो सिरिज सजिलै रद्द हुन सक्थ्यो । साउथह्याम्पटनको एगेस बाउलमा पहिलो टेस्ट जुलाई ८ बाट सुरु हुनेछ । त्यसपछिका दुई टेस्ट ओल्ड ट्राफोर्डमा हुनेछ । शृंखलाका तीनै टेस्टमा दर्शक हुने छैनन् । अहिले क्यारेबियन टिमका खेलाडी म्यानचेस्टरको ओल्ड ट्राफोर्डमा क्वारेन्टाइन समय बिताइरहेका छन् । उनीहरूको होटल मैदानसँगै जोडिएको छ । यो सिरिज हुन अगाडिका अधिकांस प्रतियोगिता र शृंखला भाइरस संक्रमणको महामारीकै कारण स्थगित र रद्द भइसकेका छन् ।होल्डरले पत्रकारसँगको कुराकानीमा भनेका छन्, कम्तीमा अहिले क्रिकेट खेल्नु ठूलो हो । धेरैको कमाइ कहिले कम भएको छ, तर हामी भने केही आम्दानी गर्दैछौं । यसका लागि सबैलाई धन्यवाद दिनैपर्छ । हामीले अहिले प्राप्त अवसरलाई दुवै हातले खुसी ग्रहण गर्न सक्नुपर्छ । महामारीका कारण मार्च १३ देखि विश्व क्रिकेट रोकिएको स्थितिमा छ ।अस्ट्रेलियामा अक्टोबर १८ बाट सुरु हुने भनिएको विश्व ट्वान्टी२० अहिलेसम्म हुने वा नहुने टुंगो लाग्न सकेको छैन । वेस्ट इन्डिज टिमले ओल्ड ट्राफोर्डमा तीन साता बिताउने छ र त्यसपछि साउथह्याम्पटनतर्फ लाग्नेछ । खेलाडीलाई होटल र मैदानमा मात्र जान दिइनेछ । कप्तान होल्डरले आफ्ना खेलाडी यो नियमसँग अभ्यस्त हुने विश्वास पनि पोखे ।उनले भने, खेलाडीलाई एक प्रकारले यस्तो बानी हुन्छ, किनभने हामी सबै विदेश यात्राका क्रममा बाहिर घुम्न जाने गर्दैनौं । गत वर्ष इंग्ल्यान्डलाई आफ्नो घरेलु मैदानमा भएको शृंखलामा २१ ले हराएर वेस्ट इन्डिजले विज्डन ट्रफी जितेको थियो र अहिले टिमले त्यसकै रक्षा गर्ने प्रयास गर्नेछ । होल्डरले इंग्ल्यान्ड आफ्नो घरेलु मैदानमा बलियो टिम रहेको माने ।उनको विश्लेषण छ, पछिल्लो एक वर्षको अन्तरमा धेरै परिवर्तन भएका छन् । हामीलाई इंग्ल्यान्ड भूमिमा शृंखला जित्नका लागि बलियो प्रत्याशी मान्नु ठीक छैन । टेस्ट वरीयतामा इंग्ल्यान्ड हामी भन्दा माथि छ र उनीहरू नै यो सिरिज जित्न बलियो प्रत्याशी हुन् । उनले दर्शनबिना क्रिकेट खेल्नुमा धेरै मज्जा भने नहुने माने । उनले समर्थकले क्रिकेटमा राम्रो खेल्न प्रेरित गर्ने पनि बताए ।"
नेपालको स्कटल्यान्ड भ्रमण स्थगित,"काठमाडौं (कास) नेपालले अर्को महिना गर्ने भनिएको स्कटल्यान्ड भ्रमण औपचारिक रूपमै स्थगित भएको छ । सन् २०२३ को विश्वकपको छनोट आधार रहेको विश्वकप लिग २ प्रतियोगिता जुलाई ४ देखि ११ सम्म स्कटल्यान्डमा आयोजना हुँदै थियो । तीन राष्ट्र सम्मिलित प्रतियोगितामा नेपाल र स्कटल्यान्डबाहेक अर्को टोली नामिबिया थियो ।आईसीसीले कोरोना भाइरस (कोभिड१९) का कारण प्रतियोगिता हुन नसक्ने बिहीबार जनाएको छ । नेपालले लिग २ मा खेल्न लागेको यो केवल दोस्रो प्रतियोगिता थियो । फेब्रुअरी काठमाडौंमा लिग २ को यात्रा सुरु गर्दा नेपालले अमेरिकासँगको दुवै खेल जितेको थियो भने ओमानसँगको दुवै खेल हारेको थियो । अप्रिल २० देखि २७ सम्म लिग २ कै नामिबियामा हुने तय भएको नेपाल, नामिबिया र स्कटल्यान्ड सम्मिलित प्रतियोगिता यसअघि नै स्थगित भएको थियो । तीन वर्ष चल्ने सात राष्ट्र सहभागी प्रतियोगितामा नेपाल छैटौं स्थानमा छ । नेपालले ४ खेलमात्र खेलेको छ । ओमान १० खेलमा १६ अंकसाथ शीर्षस्थान र अमेरिका १० खेलमा १२ अंकसाथ दोस्रो स्थानमा छन् । एउटा टोलीले प्रतियोगितामा ३६ खेल खेल्नेछ । त्यसबाट शीर्ष तीन टोली विश्वकप छनोटमा पुग्नेछन् ।"
अदालतले रेलिगेसन रोक्यो,"पेरिस (एएफपी) फ्रान्सको उच्च प्रशासनिक अदालतले मंगलबार लिग वानबाट एमिनेस र टुलुजलाई रेलिगेसन गर्ने निर्णय रोकिदिएको छ । लियोनले फ्रान्सेली फुटबल सिजनलाई टुंग्याउन गरेको निर्णयविरुद्ध परेको अपिल भने अदालतले खारेज गरेको छ । अदालतले भनेको छ, सिजन सकाउने निर्णय पछाडिका कारण जायज देखिन्छन्, तर रेलिगेसन निर्णय गलत छ । कोरोना भाइरस संक्रमणको महामारीबीच फ्रान्सेली फुटबल संघले अप्रिलमा त्यहाँको सिजनलाई रोकिएको स्थितिमै अन्त्य गर्ने निर्णय गरेको थियो । अदालती निर्णयपछि एमिनेसका अध्यक्ष बर्नार्ड जोनिनले फुटबल मान्यताको जित भएको दाबी गरेका छन् । उनले भनेका छन्, रेलिगेसनको निर्णय कुनै पनि स्थितिमा अमान्य र न्यायपूर्ण थिएन । माथिल्लो डिभिजनको फ्रान्सेली लिगमा १० चरणका खेल बाँकी छँदा खेल रोकिएको थियो । फ्रान्सेली सरकारको संक्रमण विस्तार रोक्न बनाइएको कडा नियमअनुसार त्यहाँ फुटबल फेरि दोहोर्याएर सुरु गर्नसक्ने स्थिति बनेको थिएन । अदालतको यो निर्णयपछि अर्को सिजन हुने लिग वानमा सहभागी टिमको संख्या बढेर २२ पुग्नेछ ।यसपल्टको युरोपेली च्याम्पियन्स लिग फुटबलको अन्तिम १६ पुगेको लियोन भने फ्रान्समा फुटबल रोकिँदा लिग वानको सातौं स्थानमा रहेको थियो । यस्तोमा अब उसको अर्को सिजन च्याम्पियन्स लिग खेल्ने सम्भावना लगभग सकिएको छ । लिग रोकिएयता पेरिस सेन्ट जर्मेन (पीएसजी) भने विजेता घोषणा गरिएको थियो । यो पछिल्लो आठ वर्षमा पीएसजीले लिग जितेको सातौंपल्ट हो ।"
ललितकृष्णको पाँचौं स्मृति दिवस,काठमाडौं (कास) हरेक वर्ष ललित मेमोरियल यू१८ फुटबल प्रतियोगिता कोरोना भाइरसको महामारीका कारण यस वर्ष हुन सकेन । यो प्रतियोगिता तत्कालनि अखिल नेपाल फुटबल संघका कार्यवाहक अध्यक्ष तथा थ्रीस्टार क्लबका अध्यक्ष ललितकृष्ण श्रेष्ठको स्मृतिमा आयोजना हुँदै आएको थियो । २०७२ साल जेठ २९ गते भैंसेपाटीस्थित नयाँ घरमा सरेको दिन उनको करेन्ट लागेर दुखद् निधन भएको थियो । बिहीबार एन्फा मुख्यालय सातदोबाटो र पाटनस्थित थ्रीस्टार क्लबमा पाँचौं स्मृति दिवस कार्यक्रम गरिएको थियो ।एन्फा मुख्यालयमा स्व श्रेष्ठको प्रतिमामा स्थापना गरिएको छ । एन्फाका अध्यक्ष कर्माछिरिङ शेर्पाले ललितकृष्णको सम्झनामा हरेक वर्ष गर्दै आएको प्रतियोगिता यस वर्ष गर्न नसकिए पनि अर्को वर्षदेखि निरन्तरता दिइने बताए । उनले नेपाली फुटबलमा ललितकृष्णको अतुलनीय योगदान रहेको स्मरण गर्दै एन्फा परिसरमा निर्मित प्रतिमालाई अर्को वर्ष परिष्कृत बनाउने बताए ।थ्रीस्टारका अध्यक्ष अरुणमान जोशीले थ्रीस्टार क्लब देश विदेशमा चिनिनुमा पनि उहाँ (ललित दाइ) कै हात रहेको बताए । उनले उहाँको अधुरा योजना पूरा गर्न क्लब टिम लागि परेको र केही वर्षमै क्लब आफ्नो छुट्टै भवन निर्माण भइसक्ने बताए ।

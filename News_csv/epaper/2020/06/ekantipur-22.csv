शीर्षक,विवरण
वैवाहिक अंगीकृत नागरिकताले थप तरंग,"नेकपाको तर्क भारतको जस्तै किन नगर्ने ? नेकपाका अधिकांश सांसदले वैवाहिक अंगीकृत नागरिकता ७ वर्षमा दिनुपर्ने सर्तका पक्षमा बोल्दा भारतकै व्यवस्थाको कुरा गरेका छन् । आइतबार संसदीय समितिमा पनि उनीहरूले भारतमा सात वर्षपछि मात्र विवाह गरेर जाने महिलाले नागरिकता पाउने प्रावधान रहेको तर्क गरिरहे । उनीहरूले बारम्बार महिला समानताभन्दा राष्ट्रियताको कुरालाई जोड दिनुपर्ने पनि बताए । नेकपाका सांसद जनार्दन शर्माले सातवर्षे प्रावधान भारतसँग मात्रै सम्बन्धित नभएको बताए । यो प्रावधानले भारतसँगको सम्बन्ध बिगार्नॅपर्छ भन्ने मान्यता नराखौं, उनले भने, भूगोलले राष्ट्रवादी र राष्ट्रघाती कोही पनि हुँदैन, मलाई लाग्छ, मधेसका जनता सबैभन्दा राष्ट्रवादी हुन् । सांसद रेखा शर्माले विदेशी नागरिकलाई कसरी नागरिकता दिने भन्ने प्रावधान राख्दा समुदाय र क्षेत्रीयताविपरीत नहुने बताइन् । यो प्रावधान मधेसी जनताको विपक्षमा हुँदैन, उनले भनिन्, यो कुनै पनि नेपाली नागरिकको विपक्षमा हुँदैन । नेकपाका अर्का सांसद नवराज सिलवालले विवाह गरेको भोलिपल्ट नागरिकता पाउने व्यवस्था कुनै पनि मुलुकमा नभएको बताए । नेकपाका अर्का सांसद कृष्णगोपाल श्रेष्ठले नागरिकताले राष्ट्र रहने र नरहने विषय भएकाले बस र सिनेमा हलको टिकटजस्तो बनाउन नहुने बताए । विदेशबाट आउने एकदुई बुहारीले कति हैरान खेलाएका छन्, एउटा बिराउँछ शाखा पिराउँछ, उनले भने, एक सुकाको सिन्दूर लगाएर अर्को हातमा नागरिकता बुझाइरहेका छौं । यस्तो व्यवस्था कहाँ छ ? सांसद झपट रावलले नेपालीले विदेशीसँग विवाह गरेर लामो समय नागरिकता नपाउँदा अपमानित हुनुपरेको बताए । हाम्रा चेलीले विवाह गरेर गए भारतमा ७ वर्षपछि नागरिकता पाउँछन्, हामीले सात वर्षको प्रावधान राख्दा केही हुँदैन, उनले भने ।"
बर्सेनि २ सयको मृत्यु तर रोकथाममा बेवास्ता,"(काठमाडौं)  वर्षायाम सुरु भइसक्यो । बाढीपहिरो र डुबानका घटना हुन थालिसके तर रोकथामका योजना प्रभावकारी हुन सकेका छैनन् । हरेक वर्ष वर्षात्को समयमा बाढी, पहिरो र डुबानबाट सरदर दुई सय जनाको मृत्यु र २ अर्ब रुपैयाँ बराबरको धनमाल नोक्सान हुन्छ । मौसमी प्रकोप रोकथाम तथा नियन्त्रणका लागि प्रतिकार्य योजना बन्ने गरे पनि कार्यान्वयन फितलो हुँदा वर्षैपिच्छे मानवीय र भौतिक क्षति हुने क्रम नरोकिएको हो ।विपद् जोखिम न्यूनीकरण तथा व्यवस्थापन प्राधिकरणका अनुसार पहाडमा पहिरो तथा तराईमा बाढी र डुबानको प्रमुख समस्या छ । २०६८ सालयता बाढी, पहिरो, डुबान तथा पानीजन्य प्रकोपबाट देशभर १ हजार ६ सय ९८ जनाको मृत्यु, ७ सय ४२ जना बेपत्ता र ९ सय ३९ जना घाइते भएका छन् । ७१ हजार २ सय ७८ घरधुरी प्रभावित छन् भने १८ अर्ब ३२ करोड ४७ लाख ५८ हजार २ सय २५ रुपैयाँ बराबरको धनमालमा क्षति पुगेको सरकारी तथ्यांक छ ।तर, वर्षैपिच्छे दोहोरिने मानवीय र भौतिक क्षति न्यूनीकरण गर्न सरकारले ल्याएका प्रतिकार्य योजनाअनुसार न रोकथाम र नियन्त्रण प्रभावकारी बनेका छन्, न जोखिमयुक्त स्थानबाट बस्ती स्थानान्तरणमै ध्यान पुगेको छ । सामान्यतः असारदेखि भदौसम्मका ३ महिनालाई मनसुन अवधिका रूपमा लिइन्छ । यो अवधिमा हुने प्रकोपबाट हरेक वर्ष ठूलो मात्रामा जनधनको क्षति हुने गरेको छ । यो वर्ष बाढी, पहिरो, डुबान, कटानलगायत मनसुनी प्रकोपबाट विपद्का ३० लाख घटना हुने प्रक्षेपण गरिए पनि त्यसअनुसार प्रतिकार्य योजना बनाइएको छैन । प्राधिकरणका अनुसार आसन्न मनसुन अवधिमा १२ लाखभन्दा बढी बाढी, डुबान तथा कटानका घटना हुने आकलन छ । त्यस्तै, २ लाख ५० हजार वटा पहिरो र पानीजन्य अन्य १५ लाख वटा जोखिमका घटना घट्न सक्ने अनुमान छ ।प्रतिकार्य योजना कार्यान्वयनमा आशंकाखासगरी तराई, मधेसमा डुबान, कटान र पटान तथा पहाडमा बाढी र पहिरोका कारण यी घटना हुने प्राधिकरणको प्रकोपसम्बन्धी प्रक्षेपण छ । तर, तराईमा बाढी र डुबान रोकथाम तथा नियन्त्रण र पहाडमा पहिरो, नदी तथा खोलाको तटीय क्षेत्रको बस्ती व्यवस्थापन र विस्थापनमा सरकारको ध्यान पुगेकै छैन ।नदीनालाको तटीय क्षेत्र अतिक्रमण गरी बसेका मानिस हटाउनसमेत सरकारले सकेको छैन । पहाडमा वैज्ञानिक नापजाँच तथा इन्जिनियरिङबिनै खनिएका सडक पनि पहिरोको मुख्य कारण बनेको गृह मन्त्रालयअन्तर्गतको आपत्कालीन कार्य सञ्चालन केन्द्रका एक अधिकारी बताउँछन् । आगामी मनसुनबाट उत्पन्न हुन सक्ने बाढी, पहिरो, डुबान, रोगव्याधिलगायत प्रकोपविरुद्ध जुध्नका लागि योजना तर्जुमा गर्न शुक्रबार डाकिएको विपद् जोखिम न्यूनीकरण तथा व्यवस्थापन कार्यकारी समितिको बैठकले बल्ल कागजी योजना तयार पारेको छ । तर, मनसुन सुरु भइसकेपछि बन्न लागेको योजनाले प्रभावकारी काम गर्ला भन्ने आशंका छ ।प्रकोपविरुद्ध संघ, प्रदेश र स्थानीय सरकार, निजी क्षेत्र, गैरसरकारी संघसंस्था र अन्तर्राष्ट्रिय मानवीय सहायता एजेन्सीलाई प्रभावकारी रूपमा परिचालन गर्ने निर्णय कार्यकारी बैठकले गरे पनि त्यसअनुसार तीनै तहका सरकारबाट काम हुनेमा सरकारी अधिकारीहरू नै आशंका गर्छन् ।नेपाली सेना र सशस्त्र प्रहरीले गृह मन्त्रालय र प्राधिकरणमा पेस गरेको मनसुनी प्रकोपविरुद्धको प्रतिकार्य योजनामा नदीनालाको तटीय क्षेत्र र भारतीय सीमावर्ती भूभागमा नदीनालाको प्राकृतिक बहावबाट प्रभावित इलाकामा बसोबास गर्ने मानिसलाई सुरक्षित रूपमा मनसुन प्रकोप नआउँदै स्थानान्तरण गर्नुपर्ने सुझाव दिएका छन् ।नेपाल प्रहरीले ७७ वटै जिल्लामा बाढी, पहिरो, डुबान तथा कटान र यसबाट प्रभावित भूभागको विवरण उतारेर सोहीअनुसार प्रतिकार्य योजना बनाउन भनेको छ । मनसुन सुरु भइसकेका कारण बस्ती स्थानान्तरण र तटीय क्षेत्रका नागरिक लक्षित कुनै पनि कार्यक्रम ल्याइएको छ । प्रकोप आइसकेपछि मात्रै सरकारको ध्यान तानिने गरेको विगतका घटनाबाट स्पष्ट हुन्छ ।प्राधिकरणका कार्यकारी प्रमुख अनिल पोखरेल यो वर्ष मनसुनी प्रकोपबाट कमभन्दा कम क्षति हुने गरी प्रतिकार्य योजना तयार पारिएको दाबी गर्छन् । तीनै तहका सरकारी निकायमार्फत निजी क्षेत्र, गैरसरकारी तथा अन्तर्राष्ट्रिय सहायता एजेन्सीलाई प्रभावकारी रूपमा परिचालन गरी प्रकोपविरुद्ध प्रतिकार्य योजना लागू गर्ने निर्णय भएको छ, उनले भने, खासगरी पहाडमा पहिरो र तराईमा बाढी मुख्य समस्या हुन्, प्रतिकार्य योजना यसमै केन्द्रित भएर बनाइएको छ । कोभिड१९ विरुद्ध जुधिरहेका बेला मनसुनी प्रकोपविरुद्ध लड्न थप चुनौती रहेको बताउँदै उनले भएका साधनस्रोतलाई अधिकतम उपयोग गरेर जनधनको क्षति न्यूनीकरण हुने गरी संयन्त्र परिचालन गरिएको उनले दाबी गरे ।ॅजोखिमयुक्त बस्ती स्थानान्तरणमा ध्यान पुगेनसीमाविद् बुद्धिनारायण श्रेष्ठ प्राकृतिक प्रकोपलाई रोक्न नसकिए पनि त्यसबाट सिर्जित मानवीय र भौतिक क्षति न्यूनीकरण गर्न सकिनेतर्फ सरकारले ध्यान नै नदिएको बताउँछन् । विपद् पूर्व जानकारी दिएर आउँदैन तर सम्भावित जोखिमको पहिचान गरेर त्यस क्षेत्रका मानिसलाई स्थानान्तरण गर्न त सकिन्छ नि, श्रेष्ठले कान्तिपुरसँग भने, तर खै सरकारको ध्यान पुगेको ? जोखिम मूल्याकन गरेर बस्ती स्थानान्तरणमा पटक्कै सरकारको चासो देखिएन । विनाशकारी भूकम्पपछि पहाड र तराईका केही भूभागमा एकीकृत बस्ती विकास भए पनि जोखिमयुक्त धेरै ठाउँका बस्ती सुरक्षित स्थानमा स्थानान्तरण नभएको प्राधिकरणमा खटिएका गृह मन्त्रालयका एक अधिकारीले बताए ।सीमाविद् श्रेष्ठ पनि नदीनालाका तटीय, सीमावर्ती र पहाडी क्षेत्रका पहिरोबाट जोखिमयुक्त बस्ती हटाउन सरकार लागिपर्नुपर्ने सुझाउँछन् । नदीनाला, खोला, खोल्सा, पहिरोको जोखिमयुक्त क्षेत्र र भारतीय सीमावर्ती तराई, मधेसका बाढी र डुबान प्रभावित मानिसलाई स्मल सिटी को अवधारणाअनुसार बस्ती स्थानान्तरणमा तत्काल कदम चाल्न आवश्यक देखिन्छ, श्रेष्ठ भन्छन्, यसो गरिए सीमावर्ती इलाकामा भारतीयबाट हुने गरेका लुटपाट, कुटपिट, दुर्व्यवहार तथा नेपालभित्रै नदीनालाका तटीय क्षेत्र अतिक्रमणसमेत रोक्न सकिन्छ ।विपद् प्रभावितलाई छुट्टै सेल्टरमा राख्नुपर्नेआगामी वर्षायाममा सम्भावित बाढी, पहिरो र डुबानबाट पीडित नागरिकलाई राख्न छुट्टै सेल्टर स्थापना गर्न सुरक्षा निकायहरूले सुझाव दिएका छन् । देशभर सरकारी तथा गैरसरकारी संघसंस्थाका भौतिक संरचना कोभिड१९ का लागि क्वारेन्टाइनमा प्रयोग गरिएकाले प्राकृतिक प्रकोपबाट पीडित नागरिकका लागि अस्थायी सेल्टरका रूपमा छुट्टै संरचना आवश्यक रहेको सुरक्षा अधिकारीहरूको सुझाव छ ।गृहमन्त्री रामबहादुर थापाको अध्यक्षतामा बसेको विपद् जोखिम न्यूनीकरण तथा व्यवस्थापन कार्यकारी समितिको बैठकमा मनसुन पूर्वतयारी र प्रतिकार्य विस्तृत योजना२०७७ पेस गरिएको थियो । सेना, प्रहरी र सशस्त्र प्रहरी बल (एपीएफ) का अधिकारीले बैठकमा कोभिड१९ का लागि प्रयोग गरिएका क्वारेन्टाइन प्रकोप व्यवस्थापनका लागि अनुपयुक्त हुने बताएका थिए । सशस्त्र प्रहरीका एक अधिकारीले बैठकमा प्रकोपबाट सम्भावित, प्रभावित इलाकाका मानिसमा संक्रमण भएनभएको परीक्षण गर्न पनि स्वास्थ्य तथा जनसंख्या मन्त्रालयसमक्ष आग्रह गरेका छन् । विपद् पीडितमा संक्रमण भए विपद् व्यवस्थापनमा खटिने सुरक्षाकर्मी र अन्य सरकारी, गैरसरकारी तथा नागरिकमा सर्ने जोखिम रहेकाले यसप्रति सचेत हुनुपर्ने सशस्त्रको सुझाव छ ।प्रकोप व्यवस्थापनका लागि सबै मन्त्रालय, चारवटै सुरक्षा निकाय, निजी क्षेत्र, अन्तर्राष्ट्रिय सहायता एजेन्सीका अधिकारी सम्मिलित संयुक्त संयन्त्र संघ, प्रदेश र स्थानीय सरकारमार्फत परिचालन गर्ने गरी कार्ययोजना पारित भएको छ । सेनाका हवाई साधन इटहरी, चितवन, काठमाडौं, पोखरा, सुर्खेत तथा आवश्यकताअनुसार अन्य स्थानमा तैनाथ हालतमा राख्ने निर्णय भएको छ । उद्योग, वाणिज्य तथा आपूर्ति मन्त्रालयलाई प्रकोपका समयमा आवश्यक पर्ने खाद्यान्न जोहो गर्न भनिएको छ ।स्वास्थ्य तथा जनसंख्या मन्त्रालयलाई प्रकोपका बेला चाहिने सबै किसिमका औषधिको सहज उपलब्ध गराउन निर्देशन दिइएको छ । प्रकोप नियन्त्रण गर्न समस्या भएको खण्डमा विभिन्न मुलुक तथा सहायता एजेन्सीलाई खोज, उद्धार र राहतका लागि आउन तथा वायुसेवा उडान अनुमतिमा सहजीकरण गर्न, भिसा प्रक्रियामा सहजता अपनाउन र आपत्कालीन अवस्थामा खरिद गर्ने वस्तुमा समन्वय हुने गरी कार्ययोजनाअनुसार तयारी हालतमा बस्न परराष्ट्र मन्त्रालयलाई भनिएको छ ।"
नारायणगढमुग्लिङ खण्डमा जहिल्यै पिरलो,"(चितवन)  मनसुन सुरुवातसँगै नारायणगढमुग्लिङ सडकमा पहिरोको समस्या सुरु भएको छ । इच्छाकामना गाउँपालिका६ कालीखोला, चारकिलोमा बुधबार बिहान सवा ४ बजे खसेको पहिरो ४३ घण्टापछि मात्रै पूर्णरूपमा पन्छाइएको हो ।शुक्रबार साँझ ५ बजेबाट मात्रै दुईतर्फी सवारीसाधन चल्न थालेका छन् । सडकमा थुप्रिएको ४५ सय घनमिटर पहिरो हटाउन निकै सकस भएको नारायणगढमुग्लिङ सडक आयोजनाले जनाएको छ । साढे ५ मिटर चौडा यो सडकलाई ९ देखि ११ मिटर फराकिलो बनाउन ठाउँठाउँमा पहाड काटिएको थियो । सडक विस्तारसँगै ४ वर्षयता पहिरोले बेलाबेला दुःख दिइरहेको हो ।सडक विस्तारको काम सकिए पनि पहिरोको पिरलो कायमै छ । राजमार्गका २९ ठाउँमा खस्ने पहिरो नियन्त्रणका लागि दुई वर्षअघि काम सुरु भएको थियो । अन्य ठाउँमा नियन्त्रणको काम पूरा भए पनि ९ ठाउँमा बाँकी छ । त्यसमध्ये चारकिलोमा बढी समस्या रहेको आयोजनाले जनाएको छ ।मंसिरयता जारी बाँकी काम लकडाउनले प्रभावित भएको आयोजनाका सूचना अधिकारी इन्जिनियर शिव खनालले बताए । चारकिलोमा जेठबाट सुरु भए पनि डिजाइन परिवर्तन गर्नुपरेकाले ढिलो भएको उनको भनाइ छ । फेरि डिजाइन परिवर्तन गर्नुपर्नेजस्तो देखिएको छ । राम्रोसँग घाम लागे १०१२ दिन काम गर्न पाए मात्रै सकिन्छ, खनालले भने । ४ वर्षयता चारकिलो क्षेत्रको पहिरोमा परेर ४ जनाले ज्यान गुमाएका छन् भने एकजना बेपत्ता छन् । यो सडकमा सामान्य अवस्थामा प्रतिदिन १० हजारसम्म गाडी गुड्छन् । झन्डै ३ अर्ब रुपैयाँ लागतमा सडक विस्तारको काम सकिएको थियो । पहिरो नियन्त्रणका लागि दुई वर्षअघिदेखि हालसम्म १४ करोड रुपैयाँ खर्च भएको इन्जिनियर खनालले जानकारी दिए । यो वर्ष थप १४ करोड ९ लाख रुपैयाँबराबरको ठेक्का लागेर काम सुरु भइरहेको छ ।"
पहिरोले अरुण नदी आंशिक थुनियो,"संखुवासभा (कास) मकालु गाउँपालिका२ र ५ मा पर्ने ओयाङमा पहिरो खसेपछि अरुण नदी आंशिक थुनिएको छ । आइतबार बिहान खसेको पहिरोले घर बगाएपछि एक परिवार विस्थापित भएको छ ।संखुवासभा प्रहरीका डीएसपी नवराज मल्लका अनुसार करिब ६ सय मिटरमाथिबाट झरेको पहिरोले अरुण नदी थुनिँदा करिब ३ सय मिटर लामो ड्याम बनेको छ । ड्याम बने पनि नदीबाट पानी भने बग्न थालिसकेको छ । पहिरोले प्रकाश राईको सात जनाको परिवार विस्थापित भएको हो । स्थानीय हिरालाल राईको घर र बिर्खबहादुर राईको गोठ उच्च जोखिममा परेकाले खाली गरिएको डीएसपी मल्लले बताए । प्रहरीले अरुण तेस्रो आयोजनाको पावरहाउसस्थल पुखुवा आसपास, हेलुवाबेसी, चेवाबेसी, मनकामनालगायत क्षेत्रका स्थानीयलाई नदी किनारमा नजान र सतर्क रहन आग्रह गरेको छ । घटनास्थलमा नेपाली सेना र प्रहरीले विस्थापितको उद्धार गरेका थिए । घटनास्थल सदरमुकाम खाँदबारीबाट एक दिनको पैदल दूरीमा पर्छ । पहिरोले नदी थुनिएपछि संखुवासभा, भोजपुर र धनकुटा प्रशासनले तटीय क्षेत्रमा सतर्कता अपनाउन सूचना जारी गरेका छन् । धनकुटा प्रशासनले सूचना जारी गर्दै पाख्रीबास नगरपालिका, सहिदभूमि गाउँपालिका र साँगुरीगढी गाउँपालिकाका बासिन्दालाई अरुण नदीको तटीय क्षेत्रमा नजान आग्रह गरेको हो । अरुण थुनाएकोभन्दा तलको भागमा संखुवासभाको खाँदबारी नगरपालिकासहितका स्थान पर्छन् ।अर्कातिर भोजपुरका षडानन्द नगरपालिका तथा साल्पासलिचोङ, अरुण, पौवादुङ र हतुवागढी गाउँपालिका पनि पर्छन् । विकट स्थानमा थुनिएकाले प्राकृतिक रूपमै नदी खुल्नुको विकल्प नरहेको स्थानीय प्रशासनले जनाएको छ ।"
स्वास्थ्य सामग्री खरिदमा निर्देशन दिनेलाई उन्मुक्ति ?,"(काठमाडौं)  सरकारका दुई प्रभावशाली मन्त्रीहरूले भ्रष्टाचार र अनियमितताका चर्का प्रश्नहरूको सामना गर्नुपर्ने भएको छ । ओम्नी बिजनेस कर्पोरेट इन्टरनेसनल (ओबीसीआई) मार्फत स्वास्थ्य सामग्री खरिद गर्दा स्वास्थ्य मन्त्रालयमा भएको अनियमिततामा संसद्को सार्वजनिक लेखा समितिले छानबिन थालेको छ । अख्तियार दुरुपयोग अनुसन्धान आयोगले पनि यो विषयमा अनुसन्धान गरिरहेको छ । तर सरकारको छाया बनेको आरोप खेपिरहेको अख्तियारले तत्काल अनुसन्धान टुंग्याउने र विशेष अदालतमा भ्रष्टाचारको मुद्दा दर्ता गर्ने सम्भावना छैन । तुलनात्मक रूपमा संसदीय समितिले छिटोछरितो र राजनीतिक संलग्नतामाथि समेत अनुसन्धान गर्ने भएकाले उसको भूमिकाले अख्तियारलाई अनुसन्धानलाई दिशानिर्देशन गर्न सक्छ । स्वास्थ्य सामग्री खरिदको कागजात अध्ययन गरिरहेको लेखा समितिसम्बद्ध स्रोतका अनुसार खरिदको निर्णय प्रक्रियामा स्वास्थ्यमन्त्री भानुभक्त ढकालबाहेकका राजनीतिक व्यक्तिहरू देखा पर्दैनन् । उनले पनि सोझै खरिदसम्बन्धी निर्णय गरेको देखिँदैन । खरिदको निर्णय हुनुअघिको कोरोना भाइरस नियन्त्रण उच्चस्तरीय समन्वय समितिले नीतिगत निर्णय गरेको थियो । उपप्रधान एवं रक्षामन्त्री ईश्वर पोखरेलले नेतृत्व गर्ने उक्त समितिमा सरोकारवाला क्षेत्रका अन्य मन्त्रीहरू पनि थिए । त्यसो भए राजनीतिक संरक्षण र चलखेलबिना कर्मचारी संयन्त्रकै इच्छामा अनियमित रूपमा १ अर्ब २८ करोड रुपैयाँबराबरको ठेक्का सम्झौता भयो त ? अनुसन्धानमा संलग्नहरूका अनुसार, स्वास्थ्य सामग्री खरिदमा मुख्य रूपमा दुईथरी पात्र संलग्न भएको देखिन्छ । पर्दापछाडिका पात्र कान्तिपुर दैनिकमा गत चैत २१ गते ओम्नी, तुलहरि र युवराज शर्माको बालुवाटार सम्बन्ध शीर्षकमा समाचार प्रकाशित भएको थियो । ह्वाइटहाउस, अल्फाबिटालगायतका शैक्षिक संस्थामा संलग्न शर्मामार्फत प्रधानमन्त्री केपी शर्मा ओली, उनका राजनीतिक सल्लाहकार विष्णु रिमाल, पूर्वमन्त्री गोकुल बाँस्कोटालगायतका सम्बन्ध र प्रभावका आधारमा ओम्नी समूहले स्वास्थ्य सामग्री खरिदको ठेक्का पाएको थियो । यो तथ्यलाई स्वयं शर्माले पनि विज्ञप्तिमार्फत घुमाउरो रूपमा स्विकारेका थिए । शर्मासँगको नजिकको सम्बन्धमा रहेका तुलहरि भुसालको ओम्नी समूहको ब्रान्ड स्वास्थ्य सामग्री खरिदमा प्रयोग भएको थियो, तर ओम्नीसँग स्वास्थ्य सामग्री खरिदको अनुभव थिएन । भ्रष्टाचारीविरुद्ध शून्य सहनशिलताको दाबी गर्ने प्रधानमन्त्री ओलीले केही दिनअघि प्रतिनिधि सभामा सम्बोधन गर्दै खरिद गर्यो कि भ्रष्टाचार देख्ने भन्दै ओम्नी समूहको अप्रत्यक्ष बचाउ गरेका थिए ।शर्माले स्वास्थ्य सामग्री खरिदमा सहमत बनाएपछि समन्वय समितिका संयोजक एवं रक्षामन्त्री ईश्वर पोखरेलले पुरानो टेन्डर प्रक्रिया रद्द गरी तत्काल स्वास्थ्य सामग्री खरिद गर्ने भनी निर्णय गराएका थिए । योजनबद्ध रूपमा भएको त्यही कामलाई समितिमार्फत नीतिगत निर्णय गराएपछि स्वास्थ्यमन्त्री ढकालले पनि ओम्नी समूहसँग ठेक्का सम्झौता अघि बढाउन लगाए र त्यसैअनुसार कागजी प्रक्रिया मिलाएर ठेक्का सम्झौता भयो । तर कागजातमा मन्त्री ढकालबाहेक यी एउटाको पनि नाम छैन, लेखा समितिका एक सदस्यले भने । यसबारे अनुसन्धान गरिरहेको अख्तियारमा पनि प्रत्यक्ष निर्णय प्रक्रियामा सामेलबाहेकलाई मुछ्न गाह्रो हुने भनी छलफल भएको स्रोतले बतायो । नीतिगत निर्णयमा सामेलबाहेकको अवस्था हेर्ने हो भने ओम्नी प्रकरणमा कर्मचारी तह मा मात्रै भ्रष्टाचार अभियोग हुने गरीको कागजात तयार हुने देखिन्छ । भ्रष्टाचारबारे लामो समय अनुसन्धानमा बिताएका अधिवक्ता डिल्लीरमण आचार्यका अनुसार भ्रष्टाचारबाट प्रत्यक्ष लाभ लिनेहरू दुई वर्गका हुन्छन् । एकथरी पर्दाअगाडि देखिएर निर्णय प्रक्रियामा प्रत्यक्ष सामेल हुन्छन् । अर्कोथरी पर्दापछाडि बसेर सबै निर्देशन दिन्छन्, तर कलम समातेर एक ठाँउमा पनि हस्ताक्षर गर्दैनन्, अख्तियारको महाशाखा प्रमुख भएर अवकाश पाएका आचार्यले भने, मुख्य भूमिकामा पर्दापछाडिका पात्र भए पनि उनीहरू संलग्न भएको प्रमाण भेटिँदैन । हस्ताक्षर गर्नेहरू नै मुछिने हुन् ।लोकतन्त्र स्थापनालगत्तैको बहुचर्चित सुडान घोटाला प्रकरणको उदाहरण दिँदै उनले त्यसमा नेपाल प्रहरीको नेतृत्व र उच्च अधिकारीहरू मुछिए पनि गृहमन्त्रीलगायत मन्त्रालयका अधिकारीहरू नतानिएको सुनाए । तपार्इंहरूलाई कसैले दबाब र धम्की दिएकाले निर्णय गरेको भए त्यो पनि खुलाउँदा हुन्छ भनेर आग्रह गर्दा पनि कसैले खुलाएनन्, आचार्यले सम्झिए । जब कि, पहिलो संविधानसभा निर्वाचनको खर्च जुटाउन केही दलका नेताहरूको मौन सम्मति मा भएको उक्त अनियमितता थियो । पूर्व सहन्यायाधिवक्ता आचार्यका अनुसार, स्वास्थ्य सामग्री खरिदमा पनि यस्तै प्रवृत्ति दोहोरियो । उच्चस्तरीय समितिले नियमित प्रक्रिया गरेर जतिसक्दो छिटो खरिद गर भनेको छ । सरसर्ती हेर्दा त्यो निर्णय गलत देखिँदैन तर पर्दापछाडि यसलाई दिनू, उसो गर्नू भनेका हुन्छन् । ती कुरा कागजमा देखिएनन्, उनले भने, भोलि भ्रष्टाचारको मुद्दा चल्दा मुछिने त निर्णयकर्ताहरू नै हुन् । उक्त समितिमा संयोजक उपप्रधान एवं रक्षामन्त्री पोखरेल, सदस्यमा मन्त्रीहरू रामबहादुर थापा, प्रदीप ज्ञवाली, गिरिराजमणि पोखरेल, घनश्याम भुसाल, भानुभक्त ढकाल, लेखराज भट्ट, योगेश भट्टराई, युवराज खतिवडा, मुख्यसचिव लोकदर्शन रेग्मी सदस्य थिए भने प्रधानमन्त्री तथा मन्त्रिपरिषद् कार्यालयका सचिव नारायणप्रसाद बिडारी सदस्यसचिव थिए । यो प्रकरणमा उपप्रधानमन्त्री पोखरेलसँग ओम्नीलाई ठेक्का दिलाइदिने युवराज शर्माको स्वार्थ सार्वजनिक भइसकेको छ भने निर्णय प्रक्रियामा मन्त्री ढकाल पनि जोडिएका छन् । यी दुईबाहेकका सदस्यहरूको नाम नीतिगत निर्णयका कारण प्रत्यक्ष जोडिएको छैन । देखिएका पात्र उच्चस्तरीय समन्वय समितिले निर्देशन दिएको भोलिपल्ट अर्थात् चैत १२ गते दिउँसो स्वास्थ्यमन्त्री ढकालले मन्त्रालयको टिमसहित स्वास्थ्य सेवा विभागका अधिकारीहरूलाई मन्त्रालयमा डाकेका थिए । तर निर्णयपुस्तिकामा भने स्वास्थ्य सेवा विभागका तत्कालीन महानिर्देशक महेन्द्रप्रसाद श्रेष्ठको अध्यक्षमा बसेको बैठक भनेर लेखियो । आपूर्तिकर्तासमेत सामेल उक्त बैठकमा स्वास्थ्यमन्त्री ढकाल प्रमुख अतिथिको भूमिकामा थिए भने राज्यमन्त्री नवराज रावत र तत्कालीन सचिव यादवप्रसाद कोइराला विशेष अतिथिको भूमिका थिए । बैठकले आपूर्तिकर्ताहरूसँग प्रारम्भिक छलफल गर्नुका साथै थप निर्णायक वार्ताका लागि बेलुकीको समय तोक्यो । वार्ताका लागि मन्त्रीका प्रमुख सल्लाहकार डा खेम कार्कीको संयोजकत्वमा प्रमुख विशेषज्ञ डा रोशन पोखरेल, स्वास्थ्य सेवा विभागका तत्कालीन महानिर्देशक श्रेष्ठ, निर्देशक भोगेन्द्रराज डोटेल, वरिष्ठ जनस्वास्थ्य प्रशासन चूडामणि भण्डारी र मन्त्रालयका उपसचिव लीलाराज पौडेल सदस्यसचिव रहेको वार्ता टोली बनाइयो । पछि ओम्नीसँग सम्झौता भयो । कानुनीरूपमा स्वास्थ्य सेवा विभागले स्वास्थ्य सामग्री खरिद गरेको थियो । सार्वजनिक खरिद ऐनअनुसार, खरिद प्रक्रियामा कार्यालय प्रमुखसम्मको व्यक्तिबाहेक अरू सामेल हुन पाउँदैनन् । आफूकहाँ विशेषज्ञ छैनन् भने मूल्यांकन समितिमा विज्ञ डाकेर सामेल गराउन पाइने हो, सार्वजनिक खरिद कानुनका ज्ञाता चार्टर्ड एकाउन्टेन्ट भवनाथ दाहालले कान्तिपुरसित भने, हुँदैन भनेपछि हुँदैन । पाइँदैन भनेको काम गरे अनुचित र अमान्य हुन्छ भन्ने व्यवस्था ऐनमा नै छ । त्यो दृष्टिकोणले मन्त्री ढकाल मात्रै होइन, राज्यमन्त्री रावत, तत्कालीन सचिव कोइरालालगायतको उपस्थितिमाथि प्रश्न उठ्ने देखिन्छ ।बार्ता टोलीको वैधतामा झनै प्रश्न उठेको छ । मन्त्रीका सल्लाहकार डा कार्कीले कार्यकारी अधिकार प्रयोग गरी वार्ता टोलीको नेतृत्व गरेका थिए । त्यो टोलीमा प्रमुख विशेषज्ञ डा पोखरेलसहित सदस्यसचिवको भूमिका निभाएका उपसचिव लीलाराज पौडेल थिए । मन्त्री ढकालका निजी सचिवको जिम्मेवारीमा समेत रहेका उनले योजना शाखा पनि हेर्छन् । मन्त्रालय स्रोतले भन्यो, तर विभागको खरिदमा संलग्न हुनु पदीय हैसियतको दुरुपयोग हो ।खरिदमै कार्यकारी भूमिका निभाउनुपर्ने स्वास्थ्य सेवा विभागका तत्कालीन महानिर्देशक श्रेष्ठ भने समितिमा सदस्यको हैसियतमा सीमित थिए । उनले त ओम्नीबाट असुल्नुपर्ने ९५ करोड रुपैयाँबारे पनि कुनै निर्णय नगरेर राज्यकोषमा नोक्सान पुर्याउने क्रियाकलाप गरेको स्रोतले बतायो । अप्ठेरो परेपछि भने उनले मन्त्रीका सल्लाहकार डा कार्कीमाथि सबै दोष दिने गरेका छन्, स्रोतले बतायो । स्वास्थ्य सेवा विभागमा आपूर्ति हेर्ने छुट्टै महाशाखा छ । खरिदको सम्पूर्ण काम उसैले गरेर महानिर्देशकबाट त्यसको स्वीकृतिसम्म लिनुपर्नेमा खरिद प्रक्रियामा मन्त्री नै प्रत्यक्ष सलग्न भेटिएको हो । विभागको खरिद हेर्ने आपूर्ति व्यवस्था महाशाखाका निर्देशक भोगेन्द्र डोटेल र उनी मातहतका वरिष्ठ जनस्वास्थ्य प्रशासक चूडामणि भण्डारी यो प्रकरणमा वार्ता टोलीको सदस्य मात्रै थिए । अख्तियार स्रोतका अनुसार कानुनमा परिकल्पना नै नभएका सल्लाहकार र मन्त्रालयका अधिकारीहरूलाई विभागको खरिद प्रक्रियामा सामेल गराउन समिति गठन गर्नु भ्रष्टाचार हो । गत चैत १२ गते स्वास्थ्य सेवा विभागका तत्कालीन महानिर्देशक श्रेष्ठको अध्यक्षतामा यस्तै भ्रष्टाचारको कसुर आकर्षित हुने निर्णय भएको स्रोतको भनाइ छ । त्यो निर्णयमा प्रमुख र विशेष अतिथिका हैसियतले मन्त्री ढकाल, राज्यमन्त्री रावत र तत्कालीन सचिव कोइराला सामेल थिए । स्रोतले भन्यो, आफू उपस्थित बैठकले गैरकानुनी प्रकृतिको टोली बनाउँछ अनि टोलीले भ्रष्टाचारको कसुर आकर्षित हुने निर्णय गर्छ भने मन्त्रीले जिम्मेवारी लिने कि नलिने ? संसदीय छानबिनको आशा संसद्को सार्वजनिक लेखा समितिले औषधि खरिदको अनियमिततामाथि एकदुई दिनमै छानबिन थाल्ने भएको छ । करिब तीन महिनादेखि मौन बसेको अख्तियारलाई यसले नैतिक प्रश्न खडा गर्नेछ । पूर्वसरकारी वकिल आचार्यले विशुद्ध भ्रष्टाचारको अनुसन्धान गर्ने संवैधानिक निकायको तुलनामा संसदीय समितिहरूले फराकिलो आयातनमा अध्ययन गर्न सक्ने भन्दै त्यस्तो काम प्रभावकारी हुने बताए । सुडान प्रकरणमा अख्तियारले प्रहरी महानिरीक्षकबाहेकका व्यक्तिलाई तान्न सकेन । तर राज्य व्यवस्था समितिले तत्कालीन गृहमन्त्री कृष्ण सिटौलाको पनि नैतिक संलग्नता औंल्याएको थियो । नैतिक रूपमा उम्किन मिल्दैन भन्ने आशयको प्रतिवेदन दिएपछि उनलाई केही अप्ठेरो परेको थियो । दुई वर्षअघिकै वाईडबडी विमान खरिद प्रकरणमा पूर्वप्रधानमन्त्री शेरबहादुर देउवा मात्रै होइन, मन्त्री र सचिवकै भूमिकामाथि कडा टिप्पणीसहित प्रतिवेदन पारित भएको थियो, जब कि कागजी रूपमा उनीहरू प्रत्यक्ष मुछिने सम्भावना कम थियो । अहिलेको अवस्थामा पनि नीतिगत निर्णय भनी तत्काल खरिद गर्न दबाब दिने, अरू भूमिका नदेखिने, त्यसैका आधारमा ठूलो भ्रष्टाचार भएका घटना धेरै छन् । स्वास्थ्य सामग्री खरिद पछिल्लो केस भयो, आचार्यले कान्तिपुरसित भने, कि त नीतिगत निर्णयमा संलग्नहरू पनि जवाफदेही हुनुपर्ने कानुन बनाउनुपर्यो, अनुसन्धान चुस्त र प्रभावकारी हुनुपर्यो । होइन भने संसदीय छानबिनले यस्ता अनियमितता खोतल्न सके नीतिगत निर्णय र संलग्नहरूमाथि कुनै न कुनै प्रश्न उठ्छ । सार्वजनिक रेकर्ड रहन्छ ।"
नागरिकता विधेयकविरुद्ध विपक्षी सडकमा,"काठमाडौं (कास) प्रस्तावित नागरिकता विधेयकलाई लिएर प्रमुख प्रतिपक्ष नेपाली कांग्रेसले प्रदेश २ का ८ वटै जिल्लामा विरोध प्रदर्शन थालेको छ । संसद्को राज्य व्यवस्था तथा सुशासन समितिमा नेपाली पुरुषसँग विवाह गरी आउने विदेशी महिलाले ७ वर्षपछि मात्रै अंगीकृत नागरिकता पाउने प्रावधानसहितको प्रस्ताव आइतबार बहुमतबाट पारित भएपछि कांग्रेसले विरोध सुरु गरेको हो । कांग्रेस केन्द्रीय सदस्य आनन्द ढुंगानाले आइतबार नै स्वस्फूर्त ८ वटै जिल्लामा कांग्रेसका कार्यकर्ता सडकमा उत्रिएको बताए । कांग्रेसले नागरिकता ऐन २०६३ मा व्यवस्था भइसकेको प्रावधान हटाउन नहुने अडान राख्दै आएको छ । आइतबार बिहान बसेको पदाधिकारी बैठकले समेत त्यही अडानलाई कायम राख्दै सत्तारूढ नेकपाले लिएको निर्णय नमान्ने निष्कर्ष निकालेको थियो ।कांग्रेस र जनता समाजवादी पार्टी यस मुद्दामा संसद् र सडकमा सँगै संघर्षमा जाने योजनामा छन् । नागरिकता ऐन २०६३ मा नेपाली पुरुषसँग विवाह गरी आउने विदेशी महिलाले अंगीकृत नागरिकता लिन चाहेमा तुरुन्त पाउन सक्ने प्रावधान थियो ।जनता समाजवादीले नागरिकता विधेयकलाई लिएर आन्दोलन चर्काउने चेतावनी दिएको छ । उसले पनि सोमबारबाटै विरोधका कार्यक्रम अघि बढाउन पार्टीका स्थानीय निकायलाई निर्देशन दिन थालेको छ । यो संविधानविपरीत त छँदै छ, मधेसी जनताको भावनाविरुद्ध समेत छ, पार्टीका वरिष्ठ नेता राजेन्द्र महतोले भने ।"
कोरोनासँग जुध्न दिनहुँ योग,"(काठमाडौं)  हरेक दिन कम्तीमा आधा घण्टा योग, प्राणायाम र ध्यान गरे रोग प्रतिरोधक शक्ति बलियो भई कोभिड१९ सँग लड्न सहयोग पुग्ने विज्ञहरूले बताएका छन् । योग दिवसकै दिन उनीहरूले घरघरमा योग गर्न आग्रह गरेका छन् । योगले सधैंभरि स्वस्थ भएर बाँच्न सघाउने उनीहरूको भनाइ छ । योग आसन, प्राणायाम र मुद्रा नभई यो जीवन जिउने पद्घति भएकाले विज्ञहरूले यसलाई जीवनशैलीका रूपमा कोरोनाकालमा अपनाउन सुझाव दिएका छन् । स्वास्थ्य तथा जनसंख्या मन्त्रालय, आयुर्वेद तथा वैकल्पिक चिकित्सा विभागका महानिर्देशक डाबासुदेव उपाध्याय कोभिड१९ विरुद्घ प्रभावकारी खोप नबनेसम्म हरेक दिन कम्तीमा आधा घण्टा योग, प्राणायाम र ध्यान गर्न सल्लाह दिन्छन् । रोग, संक्रमणसँग हाम्रो कोषले लड्ने हो, उनले भने, कोषलाई लड्न प्राण वायु (अक्सिजन) ले सघाउँछ, प्राणायामले शरीरको कोषमा अक्सिजनको मात्रा बढाउँछ । यसले निमोनियालगायत श्वासप्रश्वाससम्बन्धी रोगबाट जोगाउन प्रभावकारी भूमिका निर्वाह गर्ने उनले बताए । सातवटै प्रदेशमा आयुर्वेद स्वास्थ्य संस्था र स्वास्थ्यकर्मीले क्वारेन्टाइन, आइसोलेसनमा केन्द्रमा तनाव व्यवस्थापनका लागि श्वासप्रश्वासको क्षमता विस्तार गरी रोग प्रतिरोधक क्षमता बढाउन आयुर्वेद तथा वैकल्पिक चिकित्सा विभागले योग, प्राणायाम ध्यान, विभिन्न प्रकारको काढा र जडीबुटी सेवन गराइरहेको छ । डा उपाध्यायका अनुसार प्राणायामले फोक्सोको क्षमता बढाउँछ । धेरैजसो व्यक्तिले फोक्सोको क्षमताको ४०५० प्रतिशत मात्र उपयोग गरिरहेका छन्, डाउपाध्यायले भने, कोरोना भाइरसले मुख्य रूपमा श्वास प्रणालीमा आक्रमण गर्छ । प्राणायामले हाम्रो श्वास प्रणाली बलियो बनाउन सघाउँछ । श्वास प्रणाली बलियो भएकाहरूलाई समस्या भएर भेन्टिलेटरमा जानुपर्ने अवस्था कम हुने र जानैपरे सामान्य स्थितिमा फर्कन अलि सहज हुने देखिएको छ ।डा उपाध्यायका अनुसार योग र ध्यानले मानसिक रूपमा मान्छेलाई बलियो बनाउने बताए । तनाव व्यवस्थापन हुँदा समग्र स्वास्थ्यमा सकारात्मक प्रभाव पर्छ । कोभिड१९ को सन्त्रासबीच समुदायमा मानसिक तनाव समस्याका रूपमा देखिएको छ । मानसिक तनावले रोग प्रतिरोधक क्षमतामा कमी ल्याउनुका साथै अन्य थुप्रै शारीरिक समस्या उत्पन्न गर्छ । कोरोनाको संक्रमणबीच मानसिक तनाव व्यवस्थापनका लागि विश्व स्वास्थ्य संगठन (डब्लूएचओ) ले समेत योगलाई सहज र सरल उपाय मानेको छ, डा उपाध्यायले भने । डब्लूएचओले कोभिड१० संकटका प्रारम्भिक दिनमा योगमा जोड दिएको थियो । डब्लूएचओका महानिर्देशक डा टेड्रोस अडानोम गेबेरियससले गत २० मार्चको मिडिया ब्रिफिङमा क्वारेन्टाइनमा स्वस्थ रहन योगको उपयोगिताबारे उल्लेख गरेका थिए । राष्ट्रिय आयुर्वेद अनुसन्धान तथा तालिम केन्द्रका निर्देशक डा रामआधार यादवले योगका विविध आयामले शरीरको आन्तरिक रोग प्रतिरोधक क्षमता (इम्युनिटी) बलियो बनाउने बताए । आयुर्वेद तथा वैकल्पिक चिकित्सा विभागको निर्देशिकाअनुसार स्वस्थ व्यक्तिले दिनहुँ योगासन अन्तर्गत सूर्य नमस्कार, धनुरासन, गौमुखासन, उष्ट्रासन, भुजंगासन, सेतुवन्धन आसन, पद्मासन १० मिनेट गर्नुपर्छ । यस्तै प्राणायामअन्तर्गत अनुलोम बिलोम, कपालभाती, भस्त्रिका, भ्रामरीलगायत १० मिनेट गर्नुपर्छ । निर्देशिकाले योगासानपछि करिब १५ मिनेट ध्यान गर्न र शरीरलाई आराम गर्ने संगीत सुन्न सुझाव दिएको छ ।योग अभ्यास प्रोटोकल जारीशिक्षा, विज्ञान तथा प्रविधि मन्त्रालयले तयार पारेको राष्ट्रिय योग अभ्यासक्रम (प्रोटोकल) आइतबार जारी गरिएको छ । विश्व योग दिवसको अवसरमा प्रधानमन्त्री केपी शर्मा ओलीले भर्चुअल कार्यक्रममा प्रोटोकलको पुस्तिका सार्वजनिक गरेका हुन् । योगको महत्त्व स्थापित गर्दै एकरूपता कायम गर्न योग प्रशिक्षकहरूले पुस्तिका तयार पारेको मन्त्रालयले जनाएको छ । पुस्तिकामा ४१ वटा योग आसन, तीनवटा प्रणायम र एक ध्यान विधि समावेश गरिएको छ ।पुस्तिका सार्वजनिक गर्दै प्रधानमन्त्री ओलीले दैनिक भान्सामा प्रयोग हुने खाद्यवस्तुको महत्त्व नबुझेर केही विद्वान्ले बेसारको मजाक उडाएको बताए । औषधिका रूपमा बेसारलगायत खानेकुराका रूपमा पुर्खाहरूले प्रयोग गर्दै आएको उनले दोहोर्याए । आहारा, व्यायाम र आरामको सन्तुलन मिलाए मात्र स्वस्थ रहन सकिन्छ, उनले भने, मैले बेसारले रोग प्रतिरोधात्मक क्षमता बढाउन सहयोग गर्छ भन्दा केही विद्वान्ले बेसारअदुवालाई मजाक बनाए । आहारा, व्यायाम र आरामको सन्तुलन मिलाउन पनि उनले सबैलाई आग्रहसमेत गरे । बिरुवालाई पानी चाहिन्छ, धेरै पानी भयो भने बिरुवा राम्रो हुँदैन, उनले भने, प्राचीनकालदेखि योग र आयुर्वेद नेपाली समाजमा रहेको छ । कस्तो बेला कुन प्रकारको योगा आवश्यक हुन्छ भनेर गुरुहरूबाट सिक्नुपर्छ । प्रधानमन्त्री ओलीले सबै उमेरका जुनसुकै व्यक्तिलाई योग आवश्यक पर्ने उल्लेख गर्दै सरकारले स्वस्थ र निरोगी नेपाल बनाउन लागेको बताए ।संक्रमित भेटिएपछि शरणार्थी क्याम्प सिलम्याग्दी मुस्ताङमा शनिबार एक तिब्बती शरणार्थी वृद्धमा कोरोना संक्रमण पुष्टि भएपछि घरपझोङ गाउँपालिका१ स्थित छैरो शरणार्थी क्याम्प सिल गरिएको छ । हिउँदमा जाडो छल्न झरेका ८३ वर्षीयसहित छैरो क्याम्पका २० जना शरणार्थीको टोली लकडाउनले काठमाडौंमा रोकिएको थियो । उनीहरू लकडाउन खुकुलो भएपछि जेठ ३१ गते मुस्ताङ आएका थिए । मुस्ताङ प्रवेश गर्ने क्रममा आरडीटी परीक्षण गर्दा वृद्धमा पोजिटिभ देखिएपछि जोमसोमस्थित आइसोलेसनमा राखिएको थियो । सुगर र प्रेसरका बिरामीसमेत रहेका वृद्धलाई सिधै आइसोलेसनमा राखिएको कोरोना संक्रमण प्रकोप कन्ट्रोल कमान्ड पोस्ट मुस्ताङले जनाएको छ । पोस्टका अनुसार वृद्ध र उनका सुसारे बसेका ज्वाइँसमेत २ जनाको २ गते स्वाब परीक्षण गर्दा वृद्धमा कोरोना संक्रमण देखिएको हो । उनका ज्वाइँको रिपोर्ट नेगेटिभ छ । जिल्ला प्रशासनका अनुसार क्याम्पमा १ सय ६० जना बस्दै आएकोमा लकडाउनले केही पोखरा र काठमाडौंमा रोकिएकाले अहिले ९० मात्रै छन् । क्याम्प सिल गरेर कन्ट्याक ट्रेसिङको काम सकिएपछि उनीहरूको स्वाब परीक्षण गरिने प्रमुख जिल्ला अधिकारी वेदप्रसाद अर्यालले बताए । संक्रमितको स्वास्थ्य अवस्था सामान्य छ ।"
थप एकको मृत्यु,"काठमाडौं (कास) कोभिड१९ को संक्रमण आइतबार ४२१ जनामा पुष्टि भएको छ । योसँगै हालसम्म ८२ हजार ६ पुरुष र ८ सय २० महिला गरी ९ हजार २६ मा संक्रमण देखिएको छ । पक्षाघातका उपचार गराएर भारतबाट फर्किएका गुल्मीका ६९ वर्षीय पुरुषको ज्यान गएपछि संक्रमणबाट मृत्यु भएकाको संख्या २३ पुगेको छ । स्वास्थ्य मन्त्रालयका प्रवक्ता डा जागेश्वर गौतमका अनुसार आइतबार ललितपुर, अर्घाखाँची, डडेलधुरा, डोटी, गुल्मी, कैलाली, नवलपरासी पश्चिम, नवलपरासी पूर्व, नुवाकोट, प्युठान, रामेछाप, रूपन्देही, सर्लाही, सिरहा, मोरङ, सुनसरी, धनुषा, सप्तरी, बारा, कपिलवस्तु, पाल्पा, बागलुङ, कास्की, स्याङ्जा, मुस्ताङ, म्याग्दी, पर्वत, तनहुँ, बाँके, बर्दिया, रोल्पा, दाङ, दैलेख, सल्यान, सुर्खेत, अछाम, बैतडी, बझाङ र कञ्चनपुरका मानिसमा संक्रमण देखिएको हो । संक्रमण हालसम्म ७५ जिल्लाका मानिसमा देखिएको छ । मुलुकभरिका प्रयोगशालाबाट आइतबार ६ हजार ८ नमुनाको पीसीआर परीक्षण गरिएको छ । हालसम्म १ लाख ७५ हजार १ सय ७३ नमुनाको पीसीआर परीक्षण भइसकेको छ । आइतबार ८ महिला र १ सय ८६ पुरुष गरी १ सय ९४ जना निको भएर घर फर्केका छन् । हालसम्म निको हुनेको संख्या १ हजार ७ सय ७२ पुगेको छ । हाल आइसोलेसनमा ७ हजार २ सय ३१ जना छन् ।"
कोरोनाले रोकियो हज,"काठमाडौं (कास) साउदी सरकारले यस वर्षको हज रोकेपछि नेपाल हज समितिले संकलित रकम फिर्ता दिन थालेको छ । विश्वभर फैलिएको कोरोना महामारीका कारण साउदी अरबको हज तथा उम्राह मन्त्रालयले केही दिनअघि यो वर्षको हज नहुने घोषणा गरेपछि समितिले संकलित रकम फिर्ता दिन थालेको हो । यो वर्ष हजमा जान करिब १ हजार ५ सय नेपाली मुसलमानले समितिमा रकम जम्मा गरेका थिए । गृह मन्त्रालयमातहत रहने समितिले हजमा जाने व्यक्तिहरूले जम्मा गरेको रकम टिकट, आवास, खानपिन, हज शुल्क, सवारीसाधनलगायतका लागि खर्चिने गर्छ । समितिका सदस्य आशिक इलाहीका अनुसार पहिलो चरणमा एक जना हज यात्रीसँग एक लाख २५ हजार रुपैयाँका दरले रकम संकलन गरिएको थियो । रकम फिर्ता लिन चाहनेहरूलाई सूचना गरिएको छ, इलाहीले कान्तिपुरसित भने । हिजरी संवत्को जिल्हिज्जा महिनामा विश्वभरका लाखौं मुसलमान हजका लागि साउदी अरबको मक्का र मदिना जाने गर्छन् । मक्का इस्लामका प्रवर्तक मोहम्मदको जन्मस्थल हो भने मदिनामा उनको समाधिस्थल रहेको छ । यी दुवै स्थानको परिक्रमा गर्नु नै हज हो । यो पटक हज साउनमा परेको छ । यसअघि पनि विभिन्न कारणले हज रोकिएको थियो । हज इस्लामका ५ आधार स्तम्भमध्ये एक हो । इस्लाम धर्ममा सक्षमलाई हज अनिवार्य गरिएको छ । हज गर्नाले विगतका पाप नष्ट हुने र पुण्य प्राप्ति हुने विश्वास छ ।"
अनुमतिबिना उपत्यका पस्नेलाई नाकाबाटै फिर्ता,"(काठमाडौं)  महोत्तरी बर्दिबासबाट आएको बा१३च ८०९७ नम्बरको बोलेरोको छतमा सामान र सिटभरि यात्रु देखेपछि भक्तपुर र काभ्रेको सिमाना साँगामा खटिएका प्रहरीले गाडी रोके । छतमा आलु, चामल, तरकारीलगायतको बोरा बाँधेर प्लास्टिकले छोपिएको थियो । चालक तीर्थकुमार शाहीले बर्दिबासबाट बिरामी ल्याएको भन्दै मोरङ उर्लाबारी नगरपालिकाको लेटरप्याडमा लेखिएको निवेदन देखाए । श्रीमतीलाई पत्थरी भएको भन्दै उनले उपत्यका प्रवेशको अनुमति दिन प्रहरीलाई अनुरोध गरिरहे । झन्डै १५ मिनेट वादविवाद गरेपछि उनी फर्किन बाध्य भए । प्रहरीका अनुसार बोलेरोमा आएका यात्रु वास्तविक बिरामी थिएनन् । अहिले विभिन्न बहानामा उपत्यका छिर्नेको संख्या बढेको छ, साँगामा खटिएका एक प्रहरी अधिकारीले भने, प्रहरीको आफ्नो इच्छाले दुःख दिन फिर्ता गरेको सम्झन्छन् यात्रु । महानगरीय प्रहरी वृत्त थानकोटले आइतबार नेपालगन्ज, सुनसरी र झापाबाट आएका तीनवटा बस र चालकलाई नियन्त्रणमा लिएर यात्रुलाई कीर्तिपुरस्थित होल्डिङ जोनमा पठाइदियो । असार ४ गते नेपालगन्जबाट काठमाडौं आएको बा६ख ७३७३ नम्बरको हायससहित ३३ वर्षीय विकास शर्मा थानकोट प्रहरीकै फेला परे । उनलाई जिल्ला प्रशासन कार्यालय काठमाडौंले संक्रामक रोग नियन्त्रण ऐन, २०२० अनुसार १ सय रुपैयाँ जरिवाना गराएर छाडिदियो ।काभ्रे रोशी गाउँपालिकाबाट आएको बा५प ८५४१ नम्बरको मोटरसाइकललाई आवश्यक पास नभएको भन्दै साँगामा प्रहरीले रोके । मोटरसाइकलमा सवार दुई युवा प्रहरीसँग झोक्किए । बुबालाई ब्लड क्यान्सर भएको र औषधि किन्न आएको बताउने कर्णसिंह लामा झन्डै २० मिनेटको वादविवादपछि प्रहरीलाई गाली गर्दै फर्के । उपत्यका छिर्ने बहानामा वर्षौं पुरानो औषधिको प्रेस्क्रिप्सन देखाएको प्रहरीको भनाइ छ । जसरी हुन्छ यात्रुलाई उपत्यका प्रवेश गर्नु नै छ, भनसुन गरेर होस् वा विभिन्न बहाना बनाएर, ती प्रहरी अधिकारीले भने, यसरी प्रवेश गर्न खोज्नेको हैरानी प्रहरीले खेप्नुपरेको छ ।यी त केही उदाहरणमात्र हुन् । लकडाउन अवधिभरबिना पास उपत्यका प्रवेश गर्न खोज्ने २ हजार ५ सय ६८ सवारीसाधन र ७ हजार ४४ यात्रुलाई नाकाबाट फिर्ता गरेको महानगरीय ट्राफिक प्रहरी महाशाखा प्रमुख भीमप्रसाद ढकालले बताए । सरकारले लकडाउन खुकुलो बनाएपछि असार १ गतेदेखि उपत्यकाका मुख्य नाका नागढुंगा, साँगा, मुड्खु भन्ज्याङ, फर्पिङबाट ३ सय १२ सवारीसाधन र ९ सय ८९ जना यात्रुलाई फिर्ता गरेको तथ्यांक ट्राफिक प्रहरीको छ । यो अवधिमा १८ हजार ६ सय ७९ सवारीसाधनमा ३६ हजार ६ सय २९ व्यक्ति राजधानी प्रवेश गरेका छन् । जिल्ला प्रशासन कार्यालय काठमाडौंले ललितपुर र भक्तपुर प्रशासनसँग समन्वय गरेर जेठ ३२ गतेदेखि उपत्यका प्रवेशका लागि वडा कार्यालय र जिल्ला प्रशासनबाट सवारी अनुमतिपत्र अनिवार्य गरेको छ । जिल्ला प्रशासन काठमाडौंका प्रशासकीय अधिकृत मानबहादुर बुढाले राजधानी प्रवेशका लागि नयाँ व्यवस्था गरिएको बताए । बाहिरी जिल्लाबाट उपत्यका प्रवेश गर्न औचित्य, आवश्यकता र कारण खुलाएर आफू आउन लागेको स्थानको वडा कार्यालयबाट लिखित स्वीकृति लिनुपर्नेछ, उनले भने, वडाको स्वीकृति र सिफारिस लिएर यात्रा सुरु गर्दाको जिल्ला प्रशासन कार्यालयमा निवेदन दिनुपर्नेछ, यसका लागि यात्रा गर्नुपर्ने कारण खुल्ने कागजातहरू अनिवार्य रूपमा पेस हुनुपर्नेछ । प्रशासनले अनुमति दिएपछि मात्रै यात्रा सुरु गर्न अस्थायी सवारी पास जारी हुनेछ । आउने व्यक्तिले व्यक्तिगत वा संस्थागत जुन प्रयोजनका लागि भए पनि औचित्य खुल्ने कागजात पेस गर्नुपर्नेछ । आफ्नो स्थानीय तह वा वडा कार्यालयमा क्वारेन्टाइन क्षमता र जोखिम मूल्यांकन गरेर मात्रै वडाले पनि आउनका लागि स्वीकृति प्रदान गर्ने बुढाले बताए ।जेठ २८ गते बसेको मन्त्रिपरिषद् बैठकले एक जिल्लाबाट अर्को जिल्ला जाने गरी सवारीसाधन सञ्चालन गर्न रोक लगाउँदै अन्य क्षेत्रमा लकडाउन खुकुलो बनाएको थियो । शुक्रबार गृह मन्त्रालयले जारी गरेको लकडाउन व्यवस्थित गर्नेसम्बन्धी सुरक्षा मापदण्ड२०७७ अनुसार पनि यसरी सवारी सञ्चालन गर्न पाइँदैन । काठमाडौंका प्रमुख जिल्ला अधिकारी जनकराज दाहालले सयौं स्थानका चेकप्वाइन्ट हुँदै गैरकानुनी रूपमा सार्वजनिक सवारीसाधनलाई प्रवेश दिनुले सुरक्षा लापरबाही भएको बताए । लकडाउन पालना एक जिल्लाको प्रहरी र स्थानीय प्रशासनको प्रयासले मात्रै सम्भव छैन, देशभरका प्रशासन र सुरक्षा निकाय उत्तिकै संवेदनशील हुनुपर्ने हो, उनले भने ।उपत्यका भित्रिने सवारीसाधनलाई नाकामा आइसकेपछि फिर्ता गर्नुको विकल्पमा सम्बन्धित जिल्लाहरूमै रोक्नुपर्ने प्रहरीको भनाइ छ । सयौं किलोमिटर पार गरेर नाकाबाट फिर्ता हुनु सकारात्मक कुरा होइन, महानगरीय प्रहरी वृत्त जगाती प्रमुख डीएसपी चक्रराज जोशीले भने, प्रत्येक जिल्लामा चेकिङ र पास वितरणलाई कडाइ गर्नु जरुरी छ ।"
लकडाउन अवधिको पनि शुल्क उठाउन ताकेता,"शुल्क नबुझाउन अपिलविद्यार्थी संघसंगठनले भने पठनपाठन नै नभएको समयको शुल्क नबुझाउन विद्यार्थी र अभिभावकलाई अपिल गरेका छन् । नेपाल विद्यार्थी संघले गत साता शिक्षण संस्था बन्द रहेको अवधिको शुल्क छुट दिन शिक्षामन्त्री गिरिराजमणि पोखरेलको ध्यानाकर्षण गराएको थियो । अनेरास्ववियुका सहसंयोजक रञ्जित तामाङले महामारीका बेला पनि निजी विद्यालय सञ्चालकहरूले अभिभावकलाई लुट्न खोजेको आरोप लगाए । शिक्षण संस्था बन्द छन्, पढाइ नै भएको छैन । केको शुल्क तिर्ने ? उनले भने, प्याब्सन, एनप्याब्सनको मनपरीलाई सरकारले रोक्नुपर्छ । तामाङले शुल्क उठाए अनेरास्ववियुलाई स्वीकार्य नहुने बताए । नेविसंघका अध्यक्ष राजीव ढुंगानाले स्कुल, कलेज सञ्चालन नभएको अवधिको कुनै पनि शुल्क विद्यार्थी र अभिभावकले नतिर्ने बताए । शिक्षा मन्त्रीलाई शुल्कमा छुट दिन पटकपटक आग्रह गर्दै आएका छौं, उनले भने । अभिभावक महासंघका संयोजक धर्मदत्त देवकोटाले पठनपाठन नै नभएको अवधिको शुल्क माग्नु अनुचित भएको जनाए । अभिभावक महासंघले विद्यालय तहमा संवैधानिक व्यवस्थाअनुसार निःशुल्क पठनपाठन गरिनुपर्ने माग गरेको छ ।"
फजुल खर्चले बढाएको संकट,"तीन महिनासम्म मुलुकै ठप्प पारेर लगाइएको लकडाउन का कारण राजस्व संकलनमा गिरावट आएकाले सरकार चालु खर्चै धान्न मुस्किल पर्ने गरी आर्थिक संकटमा परेको छ । सर्वोच्च अदालतले लकडाउन पूर्ण रूपमा खुलेको ३० दिनपछि मात्रै कर तिरे पुग्ने अन्तरिम आदेश दिएकाले राजस्व संकलन झनै प्रभावित बनेको हो । जेठ मसान्तसम्ममा आफूसँग भएको मौज्दात सकिने क्रममा भएकाले सरकार हरेक दिन कहाँबाट पैसा जुट्ला भनेर बस्नुपर्ने अवस्था आएको छ । आर्थिक वर्षान्तका कारण असारमा अनिवार्य खर्च गर्नुपर्ने राशि धेरै हुने भएकाले सरकार समस्यामा देखिन्छ । यस बेला राज्यले तत्काल खर्च टार्न उपर्युक्त विकल्पहरू अपनाउनु त पर्छ नै, कोभिड१९ को महामारीले कुन रूप धारण गर्छ भन्ने निश्चित भई नसकेकाले भविष्यमा थप संकट आउन नदिन सार्वजनिक खर्च कटौतीमा पनि जोड दिनुपर्छ ।अहिलेको असहज परिस्थितिमा सरकारले विभिन्न विकल्प तयार पारेको देखिन्छ । सर्वोच्चसित मुद्दा फैसलाको लबिइङ गर्ने पहिलो रणनीति देखिन्छ । आफूअनुकूल फैसलाका लागि न्यायालयमा दबाब बढाउनु कति जायज हुन्छ, यो आफैंमा प्रश्न हो । विषयको संवेदनशीलताअनुसार सर्वोच्चले यस मुद्दाको फैसला छिट्टै टुंग्याइदिए हुन्थ्यो भन्ने सरकारी आशा स्वाभाविकै भए पनि न्यायालयको स्वतन्त्रतामाथि दबाब परेजस्तो देखिनु हुँदैन । सर्वोच्चको सकारात्मक फैसलाको अपेक्षाबाहेक सरकारले बाँकी रहेको आन्तरिक ऋण संकलन, भन्सारबाट संकलन हुने राजस्व, दातृ निकायहरूबाट लिइने शोधभर्ना र विभिन्न शीर्षकका कोषहरूको रकम लिने विकल्पहरू प्रयोग गर्न खोजेको छ । यी सबै उपायबाट बढीमा १ खर्ब ४६ अर्ब रुपैयाँ संकलन हुने सम्भावना छ, जसले असार मसान्तसम्ममा हुने खर्च धान्दैन । गत वर्ष असारमा मात्रै २ खर्ब ८३ अर्ब रुपैयाँ खर्च भएको थियो । त्यसैले, अर्को प्रमुख विकल्प करदाताकै भर भएकाले सरकारले ठूला करदाताहरूलाई राजस्व बुझाउन अनुरोध गर्न थालेको छ । अर्थ मन्त्रालयको अनुनयअनुसार केही उद्योगीव्यवसायीले राजस्व दाखिला गरेर सरकारलाई सहयोग गरिरहेका पनि छन्, जुन सकारात्मक छ तर पर्याप्त छैन ।हिजो लकडाउनको स्वरूप नबदलिएको बेलामै सरकारले कर उठाउन म्यादसहित ताकेता गरेकाले यो विषय सर्वोच्च अदालतसम्म पुगेको हो । सर्वोच्चले लकडाउनको समस्याका कारण कर तिर्न असजिलो भएकाहरूको हितमा आदेश जारी गरेको हुन सक्छ । लकडाउन खुकुलो भइसकेको अवस्थामा सक्षम व्यवसायीहरूले पनि कर दाखिला गर्न आनाकानी गरिरहनुको भने औचित्य देखिँदैन । सबैखाले कर तिर्न समस्या भएको पनि होइन । जस्तो, मूल्य अभिवृद्धि कर (भ्याट), अन्तःशुल्क, अग्रिम कर कट्टीको रकम अन्यबाट उठाएर सरकारलाई बुझाउने व्यापारी माध्यम मात्रै हुन्, उनीहरूले आफ्नै खल्तीबाट तिर्ने होइनन् । राज्यको अधिकारका रूपमा रहेका यी राजस्व दाखिला गर्नु उनीहरूको कानुनी दायित्व नै हो । हिजो लकडाउनबीच सबै प्रकारका शुल्क बुझाउन सरकारले जसरी अतार्किक ताकेता गरेको थियो, आज सक्ने व्यवसायीले पनि लाग्दो शुल्क बुझाउन आनाकानी गर्नु त्यस्तै जिद्दी मात्र हो ।निश्चय पनि, सरकारसित राज्यकलाको अभाव छ, उद्योगीव्यवसायीलगायत संकटमा परेका वर्गसमुदायलाई प्रोत्साहन दिने स्पष्ट दृष्टिकोण पनि उसमा देखिँदैन । तर, यसो भन्दैमा संकटका बेलामा राज्य सञ्चालनमै व्यवधान हुनेगरी सरकारलाई अप्ठ्यारोमा पार्नु हुँदैन । सक्नेले कर तिर्नु भनेको सरकारलाई सघाउनु मात्रै होइन, मुलुकप्रतिको आफ्नो जिम्मेवारी पूरा गर्नु पनि हो । सरकार गम्भीर आर्थिक संकटमा फसेमा त्यसको मार प्रत्यक्षपरोक्ष सबै क्षेत्रमा पर्नेछ । त्यसैले राज्य सञ्चालनका लागि सरकारव्यवसायी हातेमालो गर्दै अघि बढ्नुको विकल्प छैन । मुख्य सवाल, केही महिना आर्थिक गतिविधि रोकिँदा नै यसरी चरम संकट आइहाल्नुको कारण वर्षौंदेखि मुलुकले बेपर्वाह अपनाउँदै आएको खर्च प्रणाली नै हो । राज्यको आर्थिक दायित्व बढाउने अनावश्यक संरचना बनाउनेदेखि पुँजी निर्माण नहुने वितरणमुखी कार्यक्रमलाई प्राथमिकता दिने सरकारी शैली यसमा जिम्मेवार छ । आफैंले गठन गरेको सार्वजनिक खर्च पुनरावलोकन आयोगको प्रतिवेदन सार्वजनिक गरी त्यसलाई तुरुन्त कार्यान्वयनमा लैजाने इच्छाशक्ति सरकारमा अझै देखिँदैन । यही वर्षको बजेटमा पनि चौतर्फी विरोधका बाबजुद संघदेखि प्रदेशसम्म सांसदका नाममा बजेट छुट्ट्याइनु र दुवै तहमा सवारीसाधन खरिद, भत्ता वितरणलगायत फजुल खर्च यथावत् राख्नु सरकार सुध्रन तयार नभएको छनक हो, जुन उदेकलाग्दो छ ।बजेटमा उल्लेख्य फजुल खर्च कटौती गरिएको भनिए पनि विनियोजन झन् बढी गरिएको छ । कर्मचारीहरूको भत्ता काटिए पनि सांसददेखि मन्त्रीहरूका हकमा यथावत् छ । सामान्य दिनमा गठन गरे हुने सुकुम्बासी आयोग यही बेला बनाइएको छ । चौतर्फी आलोचना र सरकारी अधिकारीहरूकै स्वीकारोक्तिका बीच फजुल र सुविधाका शीर्षकमा हरेक वर्ष खर्च बढ्नु करको दुरुपयोग मात्र होइन, करदाता नागरिकको गम्भीर अपमान पनि हो । आपत् पर्दा निजी क्षेत्रमाथि कठोर हुने तर आफ्ना कमजोरी सुधार नगर्ने शासकीय प्रवृत्तिकै कारण केही महिनामै सरकार संकटमा पर्न लागेको हो । सामान्य चालु खर्चका लागि समेत ऋणमा निर्भर हुनुपरेपछि वित्तीय सन्तुलन र आर्थिक स्थायित्व जोखिम बढ्ने तथ्यलाई सरकारले अझै ख्याल गरेको छैन । यी उल्लिखित पक्ष नसुधार्ने हो भने भोलिका दिनमा पनि समस्या ज्यूँको त्यूँ रहन्छ । सरकारले अहिले देखिएको संकटलाई खतराको घण्टीका रूपमा बुझेर भविष्यका निम्ति पर्याप्त तयारी गर्नु बुद्धिमानी हुन्छ । अब पनि उचित कदम नचालिए सरकारी अदूरदर्शिता र निर्णयहीनताकै कारण मुलुक आर्थिक संकटको भुमरीमा फस्न सक्छ । अहिलेको विश्वव्याधि विगतका कमजोरी सुधार्नेर् उपयुक्त अवसर हो । स्वास्थ्य तथा आर्थिक संकटसँग जुध्न राजनीतिक नेतृत्वले आफैंप्रति कठोरजस्तो लाग्ने तर अत्यावश्यक निर्णय लिन आवश्यक छ । भद्दा खर्च प्रणालीले भर्खरै बामे सर्दै गरेको संघीय प्रणाली नै असफल गराउने मुद्दा बोकेर हिँडेकाहरूलाई मात्रै सघाउ पुर्याउँछ । यी विषयमा राजनीतिक तथा आर्थिक नेतृत्वको चेत बेलैमा नखुलेमा त्यसको सजाय सम्पूर्ण मुलुकले नै भोग्नुपर्ने हुन सक्छ, यसतर्फ सबै सचेत बनौं ।"
प्रदेशको बजेट सांसदमुखी,"प्रदेशहरूको बजेटस्वास्थ्यमा प्राथमिकता, सांसदलाई निरन्तरता समाचारले निराश बनायो । समाचारअनुसार सबै प्रदेशसभाका प्रत्यक्ष निर्वाचित सांसदलाई २ करोड र समानुपातिकलाई १ करोडका दरले बजेट विनियोजन गरिएको छ । प्रदेशका बजेटमा अहिलेको आर्थिक संकटलाई सम्बोधन गर्ने कार्यक्रम त्यति देखिँदैन । सबै प्रदेशमा बलियो सरकार छ तर बजेट जनताकेन्द्रित छैन । मुलुकलाई महामारी रोकथामसम्बन्धी कार्यक्रमहरू चाहिएको छ । झन्डै ३ महिना लामो लकडाउनले उत्पन्न जटिल अर्थिक संकटबाट उठाउने खालका योजनाहरू प्राथमिकतामा राख्नुपर्थ्यो । यस्तो बेला मजदुरलाई राहत दिने र सामाजिकमनोवैज्ञानिक असर कम गर्ने प्रकृतिका कार्यक्रम आउनुपर्थ्यो । सुर्ती र मदिराजन्य पदार्थमा ५० प्रतिशत राजस्व वृद्धि गरी स्रोत जुटाउने, घरबहाल कर पनि अनिवार्य उठाउने परिपाटी छ । यसरी उठाएको पैसा सांसदको सुविधामा प्रयोग भइरहेको छ । हरेक प्रदेशका उद्योग, कारखाना पुनःस्थापना गरी आगामी वर्षभरि स्वदेशी वस्तुको मात्र उपभोग गर्नुपर्ने निर्णय आउनुपर्थ्यो, आएन । बजेटले सांसद विकास कोषलाई निरन्तरता दिएको छ । स्वास्थ्य क्षेत्रलाई प्राथमिकता दिएको भनिएको बजेटमा शंकास्पद कोरोना संक्रमितलाई घामपानी रोक्ने न्यूनतम मापदण्डको क्वारेन्टिन र आइसोलेसनको व्यवस्था गर्न नसके पनि मन्त्रीसांसदको तलब बढाउन प्रदेश सफल भयो । पीसीआर परीक्षणको दायरा बढाई संक्रमणलाई रोक्ने र भोका मजदुरलाई खानाको व्यवस्था गर्ने काम न त संघले गर्छ न त प्रदेशले नै । स्थानीय सरकारले गरिबलाई राहतस्वरूप ३० केजी चामल बुझिलिएको भर्पाई गराई ७ केजी चामल हातमा पारेको समाचार सार्वजनिक भएका छन् । सबै सरकारले निराश बनाइरहेका छन् । क्वारेन्टिनमै संक्रमितको मृत्यु भइरहेको छ । प्रदेशले स्वास्थ्यलाई प्राथमिकतामा राखेको त भन्छ तर बजेट विनियोजन हेर्दा अझै स्थितिमा सुधार आउँछजस्तो लाग्दैन । गंगाराज अर्याल, पाणिनि८, अर्घाखाँची"
मन्त्रीले कामले बोल्नुपर्छ,"जुन दिन सक्दिनँ, हिँड्छु कुराकानीमा कृषि तथा पशुपन्छी विकासमन्त्री घनश्याम भुसालले पार्टी विधि प्रक्रियाबाट नचलेका हुनाले समस्याहरू निम्तिए भने । उनको यो तर्कसँग सहमत छु । उनी सिद्धान्तको विषयमा घण्टौं बोल्न सक्छन् । पढ्ने र बोल्न सक्ने नेताको रूपमा उनको छवि बनेको छ । आफ्नो विभागलाई राम्ररी सम्हाल्दै सरकारलाई पनि सही बाटोमा डोर्याउने दायित्व मन्त्रीहरूको हो । सरकारका मन्त्रीहरू र प्रधानमन्त्रीको लक्ष्य एउटै हुनुपर्छ । त्यस लक्ष्य प्राप्तिका लागि मन्त्रीहरूले योजना ल्याउने र कर्मचारीलाई नेतृत्व दिने हो । सरकारका अरू मन्त्रीका तुलनामा भुसालमा आलोचनात्मक चेत छ । अहिले सरकारविरोधी मन्त्रीका रूपमा परिचय बनाउन उनी बढी सक्रिय भएजस्तो देखिन्छ । सरकारी छाता ओढ्ने, झन्डावाल गाडीमा हिँड्ने अनि सरकारको सार्वजनिक रूपमै आलोचना गर्दै आफूलाई अब्बल सावित गर्न खोज्ने प्रवृत्ति राजनीतिमा नयाँ होइन । सरकारभित्र बसेकाहरूले काम गर्ने हो, कुरा होइन । अचेल उनी अन्तर्वार्ता दिन बढी सक्रिय भइरहेछन्जस्तो लाग्छ । सरकारको समग्र काम कमजोर भइरहेको बेला त्यसभित्रका मन्त्री बलियो हुन्छन् भन्ने होइन । मन्त्रीको सल्लाह तथा सुझावमा सरकार डोरिन्छ । राज्यको दिशानिर्देश गर्ने हौसियत मन्त्रीहरूसँग नभए कोसँग हुने ? राजनीतिमा अलि बढी मपाइँत्व हाबी हुन्छ नै । मैले गरेको काम सबै ठीक अरूले गरेका चाहिँ बेठीक भन्ने चिन्तन जब्बर छ । कताकता मन्त्री भुसालमा पनि यही चिन्तन हावी त भएको छैन ? मन्त्रीले सरकारबाट अलग भएर सोच्न पाउँदैन । श्यामसुन्दर कुइँकेल, हाँडीगाउँ, काठमाडौं"
नागरिकता नपाउनु दुःखद,"समस्या एकातिर, अलमल अन्तै समाचारले नागरिकताविहीन हुनुको पीडा देखाउँछ । विन्देश ताम्राकार, अर्जुन साह र विजय साहले पाएको दुःख र जीवनको अत्यन्त ऊर्जाशील समयको बर्बादीको क्षतिपूर्ति कसले दिने ? संविधानअनुरूप नागरिकता प्राप्त गर्न योग्यता पुगेको तर कसैले नपाइरहेको अवस्था मुलुकमा विद्यमान भइरहनु राम्रो हैन । नागरिकता ऐन२०६३ संशोधन विधेयक अंगीकृत नागरिकताको प्रावधान नसुल्झिएर अड्किएको छ । नेपाली पुरुषसँग विवाह गरी आउने विदेशी महिलाले अंगीकृत नागरिकता लिन सात वर्ष कुर्नुपर्ने प्रावधानमा प्रतिपक्षी कांग्रेस र जनता समाजवादीले असहमति जनाएका छन् । संसद्मा पारित गरिन लागेको संशोधन विधेयकमा यो विषयमा असहमत हुनुपर्नेजस्तो देखिँदैन । भारतसँगको रोटीबेटी सम्बन्धमा दरार आउने भनी झस्किँदा छोरी बिदाइ गरेर पठाएको मुलुकले गर्ने व्यवहारलाई पनि सम्झनुपर्छ । जनस्तरको सम्बन्ध र दुई मुलुकका कानुनी प्रावधान अलगअलग विषय हुन् । दुवै मुलुकका कानुनी प्रावधान समान भए व्यवहारमै रोटीवेटी सम्बन्ध प्रगाढ हुँदै जान्छ । महेशप्रसाद ढुंगाना, नयाँ वानेश्वर, काठमाडौं परिवर्तनको पक्षमा युवाअर्जुननरसिंह केसीको लुटतन्त्रविरुद्ध युवा आक्रोश लेखमा बेथिति र भ्रष्टाचारविरुद्ध आवाज उठाउने युवा जमातका कारण देशको भविष्य उज्ज्वल छ भनिएको छ । समाजमा विसंगति, अत्याचार, विभेद र उत्पीडन कायमै छ । यस्तोमा युवा आक्रोश सडकमा नै आइपुगेको घटनालाई समान्य रूपमा लिन मिल्दैन । नेपालमा कुल जनसंख्याको ४० प्रतिशत युवा छन् । सरकारी अनियमितता र भ्रष्टाचारका कारण नेताका भजनमण्डलीबाहेक सबैमा निराशा छाएको छ । यस्तो बेला युवाशक्तिमाथि जनताको ध्यान केन्द्रित हुन स्वाभाविक हो । क्वारेन्टिनमै बलात्कार र आत्महत्याका घटना बढिरहेको छ । संक्रमण र मृतकको संख्या बढिरहेको छ, भाइरसलाई रोक्न क्वारेन्टिनको व्यवस्था गरे पनि ती सबै नाममा मात्र छन् । ठूला भ्रष्टाचार काण्डले लखनउ लुट को झझल्को दिन थालेको छ । विदेशमा कामदाम सकिएर खेदिएका, मरणासन्न अवस्थामा पुगेकाहरूको रोदन, क्रन्दन असह्य बनिरहँदा सरकार भने संकटकालीन बजेटबाट करोडौंको विलासी गाडी, कार्पेट, जिमखाना, आधुनिक बाथरुम बनाउने कार्यमा तल्लीन छ । विसंगतिले सीमा नाघेपछि सुगम, दुर्गम सबै क्षेत्रका युवा सडकमा ओर्लिएर शालीन ढंगबाट सरकारलाई ललकार्न तम्सिएका हुन् । सन् २०१०११ मा सामाजिक सञ्जालमार्फत सञ्चालित ट्युनिसियाको सरकारविरोधी आन्दोलनले थुप्रै देशका सरकारहरू फेरिएका थिए भन्ने उदाहरण केसीले दिएका छन् । इरान, इटाली, जर्जियामा ग्रिन रिभोल्युसन पर्पल र रेड मुभमेन्ट ले अकल्पनीय राजनीतिक परिवर्तन गर्यो । हाम्रोमा पनि स्वस्फूर्त रूपमा अघि बढेको युवाआन्दोलनबाट परिवर्तनको आशा राख्न सकिन्छ । भुवनेश्वर शर्मा, चन्द्रागिरि२, काठमाडौं"
दलीय राजनीतिले विश्वविद्यालय ध्वस्त,"राजनीतिको दलदलबाट टाढिन नसकेको शिक्षा क्षेत्र दिनदिनै खस्किँदै छ । दलीय भागबन्डाका आधारमा क्याम्पस प्रमुख र विश्वविद्यालयका डिनहरू नियुक्त हुने प्रवृत्तिको अन्त्य नहुन्जेल उच्च शिक्षा सुध्रिँदैन । क्षमताभन्दा पनि कुन दलको मान्छे हो भन्ने आधारमा विभागीय प्रमुख तथा क्याम्पस प्रमुखको नियुक्ति गरिन्छ । दलको भाग कसरी पुर्याउने भन्ने अभ्यास हाबी हुँदा विश्वविद्यालयहरूको शिक्षा प्रणाली धराशायी भइरहेको छ । शिक्षालाई अन्तर्राष्ट्रिय स्तरको बनाउने र विश्व बजारको मागअनुसार जनशक्ति उत्पादन गर्ने उद्देश्यका साथ सेमेस्टर प्रणाली लागू गरिएको थियो । यो प्रणाली त्यति प्रभावकारी हुन सकेन । त्रिविको क्यालेन्डरअनुसार न सेमेस्टरको परीक्षा हुन्छ न त नतिजा नै आउँछ । ६६ महिनामा परीक्षा गर्ने र नयाँ सेमेस्टर सुरु गर्ने भनिएको छ । चौथो सेमेस्टर सकिँदा पनि प्रथम सेमेस्टरको नतिजा आउँदैन । यस्तो विषयमा न क्याम्पसहरू बोल्छन् न त त्रिविले नै जवाफ दिन्छ । सबै तैं चुप मै चुप भएर बस्छन् । विद्यार्थीहरूको हकहितका लागि भनेर विभिन्न राजनीतिक दलका खोल ओढेका संगठनहरू क्याम्पसमा छन् । यस्ता संगठनहरू पनि शिक्षाका बेथितिहरूबारे मौन छन् । उनीहरूले विज्ञप्ति निकालेको वा विरोध गरेको घटना अहिलेसम्म भेटिएको छैन । आआफ्नो पाटीको वकालत गर्न माहिर छन्, तिनीहरू । प्रध्यापक, क्याम्पस प्रमुख र विद्यार्थी संगठनले राजनीति गर्ने भएपछि कसरी विश्वविद्यालयहरूको शिक्षा गतिलो हुन्छ ? विद्यार्थीका समस्याहरू चुलिँदै गइरहका छन् तर यसबारे बोल्ने कोही हुँदैन, समाचार आएपछि माहोल तातिन्छ अनि फेरि केही दिनमै सेलाइहाल्छ । राजधानीकै सरकारी क्याम्पसहरूको स्थिति बेहाल छ, बाहिरको कुरै छोड्दिऊँ । न पढाइ हुन्छ न कक्षामा बस्नै सकिन्छ । न त शौचालय नै प्रयोग गर्न लायकका हुन्छन् । क्याम्पसहरू भैंसी बाँध्ने गोठजस्ता देखिन्छन् । हिजो आईए पढ्दा जस्तो लथालिंग थियो, आज डिग्री सकिँदा पनि उस्तै छ । ढिलासुस्ती र अनियमितता हिजोको जस्तै छ । मार्कसिट निकाल्न महिनौं कुर्नुपर्छ । विश्वविद्यालयमा मौलाइरहेको दलगत राजनीतिलाई पन्छाउन सरोकारवालाहरू गम्भीर हुनैपर्छ । क्षमता र प्रतिस्पर्धाका आधारमा प्रमुख तोक्ने वा विभागमा ल्याउने गरियोस् । गोविन्द विक, बूढानीलकण्ठ१२, काठमाडौं"
"एमसीसी, इन्डोप्यासिफिक र नेपाल","अमेरिकी सुरक्षा चासो र नेपालयसरी हाम्रा मित्रराष्ट्रहरू र खास गरी छिमेकी राष्ट्रसँगको सामरिक प्रतिद्वन्द्वितामा अमेरिकाले आफ्नो सुरक्षा रणनीति तय गरेको हुँदा अमेरिकी सुरक्षा चासोलाई सम्बोधन गर्नु नेपालका निम्ति खतरनाक र संकटपूर्ण हुन सक्छ । अमेरिका र चीन दुवैसँग मैत्री सम्बन्ध राख्ने नेपालको चाहना र नीति एमसीसीको सुरक्षा प्रावधानप्रतिकूल हुने सम्भावना अधिक छ । तर, एमसीसी समर्थकहरू अमेरिकाको सुरक्षा चासोलाई सम्बोधन गर्न नेपालले सम्झौतामार्फत लिखित प्रतिबद्धता नगरेको अवस्थामा त्यसले धेरै असर नपार्ने तर्क गर्छन् । तर एमसीसी सम्झौतामै एमसीसी सहायता लिइरहेको या कार्यक्रमको सम्पत्ति प्रयोग गरेको अवस्थामा नेपाल पक्ष अमेरिकी राष्ट्रिय सुरक्षा हितविपरीत क्रियाकलापमा संलग्न भए सहयोगको खारेजी या निलम्बन हुन सक्छ भनिएको छ । यो भनेको अमेरिकी सुरक्षा चासोलाई सम्बोधन गर्ने नेपालको लिखित प्रतिबद्धता हो, जसले औपचारिक कानुनी दायित्वको सिर्जना गर्छ । तर कतिपयलाई के लाग्न सक्छ भने, यस प्रावधानले अमेरिकी सुरक्षा हितविपरीत क्रियाकलापमा संलग्न नहुनुपर्ने दायित्वको मात्र माग गर्छ, सुरक्षा नीति र क्रियाकलापमा संलग्न हुने दायित्वको माग गर्दैन । तर यो कुरामा ध्यान दिनु जरुरी छ, केही राष्ट्रसँगको प्रतिद्वन्द्वकेन्द्रित अमेरिकी सुरक्षा रणनीतिका लागि सुरक्षाप्रतिकूल क्रियाकलापमा भाग नलिनु र सुरक्षाअनुकूल क्रियाकलापमा भाग लिनुका बीचमा व्यवहारतः खासै अन्तर छैन । जस्तै, उसका प्रतिद्वन्द्वीसँगको नेपालको घनिष्ठ सहकार्य र सम्बन्धलाई अमेरिकाले आफ्नो सुरक्षाप्रतिकूल क्रियाकलाप मान्न सक्छ र त्यो सम्बन्ध या सहकार्य विस्तार नगर्नुलाई अनुकूल । चीनअमेरिका प्रतिद्वन्द्विताको फ्रेमवर्क या पृष्ठभूमिमा अमेरिकी सुरक्षा चासोलाई सम्बोधन गर्दा चीनको विपक्षमा रहनुपर्ने परिस्थिति बन्ने ठूलो सम्भावना रहन्छ । प्रतिद्वन्द्विताका कारण नेपालका थुप्रै क्रियाकलाप र सम्बन्धहरू अमेरिकी सुरक्षा चासोको घेराभित्र पर्ने ठूलो सम्भावना हुन्छ । तर, प्रदीप ज्ञवालीले आफ्नो फरक मतमा भनेजस्तै सुरक्षा नीतिसँग जोडिएकै कारण कुनै सहायतालाई स्वतः अग्राह्य मान्नु भने हुँदैन । यदि सुरक्षा नीतिका विधि कूटनीति, वार्ता, शान्ति, असैनिकीकरण, निःशस्त्रीकरण आदि छन् भने यसले कुनै ग्राही राष्ट्रका लागि जटिलता उत्पन्न गर्दैन । तर, यदि दाताराष्ट्रको सुरक्षा नीतिको मुख्य विधि सामरिक प्रतिद्वन्द्विता छ भने ग्राही राष्ट्रका लागि निकै ठूलो चुनौती र संकट उत्पन्न हुन सक्छ । यो सत्य हो, एमसीसी सम्झौतामा नेपालले सुरक्षा चासोलाई सम्बोधन गर्नुपरे पनि प्रत्यक्ष रूपले कुनै सामरिक गठबन्धनमा प्रवेश गर्नुपर्दैन । तर नेपालले अधिक सचेतता राख्नैपर्ने कुरा के हो भने, यदि इन्डोप्यासिफिक सामरिक गठबन्धन हुने र एमसीसी इन्डोप्यासिफिकको अंग या सहयोगी हुने कुराले एमसीसीमार्फत प्राप्त हुने आर्थिक सहयोगका कारण नेपालले भविष्यमा कस्ता प्रस्ताव र दबाबको सामना गर्नुपर्ला ? नेपाललाई ढिलोछिटो सामरिक वृत्तभित्र धकेलिनुपर्ने दबाब नआउला ? सँगै एउटा महत्त्वको प्रश्न उठ्न सक्छ ः नेपालले अमेरिकाबाट प्राप्त गर्ने सबै सहयोग आईपीएसअन्तर्गत हुन् र त्यससँग अमेरिकी सुरक्षा चासो जोडिएको छ भने ती सहयोगहरू बन्द गर्ने त ? सामान्य कूटनीतिक सम्बन्धका हिसाबले सबै सहयोग बन्द गरिहाल्नु भने नपर्ला । नेपालमाथि कस्ता सर्त र दबाब आउँछन् भन्ने कुरा सहयोगको आकार, अवधि र प्रकृति आदिसँग सम्बन्धित हुन्छ । ठूलो, लामो या गम्भीर प्रकृतिको सहयोगले ठूलो र जटिल दबाबका लागि ठाउँ बनाउँछ ।"
बढ्दो वर्गीय असमानता,"लकडाउनयता वर्गीय असमानता सामाजिक धरातलबाट निकै माथि उक्लिएको छ । सतहमा त यो जहिल्यै थियो नै । तमाम समस्याबीच निम्न वर्गको पीडा अहिले सबैभन्दा पेचिलो बनेको छ ।सञ्चित आम्दानी मनग्गे हुने वर्गका लागि लामो पर्व बिदा नै साबित भएको छ यो अवधि । पूर्ण पारिवारिक माहोल, हरेक दिन मेवामिष्टान्न, कोरोना भाइरसबाट बच्न आवश्यक परिवेशको सहज उपलब्धता, प्रतिरोधात्मक शक्ति बढाउने खानपान, प्रविधिले उपलब्ध गराएका मनोरञ्जनलगायत केहीबाट उच्च वर्ग वञ्चित छैन । आउँदा दिनको चिन्तासहित अलि साह्रोगाह्रो महसुस गर्न थालिसकेको मध्यम वर्ग अहिलेसम्म उच्च वर्गसँगै लय मिलाउन अभिशप्त देखिन्छ । दुई छाकको जोहोका लागि हरेक दिन श्रममा जोतिनैपर्ने वर्गका लागि भने सुरुआतबाटै यो अवस्था कष्टपूर्ण रह्यो । कोरोना सन्त्रासभन्दा बढी भोकको औडाहाबाट ती प्रताडित छन् । देशवासी या प्रवासी दुवैतर्फका श्रमजीवीको हालत उस्तै छ । भारतमा मजदुरी गरिरहेका नेपालीहरू सीमामा अलपत्र भए । तिनै वर्गका गर्भवती, सुत्केरी, अशक्त, बिरामीले भोगेका कष्ट झन् बयान गरिसक्नु छैन । विकल्प केही हुँदो हो त मुलुक प्रवेशका लागि महाकालीमा फाल हाल्नेसम्मको जोखिम कसैले मोल्ने थिएन । कोरोना भाइरसभन्दा बढी अनिश्चयभित्र जेलिएको दैनन्दिन समस्याले त्यो अवस्था निम्तिएको हो । अहिले भारतले सार्वजनिक यातायात खुकुलो बनाएपछि हजारौं नेपाली आधिकारिक रूपमै मुलुक भित्रिइरहेका छन् । अन्य मुलुकका लाखौं नेपाली श्रमजीवी पनि मातृभूमि फर्कन प्रतीक्षारत छन् । यसरी फर्केका नागरिकहरूको दीर्घकालीन रोजीरोटीको मेलो सरकारले कहिले सुनिश्चित गर्ने हो, ठेगान छैन । देशभित्रकै निम्नवर्गको अवस्था अझ भयावह देखियो । दिनहुँको कामबाट परिवार धान्दै आएकाहरूलाई सुरुदेखि नै चुलो बाल्न धौधौ परिरहेको छ । विकल्पका रूपमा थातथलोतर्फ पैदलै निस्किएकाहरूको लावालस्करले सडक भरियो । सामान्य अवस्थामा कल्पनै गर्न नसकिने लामो दूरीका लागि समेत पैदलयात्रा तय, त्यो पनि लालाबाला र कुम्लोकुटुरोसहित ! कारुणिक लाग्ने ती दृश्यभित्र ठाउँठाउँका अवरोध, हैरानी, अन्योल, अनागरिकलाई जस्तो व्यवहार लगायतका समस्त सास्ती खेप्नेलाई जति देख्नेलाई के थाहा हुन्छ ? राजधानी छोड्न नसकेकाहरूको संकट उस्तै छ, जसलाई लक्ष्य गर्दै केही राहत वितरण भए । सरकारी निकायबाटै कुहिएका खाद्यसामग्री राहतस्वरूप ग्रहण गर्न त्यो वर्ग विवश भयो । उपभोगयोग्य राहत पाउनेहरूका केही दिन सहज भए । फेरि अवस्था उही । सीमित राहत बाँडिएको लामो समय बितिसकेको छ । त्यसपछि न अरू राहत न त अन्य मुलुकमा जस्तो आर्थिक सहायता । भोककै कारण नागरिकको प्राण गएको दृश्य सप्तरीमा मात्र हैन, संघीय राजधानीमै देखिइसक्यो । तर सरकारलाई यस वर्गको समस्याले छुन छाडेको छ । बरु समस्याग्रस्त समुदायलाई आफ्नो गच्छेअनुसार निरन्तर सहयोग गर्ने मनकारीहरूले उदारताको परिचय दिइरहेका छन् । सयौं भोका मानिसलाई दुई छाक खुवाउने काममा धेरै ठाउँका युवा लागेका छन् । समुदायले उनीहरूको काममा सहयोग गरिरहेका छन् । व्यक्तिगत तवरमा आफूले सकेको राहतस्वरूप खाद्यान्न सहयोग गर्ने व्यक्तिहरू पनि सक्रिय देखिन्छन् । देशविदेशका व्यक्ति र संस्थाहरूले पनि स्वदेशको यो समस्या टार्न भूमिका निर्वाह गरिरहेका छन् । यिनै केही सत्कर्मका कारण समस्या विकराल हुनबाट केही जोगिएको छ । जसोतसो जीवन धानिरहेकाहरूलाई पनि निरन्तर लम्बिरहेको अवस्था थेग्न हम्मे परिसकेको छ । व्यापारीहरूले जोखिम मोलेरै बजारमा खाद्यान्न, तरकारी, फलफूल लगायतको अभाव हुन दिएका छैनन् । तर उपभोग प्रचलनमा ठडिएको वर्गीयताको पहाडले न्यून वर्गलाई खुबै प्रहार गरिरहेको छ । आम्दानीको ठूलो हिस्सा बाहिरी खानपान, मोजमस्ती, मनोरञ्जन लगायतमा निर्धक्क खर्च गर्नु उच्चवर्गीय संस्कार नै हो । बाहिरी खर्चका सबै आयाम बन्द भएको अहिलेको अवस्थामा जति नै ठूलो घरायसी खर्च पनि तिनका लागि अति सामान्य ठहरिएको छ । बजारका प्रायः उपभोग्य पदार्थ भारी परिमाणमा तिनैले उठाउँछन् । उच्चवर्गीय यही उपभोग प्रवृत्तिका कारण तल्लो वर्ग मारमा परेको छ ।एउटै परिवारभित्र पनि दुई फरक वर्गको झल्को पाइन्छ । बाहिरी कामकाजलाई मात्र आफ्नो दायित्व ठान्ने पुरुषहरूका लागि लकडाउन आरामको समयमा रूपान्तरित भयो तर महिलाका जिम्मेवारी भने कैयौं गुणा थपिए । गर्भवती, सुत्केरीहरूको अवस्था अझ बढी दयनीय । त्यसमाथि कोरोनासँगै बढेको घरेलु हिंसाले विश्वस्तरमै चिन्ता जगाइरहेको छ । नेपाल पनि यसबाट अलग छैन । महिला आयोगका हेल्पलाइन र प्रहरीमा परेका उजुरीले यसलाई पुष्टि गर्छन् । लकडाउन सुरु भएको एकमहिने अवधिमै महिला आयोगको हेल्पलाइनमा ६०४ र प्रहरीमा ४३२ वटा त्यस्ता उजुरी परे । त्यसयता पनि यी घटनामा कमी आएको छैन । यसबीच ४०० महिलाले आत्महत्या गरे । अभावले ल्याएको तनावसँग यी दुःखद घटनाको बढी सम्बन्ध छ । सबैले बसेर खाइरहेको यो बेला निरन्तर काममा घोटिने किसान वर्ग हुन् । तालुक मन्त्रालयबाटै कृषिकर्म नरोक्न सन्देश प्रवाह भैरहेको छ । तर यो कठिन घडीमा उनीहरूका उत्पादन बजार नपाएर फालिएका छन््, कुहिएर माटोमै मिलेका छन्, खाडलमा पुरिएका छन् । आफ्नो लगानी र श्रमको फलले त्यो दुरूहता खेप्दा किसानको मन कति कुँडिँदो हो ? स्वदेशी उत्पादनको यो हविगत हुँदा विगतदेखि कायम संयन्त्र र सम्बन्ध नबिगार्न ठेकेदारहरू अहिले पनि छिमेकी मुलुकका उत्पादनद्वारा बजार भरिरहेका छन् । देशको उत्पादनले नथेग्दा मात्र बाहिरी आवश्यक हुनुपर्ने हो । कृषि समस्या समाधानकै खातिर देशमा मन्त्रालयलगायत कृषिसम्बन्धी दर्जनौं संयन्त्र खडा छन् । ढोकैमा स्थानीय सरकार छ । यी सबै निकायले चाहे किसानका उत्पादन उपभोक्तासम्म नपुग्ने कुरै हुँदैन । तर न्यून वर्गमै दरिने किसानका समस्याप्रति चासो राख्ने फुर्सद तिनमा कहाँ ? हैसियतको पृथक्तासँगै यसका असरहरू समाजका विभिन्न क्षेत्रमा परेको देखिन्छ । अहिलेको प्रतिकूलता र भविष्यको कामको चिन्ताले पनि अधिकांशलाई गाँजेकै छ । विश्वतहमै मूल समस्याका रूपमा चर्चा गरिएको कामको संकटबाट बढी चिन्तित हुने तल्लो वर्गकै मानिस हुन् । अहिले लकडाउन धेरै खुकुलो गरिएको छ । तोकिएका कामकाज सुचारु भएका छन् तर यसबाट लाभ लिने भनेको आफ्नै व्यवसाय हुने, सवारीसाधन हुने माथिल्लो वर्गकै मानिसले हो । सार्वजनिक सवारीसाधनको अभावका कारण कार्यस्थलसम्म जान नसक्ने नागरिकहरू प्रशस्तै छन् । लामो समयदेखि अनुत्पादक अवस्थाले मानिसमा निराशा र कुण्ठा ह्वात्तै बढाएको छ । वर्तमान परिस्थिति र आफ्नो हैसियतबीच सन्तुलन गर्न नसक्नेका मनोदशा आत्महत्यामा पुगेर टुंगिएको देखिन्छ । प्रहरी रेकर्डअनुसार, लकडाउन सुरु भएदेखि जेठ १० सम्मको अवधिमा ९६३ जनाले आत्महत्या गरे । त्यसयता दैनिक सरदर १७ जनाले आत्महत्या गर्ने गरेका छन् । यो असाध्यै चिन्ताजनक अवस्था हो । एक्लोपना, तनाव र डिप्रेसनबाट पीडित हुनेहरूको लेखाजोखा छैन । कोरोना त्रासदीसँगै निम्तिएका विभिन्न प्रतिकूलताका कारण यो अवस्था निम्तिएको हो नै, तर समाजमा कायम वर्गीय असमानताले यसलाई विकराल बनाउन झनै मलजल गरेको छ ।"
अस्ट्रेलियाबाट फर्किनेलाई तिराइयो महँगो शुल्क,"अस्ट्रेलियामा १३ वर्षदेखि हवाई टिकट व्यवसाय गर्दै आएका व्यवसायी भीम न्यौपानेले सरकारले तोकेको भन्दा कम भाडामा नेपालीलाई अस्ट्रेलियाबाट उडाउन सकिने भन्दै नेपालस्थित वायुसेवा निगममा मेलबर्नबाट पटकपटक सम्पर्क गरे । आफूहरू स्वयंसेवककै रूपमा कुनै फाइदा नलिई सहयोग गर्न तयार रहेको भन्दै नेपाल वायुसेवा निगमलाई दुई पटकसम्म इमेलसमेत गरे । उनले एनआरएनएमार्फत दूतावासलाई समेत सरकारले तोकेको भन्दा सस्तो भाडामा उडाउन सकिने भन्दै जानकारी गराए । न उनको निगमका अधिकारीसँग सम्पर्क नै हुन सक्यो न निगमले इमेलको उत्तर पठायो । सिड्नीबाट एक दशकदेखि यस्तै व्यवसाय गर्दै आएका अर्का व्यवसायी इर्साद अहमदले समेत सरकारले तोकेको भन्दा ५ सय डलर कम रकममा नेपाली नेपाल फर्काउन सकिने भन्दै एनआरएनएमार्फत दूतावासलाई जानकारी गराए । तर उनको आग्रहबारेमा समेत उनले कुनै प्रतिक्रिया पाएनन् । सरकारको निर्णयअनुसार अस्ट्रेलियाबाट पहिलो चरणमा यही जुनको २३ र २७ मा दुइटा उडानमार्फत नेपालीलाई फिर्ता लगिँदै छ । नेपाली ध्वजावाहक विमानबाट लैजाने भन्दै सरकार आफैंले उनीहरूका लागि २ हजार ३ सय ५० अस्ट्रेलियन डलर एकतर्फी भाडा तोकिदिएको छ । यहाँ रहेका व्यवसायीले १ हजार ७ सय ५० डलरसम्ममा उडाउन सकिने बताइरहेका भए पनि नेपाल फर्कन चाहने नेपालीले भने सरकारले तोकेकै भाडा तिर्नुपर्ने भएको छ । दूतावासका अनुसार करिब १ हजार ३ सयले नेपाल फर्कनका लागि आवेदन दिएका छन् जसमध्ये दुईवटा विमानमार्फत ५ सय २० जना नेपाल फर्कंदै छन् । नेपाल फर्कन चाहने नेपाली भने भाडाभन्दा पनि आफू नेपाल फर्किनु जरुरी भएकाले महँगो भन्ने थाहा हुँदाहुँदै आफूहरू सरकारी भाडा दर नै तिर्न बाध्य भएको बताउँछन् । अहिलेको कठिन परिस्थितिमा अस्ट्रेलियाका नेपालीलाई लैजानका लागि नेपालबाट विमान ल्याउन नै आवश्यक थिएन, व्यवसायीहरू भन्छन् । नेपालबाट रित्तो विमान ल्याएर अस्ट्रेलियाका नेपाली लैजानुभन्दा यहाँका व्यवसायीसँग समन्वय गरेर पारदर्शी तरिकाले सस्तोमा नेपाल उडाउन सकिने अधिकांशको दाबी छ । हाम्रो मुख्य प्रश्न नै जब यहाँबाट उडान भर्ने विमान कम्पनीहरू सरकारको भन्दा धेरै सस्तोमा नेपालीलाई उद्धार गर्न तयार छन् भने अस्ट्रेलियामा रहेका नेपालीलाई नेपाल फर्काउन नेपालबाट किन विमान ल्याउनुपर्यो ? व्यवसायीद्वय न्यौपाने र अहमद प्रश्न गर्छन् । व्यवसायीकै भनाइ मान्ने हो भने अस्ट्रेलियाले आफ्ना नागरिक उद्धार गर्दा लगाएको भाडादर हेर्ने हो भने सरकारले लगाएको भाडादरलाई महँगो भन्न मिल्दैन । अस्ट्रेलियाले आफ्ना नागरिकको उद्धार गर्दा १ हजार ६ सय ५० अमेरिकी डलर (करिब २ हजार ३ सय ९० अस्ट्रेलियन डलर) भाडा तिराएको थियो जुन अहिलेको नेपाल सरकारको भन्दा ३५ डलर बढीे हो । तर नेपालबाट अस्ट्रेलिया आउने विमानमा अन्य देशका यात्रु चढाएर ल्याइने भएकाले नेपालीले तिरेको भाडा निकै महँगो भएको व्यवसायीको भनाइ छ । सरकारले चार्टर विमानको भाडा तय गरेर व्यावसायिक उडान तय गरेको उनीहरूको भनाइ छ । उनीहरूको भनाइअनुसार अस्ट्रेलियाली सरकारले चार्टर गरेको विमान नेपाल फर्कंदा रित्तो फर्किएको थियो भने नेपाली विमान यात्रु लिएर आउँदै छ । व्यवसायीहरूले सरकारले भाडा तोक्दा चार्टर गर्ने भनेर तय गरेको तर अहिले व्यावसायिक उडान गर्न खोज्नु राम्रो नियत नभएको दाबी गर्छन् । अर्कोतिर अस्ट्रेलिया सरकारले महँगो भाडा लिएको भए पनि सबै यात्रुलाई १४ दिनसम्म उच्चस्तरका होटलमा निःशुल्क क्वारेन्टाइन, त्यहाँसम्म जाने यातायात र स्वास्थ्य सुविधा उपलब्ध गराएको थियो । एनआरएन अस्ट्रेलियाका पदाधिकारीहरूसमेत भाडादर महँगो भएको र यसलाई कम गरेर उद्धार गर्न दूतावास र सरकारलाई आग्रह गरिएको सुनाउँछन् । एनआरएनएले दुवै रुटमा यात्रु ल्याउने भएपछि नेपालबाट ल्याइने यात्रुबाट संकलित रकमअनुसार हिसाब गरेर बाँकी रकम यात्रुलाई फिर्ता गर्न सरकारसँग माग गरेको छ । हामीले केही दिनअघि मात्रै दूतावासमार्फत सरकार र वायुसेवा निगमलाई नेपालबाट यात्रु लिएर आउने भएपछि सो यात्राबाट उठेको रकममा यहाँका नेपालीबाट उठाएको भाडादर कम गरेर फिर्ता दिनुपर्ने माग गरेका छौं, अध्यक्ष केशव कँडेलले कान्तिपुरसँग भने । उनले सामाजिक सञ्जालमार्फतसमेत बढी लिइएको रकम फिर्ता हुनुपर्ने माग गरेका छन् । अस्ट्रेलियाका लागि नेपाली राजदूत महेशराज दाहाल पनि भाडादर महँगो भएको स्विकार्छन् । हो, भाडादर महँगो देखिएको छ । यसबारे नेपाल सरकारलाई हामीले जानकारीसमेत गराएका हौं, दाहालले भने । सरकारले निर्णय गरिसकेपछि आफूहरूले त्यसलाई कार्यान्वयनमात्र गरेको उनको भनाइ छ । उनी दूतावासमा कुनै पनि व्यवसायीबाट सस्तोमा नेपाल लैजान सकिनेबारेमा औपचारिक रूपमा जानकारी नगराइएको समेत जिकिर गर्छन् । तर एनआरएनए अध्यक्ष कँडेल भने आफूहरूले यहाँका व्यवसायीले सरकारी भाडादरभन्दा सस्तोमा उडाउन सक्ने भन्दै दूतावासलाई जानकारी गराएको बताउँछन् । हवाई टिकेटिङमा संलग्न व्यवसायीहरू भविष्यमा यस्तै कुनै उडान हुने भए आफूहरू फाइदा नलिईकन जतिसक्दो सस्तोमा उडान गराउन तयार रहेको बताउँछन् । तर उनीहरू यसका लागि सरकारले अनुमति दिनुपर्ने जिकिर गर्छन् । सस्तोमा आफ्ना नागरिक नेपाल फर्काउन सकिने सम्भावना हुँदाहुँदै अहिलेको जस्तो कठिन परिस्थितिमा समेत महँगो भाडा तोकेर आउने भए आऊ नत्र उतै बस भन्नु व्यावहारिक होइन, एक व्यवसायीले भने ।"
भारतचीन विवाद सुल्झाउन सहयोग गर्न तयार छौं,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले भारत र चीनबीच देखिएको सीमा विवाद समाधानका लागि सहयोग गर्न तयार रहेको बताएका छन् । ट्रम्पले पछिल्लो समय दुई देशबीच देखिएको सीमा विवादबारे भारत र चीनसँग कुरा गरिरहेको जनाएका छन् । राष्ट्रपति भवन ह्वाइटहाउसबाहिर पत्रकारहरूसँग कुरा गर्दै ट्रम्पले भने, यो निकै कठिन परिस्थिति हो । हामीले भारतसँग कुराकानी गरिरहेका छौं । हामीले चीनसँग पनि कुराकानी गरिरहेका छौं । लद्दाखको गलवान उपत्यकामा भएको भारतचीन झडपलाई संकेत गर्दै भने, त्यहाँ उनीहरूबीच निकै ठूलो समस्या छ । दुवै आमनेसामने आए । अब अगाडि कसरी बढ्छ हामी हेर्छौं । हामी भारत र चीनबीचको समस्या सुल्झाउनका लागि सहयोग गर्न चाहन्छौं । गत सोमबार राति लद्दाखको गलवान सीमामा भएको झडपमा एक अधिकृतसहित २० भारतीय सैनिकको मृत्यु भएको छ । चीनतर्फ पनि हताहतीको कुरा आए पनि उसले आधिकारिक तथ्यांक सार्वजनिक गरेको छैन । त्यहाँ दुई देशबीच ठूलो समस्या छ । दुवै आमनेसामने छन् । हामीले परिस्थितिलाई हेरिरहेका छौं । हामी उनीहरूलाई सहयोग गर्न प्रयासरत छौं, ट्रम्पले भने । ट्रम्पले यसअघि पनि भारत र चीनबीचको पछिल्लो तनावलाई कम गर्नका लागि अमेरिका मध्यस्थता गर्न तयार रहेको बताएका थिए । उनले भारत र चीनलाई सीमा विवाद सुल्झाउनका लागि अमेरिकाले मध्यस्थताको भूमिका निर्वाह गर्न चाहेको र सक्षम रहेको बताएका थिए । उनले चीनसँगको तनावलाई लिएर भारतीय प्रधानमन्त्री नरेन्द्र मोदीको मुड खराब भएको पनि बताएका थिए । तर ट्रम्पको प्रस्ताव दुवै देशका विदेशमन्त्रीले अस्वीकार गरिदिएका थिए । लद्दाख सीमामा भएको हिंसात्मक झडपपछि उत्पन्न तनाव कम गर्न भारत र चीनबीच लगातार सैन्य र कूटनीतिक स्तरबाट वार्ता भइरहेको छ । दुवै देशले मेजर जर्नेल तहको सैन्य वार्ता र विदेशमन्त्रीस्तरको वार्ताबाट सीमामा देखिएको तनाव कम गर्न सहमत भएको बताएका छन् ।"
आतंकवादी आक्रमणमा ३ जना मारिए,"लन्डन (कास) बेलायतको रेडिङस्थित एक पार्कमा गरिएको चक्कु आक्रमणमा तीन जनाको मृत्यु भएको छ । प्रहरीले उक्त घटना आतंकवादसँग सम्बन्धित रहेको जनाएको छ । थेम्स भ्याली प्रहरीले हत्यामा संलग्न आरोपी एक जनालाई गिरफ्तार गरिएको जनाएको छ । गिरफ्तार हुने व्यक्ति २५ वर्षीय लिबियन नागरिक रहेको स्काई न्युजले उल्लेख गरेको छ । पक्राउ परेका व्यक्तिले यसअघि पनि आपराधिक क्रियाकलापका कारण जेल सजाय भोगेका थिए । तर, त्यो आतंकवाद मुद्दा थिएन ।मेट्रोपोलिटन पुलिस असिस्टेन्ट कमिसनर एवं प्रतिआतंकवाद प्रमुख नील बासुले घनालाई अत्याचार भन्दै त्यसमा अरू व्यक्ति संलग्न नभएको जनाएका छन् । हालसम्म ४१ जना प्रत्यक्षदर्शी सम्पर्कमा आएको उनले बताए । मृत्यु भएका व्यक्तिको पहिचान गर्न प्रहरी लागिरहेको बेलायती अखबारले उल्लेख गरेका छन् । रेडिङ टाउन सेन्टरनजिक फरबरी गार्डेन पार्कमा छिरेर एक व्यक्तिले अन्धाधुन्ध चक्कु प्रहार गर्दा तीन जना मारिएका छन् भने तीन घाइतेमध्ये दुई डिस्चार्ज भएर घर फर्किइसकेका छन् । गम्भीर घाइते एक जनाको रोयल बक्सायर अस्पतालमा उपचार जारी छ । थेम्स प्रहरीले घटना साँच्चिकै दुःखदायी र दुर्लभ प्रकृतिको भएको बताएका छन् । प्रधानमन्त्री बोरिस जोन्सनले आइतबार आफ्नो कार्यालय टेन डाउनिङ स्ट्रिटमा मन्त्री, सुरक्षा अधिकारी र प्रहरी अधिकृतहरूसँग भेटी घटनाको अनुसन्धानबारे जानकारी लिएको बीबीसीले जनाएको छ । प्रधानमन्त्री जोन्सनले घटनाको निन्दा गर्दै यसबाट पाठ सिकिने बताएका छन् । गृहमन्त्री प्रीति पटेलले पार्कमा रमाइरहेका मानिसलाई आक्रमण गरिनु अर्थहीन भएको बताउँदै घटनाबाट आफू अत्यन्तै चिन्तित भएको बताएकी छन् । घटना पार्कमै यसअघि भएको ब्ल्याक लिभ्स म्याटर प्रदर्शनसँग भने सम्बन्धित नरहेको बताइएको छ ।दर्जनौं सशस्त्र प्रहरीले शनिबार राति करिब ११ बजे रेडिङस्थित बेजिङस्टोक रोडका केही फ्ल्याटमा खानतलासीसमेत मारेका थिए । थेम्स भ्याली पुलिस फेडेरेसन अध्यक्ष क्रेग ओलेरीले घटनास्थल वरपर तत्काल गरिएको करिब डेढ घण्टा लामो कारबाहीले सम्भावित अन्य क्षति रोकेको प्रतिक्रिया दिएका छन् ।"
पाँच महिनामा पनि बनेन कार्यविधि,"फेसबुक र युट्युबलगायत सामाजिक सञ्जालमा विज्ञापनबापतको भुक्तानी अनौपचारिक माध्यमबाट गरे कारबाहीको चेतावनी दिएको राष्ट्र बैंकले पाँच महिनासम्म पनि नियमन कार्यविधि बनाउन सकेको छैन । कार्यविधि नहुँदा एकातिर ती कारोबार नियमनको दायरामा आउन सकेका छैनन् भने अर्कोतिर अनौपचारिक रूपमै कारोबार भइरहेको छ ।भुक्तानी औपचारिक प्रणालीमार्फत गर्न तयार भए पनि विधि र प्रक्रिया स्पष्ट नपारिदिँदा अन्योल भएको सरोकारवालाको गुनासो छ । औपचारिक माध्यमबाट भुक्तानी गर्ने विधि र प्रक्रिया नहुँदा अन्योल भएको छ, कम्प्युटर एसोसिएसन नेपाल (क्यान महासंघ) का पूर्वअध्यक्ष विनोद ढकालले भने, राष्ट्र बैंकले रोकेको भने पनि अहिले चोरी बाटोबाटै पैसा गइरहेको छ । कार्यविधि नबनेकै कारण अनौपचारिक माध्यमबाट हुने कारोबार नरोकिएको उनले बताए । ढकालका अनुसार लकडाउनमा यस्तो कारोबार झनै बढेको छ । लकडाउनले जुमलगायत धेरै सामाजिक सञ्जाल प्रयोग भएका छन्, उनले थपे, तिनको भुक्तानी पनि अनौपचारिक माध्ययबाटै भएको हो । कार्यविधि बनाएर त्यस्ता कारोबार औपचारिक प्रणालीमा ल्याएर नियमन गर्न आफूहरूले पटकपटक आग्रह गर्दा पनि कार्यविधि नबन्दा हुन नसकेको उनको भनाइ छ । सामाजिक सञ्जालमा विज्ञापन गर्ने एकदुई कम्पनीले अनुमति लिई कानुनबमोजिम कर तिरेर विज्ञानबापतको भुक्तानी गरे पनि कार्यविधि बनी नसकेको राष्ट्र बैंक विदेशी विनिमय व्यवस्थापन विभाग प्रमुख बमबहादुर मिश्रले बताए । कार्यविधि निर्माणका लागि छलफल भइरहेको थियो । त्यहीबीचमा लकडाउन भएपछि प्रक्रिया अघि बढ्न सकेको छैन, उनले भने, लकडाउनको समयमा सरोकारवालाहरूसँग छलफल पनि हुन सकेन, यसकारण कार्यविधि बनाउन समय लाग्यो । कोभिड१९ ले सिर्जना गरेको असहज परिस्थिति कायमै रहेकाले सम्भवतः आगामी मौद्रिक नीतिपछि मात्र कार्यविधिले अन्तिम रूप पाउने उनले बताए । सामाजिक सञ्जालमा विज्ञापनबापतको रकम औपचारिक रूपमा भुक्तानी गर्न चाहनेले अहिले पनि पाउँछन्, उनले भने, त्यस्ता भुक्तानी कारोबारलाई नियमन कसरी गर्ने, विधि तथा प्रक्रिया के हुनेलगायत कुरा कार्यविधिमा आउने हुन् ।सूचना जारी गरेपछि सामाजिक सञ्जालमा हुने विज्ञापनको अनौपचारिक प्रणालीबाट हुने भुक्तानी घटेको मिश्रले दाबी गरे । निकै कम भएको छ, यसअघि अनौपचारिक माध्यमको भुक्तानीमा संलग्न संस्था र कम्पनी पनि अनुमतिका लागि आएका छन्, उनले भने, एक महिनामा करिब तीन दर्जन संस्था बुझ्न आएका थिए । तीमध्ये केहीले अनुमति पाएका छन् ।राष्ट्र बैंकले गत माघ १७ देखि सामाजिक सञ्जालमा हुने विज्ञापनको अनौपचारिक माध्यमबाट हुने भुक्तानी रोकेको थियो । त्यसपछि त्यस्ता भुक्तानी औपचारिक माध्यमबाट नगरे कारबाही गर्ने बताइएको थियो । त्यसका लागि १०१५ दिनभित्रै कार्यविधि बनाएर सो क्षेत्रलाई नियमनको दायरामा ल्याउने राष्ट्र बताएको थियो । सुरुमा क्यान, एडभरटाइजिङ एजेन्सी, मनी चेन्जरलगायत सरोकारवालासँग छलफल भएको थियो । त्यही समयमा निवर्तमान गभर्नर चिरञ्जीवी नेपालको कार्यकाल सकियो । त्यसपछि लकडाउन सुरु भयो, स्रोतले भन्यो, लकडाउनमा हिँडडुलमै समस्या भयो । भन्न लायक केही कामै भएको छैन, चालु आवमा त जति गरे पनि सकिँदैन । कार्यविधि निर्माण राष्ट्र बैंकको नियमित कार्यक्रम हो । चालु आर्थिक वर्षको मौद्रिक नीतिमा सामाजिक सञ्जाल र अनलाइनमार्फत हुने विज्ञापनबापत विदेशी मुद्रामा हुने भुक्तानी तथा प्राप्तिको व्यवस्थापन गर्न आवश्यक नीति तर्जुमा गरी कार्यान्वयन गरिने उल्लेख छ । तर मौद्रिक नीति जारी भएको ११ महिनासम्म पनि कार्यविधि बनेको छैन । विज्ञापनको भुक्तानीका लागि बैंकिङ प्रणालीमार्फत गर्न समस्या नभए पनि उक्त प्रणालीमार्फत सानो रकम पठाउन नमिल्ने भएकाले अनौपचारिक माध्यम नै प्रयोगको बाध्यता रहेको एक अधिकारीले बताए । सामाजिक सञ्जालमा हुने विज्ञापनको भुक्तानी अनौपचारिक प्रणालीबाट नगर्न सूचना जारी गरे पनि त्यस्तो कारोबार भए, नभएकोबारे राष्ट्र बैंकले नियमन गरेको छैन, उनले भने, सूचना जारी गर्यो, पुग्यो । नियमन र स्पष्ट कानुनी व्यवस्था नहुँदा अनौपचारिक माध्यम प्रयोग गर्नुको विकल्प छैन । यसकारण अनधिकृत कारोबार रोक्न पनि कार्यविधि आवश्यक रहेको ती अधिकारीले बताए ।सामाजिक सञ्जालमा हुने विज्ञापनमार्फत धेरै विदेशी मुद्रा अपचलन भएको सूचना प्राप्त भएको भन्दै राष्ट्र बैंकले त्यसकै आधारमा गत माघमा सूचना जारी गरी वैधानिक प्रणालीबाट मात्र त्यस्तो भुक्तानी गर्न आग्रह गरेको थियो । अनधिकृत कारोबारबाट विदेशी विनिमय अपचलन हुने भएकाले संलग्नलाई कारबाही हुने चेतावनी दिइएको थियो ।सामाजिक सञ्जालमा रकम भुक्तानी गर्न व्यवस्थित पेमेन्ट गेटवे नभएकाले अधिकांश विज्ञापनदाताले अनौपचारिक माध्यमबाट भुक्तानी गर्दै आएका छन् । उनीहरूले विदेशमा बस्ने आफन्त वा विदेशी कम्पनीका तर्फबाट भुक्तानी गर्न लगाई पैसा पठाउने गरेको राष्ट्र बैंकको अनुमान छ ।राष्ट्र बैंकको पछिल्लो निर्देशनपछि युट्युबजस्ता सामाजिक सञ्जालमा भिडियो बनाएर आम्दानी गर्दै आएका नेपालीले पनि बैंकिङ प्रणालीमार्फत रकम लिनुपर्नेछ । त्यस्ता भिडियोमा विज्ञापन राखेबापत युट्युबले निश्चित प्रतिशत भिडियो निर्मातालाई उपलब्ध गराउँछ । उक्त रकम प्रायःले विदेशमा रहेका आफन्त तथा साथीभाइको खातामा जम्मा गर्ने र अनौपचारिक माध्यमबाट नेपाल भित्र्याउने गरेको गुनासो राष्ट्र बैंकलाई प्राप्त भएको थियो । औपचारिक माध्यमबाट यसरी सिफारिस लिएर सामाजिक सञ्जालमा विज्ञापनबापतको रकम भुक्तानी गर्नेको संख्या निकै कम रहेको जानकारहरू बताउँछन् ।"
प्रदेश सांसदको बजेट धार्मिक स्थलमा,"सप्तरीका प्रदेश सांसदले निर्वाचन क्षेत्र विकास कार्यक्रमको अधिकांश रकम मन्दिर र मदरसालगायतका धार्मिक स्थलमा खर्च हुने योजना छनोट गरेका छन् । सांसदहरूले मन्दिर निर्माण, स्तरोन्नति, गेट, पर्खाल निर्माणलगायत योजनामा टुक्रे बजेट छुट्याएको पूर्वाधार विकास सम्पर्क कार्यालय राजविराजको विवरण छ । प्रदेशसभामा प्रत्यक्ष निर्वाचित सदस्यले ३ करोड र समानुपातिकले १ करोड रकम यो कार्यक्रमअन्तर्गत खर्च गर्न पाउने व्यवस्था छ । जसमा ५ लाख रुपैयाँ प्रशासनिक खर्चका लागि राखिएको छ । सप्तरीबाट प्रत्यक्ष ८ र समानुपातिक ६ गरी कुल १४ जना प्रदेशसभा सदस्य छन् । सबै प्रदेश सांसदको गरी निर्वाचन क्षेत्र विकास कार्यक्रमका लागि जिल्लामा ३० करोड रुपैयाँ आएको छ ।कोभिड१९ को संक्रमण कम तथा उपचार गर्न स्वास्थ्य क्षेत्र प्राथमिकतामा पार्नुपर्ने आवाज उठिरहे पनि सांसदले भने त्यसलाई बेवास्ता गरेको देखिन्छ । संघीय सरकारबाट निर्वाचन क्षेत्रका नाममा विनियोजित बजेट खर्च नभएर बाँकी रकम स्थानीय तहको कोरोना कोषमा जम्मा गर्न पाउने निर्णय भइसकेको छ । प्रदेश सरकारले यस्तो निर्णय गरिसकेका छैनन् । तर कोरोना रोकथाम तथा स्वास्थ्य पूर्वाधारमा खर्च गर्न कुनै रोकावट छैन । आर्थिक वर्ष सकिन ३ साता बाँकी रहँदा पनि केही योजनाको काम सुरु हुन सकेको छैन । शिक्षा, स्वास्थ्य, पूर्वाधारका दृष्टिले जिल्ला कमजोर भए पनि त्यसतर्फ सांसदले ध्यान पुर्याएका छैनन् । गत वर्ष पनि धार्मिक स्थलमा सांसद बजेटको ठूलो हिस्सा खर्चिएको थियो । चालु आवमा सप्तरीबाट निर्वाचित प्रदेश सांसद सत्यनारायण मण्डलले १२ लाख र नवलकिशोर साहले १२ लाख ५० हजार रुपैयाँ मन्दिरको पर्खाल र मन्दिर स्तरोन्नतिमा छुट्याएका छन् । साहले मसानघाट र कब्रस्तान निर्माणका लागि ७२ लाखको योजना राखेका छन् । सांसद शैलेन्द्रप्रसाद साहले १ करोड, मनीषकुमार सुमनले ३० लाख, विदेश्वरप्रसाद यादवले ५७ लाख, अभिषेक यादवले १५ लाख, गोविन्दबहादुर न्यौपानेले २२ लाख र मोहमद समिमले ९२ लाख रुपैयाँ मन्दिर र मदरसा निर्माणमा विनियोजन गरेका छन् ।समानुपातिकतर्फका प्रदेश सांसद प्रमिलादेवी यादवले ७० लाख, गीताकुमारी यादवले २२ लाख ५० हजार, रुबिकुमारी कर्णले १५ लाख, उपमाकुमारी देवले २० लाख, नेत्रविक्रम साहले ३० लाख रुपैयाँ मन्दिर र मदरसा निर्माणका लागि छुट्याएका छन् । निर्वाचन क्षेत्र विकास कार्यक्रमअन्तर्गत अघिल्लो वर्षको बजेटको बढी हिस्सा पनि मन्दिर, मदरसा, मसानघाट, आश्रम, कब्रस्तानलगायतका योजनामै थियो । जिल्लाका १ सय ६४ वडामध्ये अझै पनि धेरैमा स्वास्थ्य चौकी छैनन् । हरेक पालिकामा १५ बेडको अस्पताल बनाउने घोषणा भए पनि एउटैमा पनि नरहेको जिल्ला स्वास्थ्य कार्यालय प्रमुख दुनियाँलाल यादवले बताए । कतिपय विद्यालयमा भवनमा झ्याल, ढोका र पर्खालसमेत छैनन् । ग्रामीण बस्तीका बाटा अझै पनि वर्षाभरि हिलाम्मे हुँदा पनि त्यतातिर ध्यान नदिएको नागरिक समाजका अध्यक्ष थानसिंह भन्सालीले बताए । निर्वाचन क्षेत्र विकासको बढी बजेट मठमन्दिर र मदरसामा लाग्नु दुःखद भएको जिल्ला समन्वय समिति प्रमुख प्रभाकर यादव बताउँछन् । माननीयजीहरूले शिक्षा, स्वास्थ्य, बाटोघाटो र भौतिक पूर्वाधारलाई प्राथमिकता दिनुपर्ने हो, जिसस प्रमुख यादवले भने, तर हरेक वर्ष मठमन्दिर निर्माण र स्तरोन्नतिमा खर्च भइरहेको छ । निर्वाचन क्षेत्रका जनताले नै धार्मिकस्थलमै बजेट माग गर्ने गरेकाले बाध्य भएर छुट्याउनुपर्ने प्रदेशसभा सदस्य शैलेन्द्रप्रसाद साहका प्रतिनिधि शम्भु झाले बताए । जनताको मागअनुसार योजना दिने हो । जनताले धार्मिकस्थलकै लागि विनियोजन गर्नुपर्छ भन्छन् के गर्ने ?, झाले भने ।महोत्तरीको बर्दिवास नगरपालिका १ र ३ मा पर्ने नेवारडाँडाकामीडाँडा सामुदायिक वनभित्र ४५ लाखको लागतमा प्रदेश सांसद शारदादेवी थापाले निर्वाचन क्षेत्र बजेटबाट फराकिलो सडक निर्माण थालेकी छन् । जिल्ला वन कार्यालय र बर्दिवास नगरपालिका दुवै सरोकारवाला निकायलाई थाहै नदिई वन क्षेत्रमा थालिएको सडक निर्माणको स्थानीयले विरोध गरेका छन् ।बर्दिवास बजारक्षेत्रको उत्तरी क्षेत्रमा नेवारडाँडा कामीडाँडा, चिहानडाँडा र रातमाटा पानीखोल्सी सामुदायिक वन छन् । ५८ हेक्टर क्षेत्रफलको नेवारडाँडाकामीडाँडा क्षेत्रमा सडक बनाउन उपकरणको प्रयोग गरेर वन फाँडिएको स्थानीयको आरोप छ । उक्त क्षेत्रमा नेकपा नेता, प्रदेश सांसद र जिल्लाका अगुवाहरूको जग्गा भएकाले जबर्जस्ती सडक बनाइरहेको स्थानीयले बताए । वन अतिक्रमण गरेर बनाइएको १६ बिघाको बस्तीलाई लक्षित गरी खनिएको सडकमै सांसद कोषबाट पक्की सडक बनाउन थालिएको बर्दिवास १ का शंकर फुँयालले बताए ।नेवारडाँडाकामीडाँडा सामुदायिक वनक्षेत्र अतिक्रमण गरेर बस्ती बढिरहेको सामुदायिक वन उपभोक्ता महासंघ प्रदेश २ का अध्यक्ष सोम शर्माले बताए । प्रदेश सांसद थापाले गत आर्थिक वर्षमा सांसद विकास कार्यक्रमबाट त्यही सडक निर्माणका लागि ७ लाख बजेट खर्चेकी थिइन् । बीपी राजमार्गबाट पूर्व दाहाल्नी खोल्सीसम्म ५ सय मिटरको दूरीमा अतिक्रमित बस्तीसम्म पुग्न वन माँसेर ३ वटा सडक बनाइएको बर्दिवास नगरपालिका वडा १ का सदस्य निरोज अधिकारीले बताए । बर्दिवास नगरपालिकाका मेयर बिदुरकुमार कार्कीले वनक्षेत्र चिर्दै बनाउन लागिएको उक्त सडकबारे नगरसँग कुनै समन्वय नभएको बताए । डिभिजन वन कार्यालय महोत्तरीका प्रमुख हेमन्तप्रसाद साहले वनक्षेत्रमा डोजर लगाएर बनाइने संरचनाका लागि सहमति दिन नसकिने बताए । वनको पत्रको अवज्ञा गर्दै काम अघि बढेकाले आवश्यक कारबाहीका लागि उपल्लो तहमा समन्वय गरेको साहले बताए । प्रदेश सांसद थापा भने बर्दिवास १ र ३ बीच आवागमन सहज बनाउन स्थानीयवासीकै मागअनुसार सडक योजनामा आफूले रकम विनियोजन गरेको बताउँछिन् । प्रदेशसभाको प्राकृतिक स्रोतसाधन समितिका सभापति रामचन्द्र मण्डलसहित विज्ञ टोलीले पनि वनको अनुगमन गरेको छ । हामीले वनक्षेत्रमै बनाइएको सडक र १६ बिघा भनिने प्लटसहितको अतिक्रमित क्षेत्रको अनुगमन गरेका छौ, सभापति मण्डलले भने, वनक्षेत्रमा बाटो बनाउने काम रोक्न अतिक्रमण नै रोक्नुपर्ने पहिलो आवश्यकता छ ।"
बिक्री भयो सैपाल ग्यास उद्योग,"उद्योग वाणिज्य तथा आपूर्तिमन्त्री लेखराज भट्टकी पत्नीको स्वामित्वमा रहेको सैपाल ग्यास प्रालि बिक्री भएको छ । उद्योगले आयल निगमबाट करिब ३ महिनाअघि मात्रै सञ्चालन स्वीकृति पाएको थियो । मन्त्री भट्टकी श्रीमती निर्मलादेवी भट्ट अध्यक्ष रहेको उक्त प्रालिमा गोपालबहादुर शाही, मानबहादुर शाही, दिनेश साह र सिद्धराज ओझा सञ्चालक छन् । उक्त ग्यास कम्पनी एभरेस्ट ग्रुपले किनेको हो । १८ करोड रुपैयाँमा सैपाल ग्यास किनिएको ग्रुपका सञ्चालक शिवप्रसाद घिमिरेले जानकारी दिए । मन्त्रीज्यू सिधै सञ्चालक होइन । उहाँको म्याडम ग्यासको अध्यक्षसहित ५ जना सञ्चालक हुनुहुन्छ, एलपी ग्यास उद्योग संघका निर्वमान अध्यक्षसमेत रहेका घिमिरेले भने, एनसीसी बैंकमा सैपालको करिब ९ करोड ऋण थियो । मार्केटमा सहित करिब १२ करोड थियो । उद्योग १८ करोड रुपैयाँमा बिक्री गर्ने डिल भयो । आयल निगम स्रोतका अनुसार सैपाल ग्यासमा मन्त्रीको करिब ३० प्रतिशत सेयर छ । उद्योग सञ्चालनको क्रममा लागत नै बढी भएपछि करिब ३ महिनाअघिदेखि नै बिक्री गर्ने मनस्थिति बनाएको थियो । गत शुक्रबार बिक्री नै गरेको हो । प्रोजेक्ट लागत बढी थियो । ग्यास उद्योग करिब १२ करोड रुपैयाँमा खोल्न सकिन्छ । तर लगानी करिब १६ करोड पुग्यो, निगमका ती अधिकारीले भने, व्यापार गर्न सजिलो छैन । ऋण बढी भएपछि बाध्य भएर बिक्री गरेको देखिन्छ । निगमका अनुसार सुरुवाती चरणमा उद्योगलाई महिनामा १० हजार टनको प्रोडक्ट डेलिभरी अर्डर (पीडीओ) दिइएको छ । त्यसपछि मागअनुसार उपलब्ध हुने जनाइएको छ । ग्यास उद्योग सञ्चालनका लागि उद्योग विभागमा दर्ता भएपछि निगमले पनि निरीक्षण गर्छ । सम्पूर्ण मापदण्ड पूरा गरेपछि निगमले सञ्चालन गर्न स्वीकृति दिन्छ । करिब ३ महिनाअघि पडिओ दिएका थियौं, निगमका ग्यास विभाग प्रमुख दीपक बरालले भने । सैपाल ग्यासको प्लान्ट कैलालीको गोदावरी नगरपालिकाको अत्तरियामा छ । २ बिघा ३ कट्टामा रहेको उद्योग चार वर्षअघि निर्माण भएको हो । ग्यास आपूर्तिका लागि करिब ३ महिनाअघि उद्योगले स्वीकृति पाएको हो । स्वीकृति पाए पनि सञ्चालनमा आइसकेको थिएन । ग्यास उद्योग चलाउन प्रस्ताव आयो, घिमिरेले भने, सुदूरपश्चिममा सैपालसहित २ वटा मात्रै ग्यास प्लान्ट छन् । सम्भावना देखेर खरिद गर्यौं । प्लान्ट परीक्षणको काम सकिएकाले एकदुई साताभित्रै ग्यास बजारमा ल्याइने उनले बताए । घिमिरेले सैपालभन्दा ६ किलोमिटर टाढा कामाख्या ग्यासको संरचना बनाइरहेका थिए । सैपाल ग्यासबाट प्रस्ताव आएपछि लगानी गरेको जनाएको छ । निगम स्रोतका अनुसार एभरेस्ट ग्रुप सुदूरपश्चिममा जाने भनेपछि सैपालका सञ्चालकपछि हटेका हुन् । प्रतिस्पर्धा गर्न नसक्ने डरले बिक्री भएको ती अधिकारीको भनाइ छ । निगमका अनुसार एउटा ग्यास कम्पनीले वार्षिक ३४ करोड रुपैयाँभन्दा बढी कमाइ गर्दैन । मासिक करिब २ लाख सिलिन्डर बिक्री हुन्छ । एउटा सिलिन्डरमा करिब २० रुपैयाँ नाफा हुन्छ । कर्मचारीको तलब, बैंकको ब्याज, प्रशासनिक खर्च सबै जोड्दा नयाँ उद्योगलाई गाह्रै छ, ती अधिकारीले भने । सैपाल खरिद भएपछि एभरेस्ट ग्रुपसँग ग्यास उद्योगको संख्या ७ पुगेको छ । पूर्वमा प्रिमा र कामाख्या, हेटौंडामा सहारा, काठमाडौंमा एभरेस्ट, धादिङमा सुगम र भैरहवामा त्रिशूल ग्यास उद्योग सञ्चालनमा छन् ।"
महासंघको निर्वाचन साउन २५ र २६ मा,"काठमाडौं (कास) नेपाल उद्योग वाणिज्य महासंघको साधारणसभा आगामी साउन २५ र २६ गते हुने भएको छ । पदाधिकारी बैठकले आइतबार उक्त निर्णय गरेको महासंघकी अध्यक्ष भवानी राणाले बताइन् । यो निर्णयलाई कार्यसमिति बैठकले अनुमोदन गर्नुपर्ने हुन्छ, उनले भनिन्, त्यसका लागि सोमबार बैठक राखिएको छ । चैत २८ र २९ मा महासंघको साधारणसभा गर्ने निर्धारित मिति थियो । कोभिड१९ संक्रमण कम गर्न सरकारले चैत ११ देखि नै लकडाउन गरेपछि महासंघको साधारणसभा स्थगन भएको थियो । मन्त्रिपरिषद्को पछिल्लो निर्णयअनुसार बिस्तारै लकडाउन खोल्दै लैजाने नीति छ, राणाले भनिन्, त्यसैअनुसार हामीले पनि साधारणसभाको मिति तय गरेका हौं । मन्त्रिपरिषद्ले लकडाउन खुकुलो पारेलगत्तै साधारणसभाको मिति तय गर्न महासंघ पदाधिकारीमाथि दबाब थियो । यो साधारणसभाले महासंघका विभिन्न पदमा निर्वाचन गर्नेछ । हाल वरिष्ठ उपाध्यक्ष स्वतः अध्यक्ष हुने व्यवस्था छ । उक्त व्यवस्थाअनुसार वरिष्ठ उपाध्यक्ष शेखर गोल्छा अध्यक्ष हुँदै छन् । वरिष्ठ उपाध्यक्षसहित अन्य विभिन्न पदमा भने निर्वाचन हुनेछ । साधारणसभाको मिति तय गर्ने गृहकार्यसँगै निजी क्षेत्रमा चुनावी सरगर्मी बढ्दै गएको छ ।"
पूर्वी नाकाबाट निर्यात अवरोध कायमै,"लकडाउनका बाबजुद पनि उत्पादित चिया निकासीको पखाईमा गोदाममा थन्किएर बसेको छ । नेपाल चिया तथा कफी विकास बोर्डका कार्यकारी निर्देशक विष्णु भट्टराईले पूर्वी नाकाबाट नेपाली उत्पादन निकासीमा भारतको पश्चिम बंगालले गरेको प्रतिबन्धबारे करिब महिना दिनअघि नै वाणिज्य मन्त्रालयलाई लिखित जानकारी गराइसकेका थिए । तर अहिलेसम्म मन्त्रालयबाट ठोस पहल भएको देखिँदैन । पूर्वी नाकाबाट निकासी हुने सीमित नेपाली उत्पादनमध्ये चिया पनि एक हो । वार्षिक करिब ४ देखि ५ अर्ब रुपैयाँको चिया भारत निकासी हुँदै आएको मेची भन्सार कार्यालयले जनाएको छ । जसमा पहाडी जिल्लामा उत्पादित अर्थोडक्सको निकासीसमेत उच्च छ । तराईमा उत्पादित सीटीसी चियाको माग भारतमा अत्यधिक छ । सरकारले निर्यातजन्य वस्तुको प्रवर्द्धन गर्नेर् उद्देश्यका साथ चिया, अदुवा, अलैंची, कुचो, दाल, भेनियरजस्ता वस्तुमा भन्सार मिनाहा गरेको छ । भन्सार सेवा दस्तुरबापत प्रतिकन्साइन्टमेन्ट सय रुपैयाँ र भ्याटबापत १३ रुपैयाँ अतिरिक्त शुल्क मात्रै लाग्छ । खासगरी झापा र इलाममा उत्पादित चिया पूर्वी नाकाबाट भारत निर्यात गरिन्छ । भारतले नेपाली उत्पादनलाई आफ्नो ब्रान्ड बनाएर युरोप, अमेरिकाजस्ता मुलुकमा समेत पठाउने गरेको छ । भारतले कौडीको भाउमा खरिद गरेर महँगो दरमा तेस्रो देश पठाउँछ, एक चिया व्यवसायीले भने, हाम्रो आफ्नै ब्रान्ड नहुँदा भारतबाहेकका मुलुकमा निर्यात गर्न असहज छ ।लकडाउन अवधिमा ४ अर्ब ३५ करोडको निकासीभारतले मुलुकका अन्य भन्सार नाकाबाट नेपाली उत्पादन निकासीमा अवरोध गर्दै आए पनि जोगवनी नाकामा त्यसको प्रभाव परेको छैन । यो नाकाबाट अहिले विशेषगरी जुटका सामग्री, रिफाइन गरिएको सूर्यमुखी तेल, तेजपत्ता, अर्थोडक्स चियालगायत नेपाली कृषिजन्य वस्तुको निकासी निर्बाध रूपमा भइरहेको विराटनगर भन्सारले जनाएको छ ।नेपाली उत्पादन निकासीमा आइतबारसम्म भारतीय पक्षबाट अवरोध भएको छैन । सामान्य अवस्थामा जुनजुन नेपाली उत्पादन निकासी हुँदै आएको थियो । अहिले पनि ती उत्पादन सहज रूपमा निकासी भइरहेको छ, भन्सार अधिकृत गोपी उप्रेतीले भने । उनका अनुसार पाम आयल निकासी प्रतिबन्ध भने कायमै छ ।लकडाउनयता शनिबारसम्म जोगबनी नाकाबाट ४ अर्ब ३५ करोड ५६ लाख मूल्यबराबरका नेपाली उत्पादन निकासी भएको अधिकृत उप्रेतीले जानकारी दिए । ५१ करोड मूल्यबराबरका जुटबाट तयार गरिएका सामग्री, रिफाइन सोयाबिन तेल ७ हजार ५ सय ६८ मेट्रिक टन, रिफाइन पाम आयल ४ हजार ५ सय ६ मेट्रिक टन, चाउचाउ र नुडल्स १ हजार ३ सय ६५ मेट्रिक टन, चिराइतो र तेजपात २५ मेट्रिक टन, अम्रिसो ९ सय ९५ मेट्रिक टन र ३३ करोड ६८ लाख मूल्य बराबरको ९ सय ९ मेट्रिक टन अर्थोडक्स चिया निकासी भएको उनले बताए ।"
पुँजी बजार प्राथमिकतामा परेन,"पुँजी बजार राज्यको प्राथमिकतामा नपरेकाले अपेक्षित रूपमा विकास हुन नसकेको विज्ञहरूले बताएका छन् । छरिएर रहेको रकम पुँजी बजारमार्फत संकलन गरी राष्ट्रिय हितमा उपयोग गर्न सकिन्छ भन्ने विषय राज्यले नबुझेकै कारण स्थापनाको साढे दुई दशकसम्म पनि प्रारम्भिक (शिशु) अवस्थामै रहेको उनीहरूको भनाइ छ । नियामक निकाय नेपाल धितोपत्र बोर्ड (सेबोन) ले प्रभावकारी रूपमा काम नगरेर जेमा पनि मौद्रिक नीतिको मुख ताक्न थालेकाले समस्या भएको राष्ट्र बैंकका पूर्वनिर्देशक एवं सेयरविज्ञ गोपाल भट्टले बताए । धितोपत्र बोर्ड आफैंले बजारको विकासका लागि आवश्यक उपकरण, लगानीकर्ताको सुरक्षा, तरलता व्यवस्थापनलगायत विषयमा काम गर्नुपर्छ, उनले भने । नेपालमा कर्जा दिने, पुँजी बजारको वित्तीय उपकरण जारी गर्ने, सामूहिक लगानी कोष, मर्चेन्ट बैंक चलाउनेलगायत काम बैंक तथा वित्तीय संस्थाको भएकाले समस्या आएको उनले बताए । सेयर ब्रोकरलगायत पुँजी बजारको सबै काम बैंकलाई जिम्मा दिन थालियो, उनले भने, नीति बनाउने र कार्यान्वयन गर्ने निकाय एउटै हुनु राम्रो भएन । बजारमा अन्य निजी क्षेत्र पनि रहेकाले बजार विकासमा उनीहरूलाई पनि भूमिका दिनुपर्ने भट्टको भनाइ छ । पुँजी बजारमा इक्विटी मात्र कारोबार हुँदै आएकाले अब दोस्रो बजारमा ऋणपत्रको कारोबारलाई व्यवस्थित बनाउनुपर्ने उनले सुझाए ।राज्यको प्राथमिकतामा नपरेकै कारण बजारको अवस्था कमजोर रहेको धितोपत्र बोर्डका पूर्वअध्यक्ष सुरवीर पौड्यालले बताए । बजारलाई राष्ट्र बैंक, सरकारले कम प्राथमिकतामा मात्र राखेनन्, यसलाई जुवाघर, सट्टेबाजी बजारकै रूपमा हेरियो, उनले भने, पुँजी बजारबाट संकलित पुँजी राष्ट्रको हितमा लगाउन सकिन्छ भनेर सोहीअनुसार प्राथमिकता दिइएन । अब वास्तविक क्षेत्रका कम्पनीलाई बजारमा भित्र्याउन ढिलाइ भइसकेको उनले बताए । सूचीकृत हुन आउनेलाई कर्जामा सहुलियत दिने नीति आवश्यक रहेको र यो भएको खण्डमा बजारको विकासमा सघाउ पुग्ने उनको भनाइ छ । राष्ट्र बैंक तथा वित्तीय संस्थाको हितमा मौद्रिक नीति ल्याएको खण्डमा त्यसको प्रभाव बजारमा पर्ने उनको दाबी छ ।सरकारले लकडाउन खुकुलो बनाइसक्दा पनि पुँजी बजार सञ्चालन हुन नसक्दा विश्व बजारमा राम्रो सन्देश नगएको सेयर विश्लेषक एवं लगानीकर्ता प्रकाश तिवारीले बताए । अर्थतन्त्रका सबै क्षेत्र सञ्चालनमा आइसक्दा पनि पुँजी बजार बन्द छ, उनले भने, यस्तै हो भने अब लामो समय बन्द हुने बजार भनेर चिनिने सम्भावना छ । सेयर बजारले पुँजी निर्माण र तरलता सिर्जना गर्नुपर्ने भए पनि नेपालमा त्यस्तो हुन नसकेकाले राज्यको प्राथमिकतामा नपरेको उनको भनाइ छ । नेपालको पुँजी बजारबाट लिक्विडिटी भन्ने चिज नै हराउने अवस्थामा पुगेको छ, उनले भने । नियामक निकायको कमजोरीका कारण लामो समयसम्म पनि बजार बन्द हुन पुगेको उनको आरोप छ । बजार सञ्चालनका लागि केही लगानीकर्ताले लबिइङ गरिरहेको स्मरण गर्दै उनले भने, सरकार, धितोपत्र बोर्ड, नेप्सेलगायतका नियमनकारी निकायबाट नभई पुँजी बजार खोल्ने वा बन्द गर्ने निर्णय केही सीमित लगानीकर्ताको पहुँचमा पुग्नु बजारको सबैभन्दा कमजोर र दुःखद पक्ष हो । पछिल्ला दिनमा सेयर बजार स्वार्थ समूहको कब्जामा पुगेको उनको आरोप छ । स्थापनाको साढे २ दशकसम्म पनि बजारमा इक्विटीबाहेक अरू औजार बोन्ड मार्केट, डेरिभेटिभ्स दिन नसकिएको, रियल सेक्टरका कम्पनी भित्र्याउन आवश्यक पहल नभएको उनले बताए । बजारलाई व्यवस्थित र विश्वसनीय नबनाउँदासम्म गैरआवासीय नेपाली भित्र्याउन नसकिने उनको भनाइ छ । यही बस्ने लगानीकर्ताले सहज रूपमा लगानी गर्ने र कारोबार गर्ने अवस्था नभइरहेको अवस्थामा बाह्य लगानीकर्ता भित्र्याउँछु भन्ने विषय कोरा कल्पना मात्र हो, उनले भने । आगामी मौद्रिक नीतिमार्फत बैंक तथा वित्तीय संस्थाले सेयर धितोमा प्रवाह गर्ने कर्जाको सीमा बढाउनुपर्ने, मार्जिन कलमा सहुलियत दिनुपर्नेलगायत विषय समेट्नुपर्ने स्टक ब्रोकर्स एसोसिएसनका अध्यक्ष भरत रानाभाटले सुझाए । सेयर धितोमा गएको कर्जाको ब्याज तिर्ने समय थप गर्नुपर्ने पनि उनको भनाइ छ । लामो समयदेखि बन्द छ, यो अवस्था अब लम्ब्याउनुहुँदैन, कुनै पनि हालतमा अब बजार सञ्चालन गर्नुपर्छ, उनले भने, यसका लागि आवश्यक सहयोग गर्न ब्रोकर तयार छौं । धितोपत्र बोर्ड र बिमा समितिलगायत नियमनकारी निकाय राष्ट्र बैंकमा नै निर्भर भएकाले बजार सञ्चालन हुन नसकेको उनले बताए । विद्युतीय माध्यमबाट लगानीकर्ता र धितोपत्र दलालबीच रकम पठाउँदा र प्राप्त गर्दा रकमान्तर हुने रकमको सीमालाई हटाउनसमेत उनले सुझाएका छन् ।"
सञ्चालनमा आए दुई पुल,"पर्वत (कास) करिब तीन महिना बन्द भएको यान्त्रिक पुल र पैदलयात्री बन्जी पुल बिहीबारदेखि सञ्चालनमा आएका छन् । निजी क्षेत्रबाट ६ वर्षअघि सुरु गरिएको कुस्मा र बागलुङ जोड्न बनाइएको यान्त्रिक पुल लकडाउनयता बन्द थियो । बन्जीपुल सञ्चालनमा आउने तयारी भइरहँदा लकडाउन सुरु भएको थियो । दैनिक सयौं यात्रु कुस्माबलेवा वारपार गर्दै आएको यान्त्रिक पुल बन्द हुँदा बागलुङको बलेवा क्षेत्रका बासिन्दा समस्यामा परेका थिए । यात्रुको आवश्यकतालाई ख्याल गर्दै आवश्यक सुरक्षा अपनाएर सेवा पुनः सुरु गरिएको कुस्माबलेवा यान्त्रिक पुल लिमिटेडका अध्यक्ष होमनारायण श्रेष्ठले बताए । लामो समय सेवा बन्द गर्दा यात्रु मर्कामा परेको गुनासो आयो, उनले भने, लकडाउन खुकुलो भएको अवस्थामा सामाजिक दूरी कायम गर्दै सेवालाई निरन्तरता दिएका हौं ।"
लक्ष्मी बैंकले प्राप्त गर्यो ऋण,काठमाडौं (कास) लक्ष्मी बैंकले दोहा बैंक दुबईबाट ३ वर्षका लागि २० मिलियन अमेरिकी डलर बराबरको वैदेशिक मुद्रामा ऋण प्राप्त गरेको छ । बैंकका प्रमुख कार्यकारी अधिकृत अजयविक्रम शाह तथा दोहा बैंकको नेपालस्थित कन्ट्री हेड सुरज विक्रम शाहीको उपस्थितिमा गत वैशाख १५ मा ऋणसम्बन्धी सम्झौतापत्रमा हस्ताक्षर भएको थियो । राष्ट्र बैंकको स्वीकृतिपछि उक्त ऋण रकम प्राप्त भएको बैंकले जनाएको छ ।
पञ्चकन्याको नयाँ फलामे छड,"काठमाडौं (कास) पञ्चकन्या स्टिलले आफ्नो नयाँ उत्पादन ५५०एक्सडी र ५००एक्सडी फलामे छड सार्वजनिक गरेको छ । लचकता भएका रिबारहरू ८ र ४० मिमि साइजमा उपलब्ध हुने कम्पनीले जनाएको छ । फलामे रडमा रासायनिक तत्त्व सल्फर, फोस्फरस तथा न्यून कार्बनको प्र्रयोग भएको कम्पनीले जनाएको छ । कम्पनीले आफ्नो उत्पादनको लचक क्षमता र भूकम्पमा पनि क्षति नपुग्ने गरी लामो आयु भएको दाबी गरेको छ ।"
कर्मचारी कटौतीको तयारी,सार्वजनिक खर्च पुनरावलोकन आयोगको सुझाव
सम्पत्ति विवरण नबुझाउनेलाई कारबाही सिफारिस,"काठमाडौं (कास) राष्ट्रिय सतर्कता केन्द्रले आर्थिक वर्ष २०७५७६ मा सम्पत्ति विवरण नबुझाउने १७ हजार १ सय ८५ जना राष्ट्रसेवक कर्मचारीलाई कारबाही गर्न अख्तियार दुरुपयोग अनुसन्धान आयोगमा सिफारिस गरेको छ ।केन्द्रले सबै सरकारी निकायका कर्मचारीले सम्पत्ति विवरण बुझाएनबुझाएको अनुगमन गरी तयार पारेको प्रतिवेदन आइतबार अख्तियारमा पठाई कारबाही गर्न सिफारिस गरेको हो । अख्तियारले भ्रटाचार निवारण ऐनअनुसार सम्पत्ति विवरण नबुझाउने राष्ट्रसेवक कर्मचारीलाई ५ हजार रुपैयाँका दरले जरिवाना गर्नेछ । सम्पत्ति विवरण नबुझाउनेमाथि अख्तियारले अकुत सम्पत्ति आर्जनको आशंकामा छानबिनसमेत अघि बढाउन सक्ने कानुनी व्यवस्था छ ।भ्रष्टाचार निवारण ऐनमा सार्वजनिक पद धारण गरेका व्यक्ति र कर्मचारीले नियुक्ति भएको ६० दिनभित्र सम्पत्ति विवरण तोकिएको निकायमा बुझाउनुपर्ने र हरेक वर्ष अध्यावधिक गर्दै जानुपर्ने व्यवस्था छ । केन्द्रका अनुसार सम्पत्ति विवरण नबुझाउनेमा संघका १२ हजार १ सय ३३, प्रदेशका ५ सय ५४ र स्थानीय तहका ४ हजार ४ सय ९८ जना कर्मचारी छन् ।सबै सरकारी सेवाका कुल ६ लाख ६ हजार ७ सय १० जना कर्मचारीमध्ये ५ लाख ८९ हजार ५ सय ५२ जनाले सम्पत्ति विवरण बुझाएका छन् । केन्द्रका अनुसार निजामती प्रशासनका २ हजार ५ सय ४, नेपाली सेनाका ४ सय ६०, दुवै प्रहरी संगठनका ३ सय ३३, प्राध्यापकशिक्षक ७ हजार ६ सय २६, प्रदेश, स्थानीय तह र जिल्ला समन्वय समितिका १ हजार ४ सय ३२ जना छन् ।अघिल्लो वर्षभन्दा यस वर्ष सम्पत्ति विवरण बुझाउने कर्मचारीहरूको संख्या बढेको प्रतिवेदनमा उल्लेख छ । अघिल्लो वर्ष ९६६९ प्रतिशतले सम्पत्ति विवरण बुझाएकामा यस वर्ष ९७१९ प्रतिशतले सम्पत्ति विवरण बुझाएका छन् । केन्द्रले विभिन्न निकायमा सार्वजनिक पद धारण गरेका व्यक्ति र कर्मचारीहरूको सम्पत्ति विवरण फारामको थुप्रो लागेकाले सम्हालेर राख्न गाह्रो हुन थालेको औंल्याएको छ ।"
३ दिनमा ४३ उडान,"काठमाडौं (कास) कारोना भाइरसको प्रकोप रोकथाम गर्न सरकारले विदेशी उडानमा रोक लगाएको ९० दिनपछि शुक्रबारयता तीन दिनमा अन्तर्राष्ट्रिय चार्टर उडानको संख्या ह्वात्तै बढेको छ ।विमानस्थलका महाप्रबन्धक देवेन्द्र केसीका अनुसार शुक्रबारदेखि आइतबारसम्म ४३ वटा अन्तर्राष्ट्रिय चार्टर पुगेका छन् । जसमध्ये शनिबार तीन महिनायताकै सबैभन्दा धेरै १६ वटा चार्टर उडान भएका हुन् । शुक्रबार १३, शनिबार १६ र आइतबार १४ वटा उडान भए । यीमध्ये दोहाबाट कतार एयरवेजले शुक्रबार र शनिबार दुइटा कार्गो उडान गरेको थियो । बाँकी सबै ४१ वटा उडान लकडाउनका कारण अलपत्र नेपाली र विदेशीको उद्धारका लागि गरिएका थिए ।यही अवधिमा चारवटा मुलुकबाट ३४ जना नेपालीको शव पनि काठमाडौं ल्याइएको छ । शुक्रबार कतार एयरवेजले दोहाबाट २०, जजिरा एयरले कुवेतबाट २ र हिमालय एयरलाइन्सले दमामबाट १ गरी २३ वटा शव ल्याइएको थियो भने शनिबार बेलुकी नेपाल वायुसेवा निगमको जहाजले मलेसियाबाट ११ वटा शव ल्याएको थियो । शुक्रबारयता एक दर्जन मुलुकबाट ३७ सय ५५ नेपाली स्वदेश आइपुगेका छन् भने यही अवधिमा विभिन्न मुलुकका भिसा, पीआर भएका नेपालीसहित ६ सय ५४ विदेशी काठमाडौंबाट फर्केका छन् । यो तीन दिनमा दक्षिण कोरिया, जापान, मलेसिया, माल्दिभ्स, बंगलादेश, कतार, कुवेत, इटालीलगायत १२ वटा मुलुकका लागि र त्यहाँबाट उद्धार उडान भएका हुन् । तीन महिनाको अवधिमा आइतबार साँझसम्म नेपालबाट १२ हजार ३ सय ९५ विदेशी तथा नेपाली बिदेसिएका छन् भने यही अवधिमा ४ हजार ८ सय ९० यात्रु विदेशबाट काठमाडौं आइपुगेका छन् ।"
प्यालेस र उल्भसको महत्त्वाकांक्षा,लेवान्डोवस्की र हल्यान्ड चम्किएबर्लिन जर्मन बुन्डेसलिगाको दोस्रो अन्तिम खेलमा शनिबार राति रोबर्ट लेवान्डोवस्की र इर्लिङ ब्रट हल्यान्डले २२ गोल गरेका छन् । त्यही प्रदर्शन मद्दतले बायर्न म्युनिकले फ्राइबर्गलाई ३१ ले हरायो । बायर्न अघिल्लो चरणमा लिग विजेता बनेको थियो । यस्तै बोरुसिया डर्टमुन्डले लाइप्जिगलाई २० ले हराएर अंकतालिकामा दोस्रो स्थान निश्चित गर्न सफल रहेको थियो । लाइप्जिग भने तेस्रो स्थानमा छ । लिग तालिकाको पुछारमा भेर्डाआ ब्रेमेन भने माइन्जको हातबाट ३१ ले पराजित रह्यो । अब शनिबार लिगको अन्तिम दिनका खेल हुनेछ ।
अर्टेटालाई प्रदर्शन अस्वीकार्य,"लन्डन (रोयटर्स) आर्सनल व्यवस्थापक मिखेल अर्टेटाले इंग्लिस प्रिमियर लिगमा ब्राइटनविरुद्ध आफ्नो क्लबले बेहोरेको हार अस्वीकार्य रहेको बताएका छन् । उक्त खेलमा आर्सनलको प्रदर्शन सुधारिएको भए पनि टिमले एक गोलको अग्रता मात्र गुमाएन, हारसमेत आत्मसात् गरेको थियो । खेल सकिन २० मिनेटअगाडि निकोलस पेपेले आर्सनललाई अग्रता दिलाएका थिए ।तर कमजोर डिफेन्सका कारण लेविस डन्कले बराबरी गोल फर्काए भने अतिरिक्त समयको पनि पाँचौं मिनेटमा निल मउपेले ब्राइटनका लागि विजयी गोल गरे । हाम्रो टिम पक्कै युवा छ र कम अनुभवी छ । तर हामीले हातमा रहेको खेल गुमायौं, उनले भने, म वास्तवमै निकै दुःखी छु । जसरी हामीले खेल गुमायौं, त्यो स्विकार्न सकिने खालको नै छैन ।आर्सनलको यो लगातार हार हो । यसअघि टिम म्यानचेस्टर सिटीसँग पराजित भएको थियो । सिटीविरुद्ध इतिहादमा भएको त्यस खेलमा डिफेन्डर डेविड लुइजले कमजोर प्रदर्शन गरेका थिए । ब्राइटनसँग त्यस्तै खेल नदेखिए पनि पहिलो गोल आर्सनलको कमजोर डिफेन्सकै कारण खाएको थियो ।कोरोना भाइरस संक्रमणको महामारीले खेल रोकिनुअगाडि आर्सनल सन् २०२० मा अपराजित रहेको थियो । यस प्रदर्शनको कारण टिमले अर्को सिजन युरोपमा खेल्ने सम्भावना बढेको थियो । तर लगातार दुई हारले यो सम्भावना कमजोर बनाएको छ । आर्सनल शीर्ष चारबाट ८ अंकले पछाडि छ ।अर्टेटाले भनेका छन्, पछिल्लो समय हामीले केही क्षेत्रमा निकै राम्रो पनि गरेका छौं । तर त्यसको फाइदा लिन सकेनौं । यति माथिल्लो स्तरमा लगातार कमजोरीले विपक्षीलाई गोलको अवसर दिनुहुन्न । आर्सनल जत्तिको क्लबबाट खेल्दा हामीले कम्तीमा यस्तो प्रदर्शन स्विकार्न सकिन्न । त्यसैले म अब आउने खेललाई लिएर चिन्तित पनि छु । हामीले प्रदर्शनमा चाँडै सुधार गर्नुपर्नेछ ।आर्सनलले थप समस्याका रूपमा आफ्ना गोलरक्षक ब्रेन्ड लेनोलाई पनि गुमाएको छ । फेरि खेल सुरु भएयता घाइते हुने उनी आर्सनलका तेस्रो खेलाडी हुन् । सिटीविरुद्धको खेलमा पाब्लो मारी र ग्रानिट जाका पनि घाइते भएका थिए । आर्टेटाले लेनो घाइते हुनु दुर्भाग्यपूर्ण रहेको पनि बताए ।"
कोरोनाबाट लिजेन्ड इराकी फुटबलरको मृत्यु,"बगदाद (एएफपी) इराकी फुटबल लिजेन्ड अहमद राघीको आइतबार कोभिड१९ संक्रमणपछि उत्पन्न भएको जटिलताका कारण मृत्यु भएको छ । इराकी स्वास्थमन्त्रीको यसको पुष्टि गरेका छन् । जोर्डनमा थप उपचारका लागि जानु ठीक एक घण्टाअगाडि उनको निधन भएको हो । सन् १९८६ को विश्वकपमा उनले बेल्जियमविरुद्ध गोल गरेका थिए । यो नै विश्वकपमा इराकबाट भएको एकमात्र गोल थियो । गत साता मात्रै कोरोना भाइरस परीक्षणमा पोजिटिभ पाइएपछि उनलाई अस्पताल भर्ना गरिएको थियो । उनको स्वास्थ्य स्थितिमा सुधारपछि उनी अस्पतालबाट डिस्चार्ज भएका थिए । तर त्यसको केही घण्टामै उनी फेरि अस्पताल फर्कनुपरेको थियो । आइतबार उनको निधन नै भएको हो । अस्पतालमा शनिबार जारी गरेको भिडियोमा राघी हरियो जर्सीमा देखिएका थिए । उनलाई श्वास फेर्न गाह्रो भइरहेको थियो । त्यस क्रममा उनले चिकित्सकलाई भनेका थिए, कहिलेकाहीं सास फेर्न समस्या हुन्छ, अन्यथा सबै स्थिति सामान्य छ । इराकले सन् १९८४ र १९८८ मा गल्फ कप जित्दा उनी स्ट्राइकरको भूमिकामा थिए । दुवै अवसरमा उनी एसियाली वर्ष खेलाडी घोषित भएका थिए ।मेक्सिकोमा भएको विश्वकपमा उनले बेल्जियमविरुद्ध गोल गरे पनि त्यो खेलमा इराक २१ ले पराजित रह्यो । इराकले समूह चरणमा एक अंक पनि बटुल्न सकेन र त्यहींबाट बाहिरिएको थियो । उनी हेड गर्न माहिर थिए । उनी आम इराकीले चिनेका सबैभन्दा ठूला फुटबल स्टार हुन् । उनको मृत्युको खबरपछि इराकी फुटबलजगतमा सन्नाटा छाएको छ ।"
मलिकले परिवार भेट्न पाउने,"लाहोर (रोयटर्स) अलराउन्डर सोएब मलिकले आफ्नो परिवारसँग बिताएयता पाकिस्तानी टिममा सहभागिता जनाउन पाउने भएका छन् । पाकिस्तानी क्रिकेट बोर्डका अनुसार कोरोना भाइरस संक्रमणको महामारीका कारण मलिकले पाँच महिनादेखि आफ्नो परिवारलाई भेट्न पाएका छैनन् । पाकिस्तानले इंग्ल्यान्डमा तीन टेस्ट र तीन ट्वान्टी२० खेल्दैछ ।सिरिज अगस्टसेप्टेम्बरबीच हुनेछ । पाकिस्तानी २९ सदस्यीय टिम जुन २८ मा म्यानचेस्टरतर्फ जाने कार्यक्रम छ । त्यसअगाडि डर्बीसायरमा १४ दिन क्वारेन्टाइनमा बिताउनेछ । यसक्रममा टिमले प्रशिक्षण र अभ्यास गर्न पाउनेछ । मलिक पाकिस्तानमा छन् भने उनकी पत्नी तथा टेनिस खलाडी सानिया मिर्जा र एकवर्षे छोरा इझान भारतमै छन् । अन्तर्राष्ट्रिय यात्रामा प्रतिबन्धका कारण उनीहरूले एकआपसमा भेट्न नपाएका हुन् । बोर्डका प्रमुख कार्यकारी वसिम खानका अनुसार अहिले सबै प्रकारका नियम खुकुलो हुँदै छ, त्यसैले परिवारका सदस्यले एक आपसमा भेट्ने समस्या हुने छैन । बोर्डले मकिलबारे इंग्ल्यान्ड एन्ड वेल्स क्रिकेट बार्डलाई पनि जानकारी दिइसकेको जनाएको छ । पूर्वकप्तानसमेत रहेका ३८ वर्षीय मलिकले सन् २०१५ मै पाकिस्तानका लागि टेस्ट क्रिकेटबाट संन्यास लिइसकेका छन् । यस्तै उनले गत वर्ष इंग्ल्यान्डमा भएको एकदिवसीय विश्वकपपछि त्यसबाट संन्यास लिएका थिए । अहिले उनी पाकिस्तानका लागि ट्वान्टी२० क्रिकेटमा भने उपलब्ध छन् ।"

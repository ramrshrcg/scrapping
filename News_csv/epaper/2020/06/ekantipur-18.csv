शीर्षक,विवरण
कुवेतमा ५३ दिनदेखि जहाज कुर्दै २३९३ नेपाली,"धरानका विक्रम मोक्तानले आफूहरूले पाइरहेको अप्ठ्यारोलाई कुवेत र नेपालले बुझिदिनुपर्ने बताए । चिसो खानाले बिरामी भएर बस्नुभन्दा हामी घरजग्गा बेचेर भए पनि टिकट खर्च आफैं मगाउँछौं, जहाज पठाइदिनुस्, उनले भने ।७ महिनादेखि कुवेतमा कार्यरत धरानकै गोविन्द परियारले केही दिनदेखि आफ्नो पेट र टाउको लगातार दुखिरहेको बताए । तीन महिनाको तलब पाएको छैन । भिसा पनि लागेको छैन । नेपाल पठाउने भनेपछि आवेदन दिएको थिएँ, उनले भने, यत्रो दिन भइसक्यो । पठाउने सुरसार छैन । उनले कुवेत आउँदा तिरेको १ लाख ७० हजार रुपैयाँ ऋण पनि तिरिनसकेको बताए ।हामी सुरक्षा गार्ड कम्पनीमा आएका हौं, आफैं इलिगल बनेको होइन । भिसा लाग्छ, आज लाग्छ, भोलि नै लाग्छ भनेर कम्पनीले भन्दै गयो । समयमा कम्पनीले भिसा लगाउन नसकेपछि हामी इलिगल बन्नुपर्यो, मोरङका योगेन्द्र पाण्डेले भने, ऋण पनि तिर्न सकेको छैन । हामी पनि गरिबका छोरा हौं । कतिपय साथी डिप्रेसनमा जान थालिसके ।कुवेतले अस्थायी क्याम्पमा रहेका महिलालाई मात्रै उद्धार गरेर पठाइरहेको छ । बुधबार जजिरा एयरलाइन्समार्फत उद्धार गरेर १५० जना महिलालाई पठाइएको थियो ।कुवेतका लागि नेपाली राजदूत दुर्गाप्रसाद भण्डारीले आवश्यकताअनुसार उडान तालिका रहेको बताए । कुवेतले एकमुष्ट रूपमा उडान तालिकासहित पठाएको छ, सरकारले अनुमति दिएबमोजिम उडान भरिरहेको छ । अहिले महिलालाई प्राथमिकता दिइएको छ, उनले भने ।"
लकडाउनमा लिए सांसदले सवारी भत्ता,"प्रतिनिधिसभा बैठक चैतमा ४ दिन र वैशाखमा ५ दिन भएको थियो । प्रतिनिधिसभाका सांसदलाई यातायात भत्ता करिब ११ लाख रुपैयाँ बैंक खातामा पठाइएको छ । भत्ता लिनेमा ३१ जना पदाधिकारीबाहेक सबैजसो सांसद छन् । सभामुख, उपसभामुख, राष्ट्रिय सभा अध्यक्ष, उपाध्यक्ष संसदीय समितिका सभापति, विपक्षी दलका नेता, प्रमुख सचेतक, सचेतकलगायत ३१ पदाधिकारीका लागि भने संसद् सचिवालयले गाडी सुविधा दिइएको छ । सचिवालयका एक कर्मचारीले भने, सबैको बैंक खातामा पठाइसक्यौं । सचिवालयका प्रवक्ता रोजनाथ पाण्डेले संघीय संसद्का पदाधिकारी तथा सदस्यहरूको पारिश्रमिक सुविधासम्बन्धी ऐन २०७३ मा भएको प्रावधानअनुसार नै बैठकमा भाग लिएको प्रत्येक दिनको यातायात सुविधा उपलब्ध गराइएको बताए । माननीयहरूले पनि हामीलाई यातायात भत्ता चाहिँदैन भन्नुभएको थिएन । हामीले कानुनले व्यवस्था गरेअनुसार बैंक खातामा पारिश्रमिकसँगै पठाएका हौं, उनले भने । यो कानुन बन्दाका बेला सचिवालयका सचिव रहेका मुकुन्द शर्माले सार्वजनिक यातायातमा बैठकमा उपस्थित हुन असहज भएपछि ट्याक्सी खर्चका रूपमा दिन भत्ता राखिएको बताए । संविधानसभाका बेला सार्वजनिक यातायात चढ्दा सभासदहरूलाई दुर्व्यवहारसमेत भएपछि ट्याक्सी चढेर आउजाउ गर्ने गरी यातायात भत्ता राखिएको उनले बताए । सरकारले यातायात सुविधा दिन सकेको छैन । यातायात भत्ता राखिएको हो, उनले भने, गाडी नचलेका बेला भत्ता लिने कि नलिने माननीयहरूले बुझ्नुपर्ने हो ।पूर्वकार्यबाहक महालेखा परीक्षक सुकदेव भट्टराई खत्रीले सांसदहरूले लकडाउनका बेला लिएको यातायात खर्च नाजायज भएको बताए । खर्च गर्ने ठाउँ नै नभई भुक्तानी लिनु न्यायोचित भएन, उनले भने, जनताका प्रतिनिधिले यसरी असुहाउँदो भत्ता लिनु उचित हुँदैन । यसरी भुक्तानी लिनु भनेको खर्च प्रमाणित गर्नु हो । विशेष अदालतका पूर्वअध्यक्ष गौरीबहादुर कार्की पनि सांसदहरूको यस्तो कार्यलाई आपत्तिजनक ठान्छन् । कानुन बनाउनेले नै कानुन मिच्छ भने अरूलाई पालन गराउने भन्ने नैतिक आधार हुँदैन, उनले भने, संसद् सचिवालयको गाडी चढेर, अरूको गाडीमा लिफ्ट मागेर बैठकमा पुगी यातायात भत्ता लिनु सरासर भ्रष्टाचार हो ।"
ॅसेनाले गरेको खरिदमा कुनै अनियमितता छैन,"काठमाडौं (कास) उपप्रधान तथा रक्षामन्त्री ईश्वर पोखरेलले नेपाली सेनामार्फत गरिएको स्वास्थ्य सामग्रीको खरिदमा अनियमितता नभएको दाबी गरेका छन् । खरिद प्रक्रिया र खर्च पारदर्शी रहेको भन्दै उनले तथ्यहीन कुरा गरेर सेनाको छवि धमिल्याउन नहुने बताए ।आगामी आर्थिक वर्षका लागि रक्षा मन्त्रालयको विनियोजित बजेटमाथिको छलफलका क्रममा सांसदहरूले स्वास्थ्य सामग्री खरिदको जिम्मेवारी दिएर सरकारले सेनालाई विवादमा तान्न खोजेको आरोप लगाएका थिए । कोरोना प्रकोप नियन्त्रण र रोकथाम तथा स्वास्थ्य सामग्री खरिद प्रक्रियामा सेनाको संलग्नतालाई लिएर सांसदहरूले प्रश्न उठाएका थिए । बुधबार राष्ट्रिय सभामा त्यसैको जवाफ दिँदै मन्त्री पोखरेलले सरकारले दिएको जिम्मेवारी सेनाले कुशलताका साथ पूरा गरिरहेको उल्लेख गरे ।सबैतिर हाहाकार भइरहेको र सामान आपूर्तिका लागि कुनै पनि देश तयार नभइरहेका बेला सेनाको सम्पर्कका आधारमा छिटो सामान आपूर्तिका लागि मन्त्रिपरिषद्ले निर्णय गरी उक्त जिम्मेवारी दिएको उनको भनाइ थियो । यसमा सेनाको कुनै आग्रह वा विशेष अनुरोध रहेको होइन । आपत्कालीन अवस्थामा जनताको स्वास्थ्यलाई थप जोखिमपूर्ण बन्न नदिन र जनताको स्वास्थ्य जोगाउन गरिएको अन्तरिम प्रबन्ध मात्र हो, उनले भने, सेनाले व्यापार गरेको होइन । ल्याइएका सामग्री स्वास्थ्य मन्त्रालयको निर्देशनमै वितरण गरिएको हो ।जीटुजी प्रक्रियामार्फत खरिदका लागि भारत, सिंगापुर, दक्षिण कोरिया, जापान र चीनलाई अनुरोध गरिएकोमा पहिलोपटक चीनले त्यसलाई स्वीकार गरी त्यहाँको वाणिज्य मन्त्रालयले तोकेको कम्पनीसँगबाट सेनाले स्वास्थ्य सामग्री ल्याएको उनले बताए ।सामान छिटो आएन नि ? भन्ने कांग्रेस सांसद रमेशजंग रायमाझीको प्रतिप्रश्नमा मन्त्री पोखरेलले सामान आउन ढिलाइ भएको स्विकारे । अर्डर दिइसकेपछि त्यहाँ उत्पादन कार्य सुरु भयो । उता छुट्टीका कुराहरू पनि भए । केही सामान तलबाट केही हवाई जहाजबाट आयो । त्यसले गर्दा केही ढिला भएकै हो, उनले भने, ढिलो गर्यो भनेर धारे हात लाउनुभन्दा, आयो त्यसको सदुपयोग होस् भनेर जानु नै राम्रो हुन्छ ।भारत सरकारमार्फत त्यहाँका कम्पनीसँग गरिएको सम्झौताअनुसार सामान आउन नसक्नुमा सम्झौता भएको कम्पनीले देशबाहिर निर्यात गर्न नसक्ने प्रतिबन्धात्मक व्यवस्था बाधक भएको उनको भनाइ थियो । जुन कम्पनीसँग सम्झौता भएको छ, उसले दिल्लीस्थित नेपाली दूतावासमा सामान बुझाउँछु भनेको छ, उनले भने, कुनै कम्पनीसँग व्यावसायिक सम्झौता गरिसकेपछि ढिलोचाँडो ल्याउनुपर्ने नै हुन्छ ।"
क्वारेन्टाइनबाट फर्किएकामा भेटिादै संक्रमण,"शव बोक्न एम्बुलेन्सले मानेनन्नेपालगन्ज बाँकेमा कोरोना संक्रमणबाट मृत्यु भएकी महिलाको शव बोक्न एम्बुलेन्स र शवबाहनले नमानेपछि गाउँपालिका अध्यक्षले प्रयोग गर्ने गाडीमार्फत व्यवस्थापन गरिएको छ । मृत्यु भएको दुई दिनपछि बुधबार मात्रै उनको शव मानखोलामा व्यवस्थापन गरिएको हो । नेपालगन्ज मेडिकल कलेज शिक्षण अस्पताल कोहलपुरस्थित आईसीयूमा उपचार गराउने क्रममा ती महिलको मृत्यु भएको थियो । अस्पतालमा जेठ ३० गते भर्ना भएकी बैजनाथ६ की ती महिलाको मृत्युपछि पीसीआर जाँच गर्दा मंगलबार कोरोना पुष्टि भएको हो । अस्पताल, नेपाली सेना लगायतका सरोकारवाला निकायले शव व्यवस्थापनमा चासो नदिएपछि आफ्नै गाडी प्रयोग गरेर शव व्यवस्थापन गर्नुपरेको बैजनाथ गाउँपालिका अध्यक्ष मानबहादुर रुचालले बताए ।"
कोरोनाबाट थप एकको मृत्यु,"धनगढी (कास) सेती प्रादेशिक अस्पतालमा बुधबार साँझ एक जना कोरोना संक्रमितको मृत्यु भएको छ । मृत्यु हुनेमा कैलालीको गोदावरी नगरपालिका७ का ४६ वर्षीय बस चालक रहेको अस्पतालका सूचना अधिकारी दिलीपकुमार श्रेष्ठले बताए । मंगलबारदेखि कडा निमोनियाले श्वासप्रश्वासमा जटिलता पैदा भइसकेको थियो, उनले भने, डाक्टरहरूले बचाउने प्रयास गर्दागर्दै पनि बचाउन सकिएन । बिरामीलाई काठमाडौं पठाउन एयर एम्बुलेन्स बोलाउन प्रयास गरे पनि नसकेको उनले बताए ।ज्वरो आएपछि उनी नवजीवन अस्पताल भर्ना भएका थिए । त्यहाँको आईसीयूमा रहँदा उनको स्वाब रिपोर्टले कोरोना संक्रमण रहेको पुष्टि भएपछि गत शनिबार मध्यराति सेती अस्पतालको आईसीयूमा सारिएको थियो । कैलालीको गौरीफन्टा र गड्डाचौकी सीमानाकामा भारतबाट आइपुगेका नेपालीलाई उनी आफ्नो बसमा चढाएर विभिन्न स्थानमा पुर्याउने काम गर्दै आएका शंका गरिएको छ ।"
२४ घण्टामा सर्वाधिक संक्रमित,"काठमाडौं बुधबार हालसम्मकै सर्वाधिक ५ सय ८६ जना कोभिड१९ संक्रमित थपिएका छन् । कोरोनाका कारण मृत्यु हुनेहरूको संख्या २० पुगेको छ ।स्वास्थ्य मन्त्रालयका प्रवक्ता डा जागेश्वर गौतमका अनुसार बुधबार सल्यान, गुल्मी, पर्वत, दाङ, अर्घाखाँची, प्यूठान, नवलपरासी पूर्व, कालीकोट, दैलेख, रूपन्देही, कञ्चनपुर, सुर्खेत, बाँके, महोत्तरी, बारा, रौतहट, कपिलवस्तु र सर्लाहीमा संक्रमित थपिएका हुन् । हालसम्म ६ हजार ६ सय ३८ जना पुरुष र ५ सय ३९ जना महिला गरी ७ हजार १ सय ७७ जना संक्रमित पुगेका छन् । बुधबार ६ हजार ३७ नमुनाको पीसीआर परीक्षण भएपछि हालसम्म यो संख्या १ लाख ४९ हजार ७ सय ७२ पुगेको छ । ९ जना निको भएर डिस्चार्ज भएका छन् ।"
दक्षिण कोरियाले दियो ५० हजार किट,"काठमाडौं (कास) दक्षिण कोरियाले नेपाललाई ५० हजार आरटीपीसीआर परीक्षण किट सहयोग गरेको छ । नेपालस्थित दक्षिण कोरियाको दूतावासले ४० हजार र कोरियाकै गैरसहकारी संस्था गुड नेबर्स इन्टरनेसनल (जीएनआई) ले १० हजार किट उपलब्ध गराएका हुन् । उक्त सामग्रीको मूल्य करिब साढे ९ करोड नेपाली रुपैयाँ (७ लाख ६५ हजार डलर) रहेको छ ।नेपालका लागि कार्यवाहक राजदूत सुन चिल क्वानले उक्त सामग्री स्वास्थ्य मन्त्रालयका स्वास्थ्य संयोजक शाखाका प्रमुख विशेषज्ञ डा रोशन पोखरेललाई त्रिभुवन विमानस्थलमा हस्तान्तरण गरे । दूतावासले परीक्षण किट कोरियन अन्तर्राष्ट्रिय सहयोगी नियोग (कोइका) मार्फत उपलब्ध गराएको हो । कोइकाका अनुसार आधा परीक्षण किट काठमाडौं ल्याइसकेको छ भने बाँकी जुन २० मा आइपुग्नेछन् । केही दिनअघि कोइकाले कोरियाली सरकारको सहयोगमा निर्मित तीन सरकारी अस्पताल र एक सामुदायिक अस्पताललाई करिब ७७ हजार अमेरिकी डलर (करिब ९३ लाख ७७ हजार रुपैयाँ) को पीपीई, मास्क, सर्जिकल ग्लब्स र सेनिटाइजर सहयोग गरेको थियो ।"
संसद्मा कांग्रेसको ध्यानाकर्षण सूचना,"काठमाडौं (कास) कांग्र्रेसले कोभिड१९ संक्रमण रोकथाम र नियन्त्रणका लागि सरकारले गरेका कामकारबाही संसद्लाई जानकारी गराउन माग राख्दै बुधबार ध्यानाकर्षण सूचना दर्ता गराएको छ । संसद् सचिवालयमा कांग्रेस संसदीय दलका प्रमुख सचेतक बालकृष्ण खाँण, सचेतक पुष्पा भुसाल र सांसद गगनकुमार थापाले सभामुख अग्निप्रसाद सापकोटालाई सम्बोधन गरी सूचना दर्ता गराएका हुन् । सूचनामा सदनलाई जानकारी दिनुपर्ने दस बुँदा उल्लेख गरिएको छ ।कोभिड१९ संक्रमण रोकथाम र नियन्त्रणमा सरकार असफल भएको निष्कर्षका साथ पार्टी केन्द्रीय कार्यसमिति, पार्टीको संसदीय दल, ७७ जिल्लाका जिल्ला कार्यसमिति र विदेशस्थित पार्टीका जनसम्पर्क समितिहरूमार्फत ध्यानाकर्षण गराएलगत्तै कांग्रेसले संसद्बाट आफूहरूले उठाएको सवालको जवाफ खोजेको हो । जनस्वास्थ्यको क्षेत्रमा महासंकट आउन नदिन सदनले सरकारलाई समयमै उचित निर्णय र पहलकदमीका लागि मार्गनिर्देशन दिनु अपरिहार्य भएकाले ध्यानाकर्षणको प्रस्ताव दर्ता गराएको कांग्रेसले जनाएको छ । कांग्रेसले विगतदेखि नै कोभिड१९ पहिचानका लागि परीक्षण बढाउन सरकारलाई बारम्बार घच्घचाउँदै आएको छ । पीसीआर विधिबाट परीक्षण बढाउनुपर्ने र विश्वसनीय नभएको आरडीटी परीक्षण तत्काल बन्द गर्नुपर्ने माग कांग्रेसको छ ।"
'लिम्पियाधुरा विवाद सल्टाउन नेतृत्व नै अगाडि आउनुपर्छ,"नेपालभारत दुवै देशले आआफ्नो राजनीतिकप्रशासनिक नक्सा आआफ्नो अडानसहित निकालेका छन् । अहिले देखिएको लिपुलेकलिम्पियाधुराको सीमासम्बन्धी विवादलाई कसरी हेर्नुभएको छ ?कुनै पनि छिमेकी त के, दूरका राष्ट्रहरूबीच पनि मतभेद हुनु सामान्य कुरा हो । मतभेदका अनेक कारण हुन सक्छन् । व्यापारवाणिज्य, सामरिक, पानी, प्राकृतिक सम्पदा, विचारधारा, सीमा साँध, इतिहास र संस्कृति सबै विषयमा राष्ट्रहरूबीच खिचातानी र युद्धसमेत भएका छन् । देशभित्रै पनि भएका छन् भियतनाम, कोरिया र जर्मनीजस्तै अथवा दूरका राष्ट्रबीच पनि अमेरिकाजापान, इंग्ल्यान्डअर्जेन्टिनाको भएजस्तै । नेपालभारतबीच पनि मतभेद र खिचातानी कैयन् विषयमा हुँदै आएको हो । ठूलोसानो राष्ट्र, भूपरिवेष्टित र सागर भएको राष्ट्र, पानी र बिजुली, व्यापार र वाणिज्य, राजनीति र अर्को छिमेकी, सबै विषयमा । तर, यसपाला दुईवटा नयाँ विषय अघि आए सीमा जमिन र विचारधाराको । दुवै अति नै कठिन र संवेदनशील विषय हुन् । सीमा जमिनमा राष्ट्रको सार्वभौमिकता र सुरक्षा केन्द्रित हुन्छ भने विचारधारामा राष्ट्र भावना, चिनारी र राष्ट्रियता मुछिएको हुन्छ । यी दुई विषयले एकअर्कालाई प्रतिपादन गर्ने हुनाले संलग्न राष्ट्रहरू आआफ्नो अडान छाड्नै मान्दैनन् र सक्तैनन् पनि । यसमा अझ राष्ट्रको आन्तरिक राजनीति जोडिन गए स्थिति झनै बिग्रेर जाने सम्भावना हुन्छ ।सिमाना खुट्याई र निर्धारणमा इतिहासदेखि भूगोल, भूगर्भशास्त्रदेखि प्राकृतिक सम्पदा, राजनीतिदेखि कूटनीति र कानुनसंविधानदेखि जनभावनासम्म जोडिएका हुन्छन् । नेपाल र भारतबीचको अहिलेको सीमा विवादको समाधान यी सबै कुरालाई नै ध्यानमा राखेर खोज्नुपर्छ । यी सबैमा खोजअध्ययन र निचोड केलाउन दस्ताबेज तथा कागजपत्र चाहिन्छ । योसँगै दुवै राष्ट्रमा समाधानको मार्ग अपनाउँछौं भन्ने पहिले सदिच्छा र संकल्प हुनुपर्यो । सँगसँगै सत्प्रयास र धृष्टताको बोध हुनुपर्यो । लहरा तान्दा पहरा गर्जने स्थितिमा पुग्न दिनु हुँदैन । भारत र नेपालको सम्बन्ध यति गहिरो, अति उच्च र साह्रै विस्तृत रहँदै आएको छ । दुई देशका नेतृत्वले धेरै अप्ठ्यारा स्थितिबाट पारस्परिक सम्बन्धलाई अगाडि बढाएका छन् । यसपालि पनि नेतृत्व नै अगाडि आउनुपर्छ । बातचित गर्ने अभिभारा व्यक्ति केन्द्रित नभएर संस्था केन्द्रित हुनुपर्छ । समय निश्चय नै लाग्नेछ । यसबीच सम्बन्धका अन्य पक्षसाधनकोणलाई सामान्य र अनुकूल राख्नै पर्छ । छिटो तातिएर चाँडो सेलाउनुभन्दा मन तातोको स्थितिमा सबै पक्ष बस्नुपर्ला ।भारतीय सेना प्रमुख, उत्तर प्रदेशका मुख्यमन्त्रीसहित केही जिम्मेवार भारतीय नेताहरूले नेपालले आफ्नो नयाँ नक्सा निकाल्नुका पछाडि प्रत्यक्षपरोक्ष अरूको (संकेतमा उत्तरको छिमेकीको) हात रहेको भन्दै आएका छन् । यसरी ॅबोलीको द्वन्द्व बढाएर मात्रै केही समाधान निस्कन सक्ला र ?धेरै मानिस र अझ विशेषतः ओहदामा बसेकाहरूले स्थितिलाई सम्झेर, बुझेर र निर्क्योल गरेर मात्रै बोल्नुपर्छ । तर, त्यस्तो सधैं हुँदैन रहेछ । सायद हुँदो हो त, सम्बन्ध यसरी बिग्रेर जाने थिएन । तर, विश्वकै स्थिति यस्तै भइदियो । अमेरिकाजस्तो शक्तिशाली राष्ट्रका राष्ट्रपति ट्रम्पले उत्ताने मुसाजस्तै विश्वको स्तरलाई नै झार्ने गरी दैनिक विज्ञप्ति राख्छन्, यसले के इंगित गर्छ ? उता ब्राजिलका राष्ट्रपति बोलसोनारोले कोरोना महामारीलाई पनि उम्लेको पानीमा रिट्ठाको गेडा हालेर लुगा धोएको जस्तो घरीघरी बोलीले पखालिरहेका हुन्छन्, यसले के देखाउँछ ? आज बोल्नेहरूको जमात बढ्यो, सुन्नेहरू कम भए । नत्र कोरोना यसरी फैलने नै थिएन ।यसरी बोल्नेहरूको जमात बढेको र सुन्नेहरू कमी भएको अहिले मात्रै हो र ? अथवा इतिहासमा के थियो ?सन् १९५० को दशक अवधिमा जब चाउएनलाईको नेतृत्वमा रहेको चीनले नेपालमा प्रवेश गर्ने चाल चाल्दै थियो, त्यही समयमा पण्डित नेहरू, राजा महेन्द्र र चाउएनलाईबीच कूटनीतिक आदानप्रदानका टप सेक्रेट दस्ताबेजहरू पढ्ने मौका पाएको थिएँ । कस्तो गहिरो कूटनीति ? नेपालभारत, भारतचीन र नेपालचीनको त्रिकोणीय तर गोपनीय वार्ता । भारतले नेपालको विदेश नीतिमा सघाउने, नेपालले तिब्बतसँगको सन् १८१५ को सन्धिअनुसार तिब्बतबाट बर्सेनि पाउनुपर्ने १० हजार रुपैयाँ नपाएकामा गुनासो, नेपाल छाडेर चीन गएका नेता केआई सिंहलाई फर्काउने प्रक्रिया, नेपाल र चीनबीच भारतजस्तै मैत्री सन्धि गर्ने कि पञ्चशीलका तत्त्वहरू हालेर केवल सम्झौता गर्ने ? अनि फेरि नेपाललाई तिब्बतमा व्यापार कन्सुलर दिँदा ग्यान्से, सिगात्सेलाई छुट्याएका खण्डमा नेपालमा चीनलाई व्यापार कन्सुलर दिँदा काठमाडौंमा मात्रै सीमित राख्ने कि विराटनगर र भद्रपुरमा पनि दिने (?), भारततिब्बतको सन् १९५४ को सम्झौताअन्तर्गत चीनलाई कोलकातामा कन्सुलर सुविधा दिएजस्तै । लगातार ८ वर्षसम्म यी विषयमा कुराकानी भइरहे ।पछि सन् १९६० को दशकमा चीनले नेपालमा गह्रौं पाइला राखेको हो । यसले हिमालय क्षेत्रको भूराजनीतिक आधार नै बदलियो । त्यसपछि भारतचीनको आर्थिक सहयोगमा नेपालमा होडबाजी हुन थाल्यो । सन् १९५० को दशकमा नेपालभारतचीनले अमेरिका र रुसलाई नेपाल आउन नै दिनु हुँदैन भन्थे । १९६०७० को दशकमा अमेरिकाले नेपाल पसेर खाम्पा आतंकवादसम्म मच्चायो । तसर्थ, नेपालमा चीनको उपस्थिति कुनै नयाँ कुरो होइन । तर, भारतनेपालको सम्बन्धको व्यापकता तथा आत्मीयता र नेपालचीन सम्बन्धको सीमिततालाई कहिल्यै तुलना गर्न सकिँदैन । यी न्यानो र चिसो दुई फरक विषय हुन् । चीनले जति नै आर्थिक प्रभुत्व जमाए पनि नेपालीले चीनलाई अँगाल्ने कामना पनि राख्दैनन् र आत्माले पनि मान्दैनजस्तो लाग्छ । किनकि तिब्बतबाहेक, नेपाल र चीनको सम्बन्ध यदि भौगोलिक आधार नभएको भए, नेपालथाइल्यान्ड वा नेपालअर्जेन्टिनाजस्तै हुने थियो । भारतसँग भने नेपालको व्यक्तिव्यक्तिको, धर्मपरम्पराप्रकृतिसंस्कृतिअर्थ व्यवस्थाराजनीति हरेक क्षेत्रमा नै सम्बन्ध रहिआएको छ ।मलाई सुहाउँदो नलाग्ने भनेको रोटीबेटीको सम्बन्धको साइनो मात्रै हो । अब आपसी सम्बन्धको कुरामा केको रोटीबेटी ? दुवै आआफ्नो सार्वभौमिकता भएका राष्ट्रहरू हुन् । सार्वभौमिकता सानो र ठूलो हुँदैन । एकअर्काको सार्वभौमिकतामा आँच आउने काम कसैले पनि गर्नै हुँदैन । हो, भारतको व्यवहारमा केही नचाहिँदा प्रवृत्तिहरू पनि देखा परे । नेपालको संविधान संशोधनको कुरामा सरोकार राख्ने र नाकाबन्दी गर्नेसम्मका व्यवहार यता (भारत) बाट भए । फेरि भारतको सबैभन्दा ठूलो चिन्ता राष्ट्रिय सुरक्षा हो, नेपालले यस कुरालाई अति नै ध्यान र इमानदारीपूर्वक महत्त्व दिनै पर्ने हुन्छ । किनभने खुला सिमाना हाम्रो सम्बन्धको आधार मात्रै नरहेर, दुई देशबीचको एउटा अद्वितीय शान्ति र सद्भावनाको साधन नै भएर रहिआएको छ ।चीनभारतबीच २०१५ अक्टोबरमा भएको बेइजिङ समझदारीमा लिपुलेकलाई द्विदेशीय व्यापार नाकाका रूपमा विस्तार गर्ने भनियो । जबकि यो भूभाग नेपालको रहेको र कतिपय अवस्थामा ॅस्ट्याटसको (यथास्थिति) का रूपमा चिनिँदै आएकामा यसलाई नजरअन्दाज गरेर भारतले कहिले आफ्नो नक्सामा समेट्यो भने कहिले यही भूभाग हुँदै राजमार्ग बनाउन सुरु गर्यो । यी सबै घटनाक्रममाझ नेपालले भने ॅप्रोटेस्ट वा ॅडिप्लोमेटिक नोट पठाइरहेकै छ । तर, यसबारे कहीँकतैबाट सुनुवाइ नभएको र कूटनीतिक संवादहीनताको अवस्था देखिन्छ नि ?सिमाना विवादमा भारतले नेपालको अडानलाई पहिल्यैबाट ध्यानमा राख्दै कूटनीतिक विचारविमर्श सुरु गर्नुपर्ने थियो । आज नेपालले आफ्नो मानचित्रलाई संशोधन गर्दै संसद्समेतमा पेस र पास गर्दैगर्दासमेत कूटनीतिक तहमा कुराकानी सुरु नहुनु खेदपूर्ण कुरा हो । नेपालले आफ्नो पक्षका अडानहरू अघि राख्यो, भारतले पनि । त फेरि अडानमै बस्ने ? सम्बन्ध अझै बिगार्ने ? साधारण मानिसमा अझ आघात पुर्याउने ? सोसल मिडियामा अझै वाकपटुता लम्ब्याउने ? एकअर्काको राष्ट्रिय भावनामा अझै ढ्यांग्रो ठोक्ने ? त्यसो भए, नेतामन्त्रालय, संस्था र विदेश नीति नै किन चाहियो ?नेपाल पक्षले राखेका कुरामा धेरै चित्त नबुझ्ने विषयहरूसमेत छन् । सन् २०१५ मा लिपुलेकको कुरा किन नआओस् र ? भारत स्वतन्त्र भएपछि भारततिब्बतको सन् १९५४ को व्यापार सम्झौतादेखि लिएर सन् १९९१ मा भारतचीनबीच भएको मेमोरेन्डममा पनि लिपुलेक जोडिएकै छ । यसकै आधारमा सन् १९९२ मा यो पास सिमाना व्यापारका निम्ति खोलियो, हिमाञ्चल प्रदेशको सिपकिला सँगसँगै । लिपुलेकमा सन् १९९२९३ मा व्यापारको रकम ४ लाख ७६ हजार रुपैयाँ थियो र अहिले बढेर ८ करोड रुपैयाँ पुगेको छ ।नेपाल सरकारले सन् १९८२ मा प्रथमपल्ट प्रकाशन गरेको नेपाल डिस्ट्रिक प्रोफाइलमा दार्चुला जिल्लाका ग्राम पञ्चायतको सूचीमा परेका २६ वटा नाममा अहिले बताइएका क्षेत्रहरू सामेल नै छैनन् । नेपाल सरकारको यस्ता अनेक आधिकारिक प्रकाशन छन् जहाँ अहिलेका संशोधित मानचित्रमा उठाइएका अडानहरूको नामोनिसान छैन । भारत र नेपालले अन्य दस्ताबेज, मानचित्र आदि विषयमा खुला चर्चा गर्नु नै पर्छ, दुवैतर्फ प्रकाशित पुस्तकहरू फेरि कोट्याउनु नै पर्ने हुन्छ । सन् १९०९ मा प्रकाशित पद्म जंगबहादुर राणाद्वारा लिखित लाइफ अफ महाराजा सर जंगबहादुर अफ नेपाल पनि यस्तै एक उदाहरण हो । १८१६ को सुगौली सन्धिलाई संशोधन गरी १ नोभेम्बर, १८६० मा नयाँ साँधसिमाना तय गरेर नेपालका महाराजालाई सुम्पिएको बारे जानकारी लिन यो पुस्तक महत्त्वपूर्ण छ । भारत र नेपालमा दुवै राष्ट्रहरूमा अभिलेख संस्थाहरू छन् । त्यहाँबाट इतिहासप्रमाण खोजेर निकाल्नुपर्छ, हल निस्कने नै छ, भारतबंगलादेश सीमा विवादको अन्त्य भएजस्तै ।नेपालभारत सम्बन्धमा देखिएको चिसोपन र एक प्रकारको शीतयुद्धकालीन जस्तो अवस्थामाझ अब सम्बन्ध सहजीकरणको बाटो के हुन सक्ला ?म एकैसाथ सुधीर शर्माको प्रयोगशाला, यसैको अंग्रेजी अनुवाद द नेपाल नेक्सस ः एन इन्साइड अकाउन्ट अफ द माओइस्ट, द दरबार एन्ड न्यु दिल्ली र भारतका भूतपूर्व विदेश सचिव एवं नेपालका लागि पूर्वराजदूत महाराज कृष्ण रसगोत्राको अ लाइफ इन डिप्लोमेसी पढ्दै थिएँ । मलाई के महसुस भयो भने सन् १९५० यता भारत र नेपालबीच यति गहिरो सम्बन्ध भयो कि यी दुई राष्ट्रका नेताहरूले देश र संस्थाहरूभन्दा माथि उठेर एकअर्कासँग सम्बन्ध राख्न थाले । यस प्रकारको सम्बन्धले धेरै विषयमा कूटनीतिक कुरा सुल्झाइए र एकअर्काबीच आदानप्रदान विस्तृत बनाए । तर, यसले सम्बन्धमा रहेको औपचारिकता, स्तर र गोपनीयतालाई भने आघात पुर्यायो । कतिपय नेता र राजदूतले यो इनारबाट निस्कने र निकाल्ने प्रयास गरिहेरे तर सकेनन् ।अर्कोपट्टि सम्बन्ध व्यक्तिगत हुँदै गयो र संस्थागत सम्बन्धहरू टाढिँदै गयो । विदेश नीतिहरू पनि राजनीतिक सत्ताधारी नेता र दलकेन्द्रित भए । यसलाई कसैले रोटीबेटी भन्न थाले वा अरूले माइक्रोम्यानेजमेन्ट भन्न लागे । यी दुइटै सोचाइले सार्वभौमिकता र चिनारीमा चोट लाग्न थाल्यो र नै राष्ट्रियवाद र उग्र राष्ट्रियवादका झलकहरू देखिन थाले । यो चोटलाई सम्हाल्न कसैले अर्को राष्ट्रको सहायता पुकारे । यसरी अर्को राष्ट्र भन्नासाथ भूराजनीति अघि आयो । नेपाल र भारतको सम्बन्ध राजा महेन्द्रको समयदेखि अहिलेसम्म नै यसरी चल्दै आयो । व्यक्तिगत र संस्थागत सम्बन्धमा मेल नखाँदा नै सन् १९७०, १९८९, २०१५ मा सिमानामा आर्थिक नाकाबन्दी अघि आयो । र, सन् २००० मा भारतका तत्कालीन प्रधानमन्त्री बाजपेयीज्यूको पुतलासमेत जलाइयो । तसर्थ दुवै देशका प्रबुद्ध नेताहरूलाई आज सबैभन्दा ठूलो चुनौती, गहिरो प्रश्न र मुद्दा नै सम्बन्धलाई कसरी संस्थागत बनाउने भन्ने आएको छ । सन् १९५० दशकको भारत र नेपाल अब छैन । सन् १९८० को दशकमा युवा पिँढीले जे सोच्थे, अबको युवा पिँढीले त्यो सोच्दै सोच्दैन । किन सोचून् त्यस्तै ? विश्व नै अर्कै सोच्ने भइसक्यो । भारतनेपाल सम्बन्धमा पनि सोच नै अर्को आउनुपर्यो । अनि मात्रै एउटा नयाँ भन्ज्याङबाट नयाँ सूर्य देख्न सक्छौं ।तपाईं त नेपालभारत प्रबुद्ध समूह (ईपीजी) को सदस्यसमेत हुनुहुन्छ । द्विदेशीय सम्बन्ध सुदृढीकरणमा तपार्इंले झन्डै २ वर्षको समय खर्चेर दिएको सुझाव र बनाएको प्रतिवेदन त यसै थन्किएर बसेको देखिन्छ । के तपाईं ईपीजी प्रतिवेदन र यसको कार्यान्वयनमा अझै आशावादी हुनुहुन्छ ?भारतनेपाल सम्बन्धलाई २१ औं शताब्दीसँग मेल खाने रूप, आत्मा र मार्ग प्रदान गर्ने हेतुले दुई राष्ट्रका प्रधानमन्त्रीद्वारा नियुक्त गरिएको प्रबुद्ध व्यक्तिहरूको समूहले निर्धारित अवधि २०१८ मा आफ्नो प्रतिवेदन तयार पारिसकेको छ । यो समूहले अति नै परिश्रम गर्दै द्विपक्षीय सम्बन्धका सबै पक्षमाथि विचारविमर्श गर्दै कोलकाता र विशाखापट्नम बन्दरगाहसमेत भ्रमण गरी रिपोर्ट तयार पारेको थियो । यो रिपोर्ट लेख्दा प्राकृतिक प्रकोप, महामारी, पानीबिजुली, मानव संसाधन, सिमाना, सन् १९५० को सन्धि, व्यापारवाणिज्य, शिक्षा, कलासंस्कृति, विकास र संस्थाहरूको स्थापना, मौसम परिवर्तन, कृषि, उद्योग, लगानी, स्वास्थ्य, विज्ञानप्रविधिलगायत सबै विषय अति नै दूरगामी, प्रभावशाली र उपयोगिताको दृष्टिकोणमा संलग्न गरिएको छ ।हामीले यो रिपोर्ट प्रथमतः भारतका प्रधानमन्त्रीलाई प्रस्तुत गर्ने र त्यसपछि लगत्तै नेपालका प्रधानमन्त्रीलाई प्रस्तुत गर्ने तालिका तय गर्यौं । तर अहिलेसम्म भारतका प्रधानमन्त्रीलाई प्रस्तुत गर्न सकेका छैनौं । प्रधानमन्त्रीले समय दिनु हुनेछ भन्ने आशामा नै छौं । समूहको यो रिपोर्ट भारतनेपाल सम्बन्धलाई अझै सुचारु, सुदृढ एवं सुगठित बनाउनलाई लेखिएको हो । दुई देशका सरकारले नै नियुक्त गरेको समूहले रिपोर्ट बुझाउन नसक्दा मलाई आफैं पनि आश्चर्य लाग्छ । म आफू यति धेरै राष्ट्रिय र अन्तर्राष्ट्रिय समितिहरूमा सामेल हुने मौका पाएको छु, तर यस्तो स्थिति कहिल्यै देखेको थिइनँ । रिपोर्टमा लेखिएका सुझाव आदिलाई कार्यान्वयन गर्नेनगर्ने सरकारको अधिकार र स्वतन्त्रता हो । यो समूहलाई केवल दिइएको जिम्मेवारीको पालना गर्नु छ ।"
नेपाली बिहे गर्ने विदेशी पुरुषलाई १५ वर्षमा नागरिकता,"(काठमाडौं)  प्रतिनिधिसभाको राज्यव्यवस्था तथा सुशासन समिति सचिवालयले नेपाली महिलासँग विवाह गर्ने विदेशी पुरुषलाई १५ वर्षपछि अंगीकृत नागरिकता दिने प्रस्ताव ल्याएको छ । नेपाली महिलासँग विवाह गरेर १५ वर्ष यतै बसेको व्यक्तिले चाहे नेपाली नागरिकता दिने कानुन बनाउनुपर्ने प्रस्ताव आएको हो । उक्त प्रस्तावले सत्तारूढ नेकपाभित्रै विवाद सिर्जना गरेको छ । समितिको बुधबारको बैठकमा सांसदहरूलाई वितरण गरिएको प्रतिवेदनमा लेखिएको छ, नेपाली महिला नागरिकसँग विवाह गरेको विदेशी नागरिकले उपदफा (४) का सबै सर्त र अवस्था पूरा गरे निजलाई तोकिएबमोजिम अंगीकृत नेपाली नागरिकता प्रदान गर्न सकिनेछ । नेपाल नागरिकता ऐन, २०६३ को दफा ५ को उपदफा ४ मा विदेशी पुरुषलाई नागरिकता दिने व्यवस्था छ । जसअनुसार नेपालमा विज्ञान, दर्शनशास्त्र, कला, साहित्य, विश्वशान्ति, मानव कल्याण वा नेपालको औद्योगिक, आर्थिक वा सामाजिक उन्नतिमा विशेष योगदान पुर्याएको वा पुर्याउन सक्ने भन्ने मनासिव आधारमा नेपाल सरकारले ठहर्याएको व्यक्तिलाई अंगीकृत नागरिकता दिन सकिनेछ । त्यसका लागि नेपाली वा नेपालमा प्रचलित अन्य कुनै भाषा बोल्न र लेख्न जानेको, नेपालमा कुनै व्यवसाय गरी बसेको वा अन्य मुलुकको नागरिकता त्यागेको वा त्याग्ने घोषणा गरेको भन्ने सर्त राखिएको छ । नेपाली नागरिकलाई अंगीकृत नागरिकता दिने कानुनी व्यवस्था वा प्रचलन भएको मुलुकको नागरिक, नेपालमा १५ वर्ष बसोबास गरेको, असल चालचलन भएको, मानसिक रूपले स्वस्थ भएको भन्ने सर्त पनि राखिएको छ । समिति सचिवालयले ल्याएको उक्त प्रस्ताव समिति हुँदै संसद्बाट पारित भई कानुन बने नेपाली महिलासँग विवाह गरेको व्यक्तिलाई नागरिकता दिन सरकार बाध्य हुने सांसद विजय सुब्बाको भनाइ छ । उनले भने, अहिले विदेशी पुरुषलाई नागरिकता दिँदा तोकिएका सर्तसहित सरकारले ठहर्याउनुपर्छ, यो व्यवस्था गरियो भने खुरुखुरु दिनुपर्छ । नेपाली महिलासँग भारतीय र तिब्बती शरणार्थी पुरुषले ठूलो संख्यामा विवाह गरेकाले त्यसतर्फ सचेत हुनुपर्ने उनको भनाइ थियो ।समिति सभापति शशी श्रेष्ठले भने बहुमत सदस्यको धारणालाई सचिवालयले राखेको बताइन् । नेपाली महिलासँग विवाह गर्ने पुरुषका हकमा १५ वर्षमा अंगीकृत नागरिकता दिनुपर्ने व्यवस्था राखेर जानुपर्छ भन्ने भयो । कसैले समानताका आधारमा राख्नुपर्छ भन्ने कुरा गर्नुभयो । त्यसैका आधारमा सचिवालयले ल्याएको प्रस्ताव हो, उनले भनिन् । समितिमा सदस्य रहेका नेकपाका सांसदहरूले भने त्यसमा बहुमत नभएको दाबी गरे । मंगलबारको बैठकमा सांसदहरू पम्फा भुसाल, विजय सुब्बा र झपट रावलले नेपाली महिलासँग विवाह गर्ने विदेशी पुरुषलाई नागरिकता दिने विषयमा कानुन बनाउँदा गम्भीर भएर सोच्नुपर्ने धारणा राखेका थिए । नेकपाकै सांसदहरू रेखा शर्मा र यशोदा सुवेदी गुरुङले महिला र पुरुष समान भएको र संविधानले लिंगका आधारभा भेदभाव नगरेको हुनाले पुरुष र महिलाले विदेशीसँग विवाह गर्दा समान व्यवस्था गर्नुपर्ने धारणा राखेका थिए । शर्मा र गुरुङको धारणासँग सभापति श्रेष्ठको भनाइ पनि मिलेको थियो । सभापति श्रेष्ठले संविधानको धारा ११ (८) अनुसार नेपाली महिलासँग विवाह गर्ने विदेशी पुरुषलाई नागरिकता दिने व्यवस्था प्रस्ताव गरेको बताइन् । जसमा नेपाल सरकारले संघीय कानुनबमोजिम नेपालको अंगीकृत नागरिता प्रदान गर्न सक्ने व्यवस्था छ । यो विषयमा कांग्रेसका सांसद मौन बसेका थिए । सांसद दिलेन्द्र बडूले सरकारको धारणा आएपछि पार्टीका तर्फबाट मत राख्ने बताए । विवादित विषय प्रवेश गराएर सामाजिक र संवैधानिक समस्या सिर्जना गर्नु हुन्न । संविधानको भावनाभन्दा बाहिर जानु हुँदैन, उनले भने । उनले विदेशी पुरुष र महिलालाई नागरिकता दिने विषयमा २०६३ कै व्यवस्था सही र निर्विवादित भएको बताए । राष्ट्रियसभामा कांग्रेसका सांसद राधेश्याम अधिकारीले भने विदेशी पुरुषलाई नेपाली महिलासँग विवाह गरेको अवस्थामा नागरिकता नै दिन संविधानले रोक्ने बताए । उनले भने, त्यस्ता माान्छेको हकमा राजनीतिकबाहेकका अधिकार दिएर, विशेष सुविधा दिएर बस्न दिन सकिन्छ । भीसा नचाहिने, सामाजिक, सांस्कृतिक अधिकार र व्यवसाय गर्न दिने व्यवस्था मिलाउन मिल्छ । नागरिकता दिन मिल्दैन । विदेशी पुरुषले नेपाली महिलासँग विवाह गरे नागरिकता प्राप्त गर्ने कानुन बनाउन नमिल्ने राष्ट्रियसभा सांसद रामनारायण बिडारीको भनाइ थियो । उनले भने, नेपाली महिलासँग विदेशी पुरुषलाई नागरिकता दिने कानुन बनाउन मिल्दैन । त्यसबारे संविधान मौन छ । विदेशी बुहारीलाई नागरिकता दिने विषयमा संविधान बोलेको छ, विदेशी ज्वाइबारे बोलेको छैन ।नेकपा संसदीय दलका उपनेता सुवास नेम्वाङले सरकार विदेशी ज्वाइँलाई नागरिकता दिने छलफलमा प्रवेश नगरेको बताए । राज्यव्यवस्थाको प्रस्ताव पढेपछि उनको प्रतिक्रिया थियो, त्यसमा पुगिएको छैन । सरकारले पेस गरेको विधेयकमा अन्यथा आएका कुरामा अहिले निष्कर्षमा पुगिएको छैन ।नागरिकता विधेयकमा राजनीतिक सहमति जुटाउन सरकारले समय मागेपछि राज्यव्यवस्था तथा सुशासन समितिले ५ दिनको समय दिएको छ । नागरिकता विधेयकमा राजनीतिक दलहरूबीच सहमति जुटाउनका लागि भन्दै गृहमन्त्री रामबहादुर थापाले समय मागेका थिए । सरकारबाट र राजनीतिक तहबाट पनि यसलाई सहमतिमा नै टुंग्याउन जरुरी छ । विषय गम्भीर भएकाले सहमतिमा नै टुंग्याउन जरुरी छ, उनले भने । वैवाहिक अंगीकृत नागरिकताबारे समितिमा सहमति जुटेको छैन । उक्त विषयमा प्रक्रियामा गएर भए पनि संसद्मा विधेयक पठाउने सचिवालयको तयारी थियो । नेकपाका सांसदहरू पम्फा भुसाल, जनार्दन शर्मालगायतले सहमतिमै विधेयक अगाडि बढाउनुपर्ने र सरकारले समय मागेकाले सोहीअनुसार जानुपर्ने बताएका थिए ।"
अख्तियारलाई अनुचित क्षेत्राधिकार,"अख्तियार दुरुपयोग अनुसन्धान आयोगका कामकारबाही तथा प्रभावकारितामाथि अहिल्यै अनेकौं प्रश्न छन् । नागरिकको करले चल्ने सार्वजनिक क्षेत्रमा बेदखल चरम भ्रष्टाचार र अनियमितता भइरहेको छ । ती सार्वजनिक एवम् सरकारी निकायका गडबडी नियन्त्रण गर्न नसकिरहेको अख्तियारलाई निजी क्षेत्रको समेत अनुसन्धान गर्ने जिम्मा दिन खोज्नु सैद्धान्तिक एवम् व्यावहारिक दुवै दृष्टिले गलत छ । संविधानले सार्वजनिक पद धारण गरेको व्यक्तिले भ्रष्टाचार गरी अख्तियारको दुरुपयोग गरेमा अनुसन्धान गर्न आयोगको परिकल्पना गरेको हो । तसर्थ, सरकारले ऐन संशोधन गरी निजीलाई पनि अख्तियारको क्षेत्राधिकारमा समेट्न खोज्नु संवैधानिक मर्मविपरीत जानु हो । निजी क्षेत्रका व्यक्तिलाई सार्वजनिक पद धारण गरेको भन्न पाइँदैन । अख्तियारको वर्तमान कार्यशैली र कार्यशक्ति दुवै हेर्दा अनि विगतको अभ्यास नियाल्दा यस्तो प्रावधान मुलुकका लागि प्रत्युत्पादक हुने देखिन्छ । प्रधानमन्त्री तथा मन्त्रिपरिषद् कार्यालयले राष्ट्रिय सभामा पेस गरेको अख्तियार दुरुपयोग अनुसन्धान आयोग विधेयक२०७६ (आयोग ऐन, २०४८ लाई संशोधन गर्न बनेको विधेयक) को दफा २ मा सार्वजनिक संस्थाको परिभाषाभित्र निजी कम्पनी, बैंक, सहकारी संस्था तथा मेडिकल कलेजहरूसमेत समेटिएका छन् । विधेयक जस्ताको तस्तै पारित भए अख्तियारले मुलुकभरका जुनसुकै निजी कम्पनी, सहकारी, बैंक तथा गैरसरकारी संस्था र तिनका पदाधिकारीमाथि छानबिन गर्न सक्नेछ । संवैधानिक अंग भए पनि अपवादबाहेक अख्तियारमा कार्यपालिकाको छाया देखिँदै आएको पृष्ठभूमिमा गलत मनसायले आएको यो विधेयकउपर सांसदहरूले उचित विचार पुर्याउनैपर्छ ।पहिलो त, अख्तियारसित सबै निजी क्षेत्रलाई हेर्ने सांगठनिक क्षमता नै छैन । सार्वजनिक क्षेत्रको भ्रष्टाचारको अनुसन्धान गर्ने र मुद्दा चलाउने आफ्नो सीमित संवैधानिक दायित्व निर्वाह गर्न पनि यो संस्था असफलप्रायः भइरहेको छ । देशमा राज्यस्रोतमाथि गरिएका एकपछि अर्को ठूलो भ्रष्टाचार र अनियमितताका काण्ड सार्वजनिक भइरहेका छन् । अकुत सम्पत्ति आर्जन गरी एकाध वर्षमै वर्ग नै फड्को हानेका सार्वजनिक पदाधिकारीहरू समाजले औंल्याएरै भन्न सक्छ । कानुनअनुसार आफ्नो सम्पत्तिको स्रोत पुष्टि गर्ने दायित्व व्यक्तिमै छ । तैपनि अख्तियारले यो सबै देख्दैन, उसको चासो सानातिना कर्मचारीमा मात्रै केन्द्रित भएको छ । उसले कारबाही चलाएका आधारमा हेर्दा त नेपालमा भ्रष्टाचारै छैन भन्नुपर्ने हुन्छ, जुन यथार्थ होइन । तसर्थ, अख्तियारलाई उसको तोकिएको भूमिकामै प्रभावकारी बनाइनुपर्छ । निजीको बोझ थपिदिएर झनै पंगु बनाएर बदनामको भारी बोकाउनु हुँदैन । दोस्रो, यो प्रावधानले अख्तियारलाई स्वेच्छाचारी बनाउन सक्नेछ । सरकारले आफ्नो भूमिका नभएजस्तो देखाउने तर संवैधानिक अंगमार्फत निजी क्षेत्रको शिरमाथि सधैं तरबार झुन्ड्याउने कसरत विधेयकमार्फत गर्न खोजेको बुझिन्छ । हिजो यस्तो कानुनी प्रबन्ध नै नभएका बेलासमेत अख्तियारका तत्कालीन प्रमुख लोकमानसिंह कार्कीले आफ्नो शक्तिको दुरुपयोग गर्दै व्यक्तिगत फाइदा उठाउन र इबी साध्न निजी क्षेत्रका व्यक्तिहरूलाई दुःख दिएको दृष्टान्त हाम्रा सांसदहरूले यति चाँडै भुल्न हुँदैन । त्यसैले यो कानुनी प्रावधानको भोलि दुरुपयोग नहोला भन्न सकिँदैन । सांसदहरूले अहिल्यै ख्याल गर्नुपर्छ, भोलि अख्तियार कार्यपालिका वा शक्तिकेन्द्रको इसारामा निजी क्षेत्रका संस्था र कम्पनीविरुद्ध प्रयोग हुन थाल्यो भने देश कहाँ पुग्ला ?तेस्रो, भोलि यो कानुनको दुरुपयोग भएमा निजी क्षेत्र आतंकित बन्नेछ, उसको मनोबल कामै गर्न नसक्ने गरी खस्किनेछ । निजी क्षेत्र त्रसित बन्यो भने वैदेशिक लगानी मात्र प्रभावित हुने छैन, स्वदेशी लगानीमा पनि संकुचन आउनेछ । पुँजी पलायनको खतरा बढ्नेछ । अर्कोतर्फ, आजै पनि पुँजीगत खर्च पर्याप्त हुन नसक्नुको एउटा कारणका रूपमा विकास प्रशासकहरूमा भएको अख्तियारले अनावश्यक दुःख दिने त्रासलाई बताइन्छ । तसर्थ, सांसदहरूले बुझ्न ढिलाइ गर्नु हुँदैन भोलि अख्तियारकै कारण निजी क्षेत्रसमेत सशंकित हुने अवस्था आयो भने त्यसले मुलुकको समग्र प्रगति प्रक्रिया ठप्प बनाउन सक्नेछ । सरकारी कदम किन पनि संशयपूर्ण छ भने, नीतिगत निर्णयका नाममा अनियमितता भएगरेका कतिपय दृष्टान्त हुँदाहुँदै पनि विधेयकले त्यसतर्फ ध्यान दिएको छैन । मन्त्रिपरिषद्का नीतिगत निर्णयलाई अख्तियारले हेर्न नपाउने पुरानो प्रावधान कायमै राखिएको छ । अझ, प्रदेश मन्त्रिपरिषद्ले गरेका नीतिगत निर्णयमा समेत अख्तियारले हेर्न नपाउने विधेयकमा प्रस्ताव गरिएको छ । यसबाट प्रावधानको दुरुपयोग प्रदेशस्तरमा समेत झाँगिने प्रस्टै छ । जबकि, अख्तियारले स्वयंले केही वर्षयताका आफ्ना वार्षिक प्रतिवेदनमा भ्रष्टाचार छल्न सामान्य प्रकृतिका प्रस्तावहरू पनि मन्त्रिपरिषद्मा लैजाने र त्यहीँबाट निर्णय गर्ने पद्धतिलाई मुलुकको भ्रष्टाचार नियन्त्रणको प्रमुख चुनौती ठहर्याउँदै आएको छ । सुधार गर्नुपर्ने ठाउँ पनि यही थियोहो । तर विधेयकचाहिँ टाउको दुखेको औषधि अन्यत्र लगाउने गरी ल्याइएको छ । यी सबैको मतलब, निजी क्षेत्रले अनियमितता नै गर्दैनन् वा उनीहरूलाई उन्मुक्ति दिइनुपर्छ भनेको होइन । निजी क्षेत्रलाई नियमन गर्न तथा त्यसका सञ्चालकहरूले नाजायज सम्पत्ति हासिल गरेमा छानबिन गर्न राज्यका अरू थुप्रै निकाय खडा गरिएका छन्, तिनैलाई प्रभावकारी बनाइनुपर्छ । उदाहरणका लागि बैंकहरूलाई नियमन गर्न राष्ट्र बैंक छ, बैंकिङ कसुर हेर्न प्रहरी र सम्पत्ति शुद्धीकरण हेर्न सम्पत्ति शुद्धीकरण विभागजस्ता संरचना छन्, तिनैलाई बलियो बनाइनुपर्छ । कर छली हेर्ने निकायहरू छँदै छन् । यस्तो अवस्थामा राज्यको प्रतिनिधित्व नगर्ने र राज्यकोषबाट प्रत्यक्ष सुविधा नलिने व्यक्तिलाई सार्वजनिक पदाधिकारीका रूपमा व्यवहार गर्नु उपयुक्त हुँदैन । यस्तो कामलाई सरकारले आफ्नो दायित्वबाट पन्छाएर अख्तियारलाई दिन मिल्दैन । अहिलेकै कानुनअन्तर्गतका नियमनकारी निकायले उचित काम गर्ने हो भने निजी क्षेत्रले बाटो बिराउलान् भनेर सोच्नै पर्दैन । फेरि यो देश निजी क्षेत्रको अनियमितताले बिग्रिएको हो कि सरकारी एवम् सार्वजनिक लाभको पदमा बस्नेहरू भ्रष्ट भएर हो भन्ने कुरा पनि जगजाहेरै छ । तसर्थ, आजको आवश्यकता अख्तियारको क्षेत्राधिकार बढाउनेभन्दा पनि यसलाई व्यावहारिक रूपमा बढी स्वायत्त बनाउने र तोकिएको जिम्मेवारी पूरा गर्न सक्ने व्यक्ति त्यहाँ पुग्ने वातावरण सिर्जना गर्ने हो । तसर्थ भोलिका दिनमा हुन सक्ने अख्तियारको अराजक राज लाई रोक्न सदनमा सांसदहरूले आफ्नो विवेकको उचित प्रयोग गरी यो प्रावधानलाई सच्याउनैपर्छ । यथा रूपमा उक्त विधेयक पारित गर्नु आत्मघाती हुनेछ ।"
संकटमा सरिता गिरी,"गिरीलाई सांसदबाट हटाउने तयारी समाचारअनुसार परिस्थति अगाडि बढे सरिता गिरीको राजनीतिक जीवन समाप्त हुनेछ । हामी सबैलाई थाहा छ गिरी जनता समाजवादी दलकी नेतृ र माननीय हुन् । उनले आफू आबद्ध दलले नक्सासम्बन्धी संविधान संशोधनमा साथ दिन्छ भन्ने भेउ पाइनन् । जनता समाजवादीले ठूला पार्टीहरूलाई विगतमा भारतसँग गरिएका सन्धिसम्झौतालाई पुनरावलोकन गर्न बाध्य पार्छ भन्ने सोचिएको थिएन तर अहिले महाकाली सन्धिमा भूल भएछ भन्नेसम्मको पश्चात्ताप गराउने बुटी बनाउँदै हाईहाई हुन पुगेको छ । नाकाबन्दीका बेलाजस्तै विपक्षमा खडा हुन्छ भन्ने सोच राख्नेहरू चकित परेका छन् । पार्टी र देशको भावनालाई गिरीले बुझिनन् । संविधान संशोधनजस्तो महत्त्वपूर्ण विषयमा आपत्ति जनाएको देख्दा उनको बुद्धि भ्रष्ट भएको त होइन भन्ने लागिरहेछ । उनको अहमतावादी चिन्तन निकृष्ट साबित भयो । मुलुकको राष्ट्रिय परिस्थिति उनले अनुमान गरेतिर पल्टिएन । गिरीलाई जनता समाजवादीमा राखिराख्नु विषवृक्ष थाम्नुसरह हो । उनको सोच र निर्णयले उनीसम्बद्ध दलको राजनीतिक भविष्यलाई कमजोर पार्छ । समाचारअनुसार यदि गिरीलाई दलबाट निष्कासन गर्ने तयारी गरिएको हो भने उनको राजनीतिक जीवन सकिन्छ । जनता समाजवादीले छिटोभन्दा छिटो उनलाई निलम्बन गरी रिक्त समानुपातिक स्थानमा कुनै अर्की महिलालाई नियुक्ति गरोस् । श्यामसुन्दर कुइँकेल, हाँडीगाउँ, काठमाडौं"
सरकार निर्दयी बन्दै,"क्वारेन्टिनमा बसेकाहरूलाई परीक्षणको रिपोर्ट नै नआई घर पठाउने र रिपोर्ट पोजेटिभ आएपछि फेरि बोलाउने गरिएको घटना सुनियो । यो गैरजिम्मेवारीको परकाष्ठा हो । कोरोना संक्रमण तीव्र रूपमा फैलिइरहेको कुरामा सरकार बेखबर छैन । किन यसरी दैनिक रूपमा दोब्बरको संख्यामा कोरोना फैलिइँदै छ भन्ने कुरा सरकारलाई थाहै छ । सरकार यसरी निर्दयी बन्दै छ ? सरकारको यो लापरबाहीले आम नागरिकमा झनै त्रास छाएको छ । कोरोना संक्रमण व्यवस्थापनमा सरकार चुकिरहेको समाचार सुन्दासुन्दा कानै दुखिसक्यो । सरकारमाथि यति धेरै सबालहरू ओइरिँदा जिम्मेवार बन्छ कि भन्ने आस थियो । ठीक होला कि भन्यो तर स्थिति झनै भवावह हुँदै छ । नागरिकमा डर देखिँदै छ । सरकारका कामहरूको स्थलगत रिपोर्ट बाहिर आइरहेको छ । ती रिपोर्टमा देखिएका लापरबाहीप्रति सरकारको ध्यान जान नसक्नु गम्भीर त्रुटि हो । किन सरकारले सञ्चारमाध्यमका रिपोर्टहरूलाई सुनेको नसुनै गर्छ ? कोरोना संक्रमण फैलिनुमा सरकारकै संयन्त्रहरू जिम्मेवार छन् । लापरबाहीको सीमा काटिँदा पनि सरकारको चासो नहुनु गम्भीर आशंकाको विषय बन्दै छ । जनता मरिरहने, संक्रमण बढिरहने, स्वास्थ्यमन्त्री मन्त्रालयका कर्मचारी सरुवा गर्नमा व्यस्त हुने, प्रधानमन्त्री बालुवाटारको कोरोनामुक्त कोठाबाट मीठामीठा कुरा गरिरहने, प्रतिपक्ष निदाएर बस्ने र खान नपाउनेहरू भोकै छटपटिने यो कस्तो चाला हो । अवस्था यस्तै रहिरहे कसरी बाँच्ने भन्ने चिन्ता आम सर्वसाधारणको छ । कसको विश्वास गर्ने ? सरकार किन स्थिति बिग्रियो ? कहाँनिर कुन निकायको कमजोरी छ ? कुन संयन्त्रले काम गरेन ? आफूलाई असफलताको दिशातिर धकेल्न कुन शक्ति लाग्दै छ ? यी थुप्रै विषयमा सरकारले ध्यान पुर्याउनुपर्छ । तर जति आलोचना गरे पनि सरकार कान थुनेर बस्ने अनि आफ्नै तालमा डम्फु बजाउने भएपछि नेपाल छिट्टै थला पर्नेछ । अब कोरोनामुक्त हैन कोरोनायुक्त नेपाल निर्माण हुने दिन धेरै टाढा छैन । सरकारले कोरोनायुक्त नेपाल निर्माणका लागि कार्यदिशा बनाउन थालिसक्यो । कोरोना जोन नेपाल बनाएर आफ्नो नाम इतिहासको एक नम्बरमा लेख्नका लागि प्रधानमन्त्री पनि हौसिएजस्ता छन् । राज्यले नै जनतालाई कोरोना जोनको उपहार दिन तम्सिँदै छ । अनि कसरी जनता सुरक्षित हुन्छन् ? गोविन्द विक, बूढानीलकण्ठ१२, काठमाडौं"
वार्ताको विकल्प छैन,"नेपालभारत मित्रता धेरै पुरानो छ । यी दुई देशबीचको सम्बन्ध विचित्रको छ । अरूसँग चाहेर पनि नजिक हुन सक्दैन । राजनीतिक तहमा मात्र नभएर जनस्तरमा पनि सम्बन्ध स्थापित छ । भूगोल, धर्म, संस्कृति र सामाजिक सम्बन्धको दृष्टिकोणले पनि नजिक छ । यो अर्थमा विचित्र भनिएको हो । यसकारण पनि कालापानी, लिपुलेक र लिम्पियाधुराको भूमि विवाद आपसी छलफलद्वारा समाधान गर्नु दुवै देशका निम्ति फाइदा छ । यो विवाद जति सक्यो छिटो समाधान गरिनुपर्छ र भत्किन लागेको सम्बन्धलाई दुवै देशका नेता र सरकारले बुझेर तत्काल वार्ता बसी समाधान निकाल्नुपर्छ । साथै यही मौकामा जुनजुन ठाउँमा सीमा विवाद छन्, ती सबैको समाधान निकालेर दुवै देशले असल छिमेकीको व्यवहार प्रदर्शन गर्नुपर्छ । नेपालभारतका मिडियाहरूले संयमता अपनाउनुपर्छ । सत्य, तथ्य र प्रामाणिक समाचारहरू सम्प्रेषण गरेर दुवै देशका सरकारलाई वार्तामा बस्न र समस्या समाधानका लागि दबाब सिर्जना गर्ने खालको भूमिका मिडिया र सम्बद्ध सबै पक्षको हुनुपर्छ । विवादलाई झन् चर्काउने र सम्बन्धमा दरार उत्पन्न गराउने समाचारहरू कुनै पनि मिडियाले दिनु हुन्न । भारतले नेपालका लागि गरेका सहयोग हामीले बिर्सिनु हुँदैन । नेपालले स्वतन्त्र भारतका लागि लडेको र अहिले पनि भारतीय भूमिको रक्षार्थ गोरखा सैनिकले पुर्याएको योगदानलाई भारतले बिर्सिनु हुँदैन । देशको भूगोल सानो ठूलो हुन सक्छ । तर, असल सम्बन्ध भूगोल र जनसंख्याको नापोले मात्रै नाप्न सकिन्न । दुवै देशका नेताहरूले यो बुझ्न जरुरी छ । जुनै विवादमा पनि युद्ध लडेर होइन वार्ताबाटै समाधान निकाल्नुपर्छ । वार्ताको विकल्प छैन भन्ने कुरालाई स्विकार्नुपर्छ । फुर्पा तमाङ, ठूलो भार्खु, रसुवाइतिहासको एउटा कालखण्डमा बनेको नेपालको नक्सामा लिपुलेकदेखि लिम्पियाधुरासम्मको क्षेत्र छुटेको यथार्थ हो । यस तथ्यलाई आत्मसात् गरी सरकारले संविधान संशोधनमार्फत उक्त छुटेको भूमिलाई वैधता दिएको छ र यो प्रयास गर्व गर्नलायक छ । अब नेपालले उक्त क्षेत्रलाई प्रमाणित गर्न भारतसँग निर्णयक वार्तामा बस्नुपर्छ । एतिहासिक प्रमाण एवं कागजातको अस्त्रले नै भारतलाई कालापानी क्षेत्र नेपालकै रहेछ भन्ने यकिन गराउनुको विकल्प छैन । सम्पूर्ण नेपालीको साथ र सर्वसम्मति पाएको सरकारले यो काम गर्छ भन्ने विश्वास सबैमा छ । महेशप्रसाद ढुंगाना, नयाँ वानेश्वर, काठमाडौं"
अख्तियारलाई संविधानविपरीतको जिम्मेवारी,"निजी क्षेत्र भनेको कानुनको परिधिभित्र रही, सरकारसँग स्वीकृति लिई र आफ्नो पैसा लगाई सरकारलाई कर तिरी नाफा कमाउन गरिने व्यवसाय हो । सार्वजनिक सरकारी क्षेत्र भनेको जनताबाट कर उठाएर जनहित र जनउपयोगी कार्यका लागि खर्च गर्ने संस्था हो । निजी र सार्वजनिक क्षेत्रलाई एउटै टोकरीमा राखेर हेर्नु उपयुक्त हुँदैन । भ्रष्टाचार सार्वजनिक खर्चमा आकर्षित हुन्छ, जनताको रकमको दुरुपयोगसँग सम्बन्धित हुन्छ । निजीमा भ्रष्टाचार हुँदा निजी लगानी डुब्नु हो । सार्वजनिक संस्थामा भ्रष्टाचार हुनु भनेको जनताको पैसा लुट्नु हो । निजी क्षेत्रमा भ्रष्टाचार भयो भने जनतासँग विकल्प हुन्छ तर सरकारी संस्थाको हुँदैन । जस्तो कुनै बैंकमा घूस दिनुपर्ने अवस्था भए ग्राहकले त्यो बैंक छोडी अरू बैंकबाट सेवा लिन सक्छन्, तर नागरिकता दिन जिल्ला प्रशासन कार्यालयले घूस माग्छ भने जनताले वैकल्पिक जिल्ला प्रशासन कार्यालय छनोट गर्न सक्दैनन् ।स्थापना भएको लामो समय बिते पनि अख्तियार दुरुपयोग अनुसन्धान आयोगभ्रष्टाचार निवारणमा असफल भैसकेको संस्था हो । अख्तियार भ्रष्टाचारीका लागि भ्रष्टाचार गर्ने, चोखिने र मोक्ष प्राप्त गर्ने तीर्थस्थल भएको तथ्य प्रमाणित भइसकेको छ । जस्तो एन्फा काण्ड जसमा अन्तर्राष्ट्रिय संस्थाले भ्रष्टाचारको कारबाही गर्यो तर अख्तियारले चोख्यायो । लोकमानको मेडिकल र अन्य कर्तुत सबैमाझ छताछुल्ल नै छ । अख्तियारको आयुक्त राजनारायण पाठकले अख्तियार कार्यालयभित्रै घूसको मोलमलाई गरेको विषय जगजाहेर नै छ । अख्तियारको बागडोर समातिसकेका दोलखा जिल्लाको तत्कालीन सीडीओको घूस खाने तरिका सबैले देखेकै हो । यस्ता अनेकौं तथ्य साक्षी हुँदाहुँदै र निजी क्षेत्रको बदमासी हेर्नलाई अनेकन कानुन पनि भइरहेको बेला अख्तियारलाई थप पालनपोषण गर्नु संस्थागत भ्रष्टाचारको नेतृत्व अख्तियारलाई सुम्पनु हो ।विद्यमान अख्तियारले भ्रष्टाचार निवारण गर्न सक्दैन । यसको संरचनात्मक गठन नै गलत छ । माथिल्लो नीतिगत आयुक्त तह, राजनीतिक र भूपू प्रशासकको पेन्सनपछिको शक्तिशाली जागिर खाने स्थान हो । त्यसभन्दा मुनिको कार्यान्वयन तह कार्यपालिका कर्मचारीको लागि घुमुवा जागिर खाने तीर्थस्थल बराबर छ । माथिल्लो तहका राजनीतिज्ञ तथा प्रशासकहरूले, आफू अन्य स्थानको लाभको पदमा रहँदाको भ्रष्टाचार मिलाउने र परिचित भ्रष्टाचारीसँग मोलमलाई गर्ने अवसरको रूपमा अख्तियारलाई प्रयोग गरिरहेका छन् । कार्यान्वयन तह पनि अन्य स्थानबाट सरुवा हुँदै त्यहाँ आउने र आफूले गरेको कुकृत्यको तर्पण गरी मोक्ष प्राप्त गर्ने अनि व्यवस्था मिलाउने अवसरको रूपमा प्रयोग गरिरहेका छन् । तसर्थ भ्रष्टाचार निवारणका लागि खडा गरिएको वर्तमान अख्तियारको पुनर्गठन र पुनःसंरचना अहिलेको आवश्यकता हो । भ्रष्टाचारको मूल स्रोत भनेको राज्य र कानुन हो । मूल सफा नगरी यसको हाँगाबिँगा सफा गर्न खोज्नु या त मूर्खता हो या त थप धमिल्याउनु हो । संविधानविपरीत निजी क्षेत्रलाई पनि हेर्ने जिम्मेवारी अख्तियारलाई दिनु भनेको चोरलाई चौतारो, साधुलाई शूली भनेजस्तै हो । रवीन्द्र सुवाल, काठमाडौं"
मलर सदाको भाग्य,"भाग्यसम्बन्धी केही प्रश्नबाट कुरा सुरु गरौं । यहाँ भाग्य शब्दको खास अर्थ छ । जस्तो मान्छेको भाग्य कसले लेख्छ ? भाग्य लेख्ने मसी कस्तो हुन्छ ? केही विद्वान् भन्छन् मान्छेको भाग्य स्वयं उसको मिहिनेतले लेखिन्छ । तर प्रत्येक हिउँद र बर्खा रगतपसिना एक गरेर अन्न फलाउनेहरू भोकै हुने हाम्रो समाजमा मिहिनेत र भाग्यको के साइनो छ ? कुनै बेला कमरेडहरू भन्थे मान्छेको भाग्य क्रान्तिले निर्माण गर्छ । तर अनेक आन्दोलन र क्रान्तिपछि पनि मलर सदा र सूर्यबहादुर तामाङहरू भोकै हुने समाजमा क्रान्तिको भाष्य के हो ? कमरेड प्रधानमन्त्रीको एउटा कविता छ, यो देशमा कसैले आँसु झार्नुपर्दैन । कोही भोको बस्नुपर्दैन । कोही उपचार नपाई मर्दैन । यहाँ कोही भनेको को हो ? ठेलागाडामा आफ्नी श्रीमती हालेर डायलसिस गर्न अस्पताल धाउने निर्धो पुरुष ? देश खोज्दै हजार किलोमिटर नाघेर सिमानामा आई थन्किएको श्रमिक ? ओडार, कान्ला र अनकन्टार भूगोलमा भोक, रोग र विभेदले थिलथिलो पारिएका चेपाङ, सदा र खत्वे ? अपमानको थप्पड खाँदै, दिनदिनै मर्दै बाँचेका कोही जलेश्वरी र राधादेवीहरूका लागि समाजवाद र भाग्यको के साइनो छ ? माथिका प्रश्नहरू काठमाडौंमा हुने सेता बहस मा अटाउन छोडेको निकै भयो । तर आज पनि भुइँका लाखौं मान्छे यिनै प्रश्नको फन्दामा छन् । मात्र प्रश्न छन्, उत्तर छैनन् । यी प्रश्न यसकारण पनि महत्त्वपूर्ण छन्, हामीसँग समाजवाद छ । हामीसँग ७० वर्ष लडेर ल्याएको लोकतन्त्र छ । कम्युनिस्टहरूको (?) सरकार छ । र, कमरेड ओली देशको प्रधानमन्त्री छन् । यी तमाम उपलब्धिको जगमा के छ ? कैयौं योद्धाको रगत, पसिना र सहादतको कथा छ । तर पनि मलर सदा र सूर्यबहादुर तामाङहरू सडकमा भोकै मर्छन्, किन ? यो दुर्भाग्य एक जना वा सय जनाको होइन । यो लाखौं मान्छेको दुर्भाग्य हो, जसलाई बदल्न हाम्रो पुस्ताले लगातार तीनवटा संघर्षमा भाग लिएको थियो । २०४६, २०५१ र २०६२ का ती संघर्ष याद गरौं । बलिदान बेकार नजाओस् । यसर्थ सिंहदरबारलाई प्रश्न गरौं, अछाममा आत्मदाह गर्ने गरिब सिद्धार्थ आउजी र अरू लाखौं आउजीका लागि समाजवाद आउँछ कहिले ? किनभने हामीले पञ्चायत फालेकै तीस वर्ष भयो । कांग्रेस र कम्युनिस्टहरूले राज गरेकै ३० वर्ष भयो । लोकतन्त्र स्वयंको उमेर पन्ध्र वर्ष पुग्यो । तर अझै पञ्चायतमा भन्दा तुच्छ मृत्युवरण गर्न किन बाध्य छन् सदा, तामाङ र आउजीहरू ? महाभारतको एउटा प्रसंगमा विदुर भन्छन्, सत्य आँखाले देखेभन्दा गहिरो हुन्छ । दासीपुत्र विदुरको त्यो भनाइले हामीलाई सत्यको गहिराइ खोज्न प्रेरित गर्छ । त्यही प्रेरणाको प्रकाशमा गमौं, नेपाली समाजका पछिल्ला सत्यहरू के हुन् ? आज पनि मान्छेहरू भोकै छन् । सत्य यही हो । आज पनि महिलाहरू दोस्रो दर्जाका आइमाईभन्दा माथि छैनन् । आज पनि नवराज विकहरू सेतीमा बगाइन्छन् । पोहोर मात्र हो एक जना बाबुले आफ्नो मृत बच्चालाई गाड्न जमिन नपाएर कोशीमा हेलेको । सहरका छिँडी, गाउँका अनकन्टार कुनाहरूमा आज पनि मान्छेहरू अलपत्र छन् । चिसोमा कठ्यांग्रिएर मर्ने र गर्मीमा बाफिनेहरू आज पनि कति छन् कति ! आज पनि स्कुल जाने बच्चाहरू भैंसी र सुँगुर धपाउन बाध्य छन् । बैंकको ब्याज, साहूको फन्दा र मालिकको दुर्व्यवहारको के हिसाब ! आज पनि हामी दाल, भात र तरकारी विदेशबाट किन्छौं अनि आफ्ना किसानहरूलाई उपहारमा आँसु दिन्छौं । सत्य यही हो । प्रत्येक समय र सन्दर्भमा आँखैअगाडि प्रकट हुने यी सत्यलाई छलेर कहाँ पुगिन्छ ? सत्यलाई नछोपौं । सत्यलाई सुनौं । विचार गरौं, किन असफल हुँदै छ हाम्रो लोकतन्त्र ? किन पश्चगमनको यात्रामा छ सिंहदरबार ? नेताहरूको आस्था र मूल्यमान्यताको यति चर्को क्षयीकरण किन ? यी कुनै रहस्यमय प्रश्न होइनन् । खासमा हाम्रो लोकतन्त्रले सत्ता र शक्तिका परम्परागत चक्रव्यूहहरू भत्काउनै सकेन । लोकतन्त्रले पुराना शक्ति र स्वार्थका संरचनाहरू तोड्नुपर्थ्यो । तर उल्टो पुरानो संरचनाले लोकतान्त्रिक नेतृत्वकै आस्थाको पहाड तोडिदियो । परिणामतः संरचना फेरिएन बरु राजनीति नै पो फेरियो । निश्चय नै सतहमा हेर्दा सबै कुरा नयाँ देखिन्छ । जस्तो प्रदेशहरू छन् । चुनाव हुन्छ । संसद् छ । सरकार छ । बालुवाटार छ । लोकतन्त्र छ । समाजवाद छ । तर भित्र ? भित्र नियाल्दा सबै कुरा पुरानै । संरचना पुरानै छ । शासकीय संस्कृति पुरानै छ । विभेद पुरानै छ । उत्पादन सम्बन्ध पुरानै छ । वर्चस्व पुरानै छ । बिचौलियाहरूको रजगज पुरानै छ । व्यवस्था फेरिएर के भयो ? स्वार्थकेन्द्र पुरानै छ । उही शासकीय अहंकार । उही भ्रष्टाचार । उही सर्वसत्तावाद । जानुपर्ने स्वर्गतिर, यात्रा छ नर्कको । यसको अर्थ के हो ? जनताको भाग्य र भविष्य बदल्न राज्यको छानो फेरेर मात्र हुँदैन । संरचना वा जग बदल्नुपर्छ । विचार गरौं, यो देश कसले चलाउँछ ? जगमा को छ ? जस्तो मन्त्रीहरू स्वयं भन्छन्, सोचेजस्तो गर्न सकिएन । सचिवहरू भन्छन्, यो देशमा केही हुँदैन । संविधान छ । सरकार छ । कानुनहरू छन् । तर पनि सोचेजस्तो हुँदैन, किन ? सरकारका निर्णयहरू कसको इसारामा हुन्छन् ? जो पटकपटक विवादमा परिरहन्छन् । कानुनहरू कसरी बन्छन् ? जो मुख्यतः गरिबको पक्षमा हुँदैनन् । बजेटलाई कसले प्रभावित गर्छ ? जहाँ पुस्तकमा कर लाग्छ र चकलेटहरू खुला छाडिन्छन् । प्रहरी, प्रशासन कसले चलाउँछ ? अड्डा अदालतमा को बस्छन् ? अख्तियारमा को आउँछ ? भ्रष्टहरूलाई किन कारबाही हुँदैन ? पछिल्ला वर्षहरूमा सबैभन्दा धनी को भयो ? गरिबका मुद्दाहरू किन पाखा लागे ? वर्ण व्यवस्था किन जब्बर छ ? संरचना र बनावट किन पुरानै ? ध्यानपूर्वक हेर्ने हो भने स्पष्ट हुन्छ, यो सम्पूर्ण खेलकुदको सिंहासनमा छ एउटा समूह । जो हिजो प्रजातन्त्र चलाउँथ्यो, आज लोकतन्त्र चलाउँछ । सिंहदरबार, बालुवाटार र राजधानीका थप केही दरबारहरूमानिर्बाध आउजाउ गर्ने त्यो समूहमा सय वा पाँच सय मान्छे छन् । ती मान्छेहरूका वरिपरि हजार मान्छे होलान् । ती हजार मान्छेसँग छन् एक लाख आसेपासे । यो देश तिनै एक लाख मान्छेको स्वर्ग हो । उनैले चलाउँछन् यो देश । तीन करोड मान्छेको भाग्य र भविष्य तिनै सय जना मान्छेले निर्धारण गरिरहेका छन् । हाम्रो लोकतन्त्र र समाजवादको पछिल्लो नियति यही हो । ती सय जना को हुन् ? ती कम्युनिस्ट पनि हुन सक्छन्, कांग्रेस पनि । ती मन्त्री नहुन सक्छन् तर मन्त्रीभन्दा बलिया छन् । ती तिनै मान्छे हुन् जोसँग ओली पनि खुसी छन्, देउवा पनि । ती तिनै मान्छे हुन् जो जग्गाजमिन, व्यापारव्यवसाय, ठेक्कापट्टा, हाइड्रो सर्वत्र छन् । २०५१ सालको विद्रोहले ती मान्छेको सत्तामा थोरै हलचल त ल्यायो, तर २०६३ ले फेरि पुनःस्थापित गरिदियो । फेरि सुरु भयो तिनैको रजगज । तिनैको चञ्चलाश्री । ती तिनै मान्छे हुन् जो ठूलठूला अन्तर्राष्ट्रिय परियोजनाहरूको मध्यस्थता गर्छन् । जो आयातनिर्यातको नियम बनाउँछन् । ठेक्का पार्छन् । ठेक्का बाँड्छन् । ती तिनै मान्छे हुन् जो राज्यबाट उपचार खर्च लिन्छन् । ती तिनै मान्छे हुन् जो कालोधन र सेतोधनको व्यापार गर्छन् । उनीहरूले अडिट गर्नुपर्दैन । बेरुजु फर्स्योट गर्नुपर्दैन । राज्यलाई दायित्व तिर्नुपर्दैन । ती तिनै मान्छे हुन् जो वाइडबडीमा पनि छन्, बालुवाटारमा पनि । उनीहरूलाई व्यापार गर्न न त कोरोनाले रोक्छ, न त भुइँचालोले । ती तिनै मान्छे हुन् जो सरकारी सुविधा लिन्छन्, जो सरकारी सुरक्षामा हिँड्छन् । सय वा पाँच सय ती तिनै मान्छे हुन् जो राज्यदोहनको षड्यन्त्र बुन्छन् र त्यसमाथि समाजवादको लेप लगाउँछन् । त्यो भूमिगत सत्ता हो जो देखिने पार्टी र राज्यसंरचनाभन्दा माथि छ, जसको न त किसानहरूसँग कुनै साइनो छ न विपन्नहरूसँग । त्यो सत्ताले मलर सदा र सूर्यबहादुरहरूलाई चिन्दैन । त्यही अबोध सत्तासँग हाम्रो लोकतान्त्रिक सरकारले साँठगाँठ गरेको छ । यही आजको सत्य हो । लोकतान्त्रिक सत्ताले आफ्नो सम्पूर्ण गरिमा तिनै मुठीभर मान्छेका पाउमा समर्पित गरेको छ । यो दुर्भाग्यलाई नतोडेसम्म जनताको भाग्य किमार्थ फेरिँदैन ।व्यक्तिको भाग्य कुनै एकांगी अवधारणा होइन । यो राज्य र राजनीतिको महत्त्वपूर्ण आयाम हो । व्यक्तिको भाग्य र दुर्भाग्य राजनीतिभन्दा पृथक् र निरपेक्ष हुँदैन । कुनै पनि देशमा मलर, सूर्यबहादुर, सिद्धार्थ र जोद्धीप्रसादहरू भोकै मर्छन् भने बुझ्नुपर्छ, त्यहाँको राजनीतिमा गडबडी छ । कुनै पनि देशमा नवराज विकहरूको बर्बर हत्या हुन्छ भने बुझ्नुपर्छ, त्यहाँ लोकतन्त्र र समाजवादले काम गर्दैन । जहाँ राज्यसंरचना र प्रणालीहरू केही मुठीभर मान्छेको स्वार्थमा बन्धक हुन्छन्, बुझ्नुपर्छ, त्यहाँ राजनीति छैन, दलाली छ । दलालहरूको राज्यमा जनताको भाग्य र भविष्यले आत्मदाह गर्नु के अनौठो भयो र ? त्यसैले प्रधानमन्त्रीका नाममा मेरो सम्बोधन छ । कमरेड, कृपया कविता लेख्न बन्द गरौं, बरु राज्यको नयाँ चित्र कोरौं । यस्तो चित्र जहाँ मलर सदाहरूको सपनाको रङ देखियोस् । जहाँ पुरानो शक्तिसम्बन्धको मैलो नभेटियोस् । यहाँ चित्र एक विम्ब मात्र हो । पीएम महोदय, तपाईंलाई थाहै छ, भोक निकै शक्तिशाली हुन्छ । त्यो भड्कियो भने के होला ? कृपया, भोका मान्छेहरूसँग खेलबाड नगरौं । आफूलाई बदलौं । अन्त्यमा, मलर, सूर्यबहादुर, सिद्धार्थ र जोद्धीप्रसादहरूलाई हार्दिक श्रद्धाञ्जली । उनीहरूको नाम याद राखिनेछ ।"
लुटतन्त्रविरुद्ध युवा आक्रोश,"थाहै छ, कोठामा थुनेर यातना दिँदा बिरालोले पनि बाघको आँट बटुलेर झम्टिन्छ । केही दिनदेखि काठमाडौंसहित पोखरा, चितवन, विराटनगर जस्ता देशका मुख्य सहरी केन्द्र तथा जुम्लाजस्ता दुर्गम क्षेत्रमा पनि हजारौं उत्साही युवाहरूको अनुशासित, शान्तिपूर्ण र स्वस्फूर्त विद्रोह मर्यादित, शालीन र सुसंस्कृत व्यवहारका साथ सडकमा आइरहेको छ । सडकमा उत्रेको यो मानवसागर राष्ट्र र राष्ट्रियताप्रति पूर्ण सचेत र जिम्मेवार देखिन्छ । देशको भूगोलमाथिको अतिक्रमणबारे संसद्मा हालै भएको राष्ट्रिय एकता तथा सहमतिलाई यो युवा समाजले सडकबाटै स्वागत गरेको छ । युवाहरूले जिम्मेवारीबोध र परिपक्वता सराहनीय छ । महामारीको त्रासदी, लकडाउन र सम्पूर्ण बन्दको यो समयमा पनि लुटतन्त्रको पराकाष्ठा नाघेको र भ्रष्टाचारको आहालमा चुर्लुम्म डुबेको सरकारको गैरजिम्मेवार क्रियाकलापप्रति युवाहरूले आक्रोश व्यक्त गरेका हुन् । यस अवधिमा रोजगारीबाट वञ्चित लाखौं श्रमिकको बिचल्ली, विपन्न वा निश्चित आय भएका तर आम्दानी टुटेर विलखबन्दमा परेकाहरूको भुक्तमान, विदेशमा अलपत्र र असहाय अवस्थामा जीवनमरणको दोसाँधमा रहेकाहरूको पीडा, कोरोना संक्रमित तथा क्वारेन्टिनको दुरवस्था र महिलामाथिको बलात्कार, जनस्वास्थ्यमाथिको क्रूरतम खेलबाड, स्वास्थ्य सामग्री खरिदमा चरम भ्रष्टाचार, सरकारी सम्पत्तिको दुरुपयोगजस्ता विधिविहीनता र पक्षपात देखेरसुनेर उनीहरू विद्रोहमा उत्रिएका हुन् ।एकातिर काम ठप्प भएर थला परेका उद्योगव्यवसायीलाई कर बुझाउन क्रूरतापूर्वक निचोर्न खोज्ने, अर्कातिर आफूसँग भएको सीमित स्रोत, साधन र बजेट पनि कोरोना उपचारका नाममा भ्रष्टाचार गर्ने शासकीय शैलीले जनआक्रोशलाई चुल्याएको छ । जनताको जीवनरक्षामा अनिवार्य व्ययका लागि बजेट नहुने, तर संकटकालीन बजेटबाट प्राथमिकतामा राख्नै नहुने शीर्षकमा अर्बौंको बजेट, करोडौं पर्ने विलासी गाडी, करोडौंका कार्पेट, जिमखाना तथा बाथरुम निर्माणका लागि गरिएको खर्च विद्रोहलाई घनीभूत बनाउने कारक हुन् । अर्थमन्त्री नै भन्छन् सरकारको मासिक खर्च ४० अर्ब रुपैयाँ छ, तर राजस्व मासिक १५२० अर्ब मात्र उठिरहेको छ । मासिक २०२५ अर्बको घाटालाई परिपूर्ति गर्ने उपाय नभएकै अवस्थामा जेठ १५ मा बजेट प्रस्तुत गर्दा प्रधानमन्त्री रोजगार कार्यक्रम, सांसद विकास कोष, खर्च हुन नसकेका आयोजनामा अर्बौंको रकम थप्न किन परेको थियो ? ठूला सपना र भ्रम बाँडेर जुन जनताको मतबाट यो सरकार गठन भएको हो, तिनै अहिले दिक्क र आक्रोशित छन् । नेपालका लागि संयुक्त राष्ट्रसंघकी आवासीय संयोजक भ्यालेरी जुलियान्डले स्पष्टै भनिसकिन् कोरोना महामारी १० हजारभन्दा बढी व्यक्तिमा फैलियो भने नेपालले धान्नै सक्दैन । तर प्रधानमन्त्री यस्ता सुझाव सुन्नै चाहँदैनन् । एकोऽहं द्वितीयो नास्ति, न भूतोः न भविष्यतिः भनेजस्तो खोक्रो अहंकारले ग्रस्त प्रधानमन्त्रीका अमर्यादित, असन्तुलित र उत्तेजक अभिव्यक्तिहरूले सिंगो समाजलाई आक्रोशित बनाएको छ । प्रधानमन्त्री जनउत्तरदायित्व बिर्सेर क्रूर ठट्टामा रमाइरहनाले युवाहरूलाई तताइरहेको छ ।सरकारले समयको पदचाप बुझेर जागरुक र चेतनशील युवाहरूको आक्रोशलाई समयमै सम्बोधन गर्नुपर्छ । इन्द्रजाल, छलकपट र तिलस्म रच्ने, कुशासन, भ्रष्टाचार, अराजकता र दण्डहीनताको अभ्यास गर्ने, लोकतन्त्रको झूटो मन्त्र जप्ने, तर अभ्यास निरंकुशताको गर्ने काम बन्द गर्नुपर्छ ।लोकतान्त्रिक राज्यको पहिलो कर्तव्य प्रत्येक नागरिकको जीवन, स्वास्थ्य, सम्पत्ति, सम्मान र स्वतन्त्रताको रक्षा गर्नु हो । यसबाट कर्तव्यच्युत सरकारको औचित्य र सान्दर्भिकता रहँदैन । जनताको जीवन र स्वास्थ्य रक्षामा राज्यले नाफानोक्सानको हिसाब गर्न हुँदैन । एउटा सानो फुसको झुप्रोमा आगलागी भयो भने त्यसको मूल्यभन्दा बढी खर्च गरेर भए पनि आगो निभाउनु राज्यको दायित्व हो । लागत र लाभको हिसाब व्यापारिक व्यवस्थापनमा मात्र गरिन्छ । सामाजिक सञ्जालमार्फत पहल भएको युवाहरूको आन्दोलनलाई कुनै पनि लोकतान्त्रिक सरकारले बेवास्ता गर्न हुन्न । विश्वमा इन्टरनेट तथा सामाजिक सञ्जालसँग जोडिएका मानिस करिब ५ अर्ब छन् । तीमध्ये नेपालमै लगभग पचास लाख छन् । इन्टरनेटका माध्यमबाट आफ्नो विषयलाई सार्वजनिक मुद्दा बनाउन विश्वको कुनै पनि आधुनिकतम पुस्ताजस्तै नेपाली युवाहरू पनि सक्षम र प्रभावकारी छन् । यस्तै प्रक्रियाले आन्दोलनका विशाल आँधी ल्याएको ज्वलन्त उदाहरण संसारभरि नै छन् । ट्युनिसियामा सन् २०१०११ मा इन्टरनेटकै माध्यमबाट सुरु भएको सरकारविरोधी आन्दोलन खरबारीको डढेलोझैं तुरुन्तै सारा अरब जगत्मा फैलियो । यसको प्रभाव युरोप तथा अमेरिकासम्म पुग्यो । ट्युनिसिया, इजिप्ट, लिबिया र यमनमा सरकारहरू नै फेरिए । सन् २०११ मा अन्ना हजारेले भारतमा चलाएको भ्रष्टाचारविरोधी आन्दोलन टाइम म्यागजिनको उत्कृष्ट दस विश्वसमाचारमा सूचीकृत भएको थियो ।इरानमा कट्टरपन्थी राष्ट्रपति महमुद अहमदिनेजादविरुद्ध युवाहरूले चलाएको हरित आन्दोलन (ग्रीन रिभोल्युसन) र राजनीतिक परिवर्तन पनि सामाजिक सञ्जालले जनविद्रोहलाई सार्थक बनाएको असाधारण घटना हो । इटालीको बैजनी आन्दोलन (पर्पल मुभमेन्ट), पूर्वसोभियत गणराज्य जर्जियामा कम्युनिस्ट निरंकुश राष्ट्रपति सेभरनाद्जेका पालामा भएको व्यापक भ्रष्टाचार, त्यसबाट उनले सोभियत विदेशमन्त्री हुँदा कमाएको प्रतिष्ठा भ्रष्टाचारविरुद्धको गुलाब आन्दोलन (रोज मुभमेन्ट) ले ध्वस्त बनाएको युगान्तकारी घटना हो । यसै शृङ्खलामा नेपालको पछिल्लो युवा आन्दोलन सरकारको चरम भ्रष्टाचार शासकीय असफलताविरुद्ध धैर्यको बाँध तोडेर सडकमा आएको हो । सरकारले यसलाई दमन गरेर तह लगाउन खोज्नु वा उपेक्षा गर्नु मूर्खतापूर्ण हुनेछ ।सरकार नै दण्डहीन, विधिविहीन र भ्रष्टहरूको पक्षधर भएको यथार्थ भयावह गतिमा बढिरहेका घटनाक्रमले नै व्यक्त गर्छन् । वाइडबडी विमान खरिदमा भएको अर्बौंको भ्रष्टाचार, सुन तस्करी, नेपाल ट्रस्टको जग्गा प्रकरण, सेक्युरिटी प्रिन्टिङ प्रेस काण्ड, स्वास्थ्य सामग्री खरिदमा भ्रष्टाचारविरुद्ध कारबाहीको कुरै छोडौं, भ्रष्टहरूले उल्टै सरकारी संरक्षण पाइरहेका छन् । सरकारको कथनी र करनीका बीच ठूलो खाडल छ । विधिको शासन र लोकतन्त्रको आधारस्तम्भलाई ध्वस्त गरिँदै छ । सुरक्षा, प्रशासनिक, शैक्षिक, कूटनीतिक आदि राज्यका सबैजसो अंग अस्तव्यस्त छन् । देशलाई जटिलतम अन्तर्राष्ट्रिय द्वन्द्वको चपेटातिर धकेल्ने, लोकतन्त्रको मेरुदण्ड मानिएका संवैधानिक संस्थाहरूलाई लाचार छायामा परिणत गर्ने कुकृत्यबाट नेपाललाई असफल राज्यतिर धकेल्ने हर्कत भइरहेको छ ।युवाहरूले हरबखत सम्झिरहनुपर्ने पहिलो मान्यता हो हामी उत्तेजना होइन, सार्थक चेतना अभिवृद्धि गर्ने अभियानका अभियन्ता हौं । दोस्रो, हाम्रो काम आगो लगाउने होइन, आगो निभाउने हो । विधिको शासन, भ्रष्टाचारमुक्त राज्यव्यवस्था, जनताका लोकतान्त्रिक अधिकार, विपन्न तथा बेरोजगार वर्गको जीवनरक्षा, महामारीबाट सबभन्दा धेरै पीडित समुदायको हितरक्षा, विकासका गतिविधि, मुलुकको प्रशासन, न्याय व्यवस्था, राष्ट्रिय एकता, सामाजिक सद्भाव, अन्तरजातीय भाइचारा, सांस्कृतिक समझदारी, अन्य मुलुकसँगको सम्बन्ध आदि राष्ट्रिय सरोकारका विषय हुन् । यसप्रति मुलुकको भावी उत्तराधिकारी युवावर्गमा चासो र चिन्ता देखिनु जरुरी नै हुन्छ र यही आवश्यकताबोधले युवाशक्ति अहिले जुरमुराएको हो ।युवाहरू परिवर्तन, प्रगति र प्रणालीका संवाहक हुन् । मुलुकको ४० प्रतिशत जनसंख्या युवाशक्ति रहेकाले भोलिको आशा र भरोसाको प्रतिनिधि पनि यही वर्ग हो । हाम्रा युवाहरू व्यक्तिवादी प्रवृत्ति, भ्रष्टाचार, कुशासन, दण्डहीनताका सदैव विरोधी छन् । हुकुमी शैलीको मूलोच्छेद गरेका युवाहरूले कसैको पनि हैकमवादी शैलीलाई आत्मसात् गर्न सक्दैनन् । उनीहरूले बुझेका छन्, परिवर्तन तथा सुधारको निर्णायक तागत युवा पुस्ता नै हो । तर, समस्याको कारकका रूपमा रहेको सरकारबाटै यसको निराकरण खोज्नु कति सम्भव होला ? तैपनि शान्तिपूर्ण र संयमित युवा आवाजलाई जनभावना र जनचाहनाका रूपमा कदर गर्दै कि त सच्चिने नभए सिद्धिने छनोट सरकारकै हो ।"
लुटतन्त्रविरुद्ध युवा आक्रोश,"थाहै छ, कोठामा थुनेर यातना दिँदा बिरालोले पनि बाघको आँट बटुलेर झम्टिन्छ । केही दिनदेखि काठमाडौंसहित पोखरा, चितवन, विराटनगर जस्ता देशका मुख्य सहरी केन्द्र तथा जुम्लाजस्ता दुर्गम क्षेत्रमा पनि हजारौं उत्साही युवाहरूको अनुशासित, शान्तिपूर्ण र स्वस्फूर्त विद्रोह मर्यादित, शालीन र सुसंस्कृत व्यवहारका साथ सडकमा आइरहेको छ । सडकमा उत्रेको यो मानवसागर राष्ट्र र राष्ट्रियताप्रति पूर्ण सचेत र जिम्मेवार देखिन्छ । देशको भूगोलमाथिको अतिक्रमणबारे संसद्मा हालै भएको राष्ट्रिय एकता तथा सहमतिलाई यो युवा समाजले सडकबाटै स्वागत गरेको छ । युवाहरूले जिम्मेवारीबोध र परिपक्वता सराहनीय छ । महामारीको त्रासदी, लकडाउन र सम्पूर्ण बन्दको यो समयमा पनि लुटतन्त्रको पराकाष्ठा नाघेको र भ्रष्टाचारको आहालमा चुर्लुम्म डुबेको सरकारको गैरजिम्मेवार क्रियाकलापप्रति युवाहरूले आक्रोश व्यक्त गरेका हुन् । यस अवधिमा रोजगारीबाट वञ्चित लाखौं श्रमिकको बिचल्ली, विपन्न वा निश्चित आय भएका तर आम्दानी टुटेर विलखबन्दमा परेकाहरूको भुक्तमान, विदेशमा अलपत्र र असहाय अवस्थामा जीवनमरणको दोसाँधमा रहेकाहरूको पीडा, कोरोना संक्रमित तथा क्वारेन्टिनको दुरवस्था र महिलामाथिको बलात्कार, जनस्वास्थ्यमाथिको क्रूरतम खेलबाड, स्वास्थ्य सामग्री खरिदमा चरम भ्रष्टाचार, सरकारी सम्पत्तिको दुरुपयोगजस्ता विधिविहीनता र पक्षपात देखेरसुनेर उनीहरू विद्रोहमा उत्रिएका हुन् ।एकातिर काम ठप्प भएर थला परेका उद्योगव्यवसायीलाई कर बुझाउन क्रूरतापूर्वक निचोर्न खोज्ने, अर्कातिर आफूसँग भएको सीमित स्रोत, साधन र बजेट पनि कोरोना उपचारका नाममा भ्रष्टाचार गर्ने शासकीय शैलीले जनआक्रोशलाई चुल्याएको छ । जनताको जीवनरक्षामा अनिवार्य व्ययका लागि बजेट नहुने, तर संकटकालीन बजेटबाट प्राथमिकतामा राख्नै नहुने शीर्षकमा अर्बौंको बजेट, करोडौं पर्ने विलासी गाडी, करोडौंका कार्पेट, जिमखाना तथा बाथरुम निर्माणका लागि गरिएको खर्च विद्रोहलाई घनीभूत बनाउने कारक हुन् । अर्थमन्त्री नै भन्छन् सरकारको मासिक खर्च ४० अर्ब रुपैयाँ छ, तर राजस्व मासिक १५२० अर्ब मात्र उठिरहेको छ । मासिक २०२५ अर्बको घाटालाई परिपूर्ति गर्ने उपाय नभएकै अवस्थामा जेठ १५ मा बजेट प्रस्तुत गर्दा प्रधानमन्त्री रोजगार कार्यक्रम, सांसद विकास कोष, खर्च हुन नसकेका आयोजनामा अर्बौंको रकम थप्न किन परेको थियो ? ठूला सपना र भ्रम बाँडेर जुन जनताको मतबाट यो सरकार गठन भएको हो, तिनै अहिले दिक्क र आक्रोशित छन् । नेपालका लागि संयुक्त राष्ट्रसंघकी आवासीय संयोजक भ्यालेरी जुलियान्डले स्पष्टै भनिसकिन् कोरोना महामारी १० हजारभन्दा बढी व्यक्तिमा फैलियो भने नेपालले धान्नै सक्दैन । तर प्रधानमन्त्री यस्ता सुझाव सुन्नै चाहँदैनन् । एकोऽहं द्वितीयो नास्ति, न भूतोः न भविष्यतिः भनेजस्तो खोक्रो अहंकारले ग्रस्त प्रधानमन्त्रीका अमर्यादित, असन्तुलित र उत्तेजक अभिव्यक्तिहरूले सिंगो समाजलाई आक्रोशित बनाएको छ । प्रधानमन्त्री जनउत्तरदायित्व बिर्सेर क्रूर ठट्टामा रमाइरहनाले युवाहरूलाई तताइरहेको छ ।सरकारले समयको पदचाप बुझेर जागरुक र चेतनशील युवाहरूको आक्रोशलाई समयमै सम्बोधन गर्नुपर्छ । इन्द्रजाल, छलकपट र तिलस्म रच्ने, कुशासन, भ्रष्टाचार, अराजकता र दण्डहीनताको अभ्यास गर्ने, लोकतन्त्रको झूटो मन्त्र जप्ने, तर अभ्यास निरंकुशताको गर्ने काम बन्द गर्नुपर्छ ।लोकतान्त्रिक राज्यको पहिलो कर्तव्य प्रत्येक नागरिकको जीवन, स्वास्थ्य, सम्पत्ति, सम्मान र स्वतन्त्रताको रक्षा गर्नु हो । यसबाट कर्तव्यच्युत सरकारको औचित्य र सान्दर्भिकता रहँदैन । जनताको जीवन र स्वास्थ्य रक्षामा राज्यले नाफानोक्सानको हिसाब गर्न हुँदैन । एउटा सानो फुसको झुप्रोमा आगलागी भयो भने त्यसको मूल्यभन्दा बढी खर्च गरेर भए पनि आगो निभाउनु राज्यको दायित्व हो । लागत र लाभको हिसाब व्यापारिक व्यवस्थापनमा मात्र गरिन्छ । सामाजिक सञ्जालमार्फत पहल भएको युवाहरूको आन्दोलनलाई कुनै पनि लोकतान्त्रिक सरकारले बेवास्ता गर्न हुन्न । विश्वमा इन्टरनेट तथा सामाजिक सञ्जालसँग जोडिएका मानिस करिब ५ अर्ब छन् । तीमध्ये नेपालमै लगभग पचास लाख छन् । इन्टरनेटका माध्यमबाट आफ्नो विषयलाई सार्वजनिक मुद्दा बनाउन विश्वको कुनै पनि आधुनिकतम पुस्ताजस्तै नेपाली युवाहरू पनि सक्षम र प्रभावकारी छन् । यस्तै प्रक्रियाले आन्दोलनका विशाल आँधी ल्याएको ज्वलन्त उदाहरण संसारभरि नै छन् । ट्युनिसियामा सन् २०१०११ मा इन्टरनेटकै माध्यमबाट सुरु भएको सरकारविरोधी आन्दोलन खरबारीको डढेलोझैं तुरुन्तै सारा अरब जगत्मा फैलियो । यसको प्रभाव युरोप तथा अमेरिकासम्म पुग्यो । ट्युनिसिया, इजिप्ट, लिबिया र यमनमा सरकारहरू नै फेरिए । सन् २०११ मा अन्ना हजारेले भारतमा चलाएको भ्रष्टाचारविरोधी आन्दोलन टाइम म्यागजिनको उत्कृष्ट दस विश्वसमाचारमा सूचीकृत भएको थियो ।इरानमा कट्टरपन्थी राष्ट्रपति महमुद अहमदिनेजादविरुद्ध युवाहरूले चलाएको हरित आन्दोलन (ग्रीन रिभोल्युसन) र राजनीतिक परिवर्तन पनि सामाजिक सञ्जालले जनविद्रोहलाई सार्थक बनाएको असाधारण घटना हो । इटालीको बैजनी आन्दोलन (पर्पल मुभमेन्ट), पूर्वसोभियत गणराज्य जर्जियामा कम्युनिस्ट निरंकुश राष्ट्रपति सेभरनाद्जेका पालामा भएको व्यापक भ्रष्टाचार, त्यसबाट उनले सोभियत विदेशमन्त्री हुँदा कमाएको प्रतिष्ठा भ्रष्टाचारविरुद्धको गुलाब आन्दोलन (रोज मुभमेन्ट) ले ध्वस्त बनाएको युगान्तकारी घटना हो । यसै शृङ्खलामा नेपालको पछिल्लो युवा आन्दोलन सरकारको चरम भ्रष्टाचार शासकीय असफलताविरुद्ध धैर्यको बाँध तोडेर सडकमा आएको हो । सरकारले यसलाई दमन गरेर तह लगाउन खोज्नु वा उपेक्षा गर्नु मूर्खतापूर्ण हुनेछ ।सरकार नै दण्डहीन, विधिविहीन र भ्रष्टहरूको पक्षधर भएको यथार्थ भयावह गतिमा बढिरहेका घटनाक्रमले नै व्यक्त गर्छन् । वाइडबडी विमान खरिदमा भएको अर्बौंको भ्रष्टाचार, सुन तस्करी, नेपाल ट्रस्टको जग्गा प्रकरण, सेक्युरिटी प्रिन्टिङ प्रेस काण्ड, स्वास्थ्य सामग्री खरिदमा भ्रष्टाचारविरुद्ध कारबाहीको कुरै छोडौं, भ्रष्टहरूले उल्टै सरकारी संरक्षण पाइरहेका छन् । सरकारको कथनी र करनीका बीच ठूलो खाडल छ । विधिको शासन र लोकतन्त्रको आधारस्तम्भलाई ध्वस्त गरिँदै छ । सुरक्षा, प्रशासनिक, शैक्षिक, कूटनीतिक आदि राज्यका सबैजसो अंग अस्तव्यस्त छन् । देशलाई जटिलतम अन्तर्राष्ट्रिय द्वन्द्वको चपेटातिर धकेल्ने, लोकतन्त्रको मेरुदण्ड मानिएका संवैधानिक संस्थाहरूलाई लाचार छायामा परिणत गर्ने कुकृत्यबाट नेपाललाई असफल राज्यतिर धकेल्ने हर्कत भइरहेको छ ।युवाहरूले हरबखत सम्झिरहनुपर्ने पहिलो मान्यता हो हामी उत्तेजना होइन, सार्थक चेतना अभिवृद्धि गर्ने अभियानका अभियन्ता हौं । दोस्रो, हाम्रो काम आगो लगाउने होइन, आगो निभाउने हो । विधिको शासन, भ्रष्टाचारमुक्त राज्यव्यवस्था, जनताका लोकतान्त्रिक अधिकार, विपन्न तथा बेरोजगार वर्गको जीवनरक्षा, महामारीबाट सबभन्दा धेरै पीडित समुदायको हितरक्षा, विकासका गतिविधि, मुलुकको प्रशासन, न्याय व्यवस्था, राष्ट्रिय एकता, सामाजिक सद्भाव, अन्तरजातीय भाइचारा, सांस्कृतिक समझदारी, अन्य मुलुकसँगको सम्बन्ध आदि राष्ट्रिय सरोकारका विषय हुन् । यसप्रति मुलुकको भावी उत्तराधिकारी युवावर्गमा चासो र चिन्ता देखिनु जरुरी नै हुन्छ र यही आवश्यकताबोधले युवाशक्ति अहिले जुरमुराएको हो ।युवाहरू परिवर्तन, प्रगति र प्रणालीका संवाहक हुन् । मुलुकको ४० प्रतिशत जनसंख्या युवाशक्ति रहेकाले भोलिको आशा र भरोसाको प्रतिनिधि पनि यही वर्ग हो । हाम्रा युवाहरू व्यक्तिवादी प्रवृत्ति, भ्रष्टाचार, कुशासन, दण्डहीनताका सदैव विरोधी छन् । हुकुमी शैलीको मूलोच्छेद गरेका युवाहरूले कसैको पनि हैकमवादी शैलीलाई आत्मसात् गर्न सक्दैनन् । उनीहरूले बुझेका छन्, परिवर्तन तथा सुधारको निर्णायक तागत युवा पुस्ता नै हो । तर, समस्याको कारकका रूपमा रहेको सरकारबाटै यसको निराकरण खोज्नु कति सम्भव होला ? तैपनि शान्तिपूर्ण र संयमित युवा आवाजलाई जनभावना र जनचाहनाका रूपमा कदर गर्दै कि त सच्चिने नभए सिद्धिने छनोट सरकारकै हो ।"
सुन्दर भविष्यका लागि हातेमालो,"दोस्रो विश्वयुद्धको अन्त्य र संयुक्त राष्ट्रसंघ स्थापनाको ७५ औं वर्ष हो अहिले । ७५ वर्ष पछिको यो समयमा विश्वभरि नोवल कोरोना भाइरसको महामारी फैलिरहेको छ । अहिलेसम्म यो महामारी २१० भन्दा बढी देश र क्षेत्रहरूमा पुगिसकेको छ । यसले ४ लाखभन्दा बढी मानिसको ज्यान लिइसकेको छ । र, विश्वभरका मानिसका लागि गम्भीर खतरा बनिरहेको छ । संयुक्त राष्ट्रसंघका महासचिव आन्टोनियो गुटरेसले भन्नुभएको छ, दोस्रो विश्वयुद्धपछि सार्वजनिक स्वास्थ्यलाई विश्वव्यापी रूपमा सबैभन्दा गम्भीर असर पारेको अप्रत्याशित घटना हो यो । उहाँले विश्वलाई इतिहासका पाठ नबिर्सी महामारीविरुद्ध संयुक्त रूपमा लड्न एवं शान्तिपूर्ण, सुरक्षित र स्वाभिमानयुक्त भविष्यको निर्माण गर्न अपिल गर्नुभएको छ ।विज्ञान र प्रविधिमा भएका क्रान्तिहरू र भूमण्डलीकरणको विकाससँगै अहिले पृथ्वीका हरेक देश र व्यक्तिको भाग्य अनि भविष्य ७५ वर्षअघिभन्दा धेरै नजिकबाट जोडिएको छ । विश्व बैंकको तथ्यांक अनुसार, विश्वको कुल गार्हस्थ्य उत्पादन (जीडीपी) मा निर्यात र सेवा व्यवसायको अनुपात सन् १९७० को १३६४ प्रतिशतबाट बढेर २०१८ मा ३०१ प्रतिशत पुगेको छ । स्वीस आर्थिक अनुसन्धान संस्थाबाट प्रकाशित तथ्यांक अनुसार, भूमण्डलीकरण सूचाकाङ्क १९७० को ३८४ बाट बढेर २०१७ मा ६२१ पुगेको छ । त्यस्तै सरुवा रोग, आर्थिक संकट, जलवायु परिवर्तन, आतंकवादजस्ता नयाँ सुरक्षा जोखिमहरूले पनि मानवजातिका विभिन्न पक्षलाई अत्यधिक असर गर्न थालेका छन् । उदाहरणका लागि, विश्व बैंकले २०२० मा प्रत्येक देशको अर्थतन्त्रमा गम्भीर असर पर्ने पूर्वानुमान गरेको छ र विश्व आर्थिक वृद्धिमा ५२ प्रतिशतले गिरावट आउने बताएको छ । मानवजाति अहिले एकलाई लाभ भए सबैलाई लाभ हुने, एकको नोक्सान भए सबैको नोक्सान हुने साझा भाग्यको समष्टि बनिसकेको छ ।चिनियाँ राष्ट्रपति सी चिनफिङले हरेक कोणबाट विश्वपरिस्थितिबारे विचार गर्दै मानवजातिको साझा भाग्यको समष्टिको निर्माण गर्नुपर्ने बताउनुभएको थियो । साथै, मानवजातिले विश्वव्यापी समस्याको सामना र समाधान संयुक्त रूपमा गर्नुपर्ने उल्लेख गर्दै कुनै पनि देश आसन्न चुनौतीहरूसँग एक्लै जुझ्न नसक्ने औंल्याउनुभएको थियो । दिगो शान्तिपूर्ण, सुरक्षित, सामूहिक समृद्धिशाली, खुला तथा समावेशी, स्वच्छ सुन्दर विश्वको निर्माणमा सम्पूर्ण देशले हातेमालो गर्नुपर्छ । यी महत्त्वपूर्ण अवधारणाहरू धेरैपटक संयुक्त राष्ट्रसंघको दस्तावेजमा लेखिएका छन् र ती अहिले सम्पूर्ण विश्वको मान्यताप्राप्त अन्तर्राष्ट्रिय सम्बन्धका आधार बनिसकेका छन् ।चीनले जिम्मेवार ठूलो देशका रूपमा मानवजातिको साझा भाग्य समष्टिको अवधारणाबारे बोल्दै आएको मात्र होइन, त्यसलाई साकार बनाउन काम पनि गर्दै आइरहेको छ । चीन देशभित्र हामीले पूर्वी भूभागका विकसित प्रान्तहरूले मध्य तथा पश्चिमी भूभागका कम विकसित प्रान्त र क्षेत्रहरूलाई सहयोग गर्ने व्यवस्था मिलाई सम्पूर्ण देशको समन्वयात्मक विकासलाई सम्भव तुल्याएका छौं । यस वर्ष हामीले निरपेक्ष गरिबीको निवारण गरी सम्पूर्ण जनतालाई एकसाथ मध्यमवर्गीय हैसियतमा उकास्दै छौं । अन्तर्राष्ट्रिय जगत्मा हामी संयुक्त सरसल्लाह, संयुक्त निर्माण र संयुक्त उपभोग को नीति अन्तर्गत नेपाललगायतका अन्तर्राष्ट्रिय समुदायमा बेल्ट एन्ड रोड को निर्माणलाई सक्रिय रूपमा अघि बढाउँदै छौं । त्यसअन्तर्गत १५० भन्दा बढी देश तथा अन्तर्राष्ट्रिय संस्थासँग १७० भन्दा बढी सहकार्य दस्तावेजमा हस्ताक्षर भइसकेको छ । हामीले आयात एक्स्पो को आयोजनालगायतका माध्यमबाट सक्रिय रूपमा आयात र बाहिरी विश्वतर्फको खुलापनलाई बढाएका छौं । हरेक देशलाई बजारको अवसर प्रदान गरेका छौं र प्रोत्साहन दिएका छौं । भाइरसको राष्ट्रिय सीमा हुँदैन । रोगले मानिसलाई यो जातिको, त्यो जातिको भन्दैन । महामारीको सामना गर्न मानवजातिको साझा भाग्य पुनः एकपटक एकसाथ प्रयास नगरी नहुने स्थानमा पुगेको छ । हामीले मानवजातिको साझा भाग्यको समष्टिको चेतनालाई जगाउन सके मात्रै हाम्रा हेर्ने आँखाहरू ढाकिएलान् कि भनेर डराउनुपर्दैन । एकसाथ मिल्ने र सहयोग गर्ने दिशामा अघि बढिरह्यौं भने मात्र यो धूवाँ नदेखिएको युद्ध जित्न सक्छौं । सम्पूर्ण मानवजातिको समृद्धिलाई बढाई संयुक्त राष्ट्रसंघको बडापत्रमा उल्लिखित हाम्रा साझा प्रयासबाट यी लक्ष्य प्राप्त गर्नेछौं भन्ने वाक्यलाई साकार बनाउन सक्छौं ।कोरोना महामारी सुरु भएदेखि चीनले विभिन्न सूचना तथ्याङ्क, उपयोगी अनुभव तथा उपचार विधि आदानप्रदान, रोग परीक्षण, चिकित्सा उपचार, खोप तथा औषधिको अनुसन्धानमा सक्रिय रूपमा अन्तर्राष्ट्रिय सहकार्य गर्दै आएको छ । करिब १५० देश र ४ अन्तर्राष्ट्रिय संस्थालाई संकटकालीन सहयोग प्रदान गरेको छ । १७० भन्दा बढी देशका स्वास्थ्यकर्मीसँग चिनियाँ विशेषज्ञहरूको भिडियो कन्फरेन्स आयोजना गरी परिपक्व उपचार अनुभव र रोकथामका उपायबारे विचार आदानप्रदान गरेको छ । अत्यन्त आवश्यक परेका २४ देशमा विशेषज्ञ चिकित्सकहरूका २६ टोली पठाएको छ । विभिन्न देशमा ५६ अर्ब ८० करोड वटा मास्क र २५ करोड वटा सुरक्षा पहिरन (पीपीई) निर्यात गरेको छ । हालै सम्पन्न विश्व स्वास्थ्य संगठनको ७३औं बैठकमा राष्ट्रपति सी चिनफिङले चीनमा नोवल कोरोना भाइरसको खोपको अनुसन्धान पूरा भएर प्रयोग गर्न थालिएपछि त्यसलाई सम्पूर्ण विश्वको साझा उपयोगको वस्तुका रूपमा विकासशील देशहरूका लागि सुलभ र सुपथ मूल्यको बनाउन चीनको योगदान रहने घोषणा गर्नुभएको थियो । किनभने हामीलाई राम्ररी थाहा छ, विश्व राम्रो भए मात्र चीन राम्रो हुनसक्छ, चीन राम्रो भए मात्र विश्व अझ राम्रो हुनेछ ।अहिले महामारी फैलिँदै जान सक्ने परिप्रेक्ष्यमा प्रत्येक देशले यसको नियन्त्रणलाई व्यवस्थित गर्ने पूर्वसर्तमा बिस्तारै उत्पादन कार्य पुनः प्रारम्भ गर्ने, संयुक्त रूपमा उत्पादन शृङ्खलालाई स्थिर र सुचारु बनाई विश्वअर्थतन्त्रलाई पुनर्जीवित गर्ने प्रयास गर्नुपर्छ । मानवजातिको साझा भाग्यको समष्टिको अवधारणाको निर्देशनअन्तर्गत चीन अन्य देशका साथ बृहत् अर्थनीतिक समन्वय र सम्पूर्ण विश्वको महामारीविरुद्धको सहकार्यलाई अघि बढाउन चाहन्छ, सम्पूर्ण मानवजातिको विकास एवं समृद्धिका लागि चिनियाँ सूत्र र चिनियाँ ज्ञानविवेक प्रदान गर्न चाहन्छ । विश्वमा महामारी नियन्त्रण भएपछि विश्व स्वास्थ्य संगठनको निर्देशनमा विश्वभरको महामारीविरुद्धको कार्यको सर्वपक्षीय मूल्याङ्कन गर्ने, विश्व सार्वजनिक स्वास्थ्य सुरक्षा व्यवस्थापन संयन्त्रको विकास गर्ने, अप्रत्याशित सार्वजनिक स्वास्थ्यसम्बन्धी समस्या सामना गर्ने क्षमता बढाउने, विश्वको सार्वजनिक स्वास्थ्य व्यवस्थापनको विकास गर्ने, संयुक्त रूपमा मानवजातिको साझा स्वास्थ्यको एक समष्टिको निर्माण गर्ने कुराको पनि चीन समर्थन गर्छ ।हामीलाई स्पष्ट रूपमा थाहा छ, भविष्य उज्ज्वल छ तर बाटो लामो र घुमाउरो छ । मानवजातिको साझा भाग्यको समष्टिको निर्माण अवरोधविहीन हुनेछैन । त्यस प्रक्रियामा कुनै देश अथवा शक्तिको आत्मस्वार्थवाद, एकलवाद, सुरक्षावाद, प्रभुत्ववाद आदिको सामना गर्नुपर्ने हुन्छ । केही देश र राजनीतिज्ञहरू आफ्नो एउटा देशको स्वार्थलाई अगाडि राखी, अझ कोही त व्यक्तिगत स्वार्थका लागि महामारी नियन्त्रणलाई प्रमुख कार्य नबनाई महामारीलाई नै राजनीतिकरण गरी दोषारोपण गर्ने व्यस्त रहे । अनुचित दोषारोपणका माध्यमबाट आफ्नो जिम्मेवारीबाट पन्छिन खोजे । साथसाथै अरू देशको आन्तरिक मामिलामा हस्तक्षेप गरी मानिसहरूको ध्यान उतातिर आकर्षित गरी, सर्वसाधारण जनतालाई धोका दिई अर्को चुनावका लागि मत बटुल्ने सोच बनाउन पुगे । यसको अन्तिम परिणाम आत्मघात र अरूको घातबाहेक केही हुन सक्दैन । तर राष्ट्रपति सी चिनफिङले भन्नुभएजस्तै, इतिहासको धार सदा अगाडि बढिरहेको हुन्छ । कुनै पनि शक्तिले इतिहासको अगाडि बढ्ने पाङ्ग्रालाई रोक्न सक्दैन । बाटो लामो भए पनि हिँडिरहे अवश्य पुगिन्छ, काम गाह्रो भए पनि गरिरहे अवश्य पूरा हुन्छ । सहकार्य मात्रै गर्दै जानुपर्छ, हामी अवश्य पनि विश्वका लागि अझ सुन्दर भविष्यको निर्माण गर्न सक्छौं ।हउ नेपालका लागि चिनियाँ राजदूत हुन् ।"
तनाव कम गर्न भारतचीन संवाद,"लद्दाख घटनाको दुई दिनपछि भारतीय प्रधानमन्त्री नरेन्द्र मोदीले सहिदहरूको बलिदान खेर जान नदिने बताएका छन् । लद्दाखको गलवान उपत्यकामा सोमबार राति बीस जना भारतीय सैनिकको ज्यान जाने गरी भएको हिंसात्मक झडपप्रति मोदीले पहिलो पटक प्रतिक्रिया दिएका हुन् । बुधबार दिउँसो मुख्यमन्त्रीहरूसँगको भिडियो कन्फरेन्सलाई सम्बोधन गर्दै मोदीले सैनिक जवानहरूको बलिदानलाई खेर जान नदिने बताएका छन् । देशको सेवाका लागि सैनिकहरूको महान् बलिदानका लागि नमन गर्छु । आज पूरा देश तपाईंहरूसँग छ र पूरै देशको भावना तपाईंहरूसँग छ । सहिदको बलिदान खेर जान दिने छैनौं । म पूरै देशलाई भरोसा दिलाउन चाहन्छु, हाम्रा जवानहरूको बलिदान खेर जाने छैन, भारतीय विदेश मन्त्रालयद्वारा मोदीको भनाइ उद्धृत गर्दै जारी विज्ञप्तिमा भनिएको छ । घटनाको दुई दिन बितिसक्दा पनि प्रधानमन्त्री मोदीका तर्फबाट प्रतिक्रिया नआएको भन्दै विपक्षीहरूले तीव्र आलोचना गर्दै आएका थिए । परिस्थितिलाई साम्य पार्न दुई देशका उच्च सैनिक अधिकारीहरूबीच वार्ता चलिरहेको छ । साथै कूटनीतिक तहमा पनि वार्ता भइरहेको बताइएको छ । साथै मोदीले भारतले सधैं शान्ति चाहेको, तर भारतलाई उक्साइएको खण्डमा जुनसुकै हालतमा पनि निर्णायक जवाफ दिनेसमेत बताएका छन् । उनले भनेका छन् भारत सांस्कृतिक रूपमा नै शान्तिप्रिय देश हो । हाम्रो इतिहास नै शान्तिको रह्यो । हामीले प्रत्येक युगमा पूरै संसारभर शान्ति र पूरै विश्वजगत्को कल्याणको कामना गर्दै आएका छौं, तर हाम्रा लागि भारतको अखण्डता र सम्प्रभुता सर्वोच्च हो, त्यसैले यसको रक्षाका लागि हामीलाई कसैले पनि रोक्न सक्दैन । त्यसैगरी भारतले छिमेकीहरूसँग सधैं नै समझदारीपूर्ण र शान्तिपूर्ण तरिकाले मिलेर काम गर्दै आएको र छिमेकीको विकास र शान्तिको कामना गर्ने गरेको समेत मोदीले उल्लेख गरेका छन् । साथै उनले छिमेकबीच मतभेद भए पनि त्यो विवादमा परिणत नहोस् भन्ने भारतको चाहना रहेको समेत बताएका छन् ।"
स्वास्थ्य क्षेत्र सुधारको माग गर्दै प्रदर्शन,"फ्रान्समा स्वास्थ्य सेवा सुधारको माग गर्दै देशव्यापी प्रदर्शन गरिएको छ । कोरोना भाइरस (कोभिड१९) का कारण गरिएको लकडाउन खुला गरिएलगत्तै फ्रान्समा प्रदर्शन गरिएको हो । फ्रान्सका राष्ट्रपति एमानुयल माक्रोंले करिब ३ महिना लामो लकडाउन अन्त्यको घोषणा गरिए लगत्तै फ्रान्सभर प्रदर्शन गरिएको हो । स्थानीय सञ्चारमाध्यमले देशका विभिन्न २ सय २० स्थानमा विरोध प्रदर्शन गरिएको जनाएका छन् । सार्वजनिक स्वास्थ्य संकट घोषणा भएको ३ महिना बित्न लागिसक्दा पनि सरकारले बेवास्ता गरेको भन्दै डाक्टर, नर्सलगायतका स्थास्थ्यकर्मी प्रदर्शनमा उत्रेका हुन् । लकडाउनको समयमा सरकारले स्वास्थ्य क्षेत्र सुधार तथा सेवासुविधा पुनरावलोकनका लागि गरेको प्रतिबद्धता लागू गर्नुपर्ने उनीहरूको माग छ । कोभिड१९ संक्रमितको उपचारमा अग्रमोर्चामा खटिएका स्वास्थ्यकर्मीको मासिक तलब ३ सय देखि ४ सय युरो बढाउनुपर्ने प्रदर्शनकारीको माग छ । माग पूरा नभए अस्पतालका विभाग तथा वार्डका साथै सम्पूर्ण स्वास्थ्य क्षेत्र बन्द गरिदिने उनीहरूले चेतावनीसमेत दिएका छन् । केही स्थानमा विभिन्न स्वार्थ समूहहरूले शान्तिपूर्ण प्रदर्शनी बिथोल्न खोजेको भन्दै प्रहरीले हस्तक्षेप गरेको छ । त्यस्ता समूहहरूले कम्तीमा एक स्थानमा प्रदर्शनकारीमाथि कार जलाएका प्रहरीको भनाइ छ । त्यसलगत्तै स्थितिलाई नियन्त्रणमा लिन प्रदर्शनमाथि हस्तक्षेप गर्नुपरेको प्रहरीको भनाइ छ । सेगुर दला संते अर्थात् स्वास्थ्य क्षेत्रमा आम सुधार गरिनुपर्ने उनीहरूले नारा लगाएका थिए । प्रदर्शनकारीले विज्ञ तथा जानकारहरूसँगको परामर्शअनुसार स्वास्थ्य प्रणाली नै सुधार गर्न समेत माग गरेका छन् । प्रदर्शन विभिन्न मजदुर युनियनहरूले आयोजना गरेका हुन् । हजारौं डाक्टर, प्यारामेडिक, नर्सलगायत अन्य स्वास्थ्यकर्मीहरू चिकित्सकीय पोसाक लगाएरै प्रदर्शनमा उत्रेका थिए । प्रदर्शनकारीको एउटा समूहले तलब तथा अन्य सुविधा वृद्धि र कामको अवस्था सुधारको माग गर्दै स्वास्थ्य मन्त्रालयनजिकै प्रदर्शन गरेका थिए । बच्चालाई झैं चकलेट बाँडेर, केहीलाई मेडल दिएर र झूटा आश्वासन सुनाएर अब स्वास्थ्य क्षेत्र सुधार हुन्न, स्वास्थ्यकर्मी सुरक्षित रहन सक्दैनन्, फ्रान्सको सबैभन्दा ठूलो मजदुर युनियन सीजीटीले भनेको छ, सार्वजनिक स्वास्थ्यका लागि वास्तविक मानवीय सुधार र बजेटको स्रोत प्रमुख हो । पेरिस, मेट्ज, मोंपलिय, बोर्दो, लिल, रेनलगायत दर्जनौं सहरमा गरिएको प्रदर्शनमा स्याहारकर्मी र सेवानिवृत्त कर्मचारीहरू पनि सहभागी भएको जनाइएको छ । फ्रान्सको चिकित्सक महासंघ (एफएमएफ) लगायत धेरै मेडिकल युनियन र श्रम संगठनहरूले सेवा सुविधाको बढोत्तरी, काम गर्ने सुरक्षित वातावरण र तलब बढुवा गरेर श्रम शोषण अन्त्य नगरे काम गर्न नसक्ने चेतावनी सरकारलाई दिएपछि आन्दोलन थप चर्किने अनुमान गरिएको छ । फ्रान्सेली प्रधानमन्त्री एडुवार्ड फिलिपले गत महिना सरकारले स्वास्थ्य सेवामा सुधारका लागि जनताको परामर्श लिने बताएका थिए । तर उनले कुनै सरसल्लाह वा सुझाव नलिएको स्वास्थकर्मीहरूको गुनासो छ । महामारीको सुरुमा म्याक्रोंले सेतो कोटमा नायक भन्दै स्वास्थ्यकर्मीको खुब प्रशंसा गरेका थिए । त्यसका साथै उनले त्यस्ता नायकको सेवा र सुविधा बढाउने घोषणासमेत गरेका थिए ।पछिल्लो प्रदर्शनपछि केही दबाबमा परेका म्याक्रोंले स्वास्थ्य सेवा सुधारका लागि भन्दै २० करोड युरो छुट्याइएको जनाएका छन् । तर उक्त रकम आवश्यकताभन्दा निकै कम भएको भन्दै विज्ञहरूले आलोचना गरेका छन् ।"
भारतमा कोरोनाबाट मृत्यु हुने २००३ जना थपिए,"नयाँदिल्ली (एजेन्सी) भारतमा कोरोना भाइरस (कोभिड१९) का कारण मृत्यु हुनेमा २ हजारभन्दा बढी थपिएका छन् । स्वास्थ्य तथा परिवार कल्याण मन्त्रालयका अनुसार महाराष्ट्र र दिल्लीले मृतकको संख्या छुटेको भन्दै सच्याएपछि २ हजार ३ जना थपिएका हुन् । पछिल्लो समय भारतमा भाइरसको संक्रमण निकै तीव्र रूपमा फैलिइरहेको छ । भारतमा बुधबार साँझसम्म भाइरस संक्रमितको कुल संख्या ३ लाख ५४ हजार ६५ पुगेको छ । संक्रमित संख्याका आधारमा भारत अमेरिका, ब्राजिल र रुसपछि चौथो स्थानमा छ । स्वास्थ्य तथा परिवार कल्याण मन्त्रलायका अनुसार संक्रमितमध्ये ११ हजार ९ सय ३ जनाको मृत्यु भइसकेको छ । १ लाख ८६ हजार ९ सय ३५ जना भाइरसमुक्त भएका जनाइएको छ । भाइरसका कारण महाराष्ट्र राज्य सबैभन्दा बढी प्रभावित देखिएको छ । महाराष्ट्रमा १ लाख १३ हजार ४ सय ४५ जनामा कोभिड १९ पुष्टि भइसकेको छ भने ५ हजार ५ सय ३७ जनाको मृत्यु भएको छ । महाराष्ट्रमा निको हुनेको संख्या ५७ हजार ८ सय ५१ छ ।"
सस्तियो विद्युत् महसुल,"नेपाल विद्युत् प्राधिकरणले सिफारिस गरेको महसुलमा हेरफेर गर्दै विद्युत् नियमन आयोगले नयाँ महसुल दर निर्धारण गरेको छ । यो महसुल दर साउन १ गतेदेखि लागू हुनेछ ।सार्वजनिक सुनुवाइमा प्राप्त सुझाव र प्राधिकरणको आम्दानी तथा खर्चको विश्लेषण गर्दै आयोगले प्राधिकरणले गरेको सिफारिसमा औसत १० प्रतिशत महसुल कम हुने गरी महसुल निर्धारण गरेको प्रवक्ता रामप्रसाद धितालले जानकारी दिए । प्राधिकरणले गरेको सिफारिसमा आयोगले मुख्यतः ५ वटा महत्त्वपूर्ण निर्णय गरेको उनको भनाइ छ । थोरै विद्युत् खपत गर्ने उपभोक्ता, घरायसी प्रयोजनका लागि बढी विद्युत् खपत गर्ने उपभोक्ता, चार्जिङ स्टेसन, सिँचाइ सुविधाका लागि विद्युत् प्रयोग गर्ने उपभोक्ता र डेडिकेटेड लाइनबाट विद्युत् लिएका उपभोक्तालाई राहत हुने गरी महसुल निर्धारण गरिएको उनले बताए । प्राधिकरणले सिफारिस गरेको महसुल दरको स्ल्याबमा आयोगले हेरफेर गरेको छ भने डेडिकेटेड र ट्रंक लाइनको प्रावधानलाई खारेज गरेको छ । यो प्रावधान खारेजीपछि कतिपय उद्योगले तिर्ने महसुलमा ६५ प्रतिशतसम्म कमी आउनेछ ।आयोगले डेडिकेटेड र ट्रंक लाइनको व्यवस्था खारेज गरेसँगै यो सुविधा लिने उद्योगले अन्य उद्योगभन्दा बढी महसुल तिर्नुपर्ने प्रावधान हटेको छ । लोडसेडिङ अन्त्य भएपछि पनि प्राधिकरणले डेडिकेटेड र ट्रंक लाइनबापत महँगो महसुल लिने गरी प्रस्ताव गरिएको भन्दै उद्योगी व्यवसायीले विरोध गर्दै आएका थिए । निजी क्षेत्रले विद्युत् महसुल सम्बन्धमा राखेका दुई मागमध्ये एउटा पूरा भएको नेपाल उद्योग वाणिज्य महासंघका पूर्वअध्यक्ष पशुपति मुरारकाले बताए । हामीले डेडिकेटेड र ट्रंक लाइन हटाउनुपर्ने तथा वर्षमा दुई थरी मूल्य खारेज हुनुपर्ने माग राखेका थियौं, उनले भने, दुईमध्ये एक माग पूरा भएको छ, यसले धेरै उद्योगलाई राहत हुनेछ । आयोगले महसुल सम्बन्धमा गरेको निर्णय सकारात्मक भएको उनको टिप्पणी छ । विद्युत् खपत पनि बढ्ने र प्राधिकरणलाई पनि घाटा नहुने गरी आयोगले महसुल निर्धारण गरेको प्रवक्ता धितालले बताए । कम विद्युत् खपत गर्ने गार्हस्थ्य उपभोक्ताका लागि पनि सहुलियत दिइएको छ । मध्यमवर्गका ग्राहकलाई बढी महसुल खपत गर्न प्रोत्साहन गर्ने गरी दर तय गरिएको छ, उनले भने, यसले उपभोक्ता र प्राधिकरण दुवैलाई फाइदा हुन्छ ।मासिक १० युनिटसम्म विद्युत् खपत गर्ने ग्राहकले अब डिमान्ड शुल्कबापत ३० रुपैयाँ मात्रै तिर्नुपर्ने हुन्छ । यो प्रावधानका कारण करिब ८ लाख उपभोक्ता लाभान्वित हुने अनुमान छ । मासिक ११ देखि २० युनिट विद्युत् खपत गर्ने ग्राहकको हकमा पनि महसुलमा हेरफेर गरिएको छ । प्राधिकरणले यो वर्गमा पर्ने ग्राहकबाट डिमान्ड शुल्कबापत मासिक ५० रुपैयाँ र इनर्जी शुल्कबापत प्रतियुनिट ७ रुपैयाँ शुल्क लिने प्रस्ताव गरेको थियो । आयोगले भने यो वर्गका ग्राहकबाट डिमान्ड शुल्कबापत ३० रुपैयाँ र इनर्जी शुल्कबापत प्रतियुनिट ३ रुपैयाँ मात्रै लिने गरी शुल्क निर्धारण गरेको छ ।मासिक २१ देखि ३० युनिटसम्म विद्युत् खपत गर्ने ग्राहकका लागि प्राधिकरणले गरेको सिफारिस महसुल पनि घटाइएको छ । यो वर्गमा पर्ने ग्राहकले डिमान्ड शुल्कबापत मासिक ५० रुपैयाँ र प्रतियुनिट विद्युत खपतबापत साढे ६ रुपैयाँ मात्रै तिर्नुपर्ने हुन्छ । यस्तै मासिक ३१ देखि ५० युनिटसम्म विद्युत् खपत गर्ने घरायसी उपभोक्ताका लागि पनि डिमान्ड शुल्क र इनर्जी शुल्क आयोगले घटाएको छ । प्राधिकरणले यो वर्गका ग्राहकका लागि डिमान्ड शुल्कबापत १ सय रुपैयाँ र प्रतियुनिट विद्युत् महसुल १० रुपैयाँ सिफारिस गरे पनि आयोगले यसलाई घटाएर डिमान्ड शुल्कबापत ५० रुपैयाँ र प्रतियुनिट विद्युत् महसुल ८ रुपैयाँ मात्रै लिन पाइने व्यवस्था गरेको छ । सामुदायिक खानेपानी र सिँचाइ वर्गका ग्राहकको डिमान्ड शुल्क पूर्णरूपले हटाइएको आयोगले जनाएको छ । यस्ता ग्राहकको इनर्जी शुल्क पनि ५ रुपैयाँ २० पैसाबाट ४ रुपैयाँ २० पैसा कायम गरिएको छ । रातिको समयमा महसुल ३ रुपैयाँ ४० पैसा महसुल कायम गरिएको आयोगले जनाएको छ । यी वर्गका ग्राहकले तिर्ने महसुल औसतमा ४० देखि ५० प्रतिशत कम हुनेछ ।आयोगले चार्जिङ स्टेसनको महसुल पनि कम गर्ने निर्णय गरेको छ । राति ११ देखि बिहान ५५ बजेसम्म चार्जिङ स्टेसनबाट विद्युतीय सवारी चार्ज गर्दा इनर्जी शुल्कबापत ४ रुपैयाँ २० पैसा मात्रै लाग्नेछ ।"
संघीयता लागू गर्न प्रदेश र स्थानीय तहमा बढी बजेट,"असारमै मेलम्चीको पानी टनेलमा बैठकमा खानेपानीमन्त्री विना मगरले गौरवको आयोजनाका रूपमा रहेको मेलम्ची खानेपानी आयोजनाबारे धेरै प्रश्न उठ्नु स्वाभाविक रहेको बताएकी छन् । मेलम्चीले काठमाडौंवासी मात्र नभई सिंगो देशवासीमा निराशा उब्जाएको छ, उनले भनिन्, यसले थुप्रै आशालाई निमोठेको छ, यो यथार्थ हो । चालु आवभित्रै भौतिक निर्माणको काम सम्पन्न गर्ने गरी काम भइरहेको उनको भनाइ छ । असारभित्र टनेलमार्फत पानी परीक्षणको काम हुनेछ, परीक्षण सकेपछि सुन्दरीजलमा पानी झार्नेछौं, उनले भनिन्, त्यसपछि काठमाडौंवासीका घरघर पुर्याउँछौं, यसमा धेरै शंका नगर्दा हुन्छ ।बैठकमा भौतिक पूर्वाधार तथा यातायातमन्त्री वसन्तकुमार नेम्वाङले आव ०७९८० भित्र गौरवका आयोजना सम्पन्न गर्ने लक्ष्य राखेर काम अघि बढाइएको बताए । त्यस्ता आयोजनामा बजेट कटौती नभएको पनि उनले स्पष्ट पारे । त्यस्तै ८० वटा राष्ट्रिय राजमार्गको पहिचान गरेर त्यसलाई बजेटमा निरन्तरता दिइएको उनले जानकारी दिए । आगामी आवमा ९ वटा सुरुङमार्गको पहिचान र निर्माण थालनी गरिने उनको भनाइ छ । यसका लागि सम्भाव्यता अध्ययन र डीपीआर कार्यक्रमसहित बजेट विनियोजन गरिएको उनले बताए । रक्सौलकाठमाडौं रेलमार्ग र केरुङकाठमाडौं रेलमार्गबारे पनि अध्ययन अघि बढेको उनको भनाइ छ । भारत र चीन सरकारको सहयोगमा यी नयाँ रेलमार्गको पहिचान गर्ने र सम्भाव्यता अध्ययन गर्ने काम अघि बढेको उनले दाबी गरे । कोभिड१९ ले अर्थतन्त्रमा परेको प्रभावले चालु आवभन्दा आगामी आवका लागि मन्त्रालयको बजेट साढे २२ अर्ब घटेको उनले बताए ।"
बढी नाफा कमाउने उद्योगलाई पनि पुनर्कर्जा माग,"काठमाडौं (कास) २० प्रतिशतभन्दा बढी नाफा कमाउने उद्योगलाई पनि पुनर्कर्जा सुविधा दिन नेपाल चेम्बर अफ कमर्सले माग गरेको छ । राष्ट्र बैंकले तयार पारेको पुनर्कर्जा मस्यौदामा विगत तीन वर्षको नाफाका आधारमा औसत सेयरधनीको प्रतिफल २० प्रतिशतभन्दा बढी हुने उद्योगलाई पुनर्कर्जा सुविधा नदिनेले व्यवस्था छ । चेम्बरले आगामी मौद्रिक नीति तरलता व्यवस्थापनमा केन्द्रित हुनुपर्ने सुझाएको छ । तरलता अभावको अन्त्यका लागि अल्पकालीन, मध्यकालीन तथा दीर्घकालीन रणनीति अख्तियार गर्न उसको आग्रह छ । एकदेखि ३ वर्षसम्मका लागि ३ प्रतिशत ब्याजदरमा एकद्वार प्रणालीबाट कर्जा प्रवाह गरिनुपर्ने, घाटामा जाने उद्योग व्यवसाय, प्राथमिकताको क्षेत्र, पर्यटन, निर्यात तथा यातायात क्षेत्र लगायतलाई ३ प्रतिशत ब्याजदरमा कर्जा प्रवाहित गरिनुपर्ने चेम्बरको माग छ । उद्योगी व्यवसायीले तिर्नुपर्ने चैत र असारसम्मको किस्ता एवं ब्याज आवश्यकताअनुसार पुँजीकरण गरिनुपर्ने, पुनर्कर्जाको वितरण कार्यविधि सरल र सहज हुनुपर्ने र हाल स्वीकृत ऋणको २५ प्रतिशत थप ऋणसम्म बिनाधितो कर्जा उपलब्ध गराइनुपर्ने माग चेम्बरको छ ।घरेलु, साना तथा मझौला उद्योग व्यवसायलाई झन्झटरहित ढंगले पुनर्कर्जा सुविधा उपलब्ध हुनुपर्ने, चेम्बरले सुझावमा भनेको छ, कोरोना अवधिको पारिश्रमिक भुक्तानीका लागि ५० अर्बको कोष स्थापना गर्नुपर्ने । बैंकिङ क्षेत्रमा हाल कायम ४७५ प्रतिशतको स्प्रेड दरलाई ३२५ प्रतिशतमा कायम गरिनुपर्ने सुझाव पनि चेम्बरको छ । नेपालबाट तेस्रो मुलुकका लागि एलसी खोली खरिद गरिएको सामान तेस्रो मुलुकबाट बिक्री गर्न पाउने व्यवस्था हुनुपर्ने, हालको असहज अवस्था विद्यमान रहेसम्म क्रेडिट रेटिङ गर्नुपर्ने व्यवस्थालाई स्वैच्छिक गरिनुपर्ने, सेयर बजारलाई स्थिर राख्न मार्जिन लेन्डिङको सीमा ७५ प्रतिशतसम्म बढाउनुपर्नेलगायत माग पनि चेम्बरको छ ।"
इन्भेस्टमेन्ट बैंकले पैसा फिर्ता पायो,"काठमाडौं (कास) नेपाल इन्भेस्टमेन्ट बैंकले तनहुँ जलविद्युत् कम्पनीका लागि इटालियन कम्पनी सीएमसीका तर्फबाट राखेको धरौटी रकम फिर्ता पाएको छ । बैंक र सीएमसीबीचको मुद्दा इन्भेस्टमेन्टले जितेपछि उक्त पैसा बुधबार फिर्ता भएको हो । बुधबारसम्म ८७४ मिलियन युरो (करिब १ अर्ब २० करोड रुपैयाँ) फिर्ता भइसकेको छ, बैंकका प्रमुख कार्यकारी अधिकृत ज्योति पाण्डेले भने, बाँकी ८५ करोड रुपैयाँ छिट्टै आइपुग्छ । सुरुमा अमेरिकी डलरको विनिमय दरमा सामान्य फरक परेकाले ढिलो भए पनि अहिले दर मिलिसकेकाले बाँकी रकम पनि छिट्टै आउने उनले बताए । गत वर्ष तनहुँ विद्युत् आयोजनाको हेडवर्क्सको ठेक्का पाउँदा इटालियन कम्पनी सीएमसीले इटाली बैंकको जमानीमा इन्भेस्टमेन्ट बैंकमा २ अर्ब बराबरको कार्यसम्पादन जमानत राखेको थियो । सीएमसीले सर्तअनुसार काम नगरेपछि तनहुँ जलविद्युत् आयोजनाले ठेक्का रद्द गर्दै कार्यसम्पादन जमानतबापतको रकम लिएको थियो । इटालीको इन्टेसा सान पाओलो बैंकको अनुरोधमा इन्भेस्टमेन्ट बैंकले सीएमसीलाई बैंक ग्यारेन्टी दिएको थियो । ठेक्काका लागि इन्भेस्टमेन्ट बैंकबाट ८५ करोड १४ लाख १६ हजार रुपैयाँ र ८७ लाख ४९ हजार युरोको कार्यसम्पादन जमानत जारी गराएको थियो ।इन्भेस्टमेन्ट बैंकले इटालीको बैंकसँग जमानत बराबरको रकम मागे पनि सीएमसीले इटाली अदालतमा मुद्दा दायर गरेका कारण उक्त पैसा रोकिएको थियो । इटालीको अदालतले सीएमसीको मुद्दाको सुनुवाइ गर्दै इन्टेसा सान पाओलोलाई तत्काल इन्भेस्टमेन्ट बैंकलाई रकम भुक्तानी नगर्न आदेश दिएको थियो । सोही आदेशअनुसार बैंकले पैसा फिर्ता पाएको हो । मुद्दाका क्रममा बैंकको साढे ३ करोड रुपैयाँ खर्च भएको र सबै जोड्दा खर्च रकम ५ करोड जति पुग्ने बैंकले जनाएको छ ।तनहुँ जलविद्युत् आयोजना र सीएमसीबीच ०७५ असोज १५ मा सम्झौता भएको थियो । सम्झौताअनुसार २८ दिनभित्र कार्यस्थलमा पुग्नुपर्ने भए पनि सीएमसीले सर्त पालना नगरेपछि आयोजनाले सोही वर्ष फागुन २३ मा सम्झौता रद्द गर्दै कार्यसम्पादन जमानत जफत गरेको थियो । सीएमसी टाट पल्टिएको भन्दै निर्माणाधीन मेलम्ची आयोजनाको काम छाडेर भागेको थियो । त्यसपछि बैंकले पैसा माग्न थालेको हो ।"
प्रदेश १ ले बढायो कर,"मोरङ (कास) प्रदेश १ सरकारले सोमबार ल्याएको आर्थिक वर्ष ०७७७८ को बजेटको स्रोत व्यवस्थापनका लागि करको दर र दायरा बढाएको छ । प्रदेश सरकार कर लगाउने विषयमा सामुदायिक वन उपभोक्ता समिति र सिमेन्ट उत्पादकप्रति लचिलो देखिएको छ । यातायात क्षेत्र, संघसंस्था, सहकारी र कर्मचारीप्रति कठोरता अपनाएको छ ।प्रदेश सरकारको अर्थसम्बन्धी प्रस्तावलाई कार्यान्वयन गर्न बनेको विधेयक ०७७ मा चालु आवमा उठाउँदै आएको सिमेन्ट उद्योगको प्रतिबोरा सिमेन्टमा प्राकृतिक स्रोत उपयोगबापत शुल्क ३ रुपैयाँबाट घटाएर १ रुपैयाँ कायम गरिएको छ । सामुदायिक वन उपभोक्ता समितिले प्रदेश सरकारलाई बुझाउँदै आएको वन पैदाबार शुल्क मन्त्री इन्द्रबहादुर आङ्बोले बजेटमा हटाएका छन् ।प्रदेश सरकारको प्रमुख आय स्रोत रहेका र लकडाउनले बढी मारमा परेको यातायात क्षेत्रलाई करमा छुटको व्यवस्था छैन । लकडाउन अवधिमा घरेलु तथा साना उद्योग र यातायात क्षेत्रले बुझाउनुपर्ने कर, शुल्क, दस्तुर पूर्ण रूपमा लकडाउन खुलेको ६० दिनभित्र नबुझाए जरिवाना असुल गरिने विधेयकमा उल्लेख छ । यसअघिको वाग्मती अञ्चलमा दर्ता भई प्रदेश १ अन्तर्गतका यातायात व्यवस्था कार्यालयमा सरुवा सहमति भई दर्ताका लागि आउने सवारी साधनको उत्पादन मितिले १० वर्ष पुरानोमा प्रत्येक वर्षका लागि ५ प्रतिशतका दरले सवारीसाधन कर थप लिने व्यवस्था परिवर्तन गरी यस प्रदेशबाहेक सबै प्रदेशबाट आउनेमा लागू गरी करको दायरा बढाएको छ ।जात, जाति, थरसँग सम्बन्धित वा एउटा जात, थरका व्यक्ति वा समुदायको हितका लागि स्थापित संघसंस्थाका नाममा निःशुल्क प्राप्त गर्ने जग्गाको लिखत पारितमा यसअघि दिँदै आएको ५० प्रतिशत रजिस्ट्रेसन शुल्क छुट यसपालि प्रदेश सरकारले कटौती गरेको छ । प्रदेशभित्र कर्मचारी सञ्चयकोष र नागरिक लगानी कोषले नियमित बचत जम्मा गर्ने आफ्ना सञ्चयकर्तालाई ऋण दिन धितो बन्धक लिखत पारित गर्दा यसअघि छुट पाएका सेवा शुल्क तिर्नुपर्ने भएको छ । सहकारी संस्थाले आफ्ना सेयर सदस्यलाई ऋण दिन धितोका लागि रोक्का गर्न यसअघि ३० लाखसम्मको थैली अंकमा सेवा शुल्कको व्यवस्थालाई परिवर्तन गरी १० लाख थैलीमा घटाएकाले ऋणीलाई थप आर्थिक भार पर्ने भएको छ ।"
गुरुङले अस्पताललाई भवन बनाइदिने,काठमाडौं (कास) भाटभटेनी सुपरमार्केट्सका अध्यक्ष मीनबहादुर गुरुङले त्रिवि शिक्षण अस्पतालमा अर्को भवन बनाइदिने भएका छन् । उपप्रधान तथा रक्षामन्त्री ईश्वर पोखरेलले बुधबार उक्त भवनको शिलान्यास गरे । भाटभटेनीका अध्यक्ष गुरुङले अस्पताल निर्माणका लागि ११ करोड रुपैयाँ सहयोग गर्ने जानकारी दिएका छन् । भाटभटेनी सुपरमार्केट्सका प्रबन्ध निर्देशकसमेत रहेका गुरुङ र भाइ पहलमान गुरुङले स्वर्गीय बुबा वृषबहादुर गुरुङ र आमा धनमाया गुरुङको स्मृतिमा भवन बनाइदिन लागेका हुन् । गुरुङले यसअघि पनि करिब १० करोड रुपैयाँ लागतमा त्रिवि शिक्षण अस्पतालको आकस्मिक कक्षसहितको भवन बनाइदिएका छन् ।
सस्तोडिलमा डोल्मा इम्प्याक्टको लगानी,काठमाडौं (कास) सस्तोडिल डटकममा डोल्मा इम्प्याक्ट कोषले एक मिलियन डलर लगानी गर्ने भएको छ । सस्तोडिलले अन्य सेयरधनीसँगै डोल्मा इम्प्याक्ट फन्डबाट पनि रकम संकलन गरेको हो । उक्त कम्पनीको वार्षिक आम्दानी १८ महिनामा एक अर्ब रुपैयाँ पुर्याउने लक्ष्य प्राप्त गर्न प्रयोग गरिने कम्पनीले जानकारी दिएको छ ।
भर्चुअल कक्षामा प्रदेशको प्राथमिकता,"विश्वविद्यालयको संरचना फेर्न जोडसातवटै प्रदेशले बजेटमा प्राविधिक शिक्षालय र प्रादेशिक विश्वविद्यालय स्थापना तथा सञ्चालनमा जोड दिएका छन् । हाल मुलुकमा ११ वटा विश्वविद्यालय छन् । तीमध्ये ६ वटालाई प्रदेश विश्वविद्यालयमा वर्गीकरण गर्ने प्रस्ताव उच्चशिक्षा विधेयकको मस्यौदामा गरिएको छ । शिक्षाकर्मीहरू आवश्यकताभन्दा पनि हचुवाको भरमा प्रदेश सरकारहरू विश्वविद्यालय स्थापनाको प्रतिस्पर्धामा लागेको बताउँछन् । मस्यौदामा सुदूरपश्चिम, मध्यपश्चिम, पोखरा, काठमाडौं, पूर्वाञ्चल र राजर्षि जनक विश्वविद्यालयलाई प्रदेश विश्वविद्यालयमा राख्न प्रस्ताव गरिएको छ । त्रिभुवन, संस्कृत, कृषि तथा वन विज्ञान, लुम्बिनी र खुला मात्र केन्द्रीय विश्वविद्यालय हुने उल्लेख छ । गतवर्ष पनि प्रादेशिक विश्वविद्यालयमा स्थापनामा प्रदेश सरकारहरूले बजेट छुट्याएका थिए ।सुदूरपश्चिम प्रदेशले प्रदेशस्तरीय विश्वविद्यालय र प्राविधिक विश्वविद्यालय स्थापना गर्न बजेट विनियोजन गरेको छ । कैलाली बहुमुखी क्याम्पसलाई खुला तथा वैकल्पिक माध्यमबाट सिकाइ कार्यक्रम सञ्चालन गर्न तथा अनलाइन कन्फरेन्स हल, ईलाइब्रेरी व्यवस्थापन तथा सञ्चालनका लागि भवन निर्माण गर्न १ करोड ५० लाख छुट्टाइएको छ । विज्ञान तथा प्रविधि विषय पठनपाठन हुने क्याम्पसलाई प्रोत्साहन गनृ र ९ वटा नमुना क्याम्पसलाई व्यवस्थापन गर्न अनुदानका लागि २ करोड ८५ लाख विनियोजन गरिएको छ । क्याम्पसहरूको भौतिक पूर्वाधार सुधार, पुस्तकालय तथा आईसीटी व्यवस्थापन गर्न १५ करोड ७२ लाख बजेट विनियोजन गरिएको छ । लागि ४२ करोड छुट्टाइएको हो ।"
"वैकल्पिक कक्षा कतै सुरु, कतै पत्तै छैन","वाग्मती प्रदेशका उपत्यकाबाहेकका अधिकांश जिल्लामा वैकल्पिक विधिबाट पठनपाठन सुरु भएको छैन । सदरमुकाम क्षेत्रका सीमित विद्यार्थीले रेडियो र टेलिभिजनबाट सिकाइ सुरु गरे पनि ग्रामीण र दुर्गमका विद्यार्थी भने यसबाट वञ्चित छन् । पहिलो दिन न्यून मात्रै सहभागिता देखिए पनि सदरमुकाम क्षेत्रमा सिकाइको नयाँ विधिबाट प्रभावित हुने विद्यार्थी बढ्दै छन् । हेटौंडामा विद्यार्थीका लागि छुट्टै वैकल्पिक सिकाइ कक्षा सुरु गरिएको छ । सदरमुकामका केही सामुदायिक विद्यालयले स्थानीय रेडियोसँग सहकार्य गरेका छन् । हेटौंडा४ को आधुनिक राष्ट्रिय माविका शिक्षक कृष्णगोपाल श्रेष्ठले ८, ९ र १० कक्षाका विद्यार्थीलाई रेडियोबाट र १, २ र ३ कक्षाकालाई प्रत्यक्ष रूपमा गृहकार्य गराउन थालिएको बताए । तल्लो कक्षाका विद्यार्थीका अभिभावकलाई आइतबार र बुधबार विद्यालयमा बोलाएर गृहकार्य दिने गरिएको छ ।दुर्गम राक्सिराङ र कैलाश गाउँपालिकाका विद्यार्थीलाई भने वैकल्पिक सिकाइबारे जानकारी छैन । यहाँका कतिपय बस्तीमा सञ्चारको सुविधा नै छैन । शिक्षा विकास तथा समन्वय इकाई मकवानपुरका प्रमुख लीलानाथ गौतमले वैकल्पिक सिकाइ अभियानको प्रभाव देख्ने बेला अहिले नभएको र विद्यार्थीहरू अभ्यस्त हुने क्रम सुरु भएको बताए । चितवनमा एक लाख ६० हजार विद्यार्थी छन् । यहाँका केही स्थानीय तहले वैकल्पिक विधिबाट सिकाइ सुरु गरेका छन् । केहीले तयारी भइरहेको बताएका छन् । माडी र रत्ननगर नगरपालिकाले रेडियोबाट शैक्षिक सामग्री दिनसमेत सुरु गरेका छन् । भरतपुरमा महानगरपालिकाले एफएमबाट कक्षा थाल्दैछ ।सिन्धुपाल्चोकमा रेडियो, टेलिभिजन र अनलाइन सिकाइबारे अनभिज्ञ बालबालिका विद्यालयले घरमै उपलब्ध गराएको पुस्तक पढ्दै छन् । बालबालिकामा एकदमै न्यूनले मात्रै यस्तो सिकाइमा सहभागिता जनाएको पाइएको शिक्षा इकाई प्रमुख कृष्ण सुवेदीले बताए । सञ्चारमाध्यम र अनलाइनबाट पढ्नेको संख्या थोरै छ ।"
चत्रि मात्रै हेरेर कसरी पढ्नु रु,"सरकारले विद्यार्थीलाई टेलिभिजन र रेडियोमार्फत पढाउन थालेको छ । तर, सूचना प्रविधिको पहुँचमा सबै विद्यार्थी नहुँदा गण्डकी प्रदेशका जिल्लाहरूमा यो विधि प्रभावकारी नहुने देखिएको छ । सहरबजारमा निजी विद्यालयका सीमित विद्यार्थीले सुविधा उपयोग गरे पनि ग्रामीण विद्यार्थी भने यसबाट वञ्चित छन् । यतिबेला खेतीपातीको सिजन (धान, कोदो रोप्ने) भएकाले पनि पढाइप्रति विद्यार्थीको चासो कम छ । अधिकांश विद्यार्थी र अभिभावकलाई यसबारे थाहा पनि छैन ।लमजुङमा टेलिभिजनको पहुँचमा रहेका बालबालिकाले पनि पढ्न नमानेको अभिभावकहरू बताउँछन् । क्व्होलासोंथर४ भुजुङका यमबहादुर गुरुङका अनुसार टेलिभिजन र एफएम रेडियोबाट पढाइन्छ भन्ने अभिभावक र विद्यार्थीलाई थाहा नै छैन । गाउँमा यतिबेला खेती लगाउने बेला हो । सबैको ध्यान काममा छ । कहाँ कसरी पढाइएको छ भन्ने जानकारी छैन, उनले भने ।बेंसीसहर२ नरुवलका यमबहादुर आलेले टेलिभिजनमा पढाएको नबुझेको भन्दै केटाकेटीले हेर्न नमानेको सुनाए । सुरुको दिन हेरेका थिए । नबुझिने रहेछ भन्दै हेर्नै छाडे, उनले भने । मर्स्याङ्दीको प्रभात शान्तिपूर्ण माविका शिक्षक हरि घिमिरेका अनुसार टेलिभिजनमा केटाकेटीको ध्यान कम छ । हामीले समय तालिका दिएका छौं । तर, विद्यार्थीको मन खासै गएको छैन, उनले भने ।पोखरा५ जिरो किमिकी १५ वर्षीया सदीक्षा पौडेल १० कक्षामा पढ्छिन् । लकडाउनका कारण विद्यालय जान नपाएपछि टेलिभिजनबाट पढ्न पाइने भन्दै उनी खुसी थिइन् । तर, खुसी लामो समय टिकेन । टेलिभिजन हेर्छु तर कार्यक्रम कहिले आउँछ, कहिले आउँदैन । चित्र मात्र हेरेर कसरी पढ्न सकिन्छ ? उनी निराश भइन् ।"
विद्यार्थी बेखबर,"जनकपुर (कास) सरकारले रेडियो र टेलिभिजनमार्फत गत सोमबारदेखि सुरु गरेको कक्षाबारे प्रदेश २ विभिन्न जिल्लाका विद्यार्थी र अभिभावक अनभिज्ञ छन् । थाहा नपाउनु र थाहा पाए पनि पहुँच नहुनुले अनलाइन, रेडियो र टेलिभिजनलगायत माध्यमबाट थालिएको कक्षाबाट विद्यार्थीले लाभ लिन सकेका छैनन् । ग्रामीण भेगका परिवारमा टेलिभिजन र इन्टरनेटको पहुँच निकै कम छ । जनकपुरको सरस्वती माविले विद्यार्थीलाई पुस्तक बाँडिरहेको छ । तर, कुन माध्यमबाट पढाउने भन्नेबारे विद्यालय व्यवस्थापनले अझै निर्णय लिन सकेको छैन । विद्यालय कर्मचारी दीलिपलाल कर्णले भने स्कुल खुल्ने टुंगो भएन । अब के गर्ने भन्ने छलफल भइरहेको छ । प्रदेश २ मा मावि तहकै केही कक्षाहरूको गत शैक्षिक सत्रकै परीक्षासमेत लिइएको छैन । नयाँ शैक्षिक सत्रको पढाइ थाल्न अन्योल छ । वैकल्पिक कक्षाको प्रचार नभएको गुनासो अभिभावकहरूको छ । प्रदेश सरकारले उचित कदम नचालेको भन्दै शैक्षिक क्षेत्रका प्रतिनिधिहरू रुष्ट छन् ।"
बार्सिलोनाको जित यात्रा कायमै,"म्याड्रिड (एएफपी) लियोनल मेसीलाई रग्बी शैलीको ट्याकलबाट लडाइएको थियो । त्यसका बावजुत मेसीको पेनाल्टी गोलमा बार्सिलोनाले मंगलबार नोउ क्याम्पको खाली रंगशालामा लेगानेसलाई २० ले पराजित गरी स्पेनिस लिगमा रियल म्याड्रिडमाथिको दबाब कायम राखेको छ ।मेसीलाई पहिलो हाफमा लेगानेसका उनाइ बुस्टिन्जाले दुई हातले कम्मरमा समातेर भुइँमा बजारेका थिए । दोस्रो हाफमा पनि उनलाई पछारिएको थियो । तर यस पटक सोही कारण बार्सिलोनाले पेनाल्टी पाएको थियो । त्यही पेनाल्टीमा मेसीले टोलीबाट दोस्रो गोल गरेका थिए ।यो सिजनमा मेसीले ३३ खेल खेल्दै २६ गोल गरिसकेका छन् । पछिल्लो ८ खेलमा उनले ७ गोल गर्नुका साथै ८ गोलमा पास उपलब्ध गराएका छन् । १७ वर्षे किशोर अन्सु फातीले बार्सिलोनालाई ४२ औं मिनेटमा अग्रता दिलाए । उनले बार्सिलोनाबाट पहिलो रोजाइमा ८ खेल खेल्दै ५ गोल गरिसकेका छन् । मिगेल एन्जेल गुइरेरोले दुई गतिला अवसरको फाइदा लिएको भए लेगानेसले बार्सिलोनालाई सहज हुन दिने थिएन ।उनको पहिलो अवसर गोललाइनबाट क्लियर भएको थियो भने दोस्रो पोस्टमा लागेर फर्कियो । हामीलाई सुरुआतमा भाग्यले पनि साथ दियो, बार्सिलोनाका प्रशिक्षक किके सेटिनले स्विकारेका थिए । तर दोस्रो स्थानको रियल म्याड्रिडसँग ५ अंकको दूरी कायमै राख्न उनको टोलीले सानदार प्रदर्शन गरेको यथार्थता थियो । रियलले बिहीबार घरेलु मैदानमा भ्यालेन्सियासँग खेल्दैछ । बार्सिलोनाले लेगानेससँग खेलेभन्दा विपरीत भ्यालेन्सियासँग खेल्दा रियलले कठिन चुनौतीको सामना गर्नुपर्ने हुन्छ ।बार्सिलोनाका लागि पनि अबको यात्रा सहज छैन । टोलीले शुक्रबार तेस्रो स्थानको सेभियासँग खेल्नेछ । सेटिन आफ्ना रक्षक जेरार्ड पिके त्यस खेलमा फिट भइसक्ने आसमा छन् । उनीमाथि पनि डरलाग्दो प्रहार गरिएको थियो, जसका कारण उनको नलीखुट्टामा स्टिच नै लगाउनुपर्यो । सेटिनले त्यो ट्याकलका कारण पिकेको खुट्टाको हड्डी नै उछिटिने खालको भए पनि त्यो गम्भीर नहुने आशा लिएका छन् ।लेगानेस २९ खेलमा २३ अंक जोडेर पुछारमा छ । टोलीको रेलिगेसनबाट बच्ने आशा एकप्रकारले बार्सिलोनाले नै छिनेको थियो । फेब्रुअरीमा बार्सिलोनाले आपत्कालीन फाइदा उठाउँदै लेगानेसका सर्वाधिक गोलकर्ता मार्टिन ब्रेथवेटलाई अनुबन्धित गरेको थियो । यस नियमले दुःखी हुने लेगानेसमात्र थिएन । बार्सिलोनाले पूरै खेलभर ब्रेथवेटलाई बेन्चमै सीमित गर्दा लेगानेसलाई अझ दुःख लागेको थियो ।स्पान्योलसँग गोलरहित बराबरीमा रोकिएपछि गेटाफेको अर्को सिजनमा च्याम्पियन्स लिगमा छनोट हुने आसमा थप धक्का लागेको छ । स्पान्योलले अधिक समय १० खेलाडीमा खेले पनि गेटाफेले त्यसको फाइदा उठाउन सकेन । बर्नान्डो इस्पिनोसाले १६ औं मिनेटमै रातो कार्ड खाएपछि स्पान्योल १० खेलाडीमा झरेको थियो ।चौथो स्थानको रियल सोसिडाडसँगै गेटाफेको समान ४७ अंक छ । तर एट्लेटिको म्याड्रिडले ओसासुनासँगको खेलमा जित हात पारेमा पाँचौं स्थानको गेटाफेलाई उछिन्ने छ । भिल्लारिएलको अर्को सिजन युरोपियन प्रतियोगितामा छनोट हुने आशा जीवितै छ । टोलीले कार्लोस बाकाको सुरुआती गोलमा रियल मायोर्कालाई १० ले हरायो । भिलारियल सातौं स्थानमा छ र चौथो स्थानको टोलीभन्दा ३ अंकले मात्र पछाडि छ । मायोर्का १८औं स्थानमा छ ।"
बायर्न लगातार आठौंपल्ट च्याम्पियन,"म्युनिक (एएफपी) रोबर्ट लेवान्डोवस्कीले दाबी गरेका छन् बायर्न म्युनिकले फेरि एकपल्ट सिद्ध गरेको छ, यो टिम जर्मनीकै उत्कृष्ट हो । बायर्नले मंगलबार राति लगातार आठौंपल्ट बुन्डेसलिगा जित्यो र यसका लागि भेरडाआ ब्रेमेनलाई १० ले हरायो । पोलिस स्ट्राइकरले पहिलो हाफमा भली मदतले निर्णायक गोल गरे । बायर्नले जर्मनीको माथिल्लो डिभिजन लिग जितेको यो कीर्तिमान ३० औं पल्ट हो । यसमा बायर्नको गर्विलो इतिहास छ ।पछिल्लो समय त एकछत्र राज छ । लेवान्डोवस्कीले भने, हामीले फेरि एकपल्ट सिद्ध गर्न सक्यौं, जर्मनीमा बायर्न किन उत्कृष्ट टिम हो भनेर । उनले पहिलो हाफ सकिन दुई मिनेटअगाडि खेलको निर्णायक गोल गरे । यसका लागि सुरुमा बललाई छातीले रोकेर नियन्त्रणमा लिए र त्यसलाई कम उचाइ दिएर प्रहार गरे । खेलको अन्तिम ११ मिनेटमा भने बायर्न दबाबमा आएको थियो, किशोर लेफ्ट ब्याक अल्फान्सो डेभिस दोस्रो पहेँलो कार्ड खाएर मैदान छाडेपछि ।सुरुआती ४५ मिनेट खेल वर्षाले प्रभावित रहेको थियो । यसबीच ब्रेमनले बलियो डिफेन्सको नमूना पनि पेस गरेको थियो । लेवान्डोवस्कीको गोलका लागि जेरोमी बोएटिङ उत्कृष्ट पास मिलाए । यो लेवान्डोवस्कीको सिजनको ३१ औं गोल रह्यो । यो उनको खेलजीवनको उत्कृष्ट प्रदर्शन हो र यससँगै उनी पाँचौंपल्ट लिगमा सर्वाधिक गोलकर्ताको उपलब्धि नजिक पुगेका छन् । प्रमुख प्रशिक्षक हान्सी फ्लिकका लागि यो क्लबमा बिताएको पहिलो सिजन नै लिग उपाधि रह्यो ।नोभेम्बरमा निको कोभाच बर्खास्तगीमा परेपछि उनले टिम सम्हाल्ने अवसर पाएका थिए । कोरोना भाइरस संक्रमणको महामारीले फुटबल रोकिए पनि यसले बायर्नको लयमा भने कुनै अवरोध ल्याएन । गत महिना फेरि जर्मनीमा फुटबल सुरु भएयता बायर्नको यो लगातार आठौं जित पनि हो, सबै प्रतियोगिता गरेर । सन् २०१४ मा जर्मनीले विश्वकप जित्दा फ्लिक टिमका सहायक प्रशिक्षक थिए र अब उनी यसपल्ट तीन उपाधि जित्न सक्ने संघारमा पनि पुगेका छन् ।उनले खेलाडीका रूपमा बायर्नका लागि चारपल्ट लिग जितेका छन् । उनी खेलाडी र प्रशिक्षक दुवै भूमिकामा बायर्नका लागि उपाधि जित्ने तेस्रो भाग्यमानी पनि भएका छन् । बायर्न जर्मन कपको फाइनल पुगिसकेको छ र यसमा उसको उपाधि भिडन्त बायार लेवरकुसनविरुद्ध हुनेछ । यस्तै बायर्न युरोपेली च्याम्पियन्स लिगको अन्तिम १६ मा चेल्सीविरुद्ध बलियो स्थितिमा छ । उसलाई पहिलो लेगमा चेल्सीमाथि ३० को अग्रता प्राप्त छ । यो बायर्न म्युनिक हो, यस क्लबको उद्देश्य जहिले पनि धेरै ठूलो हुन्छ, फ्लिकले भने ।लिग उपाधि जितेपछि बायर्नका अध्यक्ष हेइनर हरबर्टले अब आफ्नो उद्देश्य तीन उपाधि जित्नु नै रहेको घोषणा पनि गरेका छन् । उनले भनेका छन्, हामीले अहिले बुन्डेसलिगा जितेर आफ्नो उद्देश्य पूरा गरेका छौं । अब हाम्रो लक्ष्य भनेको जर्मन कप हो । त्यसपछि च्याम्पियन्स लिग उपाधिका लागि प्रयास गर्ने हो । बायर्नका लागि उसका स्टार खेलाडी थोमस मुलरले कीर्तिमान नवौंपल्ट लिग उपाधि जितेर बराबरी गरेका छन् । यसअघि फ्रान्क रिबेरीले पनि नौपल्ट बायर्नका लागि लिग जितेका थिए ।"
नेम्वाङलाई स्पष्टीकरण सोध्न माग,"विरोधीको जिम्मेवारी खोसियोएन्फा कार्यसमितिको आपत्कालीन बैठक बसेको भोलिपल्ट बुधबार अध्यक्ष कर्माछिरिङ शेर्पाको केही कार्यको विरोध गर्दै आएका वरिष्ठ उपाध्यक्ष पंकजविक्रम नेम्वाङ र केन्द्रीय सदस्य दावा लामाको जिम्मेवारी खोसेको छ ।नेम्वाङ संयोजक रहेको पदपूर्ति समितिमा मानार्थ उपाध्यक्ष शिक्षित पराजुलीलाई प्रमुखको जिम्मेवारी दिइएको एन्फाले बुधबार आफ्नो फेसबुक पेजमार्फत जनाएको छ । त्यस्तै, दावा लामा संयोजक रहेको फुटसल कमिटीको जिम्मेवारी पनि रत्नकुमार श्रेष्ठलाई दिइएको छ । संयोजक परिवर्तन गरिएकोबारे केही उल्लेख नगरे पनि दुवै समितिमा सदस्यलाई भने यथावत राखिएको छ । सदस्य संघहरूको संयोजन समितिको संयोजक उपाध्यक्ष वीरबहादुर खड्कालाई बनाइएको छ । यसअघि यो समिति संयोजकमा नेम्वाङ रहेका थिए । नयाँ जिम्मेवारी पाएका तीनै पदाधिकारीले पछिल्लो समय अध्यक्ष शेर्पाको बचाउ गरिरहेका छन् । नेम्वाङ र लामाले भने मधेशमा राष्ट्रियता सिकाउने अध्यक्षको अभिव्यक्ति विधानविपरीत भएको भन्दै कार्यसमिति बैठकमै शेर्पाको राजीनामा माग गरेका थिए ।"
तिब्बती क्लब फर्कियो,"सांघाई (एएफपी) विश्वकै एक उच्च स्थानको सहरमा आयोजना गरिएको खेलपछि तिब्बतको पहिलो र एकमात्र व्यावसायिक फुटबल टिम बनेर ल्हासा छेंताउ चीनबाट फर्किएको छ । ल्हासा छेंताउले तिब्बती राजधानीमा दुई खेलमात्रै खेले, जुन अक्सिजनको मात्रा कम भएको ३,६५० मिटर (१२ हजार फिट) मा पर्दछ । दुवै खेलमा रेफ्रीले खेलाडीहरूलाई अक्सिजन दिनुका लागि हरेक १५ मिनेटमा खेल रोकेको चिनियाँ समाचार संस्था सिन्ह्वाले जनाएको थियो । यो क्लब विघटन गरिएको तीन वर्षपछि फेरि स्थापना गरिएको हो । यसले सत्ताधारी कम्युनिष्ट पार्टीको चिनियाँ व्यावसायिक लिगमार्फत् तिब्बतीलाई चीनप्रति एकीकृत गर्ने अभियानमा गम्भीर धक्का पुगेको छ ।चीनको तेस्रो डिभिजनमा ल्हासा छेंताउ गत सिजन ३२ टिममध्ये २६औं भएको थियो । उसले हजारौं किलोमिटर टाढै घरेलु मैदानमा प्रतिस्पर्धा गर्नुपर्ने खेल खेल्नुपरेको थियो । हामीले झ्यालको रुपबाट तिब्बतियन फुटबल विश्वलाई देखाएका छौं । हामी तिब्बतमा खेल आयोजना गर्ने संयोजन गरिरहेका छौं । तर, व्यर्थ भयो, क्लबले ट्विटरमा घोषणा गरेको छ । जसको फलोअर्स २,५०० छन् ।तिब्बतमा फर्किन हतास यो टिमले प्रशिक्षण र खेलको आयोजना चीनकै अरु स्थानमा गरिरहेको छ । तर, चिनियाँ फुटबल संघले खेलाडीको सुरक्षालाई लिएर हाइअल्टिच्युड मा खेलको स्वीकृति दिएको छैन । ल्हासामा एक खेल खेल्दा सेन्जेन पेन्चेङका ६ खेलाडीलाई अल्टिच्युडको बिरामीका कारण स्ट्रेचरबाट निकाल्नुपरेको दाबी गरिएको छ । यसलाई तिब्बत प्रहरीले अस्वीकार गरेको छ ।उपलब्ध सबै मैदान समुद्री सतहबाट ३ हजार मिटरमाथि छन्, तिब्बतबारे सिन्ह्वाले भनेको छ । क्लबको विघटनको अर्को कारण चिनियाँ फुटबल संघले कर्पोरेट नाम दिन लगाएको प्रतिबन्ध भएको पनि बताएको छ । टिमलाई ल्हासा अर्बान कन्स्ट्रक्सन इन्भेस्टमेन्ट को नामले पनि चिनिन्छ, जुन राज्यको मुख्य स्वामित्व रहेको तिब्बतको कम्पनी हो । गत साता ल्हासा छेंताउले आफ्ना सबै प्रशिक्षक, खेलाडी र कर्मचारीहरूलाई जानू भनेको थियो ।यो क्लब स्थापना भएपछि तिब्बतमा उसले पाँच खेलमात्र खेलेको छ । क्लबले विभिन्न तहको खेल गत वर्ष सिचुआन प्रान्तको देयाङमा खेलेको थियो, जुन ल्हासाबाट २,४०० किमिभन्दा टाढा रहेको ग्लोबल टाइम्सले जनाएको छ । क्लबका युवा खेलाडीको भाग्य अनिश्चित छ । तर, गत साता ग्लोबल टाइम्सले भनेअनुसार १३ देखि १६ वर्षका युवा खेलाडी ७० भन्दा बढी छन् । सबै तिब्बती हुन् । दण्ड गर्नसक्ने परिस्थिति र टिम विघटनका बाबजुद पनि उनीहरूले ल्हासामै प्रशिक्षण गरेका थिए । ल्हासा छेंताउ एमेच्योर लिगको सुरुआती चरणमा सन् २०१७ मा मात्रै स्थापना गरिएको थियो । बेलायती सेनासँगै २० औं शताब्दीमा दुर्गम क्षेत्रका गाउँमा प्रवेश गरेको फुटबलको तिब्बतमा लामै इतिहास छ । ल्हासा छेंताउ यो वर्ष चिनियाँ व्यावसायिक फुटबलबाट बाहिरिने १७ औं क्लब हो । यस क्रमले विश्व खेलकुदमा महाशक्ति बन्ने चीनको ऊर्जालाई नजर अन्दाज गरिदिन्छ । क्लबहरूको आर्थिक समस्यालाई कोरोना भाइरसले बढाइदिएको छ, जसले चिनियाँ फुटबलको सिजनलाई निश्चित रुपमै ढिलाइ गराएको छ ।"
बेरिस्टोको नजर विकेटकिपिङमा,"लन्डन (एएफपी) वेस्ट इन्डिजसँगको शृंखलाका लागि खेलाडीले आफ्नो स्थान निश्चित गर्ने तयारी गरिरहँदा जोनी बेरिस्टोले आफू इंग्ल्यान्डको विकेटकिपरको भूमिका निभाउन सक्षम रहेको दाबी गरेका छन् । इंग्ल्यान्डले अर्को महिना सुरु हुने वेस्ट इन्डिजसँगको तीन टेस्ट शृंखलाको तयारी गरिरहेको छ ।यो सँगै कोरोना भाइरस (कोभिड१९) का कारण रोकिएको अन्तर्राष्ट्रिय क्रिकेट पनि फर्किंदै छ । शृंखलाअघि कुनै प्रथम श्रेणीको क्रिकेट पनि खेलिएको छैन । खेलाडीको फर्मको स्थिति बुझ्न जुलाई ८ मा सुरु हुने पहिलो टेस्टअघि साउथह्याम्पटनमा अभ्यास खेल हुनेछ । यही स्थानमा पहिलो टेस्ट हुनेछ ।गत वर्ष न्युजिल्यान्डको भ्रमण गर्दा इंग्ल्यान्डको टोलीमा बेरिस्टोलाई राखिएको थिएन । त्यसमा इंग्ल्यान्डका छनोट प्रमुख इड स्मिथले उनको अन्तर्राष्ट्रिय भविष्य विशेषज्ञ ब्याट्सम्यानका रूपमा मात्र रहेको संकेत गरेका थिए । सन् २०१२ मा लामो फर्म्याटमा डेब्यु गरेयता उनले ७० टेस्ट खेलिसकेका छन् । तर पछिल्लो पटक डिसेम्बरमा उनले टेस्ट खेलेको दक्षिण अफ्रिकाविरुद्ध हो । दक्षिण अफ्रिकामा उनले खेलेको त्यही एक टेस्ट हो ।श्रीलंका भ्रमणमा उनलाई आराम दिँदै लामो समयदेखि बेरिस्टोको विकेटकिपिङमा प्रतिस्पर्धी रहेका जोस बटलर र बेन फोक्सलाई राखिएको थियो । त्यसपछि कोरोना महामारीका कारण मार्चयता क्रिकेट हुन सकेको छैन । क्रिकेटको सबै संरचनामा खेल्दै आएका आएका उनी अहिले टेस्ट क्रिकेट खेल्न चाहन्छन् र आफ्नो मनपर्ने भूमिका पनि निश्चित गरेका छन् ।पछिल्लो समयमा म आफ्नो विकेटकिपिङबाट सन्तुष्ट छु, बेरिस्टोले मंगलबार कन्फरेन्स कलमार्फत भने, मेरो खेलजीवनको सुरुआतमा यस्तै केही थियो, जसमा प्रश्न उठाइएको थियो । तर पछिल्ला वर्षमा यस बारेमा मान्छेले तर्क गर्न छाडेका छन् । मैले तथ्यांक हेरेको छु र मेरो तथ्यांक धेरै राम्रो छ । त्यसैले मलाई यसमा फर्किन खासै कुनै समस्या छैन । योर्कसायर र इंग्ल्यान्डबाट खेलेका पूर्व विकेटकिपर डेविड बेरिस्टोका छोरा जोनीले आफूले खेलेका ७० मध्ये ४८ टेस्टमा इंग्ल्यान्डका लागि विकेटकिपिङ गरेका छन् । तर पछिल्लो ७ टेस्टमा विकेटकिपरको भूमिकामा खेल्दा उनको ब्याटिङ औसत १८ मात्र छ । अभ्यासमा बोलाइएका ५ खेलाडीको सूचीलाई छोट्याएर इंग्ल्यान्डको टोलीको घोषणा गरिँदा बेरिस्टोको भविष्य कस्तो हुने हो टुंगो लाग्नेछ ।"

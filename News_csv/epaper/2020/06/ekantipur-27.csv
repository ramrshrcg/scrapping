शीर्षक,विवरण
डेढ लाख घर पहिरोको उच्च जोखिममा,"उक्त अध्ययनअनुसार धादिङको री, झार्लाङ, दार्खा, दोलखाको गौरीशंकर, गोरखाको काशीगाउँ, केरौंजा, लाप्राक र लापु, रसुवाको लाङटाङ, गोलजुङ, राम्चे, डाँडागाउँ तथा सिन्धुपाल्चोकको भोताङ, धुस्कुन, राम्चे, तातोपानी, अत्तरपुर, गुन्सा, महांकाल र थाकनीका ५० प्रतिशतभन्दा बढी घर धेरै जोखिममा छन् । ती स्थानमा अहिले पनि भीमकाय पहिरो जाने तथा आसपासका नदीसमेत थुनिने र ताल फुट्दा ठूलो धनजनको क्षति हुन सक्ने आकलन गरिएको छ । भूकम्पपछि इसिमोडको अध्ययनले प्रभावित १७ जिल्लामा ५ हजार १ सय ५९ वटा पहिरो पहिचान गरेको थियो । तीमध्ये केही ठूला पहिरो छन् । धादिङमा गोल्छिना र झार्लाङ, दोलखामा मैलुङ, गोरखामा कुलगाउँ, रामेछापमा घ्याप्चे, रसुवामा राम्चे र लाङटाङ, सिन्धुपाल्चोकको मार्मिङमा पनि ठूलो पहिरोको सम्भावना छ । ती स्थानमा यस वर्षको मनसुनमा ठूलो क्षति निम्त्याउन सक्ने विशेषज्ञहरू बताउँछन् । मानवीय बस्तीसँगै ठूला संरचना, विद्युत् आयोजनासमेत पहिरोको जोखिममा छन् । जसअनुसार धादिङको आँखुखोला, सिन्धुपाल्चोकका बराम्ची खोला, भैरव कुण्ड, माथिल्लो भोटेकोसी, तल्लो चाकु, सुनकोसी, मध्य चाकु, सानिमा, माथिल्लो चाकु र माथिल्लो हाँडीखोला तथा लमजुङको राधीखोला, स्युरीखोला र रसुवाको मैलुङखोला जलविद्युत् आयोजना उच्च जोखिममा छन् । ती आयोजनामा जतिबेला पनि पहिरो, डेभ्रिज र चट्टान आउने र क्षतविक्षत गराउन सक्ने अध्ययनको निष्कर्ष छ । मनसुनमा भूकम्पले हल्लाएको पहाड खस्ने सम्भावना अत्यधिक हुन्छ । त्यहीमाथि भारी वर्षा भयो भने सानो पहिरोले ठूलो रूप लिने र पहाडै झरेर खोला थुनिने सम्भावना पनि हुन्छ । मनसुनमा भूकम्पबाट प्रभावितका उच्च पहाडी जिल्लाका मानवबस्ती, सडक र भौतिक संरचनासमेत पहिरोमा जान सक्ने विज्ञहरूको भनाइ छ । विपद् व्यवस्थापनमा विद्यावारिधि गरेका पूर्वमन्त्री एवं नेकपा नेता गंगालाल तुलाधर भूकम्पले प्रभाव पारेकाले असुरक्षित भनेर विशेषज्ञहरूले पहिचान गरे पनि त्यहाँ मानिस बसिरहेको बताए । भूगर्भविद्, भूगोलविद् र इन्जिनियर परिचालन गरेर सबै जिल्लामा असुरक्षित बस्ती पहिचान गरिएको छ, उनले भने, तर उनीहरूलाई अन्यत्र सुरक्षित स्थानमा सारिएको छैन । पाँच वर्ष भइसक्दा पनि सरकारले बस्ती व्यवस्थित गर्न नसक्नु दुःखद हो । राष्ट्रिय पुनर्निर्माण प्राधिकरणले भने भूकम्पका कारण जोखिममा रहेका बस्ती सार्ने काम चलिरहेको जनाएको छ । गृह मन्त्रालयले जोखिम पहिचान गरेका बस्तीलाई सुरक्षित स्थानमा सार्ने काम गरिरहेको छ, प्राधिकरणका कार्यकारी सदस्य ध्रुव शर्माले भने, सुरक्षित स्थानमा घर बनाउन चाहनेहरूलाई जग्गा खरिद गर्ने अलग्गै रकम सहयोग गरिरहेका छौं । पहिरोका हिसाबले जोखिमयुक्त स्थानबारे विभिन्न समयमा अनुसन्धान गरी जोखिम न्यूनीकरण गर्न सरकारका निकायहरूलाई सुझाए पनि कार्यान्वयन पक्ष फितलो भएको विशेषज्ञहरूको टिप्पणी छ । जोखिम क्षेत्रका बासिन्दालाई बेलैमा सुसूचित गर्नेतिर सरकारले ध्यान दिनुपर्छ, खनालले भने । भूगोलविद् खनालका अनुसार सन् २०१० मा कास्कीको तप्राङ र सन् २०१४ मा सिन्धुपाल्चोकको जुरे पहिरो अचानक गएका थिएनन् । तप्राङको पहिरोले सन् १९३३ देखि सुरु भई १९४६, १९५२, १९८५ र १९९३ मा बढ्दै गएर २०१० मा ठूलो रूप लिएको थियो । त्यस्तै, सुनकोसीको जुरेमा सन् १९८७ मा सुरु भएको पहिरोले सन् २०१४ को मनसुनमा विकराल रूप लिएको थियो । तप्राङ र जुरेको पहिरोले धेरै वर्ष अगाडिदेखि सम्भावित जोखिमको सूचना दिइरहे पनि त्यसमा ध्यान दिन चुकेको देखिन्छ, खनालको विश्लेषण छ, स्थानीय बासिन्दा र सरकारी निकायहरूलाई सजग गराउन सकेको भए त्यत्रो क्षति हुने थिएन । पहिरो र पहिरोले बनाएको ताल फुटेर आउने बाढी विशेषतः उच्च पहाडी क्षेत्रमा नियमितजसो भइरहने प्राकृतिक प्रकोप हुन् । यसले तल्लो तटीय क्षेत्रलाई पनि उत्तिकै पिरोलिरहेको हुन्छ । मनसुनबाहेकका समयमा पनि नदी थुनिएर फुट्दा धेरै स्थानमा क्षति हुने गरेको छ । सन् २०१२ को वैशाखमा कास्कीमा आएको सेती बाढीले धेरै क्षति भएको थियो । त्रिचन्द्र क्याम्पसमा अध्यापन गर्ने इन्जिनियरिङ भूगर्भविद् सुबोध ढकाल भूकम्प र पहिरोका लागि नेपालको भूगोल बढी नै संवेदनशील भएको बताउँछन् । विकास पर्यावरणमैत्री नहुँदा मानवबस्ती जहिल्यै जोखिममा रहेको उनको भनाइ छ । सकेसम्म हाम्रा पहाडलाई नकाट्नु नै राम्रो हो । विकास कार्यका लागि काट्नु नै परे पनि अवैज्ञानिक हिसाबले काट्नु हुँदैन, उनले भने, बर्सेनि पहिरोको क्षति बढ्दै जानुमा पहाडभरि यत्रतत्र छरिएका बस्ती तथा तिनमा आधारभूत आवश्यकताका चिज र विकास गतिविधि पुर्याउनुपर्ने मानवीय कारण प्रमुख हुन् । विशेषतः छरिएका बस्तीमा सडक सञ्जाल विस्तार गर्ने क्रममा पहाड जथाभावी काटिँदा प्राकृतिक सन्तुलन गुम्न गई पहिरो जाने क्रम बढेको उनको विश्लेषण छ । यसको समाधानको उपाय एकीकृत बस्ती विकास गर्नॅ नै हो, उनले भने, बढी जोखिमयुक्त पहाडी बस्तीलाई जोखिमरहित स्थानमा एकीकृत गर्न अति आवश्यक छ ।"
नेताका गलामा कोरोना भगाउने कार्ड !,"ॅस्वास्थ्यका लागि हानिकारकअमेरिकाको फुड एन्ड ड्रग एडमिनिस्ट्रेसन (एफडीए) द्वारा मान्यता दिइएको दाबी गरिएको भाइरस ब्लकर डिस्इन्फेक्सन कार्ड एफडीएमा दर्ता नै नभएको देखिएको छ । एफडीएलगायत विश्वका धेरै औषधि नियामक निकायहरूले यस्ता सामग्रीको प्रयोग नगर्न नै सुझाव दिएको पनि पाइएको छ । यस्तो कार्डमा क्लोरिन डाइअक्साइड, ग्यास सस्टेन रिलिज एजेन्ट, जियोलाइट र बाँसको कोइलाजस्ता पदार्थ राखिएका हुन्छन् । कार्ड निर्माताले ३० देखि ६० दिनसम्म ५० सेन्टिमिटर वरपरसम्म निकै कम मात्रामा (लो कन्सन्ट्रेसन) क्लोरिन डाइअक्साइड हावामा उत्सर्जन गर्दै वरपर भएका ब्याक्टेरिया, धूवाँ वा प्रदूषण हटाउने दाबी गरेका छन् ।एफडीएले भने मार्च ८ मा एउटा सूचना नै प्रकाशन गरेर क्लोरिन डाइअक्साइड युक्त कुनै पनि सामग्रीले कोभिड१९ बाट जोगाउन सक्ने तथ्य हालसम्म कहीँकतैबाट पनि पुष्टि नभएको जनाएको देखिन्छ । त्यस प्रकारको सामग्रीको बिक्रीवितरण गरे कानुनअनुसार कारबाही गरिने चेतावनीसमेत दिएको छ । यस्तै अमेरिकाको इन्भारोमेन्टल प्रोटेक्सन संस्थाले समेत यस प्रकारका सामग्रीले मानिसको स्वास्थ्यमा प्रतिकूल असर पार्ने भन्दै प्रतिबन्ध लगाएको देखिन्छ ।नेपालमा मात्र नभई धेरै राष्ट्रमा यस प्रकारको सामग्रीको व्यापार अहिले ह्वात्तै बढेको विभिन्न अन्तर्राष्ट्रिय समाचार एजेन्सीद्वारा सम्प्रेषित समाचारमा उल्लेख छ । एक समाचारअनुसार रुसका राष्ट्रपतिका प्रवक्ता, बोलेभियाका अन्तरिम राष्ट्रपति, लेबनानी नेताहरूले समेत यस्ता सामग्री प्रयोग गरेका छन् ।भाइरोलोजिस्ट तथा रोग प्रतिरोधात्मक क्षमताकी विशेषज्ञ डा एरियन डेभिजनका अनुसार यस प्रकारको कुनै पनि सामग्रीले कोरोना भाइरसबाट मानिसलाई जोगाउन सक्दैन । उनले हङकङ फ्री प्रेसलाई दिएको प्रतिक्रियाअनुसार यो सम्पूर्ण रूपमा ठगी धन्दा हो । क्लोरिन डाइअक्साइड विशेष गरेर भुइँ पुछ्न प्रयोग गरिने डिस्इन्फेक्टेन्ट हो । यसलाई घाँटीमा झुन्ड्याएर कुनै पनि हालतमा भाइरसबाट सुरक्षित भइँदैन, उनले भनेकी छन्, यो गलत हो । एसियामा भियतनाम र थाइल्यान्डले यस्ता सामग्रीको बिक्रीवितरणमा प्रतिबन्ध नै लगाएका छन् भने केही देशमा बिक्रीवितरण भइरहेको छ ।अमेरिकी संस्था एफडीएका अनुसार क्लोरिन डाइअक्साइडयुक्त सामग्रीको असुरक्षित प्रयोगले मानिसको ज्यानैसम्म जाने खतरा रहन्छ । सो रसायनका कारण श्वासप्रश्वासमा गम्भीर समस्या आउनुका साथै मुटुको चालमा गडबडी, रक्तचापमा कमी, डिहाइड्रेसन (शरीरमा पानीको कमी), रगतमा क्षय, गम्भीर प्रकारको झाडाबान्तासमेत हुन सक्छ ।"
सामाजिक सञ्जाल चलाउन सरकारको स्वीकृति चाहिने ?,"हचुवाका भरमा नियमन गर्ने होइन, यसका लागि पनि कार्यविधि र कानुन बन्छ, उनी भन्छिन्, हरेक क्षेत्रमा राज्यले नियमन गरिरहेको छ, यो क्षेत्रलाई पनि नियमन गर्नुपर्छ । नियमन गर्ने निकायले अधिकार दुरुपयोग गरे उनीहरूलाई पनि नियमन गर्न सकिने उनको तर्क छ । समितिले सरकारी पत्र, कागजात, सूचना एवं जानकारी सरकारी इमेल र वेबसाइटबाट मात्र प्रयोग हुने व्यवस्था गर्न पनि भनेको छ । सरकारले यसअघि नै सरकारी कर्मचारीले कामकाजका लागि सरकारी इमेल मात्रै प्रयोग गर्न निर्देशिका जारी गरेको भए पनि यसको प्रभावकारी कार्यान्वयन भएको छैन । समितिले अन्य इमेल र वेबसाइट प्रयोग गर्दा सरकारी तथ्यांक तथा जानकारी दुरुपयोग हुन सक्ने भन्दै मन्त्रालयलाई यस्तो निर्देशन दिएको हो ।समितिले सरकारका सबै निकायका जिम्मेवार पदाधिकारीलाई सूचना प्रविधिसम्बन्धी विद्युतीय सञ्चारका साधनको प्रयोग र यसबारे सचेतनाका लागि आवश्यक कार्यक्रम तर्जुमा गरी कार्यान्वयन गर्ने व्यवस्था मिलाउन भनेको छ । सबै स्थानीय तहका वडा कार्यालय, स्वास्थ्य संस्था तथा माध्यमिक तहका सामुदायिक विद्यालयमा द्रुत गतिको इन्टरनेट सेवा उपलब्ध गराउने कार्यक्रम प्रभावकारी रूपमा कार्यान्वयन गर्न पनि सरकारलाई निर्देशन दिएको छ । ग्रामीण दूरसञ्चार कोषको रकम प्रयोग गरी इन्टरनेट विस्तार गरिरहेको भए पनि यसको कार्यान्वयन र प्रभावकारितामा प्रश्न उठ्दै आएको नेपाल दूरसञ्चार प्राधिकरणको भनाइ छ । प्राधिकरणका अनुसार १८ प्याकेजमा वर्गीकरण गरी ७ सय १ वटा स्थानीय निकायको कार्यालयमा यस्ता इन्टरनेट जडान गर्ने योजना छ । यी स्थानीय तहका कुल १६ हजार ६ सय कार्यालयमा इन्टरनेट जडान हुनेछ । हालसम्म ९ हजार ५ सयभन्दा बढी कार्यालयमा इन्टरनेट जडान भएका छन् । ७ हजार कार्यालयमा इन्टरनेट जडान गर्न बाँकी छ ।सरकारी वेबसाइट र सूचना प्रविधि सेवा प्रदायक कम्पनीहरूको अनिवार्य सेक्युरिटी अडिट गर्ने व्यवस्था मिलाउन पनि समितिले सरकारलाई निर्देशन दिएको छ । हाल राष्ट्रिय सूचना प्रविधि केन्द्रअन्तर्गत हजारौं सरकारी वेबसाइट सञ्चालनमा आए पनि दुई दर्जनको मात्र सेक्युरिटी अडिट भएको छ । सरकारी वेबसाइटको सेक्युरिटी अडिट नहुँदा बर्सेनि सयौं वेबसाइट ह्याकरको निसानामा पर्दै आएका छन् ।"
सुस्त परीक्षणले जोखिम,"आमा र बच्चा कोरोनामुक्तबाँकेको कोहलपुरस्थित नेपालगन्ज मेडिकल कलेजमा शल्यक्रियामार्फत सन्तान जन्माएकी कपिलवस्तुकी कोरोना संक्रमित महिलालाई शनिबार डिस्चार्ज गरिने भएको छ । भैरहवाको भीम अस्पतालले शल्यक्रियाका लागि रिफर गरेपछि जेठ ३० गते उनी यहाँ भर्ना भएकी थिइन् । आमा र बच्चाको दोस्रोपटकको स्वाब परीक्षण रिपोर्ट नेगेटिभ आएपछि उनीहरूलाई डिस्चार्ज गर्न लागिएको अस्पतालले जनाएको छ ।यसअघि दुई सन्तान रहेकी उनको शल्यक्रियामार्फत तेस्रो सन्तान जन्माइएको थियो । बच्चा, आमा, श्रीमान् र सँगै आएकी कुरुवा महिलाको कोरोना जाँच रिपोर्ट नेगेटिभ आएको शिक्षण अस्पतालका उपनिर्देशक दिनेश श्रेष्ठले बताए । १७ दिनअघि कोरोना संक्रमित अछामकी १८ हप्ताकी गर्भवती महिलाको ठूलो आन्द्राको शल्यक्रिया गरिएको थियो । उनको घाउको मासुको बायोप्सी गर्न बाँकी भएकाले डिस्चार्ज गर्न केही समय लाग्ने डा श्रेष्ठले बताए ।"
दोहोर्याएर परीक्षण गर्दा १३ संक्रमित थपिए,चितवन (कास) माडी नगरपालिकाको रमाइलो डाँडास्थित दिवाकर स्मृति विद्यालयमा रहेको क्वारेन्टाइनमा बसेकाहरूको दोहोर्याएर परीक्षण गर्दा थप १३ जनामा संक्रमण पुष्टि भएको छ । भरतपुरको कोभिड१९ परीक्षण प्रयोगशालामा बिहीबारको स्वाब परीक्षणमा ३४ जना संक्रमित भेटिएका थिए । माडी नगरका स्वास्थ्य संयोजक शिवप्रसाद सुवेदीका अनुसार बिहीबार संक्रमण पुष्टि भएकामध्ये नौ जना यसै विद्यालयको क्वारेन्टाइनमा बसेकाहरू हुन् ।झन्डै एक महिनाअघि उक्त क्वारेन्टाइनमा दुईपटक गरेर ४९ जना बसेका थिए । हालसम्म उक्त क्वारेन्टाइनका २१ जनामा संक्रमण देखिइसकेको छ । क्वारेन्टाइनमा बसेका ४९ मध्ये दुई जनालाई ज्वरो आएपछि उपचारका लागि भरतपुर अस्पताल पठाइएको थियो । त्यसमध्ये एक जनाको निधन भएको थियो भने एक जनालाई ज्वरो निको भएको थियो । तर उनीहरू दुवैमा कोरोना संक्रमण भेटिएको थिएन । क्वारेन्टाइनमा बाँकी रहेका सबै ४७ जनाको जेठ ३० मा स्वाब परीक्षण गर्दा आठ जनामा संक्रमण रहेको पाइयो । संक्रमण नभेटिएका बाँकी ३९ जना क्वारेन्टाइनबाट बिदा नहुँदै एक जनालाई ज्वरो आएपछि आरडीटी परीक्षण गर्दा पोजिटिभ देखियो । त्यसपछि उनको सम्पर्कमा रहेका १२ जनाको स्वाब दोस्रोपटक परीक्षणका लागि पठाइयो । नगर स्वास्थ्य संयोजक सुवेदीका अनुसार असार ८ मा आएको नतिजामा चार जनामा संक्रमण पुष्टि भयो । क्वारेन्टाइनमा बाँकी रहेका अन्य २७ जनाको पनि दोहोर्याएर स्वाब परीक्षण गरियो । बिहीबार आएको नतिजामा थप नौ जनामा पनि संक्रमण भेटिएपछि एकै क्वारेन्टाइमा रहेका २१ जनामा संक्रमण पुष्टि भएको हो । योसँगै माडीमा २७ संक्रमित पुगेका छन् ।सुरुको परीक्षणमा संक्रमण नभएकालाई दोहोर्याएर परीक्षण गर्दा संक्रमण हुनुले क्वारेन्टाइनभित्रै एकअर्कामा फैलिएको पाइएको छ । माडी नगरका सूचना अधिकारी प्रवीन भण्डारीले बिहीबार संक्रमण नदेखिएका १८ जनालाई पनि तत्काल घर नपठाएर अन्यत्रै क्वारेन्टाइनमा राख्ने बताए । सुरुमा संक्रमण देखिएका माडीका ६ जनाको भरतपुरमा उपचार भएको थियो । १४ दिन चिकित्सकको निगरानीमा रहँदा कुनै लक्षण नदेखिएको भन्दै अस्पतालले उनीहरूलाई घर पठाएको छ । बिहीबार संक्रमण देखिनुभन्दा अघिका १२ मध्ये एक जना भरतपुर र बाँकी माडीकै आइसोलेसनमा चिकित्सकको निगरानीमा छन् ।
आइसोलेसनबाट भागेपछि सबै छाडिए,"दैलेख (कास) नौमुले गाउँपालिकास्थित भैरव माध्यमिक विद्यालयको आइसोलेसनमा बसेकाहरू परीक्षणबिनै घर गएका छन् । बिहीबार राति २१ जना भागेपछि शुक्रबार बाँकी रहेकालाई पनि घर पठाइएको हो । प्रहरीका अनुसार उक्त आइसोलेसनमा ९२ जना संक्रमित बसिरहेका थिए । उनीहरूलाई करिब २ हप्ताअघि संक्रमण पुष्टि भएपछि आइसोलेसनमा राखिएको थियो । कोरोनाको लक्षण नदेखिएका उनीहरूले पुनः परीक्षणको रिपोर्ट माग गर्दै आएका थिए । जिल्ला प्रहरी प्रमुख डीएसपी हरि ओलीले बिहीबार मध्यरात २१ जना भागेर घरतिर गएको बताए । उनीहरूलाई खोजेर ल्याउँदै थियौं, अवधि पुगेकाले छोड्ने निर्णय भएछ, उनले भने, त्यसपछि आइसोलेसनमा ल्याएकाहरू पनि घरतिर गए । भागेर गएकामध्ये १० जनालाई राति नै खोजेर आइसोलेसनमा ल्याइए पनि फिर्ता पठाउनुपरेको उनले बताए ।संक्रमितहरू परीक्षणबिनै घरतिर गएपछि गाउँमा त्रास फैलिएको छ । स्थानीय नैना रानाले सरकारले समयमै परीक्षण गरेर कोरोना भएनभएको निश्चित गरेरमात्र पठाउनुपर्नेमा लापरबाही गरेको बताइन् । दैलेखमा यसअघि जेठ तेस्रो साता पनि ८७ जना व्यक्तिमा घर गएपछि कोरोना पुष्टि भएको थियो । उनीहरूलाई प्रहरीले खोजेर आइसोलेसनमा राखेको थियो ।"
१६८ किलोकी महिलाले स्वस्थ शिशु जन्माइन्,"काठमाडौं (कास) काठमाडौंकी १ सय ६८ किलोग्रामकी एक महिलाले स्वस्थ शिशुलाई जन्म दिएकी छन् । नर्भिक इन्टरनेसनल हस्पिटल थापाथलीमा उनले शुक्रबार शिशुको जन्म दिएकी हुन् । बाँझोपन रोग विशेषज्ञ एवं ल्याप्रोसकोपिक सर्जन डा नूतन शर्माका अनुसार असार ११ गते ३१ वर्षीया ती महिलाको शल्यक्रिया गरेर २९५ किलोग्रामको स्वस्थ शिशु जन्माइएको हो ।मेरा लागि नयाँ अनुभव हो, असाधारण तौलले गर्दा यो प्रसूति प्रक्रिया जटिल र जोखिमपूर्ण थियो, डा शर्माले भनिन्, मुलुकमा शल्यक्रियाले १ सय ६८ किलोग्रामकी महिलाको प्रसूति भएको सम्भवतः यो नै पहिलो पटक हो । मोटोपनले गर्दा गर्भाधान सहज नहुने भनिए पनि आधुनिक प्रविधिको उपयोग गरेर ती महिलाले सन्तान जन्माएको डा शर्माले बताइन् । सामान्य महिलाको दाँजोमा तेब्बर तौल भएकी ती महिलालाई कुनै शारीरिक रोग थिएन । उनमा मधुमेह, उच्च रक्तचाप, श्वासप्रश्वासको समस्या, हाइपोथाइराडिज्म आदि कुनै समस्या थिएन, उनले भनिन्, आमा र छोरी दुवै स्वस्थ छन् ।ती महिलाको प्रसूतिका क्रममा निकै सावधानी अपनाइएको अस्पतालले जनाएको छ । सामान्य रक्तचाप नाप्ने मेसिनको बेल्ट लगाउन सकिएन, विशेष प्रकारको उपायमार्फत रक्तचाप नाप्नुपर्यो, डा शर्माले भनिन्, उनको तौल धेरै भएकाले विशेष एनेस्थेटिस्टको सहयोग लिनुपर्यो । उनका अनुसार शल्यक्रिया गर्दा सामान्य गर्भवती महिलामा एकदेखि डेढ इन्चसम्म बोसो देखिन्छ । यी महिलामा भने निकै बढी देखिएको थियो ।सामान्य महिलाको गर्भाधारणपछि अधिकतम तौल ७० देखि ८० किलोग्रामसम्म पुग्ने गरेको छ । डा शर्माका अनुसार औसत महिलाको गर्भधारणपछि अधिकतम १२ देखि १५ किलोग्राम तौल बढ्छ । स्वास्थ्य तथा जनसंख्या मन्त्रालयका प्रवक्ता एवं वरिष्ठ प्रसूति तथा स्त्रीरोग विशेषज्ञ डा जागेश्वर गौतमले आफ्नो २६ वर्षे करिअरमा अधिकतम १ सय २५ किलोग्रामसम्मको महिलाको शल्यक्रिया गरेर बच्चा जन्माएको अनुभव सुनाए । योभन्दा माथिको तौल भएका महिलाको नेपालमा शल्यक्रियाबाट प्रसूति भएको मेरो जानकारीमा छैन, उनले भने । गिनिज वर्ड रेकर्डस् डटकमका अनुसार सन् २००७ को फेब्रुअरीमा संयुक्त राज्य अमेरिकाकी २ सय ४१ किलोग्राम तौल भएकी डोना सिम्पसनले छोरीलाई जन्म दिएकी थिइन् । उच्च जोखिमयुक्त शल्यक्रियाबाट हुने प्रसूति प्रक्रियाअन्तर्गत डोनालाई प्रसूति गराउन ३० चिकित्साकर्मीको टोली खटिएको डेली मेलले जनाएको छ ।"
मर्स्याङ्दीको बाढीले बस्ती जोखिममा,"(लमजुङ)  मनाङ ङिस्याङ गाउँपालिका४ हुम्डे र ङोरो डाँडाबीचमा पहिरो खसेपछि बिहीबार केहीबेर मर्स्याङ्दी नदी आंशिक थुनियो । बाढीले कुनाबाट खोतलेपछि चामेमनाङ सडकको उक्त क्षेत्र भासिएको छ । पहिरो गएको छ । सडक भासिएपछि उक्त गाउँमा सवारीसाधन र मानिस हिँड्न नमिलेको गाउँपालिकाका अध्यक्ष कान्छा घलेले बताए । मर्स्याङ्दीमा बाढी आएपछि कुनातिर खोतल्दा सडक भासियो । बाटो बगाएर खोलामा पुर्याएको छ, उनले भने, यो क्षेत्रमा कहिल्यै यस्तो भएको थिएन । नदीमा बाढी आएर पहिरो चल्न थालेपछि खोलाछेउका गाउँ जोखिममा रहेको स्थानीय बताउँछन् । मर्स्याङ्दीमा बढेको बाढीले माथिल्लो क्षेत्रभन्दा तल्लो क्षेत्र बढी जोखिममा पार्छ । नासों गाउँपालिका१ का अध्यक्ष झलकबहादुर गुरुङका अनुसार पहिरोले तालडाँडा नजिकै पहिरो गएपछि सडक नै अवरुद्ध बनायो । घेराङ गाउँ छेउबाट गएको पहिरोले गाउँलाई जोखिममा बनाएको उनले बताए ।मनाङबाट लमजुङ हुँदै तनहुँ भएर मुग्लिनमा पुगी त्रिशूलीसँग मिसिने मर्स्याङ्दी नदीले यस आसपासका बस्तीलाई जोखिममा पारेको छ । तल्लो मनाङ र उत्तरी लमजुङका बस्ती जोखिममा रहेको स्थानीय बताउँछन् । मर्स्याङ्दीको बहाव बढेपछि मनाङको नासों१, तालगाउँका स्थानीय जोखिममा परेको सिरानतालका सिंहबहादुर गुरुङले बताए । बाढीले तालगाउँमाथिका सिरानताल, खोत्रो, बगरछाप, धारापानी, चामेलगायतका गाउँ बढी जोखिममा रहेको स्थानीय बताउँछन् । नदीबाट जोगिन तटबन्ध पनि बनाइएको थियो । तर यही बेला बाढी तटबन्ध नाघेर घरखेतमा पस्न थालेको छ उनले भने । उनका अनुसार ६ वर्ष पहिले गाउँमाथिबाट ठूलो पहिरो झरेको र अहिले पनि झर्न थालेको छ । कतिबेला बाढी आउला, माथिबाट पहिरो आउला भनेर सुत्न सकेका छैनौं उनले भने । यसबाट गाउँका ५५ घरधुरी बढी जोखिममा रहेको स्थानीयले बताए । नासों गाउँपालिका अध्यक्ष चन्द्र घलेका अनुसार बाढीपहिरोले शाखा सडक र बेंसीसहरचामे सडक पनि बगाउने गरेको छ । बाटोमाथि पहिरो, बाटोमुनि पहिरो । गाउँ र सडक जोखिममा छन् उनले भने । पछिल्लो समय मर्स्याङ्दी नदीमा ढुंगा, माटो र बालुवा निकाल्ने गरिएकाले पनि बाढीले कुना खोतल्दै लगेको हा । जलविद्युत् आयोजना, सडक निर्माण, निजी आवास निर्माणलगायत निर्माण कार्य अघि बढाउँदा अवैध रूपमा नदीजन्य पदार्थ झिक्ने गरिएको स्थानीयले बताए । प्रमुख जिल्ला अधिकारी पुष्पराज पौडेलले नदी छेउका स्थानीयलाई सतर्क रहन आग्रह गरेको बताए ।"
सप्तकोसीमा बहाव बढ्यो,विराटनगर (कास) सप्तकोसी नदीमा पानीको बहाव बढेको छ । केही दिनयता भइरहेको लगातार वर्षाका कारण कोसीमा बहाव बढेको हो । पूर्वी पहाडी र तराईका जिल्लामा केही दिनयता वर्षा भइरहेको छ । शुक्रबार अपराह्न गरिएको मापनअनुसार कोसी ब्यारेजमा पानीको बहाव १ लाख ७६ हजार ५ सय ८० क्युसेक थियो । बिहीबार करिब १ लाख १० हजार क्युसेक पानीको बहाव रहेकामा शुक्रबार वृद्धि भएको कोसी ब्यारेजस्थित नियन्त्रण कक्षले जनाएको छ । पानीको सतह बढ्न थालेपछि निकास दिनका लागि ब्यारेजका ५६ मध्ये २६ वटा ढोका खुला गरिएको छ । बहाव लगातार बढिरहेको कोसी ब्यारेजस्थित एक प्राविधिकले बताए । तत्काल कुनै खतरा नरहे पनि बहाव तीव्र रूपले वृद्धि भइरहेकाले सतर्कता अपनाउनुपर्ने अवस्था रहेको उनले जनाए ।
अप्प दीपो भवः,१ हरेक सामाजिक एकाइबाट प्रकृति संरक्षणका लागि ठोस कामहरू२ संयुक्त राष्ट्र संघको अगुवाइमा हरेक वर्ष एक हप्ता विश्वबन्द (लेखक रोशन शेरचनको प्रस्तावसँग सहमति जनाउँदै ।)३ कर्तव्यबोधसहितको व्यक्तिगत स्वतन्त्रताको प्रयोग४ खाना संस्कृतिमा अनुशासन५ बमबारुद र सुरक्षा लगानी कटाएर स्वास्थ्य सेवामा अधिक लगानी६ पृथ्वी भावी पुस्ताका लागि पनि हो भन्ने चेतना विस्तार७ स्वास्थ्यका लागि नियमित व्यायाम८ समतामूलक र मानवतावादी शासनसत्ता
हमला २०४७,"हिमालयको उचाइ र इच्छुमतिको दुर्गन्धकुनै पनि व्यक्तिको वैचारिक प्रतिबद्धताको मापदण्ड संघर्षको अवस्थामा नभई सत्तामा पुगेपछि मात्रै थाहा हुन्छ । शक्तिमा नपुगुन्जेल प्रजातन्त्रवादीअग्रगामी र भ्रष्टाचारविरोधी भाषण गर्न सजिलो हुन्छ । तर, यी मान्यताप्रतिको प्रतिबद्धता र परीक्षा सत्तामा पुगेपछि मात्रै अवगत हुन्छ । हामीमाथि हमलाको त्यो शृंखला चल्दा देशका प्रधानमन्त्री थिए सन्तनेता कृष्णप्रसाद भट्टराई । काठमाडौंमा उनीसँग भेट भयो । मैले हामीमाथिका हमलाका घटना बयान गरेँ । साबिकझैं उनले त्यसलाई ठट्टेउलो पारामा उडाए । उनले भने, डाक्टर साब, यस्ता सानातिना कुरामा ध्यान दिनु हुँदैन छोडिदिनुस् । तर, म र अन्य साथीहरूका लागि दुई दिनमा दुईपटक मृत्युसँगको त्यो जम्काभेट सहज थिएन ।हमलाबाट डराएर हामी कोठाभित्र बसेनौं । दुवै राप्रपा देशका विभिन्न ठाउँमा आभसभा गर्दै गयौं । इतिहासमा राजनीतिक नेतृत्व एउटा उचाइमा पुगेपछि त्यहाँ अडिन नसकेर तल झरेका थुप्रै उदाहरण छन् । हाम्रो देशको राजनीतिक इतिहास पनि यस्तै छ । यसको उदाहरण अहिलेको सरकार नै छ सबैसामु । दुई वर्षअघि यो सरकार र यसको नेतृत्वको उचाइ झन्डै हिमालय पर्वतजस्तो सफा र अग्लो देखिन्थ्यो । आज यो सरकार काठमाडौंको दुर्गन्धित इच्छुमती (टुकुचा) को तहमा पुगेको छ, जहाँ इमानदारी र नैतिकता माथिदेखि तलसम्मै सखाप भएर जाँदै छ । यस सरकारको विरोधमा हजारौं युवा वाक्क भएर स्वतन्त्र रूपमा सडकमा उत्रिनुपर्ने अवस्था सिर्जना भएको छ । यो शुद्धीकरणको प्रयास नयाँ पिँढीको चेतावनी हो । नयाँ पिँढीको चेतावनीलाई उपेक्षा गर्नु भनेको आफ्नो अस्तित्व आफैं समाप्त पारौं भन्ने दिशामा अग्रसर हुनु हो । (लेखक राप्रपाका अध्यक्ष हुन्)"
रामायणको लंका : श्रीलंका कि भारतमा ?,"६ ॅसागर ताल हो, समुद्र होइनरामायणमा रामका सेनाहरू सागरमाथि निर्माण गरिएको पुल तरेर लंका प्रवेश गरेको वर्णन छ । सामान्यतया सागर भन्नासाथ हामी समुद्र भनेर बुझ्छौं तर यो शब्दले पानीको विशाल दह अथवा ताललाई पनि बुझाउँछ । जस्तो कि महोवामा चण्डालहरूले निर्माण गरेको किरातसागर, विल्हरीको लक्ष्मण सागर, बरोडा सहरको बीचमा ठूलो पोखरीको रूपमा रहेको सुरसागर । अजमेरको अझ ठूलो पोखरी आनासागर (डा हीरालाल, पृष्ठ १५८, उमाकान्त प्रेमानन्द शाह, पृष्ठ ४७) । सागर नाम भएका यस्ता तालहरू भारतको बस्तर र राइपुरमा पनि थुप्रै छन् (एचडी संकालिया, पृष्ठ १४९) । जहाँसम्म अमरकंटकस्थित सागरको कुरा छ, रामायणअनुसार जुन जलसागरमा लंका थियो, जुन जलसागरमा सेतु (पुल) बनाइएको थियो, जुन जलसागर हनुमानले पार गरेका थिए, त्यसको नाम लवणार्णव या लवणांभस थियो । त्यसैको अवशेष हो, अमरकंटकको दक्षिणमा अहिलेसम्म पनि रहेको लवण परगना (लवण सागर) । यो भूभाग होचो भएकाले प्राचीनकालमा यहाँ पानी जमेको थियो । बिस्तारै पानी सुक्दै अथवा निकास भएर बाहिर गएपछि अहिले यो दलदलमा परिणत भएको छ । सम्भवतः रामकालसम्म यहाँ पानीको जलाशय (झील) थियो (राय कृष्णदास, पृष्ठ ११७) । र, त्यही लवण पर्गनामा उहिले लंका अवस्थित थियो (डा हीरालाल, पृष्ठ १५९, सर्दार एमभी किबे, पृष्ठ १९) । लवण पर्गनामा एउटा पहाड छ, जसको चुचुरामा किल्ला छ भनिन्छ । नर्मदा नदीको मुहानबाट २ माइल टाढा रहेको भृगु आश्रमबाट त्यो चुचुरा देखिन्छ । उन्नाइसौं शताब्दीको साठीको दशकमा ब्रिटिस शासनकालमा मध्यप्रदेशका तत्कालीन चिफ कमिस्नर सर रिचार्ड टेम्पल त्यो चुचुराको किल्लामा पुगिछाड्ने भनेर हात्ती चढेर गएका थिए तर दलदलमा खुट्टा गाडिएर हात्ती हिँड्न नसकेपछि फर्किए (डा हीरालाल, पृष्ठ १८) । यसबाट सजिलै अनुमान गर्न सकिन्छ रामको समयमा यहाँ कति धेरै पानी जम्मा भएको थियो (राय कृष्णदास, पृष्ठ ११७) । यसरी दक्षिणमा दलदल, उत्तरमा पानीको ताल, पूर्वमा समुद्रजस्तै फैलिएको शोण नदी हुनाले अमरकंटक क्षेत्र पुग्न पुलबिना सम्भवै छैन । त्यसकारण लंका पुग्न रामले पुल नबनाईकन धरै थिएन (डा हीरालाल, पृष्ठ १५८) । केही विद्वान्हरूले रामायणमा प्रयोग भएको नलसेतु शब्दको अर्थ नलले सेतु (पुल) बनाए भन्ने लगाएका छन् । तर, यो सही अर्थ्याइ होइन किनभने नल ले सेतु (पुल) बनाएका भए रामायणमा नलम् सेतुमकरयत भनेर लेखिनुपर्थ्यो । नलसेतु शब्दले साँगुरो नहर भन्ने मात्र अर्थ दिने भएकाले (एचडी संकालिया, पृष्ठ १४९) खासमा साँगुरो नहर तरेर रामका सेनाहरू लंका प्रवेश गरेका थिए ।"
पृथ्वीको पुरातन रिस,"भाइरसको प्रकोप वायु प्रदूषणसँग सम्बन्धित छ । यो तथ्य प्रमाणित भएको त छैन तर डब्लूएचओका केही रिपोर्टअनुसार, उच्चवायु प्रदूषण भएका देशमा कोभिड१९ को प्रकोपमा वृद्धि भएको देखिन्छ । यो भाइरसले फोक्सोलाई नराम्रोसँग हानि पुर्याउँछ । कमजोर फोक्सो छ भने अवस्था झन् डरमर्दो हुन्छ ।अहिले मानिसले गर्मीमा पनि शीतलता अनुभव गर्नु, भारत विहारबाट पनि स्वच्छ हिमशिखर देखिनु, सहरभित्र पनि जंगली जनावर हिँड्नु भाइरसउपहारको विडम्बना हो । भारतीय वातावरणविद् बन्दना शिवा भन्छिन्, कोरोना भाइरसको फैलावट विश्वव्यापी देखिन्छ । जब हामी अरू प्रजातिको आवासमा आक्रमण गर्छौं, व्यावसायिक फाइदा र लोभका लागि बिरुवा जनावरहरूमा (प्राणीशास्त्रीय र जैविक) हेरफेर गर्छौं र मोनोकल्चर फैलाउँछौं, भाइरसले पनि संसार यात्रा गर्छ । संसारका अन्य वस्तु हाम्रा लागि कच्चा माल होइनन् । प्रकृति हाम्रा लागि कच्चा मालको रूपमा देखियो भने कोरोनाजस्तै अरू विकराल रूप हामीसामु आउँछन् । अस्ट्रेलियाका प्राध्यापक क्रोजिएर द रोजा लेख्छिन्, अस्ट्रेलियाको आगोको बारेमा हामीले सुन्दैपढ्दै आएका छौं । उपनिवेशवादका बेला अस्ट्रेलियाका झाडीलाई स्त्रीस्वरूप बुझिन्थ्यो । झाडीलाई कठोर, बाँझो र पोषण गर्न नसक्ने पुरुषको विजय इच्छा पूर्ण गर्न र बाँच्न नदिने शत्रुरूपी प्रकृतिको रूपमा देखिन्थ्यो । आफ्नो अक्षमतालाई हतियार बनाएर कहिले स्त्रीमाथि, कहिले प्रकृतिमाथि आक्षेप गर्ने प्रवृत्तिलाई वातावरणीय चिन्तनले खण्डन गर्छ ।अहिले काठमाडौंमाथिको नीलो आकाश देख्दा म जेम्स लभलकको गाया परिकल्पनाको सिद्धान्त सम्झन्छु । गाया अथवा पृथ्वी आफैंलाई नियमन र संहार गर्ने शक्ति हो ।अरू करोडौं प्राणीजस्तै पृथ्वी मानिसको पनि हो । तर, पछिल्लो मानिस सोच्न थालेको छ पृथ्वी हाम्रो मात्रै हो । आफू बिग्रेको अनुभव गरेपछि पृथ्वीले आफूलाई सुधार्न, व्यवस्थित गर्न मानवजातिको नास गर्न एक छिन पनि सोच्दैन । नक्षत्रको पूजा गरेर वा होम गरेर पृथ्वीको पुरातन रिसलाई छल्न सकिँदैन । थप प्रताडना प्रतीक्षा गर्नु मानवजातिको भाग्य हुन सक्छ ।"
सामाजिक दूरी,"के हो यो, साहूजी ? डाक्टर हच्केर एक पाइला पछि सरे । तीन महीनापछि पहिलोपल्ट मर्निङ वाकमा निस्केका डाक्टर साहूको पारा देखेर छक्क परेका थिए । साहूको हातमा कपडा नाप्ने दुइटा गज जोडेर बनाइएको छ फुट लामो फलामे घोचो थियो । अगाडिपछाडि, दायाँबायाँ त्यही घोचो तेर्स्याउँदै हिंडिरहेका थिए र कसैलाई छेउ पर्न दिएका थिएनन् । पुरानो चिनजान भएकाले तारेमाम साहूजी भन्दै हात मिलाउन फुर्तीसाथ अघि बढ्न खोज्दा डाक्टरलाई पनि झट्ट त्यही घोचो तेर्स्याएर चार हात परै स्तम्भित गरिदिएका थिए । धन्न डाक्टर झ्याप्पै रोकिए, नत्र फलामे घोचाले उनको करङसँग भेटवार्ता गरिसकेको हुन्थ्यो । सामाजिक दूरी कायम गरेको, डाक्टरसाब ! साहूले जवाफ दिए, कोरोनाबाट बच्न अरूभन्दा छ फुट टाढा बस्नू भनेको होइन ? त्यही गर्दैछु ।कपडा नाप्ने गज नै बोक्नुभएछ त ?सानो कपडापसल थियो, तीन महीनादेखि बन्द छ । कहिले खुल्ने हो, थाहा छैन । पसलै नखुलेपछि के काम यस्ता गजको ? साहूले भने, दुइटा जोड्दा ठ्याक्कै छ फुट हुन्छ । चाहिने जति दूरीमा बस्न बडा सजिलो भएको छ न घटी न बढी ।सामाजिक दूरी कायम गर्न भनेर सबै जना यसैगरी हिंड्न थाले भने के होला ? शहरबजारको र अझ आफ्नै अस्पतालको सम्भावित दृश्य सम्झेर डाक्टरलाई जोडले हाँसो उठ्यो । त्यसलाई बलपूर्वक रोकेर शिष्टाचारवश उनले भने, राम्रै गर्नुभएछ । छ फुटको दूरी सबैले कायम गर्नुपर्छ ।त्यसो भए म एउटा कुरा सोधूँ है, डाक्टरसाब ?सोध्नोस् न १तपाईं छ फुट टाढाबाट बिरामीलाई सूई चाहिं कसरी लगाउनुहुन्छ ?नजीकै उभिएर उनीहरूका कुरा सुनिरहेका चार जना गलल्ल हाँसे । डाक्टरसँग प्रश्नको सरल उत्तर थिएन । उनले भने, हाम्रो तरीका बेग्लै हुन्छ । कुनै दिन तपाईंलाई अस्पताल लगेर देखाउँला ।सामाजिक दूरीको पनि के कुरा गर्नु ? एक जनाले कुरा उठाए, अस्ति मेरा काकाकाकीलाई विराटनगर नगई नहुने भयो । सरकारले निजी गाडीमा तीन जना चढ्न हुन्छ भनेकाले एउटा कार रिजर्भ गर्नुभयो । झोलाझ्याम्टा गाडीमा हालियो । ड्राइभर बसेपछि फित्ता लगाएर नापेको त, जुन कुनामा जति चेप्टिएर बसे पनि छ फुटको दूरी कायम हुँदो रहेनछ । बर्बादै भो नि १ डाक्टरलाई लाग्यो, एम्बुलेन्सको हालत पनि उस्तै हो । तर उनी बोलेनन् । अर्काले भने, अनि उहाँहरू कसरी जानुभो त ?केही नलागेपछि एउटा ट्रक रिजर्भ गर्यौं र ट्रकको पछाडि पर्याप्त दूरी कायम गरेर दुइटा कुर्सी बाँधिदियौं । तिनैमा बसेर जानुभो । विराटनगर पुग्दा बिरामी भैसक्नुभएको थियो अरे ।यसपालि कोही हाँसेन । साहूले तपाईंहरू कुरा गर्दै गर्नोस्, म जान्छु है भने र दृष्टिविहीनले सेतो छडी चलाएझैं आफ्नो घोचो दायाँबायाँ तेर्स्याउँदै हिंडे । नजीकै पार्क थियो । डाक्टरसँगै चारै जना पार्कमा पसे र चउरमा बसेर गफ गर्न थाले । यत्रो दिनसम्म अस्पतालमा काम गर्दा कल्पनै नगरेका कुरा देख्नसुन्न पाउँदा डाक्टरलाई रमाइलो लागिरहेको थियो । सामाजिक दूरी त ठीकै हो, तर यो बीचबीचमा हात धोइराख्नुपर्ने नियम चाहिं यातना नै हो, आफ्ना नारी सुम्सुम्याउँदै एक जना प्रौढले भने । के भएको यो ? उनका दुवै नारीमा एकनासका नीला डाम देखेर डाक्टरलाई अचम्म लाग्यो । के हुनु नि ? सँगै बसेकी पत्नीतर्फ औंल्याउँदै उनले भने, यिनले रातभरि मेरा दुइटै हात डोरीले टुइँक्याएर बाँधिदिन्छिन् । त्यसैको परिणाम हो ।किन नि ? डाक्टरको उत्सुकता चरम सीमामा पुग्यो । तिमी नै भनिदेऊ अब । डाक्टरसँग के लुकाउनु ? उनले पत्नीलाई प्रेरित गरे । पत्नीले भनिन्, हामीले दुईदुई घण्टामा साबुन लगाएर हात धुने नियम बनाएका छौं । त्यसबीच कुनै कुरा छोइयो भने स्यानिटाइजर लगाउँछौं । दिनभरि त ठीकै हुन्छ, राति चाहिं उहाँ अल्छी गर्नुहुन्छ । म घडीमा अलार्म लगाउँछु र दुईदुई घण्टामा उठेर हात धुन्छु । उहाँ भने निदाएपछि रातभरि उठ्नै मान्नुहुन्न । हार खाएर मैले उहाँको हात बाँधिदिन थालेकी छु । बिहान उठेपछि खोलिदिन्छु र सीधै बाथरूम गएर हात धुन लगाउँछु । कोरोनाबाट बच्न यति त गर्नैपर्यो नि, होइन डाक्टरसाब ?डाक्टरले सुनी मात्र रहे, केही बोलेनन् । पतिदेवले नै कुरा अघि बढाए, जे पनि जहिले पनि धुने रोगले पागल बनाउला जस्तो भैसक्यो । म मात्र हो र, छोराछोरी पनि उत्तिकै पीडित छन् । भात खाँदाखाँदै टेबुल छोइयो भने खान छोडेर हात धुन जानुपर्छ । टाउको कन्यायो भने स्यानिटाइजर लगाउनुपर्छ । कर्डलेस, मोबाइल, टीभी, कम्प्युटर, रिमोट कन्ट्रोल चारचार घण्टामा सफा गरिराख्नुपर्छ । हरेक पटक साबुनपानीले नधोएसम्म स्कूटर, मोटरसाइकल चढ्न पाइँदैन ।त्यो त के भो र ? मकहाँ त खाने कुरा पनि पखालेर पो आपत । हरिया मकै त पखाल्थे पखाल्थे, अस्ति जेरी ल्याइदिएको, त्यो पनि तातो पानीले पखालेछन्, एक जनाले भने र हाँसोको लहर उठ्यो । हाँसोले पतिदेवको कुरा रोकिएन । उनी भन्दैगए, अरू त अरू, पैसा पनि धोएर सुकाउनुपर्ने । हिजो छतमा सुकाएर मोबाइल हेर्न थालिछन्, हावाले सारा नोट उडाएर बाटोमा पुर्याइदिएछ । बटुवाहरूमा हारालुछ !धुनु त पर्छ नि । नोट कस्तो हुन्छ, थाहा छ ? भएभरका सरुवा रोगी, जँड्याहा, मगन्ते, फोहोरी, कवाडी, कुचिकार, बगरे, ढलवाला, चर्पीवाला, मसानवाला सबको हातमा पर्दै आएको हुन्छ । पैसा गन्ने निहुँमा साराले त्यसमा आफ्नो थूक र र्याल लगाएर पठाएका हुन्छन् । त्यस्तो फोहोरी जिनिसलाई नधोइकन कसरी घरमा राख्नु ? पत्नीले दपेटिन्, कोरोना चम्केको वेला मात्र होइन, सधैं धुनुपर्छ ! डाक्टर उनको समर्थनमा मुन्टो हल्लाउन थाले । उनलाई आफ्नो पर्समा भएको पैसा र पैसा राखेको पर्ससँग दिगमिग लाग्न थालेको थियो । ठीक भन्यौ नानी, रुपियाँ पैसा भनेको पापको घर हो । यसको मोहमा नपरेकै जाती, नजीकै उभिएर उनीहरूका कुरा सुनिरहेका जोगीले आफ्नो ट्वाक अघि सार्दै ठट्यौली भाकामा भने, लु सबैले आफ्नो पाप अलिअलि यसमा विसर्जन गरौं त !सबै जना हाँस्तै उठे र आआफ्नो बाटो लागे । जाँदाजाँदै दुई जनाले उनको ट्वाकमा पाँचपाँच रुपैयाँ हालिदिए । डाक्टरलाई चियाको तलतल लागेको थियो । बाटोछेउ एउटा चियापसल खुला रहेछ । उनी त्यहाँ छिरे र कुर्सीमा विराजमान भएर चिया मगाए । त्यही वेला बाहिरको बेन्चमा बसेका दुई जनालाई पसलेले नरम स्वरमा भन्यो, आफूले खाएको गिलास पखालेर ऊ त्यहाँ राखिदिनोस् है ! आजभोलि यस्तै छ ।के हो यो ? कुरा नबुझेर डाक्टरले सोधे । सामाजिक दूरी कायम गरेको सर ! पसलेले संक्षिप्त जवाफ दियो । के भन्नुभएको ? कस्तो सामाजिक दूरी ? डाक्टर जिल्ल परे । हेर्नोस्, तीन महीना अघिसम्म यस्तो थिएन । सबैलाई एकै ठाउँमा राखेर चिया दिन्थें । तर कोरोना आएपछि डाक्टरहरूले सामाजिक दूरी कायम गर भन्न थाले, भित्तामा टाँसिएको पोस्टर देखाउँदै पसलेले भन्यो, सरकारले पनि कोरोनाबाट बच्न सामाजिक दूरी कायम गरौं भन्न थाल्यो । त्यही भएर यिनीहरूलाई पर राख्न थालेको । मन त लाग्दैन तर के गर्नु ? कोरोनाबाट बच्नैपर्यो ।डाक्टर स्तब्ध भए । र, किञ्चित् आवेशमा आएर भने, त्यो त खालि छ फुटको भौतिक दूरी कायम गर्ने पो भनेको, सामाजिक भेदभाव कायम गर्ने भनेको हो र ?मूर्ख नबनाउनोस् सर, शब्दको अर्थ त हामी पनि बुझ्छौं नि, पसलेले भन्यो, छ फुटको दूरी मात्र भन्न खोजेको भए त्यही भनिहाल्थे नि, किन सामाजिक दूरी भन्नुपर्थ्यो ? भौतिक दूरी के हो र के गर्दा सामाजिक दूरी कायम हुन्छ भन्ने हामीलाई थाहा छैन र ?तपाईंको बुझाइ मिलेन भाइ, म पनि डाक्टर हुँ, डाक्टरले सम्झाउन खोजे । त्यसो भए जानोस्, शब्दकोशहरूमा गएर सामाजिक शब्दको अर्थ परिवर्तन गर्नोस् । सक्नुहुन्न भने सरकारलाई गएर भन्नोस् र शब्द फेरेर अर्को पोस्टर निकाल्न लगाउनोस्, पसलेले कुरा टुंग्यायो । डाक्टर दुःखी मनले घर फर्के र खाना नै नखाई लुगा फेरेर मन्त्रालयतिर लागे । उनलाई विश्वास थियो मन्त्रीलाई भेटेर कुरा बुझाएपछि जे भन्न खोजिएको हो त्यही अर्थ लाग्ने पोस्टर सरकारले अवश्य निकाल्नेछ ।"
घाट मोनोलग,"मान्छे घाट कि त कोही मरेपछि जान्छ, कि आफ्नै मन मरेपछि जान्छ । म यस्ता घाट थुप्रैपटक गएकी छु । लोकल घाट पशुपतिदेखि अन्डररेटेड वाग्मतीका अरू घाट । किनकि मन मर्ने र ब्युँतने क्रम चलिरहन्छ । मन ब्युँतिँदा शरीरका हरेक धमनीबाट ऊर्जा बग्छ । आँखाले जीवनका अनेक रङको कोलाज देख्छ । जब मन मर्छ, आत्माले घाट खोज्न थाल्छ । घाट जाँदा मन शीतल हुन्छ । लाखौं जलिसकेको ठाउँमा मन कसरी सुखी हुन्छ, म बुझ्न सक्दिनँ । लाग्छ मान्छे खुसी खोज्न घाट जान्छ । जलिरहेको लास देख्दा आफू ज्युँदो हुनुको महत्त्व बुझ्न जान्छ ।केही समयअघि डिप्रेसनले मलाई नराम्रोसँग गिजोल्यो । डिप्रेसनको कर्भ एकनासको हुँदैन । बढ्नेघट्ने भइरहन्छ । कहिलेकाहीँ पिक मा पुग्दा असह्य हुन्छ । त्यस्तै पिक अवस्थामा म अनायास घाट पुगेकी थिएँ । यसपालि सानातिना घाटको डोज नपुग्ने पक्का थियो । त्यसैले छानें घाटहरूको मक्का मदिना बनारस ।बिहान ६ बजिसकेछ । रातभर निद्रा परेको थिएन । बसको यात्रामा म सुत्न सक्दिनँ । खान पनि मन लाग्दैन । पेट भोकले जागिरहँदा तन कसरी सुतोस् १गाडीमा एसी हिटर पनि रहेनछ । असाध्यै जाडो भयो । माथि क्याबिनमा राखिएको झोलाबाट एउटा स्वेटर झिकेर लगाएँ तर पनि खुट्टा शीतांगले थलिएका थिए । सिमाना आइपुगेछ । गाडी धेरै बेर रोकियो । ड्राइभरले सबैलाई आआफ्ना झोला चेक गराउन भने ।बनारसबाट कहिले फर्किन्छु, आफैंलाई पत्तो थिएन । वास्तवमा मलाई फर्किन पनि मन थिएन । जानीजानी हराउँछु कि जस्तो लागेको थियो । बेपत्ता र लापत्ता शब्द मलाई खुब मन पर्छन् ।लाइनमा बसें । पछाडि बुटवलबाट चढेका एक हूल अंकलआन्टीहरू थिए ।यत्तिकैमा होस फर्कियो । मेरो पर्स हराएछ । दौडिएर बसभित्र छिर्न लागेकी थिएँ ।नानी तिमीले पर्स खसालिछौ भन्दै एक आन्टीले दिइन् । खुसीको सीमा रहेन ।म एकदम हुस्सु मान्छे हुँ । यसमा मलाई कुनै गुनासो छैन । तर, पर्स हराउँदा त एक छिन आत्तिएर मुडोझैं भएँ । कार्ड, पैसा, लगेजको साँचो आदि सबै त्यहीँ थिए ।एक्लै यात्रा गर्दा हरेक क्षण जागरुक हुनुपर्छ । अलिकति होस हरायो वा सुतियो भने गडबड हुन सक्छ । एकल यात्रामा धेरैपटक मलाई यस्तो भएको छ ।हम आप के सेहेर मे आए हैं मुसाफिर कि तरह भारतको सिम हालेर दिदीलाई म्यासेज पठाएँ । म सिमाना छिरेको थाहा पाएपछि परिवारको चिन्ता बढ्छ । हरक्षण अनलाइन बसेर मिनेटमिनेटको खबर दिइराख्नुपर्छ ।हरे १ एकान्त खोज्दै कतै चहार्ने मानिस थोडी २४ घण्टा अनलाइन बस्छ ? प्राइभेसी भन्ने कुरा पनि हुन्छ नि ! मैले डेटा अफ गरिदिएँ । विदेशीहरू पनि थुप्रै थिए बसमा ।गाँजा फुक्न जान थालेका होलान्, ती आन्टीहरू भन्दै थिए । म मुसुमुसु हाँसें मात्रै ।यात्रामा अनेकथरीका मान्छे भेटिन्छन् । अनुहार याद नभए पनि सम्झनामा सधैं आइरहन्छन् ।मेरो सिटको अर्कोतिर बसेकी फिलिपिनी केटी मलाई काठमाडौंदेखि हेरिरहेकी थिई । हेऽऽ ह्वेर यु गोइङ ? गोरखपुर पुग्ने बेला बल्ल उसले मुख खोली ।बनारस, मैले जवाफ दिएँ ।विल यु गो टु कुम्भ मेला ? त्यतिबेला कुम्भ मेला चलिरहेको उसकै प्रश्नले थाहा पाएँ ।एस । आई एम प्लानिङ टु, मैले गफ दिएँ ।म भ्लगर हो । फिल्म खिच्छु । भिडियो बनाउँछु । यसपालि बनारसको भिडियो बनाउन जान लागेको । त्यहाँ मेरो साथी छ, उसले आफ्नो योजना बताई ।ओके ।वेल, आई एम सो एक्साइटेड फर यु द्याट यु आर गोइङ टु कुम्भ मेला ।अरे १ म जान्छुजान्नँ थाहा छैन, ऊ किन त्यति एक्साइटेड ?ऊ भारतीयजस्तै देखिन्थी । अग्ली थिई । सायद ऊ पनि केही खोज्न निस्केकी थिई ।म यहाँ बसूँ ? खाली हो ? अग्लो र ठूलो शरीर भएको केटाले पूर्वेली लवजमा सोध्यो ।एकान्त खोज्दै आएको मानिसले एकान्त कहिल्यै पाउँदैन । कोही न कोही बोल्न आइरहन्छन् ।हुन्छ, बस्नुस् न, नास्ता खाने ठाउँमा मैले आफ्नोअगाडिको बेन्चतिर देखाउँदै भनें ।तपाईं कता हिँड्नुभएको ?बनारस ।पहिलोपटक हो ?हो । तपाईं ?मेरो त यहाँ ड्युटी परेको छ । भारतीय आर्मीमा छु । छुट्टीमा घर गएको थिएँ । अहिले क्याम्प फिर्ता जान लागेको ।म फिस्स हाँसें ।हुन त बाटोमा भेटिइने मानिसले एकान्त दिँदैनन् तर हामीप्रति उनीहरू जजमेन्टल पनि त हुँदैनन् । हामीलाई आलोचनाको चस्माले हेर्दैनन् । चिनजानका मान्छे भेटिने हो भने सोध्न थालिहाल्छन्ए, तिम्रो बिहे भएको छैन ?त्यहाँ जागिर छाडिसक्यौ ?आजभोलि ट्विटरमा पनि देख्दिनँ ।कस्तो मोटाको ?तर, बाटोमा भेट्ने अञ्जान मानिसलाई यी कुराको चासो छैन । उनीहरू त्यही मान्छन्, जुन हामी उनीहरूलाई भन्छौं । अञ्जानहरू बरु आत्मीय लाग्छन् ।गोरखपुर हुँदै अजमगढ गुड्दै थियो गाडी । टाढाटाढासम्म अजमगढ मात्रै देखिन्थ्यो । यूपीको फोहोर गाउँ । कति धेरै गाई १बसमा गीत बजिरहेको थियो, सन्देशे आते है, हमे तड्पाते है ।बनारसको वास्तविक स्वाद लिनु छ भने धर्मशालामा बस्नू, कसैले यसै भन्थे । बेलुकी ८ बजे बल्ल म अस्सीघाटको धर्मशाला पुगें ।भन्छन् सूर्योदय र सूर्यास्तका बेला वातावरणमा छुट्टै ऊर्जा हुन्छ । भोलिपल्ट बिहान अस्सीघाटको सूर्योदयमा पनि त्यस्तै ऊर्जा थियो । आँखा चिम्म गरेर बस्दा शान्ति मिल्यो । मन र दिमागमा खेलिरहने सबै कुराहरू एक छिन हराए । भूत र भविष्यको चिन्ता पनि केही रहेन । मानिसहरू योग गरिरहेका थिए । छिनछिनमा बजिरहेको थियो घण्टको आवाज । भजन पनि नेपथ्यमा गुन्जिरहेको थियो । सायद म यही खोज्दै त यहाँसम्म आइपुगेकी थिएँ ।कुनै एक उपन्यासकारले भनेजस्तै सबथोक बिर्सनु नै जीवन हो । हो, त्यस्तै भएको थियो । मनमा खुसी बढ्न थाल्यो । आध्यात्मिक वातावरणले मानौं मेरा सारा डिप्रेसन उखालेर लैजाँदै थियो । म केवल वर्तमानमा थिएँ । सबै चीज बिर्सिएकी थिएँ । विचार र स्मृतिका तिखा काँडाबाट अलग हुनु त रहेछ जीवन । अस्सीघाटको त्यो सूर्योदयले त्यही कुरा भनिरहेको थियो । त्यो सूर्योदयलाई थाहा छ साँझले उसलाई कतै लिएर जानेछ । तर, पनि कुनै फिक्री छैन । सूर्य मान्छे हुन्थ्यो त साँझ अस्ताउने पीरले बिहान पनि उदास हुन्थ्यो ।हुन त सूर्य पनि कम छैन । बिहान जब सारा जगत् आफ्नो अगाडि नतमस्तक हुन्छ, सूर्य मात्तिन्छ । त्यो मात दिउँसोको प्रचण्ड तापमा परिवर्तन हुन्छ । तर, उसको अहंकार साँझ हुने बेलासम्म ओइलाइसकेको हुन्छ । हरेक दिन सूर्यले हामीलाई पाठ सिकाइरहेको हुन्छ, हेर मानव जाति, जीवनको चक्र यही हो । तिमी सूर्योदय हुन चाहन्छौ या सूर्यास्त ? सूर्योदयमा सूर्यास्तको चिन्ता नगर । सूर्यास्तमा अर्को सूर्योदयको उल्लास नमनाऊ ।हरिश्चन्द्र घाट पुग्नुभन्दा सय मिटर वरदेखि नै मान्छे पोलेको गन्ध आउन थाल्छ । विदेशीहरू घण्टौंसम्म मान्छेको लास ल्याएको, पोलेको र जलिरहेको हेरेर बस्छन् ।घाटमा हुँदा म प्रायः सोच्छु जलाउनेहरूबारे । सयौं मान्छे पोल्दा उनीहरूलाई दुःख लाग्छ कि लाग्दैन होला ? छेउमा लास को परिवार जीवनकै सबैभन्दा दुःखद क्षणमा हुँदा त्यसले उनीहरूलाई छुन्छ कि छुँदैन होला ?मैले सम्झिएँ हिन्दी मसान फिल्मको त्यो दृश्य, जब विक्की कौशल सामान्य दिनझैं लास जलाइरहेका हुन्छन् । एकै छिनपछि त्यो लास आफ्नै प्रेमिकाको हो भन्ने थाहा पाउँदा उनी चकनाचुर हुन्छन् ।मसान एउटा ठाउँविशेष शब्द हो । तर, कतिपयको जीवन आफैं मसान हुन्छ । कौशल र ऋचा चढ्ढाका पात्रहरू मनभित्रको मसान बोकेर हिँडिरहेका हुन्छन् । म पनि त्यस्तै मनभित्रको मसान बोक्दै त्यहाँ पुगेकी थिएँ । तर, मलाई त्यो मसान त्यहीँ सेलाउनु थियो । म त्यहाँ आफ्ना दुःखहरूको अन्तिम संस्कार गर्न पुगेकी थिएँ । गंगाको पानीमा बगाउनु थियो जीवनका सबै खरानी ।मानिसहरू त्यहाँ डुबुल्की मार्दै पाप चोख्याउन आउँछन् । म मनमनै हाँस्छु । संसारमा त्यस्तो कुनै पानी छैन, जसबाट पाप चोखियोस् । पाप गरेका छौ ? कसैलाई दुखाएका छौ ? त्यो पापबाट निस्कनु भनेको फल भोग्नु नै हो । भन्छन्, कर्म गर, फलको चिन्ता नगर । तर, यो भनाइ पुण्य गर्नेहरूका लागि हो । पापीका लागि कर्म गर, फलको प्रतीक्षा गर । एक दिन अवश्य आउनेछ भन्ने हो । गंगामा डुबुल्की मारेर कोही चोखिँदैन । बरु छालासम्बन्धी रोगहरू लाग्ने प्रबल सम्भावना रहन्छ ।बनारस जति प्राकृतिक छ, त्यति नै फोहोर पनि छ । मानिस त्यही फोहोर हेर्न जान्छन् । जहाँ पायो त्यहीँ पिसाब फेर्छन् । त्यो गंगा नदीमै मिसिन्छ । त्यही गंगामा डुब्की लगाएर मान्छे चोखिन खोज्छन् । हाम्रो वाग्मतीमा त डुब्ने पानी पनि छैन । पानी कम, ढल बढी छ । यति फोहोर छ कि सायद कीराहरू पनि डुबुल्की मार्न हच्किन्छन् । हामीले आआफ्ना पाप वाग्मतीलाई यति धेरै दिएछौं कि वाग्मती बग्नै छोडेकी छन् ।काठमाडौंमा त पाप चोख्याउन डुब्ने वातावरण पनि छैन । बनारस पुगेको तेस्रो दिन मात्रै मैले आरती हेर्ने मौका पाएँ । आरती यहाँका हरेक घाटमा हुन्छन् तर विशेष काशी विश्वनाथ घाट र अस्सीघाटमा हुने रहेछ । पहिलोपटक मैले अस्सीघाटको आरती हेरें । त्यो आरतीको अनुभव जीवनमा कहिल्यै भएको थिएन । लाग्यो म टाइम ट्राभल गरेर अर्कै लोकमा पुगेकी छु ।झुम्म भएजस्तो । हो त्यही । त्यो भजन, त्यो आभामण्डल र त्यो आकाशभरि फैलिएको उज्यालो । ओहो १ एक छिन त लाग्यो म यही पलका लागि जन्मिएकी हुँ । त्यो शान्ति, त्यो मनभित्रको सुख । म एकतमासले डुबिरहें । आरती कति बेला सकियो, त्यो पनि थाहा पाइनँ । म समाधिमै पुगेजस्ती भइछु । ब्युँझिँदा झसंग भए । मेरा आँखा रसाइरहेका थिए । म घाटमा जीवनकै नयाँ अनुभव लिँदै थिएँ ।एक दिन दुई युवक गिटार बजाउँदै आनन्दले गाइरहेका थिए, ए लाल इश्क १ ए मलाल इश्क १ म उनीहरूछेउ गएँ । एक युवक लजायो, अर्को दंग पर्यो ।क्यान आई रिक्वेस्ट अ सङ ?प्लिज, दंग पर्ने युवक बोल्यो ।मोरा सैयाँ मोसे बोलेना उनीहरूले गाउन थाले, सावन बितो जाए पिहरवा ।साँझ परिरहेको थियो । घाटघाटमा आरतीको तयारी हुँदै थियो । गंगा नदी आफ्नै गतिमा बगिरहेकी थिइन् । त्यस दिनपछिका हरेक साँझ उनीहरूसँग भेट हुन थाल्यो । उनीहरू गाँजा सल्काउँथे । मस्त हुन्थे । गाँजाको धूवाँ कुनै शरीरको धूवाँसँग गएर मिसिन्थ्यो । हरेकजसो दिन उनीहरू घाटवरपर गिटार बजाउँथे । म गीत अनुरोध गर्थें, उनीहरू गाउँथे । ती पलमा म सब बिर्सिन्थें ।त्यहाँ हरेक किसिमका मान्छे देखें । कोही प्रेममा परेका । कोही विछोडको पीडामा पिल्सिएका । कोही साथीभाइसँग ह्याङआउट गरिरहेका । कोही साधु बाबा, कोही धर्मको यात्रामा निस्किएका । कोही नशामा झुम्मिएका । कोही वृत्तचित्र बनाउन आएका । यीमध्येमा म को थिएँ ? म कोही थिइनँ । सायद आफैंलाई खोज्न आएको एक अर्को मानिस ।सोचें मानिस किन कतै जान्छ ? किनकि उसलाई जानैपर्छ । न त हावा एक ठाउँ बस्न सक्छ न मानिस । उनीहरूको लेखान्त नै हो एक ठाउँबाट अर्को ठाउँ जानु । त्यस्तै केही कस्मिक कन्स्पिरेसी का कारण म पुगें हुँला ।ती चायवाला, अटोवाला, पर्स भेटाइदिने आन्टी, मेरो अनुरोधमा गीत गाइदिने ती युवाहरू, घाटवरपर चिया बेचेर जीवन बिताइरहेका भविष्यका प्रधानमन्त्रीहरू, ती लास जलाइरहेकाहरू अहिले के गर्दै होलान् ? कहाँ होलान् ? जिन्दगीमा अब उनीहरूसँग कहिल्यै भेट हुनेछैन । भेट भए पनि उनीहरूले मलाई चिन्नेछैनन् । मैले उनीहरूलाई ठम्याउन सक्ने छैन । लास त अहिले पनि जलिरहेका होलान् । घाटहरूको माहोल कस्तो होला ? कति सुनसान होलान् ? कति शान्त होलान् ? त्यो शान्तिमा कति चीत्कार गुन्जिरहेका होलान् ?संसारमा जहाँ गए पनि मानिस उस्तै हुन्छन् । दया र आत्मीयताको कुनै खडेरी छैन । हामी यात्रा ठाउँका लागि मात्र गर्छौं सोच्छौं । तर, हाम्रो यात्राका मूल्यवान सम्झना ठाउँ मात्र नभएर यात्रामा भेट हुने मानिस पनि हुन् । बनारस म मनको शान्ति खोज्दै गएकी थिएँ तर खुसी भेटें । सबै कुरा बिर्सिन गएकी थिएँ तर नबिर्सीकन पनि सामान्य रूपमा लिन सक्ने क्षमता भेटें । म जल्दै गएकी थिएँ, तर अरूलाई जल्दै गरेको देखेर आफैं निभें ।पछि मेरी एउटी साथीले सोधी, तँ बनारसचाहिँ किन गएको ? यो तीर्थ गर्ने बेला हो र ? लाइफमा कति चीज एक्सप्लोर गर्ने बेला हो १मैले फिस्स हाँसेर उसको कुरा टारिदिएँ । उसलाई के थाहा, मैले जीवनको कति ठूलो रहस्य एक्स्प्लोर गरेकी छु ! हजारौं मान्छेको उच्चाहटबीच पनि जीवनको कति ठूलो शान्ति देखेकी छु ।मनको शान्ति खोजेर यौवनमै तीर्थ हिँड्नुजत्तिको ठूलो सुख अरू केही छ र साथी ?"
सरकारी भुक्तानी बढेपछि बैंकमा थुप्रियो पैसा,"असार महिना सुरु भएसँगै बैंक तथा वित्तीय संस्थामा लगानीयोग्य रकम (अधिक तरलता) बढ्न थालेको छ । आर्थिक वर्षको अन्तिम महिना भएकाले अघिल्ला महिनाको तुलनामा सरकारी खर्च र रेमिट्यान्स बढेको छ भने कर्जा प्रवाह खासै छैन । यही कारण बैंक तथा वित्तीय संस्थामा लगानीयोग्य रकम थुप्रिएको राष्ट्र बैंकले जनाएको छ ।राष्ट्र बैंकका अनुसार बिहीबारसम्म बैंक तथा वित्तीय संस्थामा झन्डै १ खर्ब रुपैयाँ अधिक तरलता छ । यो रकम अनिवार्य नगद मौज्दात (सीआरआर) बाहेकको हो । उल्लिखित सबै रकम बैंक तथा वित्तीय संस्थाले कर्जाका रूपमा लगानी गर्न सक्छन् । लकडाउन खुकुलो भए पनि बैंक तथा वित्तीय संस्थामा कर्जाको माग खासै बढेको छैन, राष्ट्र बैंकका प्रवक्ता गुणाकर भट्टले भने, पछिल्ला दिनमा केही प्रतीतपत्र खुल्न थालेको जानकारी आएको छ । अधिक तरलता पर्याप्त भएकै कारण बैंक तथा वित्तीय संस्थाबीचको कारोबारको ब्याजदर (अन्तरबैंक दर) एक प्रतिशतभन्दा कम रहेको उनले बताए ।लकडाउन खुकुलो भएसँगै बिस्तारै आर्थिक गतिविधि बढेका छन् । वित्तीय प्रणालीमा रहेको अधिक तरलताले लगानीकर्तालाई राम्रो अवसर दिएको भट्टले बताए । कर्जाको ब्याजदर कम नै होस् भनेर अहिले बजारबाट पैसा तानिएको छैन, उनले थपे, ब्याजदर कम हुँदा कर्जा माग बढ्छ । बजारमा अधिक तरलता रहेकाले निक्षेपको ब्याज घट्ने र यसले बचत निरुत्साहितको जोखिम रहेको पनि उनले बताए । बैंक तथा वित्तीय संस्थामा निक्षेपको ब्याज कम हुँदा वित्तीय प्रणालीबाट बचत कम नियमन हुने क्षेत्र सहकारीलगायतमा जाने सम्भावना रहन्छ, उनले भने, अनावश्यक (कम उत्पादनमूलक) क्षेत्रमा खर्च बढ्न सक्छ ।नयाँ कर्जा माग नभएकै कारण अहिले बैंकमा तरलता थुप्रिएको बैंकरहरू बताउँछन् । गत असार ५ मा अधिक तरलता १ खर्ब २१ अर्ब रुपैयाँ थियो । यसबीचमा केही रकम राजस्वमार्फत सरकारी ढुकुटीमा गएको छ । यही कारण वित्तीय प्रणालीको तरलता घटेर करिब १ खर्बको हाराहारीमा झरेको हो । तरलता धेरै भएपछि केही बैंक तथा वित्तीय संस्थाले निक्षेपको ब्याज घटाउन थालेका छन् भने बाँकीले पनि तयारी गरेको बुझिएको छ । कर्जा माग नबढे निक्षेपको ब्याज घट्ने सम्भावना अत्यधिक छ, बैंकर्स संघका अध्यक्ष भुवन दाहालले भने, कर्जा नगएपछि महँगो निक्षेप लिएर लागत मात्र बढाउने कुरा हुँदैन । निक्षेपको ब्याज घटेपछि कर्जाको ब्याज पनि स्वाभाविक रूपमा घट्ने उनले बताए ।विगतमा पनि संकट तथा महामारीपछि बैंक तथा वित्तीय संस्थामा कर्जा माग कम हुँदै आएको छ । माग कम हुँदा वित्तीय प्रणालीमा अधिक तरलता थुप्रिन्छ । यसले ब्याजदर घटाउँछ । यतिबेला कर्जाभन्दा निक्षेपको ब्याजदर धेरैले घट्छ । ०७२ सालको भूकम्प र लगत्तै भारतले गरेको नाकाबन्दीपछि पनि यस्तै अवस्था आएको थियो । अधिक तरलताकै कारण बैंक तथा वित्तीय संस्थाले थप निक्षेप लिन मानेका थिएनन् । अहिले पनि त्यस्तै अवस्था आउन सक्ने विज्ञहरूको अनुमान छ । निक्षेपको ब्याजदर धेरै कम हुँदा बैंक तथा वित्तीय प्रणालीबाट रकम सहकारीमा जाने तथा पुँजी पलायनको सम्भावना पनि व्यापक रहेको एक बैंकरले बताए । ०७२ मा यस्तै भएको थियो, ती अधिकारीले भने, बैंकले निक्षेप लिन मानेका थिएनन्, महँगो ब्याज खोज्दै निक्षेपकर्ता सहकारी संस्थामा पुगेका थिए । पैसा अनुत्पादक क्षेत्रमा गएको थियो ।लकडाउनका कारण रोकिएको कर्जाको माग अझै सुरु भएको छैन । बैंकमा केही प्रतीतपत्र खुले पनि नयाँ ऋणको माग नआएको बैंकरहरूले बताएका छन् । बुधबारसम्म बैंक तथा वित्तीय संस्थाको कुल निक्षेप ३७ खर्ब ८१ अर्ब रुपैयाँ छ । सोही अवधिमा कुल कर्जा प्रवाह ३२ खर्ब १३ अर्ब रुपैयाँ छ । केही सातायता नियमित रूपमा कुल कर्जामा कमी आएको छ । यो अवधिमा बैंक तथा वित्तीय संस्थाको कर्जा असुली भएकाले कुल लगानीमा रहेको कर्जा घटेको बैंकरहरूको भनाइ छ । बैंक तथा वित्तीय संस्थाको औसत सीसीडी अनुपात करिब ७३ प्रतिशत छ । यसले पनि बैंक तथा वित्तीय संस्थाको कर्जा प्रवाह क्षमता धेरै रहेको देखाउँछ । नयाँ व्यवसायका लागि भन्दा पनि असार मसान्तमा बुझाउनुपर्ने साँवा तथा ब्याजका लागि कर्जा माग भएको एक वाणिज्य बैंकका प्रमुख कार्यकारी अधिकृतले बताए । कोभिड१९ का कारण व्यवसाय प्रभावित भएका ग्राहकलाई राष्ट्र बैंकले थप १० प्रतिशत कर्जा लिन पाउने सुविधा दिएको छ । बैंकले आन्तरिक रूपमा सर्कुलर जारी गरेर ग्राहकलाई थप १० प्रतिशत कर्जा सुविधा लिन आग्रह गरिरहका छन्, ती अधिकारीले भने, यसकारण नयाँभन्दा पनि दैनिक व्यवसार सुरु गर्न ऋण लिएको देखिन्छ ।कर्जा प्रवाह सुरु भए पनि बैंक तथा वित्तीय संस्थाको लगानीमा रहेको कुल कर्जा भने घटेको देखिन्छ । यो अवधिमा प्रवाह भएको कर्जाभन्दा असुली धेरै भएकाले लगानीमा रहेको कुल कर्जा बढ्न नसकेको उनीहरूको भनाइ छ ।"
भौतिकमा मात्रै ७ अर्बका बिलका चाङ,"लक्ष्य भेट्न गाह्रो वार्षिक लक्ष्य १२ सय किमि सडक कालोपत्र गर्ने रहेकोमा जेठ मसान्तसम्म ७ सय ३६ किमि मात्र सकिएको विभागले बताएको छ । त्यस्तै ग्राभेल सडक निर्माण लक्ष्य १२ सय किमि रहेकोमा ८ सय ८६ किमि भएको छ । ट्र्याक निर्माण ५ सय किमि लक्ष्यमा ३ सय ९५ किमि, आवधिक मर्मत ५ सय २४ किमिमा ३ सय ११ किमि गरिएको छ । पुल निर्माण ३ सयवटा गर्ने लक्ष्य रहेकोमा १ सय ६८ वटा मात्र सकिएका छन् । भौतिक प्रगति समग्रमा ६५ प्रतिशत हुन सक्ला, शर्माले भने, तर बजेट खर्च ५० प्रतिशत आसपास हुने अनुमान गरेका छौं ।"
खानीबाट ढुवानी नहुँदा क्लिंकर आयात बढ्दै,"चुनढुंगा खानी सञ्चालन र ढुवानीमा सरकारी सहजीकरण नहुँदा सिमेन्टको कच्चा पदार्थ क्लिंकरमा आत्मनिर्भर बनिसकेको नेपालले फेरि आयात सुरु गर्नुपरेको छ । परनिर्भरतासँगै सिमेन्ट महँगो हुने भए पनि यसको असर लगानीकर्तादेखि उपभोक्तासम्मलाई पर्ने भएको छ । लकडाउन खुकुलो भएसँगै उद्योग सञ्चालनमा आएका छन् । मागअनुसार स्वदेशमै क्लिंकर उत्पादन नभएपछि व्यवसायीले भारतबाट आयात सुरु गरिसकेका छन् । आयातित क्लिंकरबाट उत्पादित सिमेन्टको मूल्यमा प्रतिबोरा एक सय रुपैयाँ वृद्धि भइसकेको छ । यसबाट लकडाउनका कारण आर्थिक रूपमा थलिएका सर्वसाधारण तथा निर्माण क्षेत्र थप मारमा परेका छन् ।ठूला सिमन्ट उद्योगले पहाडमा खानी सञ्चालन गरी क्लिंकर उत्पादन गर्थे । विगतका वर्षमा कात्तिकदेखि वर्षा लाग्नुअगावै जेठसम्ममा आवश्यक परिमाणको चुनढुंगा उद्योग परिसरमा संकलित हुने गर्थ्यो । वर्षा सुरु भएपछि खानीसम्म जाने सडक पहिरोले अवरुद्ध हुने भएकाले खानी सञ्चालन र ढुवानी हुन सक्दैन । यो समस्या देखाउँदै उद्योगीहरूले लकडाउनका बेलासमेत ढुवानी प्रबन्ध मिलाइदिन अनुरोध गरे । सरकारले सुनेन । सुरक्षा प्रक्रिया अपनाएर खानी सञ्चालन र चुनढुंगाको ढुवानी गर्न व्यवसायीले बारम्बार माग गर्दा पनि सरकार र प्रशासनिक निकायबाट अनुमति पाएनन् । अब वर्षा लागिसकेकाले खानीबाट उद्योगसम्म क्लिंकर ढुवानी गर्न झन् सम्भव छैन । यसकारण भारतबाट क्लिंकर आयात गर्नुपरेको उद्योगहरूको भनाइ छ । सरकारले खानी सञ्चालन र ढुवानीका लागि कम्तीमा एक महिनाअघि अनुमति दिएको भए पनि क्लिंकर आयात गर्नुपर्ने अवस्था आउने थिएन, बृज सिमेन्ट उद्योगका सञ्चालक गौरव अग्रवालले भने । नेपालमा मेचीदेखि महाकालीसम्मका सिमेन्ट उद्योगबाट क्लिंकरको उच्च माग छ । लकडाउन खुकुलो भएसँगै निर्माण क्षेत्रले तीव्रता लिएको छ । त्यसका लागि आवश्यक सिमेन्टको माग उच्च रहेको र नेपालबाट आयातका लागि माग बढ्न थालेपछि भारतीय क्लिंकर व्यवसायीले समेत मूल्य बढाएका छन् । सञ्चालनमा रहेका ६१ सिमेन्ट उद्योगमध्ये १४ वटाले ठूला उद्योग रोटरी प्रविधिबाट आफ्नै खानी सञ्चालन गरी क्लिंकर उत्पादन गर्छन् । यी उद्योगले आफू र अन्य उद्योगलाई समेत बिक्री गर्ने गरी क्लिंकर उत्पादन गर्दै आएका छन् । भीएसके प्रणाली (आफूलाई मात्र पुग्ने गरी सानो परिमाणमा क्लिंकर उत्पादन गर्ने) उद्योग सात र बाँकी ग्रान्डिङ प्रविधि (तयारी क्लिंकर पेल्ने)मा आधारित छन् ।प्रदेश ५ मा ३० वटा सिमेन्ट उद्योग सञ्चालनमा छन् । जसमध्ये पश्चिम नवलपरासीमा तीन, रूपन्देहीमा ११, कपिलवस्तुमा १०, दाङमा तीन, बाँकेमा दुई र रोल्पामा एक उद्योग सञ्चालननमा छन् । अर्घाखाँची, सर्वोत्तम, शुभअग्नि, घोराही, सोनापुर र पाल्पा सिमेन्ट उद्योग रोटरी प्रविधिबाट क्लिंकर उत्पादन गर्छन् । गत असोजदेखि नै भारतबाट हुने क्लिंकर आयात बन्द भई नेपाल आत्मनिर्भर बनिसकेको अर्घाखाँची सिमेन्ट उद्योगका महाप्रबन्धक उद्धव कार्कीको दाबी छे । अपवादका रूपमा कसैले सामान्य रूपमा क्लिंकर आयात गरेको भए पनि नेपाल आत्मनिर्भर बनिसकेको र लगभग सिमेन्ट नै विदेश निर्यातको तयारीमा रहेका बेला सरकारी स्तरबाट उपयुक्त निर्णय नगरिनुले क्लिंकरमै परनिर्भर हुनुपर्ने अवस्था आएको उनले बताए ।एक वर्षको अवधिमा १५ अर्ब ७५ करोड रुपैयाँ मूल्य बराबरको आयातलाई नेपाली क्लिंकरले प्रतिस्थापन गरेको थियो । चुन ढुंगाबाट कोरोना आउँदैन भन्दै सुरक्षाका उपाय अवलम्बन गरेर खानी सञ्चालन गर्ने अनुमति लिन धेरै पहल गर्यौं, कार्कीले भने, प्रदेशदेखि केन्द्र र सबै जिल्लाका प्रशासनिक निकायमा बारम्बार धाउँदा पनि कतैबाट पनि सुनुवाइ भएन । भैरहवा भन्सार कार्यालयको तथ्यांकअनुसार आव ०७५७६ मा यस नाकाबाट २ अर्ब ३२ करोड रुपैयाँको २ लाख ९७ हजार ८ सय ३ मेट्रिक टन क्लिंकर भारतबाट आयात भइरहेकामा गत असोज महिनादेखि आयात बन्द थियो । लकडाउनयता २१ करोड ७४ करोड रुपैयाँको २४ हजार ९ सय ४ मेट्रिक टन क्लिंकर आयात भइसकेको छ । नेपालमा क्लिंकर उत्पादन सुरु भएदेखि नै भैरहवा नाकाबाट यसको आयात हुने क्रम बर्सेनि घट्दै गएको थियो ।कपिलवस्तुमा रहेका सिमेन्ट उद्योगलाई कृष्णनगर नाकाबाट क्लिंकरको आयात भइरहेको छ । कृष्णनगर नाकाबाट एक वर्षअघिदेखि आयात रोकिएको क्लिंकर नेपालमा आन्तरिक उत्पादनले अपुग हुने थालेपछि आयात हुन थालेको कृष्णनगर भन्सार कार्यालयका सूचना अधिकारी तथा प्रवक्ता वासु नेपालले बताए । वैशाख १ देखि असार ९ सम्म २५ हजार १ सय ७ मेट्रिक टन क्लिंकर आयात भएको छ । आत्मनिर्भर भइसकेको अवस्थामा क्लिंकरका लागि स्वदेशी पुँजी बिदेसिने यो क्रम सरकारी अदूरदर्शी नीतिले गर्दा भएको हो, अर्घाखाँची सिमेन्टका महाप्रबन्धक कार्कीले प्रतिप्रश्न गरे, भारतबाट कोइला र क्लिंकर आयात हुँदा कोरोना नआउने, स्वदेशी व्यवसायीले सुरक्षा अपनाएर आफ्नो खानीबाट ढुंगा निकालेर ढुवानी गर्दा कोरोना आउने हुन्छ र ?"
रसुवागढीबाट सामान आयात गर्न सहमति,"पाँच महिनादेखि आयात निर्यात तथा आवतजावत ठप्प रसुवागढी नाकाबाट सामान ल्याइने भएको छ । विश्वव्यापी फैलिएको कोभिड१९ का कारण माघ १५ देखि रसुवागढी नाकाबाट आयात निर्यात र आउजाउ ठप्प छ । सामान आयात गर्ने विषयमा दुवै देशका समकक्षीबीच बुधबार मितेरी पुलमा सामान आयात गर्नेबारे छलफल भएको प्रमुख जिल्ला अधिकारी हरिप्रसाद पन्तले जानकारी दिए । छलफलमा कोभिड१९ को महामारीलाई समेत दृष्टिगत गरी मानिसको आवागमनलाई अस्थायी रूपमा बन्द गर्ने र मालवस्तुको एकतर्फी जाँचपास हुने गरी नाका सुरु गर्न चिनियाँ पक्ष तयार रहेको उनले बताए । त्यसका लागि नेपाली पक्षले सीमा नाकाको सुरक्षा प्रबन्ध, क्वारेन्टाइन जाँच, स्वास्थ्य सुरक्षा प्रबन्ध, भन्सार जाँचपासलगायत विषयमा आवश्यक तयारी पूरा गर्नुपर्ने समझदारी भएको छ । आयात हुन थालेपछि चिनियाँ पक्षले मितेरी पुलसम्म सामान ल्याइदिने रसुवा भन्सार कार्यालयका प्रमुख भन्सार अधिकृत पुण्यविक्रम खड्काले बताए ।मितेरी पुलबाट नेपाली चालकले सामान सम्बन्धित ठाउँसम्म लैजानेछन् । त्यसका लागि नेपाली पक्षले चिनियाँ पक्षलाई १५ जना चालक र १५ जना कामदारको विवरण उपलब्ध गराउनुपर्नेछ, उनले भने, जति सक्दो छिटो चिनियाँ पक्षलाई नेपाली पक्षले चालक र कामदारको विवरण उपलब्ध गराउन सक्यो त्यति नै छिटो सामान आयात हुन्छ ।मितेरी पुलसम्म दैनिक चार ट्रक सामान आयात हुन्छ । सहज हुँदै गए बिस्तारै सामान आयात बढाइनेछ । अहिले अत्यावश्यक सामान आयात हुनेछ । असार मसान्तभित्र सम्पन्न गरिसक्नुपर्ने जलविद्युत् तथा विमानस्थलगायतका सामान आयात हुनेछन् । मितेरी पुलबाट कोही पनि पारि जान पाउने छैन । मितेरी पुलमा सामग्री लिन जाने चालक कामदारको दैनिक परीक्षण गरिनेछ ।सिन्धुपाल्चोकको तातोपानी नाका यसअघि नै सञ्चालनमा आइसकेको छ । रसुवागढी नाकाबाट पाँच महिनादेखि आयात निर्यात ठप्प छ । अहिले नाका सुनसान छ । सीमामा सुरक्षा अधिकारीहरू मात्र छन् । सामान लिन केरुङ जान लाइनमा राखिएका केही खाली कन्टेनर छन् । नेपालको रसुवागढी नाकाबाट केरुङसम्मको दूरी २४ किलोमिटर छ । ायात निर्यात ठप्प भएकाले राजस्व संकलन प्रभावित भएको रसुवा भन्सार कार्यालयका प्रमुख भन्सार अधिकृत खड्काले बताए । यो नाकाबाट मुख्य गरी ५ वटा मालवस्तु पैठारी भइरहेको रसुवा भन्सार कार्यालयले बताएको छ । पैठारी हुने मुख्य मालवस्तुमा तयारी कपडा, स्याउ, जुत्ता र चप्पल, झोला र चस्माका फ्रेम छन् ।"
सवारीसाधनको कर्जा सीमा बढाऊ,काठमाडौं (कास) नाडा अटोमोबाइल्स एसोसिएसन अफ नेपालले राष्ट्र बैंकलाई सवारीसाधनमा प्रवाह हुने कर्जाको सीमा ५० प्रतिशतबाट ९० प्रतिशत पुर्याउन सुझाएको छ । गभर्नर महाप्रसाद अधिकारीसँग नाडाका प्रतिनिधिले शनिबार मौद्रिक नीतिमार्फत सवारीसाधनमा प्रवाह हुने कर्जा सीमालाई पुनर्विचार गर्न भनेको हो । यसले ओरालो लागेको सवारीसाधन आयात सुध्रिने र सरकारको राजस्व प्राप्ति बढाउने नाडाको दाबी छ ।
काम गरिखान पाऊँ,"हेमा घिसिङ ट्याक्सी चालक हुन् । उनले दुई वर्षअघि टेम्पो चलाउन छाडेर ऋणमा ट्याक्सी लिएर चलाउँदै आएकी थिइन् । काठमाडौं शान्तिनगरस्थित ओम शान्ति चोकमा बस्दै आएकी ३७ वर्षीया घिसिङले दुई वर्षदेखि ट्याक्सी चलाएर नै आफ्ना तीन सन्तानसहितको परिवार धानिरहेकी थिइन् । लामो समयपछि सरकारले लकडाउनलाई केही खुकुलो बनाए पनि सार्वजनिक तथा भाडाका गाडी सञ्चालनमा रोक लगाएपछि उनी निकै समस्यामा छिन् । ट्याक्सी बैंकका नाममा भएकाले उनले मासिक २१ हजार रुपैयाँ किस्ता तिर्नुपर्छ । तीन महिनादेखि ट्याक्सीको किस्ता तिर्न सकेकी छैन, उनले भनिन्, तीन महिनाको कोठाभाडा १८ हजार रुपैयाँसमेत तिरेकी छैन । बढ्दै गएको लकडाउनले उनलाई ट्याक्सीको किस्ता र घरभाडाभन्दा पनि दैनिक छाक टार्ने मुस्किल हुन थालेको छ । दैनिकी चलाउन कठिन भएर नै उनले लकडाउन सुरु भएसँगै दुई छोरा र एक छोरीलाई घर पठाइसकेकी छन् । एक्लैलाई पनि छाक टार्न गाह्रो भएपछि लकडाउनको ८६ औं दिन असार २ गते सडकमा ट्याक्सी निकाल्दा निकै सास्ती खेपेको उनले दुखेसो गरिन् । दुई महिनाभन्दा बढी समय घरमै बसेर घर खर्च चलाउन मुस्किल भएपछि बाहिर निस्किेकी थिएँ, उनले भनिन्, कोटेश्वरमा ट्राफिक प्रहरीले दुई घण्टा ट्याक्सी नियन्त्रणमा लिएपछि भोकै बसें । पहिलो यात्रुका रूपमा ट्याक्सीमा खाद्यान्न र तरकारीसहित घरबेटीका छोरालाई जडीबुटी पुर्याउन उनी निस्केकी थिइन् । सरकारले ट्याक्सी चालक तथा यातायात मजदुरले खान नै नपर्ने जस्तो व्यवहार गरेको उनले आक्रोश पोखिन् । दस वर्षदेखि काठमाडौंमा ट्याक्सी चलाएर नै पाँच जनाको परिवार पाल्दै आएका अर्का ट्याक्सी चालक रामेछापका अर्जुन श्रेष्ठको पनि समस्या उस्तै छ । कलंकीमा बस्दै आएका उनले साथीभाइ र आफन्तसँग सरसापट गरेर दैनिकी गुजाराका चलाउँदै आएका थिए । अहिले दैनिक छाक टार्न गाह्रो भएपछि उनले कलंकी आसपास भित्री सडकमा नै भए पनि ट्याक्सी चलाउन थालेका छन् ।यसो चामल किन्ने पैसा होला कि भनेर ट्याक्सी निकालेर चलाउन थालेको हुँ, उनले भने, मुख्य सडकमा प्रहरीले समातिहाल्छ । यात्रुको गन्तव्य हेरेर नजिकै छ भने गल्लीगल्ली हुँदै पुर्याएर फर्कन्छु । सरकार तथा स्थानीय तहका संस्थाले यातायात मजदुरका लागि बेवास्ता गरेको उनको आरोप छ । निजी सवारीसाधन मात्र सञ्चालनमा ल्याएर सरकारले नै विभेदकारी व्यवहार देखाएको र ट्याक्सी चालकलाई पनि निश्चित मापदण्ड तोकेर अनुमति दिनुपर्ने उनले बताए । समस्यामा परेकालाई तत्काल राहतको व्यवस्था गर्नुपर्ने उनको माग छ । त्यस्तै विगत १५ वर्षदेखि अरूको ट्याक्सी चलाएर नै तीन जनाको परिवार धानेका काभ्रेका बहादुर तामाङले दैनिकी चलाउनै नसक्ने अवस्था भएपछि परिवारसहित घर गाउँतिरै जाने निधो गरेका छन् । अब काम गरेर खान पनि सरकारले नदिएपछि बाँच्ने उपाय त खोज्नुपर्यो, उनले भने । सरकारको लकडाउन खुकुलो बनाउने नीतिमा ट्याक्सी व्यवसायी पर्न नसकेको भन्दै सोमबार ७ दिने अल्टिमेटमसहित यातायात व्यावस्था विभागलार्ई ज्ञापनपत्र बुझाएको उपत्यका ट्याक्सी व्यवसायी तथा चालक सेवा समाजका अध्यक्ष सानु पुर्वा छाने मगरले बताए । समाज र अखिल मजदुर संघ ट्याक्सी समितिले संयुक्त रूपमा ६ बुँदे मागसहित ज्ञापनपत्र बुझाएका हुन् । लकडाउन अवधिभरको बैंक ब्याज, सरकारी कर मिनाहा गर्नुपर्ने, लोन तिर्ने समयावधि थप गर्नुपर्ने, विश्व स्वास्थ्य संगठनको मान्यताअनुसार चालक, यात्रु र सवारीसाधन सुरक्षित रहने विधि निर्माण गरी व्यक्तिगत सुरक्षा सामग्री प्रदान गर्नुपर्ने, कोरोना भाइरस संक्रमण अवधिभर ट्याक्सी सञ्चालनका लागि कार्यविधि तयार गर्न समिति गठन गर्नुपर्नेलगायत माग तथा सुझाव ज्ञापनपत्रमा उल्लेख छ । एक साताभित्र माग पूरा नभएको खण्डमा असार १६ गते सबै ट्याक्सी चालक तथा व्यवसायीहरूले विभागमा ट्याक्सीसहित चाबी बुझाउने तयारी गरिरहेको उनले बताए । समाजको तथ्यांकअनुसार उपत्यकामा १२ हजार ३ सय ८५ वटा ट्याक्सी छन् । अहिले लकडाउन खुकुलो भएसँगै दैनिक १५ सयको हाराहारीमा ट्याक्सी गुडिरहेको उनले बताए ।"
साओमीले ल्यायो रेडमी नोट ९,"काठमाडौं (कास) साओमी ग्लोबल टेक्नोलोजी लिडरले शुक्रबार नेपालमा रेडमी नोट ९ सार्वजनिक गरेको छ । यो नोट ९ सिरिजमा सार्वजनिक गरिएकोमध्ये दोस्रो स्मार्टफोन हो । यसमा ४८ एमपी क्यामेरा, ५०२० एमएएच ब्याट्री र मिडियाटेक हेलियो जी ८५ प्रोसेसरजस्ता विशेषता छन् । नेपालमा रेडमी नोट ९ को मूल्य २२ हजार ९ सय ९९ रुपैयाँ रहेको कम्पनीले जनाएको छ । यो ४ जीबीका साथ १२८ जीबी भेरियन्टमा मिडनाइट ग्रे र फरेस्ट ग्रीन गरी दुई कलरमा उपलब्ध हुनेछ ।"
खल्तीमा रेमिट्यान्स सुविधा,काठमाडौं (कास) खल्ती मोबाइल वालेटले जापान र कोरियाबाट नेपालमा रेमिट्यान्स पठाउन सकिने सुविधा ल्याएको छ । सिटी एक्सप्रेस मनी ट्रान्सफरसँगको सहकार्यमा भगिनी संस्था सिटी एक्सप्रेस मनी ट्रान्सफर जापान कम्पनी लिमिटेड र दक्षिण केरियाको जी मनी ट्रान्समार्फत खल्ती मोबाइल वालेटमा सीधै रेमिट्यान्स पठाउन सकिने कम्पनीले जनाएको छ ।
फोर्डको कम्प्लियन्ट २०२० अफर,काठमाडौं (कास) फोर्डको आधिकारिक विक्रेता जीओ अटोमोबाइल्सले बीएस ६ कम्प्लियन्ट फोर्ड २०२० अफर ल्याएको छ । योजनाअन्तर्गत कम्पनीले १० वर्षसम्मको फाइनान्स र ३० प्रतिशत डाउन पेमेन्ट सुविधा उपलब्ध गराउने जनाएको छ । साथै फोर्डले परिवारको प्रतिव्यक्ति १ लाख रुपैयाँसम्मको कोभिड१९ बिमा सुविधा उपलब्ध गराउनेछ ।
९० लाख बराबरको बोधिचित्त लुटियो,"काभ्रे (कास) हतियारसहित आएको ३० जनाको समूहले रोशी गाउँपालिका५ का वीरबहादुर तामाङको बारीबाट ९० लाख रुपैयाँ बराबरको बोधिचित्तको दाना लुटेको छ । वीरबहादुरले स्थानीय व्यापारीलाई ९० लाखमा बारीका बोधिचित्त दाना बिक्री गरेका थिए । सुरक्षाका लागि कुरेर बसेका ५ जनालाई लुटेरा समूहले आक्रमण गरी घाइते बनाएको छ । लुटेराहरू बोधिचित्तसहित भाग्न सफल भएको प्रहरीको भनाइ छ । डीएसपी कुमारविक्रम थापाको कमान्डमा रहेको टोलीले उनीहरूको खोजी गरिरहेको जिल्ला प्रहरी प्रमुख एसपी रविकुमार पौडेलले जानकारी दिए । प्रहरी स्रोतका अनुसार बिहीबार राति करिब साढे १० बजे अत्याधुनिक हातहतियार एवं सकेट बमसहित आएका लुटेराहरूले बाटोमा खतरा लेखेर यातायातका साधन चल्न दिएका थिएनन् । उनीहरूले वीरबहादुर र दिलबहादुर तामाङको घरको ढोका फोरेर निगरानीका लागि राखिएका सीसीटीभी क्यामेरासमेत फुटाइदिएका थिए । लगत्तै उनीहरूले बोटमा रहेको बोधिचित्त लुटेका हुन् । उनीहरूको आक्रमणबाट तेमाल६ का श्याम तामाङ, रोशी६ का जितबहादुर तामाङ, सोही वडाका शेखर लामा, वर्षीय जितबादुर तामाङ र रोशी५ का २० वर्षीय वाङडुक लामा घाइते भएका छन् ।"
बेलायतबाट उडेको दोस्रो जहाज भरिएन,"लायतको युनिभर्सिटी अफ हडर्सफिल्ड मा कम्प्युटर साइन्स अध्ययनरत एक नेपाली विद्यार्थी बेलायतमा कोभिड१९ सन्त्रास फैलँदै गर्दा असुरक्षित महसुस गरी नेपाल उडिहाल्न पाए हुन्थ्यो भनेर खुबै पिरोलिए । विश्वविद्यालय बन्द, जागिर नभएको अवस्थाले उनी निकै भौंतारिए । नेपाल सरकारले उद्धार गर्ने निर्णय लिएपछि नाम दर्ता पनि गरे । तर चार्टर फ्लाइट तय भएपछि उनी पछाडि हटे । अब त केही समयपछि बेलायतमा लकडाउनले बन्द रेस्टुराँ, पब पनि खुल्ने भएर कामको अभाव नहोला भन्ने लाग्यो । अर्को कुरा, विश्वविद्यालय पनि केही महिनापछि खुल्ने भएकाले माइन्ड चेन्ज भयो, ती विद्यार्थीले भने । वेस्ट लन्डन युनिभर्सिटीमा नर्सिङ अध्ययनरत अर्की विद्यार्थी पनि नेपाल जाने सोचबाट ब्याक भइन् । कारण, बेलायतको जनजीवन अब सामान्य बन्दै छ । प्लेन भाडा ९ सय २० पाउन्ड, नेपालमा र फर्किएपछि बेलायत दुवै देशमा १४ दिन क्वारेन्टाइनमा बस्नुपर्ने झन्झटले मन परिवर्तन भयो, उनले भनिन् । परीक्षा दिन आएका कैयौं नेपाली चिकित्सकले पनि मन परिवर्तन गरे । लकडाउनका कारण बेलायतमा फसेका र रोजगारी गुमेर बिचल्लीमा परेका नेपालीको उद्धार गर्न चार्टर गरिएको दोस्रो फ्लाइट शुक्रबार थोरै यात्रु लिएर उडेको छ । शुक्रबार दिउँसो २ बजेर ५० मिनेटमा लन्डन गेटविक विमानस्थलबाट उडेको जजिरा एयरलाइन्सको ए३२० एयरबस मा जम्मा ८३ जना भए । उनीहरू कुवेत ट्रान्जिट हुँदै शनिबार बिहान काठमाडौं ओर्लनेछन् । जहाजको सिट क्षमता १ सय ५८ भए पनि नाम दर्ता गरेका धेरैले अन्तिममा योजना परिवर्तन गरेका हुन् । यसअघि दूतावासले गैरआवासीय नेपाली संघ (एनआरएनए) बेलायतको सहकार्यमा नेपाल फर्कन जरुरी रहेका करिब ५ सय जनाको विवरण काठमाडौं पठाएको थियो । गत बुधबार भएको पहिलो चार्टर उडानबाट १ सय ४६ नेपाली स्वदेश फर्किसकेका छन् । एनआरएनएको सक्रियतामा बेलायतमा अलपत्र नेपालीलाई स्वदेश फर्काइएको थियो । एनआरएनए केन्द्रीय सदस्य रामशरण सिंखडाले बेलायतमा स्थिति सहज हुँदै गएकाले नेपाल फर्कनेहरूको संख्या घटेको जनाए । उनका अनुसार उद्धारका लागि चार्टर फ्लाइटको व्यवस्था गर्न बारम्बार माग गर्दै आएका केही चिकित्सकले भने अन्तिम समयमा नेपाल नफर्कने बताएका हुन् । लन्डनस्थित नेपाली दूतावासका प्रवक्ता शरदराज आरनले बेलायतभन्दा नेपालमा कोरोना भाइरस संक्रमण झन् बढ्दै गएको र नेपालमा १४ दिन क्वारेन्टाइनमा बस्नुपर्ने कारणले पनि कैयौं विद्यार्थीले मनस्थिति परिवर्तन गरेका हुन सक्ने बताए । बेलायतले पनि बाहिरबाट आउने यात्रुलाई १४ दिन क्वारेन्टाइनमा बस्नुपर्ने नियम लागू गरेको छ । पहिले केही समय धैर्य नगरी होहल्ला गर्नेहरू फ्लाइट तय भएपछि पछाडि हटेका देखिन्छन्, आरनले भने, अब अर्को उडान हुने सम्भावना न्यून छ । नेपाल सरकारले बेलायतमा भ्रमण भिसा म्याद समाप्त भएर रोकिएका, रोजगारी गुमाएर बिचल्ली परेका, अध्ययन पूरा गर्न असमर्थ र जागिरविहीन विद्यार्थी, तालिमका लागि आएका सरकारी कर्मचारी, सेना, परीक्षा दिन आएका चिकित्सक एवं पारिवारिक तथा अन्य जरुरी कामले फर्किनुपर्ने नेपालीका लागि विशेष उडान तय गरेको हो । विमान भाडा ९ सय २० पाउन्ड तोकिएको छ । अघिल्लो उडानमा सवार केही यात्रुले महँगो भाडा लिएर पनि स्वास्थ्यको खेलवाड गर्दै सामाजिक दूरी बेवास्ता गरिएको गुनासो गरेका थिए ।"
२ करोड अमेरिकी संक्रमित भएको दाबी,"वासिङ्टन (एजेन्सी) अमेरिकाको रोग नियन्त्रण केन्द्र (सीडीसी) ले कोरोना भाइरस (कोभिड१९) संक्रमितको वास्तविक संख्या अहिले पुष्टि गरिएको भन्दा १० गुणा बढी रहेको अनुमान गरेको छ । सीडीसीले हालसम्म अमेरिकामा २ करोडभन्दा बढी संक्रमित भइसकेको जनाएको हो । सीडीसी प्रमुख डा रोबर्ट रेडफिल्डका अनुसार पछिल्लो समय देशका दक्षिणी र पश्चिमी राज्यहरूमा संक्रमितको संख्या निकै बढेको छ । यसबारे अध्ययन गरिरहेका वासिङ्टन विश्वविद्यालयका अनुसन्धानकर्ताहरूले आगामी अक्टोबर महिनासम्ममा १ लाख ८० हजारको मृत्यु हुने अनुमान गरेका छन् ।उनीहरूले ९५ प्रतिशत अमेरिकीहरूले मास्क लगाएमा त्यो सख्या १ लाख ४६ हजारमा सीमित हुने अनुमान पनि गरेका छन् । सीडीसी प्रमुख रेडफिल्डले हाल संक्रमित भएकाहरू प्रत्येकबाट कम्तीमा १० जनामा संक्रमण फैलिएको देखिएको जनाएका छन् । अहिलेसम्म लक्षण देखिएका र चासो देखाएकाहरूलाई मात्रै कोरोना परीक्षण गर्ने गरिएकाले संक्रमितको संख्या अहिले सार्वजनिक भएको भन्दा दस गुण हुन सक्ने उनको भनाइ छ । यसका आधारमा अमेरिकाको जम्मा जनसंख्याको ५ देखि ८ प्रतिशतलाई भाइरसले असर गरिसकेको देखिएको छ । संक्रमणको क्रम तीव्र गतिमै रहेकाले सामाजिक दूरी कायम राख्ने, मास्क, पन्जा र सेनिटाइजर लगाउने, हात धुनेलगायतका आधारभूत स्वास्थ्य सतर्कताका कार्यहरू गर्न स्वास्थ्य अधिकारीहरूले आह्वान गरेका छन् । पछिल्लो समयमा हेलचेक्र्याइँ पनि बढ्दै गएकाले मानवीय क्षति अझ धेरै हुन सक्ने उनीहरूको चिन्ता छ ।कोरोना भाइरसबारे विश्वव्यापी तथ्यांक संकलन गरिरहेको जोन हप्किन्स विश्वविद्यायका अनुसार अमेरिकामा बिहीबार एकै दिन ४० हजार संक्रमित थपिएका छन् । यो एकैदिन संक्रमित हुने हालसम्मकै उच्च संख्या हो । कोभिड१९ बाट अप्रिल २४ मा ३६ हजार ४ सय जना संक्रमित भएका थिए । संक्रमण तीव्र भएपछि केही राज्यले व्यापार व्यवसाय सुचारु गर्ने योजनापछि सारेका जनाइएको छ । सबै व्यवसाय सुचारु गर्ने जनाएको टेक्सास राज्यले आफ्नो योजना स्थगित गरेको जनाएको छ । गभर्नर ग्रेग अबोटले अस्थायी रूपमा राज्य खुला गर्ने निर्णय स्थगित गरिएको जनाएका छन् । टेक्सास राज्यमा बिहीबार एकै दिन ५ हजार ९ सय ९६ जनामा संक्रमण पुष्टि हुनुका साथै ४७ जनाले भाइरसका कारण ज्यान गुमाएका छन् । कोभिड१९ का कारण अमेरिका विश्वमै सबैभन्दा प्रभावित भएको छ । शुक्रबार साँझसम्म अमेरिकामा २४ लाख २४ हजार ५४ जना भाइरसबाट संक्रमित भइसकेका छन् । भाइरसका कारण १ लाख २४ हजार ४ सय ६८ जनाको मृत्यु भइसकेको छ ।"
जो महिनौंदेखि शान्त छ,"कोरोना कहरअघि सेन नदीमा दैनिक चल्ने सयौं डुंगाले फ्रान्सको राजधानी पेरिसका अधिकांश मुख्य स्थान छिचोल्थे । बाटो मुस नामक डुंगामा चढेर दैनिक करिब २ हजार ५ सय पर्यटकले पेरिसको दृश्य आँखामा कैद गर्थे । दर्जनौं कम्पनीको कमाइबाट सयौं मानिसको रोजीरोटी चल्थ्यो । तर भाइरसको महामारीले विश्वलाई नै हायलकायल बनाइदिएपछि भने करिब ४ महिनादेखि सेन शान्त छ । बाटो मुसमा कार्यरत सुन्दर सिलवाल मार्च सुरुदेखि नै बेरोजगार बनेका छन् । कोरोना भाइरसको संक्रमणले पर्यटकहरूको आगमन शून्य भएपछि डुंगामा चल्ने रेस्टुराँ बन्द छन् । उनीजस्तै कम्पनीका करिब ४ सय कर्मचारी बेरोजगार बनेका हुन् । अधिकांश पर्यटकीय डुंगाको मुख्य आम्दानी रेस्टुराँ नै हो । डुंगामा सयर गराउँदै खानाका परिकारहरू चखाएर पर्यटकको खल्ती हलुका बनाउनु त उनीहरूको काम नै हो । त्यस्ता डुंगामा एक छाक खाना खान एकजना पर्यटकले कम्तीमा ७९ युरो तिर्थे । हाम्रो डुंगाको रेस्टुराँमा साँझ खाना खाएको प्रतिव्यक्ति सय युरो हो । २ सय ४१ जना क्षमताको रेस्टुराँ कहिल्यै खाली हुँदैनथ्यो, सिलवालले टेलिफोनमा भने । भाइरसको महामारीसँगै आम्दानी त शून्य नै छ, डुंगाको मर्मतसम्भार र पार्किङको खर्चले लगानीकर्तालाई थप पिरोलेको छ । बाटो मुसको पेरिसको चौथो पर्यटकीय गन्तव्य हो । यहाँको एउटै डुंगा कम्पनीमा ६ सय जनासम्मले काम गर्थे भने मासिक २५ लाख युरोसम्म आम्दानी हुन्थ्यो । हाम्रो कम्पनीमा ४ सय जति कामदार थिए । हामीले २ सय ४१ जनासम्मलाई डिनर खुवाउँथ्यौं । अहिले सबै कामविहीन भएका छौं, सिलवाल भन्छन् । सरकारले भनेअनुसार तलबको ७० प्रतिशत रकम पाइएको भए पनि भविष्यको चिन्ता लागेको सिलवालले बताए । त्यसो त पेरिसका सुपरमार्केटलाई सामान ओसार्ने डुंगाहरू पनि प्रशस्तै थिए । भाइरसले गर्दा ती डुंगाहरू बन्द हुँदा सुपरमार्केट पनि मारमा छन् । सयौं कर्मचारीले रोजगारी गुमाएका छन् ।पेरिस महानगरपालिकाको हरियाली पेरिस योजनाअनुसार निजी यातायात र मालवाहक गाडीहरूको संख्या घटाउँदै लगिएको छ । सन् २०३० लाई मध्यनजर गर्दै पेरिसको सुपरमार्केट फाफ्रीले सेन नदी किनारमा १ सय ३० वटा स्टोरहरू बनाएको छ । ती स्टोरमा यस्तै डुंगाले सामान पुर्याउँदै आएका थिए । पेरिसका मेयर एनी हिडाल्गोले बढ्दो कार संस्कृतिलाई विस्थापित गर्ने आफ्नो योजनालाई निकै महत्त्व दिएकी छन् । उनले सहरी यातायातको भविष्यका लागि फाफ्री इन सेन जस्ता नवीन योजना अगाडि सारेकी छन् । तर भाइरसको संकटका कारण त्यस्ता योजना पछि धकेलिने वा अवरुद्ध हुने सम्भावना उत्तिकै छ । त्यसो त सडकबाट भन्दा नदीबाट सामान ढुवानी गर्नु महँगो छ । तर उनीहरूले भविष्यमा हुन सक्ने डेलिभरी समस्यालाई आकलन गरी अहिले नै सेनबाट सामान ओसारपसारको विकल्प खोजेका हुन् । पेरिसमा २०२२ देखि डिजेलबाट चल्ने गाडीहरू प्रतिबन्ध हुँदै छन् ।सेन नदीका डुंगामा प्रत्येक वर्ष ८ करोड यात्रुहरू चढ्ने सरकारी तथ्यांक छ । त्यस्तै प्रत्येक वर्ष २० लाख टन सामान सेनबाटै पेरिस पुर्याइन्छ । यो युरोपकै दोस्रो ठूलो नदीमा आधारित यातायात पनि हो । नदीबाट सामान ढुवानी गर्दा सडक जाम घटाउन पनि उत्तिकै सहयोग पुगेको छ । सेनबाट सामान ओसार्दा करिब वार्षिक २ हजार ६ सय लरीहरू सडकमा गुड्न रोकिएका जनाइएको छ । पेरिसलाई न्युयोर्क र सांघाई जस्ता पोर्ट सिटीका रूपमा विकास गर्न सन् १९९६ मै बृहत् अवधारणा पारित गरिएको थियो । सन् २०३० सम्म सम्पन्न गर्ने लक्ष्यअनुसार काम पनि भइरहेको थियो । तर भाइरसको संकटका कारण मृतप्रायः सेनले एक्लै पेरिसलाई फन्को मारिरहेको देख्ने जोकोहीको मन पनि एक पटक कटक्क दुख्छ ।"
भारतमा थपिए १७ हजार,"नयाँदिल्ली (एजेन्सी) भारतमा कोरोना भाइरस (कोभिड१९) बाट संक्रमित हुनेको संख्या दिनदिनै बढ्दै गइरहेको छ । भारतको स्वास्थ्य तथा परिवार कल्याण मन्त्रालयका अनुसार शुक्रबार हालसम्मकै सबैभन्दा बढी संक्रमित भएका छन् । मन्त्रालयका अनुसार पछिल्लो २४ घण्टामा भाइरसबाट १७ हजार २ सय ९६ जना संक्रमित भएका छन् । योसँगै भारतमा कोरोनाबाट संक्रमित हुनेको संख्या ४ लाख ९० हजार ४ सय १ पुगेको छ । त्यसैगरी कोभिड१९ का कारण भारतमा शुक्रबार साँझसम्म १५ हजार ३ सय १ जनाको मृत्यु भएको छ । तीमध्ये ४ सय ७ जनाको पछिल्लो २४ घण्टामा ज्यान गएको हो । मन्त्रालयका अनुसार संक्रमितमध्ये २ लाख ८५ हजार ६ सय ३७ जना निको भइसकेका छन् । तथ्यांकअनुसार कुल संक्रमितमध्ये ५८२४ प्रतिशत बिरामी निको भएका हुन् । जसलाई सरकारी अधिकारीहरूले निकै उत्साहजनक नतिजा भएको जनाएका छन् । पछिल्लो २४ घण्टामा कोभिड१९ का कारण मृत्यु भएकामध्ये सबैभन्दा बढी महाराष्ट्र राज्यका रहेका छन् । महाराष्ट्रमा मात्रै एकै दिनमा १ सय ९२ जनाको मृत्यु कोरोनाकै कारण भएको छ । त्यसैगरी दिल्लीमा ६४, तमिलनाडुमा ४५, गुजरातमा १८, पश्चिम बंगाल र उत्तर प्रदेशमा १५१५, आन्द्र प्रदेशमा १२, हरियाणामा १० र मध्यप्रदेशमा ८ जनाको पनि कोभिड१९ का कारण पछिल्लो २४ घण्टामा मृत्यु भएको हो । मन्त्रालयका अनुसार पञ्जाबमा ७, कर्नाटकमा ६, तेलंगनामा ५, राजस्थानमा ४ र जम्मुकश्मीरमा दुई जनाको भाइरसका कारण मृत्यु भएको हो ।"
सुरु भयो लिभरपुलको प्रभुत्व,"अन्तिम पटक लिग जित्दा लन्डन जतिबेला सन् १९९० को अप्रिलमा लिभरपुल अन्तिम पटक इंग्लिस च्याम्पियन बनेको थियो । प्रधानमन्त्री थिए मार्गरेट थ्याचर । इंग्लिस प्रिमियर लिग त सुरु भएकै थिएन । अझै दुई वर्ष टाढा थियो, यो प्रतियोगिता सुरु हुनबाट । सन् १९९० मा केनी डगलसको लिभरपुलले लगभग सजिलै लिग जितेको थियो भन्दा हुन्छ । सन् १९७३ देखि त्यस क्षणसम्म लिभरपुलको इंग्लिस फुटबलमा कति धेरै आधिपत्य थियो भने प्रत्येक सिजन लिगको शीर्ष दुईभित्र परेको थियो, यो क्लब, खाली एक अपवादलाई छाडेर ।हिल्सब्रो दुर्घटनाको एक वर्षपछि लिभरपुलले त्यतिबेला लिग जितेको थियो । त्यो दुर्घटनामा लिभरपुलले आफ्ना ९६ समर्थकलाई गुमाएको थियो, दर्शकदीर्घामा भागदौड मचिएपछि । यता बेलायती राजनीतिमा भने थ्याचरको लामो न लामो प्रधानमन्त्रीकालको अन्तिम वर्ष चलिरहेको थियो । सत्तारूढ कन्जरभेटिभ पार्टीको कर नीतिविरुद्ध कडा विरोध चलिरहेको थियो । यसै कारण लन्डनमा लुटपाट पनि चलेको थियो र अन्ततः यही कारणले नोभेम्बरसम्म आइपुग्दा थ्याचरले आफ्नो पतन स्वीकार गरिन् ।बेलायत अझै पनि आइरिस रिपब्लिकन आर्मीको चुनौतीबाट मुक्त भइसकेको थिएन । अनि देश आफैं आर्थिक मन्दीतर्फ अग्रसर थियो । सन् ८० को दशक लिभरपुल सहर आफैंका लागि खराब समय थियो । लुटफाट चलिरहन्थ्यो र बेरोजगारको संख्या अकासिएको थियो । सहरको उत्तरी भाग बढी प्रभावित रहेको मान्छन्, लिभरपुल जोन मुर्स विश्वविद्यालयको इतिहास विभागका प्रोफेसर जोए मोरान । थ्याचरको नीतिअनुसार पारम्परिक सामान उत्पादनबाट देश सेवा उद्योगतर्फ अग्रसर थियो ।लिभरपुलको बन्दरगाहमा आउन जाने क्रममा नाटकीय ढंगले कमी आइरहेको थियो । मोरान भन्छन्, सन् १९९० लिभरपुल सहरका लागि सबैभन्दा खराब वर्ष त थिएन, खासमा यो त्यो वर्ष थियो, जहाँबाट सहर आफैं उन्मुक्त हुनतर्फ अग्रसर थियो । त्यसको ठीकअगाडि हिल्सब्रो दुर्घटना भएको थियो । सहर आफैं परिवर्तन हुने क्रममा थियो, मन्दी सकिन लागेको थियो किनभने युरोपका लगानी भित्रिरहेको थियो । लिभरपुलले लिग जित्नु त्यस अवसरमा सहरका लागि औषधि साबित भएको थियो किनभने सहर त्यतिबेला बिरामी थियो ।फुटबल आफैं तीन दशकअगाडि अहिलेको जस्तो थिएन । टीभी प्रसारणले मोटो अनुबन्ध भित्र्याउने समय थिएन । ब्रायन रोब्सन सबैभन्दा महँगा खेलाडी थिए । उनी वेस्ट ब्रुमबाट म्यानचेस्टर युनाइटेडमा १९ लाख डलरमा गएका थिए र यो एक इंग्लिस क्लबको अर्कोमा खेलाडी स्थानान्तरणको कीर्तिमान थियो । सन् १९९० मा इटालीमा विश्वकप पनि भएको थियो । मोरान मान्छन्, यसले पूरा विश्व फुटबलमा ठूलो परिवर्तन ल्याउने काम गरेको थियो ।उनी भन्छन्, त्यही समयबाट फुटबल आधुनिक पुँजीवादतर्फ अगाडि बढिरहेको थियो । केही वर्षमा प्रिमियर लिग सुरु भयो र यससँगै सुरु भयो, पैसाको खेल । सर एलेक्स फर्गुसनले त्यसको भरपूर फाइदा लिए र म्यानचेस्टर युनाइटेडलाई बलियो न बलियो बनाए । सन् १९९० पछि इंग्ल्यान्डको माथिल्लो डिभिजन सात क्लबले जितेका छन् र त्यसमध्ये सबैभन्दा बढी सफल त म्यानचेस्टर युनाइटेड नै रह्यो । अनि ब्ल्याकबर्न र लेस्टर पनि पर्छन् यो सूचीमा ।प्रिट अफ सान्की स्पोटर््स ग्रुपका अध्यक्ष हुन्, जोए ब्लट । उनी मान्छन्, सन् १९९० मा लिभरपुलले जितेको उपाधि त अब धेरैका लागि सम्झनामै मात्र सीमित रहेको छ । उनी भन्छन्, कसैले ती दिन सम्झने हो भने पनि समर्थक कम्तीमा ४० वर्षमाथिको हुनुपर्छ । अहिले त समर्थकको पनि पुस्ता हन्तान्तरण भइसकेको छ । यी सबै पुस्ता भने लिभरपुलले कहिले लिग जित्ने छ भनेर कुरिरहेकै थिए । ब्लट आफैं ५९ वर्षका भए ।उनी पनि मान्छन्, यो समयमा फुटबल धेरै परिवर्तनबाट गुज्रिसकेको छ, इंग्लिस लिग अब इंग्ल्यान्डको मात्र रहेन । लिभरपुलसँगै ठूलो क्लब सबैमा विदेशी लगानी छ । लिभरपुलको सबै पुस्ताका समर्थक भने एउटा तथ्यमा सहमत छन्, ब्लट जस्तै । उनी भन्छन्, अहिले हामीसँग विश्वस्तरीय व्यवस्थापकका रूपमा योर्गन क्लोप छन् । उनले लिभरपुललाई बलियो बनाएका छन्, सन् नब्बेतिरको टिम जस्तै । अझ उनी केसम्म भन्छन् भने बिल सान्कीका कोही सही उत्तराधिकारी छन् भने ती क्लोप नै हुन् ।एएफपी"

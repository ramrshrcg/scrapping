शीर्षक,विवरण
७२ संक्रमित एउटै स्कुलमा,"लापरबाहीको हद पहिलो संक्रमण देखिएको ३१ दिनमा ५ सय ४७ संक्रमित पुगेको कपिलवस्तुमा आधा संक्रमित यशोधरा र महाराजगन्जका छन् । तर दुवै स्थानीय तहले व्यवस्थापन गरिरहेका क्वारेन्टाइन र आइसोलेसन सेन्टरले कोरोना संक्रमणको रोकथाम र नियन्त्रणमा सरकारी तयारीले अव्यवस्थाको हद दर्शाउँछ । संक्रमितहरूको संख्या बढ्दै जाँदा जिल्लाका मुख्य हटस्पट क्षेत्रमा उनीहरूको सम्पर्कमा आएका व्यक्तिको पहिचानका लागि कन्ट्याक्ट ट्रेसिङ गरिएको छैन । क्वारेन्टाइनमा राखिएकाहरूको समयमै स्वाब संकलन गरिँदैन । गरिएकाको पनि समयमै परीक्षणको नतिजा आउने गरेको छैन । यसले अव्यवस्थित क्वारेन्टाइन र आइसोलेसनमा रहेकाको स्वास्थ्य थप जोखिममा पर्ने देखिन्छ । संक्रमणको सुरुवाती दिनमा देखिएको अव्यवस्था र ढिलासुस्ती पछिल्ला दिनमा कसरी बढ्दै गएको छ भनेर बुझ्न यशोधरा गाउँपालिका बलियो केस स्टडी हुन सक्छ । जस्तो कि वैशाख २७ गते यशोधरा गाउँपालिकामा पहिलोपटक ६२ जनाको पीसीआर परीक्षण गरिएको थियो । त्यसको नतिजा चार दिनपछि आयो । त्यसबाट १२ जनामा संक्रमण पुष्टि भयो । ती संक्रमितको सम्पर्कमा आएकाहरूको पहिचान गर्न गाउँपालिकाले तुरुन्तै कन्ट्याक्ट ट्रेसिङका लागि टिम बनायो । जसले नजिकको सम्पर्कमा आएका ५२ जना पहिचान गरेर तिनको विस्तृत विवरणसहितको फाराम भर्यो अनि तीमध्ये ३२ जनालाई स्कुलको क्वारेन्टाइनमा र अरूलाई घरमै निगरानीमा राख्ने व्यवस्था मिलाइयो । तर कन्ट्याक्ट ट्रेसिङमा आएका ५२ मध्ये २७ को मात्रै पीसीआर परीक्षण गरियो । अन्य २५ जनालाई बिनापरीक्षण घर पठाइयो । उनीहरूको अहिलेसम्म परीक्षण गरिएको छैन । तिनको अवस्थाबारे सरकारी संयन्त्रलाई कुनै जानकारी पनि छैन । परीक्षण नहुने भएपछि त्यसपछिका दिनमा गाउँपालिकाले कन्ट्याक्ट ट्रेसिङ नै बन्द गर्यो । गाउँपालिकाका एक कर्मचारीले स्रोतसाधनको अभाव भएको र कन्ट्याक्ट ट्रेसिङ गरे पनि तिनको परीक्षण गर्ने व्यवस्था जिल्ला जनस्वास्थ्य कार्यालयले नमिलाइदिएको हुनाले आफूहरू चुप लागेर बसेको बताए । गाउँपालिकाले जेठ २ गतेयता कन्ट्याक्ट ट्रेसिङ गरेको छैन । एकातिर परीक्षणको दायरा बढाइएन । पीसीआर किट र स्वाब संकलन गर्ने भीटीएमकै अभाव भयो । त्यसपछि गाउँपालिकाले जेठ ७ गते काठमाडौंको एक निजी फर्मबाट १ हजार २ सय ८० थान भीटीएम खरिद गर्यो । त्यसपछि बल्ल ७ गते १ सय ५ जनाको स्वाब संकलन गरेर पीसीआर परीक्षणका लागि भैरहवास्थित प्रदेश प्रयोगशालामा पठायो । गाउँपालिकाले ८ गते १ सय ३९ जनाको स्वाब संकलन गरेर पठायो तर तत्काल परीक्षण गर्ने सामर्थ्य नभएको भन्दै भैरहवास्थित प्रयोगशालाले उक्त स्वाब लिन मानेन । गाउँपालिकाले उक्त स्वाब भोलिपल्ट अर्थात् ९ गते दाङ पठाइएकामा त्यहाँबाट पनि काठमाडौंस्थित जनस्वास्थ्य प्रयोगशालामा पठाइयो । कहिले भीटीएमको अभाव हुने र कहिले स्वाब नजिकको प्रयोगशालाले लिन नमान्ने भएपछि गाउँपालिकाले केही दिन आरडीटी परीक्षण गर्ने र केही दिनको अन्तरमा मात्रै पीसीआर परीक्षण गर्ने नीति लियो । त्यहीअनुरूप ९ देखि ११ गतेबीचमा गाउँपालिकाले आरडीटी परीक्षण गर्दै पोजिटिभ आउनेलाई क्वारेन्टाइनमा राख्ने र नेगेटिभ आउनेलाई घर पठाउने गर्यो । १२ गते गाउँपालिकाले २ सय २४ जनाको स्वाब संकलन गरेर काठमाडौंस्थित प्रयोगशाला पठायो, जसको नतिजा १२ दिनपछि अर्थात् जेठ २४ गतेमात्र आयो । उक्त नतिजामा ३६ जना संक्रमित पुष्टि भए । गाउँपालिकाका स्वास्थ्य शाखा प्रमुख ज्योतिप्रकाश दुवेका अनुसार संक्रमण बढ्दै जाँदा पीसीआरको नतिजा पनि समयमा नआउने अनि क्वारेन्टाइनमा बसेकाहरू आत्तिने र तिनीहरू भागेर जाने खतरा बढेको बताए ।जेठ १६ गतेयता गाउँपालिकाले ४ सय ३५ जनाको स्वाब संकलन गरेर भैरहवा र काठमाडौंस्थित प्रयोगशालामा पठाएको छ, जसको नतिजा आइसकेको छैन । २१ गते गाउँपालिकाले स्वाब संकलन गरेर भैरहवास्थित प्रयोगशालामा पठायो तर उक्त प्रयोगशालाले नभ्याउने भन्दै स्वाब अर्को दिन काठमाडौंस्थित प्रयोगशालामा पठायो । गाउँपालिकाका स्वास्थ्य शाखा प्रमुख दुवेका अनुसार १६ गतेयता स्वाब संकलन गरिएकामध्ये २ सय ९३ जनाको रिपोर्ट आउन बाँकी छ । गाउँपालिकाका अनुसार १०१२ दिनसम्म रिपोर्ट नआउनु सामान्यजस्तै हुन थालेको छ । रिपोर्ट आउने समयको टुंगो नहुँदा क्वारेन्टाइनमा बसेकाहरू आक्रोशित हुन थालेका छन्, दुवेले भने, क्वारेन्टाइनमा बसेकाहरू व्यवस्थापनप्रति आक्रोशित भएकैले हामी त्यहाँभित्र जानै सकेका छैनौं । यस्तो पारा हो भने हामी यहाँ बस्दैनौं भन्छन् । हामी भेट्न गयौं भने ढुंगामुढा नै हुन सक्छ ।आरडीटी परीक्षणको रिपोर्ट नेगेटिभ आएकै भरमा छोडिदिँदा, संक्रमित पुष्टि भएकालाई पनि समयमै क्वारेन्टाइनबाट छुट्याएर आइसोलेसनमा नराखिँदा र कन्ट्याक्ट ट्रेसिङलाई बेवास्ता गरिँदा संक्रमणको जोखिम झनै बढेको छ । यशोधरा गाउँपालिकामा पुष्टि भएका १ सय ५१ संक्रमितमध्ये धेरैजसो क्वारेन्टाइनभित्रै संक्रमित भएका हुन् । कतिपय भने आरडीटी नेगेटिभ भएकै भरमा गाउँ गएका र पछि शंका लागेर पीसीआर विधिबाट परीक्षण गरिँदा संक्रमण पुष्टि भएका हुन् । यशोधराको छिमेकी महाराजगन्ज नगरपालिकामा अर्को कोरोना हटस्पटजस्तै देखिन्छ । नगरपालिकाको एउटा विद्यालयको आइसोलेसनमा अहिले ६८ जना र अन्य विद्यालयको क्वारेन्टाइनमा ४ सय १९ जना छन् । नगरपालिकाका स्वास्थ्य शाखा प्रमुख राधेश्याम जयसवालले स्वाब परीक्षणको नतिजा १० दिन हुँदासम्म नआउँदा झनै समस्या थपिएको बताए । महाराजगन्ज नगरपालिकामा पनि आइसोलेसन सेन्टरका लागि डाक्टर र स्वास्थ्यकर्मीको टिम छैनन् । नगरपालिकाका स्वास्थ्य शाखा प्रमुख जयसवालले भने, भेन्टिलेटर, डाक्टर, स्वास्थ्य सहयोगी, अक्सिजन र एम्बुलेन्सबिना आइसोलेसन चलाएका छौं । उनले क्वारेन्टाइन र आइसोलेसनमा खासै फरक नहुँदा संक्रमण पुष्टि भएकाहरू पनि क्वारेन्टाइन छाडेर आइसोलेसनमा जानै नमान्ने समस्या देखिएको बताए । जता बसे पनि उस्तै त हो भनेर जानै मान्दैनन्, उनले भने, शनिबार संक्रमण पुष्टि भएका १३ र आइतबार संक्रमण पुष्टि भएका ५ जनालाई आइसोलेसनमा ल्याउनै समस्या परिरहेको छ । संक्रमितहरूको संख्या बढ्दै जाँदा क्वारेन्टाइन र आइसोलेसनको व्यवस्थापन नै नगरपालिकालाई भारी परिरहेको देखिन्छ । जसले कन्ट्याक्ट ट्रेसिङ नगरपालिकाको प्राथमिकतामा पर्नै छाडेको देखिन्छ । जसले संक्रमणको पुष्टि भएकाको नजिक सम्पर्कमा आएकाहरूको परीक्षण नहुने र तिनीहरूबाट गाउँगाउँसम्म संक्रमण फैलिने जोखिम रहन्छ । नगरपालिकाका स्वास्थ्य शाखा प्रमुख जयसवालले भने, केहीको कन्ट्याक्ट ट्रेसिङ गरे पनि सबैको सम्भव देखिएको छैन । स्वास्थ्य शाखा प्रमुख जयसवालले आफूहरूले बारम्बार आइसोलेसनका लागि डाक्टर र स्वास्थ्यकर्मीसहितको टिम प्रदेश सरकारसँग मागे पनि नपाएको बताए । यशोधराका तीनवटै आइसोलेसनमा स्वास्थ्यकर्मीको टिम छैन । एकाध प्रहरी जवानको भरमा तिनको सुरक्षा प्रबन्ध र केही कर्मचारीले खानपानको व्यवस्था गर्नेबाहेक आइसोलेसनमा राज्यको भूमिका देखिँदैन । क्वारेन्टाइन व्यवस्थापन गर्न हम्मेहम्मे परेका बेला जिल्ला जनस्वास्थ्य कार्यालयले आइसोलेसन व्यवस्थापनको जिम्मा पनि गाउँपालिकाकै टाउकामाथि थोपरिदिएको गुनासो जनप्रतिनिधिको छ । स्वास्थ्य शाखा प्रमुख दुवेले भने, यहाँ त भगवान् भरोसे भनेजस्तो भएको छ ।जिल्लास्तरीय कोरोना भाइरस क्राइसिस म्यानेजमेन्ट समितिको बैठकले जेठ ९ गते ३० जना स्वास्थ्यकर्मी माग गरेको प्रमुख जिल्ला अधिकारी दीर्घनारायण पौडेलले जानकारी दिए । उनले भने, हामीले छिट्टै आउँछन् भन्ने आशा राखेका छौं । १० स्थानीय तहमा रहेको आइसोलेसन सेन्टरमा एकएक जना डाक्टर र दुईदुई जना स्टाफ नर्स पठाउने योजना थियो जुन अहिलेसम्म पूरा भएको छैन । प्रदेशको अस्थायी राजधानी रूपन्देहीको बुटवलमा छ तर छिमेकी जिल्ला सबैभन्दा संकटमा परेको छ । नजिकै भएर पनि कपिलवस्तुमा संक्रमण रोकथाममा भइरहेको अव्यवस्थापन र ढिलासुस्तीको हद प्रदेश सरकारले टुलुटुलु हेरेर बसेझैं भान हुन्छ । (मनोज पौडेलको सहयोगमा)"
न्यायको बाटोमा राजनीतिक तगारो !,"(जाजरकोट)  नवराज विकसहित तीन जनाको शव भेरी नदीमा जेठ १३ गते फेला परिसकेको थियो, तीन युवा अझै सम्पर्कविहीन थिए । हँसिया, चिर्पट र ढुंगा प्रहारबाट घाइते भएकाहरू छटपटाइरहेका थिए । मृतक, बेपत्ता र घाइतेका आफन्तमात्र होइन, पूरा जाजरकोट शोकमा थियो । त्यही दिन रुकुम पश्चिमबाट निर्वाचित प्रतिनिधिसभा सदस्य तथा पूर्वगृहमन्त्री जनार्दन शर्माले संसद्मा वीरबहादुर मल्लकी श्रीमती (नवराजकी प्रेमिकाकी आमा) ले लकडाउनका समयमा आएका को हुन् भनेपछि झडप भएको जानकारी गराए । शर्माको यो अभिव्यक्तिले पीडितको घाउमा नुनचुक छर्ने काम गर्यो । संघर्ष समितिका उपसंयोजक छवि पन्त भन्छन्, नेताको संरक्षण र दबाबमा अनुसन्धान प्रभावित होला भन्ने डर थियो । संसद्मा जनार्दन शर्माको प्रस्तुतिले त्यसलाई बढावा दियो । त्यो अभिव्यक्ति शंकास्पद छ । जाजरकोटका करिब २५ जना पीडित, पीडितका आफन्त, स्थानीय तथा अधिकारकर्मीसँगको कुराकानीमा सबैको भय उही थियो, घटना ढाकछोप गर्न माथिका नेता लागिपरेका छन् । न्याय पाउनेमा जाजरकोटवासी विश्वस्त देखिँदैनन् । शर्माले संसद्मा दोहोरो झडप भएको भनेका छन् । जबकि त्यहाँ दोहोरो झडप नभएको प्रहरी स्वयंले भनिसकेको छ, चौरजहारी८ सोतीका गाउँलेबाट नवराजको समूहमाथि एकोहोरो आक्रमण भएको थियो । खलंगामा भेटिएकी सुस्मिता विक भन्छिन्, जनार्दन शर्माले घटनामा राजनीतीकरण हुन सक्दैन भनिरहँदा हामीलाई त्यहींबाट राजनीतीकरणको बीजारोपण भएको आभास भयो । शर्मा सत्तारूढ दल नेकपाका स्थायी समिति सदस्य र कर्णाली प्रदेशका इन्चार्ज पनि हुन् । त्यसैले उनको प्रत्यक्षअप्रत्यक्ष दबाबमा घटना सामसुम हुने यहाँका स्थानीयमा चिन्ता छ । जेठ १२ मा जिल्ला प्रहरी कार्यालय अगाडि विरोध जुलुस भएको थियो । सोतीका वडाध्यक्ष डम्बरबहादुर मल्ललाई कडा कारबाहीको माग गरिएको थियो । यसमा भेरी नगरपालिकाका मेयर चन्द्रप्रकाश घर्ती पनि सहभागी थिए । शर्माको अभिव्यक्तिपछि त विरोध कार्यक्रमले व्यापकता पाउने नै भयो । १३ गते साँझबाट पीडितको प्रतिनिधित्व गर्दै दलित अधिकारकर्मी खगेन्द्र सुनार जिल्ला प्रशासन कार्यालयसामु अनशन बसे ।भोलिपल्ट मोटरसाइकल र्याली भयो । जनार्दन शर्मा, वनमन्त्री तथा जाजरकोटका प्रतिनिधिसभामा प्रतिनिधित्व गर्ने, सीडीओ, जिल्ला प्रहरी प्रमुख मुर्दावाद भन्दै नारा लगाएका थिए । यही समूहले शक्ति बस्नेत चाहिँदैन भनेर नारा पनि लगाएको थियो । यसमा पीडित पक्षका युवाको बाहुल्य थियो । यसमै भेरी नगरपालिकाका युवा संघका संयोजक लोकेन्द्र चन्द पनि सहभागी थिए । तर दबाब आएपछि उनी पछिल्ला कार्यक्रमहरूमा देखिन छाडेका छन् । उनी पूर्वएमाले हुन् ।१८ गते नेपाल विद्यार्थी संघले जनार्दन शर्माको पुतला दहन गर्यो । त्यसयता हरेक दिन पीडितलाई न्याय र दोषीलाई कारबाही गराउन माग गर्दै विरोध कार्यक्रम भइरहेका छन् । तर त्यसको अन्तर्यमा, जाजरकोट र पश्चिम रुकुमबाट केन्द्रमा प्रभाव जमाएका नेताप्रतिको आक्रोश लुकेको हुन्छ ।पीडित र स्थानीय रुष्ट हुनुका कारण अनेक छन् । घटनाको १५ दिन बितिसक्दा पनि शक्तिबहादुर बस्नेत जाजरकोट पुगेका छैनन्, कतिसम्म भने उनले मृतकका परिवारसँग फोनमा समेत कुराकानी गरेका छैनन् । घाइतेको उपचार भएको छैन । पीडितका आफन्तहरूको साझा पीडा छ उताका नेता (जनार्दन) ले हाम्रोविरुद्ध बोले तर हामीमाथि यति अन्याय हुँदा पनि हाम्रा नेता (शक्तिबहादुर) ले हामीलाई सान्त्वना र साथ दिएनन् । भेरीका मेयर घर्ती पनि बस्नेतलाई भेट्न नपाउँदा पीडितले गुनासो गरेको बताउँछन् । आफ्नो क्षेत्रका ६ जनालाई कुटीकुटी मारिएको छ । यस्तो शोकको बेला उहाँ (शक्तिबहादुर) ले समय मिलाएर आउनुपर्थ्यो । तर किन आउनु भएन, थाहा छैन, उनले भने, मसँग फोनमा कुरा हुँदाचाहिँ दोषी उम्कनु हुन्न, निर्दोष फस्न हुन्न भन्नुभएको छ । घर्ती पूर्वएमाले हुन् । जाजरकोटमा पीडितको पक्षमा खुलेर बोल्ने नेकपाका असाध्यै कम नेतामा पर्छन् उनी । यो घटनामा पूर्वमाओवादीका स्थानीय कार्यकर्ता र नेता पूरै मौन छन् । सुरुवाती विरोध कार्यक्रममा पूर्वएमालेका कार्यकर्ता सहभागी थिए तर पछिल्ला कार्यक्रममा देखिन छाडेका छन् । नेकपाका एक स्थानीय नेताले भने, दोषीले सजाय पाउनुपर्छ । त्योभन्दा बढी नबोल्नु नै बेस हुन्छ । नेकपाबाट विरोध कार्यक्रममा उपस्थित नहुन उनीहरूलाई माथिबाट दबाब आएको बताइन्छ । पहिले घटनाबारे बोल्ने नेकपाका साथीहरू अहिले मौन हुनुहुन्छ । यहाँबाट केन्द्रमा प्रतिनिधित्व गर्ने नेकपाका नेता पनि मौन छन्, यसले के अर्थ दिन्छ, भनिरहनु पर्दैन, संघर्ष समितिमा रहेका कांग्रेस स्थानीय नेता पन्तले भने । जाजरकोट र रुकुम पश्चिममा नेकपाभित्र पूर्वएमालेको उपस्थिति कमजोर छ । जाजरकोटका प्रतिनिधिसभा सदस्य बस्नेत, प्रदेशसभा क का सांसद गणेशप्रसाद सिंह, राष्ट्रिय सभा सदस्य मायाप्रसाद शर्मा र प्रदेश समानुपातिककी सांसद कृष्णा शाह पूर्वमाओवादी हुन् । प्रदेशसभा ख का सांसद करवीर शाही, प्रदेशसभा समानुपातिक सदस्य कौशिला खत्री र राष्ट्रिय सभाका भैरवसुन्दर श्रेष्ठमात्र पूर्वएमाले हुन् । रुकुम पश्चिममा त अझ पूर्वमाओवादीको बाहुल्य छ । राष्ट्रिय सभामा प्रतिनिधित्व गर्ने ठगेन्द्रप्रकाश पुरीबाहेक प्रतिनिधिसभा सदस्य जनार्दन शर्मा, प्रदेशसभाका दुई सांसद गोपाल शर्मा र रातो कामी अनि प्रदेश समानुपातिक सांसद विमला केसी पूर्वमाओवादी हुन् । गोपाल शर्मा त नेकपाका रुकुम जिल्ला अध्यक्ष पनि हुन् । जनार्दनका भाइ अनिल शर्माका सालो सन्तोष मल्ल पनि पक्राउ परेका छन् । मृतकमध्ये एक टीकाराम सुनार चौरजहारीकै स्थानीयवासी हुन् । उनका आफन्तले नगरपालिका कार्यालय घेरेका थिए । पक्राउ परेका वडाध्यक्ष डम्बरबहादुर मल्ल पनि पूर्वमाओवादी हुन्, उनी पूर्वगृहमन्त्री शर्मासँग नजिक मानिन्छन् । चौरजहारी नगरपालिकाका मेयर विशाल शर्मा पनि पूर्वमाओवादी नै हुन् । दुई जिल्लाबाट राष्ट्रिय पहिचान बनाएका बस्नेत र शर्मामात्र हुन् । दुवै गृहमन्त्री भइसकेका । नेकपाभित्रको दुई जिल्लाको यो समीकरणले पूर्वएमाले नेताकार्यकर्ता यो घटनाप्रति मौनता साध्न विवश भएको जाजरकोटमा चर्चा छ ।तर पूर्वएमाले भए पनि दलित समुदायबाट प्रतिनिधित्व गर्ने केही स्थानीय नेता भने प्रहरीको अनुसन्धान दबाबमुक्त हुनुपर्छ भनेर खुलेर खबरदारी गरिरहेका छन् । तिनैमध्ये एक हुन्, कुशे गाउँपालिका१ का वडाध्यक्ष गोपालबहादुर नेपाली । उनले खोलावारि (जाजरकोट) र खोलापारि (रुकुम पश्चिम) को लडाइँका कारण अपराधीले उन्मुक्ति पाउने संशय व्यक्त गरे । भन्छन्, माथिल्लो तहका नेताको अभिव्यक्तिले षड्यन्त्र भएझैं लाग्छ तर दोषीलाई कारबाही गराउन हामी शरीरमा रगत भइन्जेल लडिरहन्छौं । आफ्नो क्षेत्रका पीडितलाई प्रत्यक्ष भेटेर सहानुभूति नदिने तर काठमाडौंमा बसेर यो घटनामा राजनीतीकरण हुनुहुन्न मात्र भन्ने वनमन्त्री बस्नेतसँग नेकपाकै शुभेच्छुकको असन्तुष्टि छ । यत्ति हो, उनीहरू खुलेर व्यक्त गर्न सकिरहेका छैनन् । पूर्वमाओवादी भए पनि भेरी नगरपालिकाकी कार्यपालिका सदस्य पार्वती विक भने पीडितलाई न्याय दिलाउन सक्रिय देखिन्छिन् ।एकातिर किटानी जाहेरी दिएकामध्ये २ जना फरार हुनु, अर्कातिर गृहमन्त्री रामबहादुर थापाले चौरजहारीको घटनालाई अमेरिकामा भएको रंगभेदी हर्कतसँग जोड्नु, यसले पनि अनुसन्धान प्रक्रियालाई राज्यले गम्भीरतापूर्वक लिँदैन भन्ने पीडितको शंकालाई मलजल गरेको देखिन्छ । अघिल्लो साता अमेरिकामा प्रहरीले घाँटी थिच्दा एक काला जातिको व्यक्तिको मृत्यु भएको थियो । सोही घटनासँग जोड्दै गृहमन्त्री थापाले भनेका थिए, यसलाई सामाजिक प्रक्रियाको स्वाभाविक प्रक्रियाका रूपमा मानौं । संसारको सबभन्दा शक्तिशाली, समृद्ध र सभ्य, लोकतान्त्रिक भन्ने देश अमेरिकामा पनि यही समयमा यस्तै घटना भएको छ । पीडितमात्र होइन, भेरीका मेयर घर्तीलाई समेत यसले चित्त दुखाएको छ । उनकै शब्दमा, यो दुर्भाग्यपूर्ण भाषा हो ।सामाजिक रूपान्तरणका लागि भनेर गरिएको जनयुद्धको उद्गम थलो रुकुम पश्चिममै जातीय अहंकारका कारण ६ जनाको निर्मम हत्या भयो तर त्यतिबेलाका क्रान्तिकारीहरू अहिले पीडकको पक्षमा बोलिरहेका छन्, कांग्रेस स्थानीय नेता छवि पन्त भन्छन्, उहाँहरूको अभिव्यक्तिले घटना ट्वीस्ट हुन थालेको पीडितले आभास गरेका छन् । जनार्दन शर्मा बोलेपछि यताका पूर्वमाओवादी चुप भए । जाजरकोटका सांसदसमेत खुलेर बोलेका छैनन् । पूर्वमाओवादी र पूर्वएमालेबीचको कतिसम्मको कटुतापूर्ण स्थिति छ भन्ने चौरजहारी र भेरी नगरपालिकाका मेयरको सम्बन्धबाट पुष्टि हुन्छ । घटनाको पन्धौं दिन बितिसक्दा पनि चौरजहारीका मेयर विशाल शर्मा र भेरीका घर्तीबीच फोन सम्पर्कसमेत भएको छैन । अनुसन्धानमा सघाउन होस् वा पीडितलाई न्याय दिलाउन, दुई मेयरबीच समन्वय आवश्यक हुन्छ तर पार्टी एउटै भएर पनि उनीहरूबीच बोलचाल नै छैन । घर्ती भन्छन्, म पीडित भएकाले उहाँको फोन कुरिरहेको छु । आइतबार अधिकारकर्मीको टोलीले समन्वय अभावबारे प्रश्न राख्दा चौरजहारीका मेयर शर्माले जवाफ दिएका थिएनन् ।यस हत्याकाण्डको अध्ययन गर्न जाजरकोट आइपुगेका पूर्वसांसद तथा राष्ट्रिय दलित पत्रकारसँगका केन्द्रीय अध्यक्ष विनोद पहाडी पनि जाजरकोट र रुकुमको राजनीतिक खिचातानीले पीडितलाई न्याय दिलाउने मामला केही न केही प्रभाव पर्ने देखिएको बताउँछन् । पीडित सामाजिक र आर्थिक हिसाबले कमजोर छन्, राजनीतिक र प्रशासनिक पहुँच छैन । त्यसैले पीडितको समस्या उठाउनेभन्दा ढाकछोप गर्न शक्ति केन्द्र लागिपरेका छन्, पहाडीले भने । उनी आफैं पनि तत्कालीन माओवादीबाट सांसद भएका थिए । तीनै तहका सरकारले मृतक परिवारप्रति समवेदना व्यक्त नगरिएको, किरिया खर्चसमेत उपलब्ध नगराएको, घाइतेको उपचारमा ध्यान नदिएको पहाडीको आरोप छ । भन्छन्, पीडितका लागि राज्य नै छैन । १२ जीवित साक्षीको सुरक्षा र स्वास्थ्य उपचारमा समेत राज्यको चासो देखिन्न । त्यसैले अपेक्षाअनुसार अनुसन्धान हुँदैन भन्ने चिन्ता हो । कान्तिपुरसँगको कुराकानीमा पीडित तथा अधिकारकर्मीले रुकुम पश्चिम, त्यसमाथि पनि चौरजहारी जनार्दन शर्माको पकेट एरिया भएकाले पीडक जोगाउन उनको भूमिका हुने बारम्बार संशय व्यक्त गरेका थिए । रुकुम पश्चिममा २६ प्रतिशत दलित समुदाय छन् । नेकपानिकट दलित अधिकारकर्मी पहाडी घटना ढाकछोप भयो भने चुनावी फेरबदल आउने आकलन गर्छन् । दोषीले उन्मुक्ति पायो भने जोकोहीले त्यसको कारण अनुमान लगाउन सक्छ । यसको प्रभाव चुनावमा देखिन्छ, पहाडीले भने । त्यसो त जाजरकोटका पीडितमध्ये अधिकांश नेकपाकै मतदाता छन् । आफ्नो नेता ले वास्ता नगरेकामा उनीहरूको मन दुखेको छ । कति पीडित भो नेताको कुरा नगर्नुस् भनेर सुरुमै पन्छिन्छन् । उपचार नपाएका घाइते सुदीप खड्काले कान्तिपुरसँग भने, नेताको काम भोट माग्नेमात्र रहेछ । हामीलाई आपत् पर्दा वास्तै नगर्दा रहेछन् । अर्कोपटक पनि भोट माग्न आउलान् नि १ पीडितको यो आक्रोशअसन्तुष्टि मेयर घर्तीले नबुझ्ने कुरै भएन । यही कारण हुनुपर्छ, उनी स्थानीयको विश्वास जित्ने प्रयासमा देखिन्छन् । मानव सभ्यताकै नरसंहारका रूपमा यो घटनाका दोषीलाई उन्मुक्ति दिने दुष्प्रयास गर्छ भने त्यो दुर्भाग्यपूर्ण हुन्छ, नेकपाभित्रकै पूर्वएमालेका अन्य नेता चुप बसिरहँदा घर्ती भन्छन्, कसैले दोषीलाई उन्मुक्ति दिन खोज्यो भने म खुलेरै घोर विरोध गर्छु ।"
दशगजामा छटपटाएरै बिते वीरेन्द्र,"गोठकोयलपुर (धनुषा)  केन्द्र सरकारजस्तै प्रदेश २ सरकारसँग पनि जीविकोपार्जनका लागि आफ्ना कति नागरिक भारत भासिन्छन् भन्ने यकिन तथ्यांक छैन तर गरिबीको मारमा रहेका अधिकांशको रोजीरोटी भारतबाटै चल्छ भन्नेचाहिँ थाहा छ । प्रदेश २ को करिब ६२ लाख जनसंख्याको ४७ दशमलव ९ प्रतिशत अर्थात् करिब ३० लाख जनसंख्या गरिबीको रेखामुनि रहेको आँकडा योजना आयोगको छ ।यिनैमध्येको एक हो सहिदनगर नगरपालिका९, गोठकोयलपुरका वीरेन्द्र गुर्मैता यादवको परिवार । वीरेन्द्र दुई वर्षअघि ऋणपान गरेर कतार गए, काम गर्दागर्दर्कौे कम्पनी टुट्यो तर कतार जाँदा लागेको ऋणको भारी बिसाउन सकेनन् । त्यही ऋणको ब्याज बढेर घाँटीघाँटी आउन थालेकाले उनी फर्किएको झन्डै एक वर्षपछि गत फागुनमा भारतको सुरत पुगे । फेरि उतै जान खोजेको थियो, पहिलेकै ऋण तिर्न नसकेपछि भारत गएको हो, वीरेन्द्रका भाइ धीरेन्द्रले कान्तिपुरसँग भने, तर फर्किएर आएन ।वीरेन्द्रले सुरतको एउटा होटलमा काम पाएका थिए । त्यहाँ झन्डै महिना दिन उनले राम्रैसँग काम गरे । चैत ११ देखि भारतमा लकडाउन सुरु भयो, त्यसको असर वीरेन्द्रले काम गर्ने होटललाई पनि पर्यो । होटलका साहू मनकारी रहेछन्, काम नभएका बेलामा समेत उनीहरूसँग झर्कोफर्को गरेनन् । काम केही नभए पनि बिहानबेलुका पेटभरि खाना दिन्छन् भन्थ्यो, वीरेन्द्रसँगको फोन संवाद सम्झिँदै उनका बुबा रामजतन यादवले भने । कोभिड१९ को भय बढिरहेकै बेलामा भारत सरकारले वैशाख ३० गते श्रमिक विशेष रेल सञ्चालन गर्न दिने निर्णय गर्यो, उनलाई पनि तीन वर्षको छोरा र जन्मिएको दुई महिनामै छाडेर हिँडेको सानी छोरीलाई कतिखेर देखौं, भेटौं लागिरहन्थ्यो । श्रीमती सविता यादवसँग भएको अन्तिम फोनमा वीरेन्द्रले छोराछोरीकै हालखबर सोधेका थिए । त्यही फोन संवादमा सविताले वीरेन्द्रलाई जसरी भए पनि आउनु भनेकी थिइन् । अरू १० जना साथीहरूसँगै नेपाल फर्किने निधोमा पुगेपछि उनले घरमा बुबा र श्रीमतीलाई फोन गरेर आफू आउन लागेको बताए । वीरेन्द्र आउने खबरले परिवारका सदस्य खुसी भए किनभने नौ सदस्यीय परिवारमा वीरेन्द्र मात्रै टाढा थिए । परिवारका सदस्यका अनुसार वीरेन्द्र सुरतबाट सही सलामत निस्किएका हुन् । तर कहिले गाडी र कहिले पैदल गर्दै करिब १८ सय किलोमिटर यात्रा तय गरेर छैटौं दिनमा दरभंगा आइपुग्दा वीरेन्द्र बिमारले आलसतालस परे । गत जेठ १३ गते दरभंगाबाट उनका भाइ धीरेन्द्रलाई फोन आयो, फोनसँगै आयो वीरेन्द्र बिमार परेको खबर पनि । साथीहरूले परिवारका सदस्यलाई दिएको जानकारीअनुसार उनीहरूले त्यो यात्रामा राम्ररी पानीसम्म पिउन पाएनन् ।बाटो खर्चसमेत नभएको वीरेन्द्रको टोलीसँग उनलाई उपचार गराउन पैसा हुने कुरै भएन । फेरि यता घरको गरिबी पनि त रेखामुनि नै छ । त्यसैले धीरेन्द्रले आफ्ना काका रामहरि यादवसँग अब के गर्ने भनेर सरसल्लाह गरे । उनीहरूले जति रकम लागे पनि जुटाएर पठाउने आश्वासन वीरेन्द्रका साथीहरूलाई दिए र दरभंगाकै अस्पताल लैजान आग्रह गरे । तर सुरतदेखि आएका वीरेन्द्रलाई दरभंगाका कुनै पनि अस्पतालले भर्ना लिन मानेनन् ।जेठको यो घाममा वीरेन्द्र घरी होस र घरी अर्धहोसमा सडकमै लडे, साथीहरूले उपचारको उपाय खोज्न दौडधुप गरे । करिब ३ घण्टाको प्रयासपछि एउटा एम्बुलेन्स फेला पर्यो, एम्बुलेन्सले ८ हजार भारतीय रुपैयाँमा उनीहरूलाई नेपाली सीमासम्म ल्याइदिन तयार भयो । यता धनुषामा परिवारका सदस्यले एम्बुलेन्सलाई तिर्नका लागि रकम जुटाउन थाले । वीरेन्द्रलाई राखेको एम्बुलेन्स राति १० बजे सीमावर्ती गाउँ पिपरौन आइपुग्यो । पिपरौनबाट धनुषाको जटही नाका जम्मा दुई किलोमिटर वरमात्रै हो तर भारतीय सीमा सुरक्षा बल एसएसबीले एम्बुलेन्सलाई वारि आउनै दिएन । एसएसबीले लखेट्दा एम्बुलेन्स घरी खेततिर कुद्यो, घरी पिच सडकमा चक्कर मार्यो । वीरेन्द्रका साथीहरूले धेरैपटक भारतीय सीमा सुरक्षा बल (एसएसबी) सँग उनी सिकिस्तै भएकाले नेपाल छिर्न दिन आग्रह गरे तर ढुंगा पग्लिएला प्रहरीको मन पग्लिएन । उनलाई लिन राति १ बजे नै जटही नाका पुगेका भाइ धीरेन्द्र र काका रामहरि रातभरि सीमा रुँघेरै बसे । त्यसबीचमा उनीहरूले एसएसबीसँग समन्वय गरिदिन नेपाली सीमा नाकामा रहेका सुरक्षाकर्मीसँग आग्रह गरे, नगर प्रमुख उदय बरबरिया यादवलाई फोन गरे, जिल्ला प्रशासन प्रमुख कोषहरि निरौलासँग सम्पर्कको कोसिस गरे । सुरक्षाकर्मीले माथि जाहेर गरेका छौं बाहेक अर्को जवाफ दिन सकेनन्, नगरपालिका प्रमुख यादव र जिल्ला प्रशासन कार्यालय प्रमुख निरौलाको फोन उठेन । पिपरौनबाट वारि एम्बुलेन्स आउन सकेन, एम्बुलेन्सको भाडा पारिसम्म पुर्याउनुपर्नेमा त्यो पनि सकिएन । वीरेन्द्रका आफन्तले एम्बुलेन्सको भाडा लगिदिन भारतीय प्रहरीसँग आग्रह गरे । तर उनीहरूले हामी तिमीहरूको नोकर हौं र भनेर थर्काए, काका रामहरिले भने । रामहरिले एम्बुलेन्स चालकलाई बैंक अकाउन्टमा भाडाबापतको रकम डिपोजिट गरिदिने वचन दिएपछि उनीहरूलाई पिपरौनमै छोडेर दरभंगातिर फर्किए किनभने वारि आउन भारतीय सीमा सुरक्षा बलले रोकेको थियो । उहाँले त्यति धेरै खतरा हुँदाहुँदै पनि वीरेन्द्रलाई ल्याइदिनुभयो, हामीले अहिलेसम्म पारिश्रमिक पनि पठाउन सकेका छैनौं, सबैभन्दा ठूलो दुःख यसैमा लागेको छ, रामहरिले भने, अकाउन्ट नम्बर पठाइदिनुस् भनेका थियौं, अब वीरेन्द्र नै नरहेको खबर पाएर हो कि उहाँले पठाउनुभएन । त्यसपछि वीरेन्द्रलाई उनका साथीहरूले पालैपालो बोकेर करिब २ किलोमिटरयता जटही नाकामा ल्याइपुर्याए । उनलाई १४ गते बिहान ६ बजे जटही नाकामा ल्याइपुर्याइएको थियो । त्यो दिन भारतबाट फर्किएका अरू करिब २ सय जनाको भीड सिमानामा लागिसकेको थियो । यता वीरेन्द्रका गाउँलेले एम्बुलेन्स खोज्न थाले । बिमारले आलसतालस उनी सडकमै झोलाको सिरानी लगाएर लमतन्न परे । तर सीमावारि देशमा उनलाई बोक्नका लागि कुनै एम्बुलेन्स तयार भएनन् । प्रहरीले सहिदनगर नगरपालिकाका मान्छे किन जटही नाकाबाट आएको भन्दै उल्टै हप्कीदप्की गरे । कतिसम्म भने रेडक्रसमा फोन गर्दासमेत आफूहरूसँगको पीपीई सेट राम्रो नभएकाले भारतबाट आएका बिरामी बोक्न नजाने जवाफ आयो । नगरपालिका प्रमुखको फोन बिहान पनि उठेन । कतिले फोन काटे, कतिले उठाएनन्, वीरेन्द्रका छिमेकी रूपेश यादवले भने, रेडक्रसका महाशंकर ठाकुरलाई फोन गर्दा आफूहरूसँग राम्रो पीपीई नभएकाले जान नसकिने जवाफ दिनुभयो । विपत्का बेला घर सम्झिएर फर्किएका वीरेन्द्र उनलाई लिन जान कुनै एम्बुलेन्स तयार नभएपछि करिब २ घण्टा जटही नाकाको पिच रोडमै छटपटाए । आफ्नो नागरिक सिमानामा जीवन र मरणको दोसाँधमा छन् भन्ने थाहा पाएका प्रहरी र प्रशासन तैं चुप मै चुपको अवस्थामा रहे । यद्यपि नेपाल प्रहरीका प्रदेश २ प्रमुख धीरजप्रताप सिंहले भने भारतीय पक्षले उनीहरूलाई छोड्न ढिलाइ गरेका कारण वीरेन्द्रलाई समयमै उद्धार गर्न नसकेको दाबी गरे । िििदाइलाई नाकासम्म ल्याइपुर्याइएको छ भन्ने थाहा पाएपछि भाइ धीरेन्द्र पनि जटही पुगे । यता छिमेकी र आफन्तले एम्बुलेन्स खोज्न थाले । चारैतिर हारगुहार गरेपछि करिब २ घण्टापछि बल्लबल्ल रेडक्रसकै एम्बुलेन्स उनलाई लिन जान तयार भयो र जटही नाकातिर कुद्यो । तर वीरेन्द्रको सास भने रोकियो । एम्बुलेन्स नगराइननिर पुग्दा वीरेन्द्रले संसार छोडेको खबर सुनेपछि काका रामहरि खङ्ग्रङ्ग परे, भाइ धीरेन्द्रको ओठतालु सुक्यो । बिरामी दाइलाई टाढाबाट हेरेर बसें, उसले कतिबेला कतिबेला आँखा खोलिराथ्यो, मलाई पनि देख्यो होला, धीरेन्द्रले कान्तिपुरसँग भने, तर उसले अन्तिम सास फेर्दा पनि छेउमा पुग्न सकिनँ ।सुरुमा भोकै प्यासै र पछि बिमारसहित आफ्नो भूमिमा आइपुगेर १४ गते बिहान ८ बजे मृत्युवरण गरेका वीरेन्द्रको शव दिउँसो साढे २ बजेसम्म दशगजाबाट उठेन ।यता उनको मृत्युको खबरले गोठकोयलपुर शोकमग्न भयो । २७ वर्षीया श्रीमती सविता र ६० वर्षीय बुबा रामजतन यादव मूर्च्छा परे । सविता आइतबार मृत्युपछिको १२ औं दिनको संस्कार भइरहँदा पनि बेहोस नै छिन्, रामजतनको आँखा ओभाउन सकेका छैनन् । तीन वर्षको नाति र चार महिनाकी नातिनीको अनुहार हेरेपछि उनी झन् कहालिन्छन्, बुहारीको भविष्यले अत्याउँछ । जे भयो भयो अब सहनैपर्छ भनेर सम्झाइबुझाइ त गर्छु तर भाउजू कि मूर्च्छा पर्नुहुन्छ, कि रोएरै बस्नुहुन्छ, धीरेन्द्रले भने, बुबा र भाउजूलाई सम्हाल्न बहुत कठिन परिरहेको छ ।सरकारले काठमाडौंमा विदेशबाट फर्किनेहरूलाई सुरक्षित तरिकाले भित्र्याउने र सुविधासहितको क्वारेन्टाइनमा राखेर घर फर्काउने निर्णय गरिरहेका बेला दशगजामा वीरेन्द्रको सास गएको हो । लकडाउनयताको तथ्यांक हेर्दा दिनहुँ कम्तीमा ३ सयदेखि बढीमा २१ सय युवा प्रदेश २ का नाकाबाट नेपाल भित्रिरहेका छन् । भारतकै कयौं ठाउँमा हन्डर ठक्कर खाँदै आफ्नो भूमि छिर्ने बेलामा उनीहरूले पाउने दुःखको कुनै लेखाजोखा छैन । भारतीय प्रहरी र प्रशासनको त के कुरा भयो र उनीहरूलाई आफ्नै सरकारसँग ठूलो गुनासो छ । बिहान ६ बजे जटही नाकामा आइपुगेको वीरेन्द्रलाई तुरुन्तै ल्याएर अस्पतालमात्रै भर्ना गर्न पाएको भए पनि त हुन्थ्यो, काका रामहरिले भने, उपचार गर्दागर्दै ज्यान गयो भनेर चित्त बुझाउने मौका पनि पाएनौं । आफ्नो नागरिक बिरामी भएर सिमानामा छटपटाउँदासमेत उद्धार गर्न तत्पर नहुने सरकारी संयन्त्र देखेर अहिले गोठकोयलपुर गाउँ उद्वेलित छ । वीरेन्द्रका बुबा रामजतनको आक्रोश जनप्रतिनिधिसँग पनि छ । चुनावका बेला हात जोड्दै भोट माग्न नेता घरमै आइपुग्छन्, उनले भने, हामीलाई दुःख पर्दा फोनसम्म उठाउँदैनन् । उनको नौ सदस्यीय परिवारले दुई कोठे कच्ची घरमा जसोतसो जिन्दगी चलाइरहेको छ । जेठो छोरा वीरेन्द्र र कान्छो छोरा धीरेन्द्रको परिवारलाई बस्न एकएक कोठा सुम्पेर रामजतन गोठसँगै रहेको खाटमा रात धकेल्छन् । तनर कट्ठा खेती हुने जग्गा र घडेरीले मात्रै उनको परिवारको दुई छाक टर्दैन । रामजतनका दुवै छोरा परिवारको त्यही गर्जो टार्न विदेश जान बाध्य भएका हुन् ।शरीर थलिँदै गएका बेला, अब छोराहरूकै आडभरोसामा बाँच्ने दिन आएका बेला जेठो सन्तान गुमाउँदा उनलाई जति पीडा भएको छ, शब्दभन्दा धेरै त उनको आँसुले नै व्याख्या गरिरहेको थियो । सायद छोराको तिर्सना मेट्न हो, रामजतन नाति सुरजलाई हमेसा छातीमा टाँसिरहन्छन् । वीरेन्द्रलाई दागबत्ती दिएका सुरजलाई खोइ कसले सिकायो थाहा छैन तर उनले बारम्बार पाप्पा त भगवान्को पासमा जानुभयो भनिरहन्छन् । फागुनमा भारत जाँदा वीरेन्द्रले बुवालाई सम्झाएका थिए, अब हाम्रा पनि दिन फर्किन्छन् भनेका थिए । उसले दुःखको दिन जान्छ भन्थ्यो, सबैलाई दुःखी बनाएर आफैं गयो, रामजतनले भने, छोरा बिरामी परेको सुनेपछि ३० हजार रुपैयाँ ऋण लिएर नाकामा पठाएको हुँ तर लासमात्रै आयो ।"
"२१३ संक्रमित थपिए, निको हुने ४६७","काठमाडौं (कास) कोरोना भाइरस संक्रमण पुष्टि भएर आइसोलेसनमा बसेपछि निको हुनेहरूको संख्या ४ सय ६७ पुगेको छ । आइतबार १ सय २ जना निको भएर घर फर्किएसँगै डिस्चार्ज हुनेको संख्या ४ सय नाघेको स्वास्थ्य तथा जनसंख्या मन्त्रालयले जनाएको छ । आइतबार २ सय १३ नयाँ संक्रमित थपिएका छन् । संक्रमितको संख्या ३ हजार ४ सय ४८ पुगेको छ ।मन्त्रालयका प्रवक्ता विकास देवकोटाका अनुसार पछिल्लो २४ घण्टामा धारनस्थित बीपी कोइराला स्वास्थ्य विज्ञान प्रतिष्ठानबाट झापाका १२ जना, कलैया अस्पताल बाराबाट सोही जिल्लाका ३४ जना, कोभिड युनिफाइड अस्पताल बलम्बुबाट महोत्तरीका १, बुटवलको कोरोना आइसोलेसन सेन्टरबाट रुपन्देही र कपिलवस्तुका २७ जना निको भएर घर फर्किएका छन् । यस्तै, कोरोना विशेष अस्पताल दाङबाट बाँके, दाङ, बर्दिया र कपिलवस्तुका १० जना र रौतहटका १८ जना गौरको नर्सिङ इन्स्टिच्युटबाट डिस्चार्ज भएको प्रवक्ता देवकोटाले जनाए । हालसम्म निको हुनेमा ३ सय ९९ पुरुष र ६८ महिला छन् । यसअघि शुक्रबार एकै दिन ४३ जना संक्रमणमुक्त भएका थिए भने शनिबार मात्र ३२ जना निको भएर घर गएका छन् ।"
बढ्यो चहलपहल,"तस्बिरहरू ः दीपक केसी, इलिट जोशी र अनिश रेग्मीकान्तिपुर"
"बजार खुल्यो, छैन सुरक्षा","(काठमाडौं)  हात्तीसारका प्रतिमा बानु र प्रमिला बानु जग्गा नामसारी गर्न आइतबार मालपोत कार्यालय डिल्लीबजारमा पुगे । तर काम नभएपछि फर्किए । सरकारले आइतबारबाट आन्तरिक प्रशासनको काम गर्ने गरी मालपोत कार्यालय सञ्चालनमा ल्याएको थियो । सर्वसाधारणको सेवा भने सुचारु भएको छैन । डिल्लीबजारकै राम कार्कीको परिवार पनि घरायसी जग्गा कारोबार गर्न पुगेका थिए । चाँगुनारायणकी सविता बस्नेत पनि जग्गा नामसारीसम्बन्धी बुझ्न मालपोत कार्यालय भक्तपुरमा पुगिन् । ललितपुर मालपोत कार्यालयमा पनि जग्गा कारोकारसम्बन्धी बुझ्न आउने सर्वसाधारणको संख्या बढेको मालपोत अधिकृत सुबोध खनालले बताए ।सवारी साधनको चाप बढेसँगै सरकारी कार्यालय, बैंक तथा वित्तीय संस्था र निजी कम्पनीमा आउने सर्वसाधारणको भीड लाग्न थालेको छ । तर त्यहीअनुसार सुरक्षाको सतर्कता भने अपनाइएको छैन । सरकारी कार्यालय खुले पनि हात धुने व्यवस्था छैन । पसल खुले पनि सामाजिक दूरी कायम गरिएको पाइँदैन । मालपोत कार्यालय डिल्लीबजारका प्रमुख मालपोत अधिकृत गोविन्दप्रसाद अधिकारीले कोरोना रोकथामका लागि अपनाउनुपर्ने सबै व्यवस्था कर्मचारीले गर्ने बताए । तर बल्ल उपस्थित भएकाले काम भइनसकेको उनको भनाइ छ । महामारी फैलिन नदिन आफैंले पनि सावधानी अपनाउनेबारेमा सूचना टाँस गर्ने तयारीमा छौं, उनले भने, कर्मचारीलाई सामाजिक दूरी कायम गरेर काम गर्न र सेनिटाइजर आफैंले बोक्न निर्देशन दिइसकेको छु ।ललितपुरका मालपोत अधिकृत खनालले सर्वसाधारण नआउने सोचले साबुन पानीको व्यवस्था नगरेको बताए । असार १ गतेबाट पूर्ण रूपमा कार्यालय सञ्चालनमा आउने सम्भावना रहेकाले त्यसअनुसार तयारी थालिरहेका छौं, उनले भने ।"
ठाकुरलाई सहयोग जुट्यो,"काठमाडौं (कास) लकडाउनमा खर्चविहीन भएपछि भोकै परेका मनन ठाकुरलाई खानेकुरा र आर्थिक सहयोग जुट्न थालेको छ । वीरगन्ज स्थायी घर भएका उनले कपाल काट्ने काम गर्दै आएका थिए । कान्तिपुर, काठमाडौं पोस्ट र अनलाइनमा समाचार प्रकाशन भएपछि सहयोग जुटेको हो । नक्साल भगवतीबहाल बस्ने ठाकुरको परिवारलाई आइतबार अपराह्नसम्म चार बोरा चामल, अन्य खानेकुरा र १७ हजार रुपैयाँ सहयोग जुटेको छ । शनिबार बेलुकासम्म खानेकुरा पनि थिएन अहिले त चार बोरा चामल सहयोग आएको छ, ठाकुरले भने, अब तीन महिनाको कोठाभाडा, पसल भाडा र छोरीहरूको शुल्क तिर्न बाँकी छ । लकडाउनले पाँच जनाको परिवार भोकभोकै परेपछि पैसाको जोहो गर्न ठाकुर घट्टेकुलोस्थित सैलुन खोल्न गएका थिए, तर घरबेटीले तीन महिनाको भाडा नदिएको भन्दै उल्टै ताल्चा लगाइदिए । पसलको भाडा २७ हजार तिर्न बाँकी रहेको उनले बताए । यो पैसा तिर्न पाए अन्त्यै गएर भए पनि पसल खोल्ने थिएँ, उनले भने । घरबेटीले भने आफ्नो घरमा कपाल काट्न सटर नदिने बताए । तीन महिनाको भाडा दिएको छैन, घरधनी महिलाले भनिन्, लकडाउनअघि नै सटर खाली गर्न भनिसकेको थिएँ । अब त झन् कपाल काट्नेलाई नदिने । ठाकुर परिवारलाई पत्रकार सन्नी महत र उनका साथीहरूले संकलन गरी नगद सहयोग गरेका हुन् । ठाकुरकी जेठी छोरी सरस्वतीले नजिकैको टाइम्स कलेजबाट गत वर्ष नै १२ कक्षा उत्तीर्ण गरिसकिन् । तर, ४० हजार शुल्क तिर्न नसक्दा मार्कसिट र चारित्रिक प्रमाणपत्र नदिएको सरस्वतीले बताइन् । कलेजमा कान्छी छोरीको पनि एक लाख शुल्क तिर्न बाँकी रहेको ठाकुरले बताए ।"
सुदूरपश्चिममा क्वारेन्टाइनमै ७ को मृत्यु,"क्वारेन्टाइनमा कडा औलो संक्रमणसुदूरपश्चिमका क्वारेन्टाइनमा कडा खालको पी फाल्सिपारम औलोको संक्रमण देखिएको छ । भारतबाट भित्रिएकामा कोरोनासँगै औलो भित्रिएकाले समुदायमा फैलिन सक्ने जोखिम रहेको प्रदेश स्वास्थ्य निर्देशनालयले जनाएको छ ।क्वारेन्टाइनमा बसिरहेकाहरूको कोरोनासँगै औलोका लागि आरडीटी जाँच गर्न आइतबार स्वास्थ्यकर्मीलाई निर्देशन दिइएको प्रदेश स्वास्थ्य निर्देशक डा गुणराज अवस्थीले बताए । समुदायस्तरसम्म औलो फैलिनबाट रोक्न ज्वरो आएकाहरूलाई औलोको पनि जाँच अनिवार्य गरेका छौं, उनले भने । लामखुट्टेबाट सर्ने औलो नियन्त्रण बाहिर गए डरलाग्दो रूपमा फैलिन सक्ने जोखिम रहेको उनले बताए ।यो औलो फैलिन सक्ने सिजन पनि हो, उनले भने, क्वारेन्टाइनमा बसेकाले मच्छरबाट बच्ने उपाय अपनाउन सकेका छैनन् । यहाँ फैलिन सक्ने खतरा बढी छ । क्वारेन्टाइनबाट समुदायमा पनि औलो जीवाणु भएका लामखुट्टे फैलिन सक्ने जोखिम छ । निर्देशनालयका अनुसार डडेलधुराको गन्यापधुरा गाउँपालिका४ को क्वारेन्टाइनमा बसेका एक जनालाई कडाखालको पी फाल्सिपारम औलोको संक्रमण पुष्टि भएको हो । त्यस्तै कञ्चनपुरको लालझाडी र कष्णपुर नगरपालिकाको क्वारेन्टाइनमा बसेका एकएक जनामा पी भाइभेक्स औलो देखिएको छ ।अर्जुन शाह (धनगढी), वसन्तप्रताप सिंह (बझाङ), डीआर पन्त (डडेलधुरा), मोहन शाही (डोटी) र तृप्ति शाही (बैतडी)"
प्राथमिकताबाट पन्छिएको संवाद,"नेपालभारतबीच छ महिनाअघि उव्जिएको र हालै उत्कर्षमा पुगेको सीमा विवाद समाधानका निम्ति कुनै तहबीच पनि संवाद सुरु हुन सकेको छैन । झट्ट हेर्दा विभिन्न चरणका कूटनीतिक नोट र प्रेस विज्ञप्ति आदानप्रदानका चरणबाट द्विपक्षीय अडानहरू सार्वजनिक भइरहेको यो संवेदनशील मामिलामा ठोस रूपमा कुराकानी अघि बढ्न सकेको छैन । दुवै पक्षले वार्ताबाटै समस्याको समाधान खोज्ने कूटनीतिक प्रतिबद्धता जनाए पनि त्यसमा कुनै प्रगति नहुनुले यस विवादलाई हल गर्न दुवै मुलुक अग्रसर नभइरहेको देखाउँछ । गत महिना नेपालले भारतीय अतिक्रमणमा परेका कालापानी, लिपुलेक तथा लिम्पियाधुरा क्षेत्रलाई आफ्नो राजनीतिक तथा प्रशासनिक नक्सांकनमा समेट्ने काम गरेको थियो । यसलाई संवैधानिक सुनिश्चितता दिने गरी अगाडि बढाइएको संविधान संशोधनको प्रक्रिया अहिले संसद्मा विचाराधीन छ । यसअघि भारतीय पक्षले ती क्षेत्रलाई आफ्नो भूभागभित्र राखेर राजनीतिक मानचित्र सार्वजनिक गरेको पृष्ठभूमिमा नेपालले उक्त कदम चालेको हो । यो नक्साद्वन्द्वबाट बाहिर निस्केर सार्थक संवादको बाटो नपहिल्याउँदासम्म मूल विवाद ज्यूँका त्यूँ रहने देखिन्छ । नेपाली संयन्त्रहरूले आफ्नो भूमि फिर्ता ल्याउन वार्ताको अग्रसरता लिन र सरकारले यसलाई प्राथमिकताको विषय बनाउन जरुरी छ । संवादको पहल भैरहँदा कोभिड१९ को संक्रमणपछि मात्रै सीमावर्ती मामिलामा कुराकानी हुने भनेर सुरुको चरणमा पन्छिएको भारतले यो साता मात्रै चीनसँगको उस्तै सीमावर्ती समस्यामा संवाद अघि बढाएको छ । तर नेपालसँगको वार्तामा अनिच्छा देखाउनुले उसको विरोधाभासपूर्ण द्वैध नीति फेरि पनि उजागर भएको छ । भारत वार्ताबाट टाढिन खोजिरहेको अवस्थामा उसलाई संवादमा ल्याउने कूटनीतिक सामर्थ्यको अहिले काठमाडौंलाई खाँचो छ । नेपाली भूभाग लिपुलेकलाई केन्द्र बनाएर चीनभारत द्विपक्षीय व्यापारिक नाका खोल्ने सन् २०१५ को बेइजिङ समझदारी हुँदै अहिले यही भूभागलाई आफ्नो राजनीतिक नक्सामा समेट्ने र फेरि यही भूभागबाट सामरिक महत्त्वको सडक निर्माण गर्ने भारतीय मिचाहा प्रवृत्तिविरुद्ध यतिखेर नेपालमा सर्वदलीयसर्वपक्षीय सहमति जुटिसकेको छ । अब कूटनीतिक संवादका निम्ति वातावरण बनाउन दिल्लीस्थित कूटनीतिक नियोग, परराष्ट्र मन्त्रालय र मूल राजनीतिक नेतृत्वले खेल्नुपर्ने भूमिका सार्वजनिक चासोको विषय बनेको छ । अहिले एकदमै प्रचलनमा देखिएको प्रेसरिलिज डिप्लोमेसी को भर परिरहनुभन्दा संवादका निम्ति गर्न सकिने सबै तहका पहलहरू आवश्यक देखिएको छ । प्रधानमन्त्रीद्वयको सुस्वास्थ्य र जन्मदिनको शुभकामना आदानप्रदानमा अभ्यस्त भैसकेको द्विदेशीय सरकारी संयन्त्रको भर्चुअल टेक्नोलजी अहिले उब्जिएको सीमावर्ती मामिलाको विषयप्रवेशमा उपयोगी हुन सक्छ । अहिलेसम्म कहिले पूर्वप्रधानमन्त्रीलाई विशेष दूत बनाएर दिल्ली पठाइने, कहिले परराष्ट्र सचिवस्तरीय संयन्त्रलाई सक्रिय तुल्याइने र कहिले यो मामिलालाई अन्तर्राष्ट्रियकरण गरिनेजस्ता ओठे सवालजवाफ मात्रै यो गम्भीर सरोकारलाई सम्बोधन गर्ने गरी बाहिर आएको देखिन्छ । यसमध्ये प्रधानमन्त्रीको विशेष दूतका रूपमा कसैलाई भारतीय पक्षसँग वार्ताको पहल गर्ने गरी दिल्ली पठाउने विकल्प अहिलेलाई कामलाग्दो हुन सक्छ । साथै यसका निम्ति वातावरण बनाउन ट्र्याकटु पहलहरू पनि उत्तिकै उपयोगी हुन सक्छन् । कूटनीतिक संवेदनशीलता र गाम्भीर्य चाहिने विषयमा त्यसैअनुसारको प्रभावपहुँच विस्तार गर्ने अर्थमा काठमाडौंमा जो कोही मन्त्रीहरू र दिल्लीमा नेपाली राजदूतले फाट्टफुट्ट अन्तर्वार्ता दिनेभन्दा पर्तिरको प्रयत्न अहिले हुन सकेको छैन । बरु हाम्रा प्राथमिकता प्रशासनिक सीमांकनको नयाँ नक्सा राजनीतिक नेताहरूका घरघरमा बाँड्दै हिँड्ने, राजनीतिक संयन्त्रका बैठकहरूमा रस्साकस्सी गर्ने र कोरोना महामारीबारे मनगढन्ते कुरा सुनाउनेमै केन्द्रित भएको देखिन्छ । यसैगरी, नयाँ राजनीतिकप्रशासनिक भूभागबारेको अहिले संकलित प्रमाण र कागजातको आधिकारिकता निर्क्योल गर्न परराष्ट्र मन्त्रालयले हालसम्म विज्ञहरूको समूह बनाउन सकेको देखिन्न, जुन गरिहाल्नुपर्ने एउटा अपरिहार्य कार्य हो । यी सबै सरोकारभन्दा अघि बढेर अहिले भारतले नेपालको वार्ता आग्रह र बारम्बारको अनुरोधलाई किन अस्वीकार गरिरहेको छ भन्ने कारणको खोजी हुनु पनि जरुरी छ । आजको युगमा सत्ता, शक्ति वा अरू किसिमको वर्चस्वकै भरमा एउटा छिमेकीसँग यसरी कूटनीतिक संवादहीनता कायम रहनु कति उपयुक्त छ भन्दै यसबारेमा बहसपैरवी गर्ने र ट्र्याकटु डिप्लोमेसी को अवधारणालाई अघि बढाउने काम पनि यसबेला उत्तिकै महत्त्वपूर्ण हुनेछ । यसबेला एसियाप्रशान्त क्षेत्रबाट संयुक्त राष्ट्रसंघीय सुरक्षा परिषद्को अस्थायी सदस्य राष्ट्र बन्ने अन्तिम दौडमा लागिरहेको भारतले आफ्ना छिमेकीहरूसँग देखाइरहेको असहिष्णु व्यवहार लाई पनि यही घडीमा विश्व समुदायले मूल्यांकन गर्ने नै छ । सुरक्षा परिषद्मा नेपालले भारतलाई दिएको समर्थनलाई पनि वार्ता र संवादको सफ्टपावर बनाउन सकिनेछ, तर यो पनि नेपालले खेल्न सक्ने कूटनीतिक दक्षतामा निर्भर हुनेछ । अरूभन्दा पनि सीमावर्ती मामिलामा वार्ता र संवादको प्राथमिकता अपरिहार्य देखिएको यो घडीमा दुई देशका प्रधानमन्त्रीकै तहमा पोजेटिभ नोट मा कुराकानी थाल्नुपर्ने खाँचो अहिले छ । कोभिड प्रकोपसिर्जित हालको अप्ठ्यारोका बीचमा भर्चुअल डाइलग बाट यसको आरम्भ गर्न सकिन्छ ।"
किसान निरुत्साहित,"भान्सामा आलुको झोल खान नपाइएको वर्तमान अवस्थामा पोखरामा सयौं टोकरी तरकारी खाल्डामा पुर्नु भयानक गल्ती र स्थानीय निकायका जिम्मेवार व्यक्तिहरूको घीनलाग्दो क्रियाकलाप हो । यस्तो कामको जति नै विरोध गरे पनि कम हुन्छ । गाउँपाखामा लगाइएका तरकारीलाई कोरोना फैलाउने माध्यम भनी दोषारोपण गर्नेहरूले भारतबाट आएका तरकारीहरूलाई निर्बाध स्वागत गरिरहेका होलान् । सबैलाई थाहा छ हाम्रो भान्सामा भारतीय तरकारी पाक्छन् । उपभोक्ताको पैसा भारत पुग्छ, यसले नेपाली किसानलाई आर्थिक र मानसिक रूपमा कमजोर बनाइरहेको छ । मुलुकका सबै सीमानाकाबाट आउने पशु, फलफूल र तरकारीलाई क्वारेन्टिन राख्नुपर्छ भनेर नबोल्नेहरू आफ्नै पाखापखेराका तरकारी फालेर बहादुरी देखाइरहेछन् । पाँचखाल, धुनिबेंसी, पालुङ, चितवनलगायतका क्षेत्रबाट बिचौलियाको चंगुलमा नपरी तरकारी काठमाडौं र पोखरा पुग्दैनन् । किसानको हातमा थोरै पैसा पर्छ र उनीहरूको मिहिनेतको फाइदा बिचौलियाले उठाइरहेका छन् । यस्तो विषयमा जनप्रतिनिधिको चासो रहँदैन । जता हेर्यो त्यतै बिचौलियाको अन्तहीन राज र मनोमानी छ । किसानको कुरा सुन्नुपर्ने र मद्दत गरिदिनुपर्ने निकाय तमासे बनिदिँदा थुप्रै गाउँमा तरकारी कुहिरहेछन् । अझ लकडाउनको बेला तरकारीलाई जनप्रतिनिधिले नै खाल्टोमा हाल्दा किसानको मन कस्तो भयो होला ? गाउँका कृषिउपजलाई बिचौलियामुक्त गरी सजिलै संयोजन गरिदिन स्थानीय तहले किन सक्दैनन् ? आफ्ना जनताका उत्पादनलाई बजारसम्म पुर्याउन किन नसकिने ? स्थानीय निकायले किसानको मर्का बुझ्दैन भने कसले बुझ्छ ? कोरोना लाग्छ भनेर हचुवाको भरमा स्थानीय निकायले सूचना जारी गरेर तरकारी नष्ट गरिएको पोखराको घटनाले निकै निराश बनायो । सूचना निकाल्ने जनप्रतिनिधिलाई कारबाही गरियोस् र किसानलाई उचित क्षतिपूर्तिको व्यवस्था होस् । श्यामसुन्दर कुइँकेल, काठमाडौं"
सामाजिक दूरीसहित व्यापार,"सरकारी घोषणाअनुसार लकडाउन अझै एक साता बाँकी छ । लगातारको बन्दले जनताको आर्थिक अवस्था बिग्रन थालेको छ । लकडाउनलाई खुकुलो बनाउने आमनागरिकको मागबमोजिम पछिल्लो समय सरकार केही नरम रूपमा प्रस्तुत भयो । एकआपसमा दूरी कायम राख्ने र भीडभाड नहुने गरी व्यवसाय सञ्चालनका लागि मौन स्वीकृति सरकारले दिइसकेको छ । असारदेखि लकडाउन खुकुलो पार्ने मोडालिटीबारे पनि चर्चा भइरहेको छ । यसै परिवेशमा सुन पसल खोल्न नेपाल सुनचाँदी व्यवसायी महासंघले विज्ञप्ति जारी गर्यो । तर, सबै सुन व्यवसायीले अहिलेको अवस्थामा पसल सञ्चालन गरिहाल्नुपर्छ भन्ने मान्यता राख्दैनन् । अहिले गहना किन्नेभन्दा पनि बेच्नेहरू बढी छन् किनभने सुनको मूल्यमा भारी वृद्धि भएको छ । महामारीले जनताको आयस्रोत सुक्दै गएको छ । खाद्यान्न वा तरकारी खरिद गरेजस्तो होइन सुन किन्ने प्रक्रिया । सुन किन्न जाँदा प्रायः परिवार वा नातागोता लगिन्छ । सुनपसलमा सुरक्षागार्डसहित ५७ कर्मचारी हुन्छन् । फेरि ग्राहकले गहना हेर्दैमा किनिहाल्छन् भन्ने हुँदैन । आधा दर्जन पसल चहार्ने उनीहरूको स्वभाव हुन्छ । सुहायो वा सुहाएन लगाएर हेरेपछि मात्रै कुनै एउटा पसलको गहना उनीहरूको रोजाइमा पर्छ । जतिसुकै क्षेत्रफल ओगटेको पसल भए पनि सामाजिक दूरी कायम गर्न सकिन्न । त्यसैले पनि सुन पसल संक्रमण फैलाउने केन्द्र बन्न सक्छ । यसलाई खोल्न दिनुहुन्न भन्ने होइन तर कसरी व्यवस्थापन गर्न सकिएला भन्नेमा ध्यान दिन जरुरी छ । महामारीका बेला सुनका गहना विगतमा जस्तै गरी खरिद हुन्छ भन्ने छैन । आम मानिसको भविष्य अन्योलग्रस्त छ । भोलि खानै नपाइने हो कि भन्ने डर पनि उत्पन्न भएको छ । यस्तो बेला सुन न खान मिल्ने, न त भन्नेबित्तिकै बेच्न । यो आममानिसको आवश्यकता पनि होइन । सुनको व्यापार महामारीमा निकै कम हुन्छ । यो सबै थाहा हुँदाहुँदै व्यापारीले लकडाउनकै बेला किन सुन पसल खोल्न हतार गरे ? यस्ता कार्य भइरहँदा पनि राज्य चुपचाप छ । कोरोना महामारीमा राज्य निकै ठाउँमा चुक्यो । किन चुक्यो भन्नेबारे खोजी गरिनुपर्छ । मधु लम्साल, काठमाडौं"
सरकारको अस्पष्ट नीति,"कोरोना संक्रमितको संख्या बढिरहेको छ । भारतबाट आउनेहरूको भीडलाई सरकारले व्यवस्थित गर्न नसकेको हुनाले संक्रमण तीव्र भएको हो । क्वारेन्टिनमा औषधि, खाना र एम्बुलेन्सजस्ता आधारभूत आवश्यकताको व्यवस्था नहुनाले ज्यान गइरहेको समाचारहरू बाहिर आएका छन् । लकडाउनको कारण समयमै उपचार नपाएर सुत्केरीहरूको मृत्यु भइरहेछ । त्यस्तै अन्य गम्भीर रोगका बिरामीलाई निकै अप्ठ्यारो छ । अस्पतालहरूले उपचार गर्दैनन् । खान नपाएर क्वारेन्टिनमै मृत्यु भएको हृदयविदारक घटना पनि हामीले सुन्नुपर्यो । हप्तौंदेखि काँचो आँप र नुन खाएर दिन कटाउन बाध्य किशोरी आमाहरूको कथा सुनिनसक्नु छ । यता सरकारले भने राहतमा ठूलै रकम खर्च भएको सुनाउन छोडेको छैन । यस्तो रकम कता जान्छ ? स्थानीय सरकारहरू आफ्नै दुखेसो पोख्नमा व्यस्त छन् । क्वारेन्टिन व्यवस्थित गर्ने, पीसीआर टेस्ट बढाउने, भारतबाट आउनेहरूको व्यवस्थापन र निमुखालाई खाना दिने काम भएन । साथै लकडाउनमा योजनाबद्ध रूपमा कम गर्दै जाने भरपर्दो खाका पनि सरकारले ल्याउन सकेन तैपनि महामारी रोक्न दिनरात नभनी काम गरिरहेको दाबी गरिरहेछ । तर सरकारी कामलाई जनताले महसुस गर्न सकेका छैनन् । क्वारेन्टिनमा बसेकाहरूको परीक्षण नै नगरी घर पठाउने नीति यसबीच सरकारले लियो । आफूअनुकूल मापदण्ड बनाएर परीक्षण नै नगरी घर पठाउनुले संक्रमण झन् भयावह हुन्छ । सरकारको यो कस्तो रबैया हो ? किन गैरजिम्मेवारपूर्ण तरिकाले काम गर्न तम्सिँदै छ ? के सरकारले जनसंख्या कम गर्ने रणनीति लिएको हो ? आमनागारिकको बाँच्न पाउने अधिकारको ग्यारेन्टी सरकारले लिनु पर्दैन ? फेरि किन अर्को गम्भीर गल्ती गर्न खोज्दै छ सरकार ? परीक्षण नै नगरेपछि भाइरस नै देखिँदैन अनि कोरोनामुक्त नेपाल घोषणा गर्दिए भइहाल्यो । सरकार यही बाटोमा छ । धेरैभन्दा धेरै परीक्षण गरेर सबैलाई ढुक्क हुने अवस्था बनाउनुपर्नेमा सरकार उदासीन छ । नीति नै के हो प्रस्ट छैन । सरकारले उल्टो बाटो हिँड्दा कसले कारबाही गर्ने ? नेताहरूलाई तत्काल कारबाही गर्ने निकाय भइदिए कस्तो राम्रो हुन्थ्यो । कारबाहीमा पर्ने डरले जनताको हितमा सक्दो काम गर्थ्यो कि ! गोविन्द विक, बूढानीलकण्ठ१२, काठमाडौं"
जोद्धिप्रसादको मृत्युको दोषी कर्मचारीतन्त्र,"साँफेबगरमा सडक बनाउन पुगेका गुलरिया नगरपालिका९ का जोद्धिप्रसाद गोडिया लकडाउनमा चार दिन लामो जंगलको बाटो भोकै हिँड्दै अत्तरिया पुगे । साँफेबगरै बसेको भए भोकै मर्ने डर थियो । त्यसैले उनी जोखिम मोलेरै हिँड्न तम्सिए । जसोतसो बर्दिया आइपुगेपछि उनलाई बबई बहुमुखी क्याम्पस्थित क्वारेन्टिनमा राखियो । र, त्यहीँ उनको मृत्यु भयो । जोद्धिप्रसादको मृत्यु नेपालको विद्यमान केन्द्रीकृत निजामतीय शासन पद्धतिको विफलताको प्रतीक हो । जिल्ला प्रशासन कार्यालय चुस्त र व्यवस्थित हुँदो हो त भोकले उनको मृत्यु हुने थिएन । लगभग तीन महिना पुग्न लागेको लकडाउन पूर्ण रूपमा आदेशात्मक मात्र रह्यो । राज्यले खान नपाएका मजदुरहरूलाई दुई मुठी अन्न दिने राहत प्याकेज त ल्यायो तर मजदुर भोकै छन् । क्वारेन्टिन पुगेकाहरूधरि खान पाउँदैनन् । छुट्याएको राहत पनि मजदुर र विपन्नले पाएका छैनन् । उद्योगधन्दाबाहेक कृषि क्षेत्रमा मजदुरी गर्नेको संख्या निकै छ । गाउँमा निम्न वर्गका प्रायः महिला कृषि मजदुरका रूपमा काम गर्छन् । यस्ता मजदुरका बारेमा सरकारले खासै सोचेको छैन, न त कार्यक्रम र योजना नै आएका छन् । शासन गर्ने नेता र शासन चलाउने निजामती कर्मचारीलाई सामान्यजनको सरोकार बुझ्नु झन्झटिलो कार्य बनेको छ । बाटोमा हिँडेका आम सर्वसाधारणलाई लाठी बजाइन्छ तर नेताकर्मचारीवरिपरिका व्यापारी, बिचौलियाले निर्बाध गाडी गुडाइरहेका छन् । उनीहरूलाई नकसैले छेक्छ न त कसैले रोक्छ नै । गन्तव्यमा आरामसाथ पुगेका छन् । सर्वासाधारण भने ज्यानै जाने गरी हिँड्न बाध्य हुनुपरेको छ । जिल्ला प्रशासन कार्यालयले आवश्यक समन्वय र व्यवस्थापन गरेर जोद्धिप्रसादको समूहलाई गाडीमा घर पठाएको भए उनको मृत्यु हुने थिएन । त्यस्तै, मापदण्डविपरीतको क्वारेन्टिनमा राख्नु अर्को गल्ती हो । संक्रमण फैलिनसकेको जिल्लाबाट अर्को जिल्लामा आउँदा अनिवार्य क्वारेन्टिनमा राख्नुपर्ने अवस्था थिएन । यदि जोद्धिप्रसादले घरमा बस्न पाएका भए पर्याप्त आराम र मानसिक शान्ति पाउँथे । सायद उनको ज्यान जोगिन सक्थ्यो । कोरोना रोकथाममा सूचना प्रवाह र त्यसको प्रभावकारितामा सरकार पूर्ण रूपमा असफल भयो । सरकारी अड्डाबीच नै समन्वय र सूचना प्रवाह गरिँदैन । निजामतीले जागिर खाने मात्र काम गरेको छ । लकडाउन अवधिमा क्वारेन्टिनलाई मापदण्डअनुसार बनाएको भए स्थिति अर्कै हुने थियो । जनताको करले नै सुविधायुक्त क्वारेन्टिन बनाउन सकिन्थ्यो । सरकारले त नीति र व्यवस्थापनको काम मात्रै गर्ने हो । त्यसमा सरकार चुकेको छ । प्रभावकारी तरिकाले कोरानासम्बन्धी कामले महत्त्व पाएको भए अहिलेको स्थिति अर्कै हुन्थ्यो । क्वारेन्टिन बने नबनेको र कस्तो स्थितिमा छ भन्ने कुराको मूल्यांकन कर्मचारीतन्त्रले गर्ने हो । तर कर्मचारीले धरि कोरोनाको कामलाई प्राथमिकतामा राखेनन् । गणतन्त्रसम्म आइपुग्दा पनि निजामती प्रशासन राणा शासनको बडाहाकिमी शैलीभन्दा फरक छैन । जोद्धिप्रसादको मृत्युले यही कुरा पुष्टि गर्छ । रवीन्द्र सुवाल, काठमाडौं"
एमसीसी र बीआरआईको भुमरी,"विदेशनीतिमा देखिएको उल्झनअहिलेको कूटनीतिक जटिलता कसरी आयो भन्ने अर्को महत्त्वपूर्ण पाटो हो । यसका मूलतः दुइटा कारण हुन सक्छन् । पहिलो, हाम्रो अस्थिर आन्तरिक राजनीति तथा आर्थिक पछौटेपन । यसले अलग परिस्थितिको निर्माण गर्छ जहाँ आर्थिक र राजनीतिक सहयोग अपरिहार्य हुन्छ । तर सहयोग नै अन्तर्राष्ट्रिय सम्बन्धको मूलमन्त्र भएको भए विश्व आजको अवस्थामा आउने थिएन । धेरै राष्ट्र यसले निर्माण गरेको चक्रव्यूहमा पर्ने थिएनन् । दोस्रो पक्ष भनेको विदेशनीतिलाई व्याख्या गर्ने कुलीन वर्ग हो, जसले आफ्नो सुविधानुसारको नीति अगाडि ल्याउँछ, ती चाहे हिजोका शासक होऊन् या आजका । त्यसै गरी विदेशनीतिको क्षेत्रमा काम गर्ने परामर्शदाता र विज्ञहरू पनि जिम्मेवार ठहरिन्छन् । यी दुवै वर्ग नेपालको आवश्यकता र जनताभन्दा टाढा देखिन्छन्, जसका कारण हाम्रो विदेशनीति कमजोर बनेको छ । कमजोर विदेशनीतिले गर्दा दुइटा शक्तिको नेपालमा प्रत्यक्ष भिडन्त हुने सम्भावना बढ्दै गएको छ । बीआरआई र एमसीसीलाई लिएर राजनीतिक दलहरूमा भएको विभाजन दुई राष्ट्रबीचको शक्तिप्रक्षेपण पनि हो ।अन्तमा, दोहोरो मान्यताका कारण अन्तर्राष्ट्रिय जगत्मा हाम्रो विश्वास गुम्दै छ । यस्तो हुनुपछाडिको प्रमुख कारण समानान्तर विचारधाराबाट निर्देशित परराष्ट्र नीति हो । हालैका दिनहरूमा यो प्रक्रिया झनै बढेर गएको छ । राजनीतिक दलले आम नागरिकको उपभोगका लागि एक किसिमको र राज्यव्यवस्थाले अर्को किसिमको परराष्ट्र नीति अवलम्बन गर्दै आएका छन् । यस्तो परराष्ट्र नीतिले नेपाल अप्ठ्यारो परिस्थितिमा पर्न गएको छ । हाम्रो परराष्ट्र नीतिका केही सिद्धान्त वास्तविकतासँग मेल खाँदैनन् । यद्यपि परराष्ट्र नीतिको समयानुकूल परिवर्तन गर्न ३० वर्षयता धेरै समिति र अध्ययन टोलीहरू बनाइए, तथापि ती सबै पुरानो स्कुल (अन्तर्राष्ट्रिय राजनीतिको चौथो डिबेट) भन्दा पहिलेका मान्यताहरूबाट निर्देशित छन् । असंलग्नता, पञ्चशील, शक्ति सन्तुलन, भौगोलिक दूरी आदिइत्यादि वास्तविकतामा भन्दा भावना (इमोसन) मा आधारित नीति हुन् र वास्तविक वैश्विक राजनीतिमा यिनको औचित्य कम हुन्छ । नीतिहरू व्यावहारिक हुनुपर्छ, दार्शनिक होइन । अव्यावहारिक विदेशनीतिले अहिले र भोलि देखिने चुनौतीलाई सम्बोधन गर्न सक्दैन । एमसीसी र बीआरआई हाम्रा लागि यथार्थ हुन् । वस्तुस्थिति नियालेर भोलि देखिन सक्ने सम्भावित खताराको विश्लेषण र आवश्यकता पहिचान गरेर सामूहिक रूपमा अगाडि बढ्यौं भने यो जटिलताको सामना गर्न सकिन्छ ।"
भारतबाट घर फर्कनै सास्ती,"सुरेशराज न्यौपाने (नयाँदिल्ली)कोरोना भाइरस (कोभिड१९) का कारण विदेशमा अप्ठ्यारोमा परेका नागरिकलाई उद्धार गर्ने योजनाअन्तर्गत तेस्रो मुलुकबाट शुक्रबारदेखि नेपालीहरू फर्कन थालेका छन् । तर, रोजगारीको सबैभन्दा ठूलो गन्तव्य भारतमा रहेका नेपालीका लागि भने सरकारले कुनै ठोस योजना अघि सारेको छैन ।सरकारले भारतबाट फर्कनेहरूका लागि विभिन्न २० वटा नाका खुला गरिएको मात्र जनाएको छ । सरकारले भारतमा रहेका नेपालीहरूका लागि प्रस्ट योजना नल्याउँदा घर फर्कने दिन कुरिरहेका नेपालीहरूको सास्ती दिनप्रतिदिन बढ्दै गएको छ । बर्सेनि १५ देखि २० लाखको संख्यामा नेपालीहरू रोजगारीका लागि भारत आउने गरेका छन् । अध्ययन, उपचार, तीर्थयात्रा र अन्य प्रयोजनका लागि आउनेको संख्या पनि हजारौं छ । सार्वजनिक सवारी साधन पर्याप्त मात्रामा नचल्दा दक्षिण भारतका केरला, चेन्नई, बेंग्लोरसँगै महाराष्ट्र र राजस्थानमा रहेका नेपालीहरू घर जान पाएका छैनन् । गुल्मी घर भएका नीलबहादुर विक एक वर्षदेखि दक्षिण भारतको केरलाको एउटा सपिङ मलको सैलुनमा काम गर्दै आएका थिए । तीन महिनादेखि बन्द सैलुनका साहूले असोजदेखि मात्र सैलुन खुल्ने जनाउँदै घर जाऊ भनिसकेका छन् । लामो समयदेखि काम नहुँदा भएको पैसा पनि खानबस्नमै सकिएको छ । काम पनि छैन, खर्च पनि छैन कसरी बाँच्ने चिन्ता बढ्दै गएको छ, विकले कान्तिपुरसँग भने । दिल्लीमै रहेका रौतहतका जकाउल्ला अन्सारीको सिलाइकटाइको काम पनि लकडाउनयता ठप्प छ । अरू बेला ट्रेनमा जाँदा बढीमा १८ सय भारु लाग्ने गरेकोमा केही सीमित मात्रामा चलेका बसहरूले बिहारको बैरगनियासम्मका लागि ३५ सय भारु तोकेका छन् । त्यसमाथि श्रीमती, छोराछोरी र भाइसमेत गरी ७ जनाका लागि भाडा जुटाउन उनले सम्भव देखेका छैनन् । चिनेजानेकाबाट रासनपानी सरसापट गरेर चलाएको छु, उनले भने । रेलयात्राका लागि भने आधार कार्ड चाहिने भएकाले उनी समस्यामा छन् । पहिले कुनै दिक्कत थिएन, अहिले त टिकट नै पाइएन, बस्ने कसरी बस्ने, जाने कसरी जाने भएको छ, अन्सारीले गला अवरुद्ध पार्दै भने ।तीन महिनाअघिसम्म पनि सुनसरीका राजकुमार मेहतालाई कामको चिन्ता थिएन । राजस्थानको बारमेरमा घर बनाउने काममा व्यस्त थिए उनी । कमाइ पनि राम्रै थियो । तर, लकडाउनका कारण परिस्थिति एकाएक फेरिएको छ । काम बन्द भयो । दिन बित्दै जाँदा थप गाह्रो हुने हो कि भन्ने चिन्ता छ उनलाई । त्यही भएर जसरी भए पनि घर जाने निधो गरेका छन् । तर, पनि कुनै उपाय हात परेको छैन । करिब २८ सय किमिको दूरी पैदल जाने कुरा पनि भएन । गर्मीको मौसम । त्यसमाथि राजस्थान । बसेको ठाउँबाट बाहिर निस्कन त गाह्रो छ अब हिँडेर जाने त कुरै भएन, उनले भने । न रेलको टिकट पाइन्छ न अन्य सवारी साधनमा जान सक्ने हैसियत छ यस्तै हो भने त भोलि के हुन्छ भन्ने छैन, मेहताले चिन्तित हुँदै भने । दैलेखका खेमराम भण्डारी उत्तराखण्डको पौरीमा सडक बनाउने काममा संलग्न थिए । उनको चैतको दोस्रो साता नेपाल जाने योजना नै थियो । तर, एकाएक लकडाउनले रोकिए । लकडाउन लम्बिँदै गयो । आफ्नो व्यथा आफैंलाई थाहा छ, तर के गर्नु परिवारलाई सबै ठीक छ भन्नै पर्यो, उनले भने । घर जानका लागि प्रयास नगरेका होइनन् । तर, सार्वजनिक यातायात राम्ररी नचल्दा बसहरूले मनपरी भाडा भनेका छन् । अरू बेला खाना खाएर रुपैडिहासम्म जान हजार रुपैयाँ भारु पुग्नेमा अहिले बसवालाले सात हजारसम्म भण्डारीले बताए । जसले गर्दा भण्डारी र साथीहरू भएको बाटा खर्च पनि सकिने चिन्तामा डुबेका छन् ।दिल्लीस्थित दूतावासले सहयोग गर्ने आसमा धेरै पटक फोन पनि घुमाए । धेरै पटक फोन नै उठेन । उठेको बेला दूतावासका कर्मचारीले कुनै ठोस जवाफ नदिएको भण्डारीको भनाइ छ । यस्तै भइरह्यो भने त रोगको डरभन्दा पनि भोकको डर लाग्न थालेको छ, उनले भने ।सामाजिक सञ्जालमार्फत अन्य मुलुकमा रहेका नेपालीहरूलाई जहाज चार्टर गरेर ल्याएको थाहा पाउँदा उनलाई थप पीडा हुन्छ । भारतमा काम गर्नेहरूलाई त राज्यले नागरिक नै ठानेन, निकै दुःख लागेको छ, उनले भने । दिल्ली नजिकैको गाजियाबादको एक रेस्टुराँमा काम गर्दै आएका बलबहादुर साउदको छटपटी उस्तै छ । साउद अछामबाट फर्केको एक महिना नबित्दै लकडाउन भयो । लकडाउनले काम पनि बन्द भयो । कहिले सामुदायिक भान्सा त कहिले ऋण सापट गरेर श्रीमती, दुइटा छोरा र एउटी छोरीको छाक टारिरहेका छन् । खानाबस्नको समस्या हुन थालेपछि नेपाल जाने सुर पनि कसे । तर, भाडा सुन्दै साउदको होस उड्यो । सामान्य अवस्थामा बसले एक जनाको बढीमा ५ सय लाग्ने गरेकोमा अहिले २ हजार ५ सय पुगेको छ । सिमाबाट फेरि अछाम पुग्न थप खर्च लाग्छ । पहिलो त अहिलेको चर्को भाडा तिर्ने बुता नै छैन, त्यसमाथि बोर्डरमा के हुन्छ भन्ने चिन्ता पनि छ, साउदले भने ।उता पन्जाबमा इन्जिनियरिङ अध्ययनरत धनुषाका श्यामकुमार रजकले पनि रेलको टिकट काट्न पाएनन् । कलेजले अक्टोबर अघि पढाइ नहुने जानकारी दिइसकेको छ । तर, टिकट नहुँदा रजक घर जान पाएका छैनन् । केही सहयोग पाउने आसमा दूतावासमा सम्पर्क गरेका थिए । तर आलटाले जवाफ आयो । जबकि प्रवासी संगठनका अधिकारीहरू दूतावासले पहल गरेको खण्डमा नेपालीहरूलाई घर फर्कन सहज हुने बताउँछन् । अखिल भारत नेपाली एकता मञ्चका केन्द्रीय सचिव ऐनबहादुर रावलले दूतावासले भारतको केन्द्र सरकार र राज्य सरकारहरूसँग समन्वय गर्ने हो भने घर जाने नेपालीहरूले ठूलो राहत पाउने बताउँछन् ।तर यता नेपाली दूतावासले भने रेल टिकटका लागि सम्पर्कमा आएकालाई आवश्यक सिफारिस दिएको दाबी गरेको छ । दूतावासको सम्पर्कमा आउनेलाई त टिकटका लागि आवश्यक सिफारिस दिइरहेका छौं, दूतावासका प्रवक्ता हरि ओडारीले भने । तर, समस्या सुनाउनका लागि दूतावासमा सम्पर्क गर्ने प्रायः सबै नेपालीहरूको फोन उठ्दैन भन्ने गुनासोबारे भने उनी नाजवाफ रहे ।"
चीनमा कोरोना निको हुने ९४ प्रतिशत,"८० वर्षमाथिका ३ हजार निकोचीनले ८० नाघेका हुबेईका करिब ३ हजार संक्रमितलाई सन्चो पारेको दाबी गरेको छ । उनीहरूका लागि राज्यको १५ लाख चिनियाँ युआन सबै राज्यले व्यहोरेका छन् । चिकित्सकहरूको दृढता, पर्याप्त मेडिकल उपकरण, औषधिलगायतका कारण यो सम्भव भएको चीनको भनाइ छ ।"
ठूला खरिदमा प्रतिस्पर्धा नगराउन ऐन संशोधन प्रस्ताव,"त्रुटिपूर्ण डिजाइन, विश्लेषण वा गलत परामर्श दिए, योग्यता ढाँटी वा झुक्याएर खरिद सम्झौता गरेको प्रमाणित भएमा तीनदेखि ५ वर्षसम्म कालोसूचीमा राख्न सकिने प्रस्ताव विधेयकमा छ । लापरबाही वा निजकै कारणले सार्वजनिक खरिद कार्यान्वयनमा ढिलाइ भए वा ढिलाइ हुने अवस्था देखिए सार्वजनिक निकायले त्यस्तो निर्माण व्यवसायी, आपूर्तिकर्ता वा सेवा प्रदायक र परामर्शदातालाई नयाँ सार्वजनिक खरिद प्रक्रियामा भाग नलिनका लागि सार्वजनिक खरिद अनुगमन कार्यालयमा तोकिएबमोजिम लेखी पठाउन सक्नेछ, विधेयकमा भनिएको छ ।विधेयकमा खरिदसम्बन्धी काम समयमै गर्ने कर्मचारी र व्यवसायीलाई प्रोत्साहन र पुरस्कार दिन सकिने व्यवस्था पनि गरिएको छ । नेपाल सरकारले खरिदसम्बन्धी कार्य सुरु निर्धारित समयावधिभित्रै गुणस्तरीय रूपमा सम्पादन गरी उत्कृष्ट नतिजा प्राप्त भएका आधारमा खरिद कार्यमा संलग्न कर्मचारीलाई तोकिएबमोजिम प्रोत्साहन सुविधा दिन सक्नेछ, विधेयकमा भनिएको छ ।"
विद्युतीय सवारीको भन्सार वृद्धि राष्ट्रघात,"बजेट गुट र दलालबाट प्रभावितनेकपाका सांसद गजेन्द्रबहादुर महतले अर्थमन्त्रीले आगामी आर्थिक वर्षका लागि प्रस्ताव गरेको बजेट पार्टीको गुट, दलाल र भेटीबाट प्रभावित भएर बनेको प्रतिक्रिया दिए । यस्तो बजेट लिएर आफू जिल्ला फर्कन नसक्ने भन्दै उनले सरकारका मन्त्रीहरूमाथि आक्रोश पोखे ।आफ्नो जिल्लामा बजेट र योजना लैजान सांसदहरूले पार्टीको गुटको सेवा गर्नुपर्छ कि ? कतै भेटी चढाउनुपर्छ कि ? कर्मचारीको सेवा गर्नुपर्छ कि के गर्नुपर्छ ? उनले व्यङय गरे, यस्तो बजेट ल्याउन मन्त्री किन चाहियो ? सचिवले ल्याउन सकिहाल्छन् नि । माननीयलाई सरकार गठन गरेपछि बाटो खर्च दिएर घर पठाउन उनले आग्रह गरे । यहाँ सचिव, सीडीओ छँदै छन् । जे भने पनि उनीहरूले हस्, हस् भनिहाल्छन् । माननीयले त हस्, हस् भन्दैनन्, उनले भने, हामी आफ्नै सरकार भए त हस् भन्दैनौं । अरूको सरकारलाई झन् किन भन्थ्यौं र ? त्यसैले हस्, हस् भन्ने मान्छे राखेर हामीहरूलाई बिदाइ गर्नुपर्यो । नेकपाका सांसद गोपालबहादुर बमले बजेटको किताब बोक्नै नसक्ने भारी भए पनि त्यसमा जनताको विषय नभएको बताए । सत्तापक्षका सांसदले बजेटको समर्थनमा ताली पिट्नैपर्ने बाध्यता रहेको उनको भनाइ छ । सांसदहरूले मन्त्रीलाई बिन्तीपत्र हालेको तीन वर्ष बितेको भन्दै कर्णालीलाई गरिब बनाउने बजेट आएको उनले बताए ।"
७५ दिनपछि खुल्यो सुनचाँदी बजार,"काठमाडौं (कास) कोभिड१९ को जोखिमबाट बच्न गरिएको लकडाउनका कारण चैत ११ देखि बन्द भएको घरेलु सुनचाँदी बजार आइतबार खुलेको छ । साढे दुई महिना (७५ दिन) पछि बजारमा एकै दिन प्रतितोलामा १० हजार ४ सय रुपैयाँ मूल्य बढेर कारोबार भएको छ । ०७६ चैत १० गतेको तुलनामा आइतबार करिब साढे १० हजारले सुनको मूल्य बढेको नेपाल सुनचाँदी व्यवसायी महासंघले जनाएको छ । बजारमा आइतबार सुन प्रतितोला ८७ हजार ४ सय रुपैयाँमा कारोबार भएको छ । सो दिन चाँदीको मूल्य पनि २ सय ५ रुपैयाँ बढेर प्रतितोला ९ सय २५ रुपैयाँमा कारोबार भएको महासंघले बताएको छ । अन्तर्राष्ट्रिय बजारमा आइतबार सुनको मूल्य प्रतिऔंस १ हजार ६ सय ८५ डलर पुगेको छ । त्यही मूल्यका आधारमा महासंघले आइतबारका लागि घरेलु बजारमा सुनको मूल्य तय गरेको हो । आइतबारको सुनको मूल्य हालसम्मकै उच्च हो । अन्तर्राष्ट्रिय बजारमा भने ०७० भदौ १२ मा प्रतिऔंस सुनको मूल्य १ हजार ९ सय २४ अमेरिकी डलर पुगेको थियो । त्यति बेला नेपाली बजारमा प्रतितोला सुनको मूल्य ६३ हजार ३ सय रुपैयाँ थियो । ०७० को तुलनामा अहिले अमेरिकी डलरको मूल्य धेरै बढेकाले सुनको मूल्य पनि अकासिएको हो । बजार खुले पनि कारोबार निकै कम रहेको महासंघका पूर्वअध्यक्ष तेजरत्न शाक्यले बताए । लामो समयपछि खुलेको बजारमा मूल्य पनि धेरैले बढ्यो, उनले भने, ग्राहक छैनन्, आक्कलझुक्कल मात्र कारोबार भएको छ । बजार सामान्य अवस्थामा फर्किन अझै केही समय लाग्ने उनको भनाइ छ । बिहेको सिजन आउन लागेको छ, उनले भने, यसले केही माग बढाउन सक्छ, अन्यथा धेरै कारोबारको अपेक्षा गर्न सकिन्न । लकडाउनका कारण बैंकहरूमा रहेको सुन पनि बिक्री भएको छैन । अहिले व्यापारीहरूले स्टकमा रहेको सुन बिक्री गरिरहेका छन् । बजारमा माग बढ्न थालेपछि मात्र बैंकहरूको सुन खरिद गरिने महासंघले जनाएको छ ।"
अब पुँजीबजार खोल्नुपर्छ,"पुँजीबजार धेरैको आर्थिक उपार्जनसँग जोडिएकाले लामो समय बन्द गर्न नहुने अर्थमन्त्री युवराज खतिवडाले बताएका छन् । नेपाल धितोपत्र बोर्डको २८औं वार्षिकोत्वसका अवसरमा आयोजित कार्यक्रममा अर्थमन्त्रीले बजार सञ्चालनका लागि आवश्यक तयारी गर्न धितोपत्र बोर्ड र सरोकारवाला निकायलाई निर्देशनसमेत दिए । सधैं लकडाउन गर्ने भन्ने हुँदैन, अब बजार पनि चलाउनुपर्छ, यसकारण तयार भएर बस्नुस्, उनले भने । हाल दोस्रो बजार इक्विटी (सेयर) को मात्र बाहुल्य रहेकाले अब नियमित रूपमा ऋणपत्रको पनि कारोबार हुने व्यवस्था गर्न उनले बोर्डलाई निर्देशन दिए । सरकारी ऋणपत्र र कर्पोरेट ऋणपत्रको संख्या धेरै छ, उनले भने, भोलिका दिनमा औद्योगिक ऋणपत्र पनि आउलान् । अब ऋणपत्रको बजार पनि नियमित र प्रभावकारी बनाउनुपर्छ । नेपालमा साख मूल्यांकन (क्रेडिट रेटिङ) सुरु भए पनि त्यसप्रति विश्वस्त हुने अवस्था नभएको बताउँदै त्यसलाई थप विश्वसनीय बनाउन बोर्डको भूमिका महत्त्वपूर्ण भएको उनले बताए । पुँजीबजारमा सर्वसाधारणको सहभागितालाई सुनिश्चित हुने खालको वातावरण बनाउन पनि उनले निर्देशन दिए । ससानो जोखिम लिन सक्ने र नसक्ने गरी दुई किसिमका लगानीकर्ता हुन्छन्, उनले भने, जोखिम लिन सक्नेलाई गुणस्तरीय सेवाको सुनिश्चितता र नसक्नेलाई सामूहिक लगानी कोषमार्फत बजारमा सहभागी बनाउनुपर्छ । नेपाली पुँजीबजारलाई सार्कस्तरीय बनाउन पनि उनले सुझाए । कोभिड१९ को असरले दक्षिण एसियाली क्षेत्रका अर्थतन्त्र कम मात्र प्रभावित भएकाले कोरोनापछि ती राष्ट्रले छिटो आर्थिक उन्नति गर्ने सम्भावना रहेकाले सार्कस्तरमा पुँजीबजारको पहुँच विस्तार गर्न उनले सुझाएका हुन् । कोभिड१९ को असरले खस्किएको अर्थतन्त्रको आत्मबल बढाउन वित्तीय क्षेत्रका नियामक निकाय मिलेर अघि बढ्नुपर्ने राष्ट्र बैंकका गभर्नर महाप्रसाद अधिकारीले बताए । धितोपत्र बोर्ड, बिमा समिति र राष्ट्र बैंकको भूमिका फरक भए पनि ती क्षेत्र अन्तरसम्बद्ध भएकाले तीनवटै निकायले संयुक्त रूपमा काम गरी अर्थतन्त्रको मनोबल उकास्न सहयोग पुर्याउनुपर्ने उनको भनाइ थियो । पुँजीबजारमा वित्तीय क्षेत्रको बाहुल्य रहेकोतर्फ लक्ष्य गर्दै उनले भने, पुँजीबजारमा वास्तविक क्षेत्रका थप कम्पनी भित्र्याउनु जरुरी छ । पुँजीबजारको विकास र विस्तारका लागि आगामी मौद्रिक नीतिमार्फत आवश्यक नीतिगत व्यवस्था गर्न राष्ट्र बैंक तयार रहेको पनि उनले बताए । के कस्तो व्यवस्था गर्नुपर्ने हो, सबै सरोकारवालाबाट उपयुक्त सुझाव आओस्, उनले भने । बजारलाई धेरै समय बन्द गर्ने पक्षमा आफूहरू नरहेको धितोपत्र बोर्डका अध्यक्ष भीष्मराज ढुंगानाको भनाइ छ । बजार बन्दलाई लामो अवधिसम्म जान दिनुहुँदैन भन्नेमा हामी सचेत छौं । सम्बद्ध पक्ष नेप्से, सीडीएससी, धितोपत्र दलाल व्यवसायी, मर्चेन्ट बैंकरलगायत लगानीकर्तासँग के कसरी सहज रूपमा कारोबार सञ्चालन गर्ने भन्ने विषयमा छलफल गरिरहेका छौं, उनले भने, अवस्था सहज हुनासाथ बजार खुल्छ । तीव्र गतिले कोरोना फैलिरहेकाले यसअघि दुई दिन खुलेको बजार बन्द गर्नुपरेको उनले बताए । कोरोनाको संक्रमण अत्यधिक फैलिन सुरु भएको, जसबाट लगानीकर्ताको बजार पहुँच सहज हुन नसकेको र बहुमत लगानीकर्ता अनलाइन कारोबारमा आबद्ध हुन नसकेकाले सरकारसँगको समन्वयमा पुनः लकडाउन अवधिभरका लागि दोस्रो बजार कारोबार बन्द गरिएको हो, उनले थपे । केही वर्षयता बजारमा उल्लेख्य विकास भए पनि त्यो पर्याप्त नरहेको उनको भनाइ छ । बजार नियमन तथा सुपरिवेक्षण प्रणालीलाई अन्तर्राष्ट्रियस्तरको बनाउनुपर्ने, पुँजी बजारमा सूचीकृत कम्पनी तथा लगानी उपकरणमा विविधता ल्याउन संस्थागत सुशासनको पक्षलाई सृदृढ गर्न, वित्तीय साक्षरता अभिवृद्धिका साथै वस्तु विनिमय बजारको प्रभावकारी नियमन गर्नेलगायत चुनौती बोर्डसामु छन्, उनले भने, ऋणपत्र र ओटीसी बजारलाई थप प्रभावकारी बनाउनु आवश्यक छ । आगामी आर्थिक वर्षमा धितोपत्र बजार तथा वस्तु विनिमय बजारलाई अन्तर्राष्ट्रिय मापदण्डअनुरूपको बनाउँदै लैजाने सोहीअनुरूपका नीति तथा कार्यक्रम अघि सारिएको उनले बताए ।०५० जेठ २५ मा पुँजीबजारको नियामक निकायका रूपमा धितोपत्र बोर्डको स्थापना भएको हो । तीन वर्षअघि सरकारले वस्तु विनिमय बजारको पनि नियमन गर्ने अधिकार दिएको हो । तर हालसम्म वस्तुबजार एक्सचेन्ज कम्पनीलाई पनि अनुमति दिन सकेको छैन ।"
उद्योगलाई कामदारकै पिरलो,"काभ्रेका २४ वर्षीय शान्ति न्यासुर तामाङ पाटन औद्योगिक क्षेत्रमा काम गर्थिन् । लकडाउनपछि गाउँ फर्किइन् । ६ जनाको परिवार पाल्नुपर्ने जिम्मेवारी उनमा छ । लकडाउनले ठप्प भएका उद्योग आंशिक रूपमा सञ्चालनमा आए । लकडाउन लम्बिएसँगै पैसाको समस्या भएपछि उनी काममा फर्कने सोचले उपत्यका फिरिन् । तर पाटन सुन्धाराका स्थानीयले कोठामा बस्न दिएनन् । साहूले पनि उद्योगमा स्थान अभाव भएपछि आवासका रूपमा व्यवस्था गर्न सकेनन् ।ललितपुर भट्टेडाँडाका ३८ वर्षीय विजय लामा पनि पाटन औद्योगिक क्षेत्रमा काम गर्थे । पाटन सिन्चाहिटीमा कोठामा बस्ने उनी लकडाउनपछि चापागाउँ सरे । उनमा पनि आठ जनाको परिवार पाल्नुपर्ने जिम्मेवारी छ । उनी काम गर्ने टेक्सटाइल कारखाना आंशिक रूपमा सञ्चालनमा आएको छ । तर लकडाउनले गर्दा उनी जान सकेका छैनन् । भन्छन्, मसँग निजी सवारीसाधन पनि छैन । भए पनि आवतजावत गर्न पासको व्यवस्था छैन । सार्वजनिक यातायात पनि ठप्प छ । हिँडेर जान सक्ने अवस्था छैन । यस्तै अवस्था लम्बिइरहे मागेर खानुपर्ने अवस्था आउने उनले बताए । अहिले साथीभाइ एवं आफन्तसँग सापटी लिएर गुजारा चलाइरहेको छु, उनले भने ।भट्टेडाँडाकै २८ वर्षीय असली न्यासुर पनि काम गर्ने सोचले पाटन सिन्चाहिटीस्थित कोठामा पुगिन् । तर त्यहाँ घरबेटीले राख्न मानेनन् । कारखानामा पनि पर्याप्त ठाउँ नभएपछि उनी पनि गाउँ फर्कन बाध्य भइन् । दैनिक घरबाट कारखानासम्म आवतजावत पनि गर्न सक्ने अवस्था छैन, उनले भनिन् । यी केही प्रतिनिधि पात्र मात्र हुन् । बालाजु, भक्तपुर, हेटौंडा, पोखरा, बुटवल, नेपालगन्ज, धरान, वीरेन्द्रनगरलगायत औद्योगिक क्षेत्रमा पनि यस्तो समस्यामा परेका थुप्रै मजदुर छन् । वैशाख २४ को मन्त्रिपरिषद् बैठकले अत्यावश्यक उद्योगका श्रमिकलाई उद्योग प्रतिष्ठानले नै लकडाउन अवधिभर छुट्टै स्थानमा राख्ने बन्दोबस्त मिलाई उद्योग सञ्चालन गर्ने निर्णय गर्यो । प्रतिष्ठानभित्र पर्याप्त स्थान नभए स्थानीय निकायको समन्वयमा सार्वजनिक, सामुदायिक भवन वा सरकारी तथा निजी विद्यालय वा खाली स्थानमा सुरक्षित आवासको व्यवस्था गरेर पनि मजदुरलाई व्यस्थापन गर्न सक्ने मन्त्रिपरिषद्को निर्णय छ ।तर मुलुकका औद्योगिक क्षेत्रको हकमा सीमित व्यवसायीले बाहेक प्रायः उद्योगले स्थान अभाव र कारखानामा धेरै श्रमिक राख्न स्वास्थ्य तथा अन्य समस्याका कारण देखाउँदै निर्णय कार्यान्वयन गर्न नसकेको औद्योगिक क्षेत्र व्यवस्थापन लिमिटेडका महाप्रबन्धक नन्दकिशोर बस्नेतले बताए । उनका अनुसार उद्योग सञ्चालन गर्न मजदुरहरूलाई कारखानामा आवासको व्यवस्था गर्न नसक्नु, बजारमा उत्पादित सामानको माग नभएको, कच्चापदार्थ अभावलगायत समस्या छन् । सरकारले केही दिनअघि उपत्यकाका तीनै जिल्लाभित्र लकडाउन अवधिभर तोकिएका उद्योग प्रतिष्ठान सञ्चालन तथा सवारी पाससम्बन्धी मापदण्ड, ०७७ लागू गर्यो, उनले भने, मापदण्डमा उद्योगी र उनका सवारीसाधनलाई मात्र पास दिने व्यवस्था छ । मजदुरलाई छैन ।बजार खुला नभएसम्म पूर्ण रूपमा उद्योग सञ्चालन गर्न नसकिने पाटन औद्योगिक क्षेत्रका व्यवसायीहरूको छातासंगठन कल्याण तथा सुरक्षा समितिका अध्यक्ष शैलेन्द्रलाल प्रधानले बताए । उद्योग सञ्चालन मात्र भएर भएन, खरिद गर्ने पनि चाहियो, उनले भने, दिन बिराएर जावलाखेल, कुपन्डोल, लगनखेल गरेर आलोपालो पसल सञ्चालनमा ल्याउन सकिन्छ ।"
किसानका खातामा १०१० हजार,"प्रदेश २ सरकारले किसानका खातामा १०१० हजार रुपैयाँ नगद हालिदिने भएको छ । मुख्यमन्त्री किसान उत्थान कार्यक्रमअन्तर्गत किसानलाई बीउ, मल र सिँचाइमा सघाउन आगामी आर्थिक वर्षको प्रथम चौमासिकदेखि खातामा नगद पठाइने प्रदेश प्रमुख तिलक परियारले आइतबार सार्वजनिक गरेको नीति तथा कार्यक्रममा छ । यो योजनाअन्तर्गत १० कठ्ठासम्म जग्गा भएका र आफैं कृषिकर्म गर्ने किसानलाई समेटिने परियारले जानकारी दिए । कोरोना महाव्याधिको संकटका बीच ल्याइएको नीति तथा कार्यक्रमले स्वास्थ्य पूर्वाधार सुधार र कृषिलाई जोड दिएको छ । जनकपुर प्रादेशिक अस्पताललाई ५ सय शय्यासहितको बनाएर स्वास्थ्य विज्ञान प्रतिष्ठानका रूपमा विकास गरिने भएको छ । प्रदेश प्रमुख तिलक परियारले उपचार सेवा सुदृढीकरणका लागि जोड दिइएका योजनासहित प्रदेश सरकारको प्रथम पञ्चवर्षीय योजना र मध्यकालीन खर्च संरचनासहितको नीति तथा कार्यक्रम प्रस्तुत गरेका हुन् । महाव्याधिले जनस्वास्थ्यमा परेका असर कम गर्न लगानी दोब्बर गरी उपचारका लागि पूर्वाधार र आवश्यक स्वास्थ्य सामग्रीहरू ल्याउनेमा कार्यक्रमले जोड दिएको छ । प्रदेश सरकारले जनकपुर प्रादेशिक अस्पताललाई विशिष्टीकृत सेवासहितको प्रतिष्ठानका रूपमा विकास गर्ने योजनासहित प्रादेशिक प्रयोगशालालाई अत्याधुनिक बनाउने, सरुवा रोग तथा आकस्मिक महामारीबाट बच्न एकीकृत स्वास्थ्य नीतिका साथै २ सय शय्याको सरुवा रोग नियन्त्रण अस्पताल बारा र महोत्तरीमा निर्माण गर्ने नीति लिइएको छ । पोषणयुक्त भोजन, व्यक्तिगत सरसफाइ, सामाजिक दूरी, मास्कको प्रयोग र योग, आयुर्वेदिक युनानीजस्ता वैकल्पिक उपचार विधिको प्रयोग गरी नागरिकको रोग प्रतिरोधात्मक क्षमतामा वृद्धि ल्याउने कार्यक्रम सञ्चालन गर्ने नीति लिइएको छ । महाव्याधिका कारण रोजगारी गुमाएकाका लागि युवा स्वरोजगार तथा उद्यम विकास कार्यक्रम सञ्चालन गरिने र श्रमिकलाई खाद्यान्नसहित राहत उपलब्ध गराउने कार्यक्रम समेटिएको छ ।प्रदेश सरकारले मुख्यमन्त्री रोजगार कार्यक्रममार्फत युवाहरूका लागि तालिम, लघु कर्जा, औजार खरिद गर्न अनुदान उपलब्ध गराउने पनि नीति तथा कार्यक्रममा छ । लकडाउनले मर्कामा परेको निजी क्षेत्रलाई सहुलियत ऋण र अनुदान उपलब्ध गर्ने पनि नीति लिइएको छ । महाव्याधिको धेरै असर परेका समुदायको पहिचान गरी सहयोग गर्ने, कृषि एम्बुलेन्स, किसानलाई बैंक खातामा अनुदान उपलब्ध गराउने, विपत्मा क्षति भएका किसानलाई राहत दिने, मुख्यमन्त्री किसान उत्थान कार्यक्रम लागू गर्ने, सभामुख निर्वाचन क्षेत्र विकास कार्यक्रम लागू गर्ने र आन्तरिक पर्यटक प्रवर्द्धन गर्ने योजनाहरू नीति तथा कार्यक्रममा छ । नीति तथा कार्यक्रममा प्रदेश सरकारको पुराना कार्यक्रम बेटी पढाउ, बेटी बचाउ अभियान, मुख्यमन्त्री दलित गरिब आवास योजना, प्रदेश प्रमुख नैतिक शिक्षालाई निरन्तरता दिएको छ । प्रदेश सरकारले प्रदेश आयोजना बैंक, प्रदेश विकास बैंक र प्रदेश लगानी प्रवर्द्धन बोर्ड स्थापना गर्ने नीति लिइएको छ ।"
रोपाइँ सुरु भइसक्दा पनि छैन मल,"धनगढी (कास) यो वर्ष जेठ तेस्रो सातादेखि नै वर्षा भएकाले किसानले चाँडै रोपाइँ सुरु गरेका छन् । तर यही बेला उनीहरूले मलको समस्या झेल्नुपरेको छ । मल नपाए पनि वर्षा हुन थालेकाले रोपाइँ सुरु गरिएको कैलाली थापापुरका ६२ वर्षीय किसान पेवना डगौराले बताए । आकाशेपानीको भरमा बस्ने किसानले यो वर्ष चाँडै रोपाइँ गर्न पाए, उनले भने, मलले भने समस्या पार्लाजस्तो छ । थापापुरकै गंगा चौधरीले वर्षाले साथ दिए पनि मलकै चिन्ता रहेको गुनासो गरे । मलबिनाको खेतीले उत्पादन राम्रो दिन्न, उनले भने, बर्सेनि रासायनिक मल प्रयोग गरेको खेतलाई त्यही मल नै चाहिन्छ । प्रदेश गोदाममा मल सकिएपछि जिल्लाका ६१ वटा सहकारी संस्थालाई सिधै भैरहवाबाट मल उठाउन पठाइएको कृषि सामग्री कम्पनी लिमिटेडका प्रदेश कार्यालयका प्रबन्धक नवलसिंह बोगटीले जानकारी दिए । सुदूरपश्चिम कोटाको ढुवानी गर्न बाँकी रहेको ६ सय मेट्रिक टन थियो, उनले भने, जिल्लामा मल पाउन नसकेका ६१ वटा सहकारी संस्थालाई सिधै भैरहवा पठाएका हौं । कम्पनीले जिल्लाका सहकारी संस्थाका माध्यमबाट नै किसानलाई मल उपलब्ध गराउने बेगटीले जानकारी दिए । कैलालीमा २ सय ५६ सहकारीलाई कम्पनीले मल उपलब्ध गराउने गरेको छ । कम्पनीले सहकारी संस्थामार्फत धान खेतीका लागि ५ हजार मेट्रिक टन मल आपूर्ति गरिसकेको उनले बताए । प्रदेशको गोदामबाट सहकारी संस्थाले असार १५ अघि मल पाउन मुस्किल रहेको उनको भनाइ छ । कैलालीमा धानका लागि मात्रै १५ हजार मेट्रिक टनभन्दा बढी मल आवश्यक पर्छ ।"
"मास्क, पीपीई र पन्जाको गुणस्तर मापदण्ड तयार","काठमाडौं (कास) सरकारले मास्क, व्यक्तिगत सुरक्षा उपकरण (पीपीई), पन्जासहित ६ मापदण्ड र परीक्षण विधि तयार पारेको छ । उद्योग वाणिज्य तथा आपूर्तिमन्त्री लेखराज भट्टको अध्यक्षतामा आइतबार बसेको नेपाल गुणस्तर परिषद् बैठकले उक्त मापदण्ड स्वीकृत गरेको हो । माक्स, पन्जा र पीपीईको मापदण्ड परिषद्बाट स्वीकृत भयो, सोही मापदण्डका आधारमा स्वदेशी उत्पादक र आयातकर्तालाई एनएस चिह्न दिन्छौं, गुणस्तर तथा नापतौल विभागका महानिर्देशक विश्वबाबु पुडासैनीले भने, यो स्वेच्छिक हो । यसको अनुगमन र मूल्यांकन स्वास्थ्य तथा जनसंख्या मन्त्रालय र स्वास्थ्य विभागले गर्नेछ । विभागले यी वस्तुलाई आवश्यक पर्ने केमिकलदेखि परीक्षणसहित २८ विधि तयार गरेको हो । तीन उत्पादनका प्रोडक्ट रिक्वायरमेन्ट, गार्मेन्ट्स र टेस्ट मेथोड्स गरी २८ वटा गुणस्तर स्वीकृत गरेको जनाएको छ । विश्व स्वास्थ्य संगठन (डब्लूटीओ) को गाइड लाइनअनुसार यी वस्तुको गुणस्तर निर्धारण गरिएको उनले बताए ।केमिकल र यससँग सम्बन्धित परीक्षण विधि मापदण्ड स्वीकृत भएको हो । ती वस्तु इन्टरनेसल अर्गनाइजेसन फर स्ट्यान्डर्डाइजेसन (आईएसओ) सँग सम्बन्धित छन्, उनले भने । विभागले नेपाल गुणस्तर र आईएसओको मापदण्डअनुसार पीपीईसँग सम्बन्धित हेल्थ केयर प्रोफेसनलहरूले लगाउने गाउन तथा कोटको गुणस्तर निर्धारण गरेको छ । साथै दुई किसिमका भाइरस फिल्टर गर्ने एन९५ मास्कको रिक्वायरमेन्ट, टेस्टिङ र मार्किङको गुणस्तर पनि निर्धारण गरेको छ । मेडिकल फेस मास्कका लागि रिक्वायरमेन्ट्स र टेस्ट मेथड्सको व्यवस्था गरेको जनाएको छ ।"
विद्युत् आयोजना गाभिन सक्ने,"काठमाडौं (कास) विद्युत् नियमन आयोगले विद्युत् आयोजनाको अनुमति प्राप्त संस्था र आयोजना सञ्चालन गरिरहेका कम्पनीबीच गाभिन सक्ने प्रावधानसहितको मस्यौदा तयार पारेको छ । आयोगले तयार पारेको अनुमति प्राप्त व्यक्ति वा आयोजना गाभिने, प्राप्ति, खरिद बिक्री, ग्रहण वा हस्तान्तरणसम्बन्धी निर्देशिका सुझावका लागि सार्वजनिक गरिएको छ ।४९ प्रतिशतभन्दा बढी सेयर बिक्री गर्न चाहने विद्युत् प्रवर्द्धक कम्पनीका लागि आयोगले निर्देशिका तयार पार्न लागेको आयोगका प्रवक्ता रामप्रसाद धितालले जानकारी दिए । सर्वेक्षण अनुमतिपत्र पाएका, निर्माणाधीन र आयोजना निर्माण सकिएका प्रवर्द्धक कम्पनीले ४९ प्रतिशतभन्दा बढी सेयर बिक्री गर्न वा स्वामित्व हस्तान्तरणका लागि निर्देशिका तयार पार्न लागिएको उनले बताए ।निर्देशिकामा तीन वर्षदेखि लगातार वित्तीय अवस्था ऋणात्मक भएका आयोजनालाई वा जिम्मेवारी पूरा गर्न नसक्ने अवस्थामा आयोगले मर्जरमा जान निर्देशन दिन सक्ने प्रावधान राखिएको छ । यसबाहेक विद्युत् आयोजना सर्वेक्षण, निर्माणका लागि अनुमति पाएका वा निर्माण सम्पन्न गरिसकेका प्रवर्द्धकले समेत आयोगमा मर्जरमा जाने, गाभिने वा स्वामित्व हस्तान्तरण गर्न निवेदन दिन सक्ने प्रावधान छ ।सरोकारवाला र उपभोक्तामार्फत आउने सुझावको अध्ययन र विश्लेषण गरी निर्देशिकालाई अन्तिम रूप दिने आयोगको तयारी छ ।"
नाका अवरोध गर्नेलाई कारबाही माग,"नाका सञ्चालन जेठसम्मलाई पुरानै परिचयपत्रका आधारमा नेपाल छिरेर भन्सारको काम गर्न पाउने सहमति भएपछि नेपाल आयात हुने मालवस्तुमा भारततर्फ गरिएको अवरोध खुलेको छ । आइतबार बिहानैदेखि बिनाअवरोध भारतबाट सामानसहितका मालवाहक गाडी नेपाल भित्रिएका हुन् ।भन्सार सहयोगी भनिने बिचौलिया समूहको दबाबमा पछिल्लो पटक गत शुक्रबार भारतको सुनौली भन्सारमा नेपाल आउने सामानको जाँचपास नगरिँदा आयात अवरुद्ध भएको थियो । लकडाउनका बेला पनि भारतबाट सहज रूपमा नेपाल आई भन्सार परिसरमा काम गर्न पाउनुपर्ने माग राख्दै यो समूहले नेपाल आउने सामानलाई भारततर्फ पटकपटक अवरोध गर्दै आएको थियो । शनिबार नेपाल र भारतका प्रशासनिक निकाय, भारतीय भन्सार अधिकारी, स्थानीय जनप्रतिनिधि र सरोकारवाला निकायबीचको बैठकमा सहमति भएको हो ।"
नबिलको जेनएन एकाउन्ट,"काठमाडौं (कास) नबिल बैंकले नबिल जेनएन एकाउन्ट योजना ल्याएको छ । योजनाअनुसार ग्राहकहरूले बैंकको उक्त खाता घरमै बसी खोल्न सक्छन् । खाता खोल्नेलाई मोबाइल तथा भाइबर बैंकिङ, डेबिट र क्रेडिट कार्ड निःशुल्क जारी गरिएको बैंकले जनाएको छ । साथै बैंकले बचतकर्ताको बिमा सुविधा उपलब्ध गराउने बताएको छ ।"
सफाइकर्मीलाई क्रिएसनको राहत,"काठमाडौं (कास) क्रिएसन नेपाल र द कोकाकोला फाउन्डेसनले सफाइकर्मीलाई तेस्रो साताको राहत वितरण गरेका छन् । २ सय ८७ सफाइकर्मीलाई रासन प्याकेज, औषधि, पीपीईलगायतका सामग्री वितरण गरिएको हो । क्रिएसनका सद्भावनादूत अभिनेता दयाहाङ राई र ललितपुर महानगरपालिकाका मेयर चिरीबाबु महर्जनको उपस्थितिमा राहत सामग्री वितरण गरिएको थियो ।"
सुन्दरताको पर्याय कोर्निकोभा,"अझ भनौं, रुसबाट एकपछि अर्को महिला टेनिस खेलाडी निस्कनुमा सबैभन्दा ठूलो हात कोर्निकोभाकै थियो । हिंगिज भन्छिन्, कोर्निकोभा राम्री खेलाडी थिइन्, अझ भनौं टिम खेलाडी । मैले उनीसँग दुई सफल वर्ष बिताएँ । उनले नै रुसमा टेनिसप्रति आकर्षण बनाएको थियो र उनलाई नै पछ्याएर अन्य रुसी खेलाडी बाहिर निस्के । त्यसपछि त रुसी टेनिस खेलाडीको एकपुस्ता नै तयार भयो । मलाई उनीसँग मिलेर खेल्दा खुबै मज्जा आउने गर्थ्यो ।फ्रेन्च ओपन र यूएस ओपनका पूर्व विजेता स्भेटलाना कुज्नेट्सोभा पनि के मान्छिन् भने रुसी महिला टेनिसबारे इतिहास लेख्न हो भने त्यसमा सबैभन्दा पहिले नाम आउने छ, तिनै कोर्निकोभाको । उनी भन्छिन्, कोर्निकोभाकै कारण रुसमा टेनिस खुबै लोकप्रिय भयो, विशेषतः महिलाबीच । धेरैले उनकै बाटो पछ्याए । मेरा लागि पनि उनी नै सबैभन्दा ठूलो प्रेरणा थिइन् । कुज्नेट्सोभा के पनि मान्छिन् भने कोर्निकोभा राम्रा खेलाडी पनि थिइन, भलै कुनै उपाधि जित्न सकिनन् । उपाधि जित्नु मात्र राम्रा खेलाडीको मापन कहाँ हो र ?"
यूएस ओपन खेल्नु असम्भव,"न्युयोर्क (रोयटर्स) विश्व नम्बर एक खेलाडी नोभाक जोकोभिचले फ्लसिङ मेडोसमा हुने यूएस ओपनको कोभिड१९ आचारसंहिता अनुसार प्रतियोगिता खेल्नु नै असम्भव भएको दाबी गरेका छन् । यूएस ओपन अगस्ट ३१ देखि हुने कार्यक्रम छ । यो कोरोना भाइरस संक्रमणको महामारीपछि आयोजना हुने पहिलो ग्रान्ड स्लाम टेनिस प्रतियोगिता हुनेछ । यसअघि फ्रेन्च ओपन सेप्टेम्बरमा सारिएको थियो भने विम्बल्डन टेनिस यस वर्षका लागि रद्द नै भइसकेको छ ।न्युयोर्कमा तीनपल्ट विजेता समेत रहेका जोकोभिचले प्रतियोगिता हुन्छ वा हुन्न भन्नेबारे निश्चित पनि गर्न नसकिएको बताए । उनले भनेका छन्, यसपल्टको यूएस ओपन हुनेमा मलाई अझै पनि शंका छ । तर विश्व टेनिसका केही प्रमुख पदाधिकारीले प्रतियोगिता हुने बताएका छन् । यूएस ओपन आयोजना भए पनि त्यसमा सहभागिता जनाउनु सजिलो हुने छैन, किनभने प्रतियोगितालाई लिएर धेरै अव्यवहारिक नियम बनाइएका छन् ।जोकोभिचका अनुसार यूएस ओपन खेल्ने खेलाडी म्यानहटमको सम्पर्कमा आउनुहुन्न । यस्तै खेलाडीले विमानस्थलकै होटलमा सुत्नु पनि पर्नेछ । प्रत्येक साता दुई वा तीनपल्ट कोभिड १९ को परिक्षण पनि गरिनेछ । कोर्टमा पनि खेलाडीले आफूसँग थप एकजना मात्र ल्याउन पाउने छ । खेलका बेला प्रशिक्षक मात्र होइन, फिटनेस ट्रेनरदेखि फिजियोथेरापिस्टसम्म आवश्यक हुन्छ । यी निकै कडा नियम हुन् र यसलाई पछ्याएर खेल्न सकिन्न, जोकोभिचले भने ।"
बायर्नलाई रोक्ने कसले ?,"वार्नरले देखाए महत्त्वटिमो वार्नरका लागि चेल्सीले ४ करोड ४५ लाख डलर खर्चिने लगभग तयजस्तै भइसकेको छ । इंग्लिस प्रिमियर लिग क्लबले आफ्नो लागि त्यति धेरै रकम अहिलेको परिस्थितिमा किन तयार गरेछ भनेर वार्नरले मैदानमा सिद्ध पनि गरे । अन्य ठूला युरोपेली क्लबको नजरमा पनि रहेका वार्नरको गोलले लाइप्जिगले पार्डाबोनमाथि अग्रता लिएको थियो, भलै त्यो खेल ११ को बराबरीमा छुट्यो ।जर्मन फरवार्ड वार्नरले यस सिजन सबैखाले प्रतियोगितामा ३१ गोल गरिसकेका छन् । लाइप्जिगका स्पोर्टिङ निर्देशक ओलिभर मिन्जलाफले वार्नर चेल्सी जाने निश्चित भइनसकेको जनाएका छन् । तर उनी के मान्छन् भने यस सिजनको अन्त्यसम्म मात्र हो, वार्नरले लाइप्जिगका लागि खेल्ने ।"
प्रदर्शनमा उत्रिए हेभिवेट विजेता,"लन्डन (रोयटर्स) विश्व हेभिवेट च्याम्पियन एन्थोनी जोसुआले रंगभेदी व्यवहार आफैंमा कुनै महामारी जत्तिकै भएको बताएका छन् । उनले शनिबार लन्डनमा आयोजित प्रदर्शनमा भाग लिँदै ब्ल्याक लाइभ म्याटर्स अभियानमा ऐक्यबद्धता जनाए । बेलायती खेलकुदका सबैभन्दा ठूला स्टारमध्ये एक जोसुआले प्रदर्शनमा भाग लिँदै आफ्ना साथीले लेखेको एक कविता पनि वाचन गरेका थिए । उनले यसक्रममा भने, यो रंगभेदी व्यवहार पनि महामारीजस्तै हो ।उनले त्यसमा थपे, यो महामारी अहिले नियन्त्रणभन्दा बाहिर रहेको छ । अमेरिकामा अश्वेत बिनाहतियारधारी जर्ज फ्लोयडको प्रहरी नियन्त्रणमा निर्मतापूर्वक हत्या भएपछि त्यसको विरोधमा पूरा विश्वमा प्रदर्शन भइरहेको छ । मे २५ मा उनको निधन भएको थियो र यसक्रममा अमेरिकामा हिंसात्मक प्रदर्शनसमेत भएका छन् । त्यस प्रदर्शनका भाग लिने क्रममा ३० वर्षीय जोसुआ पूरा कालो लुगा लगाएर आएका थिए ।कोरोना भाइरस संक्रमण महामारीका कारण यसै महिना उनले विश्व हेभिवेट उपाधिका लागि बुल्गेरियाका कुब्राट पुलेभविरुद्ध खेल्नुपर्ने भिडन्त रद्द गरिएको छ । उनले प्रदर्शनका क्रममा भनेका छन्, अहिले हामी चुप लागेर बस्ने स्थिति छैन । हामीलाई रंगभेदी व्यवहार कुनै पनि सर्तमा स्विकार्य छैन । आखिरमा कोही कसैलाई उनको छालाको रङका कारण फरक व्यवहार गरिन्छ भने त्यसको विरोध गर्नु नै पर्छ । हामीले शान्तिपूर्ण ढंगले विरोध प्रदर्शन लगातार जारी राख्नुपर्छ ।"
रवीन्द्र काताको फाइनलमा,"काठमाडौं (कास) नेपालका कराते खेलाडी एवं प्रशिक्षक रवीन्द्र मानन्धर सद्गुरु मास्टर्स अनलाइन कराते काता च्याम्पियनसिपको फाइनलमा पुगेका छन् । केरला कराते संघ भारतको आयोजित अनलाइन कराते काता च्याम्पियनसिपमा आफ्ना २१ प्रतिद्वन्द्वीलाई पछाडि पार्दै रवीन्द्र ३५४५ वर्ष उमेर समूह ए बाट फाइनल पुगेका हुन् । उनले सेमिफाइनलमा भारतका खेलाडीलाई पछि पारेर उपाधि नजिक पुगेका थिए । अब उनले उपाधिका लागि फाइनलमा स्पेनका खेलाडीको सामना गर्नेछन् । विश्व कराते महासंघ र एसियाली कराते महासंघको नियममा खेलाइएको अनलाइन च्याम्पियनसिपमा ३५४५, ४५५५, ५५६५ र कुबुदो गरी ४ विधामा प्रतिस्पर्धा गराइएको थियो । नेपालका उनी एक्ला प्रतिनिधि हुन् ।"

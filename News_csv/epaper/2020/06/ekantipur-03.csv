शीर्षक,विवरण
औषधि नपाएर क्वारेन्टाइनमै मृत्यु,"(बैतडी)  पुर्चौडी नगरपालिका४ भटनाका हरिश लुहार श्रीमती सुनिता र डेढ वर्षका छोरासहित भारतको पन्जाबबाट जेठ १६ मा गौरीफन्टा नाका हुँदै घर फर्किए । उनीहरू तीनै जनालाई आइतबारदेखि गाउँकै मालिका माविको क्वारेन्टाइनमा राखिएको थियो । सोमबार साँझ २२ वर्षीया सुनिताले तीन पटक भित्रबाहिर गरिन् । कोठामा आएर छटपटाइन् । केहीबेरमै उनको ज्यान गयो ।एक वर्षदेखि मुटुको बिरामी रहेकी उनको नियमित खाने औषधि सकिएको १२ दिन भएको थियो । काठमाडौंस्थित सहिद गंगालाल हृदय रोग केन्द्रका चिकित्सकको सिफारिसमा उनले औषधि खाँदै आएकी थिइन् । भारतबाट काठमाडौंमै उपचार गराउने सोचेर फर्केका थियौं, हरिशले भने, दिनको तीन पटक खाने औषधि १२ दिनअघि नै सकिएको थियो, औषधि नपाएरै ज्यान गयो ।उनका अनुसार सुनितालाई करिब एक वर्षअघि हिँड्दा श्वास फुल्ने समस्या देखियो । भारत उत्तराखण्डको पिथौरागढमा मजदुरी गर्ने हरिशले उपचारका लागि श्रीमतीलाई उतै लगे । त्यहाँका चिकित्सकले मुटुको भल्भमा समस्या भएको र शल्यक्रिया गर्नुपर्ने बताए । साढे ३ लाख भारतीय रुपैयाँ खर्च हुने बताइएपछि उनीहरू रकम अभावका कारण काठमाडौंतिर हानिए ।गंगालाल अस्पतालमा दुई पटकसम्म उपचार गराउँदा चिकित्सकले रिपोर्ट सामान्य रहेको, तत्कालै शल्यक्रिया गर्नु नपर्ने भन्दै औषधि लेखेर पठाएका थिए । तेस्रो पटक गंगालाल जानै पाइएन, सबथोक खत्तमै भइगयो, हरिशले भने । उनीहरू क्वारेन्टाइनमा बसेको तीन दिन मात्र भएको थियो । स्वास्थ्यकर्मी, सुरक्षाकर्मी, वडाध्यक्ष, जनप्रतिनिधि कोही पनि क्वारेन्टाइनमा नआएकाले औषधि सकिएको कुरा भन्न नपाएकोमा उनलाई पछुतो छ । फोन पनि बन्द भएकाले झन् समस्यामा परेको उनले दुखेसो पोखे ।सात वर्षअघि पुर्चौडी मल्लादेहीकी सुनितासँग उनको बिहे भएको थियो । उनीहरूका दुई छोरी र एक छोरा छन् । दूधे बालकलाई काखमा राखेर श्रीमतीको मृत्युबारे सुनाइरहेका उनले नाबालक छोराका कारण झनै पीडा थपिएको बताए । बच्चा आमा खोज्दै रोइराखेको छ, उसलाई के थाहा ? दूध खोज्छ, खै के भनौं, हरिशले लामो श्वास फेरे । अहिलेसम्म सुनिताको उपचारमा चार लाख खर्च भएको उनले सुनाए ।भटना स्वास्थ्य चौकीका इन्चार्ज तथा क्वारेन्टाइनमा खटिएका स्वास्थ्यकर्मी रोहितकुमार धानुकले पनि औषधि अभावमा सुनिताको मृत्यु भएको हुनसक्ने बताए । १०१२ दिनयता सुनिताले औषधि खान नपाएको बुझिएको छ, उनले भने, औषधि खाइरहेको कुरा नभनेको र अन्य केही लक्षण नदेखिएकाले हामीहरूलाई पनि यसबारे जानकारी थिएन । एक्कासि छटपटाएर मृत्यु भएपछि मात्र थाहा पायौं ।बिरामीको स्वास्थ्य रिपोर्ट हेर्दा मुटुको बाथरोग बुझिएको जिल्ला अस्पतालका डा वसन्तराज जोशीले बताए । उनका अनुसार सुनिताले प्रयोग गर्ने औषधि बैतडीमा पाइँदैन । हाल शवलाई क्वारेन्टाइनमै राखिएको छ । मृतकसहित उनका श्रीमान्, छोरा र उनीहरूसँगै बसेका एक पुरुषको पीसीआर परीक्षण गर्न स्वाब निकालेर धनगढी पठाइएको छ । पीसीआर रिपोर्ट आएपछि मात्र पोस्टमार्टम गरिने स्वास्थ्य कार्यालय प्रमुख योगेश भट्टले बताए ।"
संकटसँग जुध्न छाडेर सरुवा,"(कठमाडौं)  कोभिड१९ संक्रमणको रोकथाम र नियन्त्रणको प्रशासनिक नेतृत्वको मुख्य जिम्मेवारी प्रमुख जिल्ला अधिकारीलाई तोकिएको छ । संकटका बेलामा त्यही जिम्मेवारी तोकिएका व्यक्ति फेरबदल भइरहे त्यसको प्रत्यक्ष असर संकट व्यवस्थानमा पर्छ । तर, सरकारले भने यो कुरालाई बेवास्ता गर्दै लकडाउनकै बीचमा प्रजिअ परिवर्तन गर्ने कार्य जारी राखेको छ । गृहमन्त्री रामबहादुर थापाले सोमबार मात्र मन्त्रीस्तरीय निर्णयबाट १३ जिल्लामा प्रजिअ र १० जिल्लामा सहायक प्रजिअसहित ४४ जना सहसचिव र उपसचिवको सरुवा गरे । कोभिड१९ विरुद्ध जुध्न हरेक जिल्लामा प्रजिअ र त्यस मातहतका कर्मचारीको भूमिका हुन्छ । तर, त्यहीबीच कोरोनाको हटस्पट बनिरहेका तराई र पहाडी जिल्लामा प्रशासनका नेतृत्व बदलिएका हुन् ।लकडाउनयता मात्रै सरकारले ठूलो संख्यामा कोभिड१९ विरुद्ध खटिएका प्रशासक, स्थानीय तहका कार्यकारी प्रमुख र सुरक्षाकर्मीको सरुवा गरेको छ । फागुन तेस्रो साता मात्रै सामान्य प्रशासन मन्त्रालयबाट स्वास्थ्य मन्त्रालयमा सरुवा गरिएका सचिव यादवप्रसाद कोइराला ३ महिना नपुग्दै गतसाता प्रधानमन्त्री तथा मन्त्रिपरिषद् कार्यालय सरुवा भए ।२०७६ चैत १९ र २१ गते सामान्य प्रशासन मन्त्रालयले ६५ जना उपसचिवको एकैपटक सरुवा गर्यो । त्यसमध्ये १४ जनालाई विभिन्न नगरपालिकाको प्रमुख कार्यकारी अधिकृतका रूपमा खटाइयो । लकडाउन सुरु भएपछि नगरपालिकाका कार्यकारी फेरिनुलाई बहालवाला प्रशासकहरू नै गलत मान्छन् । वैशाख १२ मा ललितपुरका प्रजिअ भगीरथ पाण्डेलाई मन्त्रालय तानेर उनको ठाउँमा गृहका नारायणप्रसाद भट्टलाई काज सरुवा गरियो ।गृह मन्त्रालयका प्रवक्ता केदारनाथ शर्माले मातहतका कर्मचारीको सरुवा उनीहरूको कार्यक्षमता, अवधि पुगेर र मन्त्रालयले आवश्यक ठानेर गरिएको बताए । तर, गृह मन्त्रालय स्रोतका अनुसार संखुवासभा, हुम्ला, ओखलढुंगा र डोटीका प्रजिअको कार्यकाल पुगेर सरुवा गरिएको दाबी गरिए पनि बझाङ, दार्चुला, महोत्तरी, रोल्पा, सुर्खेत, पाल्पा, बर्दियालगायत जिल्लाका प्रजिअको अझै समय बाँकी थियो । समय पुगेर पनि तत्काल सरुवा गर्दा कोभिड१९ विरुद्धको प्रतिकार्य योजनामा असर पुग्नेबारे समेत छलफल चलेको थियो । तर, मन्त्री थापा र प्रधानमन्त्री निकटका मानिसलाई लैजान संकटकै बीच सरुवा गर्न नेतृत्व तयार भएको स्रोत बताउँछ ।निजामती सेवा ऐन २०४९ को दफा १८ र नियमावली २०५० अनुसार सामान्यतः सुगम जिल्लामा २ वर्ष र दुर्गम जिल्लामा डेढ वर्ष सेवा गरेपछि मात्रै सरुवाका लागि योग्य मानिन्छ । यद्यपि औचित्य, आवश्यकता र तत्काल उत्पन्न परिस्थिति हेरेर कर्मचारीको जिम्मेवारी हेरफेर गर्ने अधिकार सरकारसँग हुन्छ । तर, पछिल्लोपटक भएका सरुवामा सरकारले औचित्य र आवश्यकता पुष्टि गर्न नसक्ने पूर्वप्रशासकहरूको भनाइ छ । संकटका बेला औचित्य र आवश्यकता पुष्टि नगरी सरुवा भइरहँदा काममा बाधा पर्ने उनीहरूको अनुभव छ ।पूर्वसचिव मोदराज डोटेल कोरोना संकटविरुद्ध जुध्नुपर्ने बेला कर्मचारी सरुवाबढुवामा ध्यान जानुलाई जायज मान्न नसकिने बताउँछन् । फ्रन्ट लाइनमा बसेर संकट सामना गरिरहेका कर्मचारीको जिम्मेवारी हेरफेर गर्दा त्यसको सिधा असर सेवा प्रवाहमा पर्छ, अहिले नागरिकलाई जतिसक्दो बढी सेवा दिनु सरकारको दायित्व हो, तर हठात् गरिएका सरुवाले त्यसलाई कुण्ठित गर्छ, पूर्वसचिव डोटेलले कान्तिपुरसँग भने, अहिले न विकास, पूर्वाधार वा अन्य जिम्मेवारी निर्वाह गर्नु छ, मात्र संकटलाई कसरी समाधान गर्ने र नागरिकको जीवनयापन कसरी सहज बनाउने भन्नेमा सरकार लाग्नुपर्नेमा सरुवामा केन्द्रित हुनुलाई जायज मान्न सकिँदैन । कर्मचारी सरुवामा चलखेल भयो भनेरै २०४९ सालमा ऐनमा सरुवाससम्बन्धी व्यवस्था राखिएको तर यसको समेत उपेक्षा हुँदै आएको उनले टिप्पणी गरे ।पूर्वसचिव जयमुकुन्द खनाल पनि संकटका बेला सरुवामा अपारदर्शिता, आर्थिक चलखेल र आसेपासे तथा नजिकका कर्मचारी व्यवस्थापनमा सरकारको ध्यान जानु गलत भएको धारणा राख्छन् । संकटमा कर्मचारी सरुवा गर्नुको मुख्य कारण नजिककालाई अवसर दिनु र कसैलाई अवसरबाट वञ्चित गर्ने नियतले पनि भएको हुन सक्ने उनले औंल्याए ।मंगलबार सरुवा गरिएका गृह मन्त्रालयका उपसचिवहरू कतिपयको लकडाउनअघि मात्रै जिम्मेवारी हेरफेर गरिएको थियो । सामान्यतः आर्थिक वर्ष सुरु भएपछि साउन, भदौ र असोजलाई कर्मचारी सरुवाका लागि उपयुक्त र नियमसंगत समय मानिन्छ । ऐन र नियमावलीमा पनि यही व्यवस्था छ । प्रहरी प्रधान कार्यालयले पनि यसबीचमा डीएसपी र एसपी तहका थुप्रै सुरक्षा अधिकारीको सरुवा र काज सरुवा गरेको छ ।"
सेना परिचालन कुन प्रावधानअनुसार ?,"(काठमाडौं)  सरकारले विपद् व्यवस्थापन गर्ने प्रयोजनका लागि मात्र नेपाली सेनालाई खटाइएको स्पष्ट पारेको छ । अहिलेको सेना खटाउने निर्णय संविधानको धारा २६७ को उपधारा (४) को प्रावधानमा टेकेर गरिएको कानुनमन्त्री शिवमाया तुम्बाहाङ्फेले बताएकी छन् । धारा २६७ को उपधारा (४) मा नेपाल सरकारले नेपाली सेनालाई संघीय कानुनबमोजिम विकास निर्माण र विपद् व्यवस्थापनलगायतका अन्य कार्यमा समेत परिचालन गर्न सक्नेछ भनिएको छ । संविधानको यो प्रावधानअनुसार सेना खटिँदा राष्ट्रपतिबाट अनुमोदनको आवश्यकता नपर्ने बुझाइ सरकारको छ । त्यसैले अहिलेसम्म राष्ट्रपतिबाट कुनै आदेश जारी भएको छैन । जेठ १७ को मन्त्रिपरिषद्को निर्णयमा सेनालाई कोरोना भाइरस रोकथाम र नियन्त्रणसम्बन्धी कामका लागि परिचालन गर्ने उल्लेख छ । त्यही दिन बसेको राष्ट्रिय सुरक्षा परिषद्को सिफारिसलाई मन्त्रिपरिषद्ले स्वीकृत गर्दै विपद् व्यवस्थापनमा सेना खटाउने निर्णय गरेको थियो ।संविधानमा सेना परिचालनलाई लिएर अर्को प्रावधान पनि छ । धारा २६७ को उपधारा (६) मा नेपालको सार्वभौमसत्ता, भौगोलिक अखण्डता वा कुनै भागको सुरक्षामा युद्ध, बाह्य आक्रमण, सशस्त्र विद्रोह वा चरम आर्थिक विशृंखलताका कारणले गम्भीर संकट उत्पन्न भएमा राष्ट्रिय सुरक्षा परिषद्को सिफारिसमा नेपाल सरकार, मन्त्रिपरिषद्को निर्णयबमोजिम राष्ट्रपतिबाट सेना परिचालनको घोषणा हुनेछ । सेना पारिचालनको घोषणा भएको मितिले एक महिनाभित्र प्रतिनिधिसभाबाट अनुमोदन हुनुपर्नेछ भनिएको छ । अहिले उक्त प्रावधानअनुसार सेना परिचालन नभएको मन्त्री तुम्बाहाङ्फेले बताइन् । सरकारले कोरोना भाइरस रोकथामका लागि कोभिड१९ संकट व्यवस्थापन केन्द्र (सीसीएमसी) मार्फत काम गरिरहेको छ । त्यही सीसीएमसीको चारवटा क्षेत्रमध्ये शान्ति सुरक्षामा सेनाले नेतृत्व गरेर अन्य सुरक्षा निकायसँग काम गर्ने गरी सरकारले सेनालाई विपद् व्यवस्थापनका लागि परिचालन गरेको हो, सैनिक प्रवक्ता विज्ञानदेव पाण्डेले भने, अहिले अर्को हिसाबले सेना परिचालन भएको होइन । सेना परिचालनको सम्बन्धमा जिल्लाजिल्लाको शान्ति सुरक्षाको अवस्था हेरेर पनि गर्न सकिन्छ । स्थानीय प्रशासन ऐन, २०२८ परिच्छेद३ को शान्ति सुरक्षा कायम गर्ने सम्बन्धमा दफा ६ को उपदफा (१क) र (२) मा आफ्नो अधिकार क्षेत्रभित्रको कुनै ठाउँमा गम्भीर अशान्ति भएको वा हुने सम्भावना छ र सो ठाउँमा भइरहेको शान्ति रोक्न वा अशान्ति हुन नदिन अन्य प्रहरीको मद्दतबाट मात्र सम्भव छैन भन्ने प्रमुख जिल्ला अधिकारीलाई लागेमा यससम्बन्धी कारण तथा आधार खुलाई निजले नजिकको सशस्त्र प्रहरी वा अवस्थाअनुसार नेपाली सेनाको मद्दत माग्न सक्नेछ । त्यसरी सशस्त्र प्रहरी वा नेपाली सेनाको मद्दत मागेकोमा क्षेत्रीय प्रशासक र गृह मन्त्रालयलाई चौबीस घण्टाभित्र सबैभन्दा छिटो साधनद्वारा त्यसको सूचना दिनुपर्नेछ भन्ने उल्लेख छ । सुरक्षा विज्ञ तथा अवकाश प्राप्त उपरथी विनोज बस्न्यातका अनुसार विपद् व्यवस्थापनमा नेपाललाई परिचालन गर्दा राष्ट्रपतिबाट आदेश जारी गर्न नपर्ने बताउँछन् । अन्य संकटको बेला फरक हो । यसरी विपद्का बेलामा सेना परिचालन गर्नु फरक हो । र, यो बेला मन्त्रिपरिषद्ले निर्णय गरेर काम गरे हुन्छ, उनले भने । उनले जिल्लाजिल्लामा समस्या भए सेना परिचालन गर्न स्थानीय प्रशासन ऐन प्रयोग गर्न सकिने पनि बताए । सरकारले अहिले विदेशमा रहेका नेपालीलाई ल्याउनका लागि विमानस्थल, यातायात, होल्डिङ, क्वारेन्टाइनदेखि स्थानीय तहसम्म पुर्याउनका लागि सेना खटाउन लागेको हो । सेनाले सुरक्षा क्षेत्रमा सीसीएमसीअन्तर्गत रहेर नेतृत्व गर्ने र अन्य काममा कर्मचारीतन्त्र र सरकारका अन्य निकायलाई सहयोग गर्दै आइरहेको छ । हामीलाई दिएको जिम्मेवारीअनुसार काम गरिरहेका छौं, प्रवक्ता पाण्डेले भने । उनका अनुसार अहिले करिब ८७ हजार सुरक्षाकर्मी कोरोना भाइरस रोकथाम र नियन्त्रणमा खटिएकामा सेनाबाट करिब सात हजार खटिएका छन् । विदेशबाट नेपाली ल्याउने र व्यवस्थापन गर्ने काममा सेनाको भूमिका बढी भएका कारणले गर्दा थप सैनिक संख्या कोरोना भाइरसको रोकथाम र नियन्त्रणमा खटिन सक्नेछन् । सीसीएमसीका अनुसार सरकारले पहिलो चरणमा २५ हजार नेपालीलाई भित्र्याउन लागेको छ । उक्त काम यो साताको अन्त्य वा अर्को साताबाट सुरु हुने लक्ष्य सीसीएमसीको छ । सरकारले एक दिनमा १० वटा विमान विदेशका विभिन्न मुलुकबाट उडान गर्ने जनाइसकेको छ ।"
१० दिनपछि शाहीको शव फेला,"जाजरकोट (कास) रुकुम पश्चिमको चौरजहारी नगरपालिका८ सोतीगाउँमा जेठ १० गते भएको घटनामा बेपत्ता भएका भेरी नगरपालिका११ मटेलाका १९ वर्षीय गोविन्द शाहीको शव मंगलबार फेला परेको छ । प्रहरीका अनुसार शव भेरी नगरपालिका१२ खोताखोलास्थित भेरी नदीमा फेला परेको हो । बेपत्ताको शव घटनास्थलभन्दा करिब २० किलोमिटर टाढा फेला परेको जिल्ला प्रहरी प्रमुख डीएसपी किशोरकुमार श्रेष्ठले बताए । शव पोस्टमार्टमका लागि जाजरकोट अस्पताल लगिएको छ । स्थानीयले भने उनको हत्या गरेर नदीमा फालिएको दाबी गरेका छन् । स्थानीय छवि पन्तले मुख र टाउकोमा कपडाले बाँधेको, आँखा फुटेको तथा हात र नाक भाँचिएको अवस्थामा शव फेला परेको बताए । जाजरकोटबाट साथी नवराज विककी प्रेमिका भगाउन चौरजहारी पुगेका उनीसहित १९ जना अघिल्लो शनिबार सोतीगाउँका स्थानीयको आक्रमणमा परेका थिए । घटनामा छ जनाको मृत्यु भएको हो । शाही शीतल मावि, चौरजहारीबाट यस वर्षको एसईईमा सहभागी हुँदै थिए । बुबा इन्द्रबहादुर जाजरकोट कारागारमा कैद भुक्तान गर्दै आएका छन् । ॅमानवताविरुद्धको अपराधकाठमाडौं प्रतिनिधिसभाको कानुन, न्याय तथा मानव अधिकार समितिले पश्चिम रुकुममा गत १० गते भएको घटनालाई मानवताविरुद्धको अपराध भन्दै निष्पक्ष छानबिन गरेर दोषीमाथि हदैसम्म कारबाही गर्न सरकारलाई निर्देशन दिएको छ । समितिले महिला, बालबालिका र दलित समुदायमाथि भएका सबै प्रकारका हिंसाविरुद्ध महाअभियान चलाउन सरकारलाई निर्देशन दिएको छ ।"
निजीलाई पीसीआर परीक्षण गर्न दिने तयारी छैन,"(काठमाडौं)  केही दिनयता भारतबाट भित्रिने नेपालीको बढोत्तरी भएसँगै कोरोना संक्रमितहरूको संख्या पनि ह्वात्तै बढेको छ । सीमापारिबाट भित्रिनेको संख्याको अनुपातमा संक्रमित रहेनरहेको यकिन गर्न गरिने पीसीआर परीक्षणको दायरा भने निकै साँघुरो छ । कष्टसाथ क्वारेन्टाइनमा बसेका व्यक्तिको पीसीआर नतिजा आउनै सरदर एक साता लाग्न थालेको छ । यस्तोमा निजी अस्पताल तथा प्रयोगशालाहरूलाई पनि परीक्षण गर्न दिए यसको दायरा बढ्न सक्ने जनस्वास्थ्यविद्हरूले सुझाव दिएका छन् ।हाल राष्ट्रिय जनस्वास्थ्य प्रयोगशालासहित देशभरका २० स्थानमा कोरोना भाइरसको पीसीआर विधिबाट परीक्षण भइरहेको छ । यसरी २० स्थानमा पीसीआर परीक्षण गर्दा पनि अपेक्षित दायरा बढ्न सकेको छैन । मंगलबार पीसीआर विधिबाट ३ हजार ४ सय ४० नमुनाको परीक्षण भएको छ ।प्रयोगशालाहरूको नियामक निकाय राष्ट्रिय जनस्वास्थ्य प्रयोगशालाकै वर्गीकरणअनुसार नेपालमा ९ वटा प्रयोगशाला क वर्गका छन् । यस्तै ख वर्गमा ४५, ग वर्गमा २ सय २३ र घ वर्गमा १ सय ३९ वटा प्रयोगशाला छन् । यसरी वर्गीकरण गरिएकामध्ये क वर्गका प्रयोगशालाले भने मोलिक्युलर प्रयोगशाला सञ्चालन गरिरहेका छन् । केही ख वर्गमा परेका प्रयोगशालासँग पनि पीसीआर गर्न सक्ने क्षमता भने छ ।तर सरकारले निजी प्रयोगशाला तथा निजी अस्पतालका प्रयोगशालालाई कोरोनाको परीक्षण गर्न दिनेबारे कुनै पनि ठोस नीति तथा मापदण्ड नबनाएकाले केही प्रयोगशालाले चाहेर पनि परीक्षणमा सहयोग गर्न सकिरहेका छैनन् । राष्ट्रिय जनस्वास्थ्य प्रयोगशालाकी प्रमुख डा रुना झा केही सीमित निजी प्रयोगशाला मात्रै कोरोनाको पीसीआर परीक्षण गर्न सक्षम रहेकाले नै त्यतातर्फ नसोचिएको बताउँछिन् । २३ वटा ल्याबले मात्रै गर्न सक्लान् । यस्तोमा उनीहरूका लागि मात्रै गाइडलाइन बनाउनुभन्दा बरु उनीहरूले आफूसँग भएका मेसिन र जनशक्ति हामीलाई दिएर सहयोग गरे सजिलो हुन्छ, उनले भनिन्, निजीबाट गर्ने भनेपछि विभिन्न कुराहरू ख्याल गर्नुपर्छ, त्यो सहज छैन । उनका अनुसार पछिल्ला दिनमा राष्ट्रिय जनस्वास्थ्य प्रयोगशालामा परीक्षणका लागि चाप बढेकाले त्यसलाई केही कम गर्न स्वचालित मेसिन खरिददेखि अन्य ४५ वटा पीसीआर मेसिन नै खरिद गर्नेबारे पनि छलफल भइरहेको छ ।क वर्गमा पर्ने नेसनल रिफरेन्स ल्याब्रोटोरीका कार्यकारी निर्देशक किशोरकुमार खनालका अनुसार उनको प्रयोगशालाले अहिले पनि हेपटाइटिस, टीबी, एचपीभीजस्ता संक्रामक नमुनाको पीसीआर परीक्षण गरिरहेको छ । हामीसँग तीनवटा उच्च तहका पीसीआर मेसिन छन् । त्यसका लागि आवश्यक पर्ने सेटअप पनि छ, उनले भने, निजी ल्याबलाई पनि परीक्षणका लागि स्वीकृति दिइयोस् भनेर सरकारलाई धेरै समय अगाडिदेखि आग्रह गर्दै आएको हो ।निजी ल्याबलाई परीक्षणमा समेट्नेनसमेट्ने निर्णय सरकारको चासोमा भर पर्ने उनले बताए । निजीलाई पनि स्वीकृति दिएको खण्डमा कोरोनाको पीसीआर रिएजेन्ट मगाएर केही दिनमा काम थालिहाल्न सक्छौं, उनले भने, यस्तो संकटका बेलामा हामीले पनि सरकारले तोकेको मूल्यमा नै गुणस्तरमा परीक्षण गर्न तयार छौं । सरकारले मौका दिनुपर्यो ।यस्तै, नेपाल मेडिसिटी अस्पतालका महाप्रबन्धक विजय रिमालले यहाँस्थित प्रयोगशाला पनि कोरोनाको पीसीआर परीक्षण गर्न सक्षम रहेको बताए । हामीसँग पीसीआरको मेसिन, जनशक्ति तथा त्यहीअनुसारको पूर्वाधार पनि छ । अनुमतिका लागि निवेदनसमेत दिएका छौं, उनले भने, अनुमति दिएको खण्डमा आफ्नो स्रोत र साधनअनुरूप नमुना परीक्षण गर्न तयार छौं । राष्ट्रिय जनस्वास्थ्य प्रयोगशालाको वर्गीकरणमा मेडिसिटीको प्रयोगशाला पनि क वर्गअन्तर्गत नै पर्छ ।तर अर्को क वर्गमै पर्ने एक प्रयोगशालाले भने आफूहरू कोरोनाको परीक्षण गर्न इच्छुक नरहेको जानकारी दियो । आफ्नो नाम उल्लेख नगरिदिन आग्रह गर्दै उक्त प्रयोगशालाका सञ्चालकले भने, हामीकहाँ पीसीआर मेसिन र परीक्षण गर्ने जनशक्ति दुवै छ । तर गैरसंक्रामक रोगको परीक्षणका लागि मात्रै पीसीआरको प्रयोग गर्ने गरेका छौं । यस्तोमा कोरोनाजस्तो संक्रामक रोग परीक्षण गर्नका लागि सेटअप नै परिवर्तन गर्नुपर्ने हुन्छ । उनका अनुसार संक्रामक नमुनाको पीसीआर परीक्षण गर्न थालेको खण्डमा हाल दिइरहेको सेवा प्रभावित हुने भएकाले पनि तत्कालका लागि कोरोना परीक्षण गर्न नसकिने भएको हो ।पहिलो कुरा त यति महिना हुँदासम्म पनि हामीसँग कुनै छलफल नै छैन । अहिले एक्कासि गर भन्यो भनेर कसरी गर्ने ?, उनले भने, त्यो परीक्षण गर्न थालेपछि यहाँबाट निस्कने फोहोरदेखि सबैको त्यहीअनुरूपको व्यवस्थापन गर्नुपर्ने हुन्छ । हामीले त सबै विचार गर्नुपर्यो नि । उनले कोरोनाको परीक्षण गर्नै पर्ने अवस्था आए आफूहरूले कुनै पनि हालतमा नमुना संकलन भने गर्न नसक्ने स्पष्ट पारे । कोरोनाको नमुना संकलन गर्न थाल्यौं भने जनशक्तिदेखि पीपीईसम्म सबै व्यवस्था गर्नुपर्छ, उनले भने, यस्तोमा अन्य बिरामीलाई नमुना दिन आउनका लागि पनि अप्ठ्यारो महसुस हुन्छ । उनले परीक्षण गर्नै परे राष्ट्रिय जनस्वास्थ्य प्रयोगशाला वा अन्य अस्पतालले पठाएको नमुनाको भने जाँच गरिदिन सकिने तर्क गरे ।त्यसैगरी, ख वर्गमा पर्ने एक निजी ल्याबका निर्देशकले सरकारले कोरोना परीक्षणका लागि निजीलाई भन्दा पनि सरकारी ल्याब नै विभिन्न ठाउँमा विस्तार गर्नुपर्नेमा जोड दिए । धेरैजसो प्राइभेट ल्याबमा कोरोना परीक्षणका लागि सेटअप नै छैन । परीक्षणका लागि पनि धेरै सावधानी अपनाउनुपर्ने हुन्छ । परीक्षणपछि निस्कने फोहोरको व्यवस्थापन गर्न पनि गाह्रो छ । फोहोर राम्ररी डिस्पोज भएन भने त्यसबाट पनि संक्रमणको खतरा हुन्छ ।राष्ट्रिय जनस्वास्थ्य प्रयोगशाला स्रोतका अनुसार हाललाई निजी प्रयोगशालालाई कोरोनाको परीक्षण गर्न दिनेबारे सामान्य छलफल भए पनि कुनै ठोस निर्णय भने भएको छैन । क वर्गका सबै प्रयोगशालामा मोलिक्युलर ल्याब त छ तर त्यो भनेरमात्र भएन । कुन रिएजेन्ट प्रयोग गर्नेदेखि क्वालिटी कन्ट्रोलसम्मका कुराहरू आउँछन् । मन्त्रालयले नै गाइडलाइन बनाएर दियो भने अनि केही प्रक्रिया अगाडि बढ्ला, उनले भने, फेरि निजीलाई दिएपछि शुल्कको पनि कुरा आउँछ । त्यो सबै त मन्त्रालयले मिलाउनुपर्छ ।निजी प्रयोगशालालाई परीक्षण गर्न दिनेभन्दा पनि परीक्षण गरिरहेका सरकारी अस्पतालहरूमा परीक्षणको दर बढाउन जरुरी रहेको स्वास्थ्य मन्त्रालयका एक अधिकारी बताउँछन् । उपत्यकामै वीर, पाटन र शिक्षण अस्पतालमा पनि परीक्षण भइरहेको छ । त्यहाँ हुने परीक्षणको संख्या बढाउन सके पनि धेरै हदसम्म केन्द्रीय प्रयोगशालामा चाप कम हुन्थ्यो, ती अधिकारीले भने, तर ती अस्पतालमा किन १००५० नमुना मात्रै परीक्षण हुन्छ, मैले बुझेको छैन ।केहीअघि मात्रै जडान भएर परीक्षण गर्न थालेको त्रिवि शिक्षण अस्पतालको प्रयोगशालामा रहेको मेसिनले एकचोटिमा ९६ नमुना परीक्षण गर्न सक्छ । यस्तै, वीरको मेसिनले ६५ र पाटनको मेसिनले पनि ९६ नमुनाको परीक्षण गर्न सक्छ । शिक्षण अस्पतालका कार्यकारी निर्देशक डा प्रेमकृष्ण खड्गाका अनुसार हाल त्यहाँ दैनिक ५० को हाराहारीमा मात्रै परीक्षण भइरहेको छ । हामीले अहिले अस्पतालमा आउनेहरूकै धेरैजसो परीक्षण गरिरहेका छौं, उनले भने, नयाँ मेसिन र संवेदनशील परीक्षण भएकाले एकैपटक धेरै परीक्षण गरिएको छैन । बिस्तारै दायरा बढाउँदै लैजान्छौं ।यस्तै, ललितपुरको पाटन अस्पतालमा रहेको प्रयोगशाला पनि कोरोना परीक्षणका लागि तोकिएको प्रयोगशाला हो । अस्पतालको प्रयोगशालामा दैनिक एक सयको हाराहारीमा नमुनाको परीक्षण भइरहेको जानकारी अस्पतालका निर्देशक डा विष्णु शर्माले दिए । हामीले पहिले ५० वटाको हाराहारीमा परीक्षण गर्थ्यौं । अहिले बढाउँदै लगेका छौं, उनले भने, जनशक्ति, मेसिनको क्षमता, किटको उपलब्धता आदिले परीक्षणको दायरामा फरक पर्न जान्छ । दायरा बढाउने कोसिसमा भने लागेका छौं ।हाल कोरोनाको पीसीआर परीक्षण भइरहेका अधिकांश प्रयोगशालामा जनशक्ति, रिएजेन्ट तथा पीपीईलगायतका सामग्री कम भएका कारणले पनि परीक्षणको दायरा सोचेअनुरूप बढ्न सकेको छैन । अर्कोतर्फ अधिकांश ठूला भनिएका अस्पताल तथा प्रयोगशालालाई कोरोना भाइरसको पीसीआर परीक्षण गर्न कुनै रुचि नै छैन ।"
आइसोलेसनमा जानै डराउँछन् स्वास्थ्यकर्मी,"व्यवस्थापनमा राजनीतिक किचलो आइसोलेसन सेन्टर बनाउन सघाउनुको साटो प्रदेश सरकारले राजनीति गरिरहेको कृष्णनगर नगरपालिका प्रमुख रजतप्रताप शाहले आरोप लगाए । आइसोलेसन सेन्टर बनाउन पार्टीनिकट स्थानीय तहलाई राम्रो बजेट प्रदेश मन्त्रीले बाँडिरहेका छन्, उनले भने, तर फरक विचार राख्नेलाई सोधपुछ गरेकै छैन । सीमा क्षेत्रमा स्थानीय तह आक्रान्त छन् । तर पहाड र राजमार्ग क्षेत्रमा पर्याप्त बजेट पठाउने गरिएको आरोप उनले लगाए । यसरी कोरोनालाई जित्न सकिँदैन । यसका लागि प्रदेश सरकारले पार्टीभन्दा माथि उठेर काम गर्नुपर्छ, उनले भने, आफू त स्वतन्त्र रूपमा चुनाव जितेको मान्छे । म त कुनै पार्टीको भइनँ । मुख्यमन्त्रीले दल हेरेर व्यवहार गरिरहेको आरोप यशोधरा गाउँपालिका अध्यक्ष गिरजेशकुमार पाण्डेले लगाए । मुख्यमन्त्रीलाई परीक्षणका लागि किट माग्दै अनुनय विनय गरे पनि उनले आश्वासन दिए पनि नपठाएको उनले बताए । सामाजिक विकास मन्त्रीले फोन नै नउठाएको र कोरोनाको हटस्पट मानिएको यशोधरामा नआएको उनले आरोप लगाए । एकपटक १० लाख दिए, त्यसपछि पुग्यो प्रदेशको भूमिका, उनले भने, निर्देशन मात्रै आउँछ । यसो गर, त्यसो गर भन्छन् । समस्या सोधिँदैन । क्वारेन्टाइनबाट मान्छे भाग्दा सबै रमिते बनेको र समन्वय र सहकार्य कसैले नगरेको उनले आरोप लगाए । कपिलवस्तु नगरपालिका प्रमुख किरण सिंहले प्रदेश सरकारका मन्त्रीले भाषण गर्नबाहेक फिल्डमा काम गर्न ध्यान नदिएको बताए । परीक्षण किट पालिकाले नै किन्नुपरेको छ, उनले भने, ल्याब टेक्निसियन भाडामा लिएर काम गर्नुपरेको छ । संघ र प्रदेश सरकारको काँचो कामले आफूहरू आलोचित हुनु परेको नगर प्रमुख सिंहले बताए ।"
संक्रमण व्यापक भए सामूहिक प्रतिरक्षा,"(काठमाडौं)  कोभिड१९ संक्रमण अत्यधिक विस्तार भए सामूहिक प्रतिरक्षा (हर्ड इम्युनिटी) मा जानुपर्ने अवस्था आउने विज्ञहरूले चेतावनी दिएका छन् । यो अवस्थामा वृद्ध, दीर्घरोगी र बालबालिकाका लागि विशेष सुरक्षा अपनाएर संक्रमणविरुद्ध सामूहिक प्रतिरक्षामा लाग्नुपर्छ । यो भनेको प्रतिरोधक क्षमता बढाएर भाइरससँग लड्नु हो ।विज्ञहरूले सामूहिक प्रतिरक्षाका लागि स्वास्थ्य क्षमता बढाउन जरुरी हुने बताएका छन् । संक्रमण अनियन्त्रित अवस्थामा सामूहिक प्रतिरक्षामा जानु स्वास्थ्य सुविधा राम्रो नभएको देशका लागि बाध्यता हो । सरकारको क्रियाकलापले मुलुकलाई हर्ड इम्युनिटीतिर लैजानै संकेत गरेको छ, जनस्वास्थ्यविद् डा राजेन्द्र बीसीले भने, व्यवस्थित रूपमा अघि नबढ्दा दुर्घटना निम्तिन सक्छ ।हर्ड इम्युनिटीमा जानुपर्ने अवस्थामा संक्रमणको दर बढेर मृत्युदर पनि अत्यधिक हुन सक्छ । त्यति बेला कोरोनाको जोखिममा रहेका बूढापाका, दीर्घरोगी, श्वासप्रश्वासको समस्या, रोग प्रतिरोधक क्षमता कम भएका, गर्भवती र सुत्केरीका लागि विशेष सुरक्षा नीति अपनाउनुपर्ने हुन्छ ।सरकारले हर्ड इम्युनिटीमा जाने कुनै निर्णय नगरेको स्वास्थ्य मन्त्रालयका सहप्रवक्ता डा समीरकुमार अधिकारीले बताए । हामी मात्र नभई विश्वमै अहिले कोभिड१९ को जोखिमबाट जोगिन हर्ड इम्युनिटी मात्र विकल्प छ, डाअधिकारीले भने, हामीले हर्ड इम्युनिटीलाई अत्यन्त कम क्षतिमा लैजान सक्नुपर्छ । विज्ञहरूका अनुसार हाल विश्वमै कोभिड१९ विरुद्घ प्रतिरोधक क्षमता प्राप्त गर्न दुईवटा मात्र विकल्प छन् खोपको अविष्कार भएर प्रतिरोधक क्षमता प्राप्त गर्ने र कोभिड१९ संक्रमण भए पनि यसलाई प्रतिरोध गरेर जाने । कोरोनाको खोप बन्न कम्तीमा एक वर्ष लाग्ने देखिएको छ । त्यसैले दोस्रो विकल्प लिनुपर्ने बाध्यता आउनेछ । जुन भनेको व्यक्ति आफैंले प्रतिरोधक क्षमता बढाउने हो । हर्ड इम्युनिटीले रोग प्रतिरोधक क्षमता कम भएका, जटिल शारीरिक समस्या भएका, बूढापाकालाई जोगाउनु चुनौतीपूर्ण हुन्छ । एउटै समयमा धेरै व्यक्ति संक्रमित भए नेपाल जस्तो देशलाई व्यवस्थापन गर्न कठिन हुनेछ । त्यसैले सरकारले एकैचाटि धेरै व्यक्ति संक्रमण हुन नदिने रणनीति लिएको स्वास्थ्य मन्त्रालयका एक पदाधिकारी बताए । सरकार लकडाउन लम्ब्याएर महामारीका रूपमा संक्रमण फैलिन नदिने नीतिलाई निरन्तरता दिएको छ । जनताले पनि राहत पाउने गरी लकडाउन आफ्नो अनुकूल उपयोग गर्दा विस्तारै मुलुकमा हर्ड इम्युनिटी प्राप्त गर्न सकिन्छ, स्वास्थ्य मन्त्रालयका अर्का एक उच्च अधिकारीले भने, खोप नभएसम्म अर्को विकल्प छैन । जनस्वास्थ्यविद् डाबीसीका अनुसार हालसम्म कोभिड१९ विरुद्घ प्रतिरोधक क्षमता भएको मानिसको निश्चित उमेर समूह तय भएको छैन । संक्रमणलाई सामूहिक प्रतिरक्षा गर्न सक्ने मानिस जनसंख्याको करिब ६० देखि ७० प्रतिशत मानिएको छ । केही दिनअघि ब्रिटेनमा हर्ड इम्युनिटी विकास गर्ने सवालमा सयौं वैज्ञानिकले विरोध गर्दा सरकारले लकडाउनकै विकल्प रोजेको थियो । विभिन्न अध्ययनमा कोभिड१९ ले उत्पात मच्चाएका ठाउँहरूमा १० देखि २० प्रतिशत मानिसमा मात्र एन्टिबडी प्राप्त भएको देखिएको डा बीसीले बताए । कोभिड१९ मानव जातिमा आइसक्यो, यो जानेवाला छैन । हाम्रा युवा र स्वस्थ मानिसमा कोभिड१९ लागेन र मृत्युदर घटाउन सक्यौं भने पनि राम्रो हुन्छ, डा दिव्या सिंह शाहले भनिन्, मानिसमा विस्तारै यसविरुद्घ प्रतिरोधक क्षमता विकसित हुन्छ नत्र यसले आगामी वर्षमा दुःख दिइरहन्छ । डा शाहले इटाली र अस्ट्रेलियामा मृत्यु भएकामा केही युवा भए पनि अधिकांश ९० वर्षमाथिकै रहेको बताइन् । जोखिममा रहेका मानिसलाई जोगाउनुपर्छ । युवालाई बढी टाइट गरेर हुँदैन । जति हामी टाइट गर्छौं, त्यति कोभिड१९ ले दुःख दिन्छ, उनले भने । स्वास्थ्य मन्त्रालयका एक अर्का विज्ञले छिमेकी मुलुक भारत लकडाउन लगायतमा व्यापक खुकुलो गरेर हर्ड इम्यिुनिटीतिर गएको दाबी गरे । लकडाउनमा हामीले आफ्नो स्वास्थ्य उपचार क्षमतामा अत्यधिक वृद्घि गर्नेतर्फ बढी ध्यान दिन सकेनौं, उनले भने, अझै चेतौं, पीसीआर परीक्षण बढाऔं, क्वारेन्टाइन र आइसोलेसनलाई व्यवस्थित गरौं, आईसीयूको क्षमता विस्तार गरौं अनि मात्र हर्ड इम्युनिटीबारे सोचौं । विश्व स्वास्थ्य संगठन (डब्लूएचओ) ले भने हर्ड इम्युनिटीको अवधारणमा प्रश्न खडा गरेको छ । विज्ञहरूका अनुसार व्यक्तिमा संक्रमण भए रोग प्रतिरोधक क्षमता विकास हुन्छ । त्यसले भाइरससँग लड्न एन्टिबडी तयार गर्छ । व्यक्तिमा जाति प्रतिरोधक क्षमता विकास हुँदै जान्छ, त्यति नै संक्रमण फैलिने खतरा कम हुँदै जान्छ । त्यसबेला मान्छे विस्तारै भाइरसलाई सजिलै प्रतिरोध गर्ने अवस्थामा पुगेको हुन्छ ।"
विदेशबाट आएकालाई यसरी पुर्याइन्छ घर,"(काठमाडौं)  सरकारले कोभिड१९ ले सिर्जित संकटका कारण विदेशमा अलपत्र परेका नेपालीलाई उद्धार गर्न विस्तृत कार्य योजना बनाएको छ । कार्य योजना सञ्चालन, अनुगमन, नियन्त्रण र निर्देशन कोभिड१९ संकट व्यवस्थापन केन्द्र (सीसीएमसी) अन्तर्गत हुनेछ । सीसीएमसीलाई रक्षा मन्त्रालय (नेपाली सेना), गृह मन्त्रालय, स्वास्थ्य तथा जनसंख्या मन्त्रालय, प्रदेश सरकार र स्थानीय तहले सहयोगीको भूमिका खेल्ने छन् ।हवाई उडानबाट आउनले त्रिभुवन अन्तर्राष्ट्रिय विमानस्थलमा उड्नुअघि सात दिनको स्वास्थ्य परीक्षणको प्रमाण देखाउनुपर्छ । त्यसका लागि स्वास्थ्य तथा जनसंख्या मन्त्रालयको टोली विमानस्थलमा खटाइनेछ । उक्त टोलीलाई गृह मन्त्रालय (अध्यागमन) र संस्कृति पर्यटन तथा नागरिक उड्डयन मन्त्रालयले सहयोग गर्नेछन् । भारतबाट सीमा नाका हुँदै आउनेलाई होल्डिङ सेन्टर र तेस्रो देशबाट आउनेलाई विमानस्थलमा स्वास्थ्य स्वघोषणा फाराम भर्न लगाइन्छ र शरीरको तापक्रम जाँच्नेलगायतका स्वास्थ्य जाँच गरिन्छ । भारतीय नाकाबाट आउनेलाई होल्डिङ सेन्टरमा व्यवस्थापन र स्वास्थ्य जाँचमा नेपाली सेना, प्रदेश सरकार र स्थानीय सरकारले सघाउनेछन् । सरकारले नागरिकलाई मोबाइलको सिमकार्ड निःशुल्क उपलब्ध गराउनेछ । उक्त काम सञ्चार तथा सूचना प्रविधि मन्त्रालयले नेपाल टेलिकम र एनसेल तथा स्थानीय तहसँग मिलेर गर्नुपर्छ । त्यसमा गृह मन्त्रालयअन्तर्गत जिल्ला प्रशासन कार्यालयहरूले सहयोग गर्नेछन् । विदेशबाट आएकाहरूले हाम्रो स्वास्थ्य एप्स डाउनलोड गरी स्वास्थ्य अवस्था नियमित रूपमा अद्यावधिक गर्नुपर्छ । यसमा स्वास्थ्य तथा जनसंख्या मन्त्रालयले सहयोगीको भूमिका खेल्नेछ । प्रवेश नाका र विमानस्थलमा आउनेलाई होल्डिङ सेन्टरमा पुर्याउने, त्यहाँबाट होटल क्वारेन्टिन वा स्थानीय तहले व्यवस्थापन गरेको क्वारेन्टाइनमा पुर्याउन यातायात साधनको व्यवस्था गरिनेछ । उक्त कामको जिम्मेवारी रक्षा मन्त्रालय (नेपाली सेना) तथा यातायात व्यवस्था विभागको संयोजनमा ट्राफिक प्रहरी महाशाखाको हुनेछ । सहयोगी भूमिका गृह मन्त्रालयअन्तर्गतका जिल्ला प्रशासन कार्यालय, संघीय मामिला तथा सामान्य प्रशासन मन्त्रालय, प्रदेश सरकार र स्थानीय तहको हुनेछ । काठमाडौंमा होल्डिङ सेन्टरको व्यवस्थापन रक्षा मन्त्रालय (नेपाली सेना) ले गर्नेछ । यसमा प्रवेश समन्वय गर्न तोकिएका मन्त्री, गृह मन्त्रालयअन्तर्गत जिल्ला प्रशासन कार्यालय र सीसीएमसीले सघाउनेछन् । होल्डिङ सेन्टर छनोट गरी प्रदेशगत रूपमा व्यवस्थापन गरिनेछ । यसमा गृह मन्त्रालयअन्तर्गत जिल्ला प्रशासन कार्यालय र रक्षा मन्त्रालय (नेपाली सेना) लाई खटाइएको छ । सहयोगीका रूपमा प्रदेश सरकार, स्थानीय तह र सीसीएमसीको प्रदेश तथा जिल्ला तहका कार्यालयहरू रहनेछन् । भारतबाट आउनेहरूका लागि सीमा नाकामा रहेका होल्डिङ सेन्टरको व्यवस्थापन गरिनेछ । यसमा रक्षा मन्त्रालय (नेपाली सेना) र स्थानीय तहले मुख्य जिम्मेवारी निर्वाह गर्नेछन् । सम्बन्धित प्रदेश सरकारले तोकेको मन्त्रीको सुपरिवेक्षणमा प्रदेशको सीसीएमसी र जिल्लाको सीसीएमसीको कार्यालयले सघाउनेछन् । क्वारेन्टाइन प्रयोजनका लागि तोकिएको होटल विवरण वेबसाइटमा राखिनेछ । यसको जिम्मेवार निकाय प्रमुख जिल्ला अधिकारी तथा सम्बन्धित जिल्ला प्रशासन कार्यालयहरू रहनेछन् । यसमा संस्कृति, पर्यटन तथा नागरिक उड्डयन मन्त्रालय, प्रदेश सरकार, स्थानीय सरकार तथा सीसीएमसीको प्रदेश र जिल्ला कार्यालयहरूले सहयोग गर्नेछन् । खरिपाटी इचंगु आवास क्षेत्र, मनमोहन अस्पताल दहचोक, केएमसी दुवाकोटमा तोकिएको बेड संख्यासहितको क्वारेन्टाइन १० दिनमा तयार पारिनेछ । यसका लागि सहरी विकास मन्त्रालयलाई जिम्मेवारी दिइएको छ । यसमा अर्थ मन्त्रालय, गृह मन्त्रालयअन्तर्गत नेपाल प्रहरी र सशस्त्र प्रहरी बल, स्वास्थ्य तथा जनसंख्या मन्त्रालय र स्थानीय तहले सहयोग गर्नेछन् । क्वारेन्टाइनमा लजिस्टिक सपोर्ट (बेड, बिछ्यौना, भाँडावर्तन, पानी, बिजुली, भान्छाघर, शौचालयलगायत) को व्यवस्थापन हुनेछ । यो काममा स्थानीय तहलाई जिम्मेवारी दिइएको छ । सहरी विकास मन्त्रालय र प्रदेश सरकारले सहयोगी भूमिका निर्वाह गर्नेछन् । भारत तथा अन्य मुलुकबाट नेपाल प्रवेश गरेकाहरूलाई जिल्ला सदरमुकाम हुँदै सम्बन्धित स्थानीय तहको क्वारेन्टाइनसम्म पुर्याइनेछ । उक्त काम प्रदेश सरकार, स्थानीय तह र सीसीएमसीको प्रदेश र जिल्ला कार्यालयहरूले गर्नेछन् । यसमा प्रदेश सरकारले तोकेको सम्बन्धित मन्त्री, रक्षा मन्त्रालय (नेपाली सेना), स्थानीय प्रशासन र यातायात व्यवस्था कार्यालयले सघाउनेछन् । क्वारेन्टाइनमा बसेकाहरूको स्वास्थ्य परीक्षण गरिनेछ । यसको जिम्मा स्वास्थ्य तथा जनसंख्या मन्त्रालय र मातहतका निकायलाई दिएको छ । प्रदेश सरकार, रक्षा मन्त्रालय (नेपाली सेना), स्थानीय तह र सीसीएमसीको प्रदेश र जिल्ला कार्यालयहरूले यसमा सहयोग गर्नेछन् । क्वारेन्टाइनको सुरक्षा, रेखदेख, निगरानी र अभिलेख व्यवस्थापन रक्षा मन्त्रालय (नेपाली सेना) गृह मन्त्रालयअन्तर्गत नेपाल प्रहरी र सशस्त्र प्रहरी बल तथा स्थानीय तहले गर्नेछन् । उनीहरूलाई सहरी विकास मन्त्रालय, प्रदेश सरकार र सीसीएमसीको प्रदेश र जिल्ला कार्यालयहरूले सघाउनेछन् । स्थानीय तहबाट क्वारेन्टाइनको बन्दोबस्ती र क्वारेन्टाइन रहँदाको खाना खर्चबापत प्रतिदिन प्रतिव्यक्ति १ सय ७५ का दरले १४ दिन उपलब्ध गराइनेछ । यसको जिम्मेवारी अर्थ मन्त्रालयलाई दिइएको छ । सहयोगी मन्त्रालयका रूपमा संघीय मामिला तथा सामान्य प्रशासन मन्त्रालय, गृह मन्त्रालयअन्तर्गत जिल्ला प्रशासन कार्यालयहरू तथा सीसीएमसीका प्रदेश र जिल्लास्तरका कार्यालय रहेछन् । व्यक्ति होम क्वारेन्टाइनमा रहेका बेला स्थानीय तह र स्थानीय प्रशासन (सुरक्षा निकाय) ले अनुगमन र निरीक्षण गर्नेछन् । त्यसमा प्रदेश सरकार र सीसीएमसीको प्रदेश र जिल्ला कार्यालयहरूले सहयोगीको भूमिका निर्वाह गर्नेछन् । भारतबाहेक तेस्रो मुलुकबाट आउने नेपालीको पहिचान, प्राथमिकीकरण, विवरण संकलन तथा सरोकारका निकायहरूमा उपलब्ध गराउने काम परराष्ट्र मन्त्रालय (विदेशस्थित नेपाली नियोग) ले गर्नेछन् । संस्कृति, पर्यटन तथा नागरिक उड्डयन मन्त्रालय, श्रम, रोजगार तथा सामाजिक सुरक्षा मन्त्रालय, गृह मन्त्रालय, प्रदेश सरकार, स्थानीय तहहरूले यसमा सहयोग गर्नेछन् । परराष्ट्र र श्रम मन्त्रालयले संयुक्त रूपमा सार्वजनिक गरेको तथ्यांकअनुसार १ लाख २७ हजार नेपालीलाई तरुन्तै उद्धार गर्नुपर्ने देखिएको छ । नेपालभारत सीमाका प्रवेश बिन्दु व्यवस्थापन गर्ने जिम्मेवारी गृह मन्त्रालयअन्तर्गत जिल्ला प्रशासन कार्यालय र स्थानीय तहलाई दिएको छ । यसमा सहयोगी निकायहरूका रूपमा रक्षा मन्त्रालय (नेपाली सेना), संघीय मामिला तथा सामान्य प्रशासन मन्त्रालय, सम्बन्धित प्रदेश सरकार र प्रदेश सीसीएमसी र जिल्ला तहको सीसीएमसी रहनेछन् । काठमाडौं उपत्यकाभित्रको होल्डिङ सेन्टरको भाडा जिल्ला प्रशासन कार्यालयनमार्फत भुक्तानी गरिनेछ । उक्त कामको जिम्मेवारी अर्थ मन्त्रालयलाई दिइएको छ । सहयोगी निकायहरूका रूपमा गृह मन्त्रालयअन्तर्गतका जिल्ला प्रशासन कार्यालयहरू र सीसीएमसी रहेका छन् । विदेशबाट आउनेले हवाई उडान, यातायात र होटल क्वारेन्टाइन खर्च बेहोर्नुपर्नेछ । क्वारेन्टाइनसम्बन्धी समग्र कार्यका लागि प्रदेशका मन्त्रीलाई जिम्मेवारी तोकिनेछ । यसमा स्थानीय तह र सीसीएमसीको प्रदेश र जिल्ला कार्यालयले सहयोग गर्नेछन् । रोजगारीका सिलसिलामा विदेशमै मृत्यु भएकाहरूको शव नेपाल ल्याई व्यवस्थापन गरिनेछ । उक्त काम श्रम, रोजगार तथा सामाजिक सुरक्षा मन्त्रालय र परराष्ट्र मन्त्रालय (विदेशस्थित नेपाली नियोग) ले गर्नेछन् । यसमा संस्कृति, पर्यटन तथा नागरिक उड्डयन मन्त्रालय, गृह मन्त्रालय (अध्यागमन), वैदेशिक रोजगार प्रवर्द्धन बोर्ड र स्थानीय तहले सघाउनेछन् । सम्बन्धित मुलुकमा नेपाली नागरिकका लागि चार्टर उडान भएका बेला शव ल्याइनेछ ।"
विदेशमा के छ प्रक्रिया ?,"(काठमाडौं)  सरकारले स्वदेश फिर्न इच्छुक नेपाली कामदारलाई स्वदेश ल्याउने भएपछि खाडी तथा मलेसियास्थित नेपाली दूतावासलाई टेलिफोन उठाउन भ्याइनभ्याई छ । सरकारले स्वदेश ल्याउन तोकेको मापदण्डमा आफू पर्ने भन्दै कामदारले दूतावासमा नाम टिपाउन र दूतावासले सार्वजनिक गरेको फाराम भर्न थालेका छन् । घर फिर्न इच्छुक नेपालीले आफैंले दूतावासमा सम्पर्क गर्नुपर्छ । सम्पर्क गरेपछि सरकारले दिएको प्राथमिकताभित्र पर्छन् कि पर्दैनन् भनेर जाँच गर्छौं । पूरा विवरण नभरेर दूतावासबाट फोन गरेर सोध्छौं, साउदीका लागि नेपाली राजदूत महेन्द्रसिंह राजपुतले भने ।स्वदेश फर्कने नेपालीले भरेको विवरणको विश्वसनीयता दूतावासले जाँच गर्नेछ । दूतावासले स्वदेश पठाउन जेलमा बसेर आममाफी पाएका र डिपोर्टेसन सेन्टरमा रहेका नेपालीलाई पहिलो प्राथमिकता दिइनेछ । यसको विवरण भने सम्बन्धित देशले नै दूतावासलाई उपलब्ध गराउनेछ । त्यो देशले अनुमति प्रदान गरिएकालाई मात्रै दूतावासले पठाउन सक्नेछ । त्यसपछि रोजगारदाताले करारपत्र रद्द गरी स्वदेश फिर्न बहिर्गमन भिसासमेत लिइसकेका कामदारको पालो आउनेछ । त्यसपछि आफन्तको मृत्यु भई काजकिरियाका लागि आउनुपर्ने, श्रम सम्झौताको अवधि समाप्त भएका, रोजगारी गुमाएका, कोभिड१९ बाहेकका कारणबाट गम्भीर स्वास्थ्य अवस्था भएका र सुत्केरी तथा गर्भवतीले पालो पाउनेछन् । त्यसपछि बालबालिका, ज्येष्ठ नागरिक तथा अपांगता भएका, सरकारी सेवामा रही अध्ययन वा तालिममा गएका, अध्ययन समाप्त भएका विद्यार्थी, नेपाल आउनुपर्ने अवस्थामा रहेका विद्यार्थी, पारिवारिक पुनर्मिलनका लागि गएका, कम्पनीबाट रोजगारीसहित बिदा सुविधा पाएका, अन्तर्राष्ट्रिय संघसंस्थामा कार्यरत नेपाल आउनुपर्ने र पर्यटक तथा व्यापारिक भिसामा गएका व्यक्तिहरू प्राथमिकतामा पर्नेछन् ।अहिले दूतावासले संकलित फाराममध्येबाट को व्यक्ति कुन समूहमा परेको छ भनेर छानबिन गरिरहेको छ । हामीलाई समस्या मात्रै टिपाएर हुँदैन । समस्या पुष्टि गर्ने प्रमाण पनि पेस गर्नुपर्छ, मलेसियाका लागि नेपाली राजदूत उदयराज पाण्डेले भने । स्वदेश फिर्न चाहनेले आफैं हवाई टिकट बेहोर्नुपर्छ । प्राथमिकताका आधारमा सूचीमा परेकाले दूतावासमा स्वास्थ्य परीक्षणको रिपोर्ट पेस गर्नुपर्नेछ । कसरी स्वास्थ्य परीक्षण रिपोर्ट पेस गराउने भन्नेमा दूतावासहरू गृहकार्यमा लागेका छन् । कोभिड१९ भएनभएको रिपोर्ट पेस गर्नुपरे सम्बन्धित सरकारसँग समन्वय गर्नुपर्छ । यसअघि साउदी, यूएई र कतारले स्वदेश जान चाहने कामदारको कोभिड१९ परीक्षण गरिदिने बताएको थियो । तर अहिले त्यसबारे केही बताइएको छैन । गर्ने भए पनि कसले खर्च बेहोर्ने भन्नेमा स्पष्ट छैन । उडानमा जाने यात्रुको अन्तिम नामावली तयार गर्न दूतावासलाई दिइएको छैन । दूतावासले तयार गरेको नामावलीलाई परराष्ट्र मन्त्रालय हुँदै संस्कृति, पर्यटन तथा नागरिक उड्डयन मन्त्रालय पठाउनुपर्छ । उसले प्रमाणीकरण गरेपछि मात्रै दूतावासले सम्बन्धित यात्रुलाई तोकिएको मितिमा विमानस्थलमा बोलाउनुपर्छ । तर कामदारले टिकट कहाँ र कसरी लिने भन्ने अझै तय भइसकेको छैन । टिकट खर्च कामदार आफैंले बेहोर्ने भनिएको छ । तर हामीले छनोट गरेका कामदारले कहाँबाट कुन एयरलाइन्सको टिकट लिने भन्ने यकिन हुन बाँकी छ, खाडीका एक राजदूतले कान्तिपुरलाई भने ।"
अब लकडाउन थेग्न सक्दैनौं : व्यवसायी,"मोडलमा पुनर्विचार गर्न सांसदको मागलकडाउनका कारण भोकमरी, बेरोजगारी, खाद्य असुरक्षा तथा उपचार नपाएर मानिसहरूको मृत्यु भएको बताउँदै राष्ट्रिय सभाका सांसदले मंगलबार लकडाउनको मोडलमा पुनर्विचार गर्न सरकारलाई आग्रह गरेका छन् । सांसद इन्दु कडरियाले लकडाउनले सिर्जित समस्याहरूले आमनागरिकमा चिन्ता र अन्योल बढाएको भन्दै लकडाउनका सम्बन्धमा पुनर्विचार आवश्यक रहेको बताइन् । उनले नयाँ रणनीति लिएर जनजीवनलाई सामान्य बनाइनुपर्नेमा जोड दिइन् । सांसद विमला राई पौड्यालले लकडाउनका कारण उपचार नपाएर मातृ मृत्युदर बढ्दै गएको तथ्यांक पेस गरिन् । उनले एक वर्षमा करिब ८० जनाको हाराहारीमा मातृ मृत्युदर रहेकामा लकडाउनको दुई महिनामै त्यो संख्या ३० पुगेको जानकारी दिइन् । यो स्वास्थ्य विभागको औपचारिक जानकारीमा रहेको संख्या हो, स्वास्थ्य संस्थामा जानकारी नभएर पनि कतिपयको मृत्यु भएको हुन सक्छ, उनले भनिन्, यो लकडाउनको एउटा उपज हो । मानिसहरू अस्पताल जान पाइरहेका छैनन् । उनले लकडाउनको दुई महिनामा किशोरकिशोरी डिप्रेसनमा गएर आत्महत्याको संख्या बढेको र घरेलु हिंसा पनि बढेर गएको उल्लेख गरिन् । सांसद शेखरकुमार सिंहले लकडाउनका कारण मारमा परेका किसानहरूको पीडा सुनाए । सांसदहरूले लकडाउनको अवधिमा सरकारले आवश्यक तयारी नगर्दा मानिसहरू क्वारेन्टाइनमै मृत्युवरणको सिकार हुनुपरेको तथ्य पनि उजागर गरे । सांसद प्रकाश पन्थले क्वारेन्टाइनमै मानिस मर्ने परिस्थितिको अन्त्य गर्न सरकारको ध्यानाकर्षण गराए ।"
बदनियतपूर्ण भन्सार महसुल हटाऊ,"भन्सार महसुल हेरफेर गर्न बजेटसँगै पेस हुने आर्थिक विधेयक का विषयमा प्रायः अर्थमन्त्री विवादरहित हुन सकेका छैनन् । अञ्जानवश होस् या अथवा बदनियतपूर्ण, केही सामग्रीको भन्सार महसुल हेरफेर गर्दा कुनै न कुनै व्यापारिक समूहलाई खास फाइदा पुग्ने भएकाले विवाद हुने गरेको छ । यसपटकको आर्थिक विधेयकको प्रस्तावित व्यवस्थाले अर्थमन्त्री युवराज खतिवडा पनि विवादमा तानिएका छन् । हटाउनुपर्नेलाई निरन्तरता, घटाउनुपर्नेमा वृद्धि र अहिलेको परिस्थितिमा नचलाउनुपर्ने सामग्रीका भन्सार महसुल कम गरिदिएका कारण अर्थमन्त्री आलोचित बनेका हुन् । विधेयक प्रस्ताव गर्ने सरकार र त्यसमाथि छलफल गर्ने सांसदहरूले हरेक वर्ष दोहोरिरहने यस्तो आलोचित विषयको दीर्घकालीन समाधान निकाल्नुपर्छ ।विद्युतीय सवारीसाधन आयात गर्दा १० प्रतिशत भन्सार महसुल लाग्नेमा यस वर्षबाट क्षमताअनुसार ८० प्रतिशतसम्म व्यवस्था गरिएको छ । सन् २०२० भित्र कुल सवारीमध्ये २० प्रतिशत विद्युतीय बनाउने सरकारकै नीतिप्रतिकूल हुने गरी महसुल बढाइएको हो । अत्यावश्यक नमानिएको सामग्री चकलेट आयातमा १० प्रतिशतले महसुल घटाइएको छ । अधिकतम खुद्रा मूल्यको १० प्रतिशतका दरले गत वर्षदेखि पुस्तक आयातमा भन्सार महसुल लगाइएकोमा सर्वत्र आलोचना हुँदा पनि निरन्तरता दिइएको छ । स्वदेशी मुद्रण उद्योगलाई संरक्षणको बहानामा लगाइएको महसुल हटाउन सबैतिरबाट भएको अनुरोध नसुनेका अर्थमन्त्रीले चकलेटमा भने कर घटाउनुलाई शंकास्पद मानिएको छ । स्रोतको अभावबीच सानो आकारको बजेट ल्याउनुपरेको परिस्थितिमा चकलेटको महसुल घटाउनुको तर्क सार्वजनिक भएको छैन । तीन अर्ब रुपैयाँ बराबरको चकलेट आयात भइरहेकोमा अब थप बढ्नेछ, जुन अर्थमन्त्रीको व्यापार घाटा कम गर्ने नीतिप्रतिकूल हुनेछ । अघिल्लो वर्षकै परिमाणमा आयात भए मात्रै पनि यसबाट करिब ३८ करोड रुपैयाँ बराबर राजस्व गुम्नेछ ।भन्सार महसुल हेरफेर गर्नुर् सरकारको बाध्यता हो । विश्व व्यापार संगठन, दक्षिण एसियाली स्वतन्त्र व्यापार संगठनहरूले आफ्ना सदस्य राष्ट्रहरूमा स्वतन्त्रपूर्वक सामग्रीहरूको आयातनिर्यातका लागि भन्सार महसुल कम गर्नुपर्ने सिद्धान्त बोकेका छन् । सन् २००४ मा विश्व व्यापार संगठनको सदस्य रहेको नेपालले बढी दरका भन्सार महसुल कम गर्दै लैजाने प्रतिबद्धता जनाएको छ । आर्थिक विधेकयमार्फत भन्सार महसुल घटाएर यी संगठनहरूसँगको प्रतिबद्धता देखाउने गरिएको छ । तैपनि, कुनै निश्चित सामग्रीहरूमा मात्रै त्यस्तो मापदण्ड लागू गरी कतिपय सामग्रीका हकमा अर्कै तर्क दिने गरिएको छ । विश्व मञ्चमा गरिएको प्रतिबद्धताअनुसारको काम पनि सरकारले निश्चित मापदण्डका आधारमा गर्नुपर्छ, तर्कका आधारमा होइन । यी संगठनहरूको उद्देश्य हरेक सामग्री गुणस्तरीय तथा प्रतिस्पर्धी बनोस्, उपभोक्ताको सहज पहुँच होस् र व्यापारमा अवरोध नहोस् भन्ने हो । अहिले अर्थमन्त्रीको आलोचना गर्नेहरूले पनि खोजेको यही हो । विधेयकमा राखिएका नबुझिने प्राविधिक शब्दका कारण यस्ता विवादास्पद अन्य विषय रहेनरहेको सार्वजनिक हुन सकेका छैनन् । आर्थिक करोबार गरी त्यसमार्फत सरकारलाई कर बुझाउने उद्योगी, व्यवसायी र जनताले उपयोग गर्ने सम्पूर्ण सामग्रीमा लगाइएको भन्सार दरबारे परादर्शिताको खाँचो छ । यसो गर्दा विवाद कम हुने मात्रै होइन, वैध आर्थिक क्रियाकलापमा मद्दत र अनुशासनमा पनि सघाउ पुग्नेछ । भन्सार महसुलमा पारदर्शिता अपनाउने नाममा यो वा त्यो सामग्रीमा यति भन्सार लगाउने भनेर आर्थिक विधेयक पेस गर्नुपूर्व नै सार्वजनिक गर्न मिल्दैन । भन्सार दरमा हुने परिवर्तनका कारण आयातनिर्यात र बजारमा उपलब्ध सामग्रीहरूको अभाव वा अधिक आयात गर्ने व्यावसायिक प्रवृत्तिका कारण विश्वभर बजेटअगावै घोषणा गर्ने चलन छैन । नेपालमा बजेटपूर्व राजस्व सचिव नेतृत्वको राजस्व परामर्श समितिले ११ वटा उपसमिति गठन गर्ने, त्यसका आधारमा प्रतिवेदन बनाई अर्थमन्त्रीलाई बुझाउने चलन छ । समिति र उपसमितिमा झन्डै ५० प्रतिशत व्यावसायिक संस्थाका प्रतिनिधिहरूको उपस्थिति हुने भएकाले राजस्वसँग सम्बन्धित छलफललाई सैद्धान्तिक र कर्मकाण्डी मात्रै बनाउने गरिएको छ । आगामी वर्षदेखि सरकारले भन्सार दर परिवर्तन गर्ने मापदण्ड बनाउने र त्यसबाहिर गएर निर्णय नगर्ने र अर्थमन्त्रीसहितको विज्ञ सरकारी टोलीले भन्सार दर परिवर्तनका एकएक विषयमा सूक्ष्म विश्लेषण गरी संसद्मा प्रस्ताव गर्ने चलन बसाल्नु उपयुक्त हुन्छ । खासमा, आर्थिक विधेयकको विषयमा त्यति धेरै छलफल नै हुँदैन । झन्डै ५ सय पृष्ठ लामो विधेयकमा समावेश गर्नुपर्ने वस्तु पहिचानसम्बन्धी विश्वव्यापी हार्मोनाइज्ड कोड बारे गहिरो जानकारी राख्ने राजस्व प्रशासनमा कर्मचारीसमेत कम छन् । एउटै खालका सामान धेरै प्रकारका हुन्छन् । पृथ्वीमा देखिएका सबै सामग्री ९७ भागमा विभाजन गरी कोड तय गरिन्छ, जसभित्र हजारौं उपशीर्षक हुन्छन् । ती सामग्रीमा नेपालले शून्यदेखि ८० प्रतिशतसम्म ९ वटा दरका भन्सार महसुल कायम गरेको छ । भन्सार दरसम्बन्धी सामग्रीबारे सरलीकृत नगरिँदा तिनको न्यून बिजकीकरण गरी कर छल्ने वा अधिक बिजकीकरण गरी पुँजी पलायनदेखि अनियमिततासम्मलाई बल पुगेको छ । करविज्ञ रूप खड्काको संयोजकत्वमा ०७१ सालमा गठित उच्चस्तरीय कर पुनरावलोकन आयोग ले समेत भन्सार प्रशासनमा पारदर्शिता अपनाउनुपर्ने प्रमुख सुझाव सरकारलाई दिएको थियो ।आर्थिक विधेयकका प्राविधिक शब्दावली र दरहरूका कारण संसद्मा पेस भएपछि सांसदहरूले पत्तो नपाउने र बृहत् छलफल नै नगरी पास गरिदिन्छन् । पत्तो नपाउने मात्रै होइन, सार्वजनिक भएका विवादास्पद विषयमा संसद्मा प्रश्न गरे पनि संशोधनका लागि खासगरी सत्तारूढ दलका सांसद तयार हुँदैनन् । विवादास्पद लागे पनि कतिपय कर सरकारको प्रतिष्ठासँग जोडेर संशोधन हुने गरेका छैनन् । विधेयक पेस भइसकेपछि अर्थमन्त्री, सरकारका मन्त्री तथा सत्तारूढ दलका सांसदलाई प्रस्तवित करबारे बेठीक भन्ने अनुभूति भएपछि पनि परिमार्जन नगरी पास गर्नु भनेको मतदातामाथि आर्थिक भार थोपर्नु हो । लोकतान्त्रिक पद्धतिमा सर्वसाधारणभन्दा सत्ताको प्रतिष्ठालाई प्रधानता दिनु गैरलोकतान्त्रिक चरित्र हो । हालसम्म संसद्मा उठेका प्रश्नहरूको जवाफ दिने मात्रै होइन, संशोधनसहित पास गर्ने अवसर बाँकी नै छ । आशा गरौं, बदनियतपूर्ण भन्सार महसुल हटाउन सांसदहरूले विवेक पुर्याउनेछन् ।"
शिक्षामन्त्रीको विरोध स्वागतयोग्य,"बजेटमा माध्यमिक तहसम्मका सबै निजी विद्यालयले सामाजिक उत्तरदायित्व वहन गर्दै कम्तीमा एक सामुदायिक विद्यालयलाई पूर्वाधार सामग्रीसहित शैक्षिक गुणस्तर सुधार्ने जिम्मेवारी लिनुपर्ने व्यवस्था गरियो । यो कार्यक्रम हाम्रो होइन भनेर शिक्षा मन्त्रालयले वक्तव्य नै निकाल्नु स्वागतयोग्य कदम हो । यसले सम्बन्धित क्षेत्रका निकाय र व्यक्तिहरूलाई सजिलो बनाएको छ । शिक्षामन्त्रीले बजेटको योजस्तै अरू पनि थुप्रै विसंगतिको विरोध गर्ने साहस गर्नुपर्छ । कोरोनाले थला पारेको यस्तो समयमा नागरिकले यस्ता कार्यक्रम चाहेका होइनन् । बजेट व्यापारीको किनमेल गर्ने लिस्टजस्तो छ । शिक्षामा यस्तो व्यवस्था गर्नु भनेको समुद्रमा तैरिरहेको बरफको देखिने टुप्पो मात्र हो । शिक्षाकर्मीहरूले सरकारको यो कदमको भर्त्सना गर्ने मस्यौदा तयार गरिरहँदा शिक्षामन्त्रीले नै विरोध गर्नु स्वागतयोग्य छ । शिक्षा मन्त्रालयबाटै वक्तव्य आएपछि सरकारी विद्यालय किन व्यापारीलाई दिइँदै छ भन्ने प्रश्न सिधै अर्थमन्त्री र प्रधानमन्त्रीतिर सोझिएको छ । शिक्षामन्त्रीलाई थाहै नदिई के कारणले यस्तो कदम चालियो ? यसको जवाफ सरकारको नेतृत्व गर्नेले दिनैपर्छ । टीका भट्टराई, काठमाडौं"
चौरजहारीमा हारेको मानवता,"कोभिड१९ र सीमा विवादबीच बाहिर आएको रुकुम घटनाले मानवतालाई नै लज्जित तुल्याएको छ । चौरजहारी८ सोती गाउँको उक्त घटना माथिल्लो जात भनिएकाहरूको दम्भका कारण उब्जिएको बुझ्न गाह्रो छैन । गाउँलेले कुटिरहे, प्रहरीले हेरिरहे समाचारले प्रहरीप्रशासनलाई पनि शंकाको घेरामा ल्याएको छ । गृह मन्त्रालयले उच्चस्तरीय छानबिन समिति त बनाएको छ, तर त्यसले काम गर्ला भनी ढुक्क हुन विगतको अनुभवले दिँदैन । हाम्रो राज्य संयन्त्रको नालायकीका कारण निर्मला पन्त हत्याकाण्ड त्यसै सेलाएको छ । जात र प्रेमका नाममा नवराज विकहरूको जघन्य हत्या कुनै पनि सभ्य समाजमा स्वीकार्य हुन सक्दैन । यस अपराधमा संलग्नलाई कानुनी कठघरामा ल्याएर प्रहरीप्रशासनले आफू सुध्रिएको छनक दिनुपर्छ । अर्को कुरा, नवराजकी प्रेमिका भनिएकी युवतीलाई गाली गर्नु न्यायोचित हुन्न । नवराजसहित १९ जनाको टोलीले थेग्न नसकेको त्यो नरपिशाचहरूको जत्थाको सामना ती एक्ली युवतीले पक्कै पनि गर्न सक्ने थिइनन् । त्यसैले उनलाई बलिको बोको बनाउनु हुन्न । चकेन्द्र राई, पाख्रीबास, धनकुटा"
अनलाइन कक्षाका चुनौती,"लकडाउन खुल्नेबित्तिकै नयाँ भर्ना लिने भनिएको छ । अहिले नै विद्यालय सञ्चालन गर्न हतार गर्नु हुन्न । विद्यार्थी र उसको परिवारको स्वास्थ्य सबैभन्दा महत्त्वपूर्ण छ । विद्यालय खुलेपछि हजारौं विद्यार्थी एकै ठाउँमा आइपुग्छन् । यसले संक्रमणको सम्भावना झन् बढाउँछ । लकडाउन खुल्नेबित्तिकै भाइरस निमिट्यान्नै हुने पनि होइन । त्यसैले अलिक समय कुर्नुको विकल्प छैन । कुर्दाकुर्दै बालबालिकाको पढाइ र सिकाइलाई दीर्घकालीन असर गर्छ कि भन्ने डर पैदा भइरहेको छ । कहिलेसम्म कोरोना भाइरस रहिरहन्छ टुंगो छैन । लकडाउन बढेसँगै विद्यार्थीको भविष्य पनि अन्योल बन्न पुगेको छ । शिक्षा क्षेत्रका लागि यो समय निकै अप्ठ्यारो छ । विद्यालय नखोली पनि भएको छैन, खोल्दा झन् समस्या बढ्ने डर छ । लकडाउनमा धेरै विद्यार्थी गाउँ पुगे । यता सहरमा स्कुल खोले पनि ती विद्यार्थी तत्काल आइपुग्दैनन् । अनलाइन कक्षा चलाउने भन्ने कुरा पनि आइरहेको छ । हाम्रोजस्तो प्रविधिमा कमजोर मुलुकका लागि इन्टरनेट पढाइ सही उपाय हैन । सहर बजारमा केही निजी विद्यालयले अनलाइन कक्षा सञ्चालन गरे पनि दूरदराजका घरहरूमा इन्टरनेट पुगेको छैन । अनलाइन पठनपाठनको नीति लिनुअघि शिक्षा मन्त्रालयले विस्तृत अध्ययन गर्न जरुरी छ । सहरकेन्द्रित नीति ल्याउनु हुन्न । यदि शिक्षालाई अनलाइन बनाउने हो भने देशको वस्तुस्थिति कस्तो छ, गरिब विद्यार्थीका लागि यो सम्भव छ कि छैन भन्ने विचार गर्नुपर्छ । अनलाइन शिक्षा हाम्रोजस्तो अविकसित देशमा भरपर्दो विकल्प होइन । पुरुषोत्तम घिमिरे, जोरपाटी, काठमाडौँ"
भाइरसभन्दा लकडाउन खतरनाक,"५५ वर्षे जोद्धी गोडियाको मृत्युको समाचारले विक्षिप्त बनायो । लकडाउनअघि उनी अछामको साँफेबगरमा आफ्ना दुई छोरासहित काम गर्न पुगेका थिए । काम गर्दागर्दै कोरोना अप्रत्याशित रूपमा देशभर भाइरस फैलियो । कोरोना महामारी फैलने डरले सरकारले बिनातयारी लकडाउन घोषणा गर्यो । त्यसपछि देशभर काम ठप्प । आर्थिक गतिविधि बन्द भएपछि त्यसको मार सुरुमा मजदुरहरूले खेप्नुपर्यो । गोडिया कहिले लकडाउन खुल्छ र सडक खन्न पाइन्छ भनेर कुरी बसे । कुर्दाकुर्दै उनको खल्तीको पैसा सकियो । त्यसपछि भोकै मरिन्छ भन्ने त्रासले उनी हिँडेरै घर फर्कन तयार भए । ठेकेदारसँग आफूले लिनुपर्ने पैसा मागे तर पाएनन् । अनि खाली हात दुई छोरासहित उनी गुलरियास्थित आफ्नो घर हानिए । अछामबाट अत्तरिया पुग्न ४ दिन लाग्यो । उनले दुई दिनसम्म त केही खान पाएनन् । तेस्रो दिन एक पोका चाउचउ खाए । गोडिया दमका बिरामी रहेछन् । यसरी भोकै बिरामी शरीर लिएर हिँड्दा उनको मनले के सोच्थ्यो होला ! बल्लबल्ल अत्तरिया आइपुगेपछि पुलिसले भेटाएर क्वारेन्टिनमा लग्यो । क्वारेन्टिनमा पुगेपछि खान पाइन्छ र सुरक्षित भइन्छ भन्ने उनलाई लागेको थियो होला ! तर उनले खाना पाएनन् । त्यो रात पनि भोकै सुते । त्यसपछि उनी उठेनन् । उनकी श्रीमतीले रातो सारी लगाएर झुप्रो अगाडि टुसुक्क बसेको समाचारसँगै प्रकाशित फोटोले मन कुँडियो । लकडाउनले उनीजस्तै धेरैको काम खोस्यो । विपद्को बेला उनलाई न ठेकेदारले पैसा दिए न त सरकारले खाना नै । क्वारेन्टिनमा पुग्दासमेत उनी भोकै परे । आधारभूत आवश्यकता पूर्ति गर्न नसक्ने क्वारेन्टिन किन चाहियो ? गोडियाको मृत्युको जिम्मेवारी कसले लिन्छ ? उनलाई कसले मारेको हो ? सरकारले यस्ता भुइँमान्छेको समस्या बुझ्दैन । बुझ्ने भए यसरी लकडाउन थप्दैन थियो होला ! गोडियाजस्ता धेरै मजदुर खानै नपाएर बाँच्नै नसक्ने स्थितिमा पुगिसके । कोरोना भाइरसले भन्दा पनि भोकले मजदुरहरूको मृत्यु भइरहेको छ । निम्न वर्गका सरोकारप्रति कसको चासो हुन्छ र ? राजनीति गर्नेहरूलाई लकडाउन लम्ब्याए सुरक्षित भइन्छ भन्ने लाग्छ । यिनलाई कहिल्यै निम्न वर्गका जनताको वास्तविकता थाहा हुँदैन । लकडाउन मात्र थोपरेर कोरोना भाइरसबाट छुट्कारा पाइन्छ भन्ने बुद्धि सरकारलाई कसले दिन्छ होला, अचम्म लाग्छ । अन्य देशको अनुभव र तयारी हेर्दा भाइरससँगै अबको जीवन बिताउनुपर्नेजस्तो देखिन्छ । भाइरससँग बाँच्न लकडाउन खुला गरेर परीक्षणको दायरालाई व्यापक बनाउनुपर्छ । भारतलगायत अन्य देशमा लकडाउनलाई खुकुलो पार्दै लगिएको छ, उनीहरूसँग भाइरससँग लड्न सक्ने योजना र आत्मविश्वास छ । उनीहरूको तुलनामा हामी निकै कमजोर छौं र त अर्थहीन लकडाउनमा रमाइलो लागिरहेको छ । लकडाउनबाहेक भाइरसबाट जोगिन सरकारसँग अन्य उपाय छैन । राहत प्याकेजको व्यवस्था गर्छु भनेर लकडाउनको सुरुआती चरणमै संघीय सरकारले निर्णय गर्यो । स्थानीय तहमार्फत राहतको व्यवस्था गर्ने भनियो तर यस्ता कार्यक्रम कार्यान्वयन गर्न सक्ने संरचना छ कि छैन भन्ने हेक्का राखिएन । कुर्सीमा बसेर भाषण ठोक्न सजिलो हुन्छ । जनताको दैलोसम्म के कसरी राहत पुर्याउने भन्ने कसैलाई थाहा छैन । स्थानीय निकायले केका आधारमा राहत बाँड्ने, कसलाई समेट्ने भन्नेमा अझै अलमल छ । विपद्को बेला स्रोतसाधन परिचालन गर्न हाम्रो सरकारी संरचना सक्षम छैन भन्ने पाठ हामीले २०७२ सालको भूकम्पमा पनि पढेकै हो । कमसेकम लकडाउन खोलेर मजदुरहरूलाई आफैं काम गरेर खाऊ भन्न सरकारले किन नसकेको ? संक्रमण रोक्न सुरक्षित तरिका अपनाएर कृषि, उद्योग र कलकारखाना खोलिनुपर्छ । नत्र कोरोना भाइरसले भन्दा बेसी लकडाउनले मजदुरको मृत्यु हुनेछ । विराट रावत, कीर्तिपुर, काठमाडौं"
पश्चगमनको लालसा,"आशाको अवसानविद्यमान अव्यवस्था देखेर व्यक्तिगत तवरमा दुःखमनाउ गर्न गाह्रो छैन । मवीवि शाहजस्ताले त गर्छिन् पुकार आमा रोईकराई जोडले, होइन मेरो भन्छिन् सन्तान थरीथरीका जस्तो शक्तिशाली पंक्ति लेखेका छन् भने, उनीभन्दा धेरै औपचारिक शिक्षा पाएकाहरूले (अ)सामाजिक सञ्जालमा भावनात्मक, काव्यात्मक वा मर्मस्पर्शी अभिव्यक्तिमार्फत मनको बह सहजै पोख्न सक्छन् । दुर्भाग्यवश, (अ)सामाजिक सञ्जालका अभिव्यक्तिहरू प्रेसरकुकरभित्र विस्फोटक दबाब बन्न नदिन जडान गरिएका सिटीजस्ता हुन्छन् । त्यसको आवाजले जनोत्तेजक शासकलाई आफ्नो अधिप्रचार संयन्त्रलाई परिचालन गर्न एवं प्रतिकार दस्तालाई मैदानमा उतार्न सघाउँछ । आफ्नो कर्तव्य निर्वाह गरेको आत्मसन्तुष्टिका साथ (अ)सामाजिक सञ्जालका चेतनशील अभियन्ता सफा अन्तस्करणका साथ सुत्छन् । यथास्थिति यथावत् रहन्छ वा झनै पश्चगामी हुन पुग्छ । त्यसैले सारभूत परिवर्तनका लागि संगठित प्रयत्नको विकल्प हुँदैन । बलियो संगठन, विस्तृत योजना, उच्चस्तरीय प्रशिक्षण, आक्रामक नेतृत्व एवं सामान्यजनको स्वैच्छिक सहयोगबेगर समाज रूपान्तरणको कार्यसूचीलाई अगाडि बढाउन सकिँदैन । इतिहासको लामो कालखण्ड (सन् १९४६२००६) सम्म नेपाली कांग्रेसले संगठित परिवर्तनको नेतृत्व गरेको थियो । सन् २००९ को कटवाल काण्ड देखि सुरु भएको चरणबद्ध पश्चगमन २०१० मा वसन्तपुरको सेतो कमिज प्रदर्शन, २०११ मा माइतीघरको ज्याला पूरा लियौ, अब संविधान देऊ जात्रा एवं २०१२ मा अदालतको आदेशानुसार संविधानसभाको विघटन तथा २०१३ मा नयाँ निर्वाचन सम्पन्न हुँदासम्म धेरै पछाडि फर्किसकेको थियो । २०१५ को १६ बुँदे षड्यन्त्रमार्फत राजनीतिक पश्चगमनलाई आधिकारिकता दिइँदा एकताकाको क्रान्तिकारी दलमा प्रश्न उठाउने क्षमतासम्म पनि बाँकी थिएन । पदासीन दलपति शेरबहादुर देउवाको नेतृत्वमा खोट झिक्नेहरू के बिर्सिदिन्छन् भने, उनी रचनात्मक राजनीति गर्ने इच्छा वा क्षमता भएका व्यक्ति होइनन् । स्थानीय राजाका लागि नांगो तरबार लिएर लडाइँ गर्न तम्तयार राजपूत लडाकालाई राजपूतानामा बना भन्ने गरिन्थ्यो । आफ्नो राजाले हार खानुपर्यो भने सक्षम बनाहरू बहादुरीका साथ अर्को मालिकका लागि लड्न तयार हुन्थे अरे । अध्यक्ष देउवा पालैपालो गिरिजाप्रसाद कोइराला, कृष्णप्रसाद भट्टराई, ज्ञानेन्द्र शाह एवं पुष्पकमल दाहालका बना बनेर लडिसकेका छन् । उनमा परिवर्तनप्रति समर्पित हुने क्षमताको सञ्चार प्रदीप गिरिजस्ता प्रतिभाशाली राजनीतिक पुरोहितले पनि गर्न सक्दैनन् । सबै राजनीतिक संकटका लागि नेपाली काङ्ग्रेससँग भएको उपाय एउटै हो म्याद गुज्रिएका वकिलहरूलाई व्यासासनबाट संविधानको सस्वर पाठ गराउने ! नेपालको जराजीर्ण पार्टीमा त्योभन्दा बढी केही गर्न सक्ने क्षमता बाँकी छैन ।महत्त्वाकांक्षी राजनीतिक उद्यमीहरूको साझा उपक्रमका रूपमा सुरु भएर पञ्चायतको छद्म सहयोगी हुँदै गैरसरकारी संस्थाहरूको महासंघ भएर काम गरेको तत्कालीन माले एवं एमालेसँग बलियो संगठन एवं चामत्कारिक नेतृत्व भए पनि समाज रूपान्तरणको कार्यसूची भने कहिल्यै रहेन । एमाले नेतृत्वमा बाहुनहरूको वर्चस्व यथास्थितिमा परिवर्तन नचाहने एउटा प्रमुख कारण रहेको थियो । पुँजीवादमा गैरसरकारी संस्थाहरूको भूमिका उपशामक रेखदेख (पैलिअटिभ केयर) पुर्याउनुमा सीमित हुन्छ । सत्तामा कब्जा जमाए पनि एमाले नेतृत्व त्यसभन्दा बढी गर्न इच्छुक छैन । एमालेका राष्ट्रवादीहरूको भाष्यअनुसार, सिरानमुनि लिम्पियाधुराको नक्सा राखेर निदाउनुभन्दा पहिले र उठ्नासाथ १०८ पटक रेलपानीजहाज पाठ गर्ने हो भने सबै दुःख दूर भएर सुख र समृद्धि घर भित्रिन्छ ।सबभन्दा निराश तुल्याएको भने तत्कालीन माओवादीहरूले हो । हतियार बिसाएर चुनावी प्रतिस्पर्धामार्फत सन् २००८ मा नेपालको प्रमुख राजनीतिक शक्ति भएर स्थापित भएको दल पाँच वर्षभित्र आफ्ना सबै सपनालाई इच्छुमती खोलामा सेलाएर जातिवादको जनै सफा गर्दै पटकपटक त्यहीँको पवित्र धारा मा डुबुल्की लगाउन उद्यत होला भनेर सर्वेसर्वाबाट पत्रपर्ण अध्यक्षमा घटुवा भएका पुष्पकमल दाहालका कट्टर आलोचकहरूले समेत कल्पना गरेका थिएनन् । अहिलेको निराशा मूलतः माओवादीहरूको स्खलनबाट उब्जिएको हो । कहिलेकाहीँ जत्ति खोजे पनि आशाको त्यान्द्रो फेला पर्दैन । उच्छ्वास लिन्छन् म्याथ्यु अर्नोल्ड दुई संसारका बीच रुमलिँदै, एउटा मृत अर्को जन्मिन नसक्ने शक्तिहीन टाउको अडाउने ठाउँ अझै नभेट्टाएको यस्तै हो, असहाय म धरामा कुर्दै छु । सायद शक्तिसञ्चय पनि आवश्यक कर्म हो ।"
बजेट र लिम्पियाधुरा,"सीमा अतिक्रमण अहिलेको राष्ट्रिय मुद्दा हो । तर बजेटले यो विषयलाई समेटेको देखिएन । यसबाट सरकारले आफ्नै नीति तथा कार्यक्रमको खिल्ली उडाएको छ । नेपालको सिमानामा पुस्तौंदेखि द्वारपालको भूमिका निर्वाह गर्दै आएका नागरिकको कदर नगरी सुशासन कदापि स्थापित हुन सक्दैन । दिगो विकास र सबल अर्थतन्त्रका लागि शीघ्र सीमा समस्या र सीमान्तकृतका समस्या हल हुनैपर्छ । दार्चुलाका सौका समुदायले आन्तरिक आवागमनसाथै दैनिक आवश्यकता परिपूर्तिकै लागि भारतको भूमिमा टेक्नैपर्ने, आवश्यक भारतीय प्रशासनिक पद्धतिबाट गुज्रिनैपर्ने वर्षौंदेखिको बाध्यताका विषयमा सरकार जानकार छ । यता, छिमेकीको मिचाहा प्रवृत्तिका कारण सारा नेपालीको चैन लुटिएको छ । तर, राष्ट्रिय स्वाभिमान बढाउने मुद्दामा पनि सरकारले बेवास्ता गरेको छ । तुलनात्मक रूपमा निकै कम महत्त्व बोकेका अन्य राजमार्ग र सोखिन आयोजनाले बजेटमा स्थान ओगटिरहँदा दार्चुलाटिंकर सडकखण्डले प्राथमिकता नपाउनु ठूलो विडम्बना हो । हुन त, विगत दुई आर्थिक वर्षको बजेटमा पनि यस आयोजनाको शीर्षक नै हटाइएको थियो । अहिले यही विषयले ज्वलन्त स्वरूप लिइराख्दा पनि यो सडकले बजेट पाएन । नागरिक तथा सञ्चारमाध्यमको तीव्र दबाबपछि सरकारको नीति तथा कार्यक्रममा राष्ट्रप्रमुखबाट सीमारक्षासम्बन्धी जुन खालको अभिव्यक्ति आयो, त्यसले देशभरि सकारात्मक ऊर्जा फैलाएको थियो । त्यसलगत्तै प्रधानमन्त्रीबाट आएको सकारात्मक अडान र संशोधित नक्साले सीमारक्षा अभियानको शुभसंकेत दिलाएको थियो । अतिक्रमित भूभागसहितको नक्सा सार्वजनिक हुनु सार्वभौमसत्ता र अखण्डताको पक्षमा पहिलो कदम थियो । यसलाई अतिक्रमण समस्याको समाधानको प्रस्थानविन्दु मानियो पनि । तर संविधान संशोधनमा देखिएको अलमल र सीमाक्षेत्रको विकास बजेटबाट पनि बाहिरिनुले अतिक्रमित भूभागको समस्यालाई सरकारले सदाझैं मौसमी जिम्मेवारीका रूपमा वहन गरेको अर्थ लाग्छ ।दार्चुलाटिंकर सडकखण्ड मात्र होइन, सिंगै दार्चुला जिल्लाको कायापलट गर्नैपर्ने आकस्मिकताले अबको कूटनीतिलाई चुनौती दिएको छ । कालापानी, लिपुलेक क्षेत्रको कूटनीतिक चुनौती एउटा हो भने गुँजी, नाबी र कुटी गाउँहरूले मागेका कूटनीतिक आवश्यकता अर्कै थरी छन् । यी तीन गाउँका नागरिकलाई भारत सरकारले भारतीय नागरिकता बाँडेको छ, कतिपय सामाजिक सुरक्षा र भौतिक सुविधा प्रदान गरेको छ । गुँजीमा बजार, अस्पताल, बैंक, विद्यालयजस्ता संरचना छन् । छाङ्रु र टिंकरवासी नै त्यहाँका उपभोक्ता बन्न बाध्य छन् । ती नेपाली भूभागबाट भोलि भारत फिर्ता जाने परिस्थिति निर्माण हुँदा अब त्यहाँका बासिन्दाले पाउने नेपाली नागरिकता मात्र बन्नु हुँदैन । सीमाक्षेत्रका बासिन्दाको व्यावहारिक पाटाहरूलाई सरकारले गम्भीरतापूर्वक लिनुपर्छ । दार्चुलाटिंकर सडकसँगसँगै पूर्वाधार विकास एवं सामाजिक सुरक्षा, आरक्षण, राहत प्याकेज, रोजगारी एवं कृषि उत्पादनको बजारीकरणका परियोजनासहित सरकार ब्यास पुग्नुपर्छ । ब्यास, छाङ्रु, टिंकर लगायतमा विद्यालय तथा अस्पतालजस्ता पूर्वाधार विकासको रणनीति लागू गरी प्राथमिक तयारीमा होमिनुपर्छ । छिमेकी जिल्लाका बासिन्दा लालायित हुने गरी दार्चुलाका सम्पूर्ण गाउँ कायापलट गर्न सरकार सक्षम रहनुपर्छ । अनि मात्रै, सार्वभौम नागरिक र सीमान्तकृतहरूको योगदानको कदर हुन्छ । र, सरकारको देशप्रेम पनि प्रमाणित हुन्छ । यस उद्देश्यपूर्ति हेतु नीतिगत तहबाटै कामको थालनी हुनुपर्छ । तर बजेटमा यस मुद्दाले स्थान पाएन । बजेटमा संशोधन गरेरै भए पनि दार्चुलाको कायापलट र टिंकरसम्म सडक निर्माण गर्ने कार्यक्रम राख्नुपर्छ । हामी माइतीघरत्रिपुरेश्वरको फ्लाइओभर, तीनकुनेजडीबुटी सुरुङमार्ग, रेल सुविधाजस्ता सुख त्याग्न तयार छौं । शान्तिपूर्ण रूपमा अतिक्रमण समस्या समाधान गर्न यस्ता रकमान्तरलाई सहर्ष स्वागत गर्नेछौं । राष्ट्रहितका लागि एउटा नागरिकले निर्वाह गर्नुपर्ने भूमिका हरहालतमा निर्वाह गर्न सदैव तत्पर छौं । यो संकटमा सरकारबाट कुशल कूटनीति र प्रबल आन्तरिक तयारी तथा व्यवस्थापनको टड्कारो आवश्यकता देखिएको छ ।"
नक्साको द्वन्द्व,"स्थलगत अध्ययनको द्वन्द्वसन् २००४ मा कालापानी क्षेत्रमा समेत जीपीएस कन्ट्रोल विन्दु स्थापना गर्न नेपाल र भारतको संयुक्त टोलीले दार्चुलाधार्चुला हुँदै उत्तर गर्ब्याङसम्म सर्वेक्षण गर्यो । तर त्यस उत्तरको सर्वेक्षण गर्न भारतीय पक्षले मानेन । दुवै पक्षबीच कुराकानीका सन्दर्भमा कालापानी क्षेत्र जाने कि नजानेमा मतभेद भयो । जाने पक्षको टोली कालापानी क्षेत्र जान लाग्दा भारतीय सुरक्षाकर्मीले रोके । यस्तै कुरा परराष्ट्रमन्त्रीले यही जेठ १० गते उजागर गरेका छन् । द्वन्द्वित नक्सा कार्टोग्राफिक डिभिजनमाभारत र नेपालद्वारा आआफ्नै हिसाबले प्रकाशित दुई नक्सामध्ये कुन ठीक र कुनचाहिँ बेठीक भन्ने कुरा मननीय छ । संयुक्त राष्ट्रसंघको सुरक्षा परिषद्अन्तर्गत कार्टोग्राफिक (स्पासियल इन्फर्म्याटिक्स) डिभिजन छ, जसले विभिन्न मुलुकले प्रकाशित गरेको नक्साको मनिटर गर्ने र नक्साको शुद्धता हेर्ने गरेको छ । प्रायः देशले त्यसमा आफ्नो नक्सा पठाउँछन् । नपठाए पनि त्यसले विभिन्न देशको नक्सा खरिद गरी संकलन गर्छ । भारतले नयाँ नक्सा सम्भवतः त्यहाँ पठाइसकेको छ । नेपालले पनि पठाउने परराष्ट्र मन्त्रालयले जनाएको छ । छिमेकी देशहरूले आआफ्नै तरिकाले बनाएका नक्साको प्रोजेक्सन, कन्ट्रोल प्वाइन्ट, स्पेसिफिकेसन, नर्म्स एन्ड स्ट्यान्डर्ड सम्बन्धी अपनाइएका विधि तथा तौरतरिका केके हुन् र आधारभूत प्रमाणका सामग्री केकस्ता छन् भनी कार्टोग्राफिक डिभिजनले सोधीखोजी गर्न सक्छ । प्राप्त विवरणलाई अध्ययनविश्लेषण गरी नक्साको वैधता भनिदिन सक्छ । त्यो वैधता कुनै देशले मागे उपलब्ध पनि गराउन सक्छ । तर यो प्रक्रिया संयुक्त राष्ट्रसंघमा सीमावर्ती क्षेत्रको विवादसम्बन्धी अपिलका रूपमा जाँदैन । अन्तर्राष्ट्रिय अभ्यासदसीप्रमाण कमजोर रहेको देशलाई त्यही क्षेत्र नै उपयोगिताको हिसाबले चाहिने भए समझदारीपूर्वक निश्चित अवधिका लागि भोगाधिकारकरारमा दिएरलिएर मन जित्ने अन्तर्राष्ट्रिय अभ्यास पनि छ । यस परिप्रेक्ष्यमा लिपुलेककालापानीलिम्पियाधुरा विन्दु नेपालभारतचीनको त्रिदेशीय क्षेत्र भएकाले एक देशको स्वामित्वमा रही तीनै देशले मिलीजुली उपयोग र प्रयोग गरीे आर्थिक गतिविधि बढाउने समझदारी गर्न पनि सकिएला । विगतमा नेपाल र भारत, नेपाल र चीनबीच जमिन सट्टापट्टा लेनदेनका अभ्यास नभएका होइनन् । हुन त एउटा स्कुल अफ थट को रुढीवादी विचारले यसलाई नमान्ला, तर भूमि या नक्साको द्वन्द्व मूलतः समझदारीबाटै समाधान हुन्छ । नक्साद्वन्द्वको समाधाननक्साको द्वन्द्व चलिरहेकै समयमा नेपालका लागि भारतका पूर्वराजदूत देव मुखर्जी तथा जयन्त प्रसाददेखि मञ्जिभसिंह पुरीसम्मले वार्ताको विकल्प छैन भन्ने धारणा दिल्लीमा व्यक्त गरेका छन् । यता नेपालमा पनि कूटनीतिज्ञ ज्ञानचन्द्र आचार्यदेखि भारतका लागि पूर्वराजदूत दीपकुमार आचार्यसम्मले तत्कालै वार्ताको पहल थाल्नुपर्छ, समस्या सुल्झाउन कूटनीतिक तहको संवादमा जानैपर्छ भनेका छन् ।सीमा समस्या समाधान गर्ने सर्वोत्तम उपाय भनेको आपसी वार्ता, कुराकानी, छलफल, संवाद, समझदारी र मित्रतापूर्ण व्यवहार नै हो । एउटै टेबलमा बसेर एकअर्काको मन जित्ने उपाय खोज्नुपर्छ । यस्तोमा दुवै पक्षले नहार्ने अथवा दुवैले जित्ने बाटो पहिल्याउनु सर्वोत्तम हुन सक्छ । नक्सा जुधाएर पौंठेजोरी खेल्न खोज्नु हुँदैन । सन्धि सम्झौता, नक्सा कागजातले भनेका कुरामा दुवैतर्फले समझदारी गर्नुपर्छ । नेपाल र चीनजस्तै नेपाल र भारत सयौं वर्षदेखि मित्रदेश हुन् भन्ने दुवै देशले मनन नगरी नक्साको भिडन्त चम्काउन उद्यत भएमा एक पक्षलाई निकै नोक्सानी पुग्न जान्छ भने, अर्को पक्षलाई पनि केही न केही हानि त अवश्यै हुन्छ । त्यसैकारण दुवै देशले नक्साको लडाइँ गराउने प्रवृत्तिबाट जोगिन तत्काल वार्ता गरी ठोस समझदारी बनाउनु सर्वोत्तम हुन्छ ।"
मणिपुरमा ३२ नेपाली अलपत्र,"दिल्लीस्थित नेपाली दूतावासले बेवास्ता गर्दा वैदेशिक रोजगारीका लागि हिँडेका ३२ जना नेपाली महिला विगत ८ महिनादेखि भारतको मणिपुरमा अलपत्र परेका छन् । मानव तस्करहरूको प्रलोभनमा परेर म्यान्मारको बाटो हुँदै खाडी मुलुक जान हिँडेका उनीहरूलाई विभिन्न मितिमा मणिपुरमा स्थानीय प्रहरीले उद्धार गरेको थियो । त्यसपछि उनीहरूलाई त्यहीँको सेल्टर होममा पुर्याइयो । दिल्लीस्थित नेपाली दूतावासले उनीहरूलाई स्वदेश फर्काउन अझैसम्म पहल गरेको छैन ।मानव तस्करहरूले वैदेशिक रोजगारीको प्रलोभन दिएर ओमान, कुवेत, इराकलगायतका खाडी मुलुक पठाइदिने भन्दै भारतको उत्तरपूर्वी राज्य मणिपुर पुर्याएका थिए । उनीहरूलाई नेपालबाट बसमा दिल्ली ल्याएर त्यसपछि जहाजमा डिम्बापुर हुँदै बसमा इम्फाल पुर्याइएको थियो । इम्फालबाट १ सय १० किमिको दूरीमा रहेको मुरेह नाका हुँदै म्यान्मार प्रवेश गराउने योजना थियो । त्यहीअनुसार उनीहरूलाई विभिन्न होटलमा समूहसमूह बनाएर राखिएको थियो । म्यान्मारको नाका हुँदै मानव तस्करी हुने गरेको सूचनाका आधारमा स्थानीय प्रहरीले ती होटलमा छापा मारेर नेपाली महिलाहरूको उद्धार गरेको थियो । त्यसपछि केहीलाई इम्फालमा र केहीलाई कक्चिङस्थित सेल्टर होममा राखियो ।तिनैमध्येकी हुन् पर्वत स्थायी घर भएकी हीरा पौडेल । उनी त्यसअघि पनि घरेलु कामदारका रूपमा ओमानमा १० वर्ष बसेर फर्केकी थिइन् । ६ महिनाको बिदापछि फेरि ओमान जान हिँडेका पौडेलसहित अन्य चार जनालाई दलालले इम्फाल पुर्याए । तर उनीहरू सबै जनालाई अध्यागमन पार गर्नै लाग्दा त्यहाँ खटिएका असम राइफलका जवानहरूले पक्राउ गरे । हामीलाई कहाँ जान लागेको भनेर सोधे, घुम्न जान लागेको भनेर भन्यौं तर कागजात पनि हेरेपछि पक्राउ गरे, पौडेलले बताइन् । सेनाले नियन्त्रणमा लिएर इम्फाल प्रहरीको जिम्मा लगाइदियो । एक रात प्रहरी चौकीमा राखियो । त्यतिबेला प्रहरीले ११ दिनभित्र परिवार आएको खण्डमा छुट्ने बताएको पौडेल अहिले पनि सम्झन्छिन् । प्रहरीले त्यस्तो बताएपछि उनले घरमा खबर गरिन् । उनलाई घर फर्काउन पर्वतबाट काका र भाइ मणिपुर पुगे । काका र भाइ पुगेको भोलिपल्ट उनीहरूलाई स्थानीय अदालतमा उपस्थित गराइयो । अदालतले पनि उनीहरूकै सामु घर जान सक्छौ ? भनेर सोध्यो । भोलिपल्ट छुट्ने भइयो भनेर हामी निकै खुसी भयौं । सँगै जाने भनेर काका र भाइलाई पनि बस्न भन्यौं, पौडेलले भनिन् । तर त्यही दिन साँझ उद्धार केन्द्रका अधिकारीहरूले फोन गरेर तिमीहरूको कुरा सरकारसम्म पुग्यो अब सरकारले नचाहेसम्म तिमीहरू जान सक्दैनौ भने । केकस्तो कारणले नेपाल पठाउन मिलेन भनेर कसैले भनेन, पौडेलले भनिन् । त्यसपछि उनीहरूले दिल्ली दूतावासलाई सम्पर्क गर्न थाले । सुरुमा दूतावासले मणिपुरको गृह प्रशासनसँग सम्पर्क पनि गरेको थियो । पत्र आदानप्रदान पनि भयो । मणिपुरका विभिन्न सेल्टर होममा रहेका नेपाली महिलाहरूलाई घर लैजाने प्रक्रिया पनि सुरु भयो । तर पछि दूतावासले चासो नराख्दा प्रक्रिया त्यत्तिकै रोकियो । मणिपुरको गृह मन्त्रालयकी नायब सचिव रश्नी यङ्खोमले नेपाली महिलाहरूको समयमै घर फिर्ती नहुनुमा घुमाउरो तरिकाले दूतावासलाई जिम्मेवार ठहर्याइन् । उनले दूतावासले सुरुमा सम्पर्क गरे पनि पछि चासो नराख्दा प्रक्रिया अघि नबढेको बताइन् ।पौडेलले आफूहरूको प्रक्रियाबारे बुझ्न नातामा दाजु पर्ने लोकबहादुर क्षत्रीलाई दूतावास पठाइन् । दिल्लीकै मेहरौलीको एउटा कारखानामा काम गर्ने क्षत्री बिदा लिएरै बहिनीहरूका बारेमा बुझन् दूतावास पुगे । तर दूतावास पुगेपछि त्यहाँका अधिकारीहरूको बोलीवचनले नै उनलाई चित्त दुखायो । दूतावास जाँदा त्यहाँका अधिकारीहरूले सान्त्वनाको कुरा त परै जाओस् जे गर्छ भारत सरकारले गर्छ भन्ने जवाफ दिएको सुनाए । राम्ररी कुराकानी पनि गरेनन्, हामीले केही गर्न सक्दैनौं, लुकीछिपी विदेश जान लागेका अब जे गर्छ भारत सरकारले आफ्नो कानुनअनुसार भन्ने जवाफ दिए, क्षत्रीले कान्तिपुरसँग भने । चाँडै घर फर्कन पाइन्छ कि भनेर आफन्तमार्फत काठमाडौंस्थित काउन्सलर विभागमा समेत निवेदन दिन लगाए । तर पनि उनीहरूको याचनाको सुनुवाइ भएन । दिल्लीस्थित नेपाली दूतावासका प्रवक्ता हरि ओडारीले पनि केही प्राविधिक जटिलताका कारण नेपाली महिलालाई स्वदेश फर्काउन ढिलाइ भएको स्विकारे ।"
असममा पहिरोले २० को मृत्यु,"दिसपुर (एजेन्सी) भारतको उत्तरपूर्वी राज्य असममा केही दिनदेखि भइरहेको भारी वर्षापछिको पहिरोमा परी २० जनाको मृत्यु भएको छ । सरकारी अधिकारीहरूका अनुसार चचार, हैलाकाँडी, करिमगन्जलगायतका जिल्लामा पहिरो गएको छ । भारतीय सञ्चारमाध्यमका अनुसार चचारमा ७, हैलाकाँडीमा ७ र करिमगन्जमा ६ जनाको मृत्यु भएको हो । मृत्यु हुनेमा एकै परिवारका सदस्यहरूसमेत छन् । चचारमा मंगलबार गएको पहिरोका कारण ७ जनाको मृत्यु भएको छ भने केही घाइते भएका छन्, चचार जिल्ला विपद् व्यवस्थापन कार्यालयका आयोजना प्रमुख शमिम लस्करले भने, मृतकमध्ये ६ जनाको शव पहिरोबाट बाहिर निकालिएको छ भने एक जनाको खोजी भइरहेको छ । हैलाकाँडीमा पनि पहिरोले ७ जनाको मृत्यु भएको एक अधिकारीले जनाए । उनका अनुसार ५ जना घाइते भएका छन् । भारतीय प्रहरीका अतिरिक्त उपआयुक्त इएल फाइरहेमले भने, हैलाकाँडीको अल्गापुर क्षेत्रमा गएको पहिरोमा परी ७ जनाको मृत्यु भएको छ । ५ जना घाइते भएका छन् । घाइतेमध्ये २ जना सामान्य उपचारपछि घर फर्केका उनले जनाए । त्यस्तै करिमगन्जमा कम्तीमा ६ जनाको मृत्यु भएको र १० जना घाइते भएका स्थानीय सञ्चारमाध्यमले जनाएका छन् ।"
रंगभेदको बाछिटामा अमेरिका,"प्रहरीको ज्यादतीले गत साता मिनियापोलिसमा ४६ वर्षीय अश्वेत जर्ज फ्लोयडको मृत्युपछि अहिले अमेरिका तनावग्रस्त छ । अहिलेसम्म ५ जनाको मृत्यु भइसकेको छ । फ्लोयडको मृत्युलाई लिएर अमेरिकाभरि सुरु भएको विरोध प्रदर्शनले हिंसात्मक एवं लुटपाटमा परिणत भएपछि, तीन दर्जन बढी अमेरिकी सहरहरूमा सोमबार राति कर्फ्यु आदेश जारी गरिएको थियो ।स्थानीय प्रहरीलाई हम्मेहम्मे परेपछि अमेरिकी सेनाको रिजर्भ फोर्स मानिने नेसनल गार्डका ५ हजार सेनालाई वासिङ्टन डीसीलगायतका १५ वटा राज्यमा परिचालन गरिएको छ । अमेरिकी राष्ट्रपति डोनाल्ड ट्रम्पले बल प्रयोगको आदेश दिएका छन् । अहिलेको प्रदर्शन एवं हिंसात्मक मुठभेड, अब फ्लोयडको हत्यामा मात्र सीमित रहेन । जानकारहरूले अमेरिकाको पछिल्लो स्थितिलाई विगत इतिहासको पुनरावृत्तिका रूपमा अर्थ्याएका छन् । सन् १९६० को दशकमा नागरिक प्रदत्त अधिकार एवं रंगभेदी नीतिविरुद्व गरिएको सिभिल राइट्स मुभमेन्ट बाट त्यतिबेला सिर्जित हिंसात्मक प्रदर्शन एवं लुटपाट झल्को दिने गतिविधिले अधिकार, प्रदर्शन एवं कानुनी राज्यको अवधारणामाथि टिप्पणी र आलोचना सुरु भएको छ ।एकातिर अमेरिकी रंगभेदीको उत्पीडन, अन्याय र राज्यको विभेद व्यवहार फेरि छताछुल्ल बनेको छ । अर्कोतर्फ, सामाजिक सद्भाव एवं कानुनी अवधारणालाई निसाना साधिएको छ । मूलतः न्यायको माग नै अहिले अहं विषय हो । अश्वेत एवं अल्पसंख्यकका राजनीतिक अधिकार र न्यायका लागि गरिएका अधिकांश अमेरिकी प्रदर्शन शान्तिपूर्ण रहे पनि, केही हिंसात्मक एवं लुटपाट बन्दै आएको ऐतिहासिक दृष्टान्त छ । हिंसात्मक एवं हुलदंगाको अमेरिकी इतिहास लामो छ । पछिल्लो घटनाक्रमहरू विगतकै निरन्तरताकै उपज हुन् ।राष्ट्रपति ट्रम्पको अल्पसंख्यक एवं अश्वेतमाथिको कडा रबैयाले अहिले स्थितिलाई थप आक्रामक बनाएको स्पष्ट छ । विभाजनको राजनीतिले स्थितिलाई थप संकटग्रस्त बनाएको छ । अमेरिकी आन्दोलनको क्रममा मार्टिन लुथर किङले सन् १९६७ मा भनेका थिए, हुलदंगा एवं हिंसाले समाजलाई ध्वंसात्मक बनाउँछ । यो आफ्नै पराजयको कारण बन्छ । स्टानफोर्डकै सोही भाषणमा उनले अगाडि थपे, जब आवाज दब्छ, राज्यले आवाज सुन्नै चाहँदैन, न्याय स्थगित बन्छ, तब हिंसात्मक प्रदर्शन, आवाज दबाइएकाहरूको सहारा बन्छ । अहिले आन्दोलनकारीहरूले माग छ, हामीलाई मार्न बन्द गर ।राज्यले संविधान प्रदत्त बाँच्ने अधिकार छिनेको आरोप छ । रंगभेदले अमेरिकी अर्थव्यवस्था, शिक्षा, राजनीति, प्रहरीलगायतका हरेक क्षेत्रलाई जकडेको छ । रंगभेदको जडमा, श्वेत अमेरिकीहरूले अश्वेतमाथिको विभेदलाई हिंसात्मक बनाएका अनेकौं दृष्टान्त छन् । अश्वेतहरूले भने न्याय र अधिकारका खातिर राज्य वा प्रहरीमाथि हिंसात्मक बन्दै आएका छन् । शताब्दीऔं अघिको ज्यादतीको कुरा छोडौं, पछिल्ला केही दशकहरूमा प्रहरीको ज्यादतीबाट मारिने फ्लोयडहरूको सूची लामो छ । तर जघन्य अपराधमा संलग्न प्रहरीमाथि कारबाही भने खासै हुँदैन । मिनियापोलिसमा घटनामा संलग्न प्रहरीमाथि १८ वटा गम्भीर प्रकृतिको उजुरी थियो । तर कुनै सुनुवाइ नहुनु, सोही पाटोको एक उदाहरण हो ।अमेरिकी विभेद र त्यसको कारणबारे सन् १९६७ मा एक अमेरिकी राष्ट्रपति लिन्डन जोहन्सनको कार्यकारी आदेशमा एक आयोग बनेको थियो । केर्नर आयोगको आफ्नो अन्तिम प्रतिवेदनमा लेख्यो, रंगभेदको निर्माण गर्ने श्वेत अमेरिकी निकाय हो । त्यसलाई सदियौंदेखि कायम राख्ने पनि श्वेत अमेरिकी निकाय नै हो । अमेरिकी समाजले त्यसलाई आत्मसात् गर्दै आएको छ ।अमेरिकी संस्थागत विभेद एवं अश्वेतमाथिको ज्यादतीसँग मूलतः तीनवटा पक्ष जोडिएर आउँछन् । पहिलो, अश्वेत र सुरक्षा निकायबीचको सम्बन्धको इतिवृत्ति । दोस्रो, अमेरिकी सरकारी निकायको संगठनात्मक संरचना एवं श्वेत वर्गको पहुँच । तेस्रो, अल्पसंख्यक र अश्वेतमाथिको न्यायालयको भेद । उसो त प्रस्ट छ, अमेरिकाको स्थापनासँगै, श्वेत सर्वोच्चता एक नीतिकै रूपमा स्थापित भयो ।अमेरिकी संस्थापकहरूले स्वतन्त्रता र सबैका लागि न्याय भन्ने संविधान लेखे पनि संस्थापन नीतिहरू, केवल श्वेतका लागि मात्र थिए भन्ने स्पष्ट छ । सन् १८५७ को एउटा कानुनी केस थियो, ड्रेड स्कटविरुद्व स्यानफोर्ड । आफूलाई बेचिने भएपछि मिसिसिपी राज्यको ड्रेड नामक अश्वेतले न्यायका लागि अदालत गुहारे । अमेरिकी सर्वोच्च अदालतले केसको फैसलामा भन्यो, संविधानले अश्वेतलाई अमेरिकी नागरिकको मान्यता दिएको छैन । यो दृष्टान्त काफी छ, अमेरिकामा रंगभेदी नीति कसरी स्थापना भयो भन्ने । लगत्तैको अमेरिकी गृहयुद्वले दुई वर्गबीच एउटा स्पष्ट विभाजनको खाका बनायो । दक्षिणी अमेरिकी राज्यहरूको जिम क्रो ल ले अश्वेत वर्गलाई शैक्षिक, आर्थिक एवं सामाजिक रूपमै मूलधारबाट निषेध गरिदियो । अहिले २१ औं शताब्दीमा पनि रंगभेदी नीतिहरू निषेध त छन् तर अमेरिका त्यसका बाछिटाबाट लत्पत्तिएकै छ ।"
सेना खटाउने ट्रम्पको चेतावनी,"वासिङ्टन (एजेन्सी) अमेरिकी राष्ट्रपति डोनाल्ड ट्रम्पले अमेरिकाका विभिन्न सहरहरूमा भइरहेको हिंसात्मक प्रदर्शन रोक्न सेना खटाउने चेतावनी दिएका छन् । प्रहरी नियन्त्रणमा रहेका अश्वेत अमेरिकी नागरिक जर्ज फ्लोयडको हत्यापछि अमेरिकाव्यापी प्रदर्शनहरू भइरहेका बेला उनले यस्तो चेतावनी दिएका हुन् । सीएनएनका अनुसार कम्तीमा ७५ सहरमा लगाइएको कर्फ्युको बेवास्ता गर्दै प्रदर्शनकारी सडकमा उत्रेका छन् । फ्लोयडको मृत्युका कारण अमेरिकामा मात्रै नभई विश्वका अन्य देशमा समेत विरोध प्रदर्शन भएका छन् । बेलयातको लन्डन, स्पेनको बार्सिलोना, फ्रान्सको पेरिस, जर्मनीको बर्लिन, ग्रीसको एथेन्सतथा नेदरल्यान्डको आम्सटर्डमलगायतका स्थानमा पनि फ्लोयडको हत्याको विरोधमा प्रदर्शन गरेका बीबीसीले जनाएको छ । दंगाका कारण अति विपन्न समुदायका शान्तिप्रेमी नागरिकहरू सबैभन्दा पीडित भएका छन्, राष्ट्रपति कार्यालय ह्वाइटहाउसमा पत्रकारसँग बोल्दै उनले भने, राष्ट्रपतिका हैसियतले म उनीहरूलाई सुरक्षित राख्न सक्दो प्रयास गर्छु ।ट्रम्पले देशभर भएका हिंसात्मक प्रदर्शनहरू दबाउन राज्यका गभर्नरहरूलाई आह्वान गरेका छन् । यदि कुनै सहर वा राज्यले आवश्यक कदम चाल्न अस्वीकार गर्छन् भने म अमेरिकाको सेना परिचालन गर्छु र तुरुन्त समस्याको समाधान गर्छु, ट्रम्पले भने ।"
लकडाउनमै कर तिर्न ताकेता,"लकडाउनको अवधिमै कर बुझाउनुपर्ने सरकारी निर्णयले व्यवसायीलाई विचलित बनाएको समुद्रपार निकासी पैठारी संघले जनाएको छ । कर रकम नबुझाए शुल्क, थप दस्तुर, ब्याज र जरिवाना लाग्ने सूचनाबाट व्यवसायी डराएको संघले मंगलबार जारी गरेको विज्ञप्तिमा उल्लेख छ । लकडाउन लम्बिँदै जेठ ३२ सम्म पुगेको छ । लकडाउन अवधिमा घरबाट बाहिर ननिस्किनू भन्ने सरकारी आदेश, लकडाउन उल्लंघन गरी घरबाहिर निस्के कारबाही गर्ने चेतावनीबीच यस्तो सूचना आउँदा सम्पूर्ण करदाता अचम्मित भएका छन, विज्ञप्तिमा भनिएको छ, घरबाट बाहिर निस्किए कारबाहीको भागीदार हुनुपर्ने अवस्थामा कर विवरण र कर रकम कसरी भुक्तानी गर्ने ? अर्कोतर्फ तीन महिनादेखि आर्थिक कारोबार ठप्प छ । उद्यमी, व्यवसायीले बजारबाट उठ्नुपर्ने पैसा उठाउन सकेका छैनन् । नगद प्रवाहको अभावले कर्मचारीलाई तलबसम्म व्यवसायीले दिन सकेका छैनन् । यस्तो बेला विचलित हुने किसिमको सूचना आउनु विडम्बना हो । एक डेढ महिना ढिला भए पनि गुमेर नजाने कर असुलीमा नहतारिन र यस अवधिमा भुक्तानी गर्नुपर्ने सम्पूर्ण कर दायित्व, विवरण बुझाउने मिति लकडाउन खुलेको १५ दिन पछिसम्म सार्न संघको माग छ ।"
नेगोसिएसन गरी एनसेललाई फ्रिक्वेन्सी,"साढे १० लाख जरिवानानेपाल दूरसञ्चार प्राधिकरणले एनसेललाई साढे १० लाख रुपैयाँ जरिवाना गर्ने निर्णय गरेको छ । गत साता बसेको प्राधिकरण सञ्चालक समितिले गरेको निर्णयमा सोमबार हस्ताक्षर भएको हो । प्राधिकरणको स्वीकृतिबिना लभ डिटेक्टर र म्याजिक भ्वाइस सेवा नामक भ्यालु एडेड सर्भिस (भ्यास) सञ्चालन गरेको पाइएको भन्दै प्राधिकरणले यस्तो निर्णय गरेको हो ।अनुमतिको सर्तविपरीत काम गरेको अर्को कारण एनसेललाई ५ लाख जरिवाना गराइएको हो । प्राधिकरणबाट स्वीकृति नलिई शिवरात्रि र भ्यालेन्टाइन फेस्टिभ अफर, होली अफर, पहिलो सिम क्याम्पेनजस्ता प्रमोसनल क्याम्पेन पटकपटक सञ्चालन गरेको भन्दै प्राधिकरणले थप ५ लाख जरिवाना गर्ने निर्णय गरेको हो ।प्राधिकरणले कारबाहीको निर्णय गर्नुअघि एनसेललाई स्पष्टीकरणसमेत सोधेको प्राधिकरणका प्रवक्ता मीनप्रसाद अर्यालले जानकारी दिए । स्पष्टीकरण चित्तबुझ्दो नभएको भन्दै बोर्डले जरिवाना तिराउने निर्णय गरेको हो । प्राधिकरणले ०७५ असोज १५ मा दिएको निर्देशन पालना नगरेकाले थप ५० हजार जरिवाना गर्ने निर्णय गरिएको प्रवक्ता अर्यालले बताए ।"
"खाल्डोमा तरकारी, बजारमा अभाव","जेठ ११ मा पोखरा महानगरपालिकाले कास्कीबाहिरबाट तरकारी आयातमा रोक लगाउने निर्णय गर्यो । कास्की र वरपरका जिल्लाको उत्पादनले समेत तरकारीको माग नधान्ने जान्दाजान्दै महानगरले उक्त निर्णय गरेको थियो । कोरोनाबाट महानगरलाई सुरक्षित बनाउन भन्दै गरिएको निर्णयको असर बजारमा देखियो । तरकारीको अभाव भयो । मूल्य महँगियो ।जेठ १३ को राति पृथ्वीचोकको बास्तोला कम्प्लेक्समा थोक तरकारी बजार चलाउँदै आएका हरि गौतमले कास्की बाहिरबाट तरकारी ल्याए । वडा नम्बर ९ का स्थानीयले महानगरको निर्णयको सहारा लिँदै तरकारी बोकेको गाडीलाई धपाए । गौतमले वडा १५ मा रहेको घरमा तरकारी राखे । जेठ १५ मा उनले थप तरकारी चितवनबाट ल्याए । स्थानीयले तरकारी बोक्ने ट्रक कब्जा गरे । वडाध्यक्ष प्रकाश पौडेललाई खबर गरे । वडाध्यक्षले वडा प्रहरी कार्यालय रामबजारमा जानकारी गराए । प्रहरीले तरकारी बोकेको ट्रक रोक्यो । वडाध्यक्षकै निर्देशनमा एक्स्काभेटर बोलाइयो । खाल्डो खन्न लगाइयो । वडाध्यक्ष, आमा समूह, युवा क्लब, टोल विकास संस्थाको रोहबरमा ६ ट्रक तरकारी पुर्ने काम भयो । वडाध्यक्ष पौडेल महानगरले नै बाहिरी जिल्लाबाट तरकारी ल्याउन निषेध गरेको अवस्थामा रातारात ल्याएकाले पुर्नुपरेको बताउँछन् । कोरोना संक्रमण भेटिएका जिल्लाबाट तरकारी ल्याउँदा स्थानीय जोखिममा पर्ने उनको तर्क छ । आफूले तरकारी जहाँबाट ल्याएको हो, त्यहीँ फिर्ता गर्छु भन्दासमेत नदिएको व्यवसायी हरि गौतमको भनाइ छ । भारतबाट आएको कागती र प्याज बजारमा छ्यापछ्याप्ती छ, उनले भने, मैले आफ्नै देशमा फलेको तरकारी बेच्छु भन्दा पनि पाइनँ । १ सय २५ क्रेट गोलभेंडा र ६० बोरा अन्य तरकारी आफ्नो मञ्जुरीबेगर गाडिएको उनले बताए । महानगरले निर्णय गरेपछि तरकारी मन्डीका सटर बन्द छन् । अरूले पनि तरकारी ल्याएर बेचेको देखेँ, उनले भने, मैले पनि थोरै व्यवसाय गर्छु भन्दा यस्तो भयो ।महानगरको निर्णयमा कृषि बजार व्यवस्थापन समितिले साथ दिँदै अनुगमन समितिसमेत बनाएको थियो । समितिका सदस्य राजेन्द्र गिरीले पटकपटक आग्रह गर्दासमेत गौतमले बाहिरबाट तरकारी ल्याएको आरोप लगाए । खाल्डो खनेर गाड्न उनको समेत सक्रियता देखिएको थियो । जेठ १६ मा पोखरा३३ बागमारामा पनि तरकारी पुरियो । धादिङबाट ल्याएको तरकारी वडाध्यक्ष शिवप्रसाद आचार्यको निर्देशनमा पुरिएको थियो । कृषि बजार व्यवस्थापनको अनुगमन समिति, स्थानीय कृषक, टोल विकास संस्थाको जोडबलमा तरकारी पुरिएको थियो । बाहिरबाट तरकारी ल्याउँदा आफ्नो तरकारी नबिकेको स्थानीयको आरोप छ । कृषि बजार व्यवस्थापन समितिका अध्यक्ष छेवाङ तामाङ भने नष्ट गर्ने पक्षमा आफू नरहेको दाबी गर्छन् । उहाँहरूले तरकारी ल्याएपछि सीधै मन्डीमा ल्याएर दिनुपर्ने, उनले भने, कोरोना देखिएका स्थानबाट तरकारी ल्याएर आफ्नो टोलमा राखेको थाहा पाउँदा स्थानीय आक्रोशित हुनु स्वाभाविक हो । बाहिरी जिल्लाबाट ल्याउन रोकिएपछि पोखरामा तरकारी महँगिएको उपभोक्ताको गुनासो छ । ३० रुपैयाँ किलोको गोलभेंडा १ सय २५ रुपैयाँ प्रतिकिलोमा किन्नुपरिरहेको उपभोक्ताको गुनासो छ । तरकारीको अभाव भएको र पाइएका तरकारी पनि महँगिएको गुनासो बढेपछि महानगरले उक्त निर्णय फिर्ता लिएको छ । जिल्लाबाहिरबाट आयातित फलफूल तथा तरकारी आयातमा रोक लगाउने निर्णय सोमबार महानगरले फिर्ता लिएको हो । देशभित्रैबाट ल्याइएका तरकारी खाल्डोमा पुरिएको कार्यको चर्को विरोध भएपछि महानगरले छुट्टै मापदण्ड तय गरेको छ । महानगरले सोमबार सूचना निकालेर तरकारी र फलफूल आयातमा रोक नलगाई प्रवेशद्वारमा कडाइ गरिने जनाएको छ । महानगरको कोरोना संक्रमण रोकथाम मूल समितिको बैठकले जेठ ११ मा कास्कीबाहिरबाट तरकारी र फलफूल ल्याउन रोक लगाउने निर्णय गरेको थियो । अब पोखरा भित्रिने प्रवेशद्वारमा आयातित तरकारी तथा फलफूलको जाँच गरिनेछ । प्रवेशद्वारमै फलफूल तथा तरकारीको खरिद दर मूल्य खुलेको सक्कल बिल भर्पाइ अनिवार्य पेस गर्नुपर्ने सूचनामा उल्लेख छ । फलफूल तथा तरकारीको खरिद र बिक्री मूल्यबारे नियमित अनुगमन गरिने महानगरले जनाएको छ । बाहिरबाट फलफूल तथा तरकारी ल्याउँदा चालक र सहयोगीबाहेक अरूलाई प्रवेश नदिइने भएको छ ।कोरोना भाइरस खाना तथा तरकारीबाट मान्छेलाई कोरोना सरेको अहिलेसम्म प्रमाण नरहेको जनस्वास्थ्य विज्ञ डा रवीन्द्र पाण्डे बताउँछन् । कपिलवस्तुबाट अर्घाखाँचीको सन्धिखर्क लगिएका ताजा तरकारी पुरिएको समाचार सार्वजनिक भएपछि उनले फेसबुकमा लेखेका छन्, तरकारी ल्याएका भाँडा र बोरालाई सामान्य तरिकाले संक्रमणरहित बनाउने, तरकारीलाई राम्रोसँग पखाल्ने र घाम र वा हावामा राखेपछि संक्रमणरहित हुन्छन् । सुरक्षित रूपमा पकाएर सेवन गर्न डर मान्नुपर्दैन ।पोखराको निजी क्षेत्र तथा उपभोक्ता हितको क्षेत्रमा काम गर्ने संस्थाले पोखराका विभिन्न आयातित तरकारी नष्ट गरिएकोमा आपत्ति जनाएका छन् । उनीहरूले दोषीमाथि कारबाही र क्षतिपूर्तिको माग गरेका छन् । उद्योग वाणिज्य महासंघ गण्डकी, उपभोक्ता मञ्च गण्डकी तथा पोखरा र लेखनाथ उद्योग वाणिज्य संघले गण्डकीका मुख्यमन्त्री कार्यालयमा ज्ञापनपत्र बुझाए । जिल्ला प्रशासन कार्यालय कास्कीमा दोषीलाई कारबाहीको माग गर्दै निवेदन दिए । ती संस्थाले संकटका बेला खाद्यान्न र तरकारी नष्ट गराउनुभन्दा ठूलो पाप केही नभएको उल्लेख गरेका छन् । यस्तो कामले कृषि पेसा अपनाउनेलाई हतोत्साही बनाएको उनीहरूको दाबी छ ।"
नष्ट गर्नेलाई कारबाही सिफारिस,"काठमाडौं (कास) कृषि तथा पशुपन्छी विकास मन्त्रालयले कृषि उपज नष्ट गर्नेमाथि कारबाही गर्न गृह मन्त्रालयलाई पत्र पठाएको छ । कृषि उपजको उत्पादन, ढुवानी र बजारमा अवरोध गर्नेमाथि समेत कारबाही गर्न माग गरिएको छ । लकडाउनका कारण कृषिजन्य वस्तुको उत्पादन एवं ढुवानी निरन्तर हुन सकेको छैन । कतिपय स्थानीय तहले एक स्थानबाट ढुवानी भएका कृषि तथा पशुजन्य उत्पादन आफ्नो क्षेत्रमा प्रवेश गर्न दिएका छैनन् । ढुवानी भएका सामग्री जफत गरी नष्ट गरिदिने गरेका छन् । यस्तो कार्य रोक्न र नष्ट गर्नेमाथि कारबाही गर्न पत्र पठाइएको हो । कृषि उपज नष्ट गर्ने अवाञ्छित क्रियाकलापले कृषकहरूको उपज खेर जाने मात्र नभई मनोबल खस्कने, उत्पादन घट्ने र खाद्य वस्तुको आपूर्ति शृङ्खला बिग्रन सक्छ । अन्नतः खाद्य संकटको अवस्था आउन सक्नेछ, पत्रमा भनिएको छ । मन्त्रालयका अनुसार अर्घाखाँचीमा जस्तै पोखरा महानगरपालिकाले पनि अन्यत्रबाट आएको तरकारी रोक लगाएको छ । कर्णाली प्रदेशले पनि अन्य ठाउँबाट खाद्यवस्तु आयातमा रोक लगाउने निर्णय गरेको मन्त्रालयले जनाएको छ । ४ लाखलाई रोजगारी दिने गरी बजेट आएनकृषि तथा पशुपन्छी विकास मन्त्रालयका सचिव राजेन्द्रप्रसाद भारीले कृषिमा ४ लाखलाई रोजगारी दिने गरी बजेट नआएको बताएका छन् । अर्थ मन्त्रालयले कृषिको बजेट बढाएको बताइरहँदा कृषि सचिव भारीले अर्थ मन्त्रालयअन्तर्गत कृषि वित्तीय व्यवस्थापनमा रहने बजेटसमेत जोडेर अर्थले कृषिका नाममा बजेट बढी देखाएको दाबी गरे ।बजेट वक्तव्यमा कृषि मन्त्रालयका लागि ४१ अर्ब ४० करोड रुपैयाँ छुट्याइएको छ । तर विस्तृत विवरणअनुसार ३७ अर्ब ४० करोड २० लाख रुपैयाँ मात्र कृषिको वित्तीय जिम्मेवारीभित्र रहेको उनले बताए । हामीले ४ लाखलाई रोजगारी दिने गरी विभिन्न कार्यक्रम प्रस्ताव गरेका थियौं । तर त्यसअनुरूप बजेट आएन, एसोसिएसन अफ एग्रिकल्चर जर्नालिस्ट्स (अनाज) ले मंगलबार आयोजना गरेको कार्यक्रममा सचिव भारीले भने, चालु वर्षमा ३४ अर्ब ४१ करोड बजेट छ । रासायनिक मलका लागि १० अर्ब २५ करोड प्रस्ताव गरेका थियौं । त्यसमा ७५ करोड बढाएर ११ अर्ब दिइएको छ ।"
बिचौलिया को आन्दोलनले आयात अवरुद्ध,"भन्सार जाँचपासका सहयोगी (बिचौलिया)को आन्दोलनका कारण मंगलबार बिहानबाट सम्पूर्ण आयात अवरुद्ध भएको छ । भन्सार प्रमुखसमक्ष मागपत्र बुझाउँदै उनीहरू आन्दोलनमा उत्रिएका हुन् । उनीहरूले लकडाउनपूर्वकै अवस्थामा जस्तो नेपाली भन्सार कार्यालय परिसरमा आएर काम गर्न पाउनुपर्ने माग राखेका छन् । माग पूरा गराउन बिचौलियाहरूले सीमावर्ती भारतको सुनौली भन्सारमा मुलुकतर्फ आउने मालवाहक गाडी तथा वस्तुको जाँचपास गरेका छैनन् । भारतले लकडाउन खुकुलो बनाएपछि आयात बढ्न थालेको छ । त्यसले आफ्नो कारोबार बढ्ने भएपछि उनीहरूले निर्बाध भैरहवा भन्सार परिसरमा आएर काम गर्न पाउनुपर्ने माग गरेका हुन् । उनीहरू आउँदा कोरोना भाइरस संक्रमणको खतरा बढ्ने भन्दै बेलहियाका स्थानीयले आपत्ति जनाएका थिए । उनीहरू आधिकारिक भन्सार क्लियरिङ एजेन्ट होइनन् । अवरोधका कारण मंगलबार बिहानबाट तरकारी, फलफूललगायत उपभोग्य वस्तुको आयात भएको छैन । पेट्रोलियम पदार्थ ढुवानी गर्ने ट्यांकर, एलपी ग्यासका बुलेटलगायत अत्यावश्यक वस्तुसहितका गाडीसमेत रोकिएका छन् । लकडाउन अवधिमा पनि नाकाबाट दैनिक २ सय ५० भन्दा धेरै मालवाहक गाडी मुलुक भित्रिने गरेका थिए । भारततर्फ बसोबास गर्ने र भन्सार एजेन्टको सहयोगीका रूपमा काम गर्नेले विरोध गरेको भैरहवा भन्सार क्लियरिङ एजेन्ट संघका अध्यक्ष असिम न्यौपानेले बताए । उनका अनुसार बिचौलियाहरू सहजै भन्सार कार्यालय परिसरमा आएर काम गरी साँझ घर फर्किने गर्थे । अहिले पहिलाजस्तो सहज छैन । कोरोना जोखिम न्यूनीकरण गर्न लकडाउन र सीमा सिल गरिएको छ । तैपनि उनीहरू भन्सार परिसरमा काम गरी स्थानीय समुदायमा घुलमिल हुने गरेका थिए । दिनभरि काम गरेर साँझ फर्किने गरेका थिए । सीमावर्ती नेपालका स्थानीय बासिन्दाले उनीहरूको आगमनलाई रोक्नुपर्ने माग सुरक्षा निकायसमक्ष गरिरहेका थिए । त्यसपछि उनीहरू खुलेआम नेपाल आउन पाएका थिएनन् । यसअघि बिचौलियाहरू भारतको सुनौली भन्सारमा काम गरिसकेपछि नेपाल आउने ट्रकमा सहयोगीका रूपमा प्रवेश गर्थे । कतिपयले नेपालतर्फ आफू जस्तै अन्य सहयोगी खोजेर भैरहवा भन्सारमा काम गर्दै आएको स्थानीयले बताए । लकडाउन र सिमाना सिल भए पनि खुलेआम आफ्ना सवारीसाधनमा मुलुक प्रवेश गरी काम गर्न पाउनुपर्ने माग उनीहरूको छ । दुवैतर्फको भन्सार कार्यालयमा आआफ्नो सरकारले मान्यता दिएको भन्सार क्लियरिङ एजेन्ट वा उसले आफ्नो कारोबारका लागि मञ्जुरी दिएको प्रतिनिधिबाहेक अन्यले गरेको भन्सार जाँचपासका कागजातले मान्यता पाउँदैनन् । तर यस्ता व्यक्ति नेपाल र भारतका आधिकारिक भन्सार क्लियरिङ एजेन्टबाट मञ्जुरी प्राप्त गरेका प्रतिनिधि होइनन् ।यसबारे भन्सार विभागमा सबै जानकारी गराइसकिएको भैरहवा भन्सार कार्यालय प्रमुख कमलकुमार भट्टराईले जानकारी दिए । लकडाउन अवधिमा पनि सहजै आएर काम गर्न पाउनुपर्ने माग छ, उनले भने, उनीहरू आधिकारिक एजेन्ट नभएकाले नेपालका आधिकारिक एजेन्टबाट आफ्नो सहयोगी भएको आधिकारिक जानकारी भन्सारलाई दिनुपर्छ । त्यसपछि मात्र मैले सुरक्षा प्रबन्ध मिलाएर सहजीकरण गर्ने जवाफ दिएको छु ।"
सरकारलाई विज्ञहरूको सुझाव,"काठमाडौं (कास) नेपाल पोलिसी इन्स्टिच्युट (एनपीआई) ले राष्ट्रिय योजना आयोगसँगको सहकार्यमा संसारभर रहेका नेपाली मूलका विज्ञहरूसँग छलफल गरी सरकारलाई सुझाव बुझाएको छ । पोलिसी डाइलग नाम दिएर मे २० मा गरिएको अनलाइन संवादमार्फत आएको सुझावलाई समेटेर एनपीआईले सरकारलाई सुझाव प्रतिवेदन दिएको हो । प्रतिवेदनले लकडाउन र यसपछि विविध विषयमा नीति निर्णयका लागि सरकारलाई सहयोग गर्ने एनपीआईले जनाएको छ । प्रतिवेदनमा थाइल्यान्डको बैंककस्थित एनपीआईका अध्यक्ष खगेन्द्र ढकालले कोभिड१९ को सामाजिक तथा आर्थिक प्रभावको प्रतिकार्यका लागि सरकारलाई दिएको सुझावसहित अन्य विषय विज्ञका सल्लाह समावेश छन् । फिजीस्थित नेपाली विज्ञ शरद न्यौपानेले सामाजिक सुरक्षा र रोजगारीका विषयमा सुझाएका छन् । यस्तै, अर्की विज्ञ सरु श्रेष्ठले सरकारलाई विभिन्न देशमा रहेका नेपाली श्रमिकको मूल्यांकनका लागि विभिन्न उपाय बताएकी छन् । अमेरिकामा रहेकी विज्ञ नलिनी सुब्बा क्षेत्रीले विज्ञान नीति तथा नीति निर्मातालाई नीति निर्माणमा हुने जटिलताका विषयमा दिएको सुझाव पनि प्रतिवेदनमा समेटिएको छ ।"
होटल टिकाउने बजेट आएन,"काठमाडौं (कास) नेपालका तारे होटल व्यवसायीले आर्थिक वर्ष ०७७७८ को बजेट कोरोना महामारीका कारण थलिएका होटलका लागि हितकारी नभएको प्रतिक्रिया दिएका छन् । पर्यटन क्षेत्र अझ खासगरी होटल उद्योगधन्दा टिकाउन अपेक्षा गरिएकोमा आर्थिक राहतका मूलभूत कार्यक्रम समावेश छैनन्, होटल संघ नेपालले जारी गरेको विज्ञप्तिमा भनिएको छ । ५० अर्ब रुपैयाँको पुनःस्थापना कोषको घोषणा सकारात्मक भए पनि होटल उद्योगमा कार्यरत १० लाखभन्दा बढीको रोजगारी कसरी टिकाउने भन्नेतर्फ बजेट मौन रहेको हानले बताएको छ । ऋण लिएर कर्मचारीको तलब दिने अवस्थामा होटल उद्योग नभएको हानको भनाइ छ । अहिलेको परिस्थितिमा होटल उद्योग सामान्य अवस्थामा फर्किन न्यूनतम २ वर्ष समय लाग्नेसमेत हानले बताएको छ ।"
छुवाछूत गर्नेलाई कडा कारबाही,"काठमाडौं (कास) प्रधानमन्त्री केपी शर्मा ओलीले छुवाछूतसम्बन्धी जघन्य घटनाका अपराधीलाई कानुनी दायरामा ल्याई कडा कारबाही गर्ने प्रतिबद्धता जनाएका छन् । छुवाछूतविरुद्धको राष्ट्रिय दिवसका अवसरमा मंगलबार सन्देश जारी गर्दै प्रधानमन्त्री ओलीले मानव हितविरुद्धका यस्ता गतिविधिलाई सरकारले नसहने उल्लेख गरे । अमानवीय हिंसाका घटनाहरूको छानबिन गरी दोषीलाई कारबाही गर्न राज्य किञ्चित पछि पर्ने छैन । मानव सभ्यताको कलंक र सभ्य, लोकतान्त्रिक तथा सम्मानजनक जीवन जिउन पाउने मानव अधिकारको पालनामा देखिएका बाधालाई सरकारले हटाउनेछ प्रधानमन्त्री ओलीको सन्देशमा छ ।प्रधानमन्त्रीले सामाजिक बहिष्करण, छुवाछूत र यसका आधारमा हुने हिंसामा सरकारले शून्य सहनशीलताको नीति अवलम्बन गरेको उल्लेख गरेका छन् । यो समस्या जातीय छुवाछूत विभेद वा छुवाछूतको पीडामा परेका निश्चित समुदायको मात्र नभई हरेक व्यक्ति, परिवार, समाज र राष्ट्रको समस्या भएको ओलीको धारणा छ । जातीय छुवाछूतका पीडितको मानव अधिकार संरक्षण गर्न र हिंसा अन्त्य गर्न म सम्पूर्ण व्यक्ति, परिवार, समाज र सम्बन्धित सबै निकायलाई संवेदनशील हुन आग्रह गर्दछु प्रधानमन्त्रीको सन्देशमा भनिएको छ । संविधान र कानुनद्वारा स्पष्ट व्यवस्था गरिएको भए तापनि सरकारको दृढ प्रतिबद्धता र लगातारको प्रयासका बावजुद समाजको पछौटेपन र कतिपय पक्षहरूमा रहेको अज्ञानता र भ्रमले अझै पनि समाजमा छुवाछूतजस्ता जघन्य अपराध हुने गरेको ओलीले उल्लेख गरेका छन् ।"
गर्भवती र सुत्केरीलाई सेवा देऊ,"काठमाडौं (कास) लकडाउनमा गर्भवती तथा सुत्केरीको मृत्युदर अस्वाभाविक रूपमा वृद्धि भएकाले सुरक्षित मातृत्व र प्रजनन स्वास्थ्य सेवा निर्बाध रूपमा उपलब्ध गराउन महिला, बालबालिका तथा जेष्ठ नागरिक मन्त्रालयले मंगलबार स्वास्थ्य तथा जनसंख्या मन्त्रालयलाई आग्रह गरेको छ । स्वास्थ्य संस्थाहरूले कोरोनाको कारण देखाउँदा सेवा प्रभावित भएको मन्त्रालयले जनाएको छ ।महिलाहरूले परिवार नियोजनको अस्थायी साधनको सेवामा समेत वञ्चित भएको भन्नेसमेत गुनासो तथा तथ्यहरू प्राप्त भइरहेका छन्, मन्त्रालयको पत्रमा भनिएको छ, सुरक्षित मातृत्व र प्रजनन स्वास्थ्यजस्तो संवेदनशील विषयलाई उच्च प्राथमिकतामा राखी यस्तो सेवालाई निरन्तरता दिन माननीय मन्त्रीस्तरको निर्णयअनुसार अनुरोध छ । मन्त्रालयले स्वास्थ्य संस्थामा सुत्केरी हुन आएका गर्भवतीहरूलाई पहिलो प्राथममिकता राखी तत्काल सुत्केरी गराउने व्यवस्था गर्न र सुत्केरी भइसकेपछि पनि जोखिममा रहेका महिलाहरूको तत्काल उपचार गर्ने व्यवस्था मिलाउन आग्रह गरेको छ । यसैगरी, गर्भवतीको नियमित स्वास्थ्य जाँच, खोप सेवा, आइरन चक्की वितरणलगायतका सेवाहरू सम्बन्धित स्थानीय स्वास्थ्य संस्थाहरूमा समेत नियमित रूपमा उपलब्ध गराउने, गर्भवती तथा सुत्केरीलाई तत्काल स्वास्थ्य संस्थामा सहज पहुँचका लागि विशेष सुविधासहितको एम्बुलेन्स सेवा तयारी अवस्थामा राखी तत्काल उद्धार गर्ने व्यवस्था मिलाउनुपर्ने उल्लेख छ । आइसोलेसन र क्वारेन्टाइमा बसेका गर्भवती तथा सुत्केरीहरूलाई विशिष्टीकृत आवश्यक सेवा उपलब्ध गराउन पनि मन्त्रालयले आग्रह गरेको छ ।"
मेसी हुनुको अर्थ,"मैले नजिकबाट मेसीलाई धेरैपल्ट देखेको छु । तर राम्रैसँग भेटेको एकैपल्ट मात्र हो । त्यो पनि बार्सिलोनाका पूर्वसाथी तथा खेलाडी लोबो कारास्कोको माध्यमबाट । त्यो केही वर्षअगाडि हो । म आफ्ना छोराहरूसँग होटल पुगेको थिएँ । त्यहाँ उनी सबैसँग तस्बिर खिचिरहेका थिए । त्यतिबेलाको भेट खुबै रमाइलो र सम्झनालायक रह्यो । त्यो पक्कै छोटो समयको थियो । इमान्दारीपूर्वक भन्दा मेसीलाई भेट्दा अनुभव नै बेग्लै हुन्छ ।भलै, म आफैं पनि खेलाडी रहिसकेको थिएँ । त्यो पनि माथिल्लो स्तरमै । यस्तै अनुभव म्याराडोनालाई भेट्दा पनि भएको थियो । हामी खेल्दा म्याराडोना यस्तै खेलाडी थिए । जस्तो अहिले मेसी छन् । मेसी अगाडि म्याराडोना पूर्ण खेलाडी थिए । पेले गोल गर्न बढी माहिर थिए, जस्तो अहिले रोनाल्डो छन् । मलाई कहिले पनि लागेको थिएन, म्याराडोना जतिको खेलाडी फेरि जन्मने छन् भनेर ।तर अहिले मेसीले म्याराडोना जत्तिकै गरिरहेका छन् । या त्यो भन्दा पनि बढी । खाली एउटै फरक क छ भने म्याराडोनाले विश्वकप जिते, मेसी सकेका छैनन् । तर यसले उनको महान्तामा के फरक पार्छ र ? सन् २०१४ को विश्वकपमा गोन्जालो हिगुइनले गोल गरेको भए, सम्भवतः मेसीले पनि विश्वकप जित्थे । तर हिगुइनले गोल गर्न सकेनन् र मेसीको भाग्यमा विश्वकप आएन । हिगुइन निश्चित गोलको अवसरमा चुकेका थिए ।सन् १९८६ को विश्वकप फाइनलमा म्याराडोनाले के पास निकाले, त्यसमा जोर्गी बुराचागाले निर्णायक गोल गरे । अर्जेन्टिनाले त्यो खेल गुमाएको भए, के म्याराडोना महान् खेलाडी हुने थिएनन् त ? निश्चित रूपमा होइन । मेसीलाई महान् मान्न हो भने उनले पनि विश्वकप जित्नुपर्छ भन्ने धेरै छन् । मलाई यस्तो कुरा पटक्कै मन पर्दैन । मेसीले त्यो सबै काम गरिरहेका छन्, जसले उनलाई महान् खेलाडी बनाउने गर्छ । बीबीसी"
अध्यक्षको राजीनामा माग,"बजेट ७० करोडबैठकले आर्थिक वर्ष २०७७७८ का लागि ७० करोड ४१ लाख १९ हजार ६ सय ८५ रुपैयाँको बजेट विनियोजन गर्ने निर्णय पनि गर्यो ।त्यस्तै, कोभिड१९ महामारीको पीडितलाई राहतका लागि फिफाले उपलब्ध गराएको १ लाख डलर ४८ जिल्ला फुटबल संघ, राजधानीका १४ ए डिभिजन क्लब, १२ बी डिभिजन क्लब, १४ सी डिभिजन क्लब, मोफसलका प्रतियोगिता, प्रशिक्षक, कर्मचारी, रेफ्री र खेलाडीलाई उपलब्ध दिने निर्णय पनि गर्यो । कोभिड१९ संक्रमणको अवस्था सामान्य नरहे भर्चुअल रूपमै भए पनि एन्फाको १९औं साधारणसभा भदौ १५ मा गर्ने निर्णय पनि भयो ।"
कुङफुमा चार स्वर्ण,काठमाडौं (कास) अन्तर्राष्ट्रिय पेन्डामिक भर्चुअल गेम्समा नेपाली उमा कुङफु खेलाडीले चार स्वर्णसहित सात पदक जितेका छन् । अनलाइन प्रतिस्पर्धामा नेपालले थप २ रजत र १ कांस्य जितेको नेपाल उमा कुङफु संघका अध्यक्ष सिद्धार्थ लामाले जनाए ।कमल मगर र सञ्जयराज पुटुवारले नेपाललाई दोहोरो पदक दिलाए । पुरुष ताइचीको सफ्ट स्टायलमा कमलले स्वर्ण जिते भने नन ट्रेडिसनल वेप्पनमा कांस्य जिते । पुरुषतर्फ सञ्जयले सफ्ट स्टायल र ट्रेडिसनल वेप्पन दुवै विधामा रजत जित्न सफल भए । महिला ताइचीको सफ्ट स्टायलमा मुन्नी सुवेदी (लामा) ले स्वर्ण जितिन् । महिला ताइचीमा जमुना गुरुङ तथा पुरुष फम्स विथ म्युजिकमा सुदीप श्रेष्ठले स्वर्ण जितेका थिए । वर्ल्ड मार्सल आर्ट्स कमिटी (डब्लूएमएसी) ले आयोजना गरेको प्रतियोगिता अस्ट्रियाको ब्रिगेन्जमा मे २८ देखि ३० सम्म भएको थियो । प्रतियोगितामा विभिन्न चार महादेशबाट १४ राष्ट्रका २ सय ३३ खेलाडीले प्रतिस्पर्धा गरेका थिए । अध्यक्ष लामाका अनुसार नेपालबाट ५ खेलाडीले प्रतिस्पर्धा गरेकोमा सबैले पदक जिते । खेलाडीले आफूले सहभागिता जनाउने स्पर्धाको १ देखि ३ मिनेटसम्मको श्रव्यदृश्य डब्लूएमएसीमा पठाएका थिए । एक स्पर्धामा भाग लिन खेलाडीले १५ युरो दर्ता शुल्क तिरेका थिए । डब्लूएमएसीले कोरोना भाइरस (कोभिड१९) कारण सम्पूर्ण वार्षिक प्रतियोगिता स्थगित गरेपछि यो भर्चुअल प्रतियोगिता गरेको हो । अध्यक्ष स्थिति सामान्य नभए नोभेम्बरमा डब्लूएमएसीले भर्चुअल विश्व च्याम्पियनसिप पनि गर्ने जानकारी गराइसकेको अध्यक्ष लामाले बताए ।
लाइप्जिग तेस्रो स्थानमा,"म्युनिक (एएफपी) लाइप्जिगले सोमबार राति जर्मन बुन्डेसलिगामा कोल्नमाथि ४२ को रोमाञ्चक जित निकाल्यो । टोली फेरि अंकतालिकाको तेस्रो स्थानमा उक्लन सफल रह्यो । कोल्नले सुरुआती अग्रता लिए पनि लाइप्जिगले ३७ मिनेटको अन्तरमा ४ गोल गरेको हो । त्यसमध्ये एक गोल टिमो वार्नरको नाममा रह्यो । उनले सबै खाले प्रतियोगितामा गरेको यो ३१ औं गोल रह्यो ।यस जितपछि लाइप्जिगले अंकतालिकामा बोरुसिया मुन्छेनग्ल्याडबाख र बायर लेवरकुसनलाई पछाडि छोड्न सफल रह्यो । यो जिते लाइप्जिगको अर्को सिजन युरोपेली च्याम्पियन्स लिगमा छनोट हुने सम्भावना पनि बलियो भएको छ । खेलपछि लाइप्जिगका कार्यकारी निर्देशक ओलिभर मिन्ट्ज्लाफले भनेका छन्, आजको खेलका हामी ३ अंक चाहन्थ्यौं र यो पूरा भएको छ ।उनले थपेका छन्, हामी फेरि अर्को सिजन युरोपेली च्याम्पियन्स लिग खेल्ने अवसरमा पुगेका छौं । यो हाम्रो उद्देश्य पनि हो । अहिले हाम्रा सबै खेलाडी राम्रो नतिजा निकाल्न केन्द्रित छन् । वार्नरले भने फेरि एकपल्ट आफू किन अन्य ठूला क्लबको नजरमा छन् भनेर सिद्ध गरेका छन् । इंग्लिस प्रिमियर लिग क्लब लिभरपुल उनलाई आफ्नोमा भित्र्याउन इच्छुक छ ।"

शीर्षक,विवरण
हटस्पटमै छैन कन्ट्याक्ट ट्रेसिङ,"सरकारी निर्णयको असरदैनिक संक्रमितको संख्या बढे पनि उनीहरूको सम्पर्कमा आएका व्यक्तिको ट्रेसिङ नहुँदा रूपन्देहीमा पनि समुदायमा संक्रमण फैलिने चिन्ता सुरु भएको छ । सुरुको अवस्थामा जिल्लाका विभिन्न स्थानीय तहमा संक्रमण पुष्टि भएका व्यक्तिको सम्पर्कमा आएका सबैको परीक्षण गरिएको थियो । एक सातायता संक्रमितको पनि एकपटक मात्र परीक्षण गरिएको छ । संक्रमितको सम्पर्कमा आएका व्यक्तिलाई परिवारबाट अलग्गै बस्ने सल्लाह स्थानीय तह र तिनका स्वास्थ्य शाखाले दिने गरेका छन् । स्वास्थ्य कार्यालय प्रमुख डा राजेन्द्र गिरीले पछिल्लो समय नाकाबाट आएर सीधै क्वारेन्टाइनमा गएको र अन्य व्यक्तिसँग सम्पर्क नभएकाले ट्रेसिङ घटेको बताए ।अहिलेसम्म मुलुकको अवस्था हेर्दा समुदायमा संक्रमण फैलिएर महामारीको अवस्था आउने नदेखिएको बताउँछन् बुटवल कोरोना अस्पतालका चिकित्सक डा दिनेश गौतम । संक्रमण पुष्टि भएकामध्ये पनि ३४ जनामा मात्र अन्य लक्षण देखिएको छ, उनले भने, लक्षण नदेखिए १४ दिनपछि घर पठाउन स्वास्थ्य मन्त्रालयले पत्र पठाएकाले सम्पर्कमा आएका व्यक्ति स्थानीय आइसोलेसनमा दुई सातासम्म बसेमा रोग निको हुन सक्छ ।प्रदेश ५ मा शुक्रबारसम्म २७ हजार १ सय ८४ को स्वाब संकलन गरिएको छ । त्यसमध्ये ७ हजार ७ सय ९ नमुनाको रिपोर्ट आउन बाँकी छ । प्रदेशको सामाजिक विकास मन्त्रालयअन्तर्गत अस्पताल विकास तथा चिकित्सा महाशाखा प्रमुख डा उमाशंकर चौधरीले आवश्यक परेको स्थानमा पुगेर कन्ट्याक्ट ट्रेसिङ भइरहेको बताए ।"
"२७३ संक्रमित थपिए, २ को मृत्यु","दुई जनामा मृत्युपछि कोरोना पुष्टिउपचारका क्रममा शुक्रबार वीरगन्ज हेल्थ केयर हस्पिटलमा मृत्यु भएका बाराका पाँच वर्षीय बालक र वीरगन्जको घण्टाघरनजिकै बुधबार बेवारिस अवस्थामा शव फेला परेका २५ वर्षीय युवकको पीसीआर रिपोर्ट पोजिटिभ आएको छ । नारायणी अस्थायी कोभिड अस्पतालका कोर्डिनेटर डा उदयनारायण सिंहले शुक्रबार अपराह्न स्वाब लिइएका बालकको रिपोर्ट पोजिटिभ आएको बताए । बाराको निजगढ नगरपालिका६ योजना टोलका ती बालकलाई शुक्रबार करिब ११ बजे वीरगन्ज हेल्थ केयर हस्पिटलमा ल्याइएको थियो । बालकमा निमोनिया र ज्वरो देखिएपछि आकस्मिक कक्षमै आरडीटी परीक्षण गरिएको थियो, अस्पताल सञ्चालक डाअबुल हैस अन्सारीले भने, आरडीटी पोजिटिभ आएपछि उनलाई आइसोलेसन वार्डमा सारेर नारायणी अस्पतालको टोली बोलाएको थियो । आरडीटी परीक्षण पोजिटिभ आएपछि स्वाब संकलन गरिएको थियो । डा अन्सारीका अनुसार करिब २ बजे स्वास्थ्यमा खराबी आएपछि बालकलाई भेन्टिलेटरमा राखिएको थियो । डा अन्सारीले साढे ४ बजे बालकको मृत्यु भएको बताए । बालकसँगै उनका आमा र बुबा आएका थिए । निजगढको सामुदायिक अस्पतालबाट ती बालकलाई वीरगन्ज रिफर गरिएको थियो । नारायणी अस्पतालका डा उदयनारायण सिंहका अनुसार ती बालक जन्मजात सुस्त मनस्थितिका थिए । मृतकको पारिवारिक यात्रा विवरण पनि बाहिरबाट आएको देखिँदैन, डासिंहले भने, कहिलेकाहीं बजारबाहेक बाहिर गएका छैनन् । बालकको उपचारमा संलग्न सामुदायिक अस्पताल निजगढ र वीरगन्ज हेल्थ केयरका स्वास्थ्यकर्मी र चिकित्सकको पनि स्वाब परीक्षण गरिने उनले बताए । परिवारिक सदस्यको पनि कन्ट्याक्ट ट्रेसिङको कार्य थालिएको डा सिंहले जनाए । पर्सामा बुधबार ६ जनामा कोरोना संक्रमण पुष्टि भएको छ । डा सिंहका अनुसार वीरगन्जको प्रयोगशालामा गरिएको पीसीआर परीक्षणमा बेवारिस अवस्थामा मृत फेला परेका व्यक्तिसहित दुई बालक, दुई महिला, एक पुरुषसहित ६ जनामा कोरोना संक्रमण पुष्टि भएको हो ।करिब २५ वर्षीय बेवारिसे अवस्थामा मृत फेला परेका व्यक्तिको स्वाब परीक्षण गर्दा कोरोना पोजिटिभ देखिएको छ, डासिंहले भने, उनको शव नारायणी अस्पतालमा राखिएको छ । हालसम्म मृतकको पहिचान नखुलेको प्रहरी उपरीक्षक गंगा पन्तले बताइन् । डा सिंहका अनुसार सुखवाप्रसौनी गाउँपालिकाको देउरवाना क्वारेन्टाइनमा ज्वरो लागेर रिफर गरिएका ३ वर्षीय बालकमा पनि कोरोना देखिएको हो । भारतको तिरुपती बालाजीबाट फर्किएर वीरगन्जको कन्ट्री इन होटलको क्वारेन्टाइनमा बसेका वीरगन्ज कुम्हाल टोलका एक महिला र पुरुषमा समेत संक्रमण देखिएको डा सिंहले बताए ।"
मास्क लगाए सुरक्षित हुन सकिन्छ,"(काठमाडौं)  सरकारले लकडाउन खुकुलो पारेसँगै कोभिड१९ संक्रमणको जोखिम बढेकाले घरबाहिर निस्किँदा मास्क अनिवार्य लगाउन विज्ञहरूले सुझाव दिएका छन् । मास्क लगाउँदा जोखिमबाट जोगिन सकिने उनीहरूको भनाइ छ । कोभिड१९ संक्रमणका कारण विभिन्न मुलुकमा घरबाहिर निस्किँदा मास्क अनिवार्य गरिएको छ । नेपाल सरकारले पनि जनचेतना मुलक सन्देशहरूमा घरबाहिर निस्किँदा मास्क लगाउन अनुरोध गर्दै आएको छ । सरकारले मास्कको प्रयोग अनिवार्य गरेको छैन तर स्वास्थ्य मन्त्रालयले सावधानीका लागि घरबाहिर निस्किँदा मास्क लगाउन आग्रह गर्दै आएको छ, स्वास्थ्य मन्त्रालयका सहप्रवक्ता डा समीरकुमार अधिकारीले भने, मेडिकल मास्क स्वास्थ्यकर्मी, उच्च जोखिम भएकाहरूलाई मात्र उपयोग गर्न प्रोत्साहन गरेका छौं । उनले संक्रमणबाट जोगिन तीन तहको कपडाको मास्क प्रयोग गर्न सकिने बताए । मास्क नपाइने ठाउँमा सफा गम्छा तीन तह बनाएर नाक मुख राम्ररी छोप्दा केही हदसम्म संक्रमण सर्नबाट जोगिन सकिन्छ, डा अधिकारीले बताए । स्वास्थ्य मन्त्रालयका इपिडिमियोलजी तथा रोग नियन्त्रण महाशाखाका निर्देशक एवं भाइरोलजिस्ट डा वासुदेव पाण्डेले सबै व्यक्तिले मास्क अनिवार्य प्रयोग गर्दा संक्रमण विस्तार रोक्न सहयोग पुग्ने बताए । घरमा बनाइएको कपडाको मास्कले पूर्ण सुरक्षा दिँदैन तर संक्रमित व्यक्तिबाट निस्किएको कोरोना भाइरससहित थोपालाई श्वासप्रश्वास प्रणालीमा कम प्रवेश गराउँछ, उनले भने । घरबाहिर निस्किनेहरूमा धेरैजसोले कपडाको मास्क वा मेडिकल मास्क लगाइरहेका छन् । कसैकसैले एन९५ जस्ता मास्कसमेत लगाउने गरेको भेटिन्छ । कोभिड१९ विरुद्घको लडाइमा मास्कको उपयोग धेरै महत्त्वपूर्ण भए पनि यो मात्रै पूर्ण होइन । मास्क लगाएसँगै कम्तीमा २ मिटरको व्यक्तिगत दूरी राख्नु, साबुनपानीले नियमित हात धुनु, हातले अनावश्यक सतह र नाक मुख नछुनुसमेत महत्त्वपूर्ण छ, डा अधिकारीले भने ।विश्व स्वास्थ्य संगठन (डब्लूएचओ) ले पनि कोभिड१९ फैलन नदिन मास्क प्रयोग गर्नुपर्ने भनेको छ । अब हामीले घर वाहिर निस्किँदा मास्क लगाउने, साबुनपानीले हात धुने, भौतिक दूरी कायम राख्नेजस्ता बानी विकास गर्नुपर्छ, डब्लूएचओका मुख्य वैज्ञानिक डा शौम्या स्वामिनाथनले भनिन्, कोभिड१९ श्वासप्रश्वाससम्बन्धी भाइरस हो, यो माथिल्लो श्वासनलीमा रहन्छ । धेरैजसोमा पानीको थोपाजस्तै ससाना कण एकबाट अर्को व्यक्तिमा फैलिन्छ । उनका अनुसार संक्रमित व्यक्तिको मुख, नाकबाट निस्किने पानीको थोपा स्वस्थ व्यक्तिको हातमा पर्दा संक्रमण हुन्छ । यस्तो हातले पुनः आँखा, नाक, मुख छुँदा भाइरस शरीरमा प्रवेश गर्छ ।डा शौम्या स्वामिनाथनका अनुसार कोरोना भाइरस पानीको ससाना कणको माध्यमले १०१५ मिनेटसम्म हावामा रहिरहन सक्छ । खोक्दा, हाच्छिउँ गर्दा वा कुनै पनि प्रक्रियाले संक्रमित व्यक्तिको थुक टेबल, कुर्सी, ह्यान्डिल, वस्तु आदिमा पर्दा स्वस्थ व्यक्तिले छोएर पुनः नाक, मुख छुँदा सर्न सक्छ । तर यसरी सर्ने सम्भावना कम हुन्छ, उनले भनेकी छन् । डब्लूएचओ इमर्जेन्सी डिजिज एन्ड जुनोसिस प्रमुख डा मारिया वैन केरखोवका अनुसार कपडाको मास्क मुख र नाक राम्ररी छोप्ने खालको हुनुपर्छ । विज्ञहरूका अनुसार सर्जिकल डिस्पोजेबल मास्क धोएर पुनः प्रयोग गर्नु हुँदैन । पुनः प्रयोगमा आउने मास्कलाई भने दिनहुँ धोएर घाममा राम्ररी सुकाएर लगाउनुपर्छ । मास्कको प्रयोग अति विपन्नसम्म पुर्याउन भारतका प्रधानमन्त्री नरेन्द्र मोदीले राष्ट्रका नाममा सम्बोधन गर्दा गम्छा (पातलो तौलिया) मास्कका रूपमा प्रयोग गरेका थिए ।"
अबको बाटो के हुने ?,"(काठमाडौं)  कालापानीसहितका सीमावर्ती भूभागको विवाद सुल्झाउन विगतमा भारतसँग हुँदै आएका वार्ताहरू सधैं एउटै बिन्दुमा पुगेर अड्किन्थे भारतीय सुरक्षा रणनीतिको आधार । शनिबार मात्रै नेपालको नयाँ राजनीतिकप्रशासनिक नक्सालाई निसान छापमा राख्न संविधान संशोधन विधेयक प्रतिनिधिसभाले पारित गरेपछि भारतीय अतिक्रमणलाई व्यवहारमै खारेज गर्न वार्ताको उपाय मात्रै रहेको विज्ञहरूले बताएका छन् । कालापानीसहितको हाम्रो भूभागका बारे भारतसँग विगतमा भएका केही वार्तामा म पनि साक्षी थिएँ, पूर्वपरराष्ट्रमन्त्री एवं भारतका लागि पूर्वराजदूत भेखबहादुर थापाले कान्तिपुरसँग भने, तर वार्ता जहिल्यै भारतले राख्ने सुरक्षा रणनीतिको सरोकारमा गएर टुंगिने गर्थ्यो । यही कारणले हुनुपर्छ, कालापानीलिपुलेकलिम्पियाधुरा भूभागका मामलामा आफ्नो गल्ती भए पनि अथवा जे भए पनि भारत पछाडि नहट्न चाहेको स्पष्टै देखिन्छ । सन् १९६२ को भारतचीन युद्धपछि सामरिक र रणनीतिक महत्त्वको दार्चुला जिल्लाको कालापानी बिन्दुमा आएर बसेको भारतीय सेनाले त्यसपछि पनि त्योसहितको भूभागमाथि अतिक्रमण कायमै राखेको ऐतिहासिक अभिलेख र दस्तावेजमा स्पष्ट देखिन्छ । समस्या के भने भारतले अतिक्रमण गरेको यथार्थ र ६० वर्षयताको अभिलेखमा देखिने इतिहासलाई पनि इन्कार गरिरहेको छ, पूर्वराजदूत दिनेश भट्टराईले भने, नेपालले यो सरोकार कहिल्यै उठाएको छैन भन्दै आएका भारतीय कूटनीतिज्ञ श्यामशरणले हालै एक लेखमार्फत सन् २०१५ नोभेम्बरमा नेपालले लिपुलेक भूभागलाई लिएर भारतचीनको समझदारीमा विरोध जनाएकै हो भनेर बल्ल स्विकारेका रहेछन् । शरणले सन् १९६२ पछि कालापानीमा भारतीय सैनिक रहेकोबारे पूर्वप्रधानमन्त्री कीर्तिनिधि विष्टले बताएको जनाउ दिए पनि त्यसमा विश्वस्त हुने आधार नरहेको लेखेका छन् । हाम्रो जमिन भारतले बलमिच्याइँपूर्वक कब्जा गर्दै आएको तथ्य जगजाहेर भइसकेकै छ । अब त्यो भूमिमा भारतले बस्न चाहिरहेको उसको स्वार्थ र सुरक्षा सरोकारलाई बुझेर वार्ताका लागि पहल हुनुपर्छ, भट्टराईले भने, राष्ट्रिय सहमति र एकताका पक्षमा प्रधानमन्त्रीलाई मिलेको यो साथलाई सामान्य मान्न मिल्दैन । प्रधानमन्त्रीलाई मिलेको राष्ट्रिय शक्ति र समर्थनका बलमा अब भने नेपालको कूटनीतिक परीक्षा सुरुवात भएको छ । यो कूटनीतिक कुशलता भनेको भारतलाई पनि सम्मानपूर्वक अतिक्रमित भूभाग छाडेर जाने वातावरण हामीले तयार गर्न सक्नुपर्छ ।कूटनीतिज्ञ थापासहितका जानकारहरूले वार्ताका लागि वातावरण थप जरुरी देखिएको बताएका छन् । राष्ट्रिय एकताको दह्रो संकेतसहित आफ्नो हकका पक्षमा पुनर्जागरण ल्याउने आजको पहिलो चरणको महत्त्वपूर्ण अभ्यास सम्पन्न भएको छ, थापाले भने, अब मैत्रीपूर्ण वातावरण र सम्मानपूर्ण ढंगमा प्रक्रिया अघि बढाउन छिमेकीसँग वार्तामा जानुपर्छ । यसबेला ऐतिहासिक वास्तविकता र सत्यलाई अघि सारेर वार्ताको टेबलमा बस्नुपर्छ, नाराजुलुसका भरमा चल्न खोजेर हुँदैन ।भारतका लागि अर्का पूर्वराजदूत लोकराज बरालले तत्कालको हकमा वार्तामा उचित वातावरण नबनाइने र विश्वास आर्जन नगरी अगाडि बढ्न मुस्किल रहेको प्रतिक्रिया दिए । दुई तिहाइ बहुमतले राजनीतिक नक्सा स्वीकृत भए पनि स्वयं सरकारमा विश्वासको संकट आएको स्थिति देखिन्छ, उनले भने, अबको संवादमा क्षमता भएका पात्रहरू छान्नुपर्छ । चर्का भाषण र मन्तव्यले जटिलता मात्रै थपिने देखिन्छ । कूटनीतिज्ञ थापाले अहिले उब्जिएको राष्ट्रिय सरोकारलाई सम्बोधन गर्न चुनौती र अवसर दुवै आएको बताए । यो गम्भीर मामलाको नयाँ चरणमा हामी प्रवेश गरेका छौं । यो नयाँ अभियानको सुरुवात हो । नयाँ आयाममा प्रवेश गर्न हाम्रो छिमेकी पनि तयार हुनुपर्छ, उनले भने । राजनीतिक विश्लेषक प्राध्यापक ध्रुवकुमारले भने, अब भारतसँग हुने सहमतिसमझदारीको कुरामा कूटनीतिज्ञ र राजनीतिज्ञ दुवैमा त्यस्तो दक्षता देखा पर्नु जरुरी छ, जहाँ हामीले गरिसकेको निर्णयबाट पछि हट्ने अवस्था नआओस् । भारतसँग हुने अधिकांश सहमतिमा अक्सर नेपाली पक्षले भारतीय सद्भाव र सहयोग एकैसाथ खोज्ने गरेको सन्दर्भ निकाल्दै उनले नेपालको भौगालिक अखण्डता र सिमानाको संवेदनशील मामिला भएकाले यसपटक भने आफूसँग प्रमाणपुर्जा र संवादको सम्पूर्ण तयारी आवश्यक देखिएको प्रतिक्रिया दिए । ध्रुवकुमारले भूअवस्थितिका आधारमा नेपालभारतचीन त्रिदेशीय बिन्दु आसपासमा पर्ने लिम्पियाधुरासम्मको भूभागबारे भारतसँग संवाद गर्दा उसको रणनीतिक स्वार्थ लाई पनि बुझ्नु जरुरी रहेको बताए । ढिलो वा चाँडो भारत वार्तामा आउनेछ, हामी वार्ताबाट भागिरहेका छैनौं भन्ने देखाउनै पनि, उनले भने, भारतका लागि सामरिक र सुरक्षा रणनीतिको बिन्दु भएकाले उसले सजिलै समझदारी बनाउँछ भन्ने लाग्दैन । बरु गिभ एन्ड टेक रणनीति अपनाउन सकिन्छ ।संविधान र कानुनमा उल्लेख भइसकेको नेपालको नयाँ नक्सासम्बन्धी कागजात र प्रमाण खोज्न सरकारले अर्को विज्ञ समूह गठन गरेको कुरामा भने ध्रुवकुमारले आश्चर्य जनाए । अहिले राजनीतिक र प्रशासनिक नक्सा सार्वजनिक गर्दा प्रधानमन्त्री केपी शर्मा ओलीलाई मिलेको राष्ट्रिय बल र एकता उल्लेख्य रहेको बताउँदै कूटनीतिज्ञ थापाले अहिलेकै जस्तो परिपक्वता अबको कूटनीतिक संवादका क्रममा पनि जरुरी देखिएको सुझाए ।"
"पहिरोमा तीन जनाको मृत्यु, ६ बेपत्ता","(पर्वत)  कुश्मा नगरपालिका३ दुर्लुङमा शनिबार राति करिब साढे नौ बजे वर्षासँगै पहिरो खस्दा तीन जनाको मृत्यु भएको छ । दुई घरका ६ जना बेपत्ता भएका छन् । करिब दुई घण्टासम्म परेको मुसलधारे वर्षापछि दुर्लुङस्थित काफलचौर माध्यमिक विद्यालय नजिककै पहिरोले घर पुरिँदा ६२ वर्षीय तुलबहादुर थापा, उनकी ५२ वर्षीया श्रीमती मीनकुमारी थापा र ११ वर्षीया नातिनी दिविसा थापाको शव भेटिएको हो । तुलबहादुरकै घरका अन्य तीन, कमला विकसहित उनका १३ वर्षीय छोरा र ९ वर्षीया छोरी बेपत्ता छन् । घटनामा स्थानीय भुवन गिरी घाइते भएको वडाअध्यक्ष तेजप्रसाद पाध्यायले बताए । घटनास्थलमा नेपाल प्रहरी, सेना, सशस्त्र प्रहरी र स्थानीय उद्धारमा खटिएका छन् । अहिलेसम्म तीन जनाको शव भेटिएको छ, वडाध्यक्ष पाध्यायले भने, भर्खरै सुरक्षाकर्मीहरू आउनुभएको छ । खोजी गरिरहेका छौं । पर्वतका प्रमुख जिल्ला अधिकारी शम्भुप्रसाद रेग्मीका अनुसार घटनास्थलमा अहिले ४० जना सुरक्षाकर्मीको टोली उद्धारमा खटिएको छ । साँझ करिब साढे ६ देखि निरन्तर परेको वर्षा राति ११ बजेसम्म पनि नरोकिएपछि घटनास्थलमा पुगेका सुरक्षाकर्मी र स्थानीयलाई उद्धारमा समेत कठिनाइ भएको छ । पुरिएर बेपत्ता भएकाको खोजी जारी छ । राति १२ बजेसम्म केही पत्तो लाग्न सकेको छैन । वडाध्यक्ष पाध्यायका अनुसार पहिरोबाट दुर्लुङमा अरु थुप्रै क्षति भएको छ । रातिको समय भएकाले सबै विवरण बुझ्न बाँकी भए पनि अझै केही घर पुरिएको हुनसक्ने उनले बताए । पहिरोले धेरै ठाउँमा सडक अवरुद्ध भएका छन् । घटनाको सबै विवरण आउन नसकेको पर्वतका प्रहरी नायव उपरीक्षक विश्वराज अधिकारीले बताए ।"
प्रदर्शनमा सहभागी ७ विदेशी पक्राउ,"काठमाडौं (कास) सरकारका कामकारबाहीप्रति असन्तुष्टि जनाउँदै राजधानीको गरिएको प्रदर्शनमा सहभागी ७ विदेशी नागरिकलाई प्रहरीले शनिबार पक्राउ गरेको छ ।प्रदर्शनमा सहभागी भएको आरोपमा प्रहरीले अमेरिका, क्यानाडा, अस्ट्रेलिया, नर्वेका ११ तथा चीनका ३ नागरिकलाई माइतीघरभद्रकाली क्षेत्रबाट पक्रेको हो । प्रहरीका अनुसार चिनियाँ नागरिकहरू ४० वर्षीय क्वीन ली, २६ वर्षीय प्लुतो लिउ र ३० वर्षीय गुलिगो जिया, अस्ट्रेलियाली नागरिक २४ वर्षीय कलानी गाकम, अमेरिकी नागरिक ३२ वर्षीय स्टेफन एन थमसन र नर्वेकी ३१ वर्षीया मरिता लिभरओएद छन् । क्यानेडियाली नागरिक ५७ वर्षीय चेजा हादीलाई भने बेलुका रिहा गरिएको छ । प्रदर्शन हेर्न गएको र उनको संलग्नता नदेखिएपछि रिहा गरिएको प्रहरीले जनाएको छ । बाँकी ६ जनालाई अध्यागमन नियम उल्लंघन गरेको अभियोगमा कारबाही प्रक्रिया अघि बढाइएको काठमाडौं प्रहरी प्रमुख एसएसपी श्यामलाल ज्ञवालीले जानकारी दिए ।"
सामाजिक दूरी राखेर प्रदर्शन,"कोभिड१९ नियन्त्रणसम्बन्धी सरकारका कामप्रति असन्तुष्टि जनाउँदै शनिबार युवाले काठमाडौंको माइतीघरमा सामाजिक दूरी राखेर गरेको प्रदर्शन । पीसीआर परीक्षण बढाउनुपर्ने, क्वारेन्टाइन र आइसोलेसन व्यवस्थित गर्नुपर्ने तथा खर्च पारदर्शी हुनुपर्ने माग गर्दै युवा प्रदर्शनमा उत्रिएका हुन् । उनीहरूले भारतले अतिक्रमण गरेको भूमिसहितको नक्सा जारी गरेकामा सरकारलाई धन्यवाद दिएको प्लेकार्ड पनि बोकेका थिए । शनिबार भक्तपुरको कौशलटार र नयाँठिमीमा पनि युवाले प्रदर्शन गरेका थिए । राजधानीमा जेठ २८ यता स्वस्फूर्त प्रदर्शन हुँदै आएको छ । युवाले सिर्जनात्मक खालका प्लेकार्ड बोकेर प्रदर्शन गरेका थिए । प्रहरीले प्रदर्शनमा सहभागी तीन जनालाई पक्राउ गरेर साँझ रिहा गरेको थियो । तस्बिर ः इलिट जोशीकान्तिपुर"
'भूमि फिर्ताको अभियान दोस्रो चरणमा',"(काठमाडौं)  प्रतिनिधिसभाबाट दुई तिहाइभन्दा बढी मतले संविधान संशोधन विधेयक पारित भएसँगै प्रमुख प्रतिपक्ष दल नेपाली कांग्रेसले भूमि फिर्ताका लागि भारतसँग कूटनीतिक वार्ताको पहल तत्काल अघि बढाउन आग्रह गरेको छ । नक्सा पारित हुनुसँगै भूमि फिर्ताको राष्ट्रिय अभियान दोस्रो चरणमा प्रवेश गरेको उल्लेख गर्दैर् कांग्रेसले प्रभावकारी र परिणाममुखी ढंगले उच्चस्तरीय कूटनीतिक पहल गर्न सरकारको ध्यानाकर्षण गराएको हो ।राष्ट्रियताको पक्षमा आज प्रस्तुत राष्ट्रिय ऐक्यबद्धतापछि अब लिम्पियाधुरा, लिपुलेक र कालापानीमा नेपालको हक निर्बाध ढंगले उपयोग गर्न जरुरी छ र त्यो क्षमता सरकारले प्रस्तुत गर्नुपर्दछ, कांग्रेस प्रवक्ता विश्वप्रकाश शर्माले शनिबार विज्ञप्ति जारी गर्दै भनेका छन् । राष्ट्रियताको प्रश्नमा संयमतापूर्वक सदैव संस्थागत निर्णय एवं सुस्पष्ट विचारका साथ दृढ ढंगले उभिँदै आएको र आगामी दिनमा पनि कांग्रेस त्यसरी नै उभिने विज्ञप्तिमा उल्लेख छ ।"
'सरकारको असफलताको परिणाम सडक प्रदर्शन',"कांग्रेसले राजधानीलगायत देशका विभिन्न स्थानमा केही दिनदेखि भइरहेका प्रदर्शनलाई केपी शर्मा ओली नेतृत्वको सरकारको असफलताका रूपमा लिएको छ । कोभिड१९ संक्रमण नियन्त्रणको दिशामा सरकार असफल भएको निष्कर्ष निकाल्दै आएको कांग्रेसले सडकमा बढ्दै गएको जनआक्रोश र असन्तुष्टि त्यसैको परिणाम भएको जनाएको हो । प्रतिपक्षले निरन्तर दिएको साथ, सुझाव र घचघचावटलाई ओली सरकारले समयमै बुझेको भए न त कोरोनाको संक्रमण यो रूपमा विस्तारित हुने थियो, न यसरी जनआक्रोश बढ्ने थियो, विज्ञप्तिमा भनिएको छ । कांग्रेसले कोरोनाविरुद्धको संघर्षलाई सबल ढंगले नेतृत्व गर्न सरकारले नसकेकै कारण परिस्थिति जटिल बन्दै गएको र त्यसले नागरिकमा आक्रोश बढाएको कांग्रेसको भनाइ छ । उसले सडकमा प्रदर्शनरत युवाहरूद्वारा अभिव्यक्त जनभावनालाई सम्बोधन गर्न र बल प्रयोग नगर्न चेतावनी दिएको छ । युवाहरूको प्रदर्शनमा तिनै मुद्दा अघि सारिएका छन्, जुन विषयहरू लगातार चार महिनादेखि प्रतिपक्षले मौखिकदेखि लिखित रूपमा उठाउँदै आएको छ र अन्य दल एवं सञ्चारमाध्यमहरूले निरन्तर दबाब दिँदै आएका छन्, कांग्रेसले भनेको छ । पीसीआर परीक्षण व्यापक गर्न, स्वास्थ्य सामग्री पर्याप्त व्यवस्था गर्न, क्वारेन्टाइनहरूलाई मापदण्डयुक्त बनाउन, विदेशमा अप्ठ्यारोमा रहेका नेपालीहरूको यथाशीघ्र उद्धारका लागि युद्धस्तरमा कार्य गर्नसमेत कांग्रेसले सरकारको ध्यानाकर्षण गराएको छ ।"
अबको प्रक्रिया के ?,"काठमाडौं (कास) भारतीय अतिक्रमणमा रहेका कालापानी, लिपुलेक र लिम्पियाधुरालाई नेपालको नक्सामा राखेपछि सोहीअनुसार संविधानको अनुसूची ३ मा रहेको निसान छाप परिमार्जन गर्न ल्याइएको संविधान संशोधन विधेयक प्रतिनिधिसभाबाट पारित भएको छ । उक्त विधेयक अब राष्ट्रिय सभामा पेस हुनेछ । प्रतिनिधिसभाले शनिबार नै उक्त विधेयक पारित भएको सन्देश राष्ट्रिय सभामा पठाएको छ । राष्ट्रिय सभाको आइतबारको बैठकको सम्भावित कार्यसूचीमा राष्ट्रिय सभाका सचिव राजेन्द्र फुँयालले प्रतिनिधिसभाबाट सन्देशसहित प्राप्त नेपालको संविधान (दोस्रो संशोधन) विधेयक, २०७७ लाई सभासमक्ष टेबुल गर्ने रहेको छ । संघीय संसद्का सहायक प्रवक्ता दशरथ धमलाका अनुसार राष्ट्रिय सभामा संविधान संशोधन विधेयकमाथि आइतबार नै सैद्धान्तिक छलफल गर्ने तयारी भइरहेको छ । त्यसपछिको प्रक्रियाबारे उनले भने, राष्ट्रिय सभामा सैद्धान्तिक छलफलपछि विधेयक संशोधनका लागि ७२ घण्टाको म्याद हुन्छ । संशोधनको समय सकिएपछि प्रतिनिधि सभामा भएकोजस्तै राष्ट्रिय सभा बैठकमा दफावार छलफल गरेर पारित गर्ने प्रक्रिया हुन्छ । राष्ट्रिय सभाले संशोधन विधेयक पारित भएको सन्देश प्रतिनिधिसभालाई पठाउनेछ । त्यसपछि सभामुख अग्निप्रसाद सापकोटाले प्रमाणित गरेर प्रमाणीकरणका लागि राष्ट्रपति विद्यादेवी भण्डारीकहाँ पठाउनेछन् । राष्ट्रपतिले उक्त विधेयक प्रमाणीकरण गरेपछि संशोधन कार्यान्वयनमा आउँछ । त्यसपछि नयाँ नक्सासहितको निसान छाप प्रचलनमा ल्याइनेछ ।"
रिपोर्ट नआएपछि प्रहरीमाथि ढुंगामुढा,"(रौतहट)  स्वाब परीक्षण रिपोर्ट आउन ढिलाइ भएको भन्दै शनिबार राजपुर नगरपालिका१ स्थित क्वारेन्टाइनमा बसेकाले सडकमा आएर आन्दोलन गरेका छन् । उनीहरूले त्यहाँ खटिएका सुरक्षाकर्मीमाथि ढुंगामुढासमेत प्रहार गरेका थिए । स्थिति नियन्त्रणमा लिन प्रहरीले दुई राउन्ड हवाई फायर र १२ सेल अश्रुग्यास प्रहार गरेको जनाएको छ ।भारतका विभिन्न सहरबाट फर्केका उनीहरू क्वारेन्टाइनमा बसेको झन्डै तीन साता हुन लाग्यो । जिल्लामा झन्डै ६ हजारको स्वाब संकलन गरिएको पनि एक साताभन्दा बढी भइसकेको छ । रिपोर्ट नआएको भन्दै राजपुरस्थित बहुअर्वा, मदररसाहा र पिपरा भगवानपुर क्वारेन्टाइनमा बसेका करिब १६० जनाले सडकमा काठ तेर्स्याएर प्रहरीमाथि ढुंगामुढा गरेका हुन् । घटनास्थलमा नेपाल प्रहरी, सशस्त्र र सेनाको टोली पुगेर स्थिति नियन्त्रणमा लिएको थियो । रौतहट प्रहरी प्रमुख एसपी रविराज खड्काले भने, अहिले स्थिति सामान्य छ । क्वारेन्टाइनमै बसेकाहरू बाहिर निस्केपछि समस्या भएको हो । उनीहरूलाई सम्झाइबुझाइ फेरि भित्र पठाइएको छ । उनीहरूले स्वाब संकलन गरेर रिपोर्ट नआएको भनेर आक्रोश पोखेका हुन् । क्वारेन्टाइनमा बसेका राजपुरका एक युवकले स्वाब संकलन भएको ९ दिनसम्म पनि रिपोर्ट नआउँदा तनाव बढेको बताए । यसले परिवारसमेत चिन्तित बनेको उनको भनाइ छ । भारतमा काम गरेर केही पैसा कमाउन गएका बेला कोरोनाले रोजगारी गुमाउनुपर्यो । दुःखकष्ट गरेर घर फर्केर समाजका लागि क्वारेन्टाइनमा बसेको पनि तीन साता हुन लाग्यो । हामी कतिञ्जेल बस्ने यहाँ ? उनले प्रश्न गरे । उनीहरूले रिपोर्ट जस्तो आए पनि छिटो परीक्षण गरिनुपर्ने माग गरेका छन् । अहिलेसम्म जिल्लामा भारतबाट फर्केकामध्ये ६ सय ६१ जनामा संक्रमण पुष्टि भइसकेको छ । उनीहरूमध्ये १ सय २ जना निको भएर घर फर्केका छन् ।पटकपटक आन्दोलनदुई दिनअघि पनि राजपुरका विभिन्न क्वारेन्टाइनमा बसेकाहरूले सडक अवरुद्ध गरेका थिए । उनीहरूको आन्दोलनलाई क्वारेन्टाइनबाहिर रहेका उनीहरूका घरपरिवारले पनि साथ दिएका थिए । जनप्रतिनिधि र सुरक्षा निकायको टोली पुगेर सम्झाएपछि मात्रै उनीहरू क्वारेन्टाइनमै फर्किएका थिए । जिल्लाकै देवाहीगोनाही नगरपालिकाको जय किसान माविमा बनाइएको क्वारेन्टाइनमा बसेकाहरू पनि अनशन बसेका थिए । स्वाब संकलन भएको डेढ साता बितिसक्दा पनि रिपोर्ट नआएको भन्दै २ सय ५० जनाभन्दा बढी क्वारेन्टाइनमै अनशन बसेका थिए । सेनाको टोली पुगेर सम्झाएपछि उनीहरूले आन्दोलन फिर्ता लिएका थिए ।स्वाब परीक्षण रिपोर्ट समयमै नआउँदा क्वारेन्टाइनमा बसेकाहरूमा आक्रोश बढिरहेको छ । अहिले जिल्लाका एक सयभन्दा बढी क्वारेन्टाइनमा रहेका ७ हजार ५ सयमध्ये ६ हजारको रिपोर्ट आउन बाँकी छ । उनीहरूको रिपोर्ट आउन ढिलाइ भएकाले समस्या आएको प्रमुख जिल्ला अधिकारी वासुदेव घिमिरेले बताए ।"
सीमावर्ती नेपालीको छैन विवरण,"(काठमाडौं)  सीमावर्ती क्षेत्रमा बस्ने नेपालीको एकीकृत विवरण सरकारले अहिलेसम्म संकलन गरेको छैन । भारतीय पक्षबाट नेपाली भूमि अतिक्रमण र दुर्व्यवहारको मारमा बारम्बार पर्दै आएका उनीहरूलाई लक्षित गरेर कुनै कार्यक्रम पनि सरकारले ल्याएको छैन । सरकारले सीमा सुरक्षा गर्न करिब दुई दशकदेखि सशस्त्र प्रहरी बल (एपीएफ) खटाएको छ । सेनाले सहायक रथीको नेतृत्वमा सर्भे तथा सीमा अनुगमन निर्देशनालय स्थापना गरेको थियो तर काम अघि बढेको छैन । सशस्त्र प्रहरीले सीमा निगरानी र सूचना संकलन गर्न छुट्टै इन्टेलिजेन्स युनिट आवश्यक रहेको भन्दै गृह मन्त्रालयमा केही वर्षअघि प्रस्ताव गरेको थियो । राष्ट्रिय सुरक्षा परिषद् सचिवालयमा सीमा सुरक्षा र निगरानीका लागि सशक्त इन्टेलिजेन्ट युनिट परिचालन गर्नुपर्ने प्रस्ताव उठे पनि कार्यान्वयनमा आएको छैन । सीमावर्ती बासिन्दाका लागि लागि राहत र प्रोत्साहनका कार्यक्रम ल्याउनुपर्ने माग पटकपटक उठ्दै आएको छ । तर सीमा जोडिएका इलाकामा कति मानिस बस्छन् र कति घरधुरी छन् भन्ने विवरण नहुँदा राहत र प्रोत्साहनका कार्यक्रम ल्याइएको छैन । सीमामा तैनाथ सशस्त्र प्रहरीको मूल दायित्व सीमा सुरक्षा भए पनि ध्यान विशिष्ट व्यक्तिको सुरक्षा, भन्सार, राजस्व तथा औद्योगिक सुरक्षाजस्ता गतिविधिमा केन्द्रित छ । दक्षिणतर्फ सीमा सुरक्षार्थ सशस्त्रका १ सय २२ बीओपी स्थापना गरिएका छन् ।भारतले नेपाली भूमि समेटेर गएको कात्तिकमा विवादास्पद राजनीतिक नक्सा सार्वजनिक गरेपछि कूटनीतिक नोटमार्फत असन्तुष्टि जनाएको नेपालले सीमा क्षेत्रको वस्तुस्थिति र भारतीय पक्षबाट हुने गरेका ज्यादतीका घटनासमेत समेटेर रायसहितको प्रतिवेदन पेस गर्ने गरी परराष्ट्र मन्त्रालयका दक्षिण एसिया महाशाखा प्रमुख यज्ञबहादुर हमालको नेतृत्वमा सीमा निरीक्षण समिति गठन गरेको थियो । समितिमा गृह, सुरक्षा निकाय, भूमि व्यवस्थालगायत मन्त्रालयका अधिकारी थिए । त्यस्तै उत्तरतर्फको सीमा निरीक्षण गर्न परराष्ट्रकै सहसचिव कालीप्रसाद पोखरेलको संयोजकत्वमा अर्को समिति गठन गरिएको थियो ।हमाल नेतृत्वको समितिले भारतीय अतिक्रमणविरुद्ध सीमा क्षेत्रकै नागरिकलाई सशक्त रूपमा परिचालन गर्नुपर्ने र यसका लागि सीमावर्ती क्षेत्रका नागरिक लक्षित विशेष प्याकेज ल्याउनुपर्ने सुझाव दिएको थियो । सीमा क्षेत्र जोडिएका प्रदेश १, प्रदेश २, वाग्मती, गण्डकी, प्रदेश ५ र सुदूरपश्चिम प्रदेशका प्रशासक तथा सुरक्षा अधिकारीसँग समेत छलफल गरेर प्रतिवेदन तयार पारिएको थियो । प्रतिवेदनले सुझाएअनुसार कार्ययोजना तय गर्न सरकारसँग सीमावर्ती क्षेत्रमा बस्नेको लगत नै नहुँदा समस्या परेको छ ।भारतसँग पूर्वको ताप्लेजुङदेखि सुदूरपश्चिमको कञ्चनपुरसम्म २७ जिल्लाको १ हजार ८ सय ८० किमि सीमामा बस्ने नेपालीको विवरण एकीकृत गर्न नसकिएको गृह मन्त्रालयका प्रवक्ता केदारनाथ शर्मा स्विकार्छन् । हामीसँग सीमा क्षेत्रका नेपाली नागरिक र घरधुरीको केन्द्रीकृत तथा एकीकृत विवरण छैन, खोज्नै परे पनि २०६८ सालको जनगणना अनुसारकै भेटिन्छ, शर्माले भने । उनले सशस्त्र प्रहरीको सीमा सुरक्षा संयन्त्र विस्तार गरेपछि सीमावर्तीर् इलाकामा विवरण संकलन थालिने बताए ।सीमा निरीक्षण समितिको प्रतिवेदनमा सीमावर्ती क्षेत्रमा बस्ने नेपालीका लागि पूर्वाधार, रोजगारी, राज्यसग पहुँच विस्तार, सहुलियतमा बन्दोबस्तीका सामान व्यवस्थापनजस्ता कुरामा सरकारले ध्यान पुर्याउनुपर्ने सुझाव दिइएको छ । चारवटै सुरक्षा निकायले पनि पटकपटक सीमावर्ती क्षेत्रका नागरिकलाई लक्ष्य गरी विशेष राहत प्याकेज ल्याउनुपर्ने सुझाव दिएका छन् । सशस्त्र प्रहरी प्रवक्ता डीआईजी प्रवीणकुमार श्रेष्ठले सीमावर्ती क्षेत्रमा बसोबास गर्ने नेपालीको विवरण केन्द्रीकृत रूपमा संकलन नगरिएको बताए । शान्तिसुरक्षा र सीमा सुरक्षा प्रयोजनका लागि फिल्ड कमान्डरहरूले नै आवश्यकता अनुसार यस्ता विवरण राख्ने गर्छन्, तर यसलाई एकीकृत रूपमा समेटिएको छैन, उनले भने, खुला सिमाना र वारिपारि घरखेतनातागोता, खेतीपाती बाक्लो छ । विवरण संकलनमा मात्रै सशस्त्रका जनशक्ति केन्द्रित हुँदा नियमित जिम्मेवारीमा असर पुग्न सक्छ । सीमावर्ती क्षेत्र र पारिपट्टिलाई समेटेर विवरण समेट्न सकिए आवश्यक परेका बेला काम लाग्ने उनले बताए । गृह प्रवक्ता शर्मा राष्ट्रिय जनगणना हुँदा नै संघ, प्रदेश र स्थानीय सरकारसहितको समन्वयमा सीमावर्ती क्षेत्रका पालिका, वडागाउँ, घरधुरी तथा पेसाव्यवसायका मानिसको अभिलेख उतार्न पहल गरिने बताए । पछिल्लो पटक प्रदेश २ सरकारले सशस्त्र प्रहरीसँग समन्वय गरेर सशस्त्र प्रहरीको समन्वयमा प्रहरी, सशस्त्र, स्थानीय तहका प्रतिनिधि, नागरिक समाज, स्वास्थ्य संस्था तथा स्थानीय व्यक्ति सम्मिलित सीमा निगरानी समिति (बोर्डर सर्भिलेन्स कमिटी) गठन गरेको छ । आठ जिल्लाका सीमावर्ती १ सय ३३ वडासम्म यो समिति बिस्तार गरिएको छ । अन्य प्रदेशमा भने यस्तो अभ्यास सुरु गरिएको छैन ।२०७५ फागुन २१ गते रक्षा मन्त्रालयले सीमा सुरक्षा र व्यवस्थापन तथा रणनीति बनाउन नेपाली सेनामा छुट्टै युनिट स्थापनाको निर्णय गरेको थियो । त्यसको एक वर्षपछि २०७६ कात्तिकमा सर्भे तथा सीमा अनुगमन निर्देशनालय स्थापना गरिएको थियो । तर निर्देशनालयले जनशक्ति र साधनस्रोत व्यवस्थापन भइनसकेको भन्दै काम अघि बढाएको छैन । भारतीय पक्षबाट सिमाना मिचिँदै जाने, सीमास्तम्भ हराउने र संरक्षण नहुने तथा समग्र सीमा सुरक्षामा कमजोरी देखिने गरेपछि सेनाले विशेष चासो दिँदै निर्देशनालयमार्फत सक्रियता बढाउन खोजेको थियो । निर्देशनालयमा करिब ७० जनाको दरबन्दी कायम गरिए पनि त्यसको पूर्ति भएको छैन । दैनिक रूपमा गरिने साधारण काम भएका छन् । तर निर्देशनालयले पूर्ण रूपमा गर्नु पर्ने काम प्रशासनिक, प्राविधिक, मानव संसाधनलगायतको अभावमा अघि बढेको छैन, सैनिक प्रवक्ता विज्ञानदेव पाण्डेले भने, कोभिड१९ को असर कम हुनेबित्तिक्कै र जनशक्ति व्यवस्थापन भएपछि यसमा काम थाल्छौं ।गृह मन्त्रालयका अनुसार सीमा क्षेत्रका २ हजार ७ सय १६ सीमा स्तम्भ गायब छन् । सीमावर्ती नेपाली भूभागमा लगाइएका अन्नबाली भारतीय सीमा सुरक्षा बल (एसएसबी) ले नष्ट गर्ने घटना हरेक वर्ष दोहोरिँदै आएको छ । सीमावर्ती क्षेत्रका नेपाली सीमा अतिक्रमण र ज्यादतीविरुद्ध उत्रिएका बेला एसएसबीका फौजबाट कुटिने गरेका छन् । नदी तथा खोलाको प्राकृतिक बहाव रोकेर नेपाली भूमि डुबानमा पार्ने गरी भारतले दशगजापारि २८ स्थानमा ठूला बाध तथा तटबन्ध निर्माण गरेको छ । ६० हजार हेक्टरभन्दा बढी जमिन भारतले अतिक्रमण गरेको छ । यसको सीमा असर सीमावर्ती नेपाली भूभागमा बस्ने नागरिकले व्यहोर्दै आएका छन् । २०७३ फागुन २६ गते कञ्चनपुरको पुनर्वास नगरपालिकास्थित आनन्दबजारमा भारतीय एसएसबीले गोली हानी गोविन्द गौतमको हत्या गरेको थियो । त्यति बेला नेपाली भूभागमा कल्भर्ट बनाउन खोज्दा भएको विवादमा एसएसबीले गोली चलाएको थियो । २०६६ असोज १७ सामान किनेर फर्किंदै गरेका बारा मटिअर्वाका ५० वर्षीय मुकुन्द राय यादवको सामान्य भनाभनमा एसएसबीले गोली हानी हत्या गरेको थियो । नेपाली भूमि डुबानमा पर्ने गरी भारतले अनधिकृत रूपमा बनाएको बाँध भत्काउने अभियानमा लागेका सप्तरीको तिलाठीकोइलाडीका देवनारायण यादवलाई एसएसबीले २०७४ असोजमा पक्राउ गरेको थियो । कोरोना संक्रमण रोकथामका लागि सीमा नाका सिल गरिएपछि मात्रै २ दर्जनभन्दा बढी स्थानमा भारतीयले सशस्त्र प्रहरी र नेपाल प्रहरीका अस्थायी पोस्ट भत्काउनुका साथै ढुंगामुढा प्रहार लगायतका आक्रमण गरेका छन् । सेना सीमा सुरक्षाका लागि सशस्त्र प्रहरीझैं सिमानामा नगए पनि सर्भे तथा सीमा अनुगमन निर्देशनालयबाट समग्र अनुगमन गर्ने रणनीति सरकारको छ । सैनिक प्रवक्ता पाण्डेले अन्तर्राष्ट्रिय सिमाना अनुगमन गर्नुका साथै अति संवेदनशील सन्धि, सम्झौता, नक्सा, महत्त्वपूर्ण कागजात र अभिलेखहरूको संरक्षणमा अघि बढेको जानकारी दिए । पछिल्लो पटक भारतीय अतिक्रमण र आक्रमणका घटना बढ्दै गएपछि सीमावर्ती क्षेत्रमा सशस्त्रको बीओपी बढाउने निर्णय भएको छ । त्यसका लागि खाका सशस्त्रले बनाइरहेको छ । हाल दक्षिणतर्फ सीमा सुरक्षार्थ सशस्त्रका १ सय २२ वटा बीओपी छन् । एक बीओपीबाट अर्को १२ देखि १८ किमिमा छन् । भारतले भने इन्डोनपाल बोर्डर सेक्युरिटी अन्तर्गत ५ सय ३० बीओपी खडा गरेको छ । भारतले एकतर्फी काम गर्दा यता बेवास्ताभारतीय पक्षबाट बनाइएका अनधिकृत बाँध र तटबन्धका कारण सीमावर्ती क्षेत्रका नागरिकले वर्षायाममा डुबान र बाढीको समस्या भोग्दै आएका छन् । नदीनाला तथा बाढीको प्राकृतिक बहाव रोक्न अहिले भारतले दशगजा नजिकै धमाधम बाँध र तटबन्ध मर्मत तथा सडक निर्माण गरिरहेको छ । तर यसप्रति नेपाली पक्षले चासो दिएको पाइँदैन । हरेक वर्ष मनसुनका बेला दुवै देशले जिल्ला तहबाटै मनसुन प्रतिकार्य योजना बनाउने गरे पनि केही जिल्लाबाहेक धेरैजसोमा भारतीय पक्षले सहयोग नगरेको गृह मन्त्रालय स्रोतको भनाइ छ । रौतहटका प्रमुख जिल्ला अधिकारी बासुदेव घिमिरेले संयुक्त रूपमा मनसुन प्रतिकार्य योजना निर्माण गर्न भारतीय पक्षले नमानेको बताए । हामीले पटकपटक पहल गरेका हौं तर भारतीय पक्षले मानेको छैन, उनले भने ।"
मोटरसाइकलमा एक जना मात्रै : अव्यावहारिक र औचित्यहीन,"लकडाउन सहजीकरण गरेसँगै निजी सवारीसाधन चल्न दिने सरकारको निर्णय सकारात्मक भए पनि चारपांग्रेमा चालकसहित तीन जना र दुईपांग्रेमा चालक मात्रै चढ्न दिने नियम प्रयोगका हिसाबले अव्यावहारिक मात्र होइन, उद्देश्यका दृष्टिले औचित्यहीन पनि छ । खासगरी, मोटरसाइकल तथा स्कुटरजस्ता दुईपांग्रे सवारी भएकाहरूका लागि यो निर्णयले जति राहत दिएको छ, त्यत्तिकै आहत तुल्याएको देखिन्छ । किनभने, न्यूनमध्यम र मध्यम वर्गका अधिकांशको पारिवारिक सवारीसाधन यही हो । एउटै साधन चढेर कार्यालय वा व्यवसायस्थल आउनेजाने दम्पती वा घरका अरू दुई सदस्यमध्ये एक जनाप्रति यो निर्णयले अन्याय गरेको छ । सडकमा सवारीको भीडभाड कम गर्ने उद्देश्यले जोरबिजोर प्रणाली लागू गर्नु युक्तिसंगत भए पनि एकाघरका सदस्यलाई पनि एउटै गाडी तथा मोटरसाइकलमा सँगै हिँड्न नदिनुको कुनै तुक छैन । तसर्थ, सरकारले लकडाउन सहजीकरणलाई अर्थपूर्ण बनाउन यो निर्णयलाई अविलम्ब सच्च्याउनुपर्छ । लकडाउन खुकुल्याउनुको अर्थ जनजीवन सामान्यतर्फ लैजाने प्रयत्न हो । तर, व्यवसायकार्यालय खुल्ने, सार्वजनिक सवारी नचल्ने र मोटरसाइकलमा पनि एक जनाभन्दा बढी चढ्न नपाइने प्रावधानले सरकारी उद्देश्यमै व्यवधान सिर्जना गर्छ । यातायात व्यवस्था विभागका अनुसार २०७५ फागुनसम्म देशमा दर्ता भएका ३५ लाख ३९ हजार सवारीसाधनमध्ये मोटरसाइकलस्कुटर मात्रै २५ लाख ३० हजार छन् । जबकि कार, जिप, भ्यान अढाई लाखभन्दा कम छन् । यसबाटै पुष्टि हुन्छ, नेपालीहरूको आधारभूत सवारीसाधन मोटरसाइकल हो । तर, लकडाउनको ढाँचा तय गर्ने अधिकारीहरूले जनता कुन सवारीसाधन चढ्छन् र खुकुल्याइएको वातावरणमा उनीहरू कसरी लाभान्वित हुन सक्छन् भनेर सोचेको देखिएन । खासमा, माटो अर्थात् देश नचिनी गरिने निर्णय भनेको यस्तै हो । निर्णयाधिकारीहरूले निश्चित आधारमा निर्णय गर्छन्, तर तल भुइँयथार्थमा त्यसको कुनै तादात्म्यता हुँदैन । उनीहरूले सोचेका सर्त र जमिनको वास्तविकता फरक हुन्छ । सरकारी निर्णयबाट एउटै मोटरसाइकल प्रयोग गरेर कार्यालय तथा व्यवसायस्थल जानेआउने दम्पती, पारिवारिक सदस्य तथा नजिकका व्यक्तिहरू पीडित बनेका छन् । सबैको घरमा व्यक्तिपिच्छे सवारीसाधन हुन्छ भन्ने छैन । घरमा एउटा मात्र सवारीसाधन भएको तर दुई जना काममा निक्लिनुपर्ने परिवारका लागि लकडाउन खुकुलो हुनुले सम्पूर्ण रूपमा राहत दिन सकेको छैन । फेरि, अस्पताल वा औषधि उपचारमा जान पनि दुई जना चढ्नुपर्ने हुन्छ । उता, लकडाउन खुकुलो पारिएसँगै विभिन्न उद्योग र कार्यालय खुलेका छन् । तर अरूको सवारीमाथि निर्भर भएकाहरू घरबाट निस्कन सकेका छैनन् । उनीहरूमाथि त उल्टो कार्यालयव्यवसाय खुलिसक्दा पनि आफू जान नसकेको मनोवैज्ञानिक दबाब पर्ने देखिन्छ । जहाँसम्म, गैरपरिचित व्यक्तिहरूलाई चढाएर संक्रमण सर्नेसार्ने जोखिमबाट जोगाउन सरकारले यस्तो जुक्ति लगाएको हो भने, त्यो पनि युक्तिसंगत देखिँदैन । यस्तो महमारीमा नागरिकहरू आफैं अरूको मोटरसाइकलमा चढ्न या चढाउन डराउँछन् । यतिबेला जोकोही त्यति मूर्ख पनि बन्दैनन् कि आफू नै असुरक्षित हुने गरी कुनै अञ्जान व्यक्तिलाई आफ्नो दुईपांग्रेमा चढाउन् । यस्तो आशंका निवारण गर्न बरु सरकारले आफ्नो मोटरसाइकलमा परिवारका सदस्यबाहेकका व्यक्ति तथा सुरक्षित रहेको निश्चित नभएकाहरूलाई नचढाऊ भनेर सार्वजनिक अपिल गर्न सक्छ । मोटरसाइकलमा दुई जना चढ्दा आवश्यक सावधानी तथा सतर्कता अपनाउन नागरिकसित अनुरोध गर्न सक्छ । राइड सेयरिङ का रूपमा मोटरसाइकलको प्रयोग होला भनेर डराएको हो भने तत्काललाई त्यस्तो सुविधामाथि मात्रै रोक लगाउन सकिन्छ । सरकारले नागरिकलाई सचेत तुल्याउने र उनीहरूप्रति विश्वास तथा भरोसा गर्ने हो । उनीहरूलाई नै समस्यामा पार्ने गरी निर्णय गर्ने होइन । यस संकटका बेला नागरिकहरू सचेत र सतर्क रहनैपर्छ तर सरकारको निर्णय र प्रहरीको काम पनि नागरिकको आवागमन र दैनिकीलाई सहज बनाउने हुनुपर्छ, न कि उनीहरूलाई झमेला सिर्जना गर्ने । भोलि सार्वजनिक सवारी पनि खोल्ने चरणमा पुगेपछि अपरिचित व्यक्तिहरू विभिन्न स्थानबाट एउटै गाडीमा चढ्ने भएकाले तिनमा कोटा तोक्नु उचित हुन्छ तर निजीमा यसको आवश्यकता छैन । फेरि, कसैलाई संक्रमण भइहालेको रहेछ भने पनि सार्वजनिक सवारीमा जस्तो निजीमा चढ्नेको कन्ट्याक्ट ट्रेसिङ गर्न मुस्किल पर्दैन । त्यसैले, एकदमै सहज बुद्धिले सोच्दा पनि बुझिने विषय प्रायः एकाघरका व्यक्ति चढ्ने निजी सवारीसाधन खासगरी दुईपांग्रेमै कोटा तोक्नु कुनै हिसाबले जायज छैन, सरकारले तुरुन्त यसलाई सच्च्याउने निर्णय गरोस् ।"
लकडाउनमा लुलो सरकार,"लकडाउनका कारण जनजीवन कष्टकर बन्दै गैरहेको छ । आम नागरिकले अभावैअभावबीच कैयौं पीडा सहेर सरकारको उर्दी अनुशासित हुँदै पालना गरिरहेका छन् । यसैबीच सरकार भने एकपछि अर्को निराशाजनक काम गरिरहेको छ । स्वास्थ्यमन्त्री भानुभक्त ढकालले आवश्यकताअनुसार पीसीआर परीक्षण र क्वारेन्टिनको व्यवस्था गर्न नसक्ने भन्नु, भौतिक दूरी कायम गरी व्यवसाय सुचारु गर्न पाऔं भनी माग राख्ने व्यवसायीहरूमाथि पानीको फोहोरा र लाठी बजार्नु त्यसैका केही उदाहरण हुन् । ठूलासाना सबै व्यवसायीको उत्तिकै हक र अधिकार हुँदाहुँदै पनि भाटभटेनीजस्ता पहुँचवालालाई व्यापार गरेर आयस्रोत बढाउन दिनु तर साना व्यापारीहरूलाई दमन गर्नु कुन हिसाबले न्यायसंगत छ ? सरकारलाई भाटभटेनीजस्ता ठूला व्यवसायीले मात्र कर तिर्छन् ? निर्णायक तहमा बसेकाहरूमा अलिकति पनि लाजसरम छैन ? अव्यावहारिक, अमानवीय र विवेकहीन निर्णय होइन यो ? यस्तो पक्षपाती व्यवहारले आम नागरिकलाई गलत बाटो समाउन प्रेरित नगर्ला ? लामो समयको लकडाउनका कारण भोकप्यास खप्न नसकेर धेरै मान्छे आपराधिक कार्यतिर उन्मुख हुन बाध्य बन्दै छन् । आत्महत्या दर पनि दिनदिनै बढिरहेको छ । घर बस्दाबस्दा मान्छेहरू साँच्चिकै सडकमा आइपुगिसके । सरकार समयमै चेतोस् र आम नागरिकको मुखमा माड लाग्ने पहल गरोस् । नत्र नागरिकप्रतिको यस्तो हेलचेक्र्याइँ सत्तासीनहरूलाई भारी पर्नेछ । रोशन भट्टराई, इनरुवा३, सुनसरी"
एमसीसीबारे खास कुरा,"सूर्यराज आचार्यको एमसीसी विवाद ः कारण र विकल्प लेखमा समेटिएका केही व्याख्या सच्याउन चाहन्छु ः१ एमसीसी कम्प्याक्ट सम्झौता अन्तर्राष्ट्रिय सम्झौता हो र यो सार्वजनिक अन्तर्राष्ट्रिय कानुनद्वारा निर्देशित हुने दस्तावेज भएकाले नेपालको सन्धि ऐन, २०४७ अन्तर्गत यसका प्रावधानहरूलाई प्रभावकारी बनाउन नेपालको संसद्बाट यसको अनुमोदन हुनु आवश्यक छ । यस्तो अनुमोदन प्रचलित अन्तर्राष्ट्रिय कानुनको सिद्धान्तअनुरूप नै छ । कम्प्याक्ट सम्झौतामा सार्वजनिक अन्तर्राष्ट्रिय कानुन लागू हुने हुँदा धारा ७ ले नेपालको कुनै कानुनलाई विस्थापित गर्छ भन्ने तर्क युक्तिसंगत छैन । कम्प्याक्ट कार्यान्वयन समयमै गर्ने उद्देश्यले नेपालको सार्वजनिक खरिद ऐन लागू नहुने व्यवस्था प्रचलित नेपाल कानुनकै आधारमा (सार्वजनिक खरिद ऐन, २०६३ को दफा ६७) कम्प्याक्ट सम्झौतामा समावेश गरिएको हो ।२ एमसीसीको अनुदान रकमबाट आयोजनामा हुने खर्चको लेखापरीक्षण महालेखापरीक्षकले गर्ने व्यवस्था छ र सोहीअनुसार गत तीन वर्षदेखि लेखापरीक्षण भइरहेको पनि छ । ३ कम्प्याक्ट सम्झौता दुवै पक्षले निश्चित कारण देखाएर रद्द गर्न सक्छन् । कम्प्याक्टको सम्पूर्ण व्यवस्थापन नेपाल सरकार र नेपाल सरकारद्वारा स्थापित संस्थाले गर्ने भएकाले सम्पूर्ण अधिकार र दायित्व पनि नेपाल सरकार र नेपाल सरकारद्वारा स्थापित संस्थामा रहनु स्वाभाविक हो ।४ मिलेनियम च्यालेन्ज एकाउन्ट नेपाल विकास समिति (एमसीएनेपाल) लाई नेपाल सरकारका तर्फबाट कार्यक्रमसम्बन्धी सम्पूर्ण कार्य गर्ने अख्तियारी हुने तर खटनपटन भने एमसीसीको हुने भनाइ सही छैन । एमसीएनेपाल, सरकारद्वारा गठित विकास समिति भएकाले यसले नेपाल सरकारप्रति उत्तरदायी हुँदै नेपाल सरकारको निर्देशन पालना गर्छ । ५ नेपालले बौद्धिक सम्पत्तिको अधिकारको परित्याग गर्नुपर्ने उल्लेख कम्प्याक्टमा गरिएको छैन । कम्प्याक्ट सम्झौताअन्तर्गत एमसीसीको वित्तीय सहयोगमा सिर्जना हुने बौद्धिक सम्पत्ति मात्र नेपाल सरकारले एमसीसीलाई उपयोग गर्न दिने सम्बन्धमा राखिएको प्रावधानले यस सहायता सम्झौताअनुसार उत्पत्ति हुने सम्पूर्ण बौद्धिक सम्पत्ति नेपाल सरकारको हुने भन्ने स्वतः पारेको छ । नेपाललाई बौद्धिक सामग्री उपयोग गर्नबाट वञ्चित गरिएको छैन र उपयोग गरेबापत नेपाल सरकारले एमसीसीलाई कुनै शुल्क तिर्नुपर्ने व्यवस्था पनि छैन ।६ नेपाल र भारतबीच निर्माण गर्न लागिएको न्यू बुटवलगोरखपुर अन्तरदेशीय प्रसारण लाइन को भारतमा पर्ने १ सय २० किलो मिटर लामो खण्डको निर्माणका सन्दर्भमा मात्र भारतबाट सहमति लिनुपर्ने हो, समग्र आयोजनाका सन्दर्भमा होइन । यो काम नेपालले भारतको भूमिमा एकलौटी गर्न पनि सक्दैन । सो प्रसारण लाइन निर्माणका लागि नेपालभारत संयुक्त कम्पनी बनाएर जान सकिने कुरामा दुवै देश सहमत भइसकेका छन् । ७ सम्झौतामा कतै पनि यो सहयोग अमेरिकाको हिन्दप्रशान्त रणनीति अन्तर्गतको नमानिएको र उक्त रणनीति अस्तित्वमा आउनुभन्दा निकै पहिले नै यो सहयोग उपलब्ध गराउने प्रक्रिया प्रारम्भ भइसकेकाले सम्झौतामा नलेखिएको कुराको अनुमान गरेर यसलाई हिन्दप्रशान्त रणनीति सँग सम्बन्धित देखाउने कार्य युक्तिसंगत देखिँदैन । सम्झौतामा उल्लिखित सर्तबाहेक अन्य कुनै कुरामा दुवै पक्षको जिम्मेवारी रहँदैन । ८ आयोजनाका कर्मचारीका सन्दर्भमा आयोजना कार्यान्वयन सक्षम तथा योग्य जनशक्तिबाट निर्धारित समयभित्रै सम्पन्न होस् भन्ने उद्देश्यले विश्वव्यापी प्रतिस्पर्धाबाट कर्मचारी छनोट गर्ने प्रावधान राखिनुलाई अनुचित मान्न मिल्दैन । ९ सम्झौता कार्यान्वयनको प्रक्रिया पाँच वर्षको अन्तिम दिन रोकिन्छ । त्यसैले त्यसपछि गर्नुपर्ने कार्यसम्पादनको प्रतिवेदन तयारी, लेखापरीक्षण, सम्पत्ति हस्तान्तरण, मूल्यांकन, बौद्धिक सम्पत्तिको उपभोगजस्ता कार्य बाँकी नै रहन्छन् र ती कार्यलाई निरन्तरता दिनुपर्ने अवस्था रहन्छ । सम्झौताको दफा ५५ मा सम्झौताको समाप्ति, निलम्बन वा अन्त्यपछि पनि लागू हुने सम्बन्धमा गरिएको व्यवस्था यस्तै अवस्थाका लागि मात्र गरिएको हो । १०यस सम्झौताको कार्यान्वयनका क्रममा अन्तर्राष्ट्रिय कानुनलाई पालना गर्नुपर्ने व्यवस्था गरिएको छ (दफा ६४), अमेरिकी कानुन अनुसरण गरिनुपर्ने बाध्यता सिर्जना गरिएको छैन । अमेरिकी जनताबाट उठाइएको करको रकमको दुरुपयोग नहोस् र अमेरिकी अनुदान सहयोग अमेरिकाकै सुरक्षाविरुद्ध प्रयोग नहोस् भन्ने आशयले वित्तीय सहयोगको उपयोग (दफा २७) र सम्झौताको अन्त्य (दफा ५१) सम्बन्धी व्यवस्थामा मात्र अमेरिकी कानुन र सुरक्षाको सन्दर्भ जोडिएको छ, जसलाई अन्यथा रूपमा लिनुपर्ने देखिँदैन । खड्गबहादुर विष्ट, कार्यकारी निर्देशक, एमसीएनेपाल"
नेपालभारत सम्बन्धको नयाँ रोडम्याप,"निष्कर्ष उपनिवेशकालीन ब्रिटिस डक्ट्रिन बाट दीक्षित भारतीय कूटनीतिकहरूसँग सीमा विवाद, भारतीय सेना फिर्ता र १९५० को सन्धि पुनरावलोकनजस्ता संवेदनशील र जटिल विषयमा नेगोसिएसन गर्नुपर्छ । तर अहिले नेपालमा न भारतीय राजनीतिक नेतृत्वले समेत श्रद्धा गर्ने बीपी कोइराला, गणेशमान सिंह, कृष्णप्रसाद भट्टराई, गिरिजाप्रसाद कोइराला, मनमोहन अधिकारीजस्ता शिखर राजनीतिक व्यक्तित्व छन्, न संकटमोचक यदुनाथ खनाल, हृषीकेश शाह र पदमबहादुर खत्रीजस्ता कुशाग्र कूटनीतिज्ञहरू नै छन् । सरकार र परराष्ट्र मन्त्रालयले कस्तो कूटनीतिक तथा प्राविधिक गृहकार्य गरेका छन् भन्ने सार्वजनिक जानकारीमा छैन । नेपालभारत सम्बन्धलाई नयाँ आयाम दिने अवसर इतिहासमा विरलै आउँछ । त्यसैले प्रधानमन्त्री केपी ओलीले अभूतपूर्व ऐतिहासिक अवसर पाएका छन् । ओली चुनौतीलाई अवसरमा रूपान्तरण गर्न सफल होलान् ? नेपालको राष्ट्रहितअनुरूपको विदेशनीतिलाई भारतले चीनमुखी भएको आरोप लगाएको छ । तर नेपालले राष्ट्रिय स्वार्थ र शक्तिसन्तुलनका आधारमा भारत र चीनसँग यथार्थवादी विदेशनीति अख्तियार गर्दै आएको छ । नेपालले मात्रै होइन, भारत र चीन दुवैले पनि यथार्थवादी नीति अनुसरण गर्दै आएका छन् । भारत र चीनबीच सन्तुलन नै नेपालको विदेशनीतिको मार्गनिर्देशक सिद्धान्त हो । नेपालको भूराजनीतिक र सामरिक स्वार्थको दृष्टिले पनि सन्तुलनकारी नीति नै उपयुक्त हो । भारत र चीनसँग समनिकटताको सम्बन्ध विकसित गरी नेपाल अन्तर्राष्ट्रिय सम्बन्धलाई विविधीकरण गर्ने दिशातर्फ उन्मुख छ । त्यसैले सार्वभौमिक समानताका आधारमा नेपालले अख्तियार गर्ने सन्तुलित र यथार्थवादी विदेशनीतिका आधारमा सम्बन्ध विकसित गर्न भारतले नयाँ नेपालनीति अख्तियार गर्नु अपरिहार्य छ । यो भूराजनीतिक तथा कूटनीतिक यथार्थलाई भारतले आत्मसात् गर्ला ? ट्वीटर ः २न्भवबध्बनभि"
कोभिड१९ : चुनौती र सम्भावना सँगसँगै,"स्वास्थ्य क्षेत्रमा अपेक्षा आर्थिक वर्ष २०७७७८ का लागि स्वास्थ्य क्षेत्रमा छुट्याइएको बजेट र योजनाले तुलनात्मक रूपमा नागरिकको स्वास्थ्यसम्बन्धी हकको राम्रै सम्बोधन गरेको देखिन्छ । तत्कालीन र आधारभूत आवश्यकताको भने सम्बोधन हुन सकेको छैन । निजी अस्पतालहरूमा काम गर्ने स्वास्थ्यकर्मीहरूले आफूलाई दोस्रो दर्जाको नागरिक महसुस गरेका छन् । तिनले उचित तलब र सुरक्षित स्वास्थ्य सामग्री पाउन सकेका छैनन् । सरकारी स्वास्थ्यकर्मीहरूले पनि उच्च मनोबलसहित काम गर्ने अवस्था छैन । महामारीको यो बेला राज्यले सबै स्वास्थ्यकर्मीका लागि राम्रो तलब, भत्ता र सुरक्षित स्वास्थ्य सामग्रीको व्यवस्था गर्नुपर्छ । कोरोना विशेष अस्पतालबाहेक अन्य सरकारी र निजी स्वास्थ्य संस्थामा अरू रोगको उपचार र नियमित खोपलाई निरन्तरता दिनुपर्छ । क्वारेन्टिनमा राखिएकाहरूका लागि पोषिलो र स्वास्थ्यकर खानपान, सरसफाइ, योग र प्रतिरोधी शक्ति बढाउने जडीबुटी र मसलाजन्य औषधिहरूको व्यवस्था गर्नुपर्छ । बेरोजगार, गरिब, विपन्न, दीर्घरोगी र अपांगहरू महामारीको अवस्था सामान्य भए पनि नियमित दैनिकीमा फर्किन सक्ने अवस्था नबन्दासम्म चामल, दाल, नुन, तेलसहित अत्यावश्यक औषधिहरू निःशुल्क रूपमा घरघरमा उपलब्ध गराउने व्यवस्था मिलाउनुपर्छ ।संक्रमितको संख्या दिनानुदिन बढिरहे पनि परीक्षणको दायरा फराकिलो हुन सकिराखेको छैन । परीक्षणको दायरा बढाउँदा संक्रमितको संख्या बढ्ने निश्चित छ । अस्पतालहरूले यसको भार थेग्न पनि सक्दैनन् । यो अवस्थालाई ध्यानमा राखेर संक्रमण देखिएका तर लक्षण नदेखिएका सामान्य संक्रमितलाई आइसोलेसनको नियम पालना गरेर बस्न सक्ने अवस्था छ भने घरमै राख्न प्रेरित गर्नुपर्छ । घरमा राख्न सक्ने अवस्था नभएको र संक्रमणको लक्षणसहित कमजोर बनेकालाई अस्पतालमा ल्याउनुपर्छ । सम्भावित गम्भीर अवस्थाको आकलन गरेर आईसीयु र भेन्टिलेटरको तयारी गर्नुपर्छ । कोभिड१९ बाट सतर्क त हुनुपर्छ, त्रस्त चाहिँ होइन । यसलाई समस्याका रूपमा मात्रै नलिऔं र नबुझौं पनि । समस्याले समाधानको खोजी गर्छ । अनुभव, अध्ययन र आवश्यकताले नयाँ वैकल्पिक सम्भावनाका ढोकाहरू खोल्छ । यो विपत्तिलाई अवसरका रूपमा उपयोग गरौं ।धमला पूर्वमन्त्री हुन् ।"
संक्रमित बढ्दै गएपछि मोदी दबाबमा,भारतीय राष्ट्रिय कंग्रेस नेता राहुल गान्धीले कोरोनाविरुद्धको लडाइँमा भारत सरकार उल्टो दौडमा रहेको आरोप लगाएका छन् । उनले भाइरस नियन्त्रणका लागि सरकार गम्भीर नभएकाले महामारी जित्न नसकिने दाबी गरे । एकै दिन हालसम्मकै बढी संक्रमित देखिएपछि ट्वीट गर्दै गान्धीले सरकारको कार्यशैली गलत भएको आरोप लगाएका हुन् । कोरोना भाइरस नियन्त्रणमा सरकारी रबैयाप्रति उनले बारम्बार आलोचना गर्दै आएका छन् ।गान्धीले सरकारको लकडाउन नीति पनि पूर्ण रूपमा असफल भएको प्रतिक्रिया दिएका छन् । पछिल्ला तथ्यांकहरूका आधारमा भारत केही साताभित्रै बेलायत तथा अमेरिकाको अवस्थामा पुग्ने देखिएको उनको भनाइ छ । उनले लकडाउन नीति असफल भएकाले महामारी रोक्नका लागि विकल्प खोज्न सरकारलाई सुझाव दिए ।
बेइजिङका केही स्थानमा पुनः लकडाउन,"बेइजिङ (एजेन्सी) लामो समयपछि कोरोना भाइरस (कोभिड१९) को संक्रमण देखिएपछि चीनको राजधानी बेइजिङका केही भागमा पुनः लकडाउन गरिएको छ । दक्षिणी बेइजिङको सिनफादी मासु बजारका कामदारहरूमा संक्रमण पुष्टि भएपछि बेइजिङका ११ वटा आवासीय क्षेत्रमा लकडाउन गरिएको समाचार संस्था एएफपीले जनाएको छ । त्यस्तै, मासु बजारको छेउछाउमा रहेको ९ वटा विद्यालय पनि बन्द गरिएका छन् ।सिनफादी मासुबजारबाट संकलन गरिएका ५ सय १७ नमुनामध्ये ४५ जनामा संक्रमण देखिएको चिनियाँ सञ्चारमाध्यम पिपल्स डेलीले जनाएको छ । बेइजिङ प्रशासनले नयाँ संक्रमितको पहिचानका लागि १० हजारभन्दा बढी नागरिकको न्युक्लिएक एसिड टेस्ट गर्ने जानकारी दिएको छ । चीनको राजधानी बेइजिङमा ५० दिनपछि स्थानीय केस देखिएको हो । गत वर्षको डिसेम्बरमा चीनको वुहानमा पहिलोपटक कोभिड १९ को संक्रमण देखिएको थियो । चीनको वुहानबाट सुरु भएको संक्रमण अहिले विश्वभर फैलिइसकेको छ ।चीनमा पछिल्लो समय कोरोना भाइरसको संक्रमणबाट कसैको मृत्यु भएको छैन । त्यस्तै पछिल्ला दिनहरूमा संक्रमित हुनेको संख्यामा उल्लेख्य कमी आएको छ । तर केही ठाउँमा देखिएको स्थानीय संक्रमणका कारण भने चीनमा पुनः यसले महामारीको रूप लिने हो कि भन्ने चिन्ता बढेको छ ।चीनमा कोभिड१९ संक्रमितको संख्या ८४ हजार २ सय २८ छ । तीमध्ये ७९ हजार ४ सय ७२ जना निको भएका छन् भने ४ हजार ६ सय ३८ जनाले ज्यान गुमाएका छन् ।"
पाकिस्तानका पूर्वप्रधानमन्त्रीलाई कोरोना,"इस्लामाबाद (एजेन्सी) पाकिस्तानका पूर्वप्रधानमन्त्री युसुफ राजा गिलानी कोरोना भाइरस (कोभिड१९) बाट संक्रमित भएका छन् । युसुफका छोरा कसिम गिलानीले आफ्ना बाबुमा भाइरस संक्रमण देखिएको शनिबार जनाएका हुन् । कसिमले ट्वीट गर्दै आफ्ना बाबु संक्रमित हुनुमा प्रधानमन्त्री इमरान खान जिम्मेवार रहेको आरोपसमेत लगाएका पाकिस्तानी सञ्चारमाध्यमले जनाएका छन् । धन्यवाद इमरान खान र नेसनल एकाउन्टेबिलिटी ब्युरो । तिमीहरूले मेरो बुबाको जीवन सफलतापूर्वक खतरामा राख्यौं, कसिमले ट्वीटरमा लेखेका छन् । युसुफ बिहीबार रावलपिण्डीस्थित ब्युरोको कार्यालयमा उपस्थित भएका थिए । पाकिस्तान मुस्लिम लिग (नवाज) का सर्वोच्च नेता तथा पूर्वप्रधानमन्त्री नवाज सरिफ र पाकिस्तान पिपुल्स पार्टीका सहअध्यक्ष आसिफ अली जर्दारीले महँगा गाडीहरू उपहार लिँदा सहयोग पुर्याएको आरोपपछि बयानका लागि उनी ब्युरोको कार्यालय पुगेका थिए ।गतसाता पाकिस्तानका केही सांसदहरूलाई भाइरसको संक्रमण देखिएको थियो । यसअघि पाकिस्तान मुस्लिम लिग (नवाज) का अध्यक्ष तथा राष्ट्रिय सभामा विपक्षी दलका नेता सेहबाज सरिफलाई भाइरसको संक्रमण पुष्टि भएपछि उनी आइसोलेसनमा छन् । त्यस्तै, पूर्वप्रधानमन्त्री साहिद खकान अब्बासी र रेलमन्त्री शेख रसिदमा पनि गत सोमबार कोभिड१९ को संक्रमण पुष्टि भएको थियो । शनिबार साँझसम्म पाकिस्तानमा भाइरस संक्रमितको संख्या १ लाख ३२ हजार ४ सय ५ पुगेको छ । अधिकारीका अनुसार हालसम्म २ हजार ५ सय ५१ जनाको भाइरसका कारण मृत्यु भइसकेको छ ।"
हिमालतिर उक्लँदै गाई,"कोरोना भाइरस (कोभिड१९) को महामारीका कारण पर्यटकका लागि स्विट्जरल्यान्ड आउन बन्द गरिएको छ । तर गाईहरूलाई भने यो नियमले छोएको छैन । ग्रीष्म ऋतु लागेसँगै स्विट्जरल्यान्डका गाईहरू हिमाल चढ्दै छन् ।ग्रीष्म ऋतुमा आफ्ना हिमाली चरनहरूतिरको यात्रा गर्नु स्विट्जरल्यान्डका गाईहरूको परम्परागत चलन हो । पहाडी चरनहरूमा गाईलाई पुर्याउन यस वर्ष पनि उत्तरपूर्वी स्विट्जरल्यान्डको अप्पेन्जलमा गाईहरूको लस्कर लगाइएको छ । हिमाली क्षेत्रको प्रसिद्ध आरोहणमा विगतका वर्षहरूमा पर्यटक र गाईहरूको लाम लाग्ने गर्थ्यो । तर भाइरसको संक्रमणका कारण पर्यटक लक्षित प्रचारप्रसार नगरिएकाले यसपालि भने गाईको मात्र लाम लागेको छ । हिमाली हावा, खनिज र पौष्टिक तत्त्वले भरिएका घाँस खाएका, चिसो पानी पिएका गाईहरूको दूध बढी पौष्टिक हुन्छ । त्यसका साथै चर्को घाममा हिमाली क्षेत्रको शीतल हावा र चिसो पानीले गाई पनि स्वस्थ र पुष्ट हुन्छन् । हिमालमा चरेका गाईको दूधबाट बनेका परिकार बढी पौष्टिक हुनाले नै स्विट्जरल्यान्डमा वर्षौं वर्षदेखि गाईहरूलाई हिमाली क्षेत्रका चरनमा लैजाने गरिएको हो । मे महिनाको सुरुदेखि जुन महिनाको मध्यसम्म स्विस कृषकहरू आफ्ना फार्मबाट हजारौं गाईलाई हिमाली क्षेत्रका उकाल्छन् । यी गाई २ सय मिटरबाट बिस्तारै उकालो चढ्दै २ हजार मिटरसम्म पुग्छन् । शरद ऋतुको सुरुमा भने ती गाई फेरि ओरालो लाग्छन् । मानिसलाई जस्तै गाईहरूलाई पनि हिमाल चढ्नभन्दा ओर्लिन कठिन हुन्छ । त्यसैले हिमाल चढाउने बेलामा भन्दा ओराल्दा स्विसहरूले उत्सवका रूपमा मनाउँछन् । कान, सिङ र टाउकामा फूलैफूलका माला र गुच्छाहरू पहिराइदिने गर्छन् । तिनको शरीर अनेक रङ र झल्लरले सिँगारिदिन्छन् । गाईले पुष्पको मुकुट लगाएका हुन्छन् । डोरी बाँधेका किसान परम्परागत पोसाक लगाएर गाई धपाइरहेका हुन्छन् । गाईका घाँटीमा बाँधिएका ठूला घण्टा टुर्लुङ टुर्लुङ बज्दा गाउँमा रोमाञ्चकता थपिन्छ । यस वर्ष भाइरसका कारण हिमालबाट तल झर्दै गर्दा पनि पर्यटक र दर्शकहरूको भीड लाग्ने छैन ।"
पसल खुले पनि छैनन् ग्राहक,"न्युरोडस्थित गेज फेसनका सञ्चालक बुद्ध खड्काले पसल खोल्न थालेको ८ दिन भयो । लकडाउनअघि बिहान ९ देखि बेलुकी ८ बजेसम्म खोल्ने उनले दिनमा १ लाख रुपैयाँसम्मको कारोबार गर्थे । अहिले भने ग्राहक कुरेरै दिन बित्ने गरेको उनको भनाइ छ । पसल खोले पनि सीमित ग्राहक छन्, उनले भने, जसलाई अति खाँचो परेको छ, त्यस्ता व्यक्ति मात्र आएका छन् । त्यसमा पनि अफिसबाट फर्कंदा निस्कनेहरू बढी छन् । घुमन्ते ग्राहक छैनन् । उनले अहिले बिहान १० देखि साँझ ५ बजेसम्म मात्र पसल खोलिरहेका छन् । प्रतिदिन ५ देखि १० हजार रुपैयाँसम्म मात्र कारोबार भइरहेको उनले बताए । ग्राहक छैनन्, कुरेर बस्नु रहर होइन, बाध्यता हो, उनले भने, घर बसेर बैंकको ब्याज, पसलको भाडा सबै गरेर महिनामा लाखौं घाटा खाइरहनुभन्दा केही हुन्छ भन्ने आसले पसल खोलेका हौं । सरकारले केही दिनअघि व्यवसाय सञ्चालन गर्न दिने भनेपछि व्यवसायी उत्साहित भएका थिए । पसल खोले पनि बोहोनी गर्नै समस्या भएको असनमा भाँडा पसल सञ्चालन गर्दै आएका कपिल केसी सुनाउँछन् । पहिला प्रतिदिन ३० देखि ४० हजार रुपैयाँसम्मको व्यापार गर्दै आएका उनी पनि हिजोआज पसलमा खाली बस्नुपरेको बताउँछन् । व्यवसाय पहिलेकै अवस्थामा पुग्न ७८ महिना लाग्न सक्ने उनको अनुमान छ । काठमाडौंका व्यापारिक केन्द्र मानिने न्युरोड, असन, मखन, इन्द्रचोक, महाबौद्धका प्रायः कपडा, मोबाइल, इलेक्ट्रोनिक्स, घडी, जुत्ता, चस्मा, मिठाई, शृंगारलगायतका पसल खुलेका छन् । पसल सञ्चालनमा अहिले प्रहरी प्रशासनको अवरोध पनि नरहेको व्यवसायीहरूको भनाइ छ । वसन्तपुर झोंछेमा जुत्ताको व्यवसाय गरिरहेका वसन्त श्रेष्ठ पनि पसलमा मान्छे आउने क्रम नबढेको बताउँछन् । छालाको जुत्ता भएकाले बिग्रन्छ भनेर मात्र पसल खोलेको भनाइ छ । बढीजसो विदेशी पर्यटकको चहलपहल हुने यो ठाउँ अहिले सुनसान छ, उनले भने, मान्छे नभएपछि किन्ने नि हुँदैनन् । यसले एक वर्षसम्म व्यवसायमा असर पर्छ होला ।लकडाउन अघिसम्म राम्रै चलिरहेको व्यवसाय अहिले धरापमा परेको उनको भनाइ छ । कोभिड१९ संक्रमणको अवस्था सामान्य बनेर पर्यटकको आगमन बढेपछि राम्रो हुने आशा रहेको उनले बताए । सरकारले व्यवसाय गर्न दिने भनेपछि मात्र आफूले पसल खोलेको मखनमा शृंगारका सामग्रीको व्यवसाय गरिरहेकी अमृता सिंहको भनाइ छ । उनले पनि ग्राहक पहिलाको तुलनामा कम रहेको बताइन् । सिजनमा दिनको १२ हजार रुपैयाँसम्म व्यापार हुन्थ्यो, अहिले छैन, उनले भनिन्, संक्रमण फैलिन सक्ने डरले मानिस त्यति बाहिर ननिस्केजस्तो लाग्छ । लकडाउनअघि बिहान १० देखि बेलुकी ७ बजेसम्म पसल खोल्ने गरेकी उनले अहिले भने बिहान ११ देखि साँझ ५ बजेसम्म चलाउँछिन् । कोभिड१९ संक्रमण नफैलियोस् भनेर पसलबाहिर र सार्वजनिक स्थानमा समेत साबुनपानी, सेनिटाइजर राखिएको छ । पसल सञ्चालकहरूले पञ्जा र मास्क प्रयोग अनिवार्य गरिरहेका छन् । संक्रमण लाग्ने डर भएकाले सतर्कता अपनाएर पसल खोलिएको व्यवसायीको भनाइ छ । उपत्यकाबाहिरका मानिसले सामान लैजाने हुँदा लामो दूरीका सवारी चल्न नपाएसम्म व्यवसाय सामान्य रूपमा नआउने असन, न्युरोडका व्यवसायीहरू बताउँछन् ।"
"बस गुड्दैनन्, बैंकले किस्ता छाड्दैनन्","बुटवलकी रचना पन्थका सानाठूला ११ वटा बस छन् । सबैजसो बस बैंक ऋणमा छन् । लकडाउनअघि बसको कमाइ जम्मा गरेर मासिक करिब ७ लाख ब्याज र किस्ता बुझाउँथिन् । लकडाउनसँगै उनका सबै बस बसपार्क परिसरमा थन्किएका छन् । बैंकको ब्याज र किस्ता भने घटेको छैन । ब्याज र किस्ता बुझाउन ताकेता गरिरहेको छ । सुको आम्दानी नभएका बेला कसरी बुझाउने उनी विलखबन्दमा छन् । थन्काउँदा थन्काउँदा बसहरू बिग्रँदै गएका छन् । तर, कहिलेबाट कसरी चल्ने हुन्, थाहा छैन, रचनाले गुनासो गरिन्, बस नचल्दाको ब्याज र किस्ता कसरी बुझाउने भन्ने एकोहोरो चिन्ता यसैको छ ।यातायात व्यवसायी राष्ट्रिय महासंघका अनुसार देशभरमा बस र जिप गरी २ लाख ५० हजार सार्वजनिक सवारी साधन छन् । लकडाउनसँगै ठप्प भएका देशभरका सार्वजनिक सवारीका साधन अझै चलेका छैनन् । अब कहिले कसरी चल्ने हुन्, टुंगो छैन । तर, ऋण लिएर सवारी चलाएका व्यवसायीहरू बैंकको ब्याज र किस्ता कसरी बुझाउने, नवीकरण इन्स्योरेन्सलगायत लामो समयदेखि थन्किएका सवारीसाधनको मर्मत खर्च कसरी जुटाउने भन्ने पिरलोमा छन् । यातायात क्षेत्रका धेरै व्यक्तिले सवारीसाधन खरिद गर्दा बैंकको ऋणमा लिने र आफैं चलाएर स्वरोजगार बन्ने प्रकृतिका छन् । मध्यम र मजदुर वर्गको वर्चस्व रहेको यो क्षेत्र कोरोना भाइरसको महामारी र लकडाउनका कारण सबैभन्दा बढी मारमा परेको छ । तर, सरकारले सार्वजनिक सवारीसाधनका लागि कुनै सहयोग र राहतका कार्यक्रम ल्याएको छैन । यस्तोमा बन्दको मार खेपेर व्यवसायमा पुनः कसरी फर्कने भन्ने अन्योलमा छन् उनीहरू । यस्तै अवस्था रहे धेरै जना व्यवसायबाटै पलायन हुने अवस्था आउने व्यवसायीको गुनासो छ । पश्चिम नेपाल बस व्यवसायी प्रालिका वरिष्ठ उपाध्यक्ष जीवनकुमार बन्जाडेले लकडाउनले सबैभन्दा धेरै प्रभावित भएको सार्वजनिक यातायात क्षेत्रलाई सरकारले नहेरेको गुनासो गरे । आगामी वर्षको बजेटमा उद्योग, पर्यटन, होटल, व्यवसायसम्ममा छुट र राहतका कार्यक्रम ल्याइए, उनले भने, तर, कोरोना महामारी सुरु भएसँगै ठप्प रोकिएको सार्वजनिक सवारीसाधनका लागि कुनै कुरा आएन । लकडाउनपछि के हुने र व्यवसायलाई धराशायी हुनबाट कसरी बचाउने भन्ने सरकारबाट आधिकारिक धारणा नआउँदा व्यवसायी पिरोलिएका छन् । उद्योग व्यवसायमा ब्याज छुटका कुरा ल्याउँदा यातायातलाई नछोएको उनले बताए । यही कारण बैंकहरूले ब्याजदर बढाउने र भुक्तानीलाई ताकेता गर्ने गरेको उनले दुःखेसो पोखे । तीन तहकै सरकारले सार्वजनिक सवारीका क्षेत्रमा बेवास्ता गरे, वरिष्ठ उपाध्यक्ष बन्जाडेले भने, उपाय नलागेकाले देशभरका सार्वजनिक सवारीसाधनका व्यवसायीले नेपाल यातायात व्यवसायी राष्ट्रिय महासंघमार्फत आफ्ना गुनासा सरकारसित लैजाने तयारीमा छौं ।"
कोरोना बिमामा दाबी पर्न थाल्यो,"कोभिड१९ को जोखिम सुरक्षणका लागि सुरु गरिएको कोरोना बिमामा दाबी पर्न थालेको छ । पछिल्ला तीन दिनमा चार जना बिमितबाट दाबी परेको हो । नेको इन्स्योरेन्स, आईएमई जनरल इन्स्योरेन्स, शिखर इन्स्योरेन्स र राष्ट्रिय बिमा कम्पनीमा एकएक जनाको दाबी परेको नेपाल बिमक संघले जनाएको छ । तीमध्ये शनिबारसम्म नेको इन्स्योरेन्समा परेको दाबीबापत १ लाख रुपैयाँ दाबी भुक्तानी भइसकेको छ । दाबी भुक्तानी लिने कृषि विकास बैंकका कर्मचारी हुन् । कृषि विकास बैंकले नेको इन्स्योरेन्समार्फत आफ्ना कर्मचारीको सामूहिक कोरोना बिमा गरेको थियो । अनौपचारिक रूपमा ४ जनाको जानकारी आए पनि औपचारिक रूपमा बिमक संघमा एक जनाको मात्र दाबी परेको बताइएको छ । कोभिड१९ को जोखिम सुरक्षणका लागि गत वैशाख ७ देखि बिमालेख बिक्री सुरु गरिएको थियो । यो बिमाअन्तर्गत शुक्रबारसम्म ४ लाख २९ हजार ६ सय १० जनाले कोरोना बिमा गरेका छन् । उक्त बिमामा २३ करोड ५६ लाख ८४ हजार रुपैयाँ बिमा शुल्क संकलन भएको छ । सो अवधिमा ३८ हजार ६ सय ९४ वटा बिमालेख बिक्री भएको बिमा समितिले जनाएको छ । सञ्चालनमा रहेका २० निर्जीवन बिमा कम्पनीले उक्त बिमालेख बिक्री गरिरहेका थिए । सरोकारवालाबीचको सहमतिअनुसार कोरोना बिमामा परेका दाबीमध्ये पहिलो १० हजार जनाको दाबी भुक्तानी बिमा कम्पनीले नै भुक्तान गर्नेछन् । त्यसपछिको थप १० हजार दाबी भुक्तानी नेपाल पुनर्बिमा कम्पनीले, थप ५ हजार दाबी भुक्तानी बिमा कम्पनीहरूको महाविपत्ति कोषबाट बेहोरिनेछ । उल्लिखित २५ हजारपछिको थप १० हजार दाबी भुक्तानी बिमा समितिले बेहोर्नेछ । त्यसभन्दा माथीको दाबी भुक्तानीबापतको सबै दायित्व (रकम) सरकारले बेहोर्ने सहमति भएको छ । गत सातादेखि बिमालेख कायम हुने अवधि परिमार्जन गरिएको छ, जसमा कोरोना बिमाको समयावधि ०७७ चैतसम्म मात्र हुनेछ । यसअघिको बिमालेखमा कोरोना बिमाको समयावधि बिमा भएको मितिले एक वर्षसम्म कायम रहने व्यवस्था थियो ।कोरोना बिमालेखमा एक लाख र ५० हजार गरी दुई प्रकारको बिमांक तोकिएको छ । व्यक्तिगत, सामूहिक (परिवार, कार्यालयका कर्मचारी आदि) रूपमा पनि यो बिमा गर्न सकिन्छ । १ लाख रुपैयाँको बिमाका लागि व्यक्तिले १ हजार रुपैयाँ प्रिमियम (बिमा शुल्क) तिर्नुपर्छ । तर सामूहिक रूपमा घरपरिवार वा कार्यालयका कर्मचारीको बिमा गर्दा प्रतिव्यक्ति ६ सय रुपैयाँ तिरे पुग्छ । यस्तै ५० हजार रुपैयाँ बिमांक रहेको बिमांकका लागि बिमा गर्दा प्रतिव्यक्ति ५ सय र सामूहिक रूपमा प्रतिव्यक्ति ३ सय रुपैयाँमा बिमा गर्न सकिन्छ । हालसम्म भएका बिमामध्ये करिब ९५ प्रतिशतले १ लाख रुपैयाँको बिमा गरेको बताइएको छ ।यो बिमा ३ महिनाको बच्चादेखि ९९ वर्ष उमेर समूहका व्यक्तिका लागि यी बिमा गर्न सकिन्छ । अस्पतालबाट कोरोना संक्रमण भएको पुष्टि भएलगत्तै दाबी भुक्तानी पाइन्छ । कोरोना बिमाको व्यवस्थापन लघुबिमाअन्तर्गत मौजुदा लघु बिमामार्फत गर्ने र बिमालेखहरू जारी गर्दा हाल कृषि बिमा तथा घुम्ती बिमाका लागि तोकिएका जिल्लामा कार्यरत कम्पनीले अनिवार्य यो बिमा गर्नुपर्ने व्यवस्था छ ।"
पोखरा विमानस्थलको काम ५९५ सकियो,"तर चीनबाट ल्याउनुपर्ने ठूलो परिमाणको निर्माण सामग्री केरुङ नाका र भारतको कोलकातामा रोकिएकाले कामले तत्काल तीव्रता भने नपाउने भएको छ । विशेषगरी डेकोरेसन, फिनिसिङ, प्लम्बिङ र विद्युतीयलगायत सामग्री रोकिएका हुन् । पहिला चीनमा र पछिल्लो समय नेपालमा भएको लकडाउनका कारण समस्या आएको आयोजनाको भनाइ छ । यस विषयमा प्रधानमन्त्री कार्यालयमा पनि कुरा पुगिसकेकाले रोकिएका सामान आउने आयोजनाको विश्वास छ । उपकरण जडान, केबलिङ र लाइटिङको काम पनि भइरहेकोमा सामान रोकिएकाले हुन सकेको छैन । मुख्य सडक १० दिनभित्र निर्माण भइसक्नेछ । पाइपलगायत केही सामान भने तातोपानी नाकाबाट ल्याएर काम गरिएको छ । आयोजना प्रमुख विनेश मुनकर्मीका अनुसार सामान आएमा कामले अझै गति लिनेछ । तोकिएको समयभन्दा ६ महिनाअघि नै निर्माण सकेर नेपाल सरकारलाई बुझाउने भन्दै ठेकेदार कम्पनीले सोहीअनुसार काममा तीव्रता दिएको थियो । तर कोरोना भाइरसका कारण गरिएको लकडाउनका कारण कामको गतिमा कमी आएको हो । अब रोकिएका सामान आउने र ठेकेदार कम्पनीले सिफ्ट र कामदार बढाएर काम गरे भनेकै समयमै आयोजना सम्पन्न हुनेमा पनि विश्वस्त छौं, मुनकर्मीले भने, लकडाउन नभएको भए ७० प्रतिशत काम सकिन्थ्यो । कामदारको संख्या बढाउने र क्वारेन्टाइन बनाएर राख्ने योजना थियो । साथै आरडीटी, पीसीआर परीक्षणसमेत गर्ने, यसको खर्च ठेकेदारले नै तिर्ने भने पनि सरकारी अस्पतालले नभ्याउने र निजीमा गरिएकाले मान्यता नपाउने अवस्थाले रोकिएको उनले बताए । विमानस्थल १० जुलाई २०२१ भित्र निर्माण सकेर नेपाललाई हस्तान्तरण गर्नुपर्ने ठेकेदार कम्पनीसँगको सम्झौता छ । तर ६ महिनाअघि नै सक्ने योजनासाथ काम भइरहेको थियो । अब रोकिएका सामान आए भनेअनुसार नै काम सकिने इन्जिनियर सञ्जीव खड्का बताउँछन् । सामान आउनासाथ जनशक्ति बढाएर काम गर्दा समयमै सकिने अवस्था छ, उनले भने ।चीनको एक्जिम बैंकको करिब २२ अर्ब रुपैयाँ ऋणमा विमानस्थल बन्दै छ । ०७४ साउन १८ मा विमानस्थल निर्माण सुरु भएको थियो । ऋणमध्ये ७५ प्रतिशत बैंकको २ प्रतिशत ब्याज र २५ प्रतिशत चीन सरकारको निर्ब्याजी हो । ईपीसी (इन्जिनियरिङ, प्रोक्योरमेन्ट र कन्स्ट्रक्सन) मोडलमा अन्तर्राष्ट्रिय नागरिक उड्डयन अर्गनाइजेसनको मापदण्डअनुसार फोरडी विमानस्थल बन्न लागेको हो । विमानस्थलका लागि सरकारले ०३२ सालमा ३ हजार १ सय ६ रोपनी जग्गा लिएको थियो । त्यतिले नपुगेपछि बेलाबेलामा थप जग्गा अधिग्रहण गरिँदै आइएको छ । विमानस्थलमा १ सय ९२ देखि २ सयसम्म यात्रु बोक्ने मझौला खालका जहाजले अवतरण र उडान गर्नेछन् । पोखराबाट बेइजिङ, अजरबैजान, सिंगापुर र दोहासम्म सीधा उडान हुनेछन् ।"
आयोजनाले पाउन थाले निर्माण सामग्री,"सरकारले लकडाउन खुकुलो बनाएपछि उपत्यकामा सञ्चालित करिब पाँच दर्जन आयोजना सञ्चालनमा आएका छन् । तिनले निर्माण सामग्री पनि पाइरहेका छन् । सानाठूला सबै आयोजनामा काम भइरहेको छ । सामग्री नआउँदा रोकिएको गौशालाचाबहिल खण्डमा कालोपत्र निर्माणको काम सुरु भएको छ । शुक्रबार मित्रपार्कजयबागेश्वरी खण्डमा तीन सय मिटर सडक कालोपत्र गरिएको छ । त्यस्तै मित्रपार्कदेखि चाबहिल खण्डमा कालोपत्र गर्ने तयारी छ । शनिबार मित्रपार्कबाट चाबहिलतर्फ कालोपत्रको काम सुरु गर्ने भनिए पनि पानी परेपछि रोकिएको छ । चाबहिलचुच्चेपाटी खण्डमा भने अहिले कालोपत्र गर्न सक्ने अवस्था छैन । एउटा सडक विस्तारको खण्ड छ, अर्को विद्युत् प्राधिकरणले काम सकेर हस्तान्तरण गरेको छैन, डिभिजन सडक काठमाडौंका प्रमुख कुवेर नेपालीले भने, एक हप्तामा सक्ने भनेर अनुमति लिए पनि सकिएको छैन । साइट हस्तान्तरण नगरेपछि काम गर्न समस्या भएको हो । प्राधिकरणले काम नथालेको भए समस्या हुने थिएन । कालोपत्रको काम पनि अघि बढाउन सकिएन । तार भूमिगत गर्न भन्दै प्राधिकरणले सडकको दुवैतर्फ खनेर अलपत्र पारेको छ । पानी पर्ने क्रम सुरु भएकाले काम अघि बढाउन समस्या भएको उनले बताए । कालोपत्र दुई तहमा हुन्छ । मित्रपार्कजयबागेश्वरी खण्डमा एक तहको कालोपत्रको काम सकिएको छ । यसलाई पानीले खासै फरक पार्दैन, नेपालीले भने, गौशालाजयबागेश्वरी खण्डमा पूरै कालोपत्र गर्न अहिले गाह्रो होला जस्तो देखिएको छ । त्यसैले खनेको भागलाई सकेर बर्खामा सहज बनाउने तयारीमा छौं । चाबहिल चोकदेखि गोपीकृष्णसम्मको भागमा सडक ओभरलेको काम सकिएको छ । अहिले फुटपाथ बनाउने काम भइरहेको उनले बताए । पुतलीसडकमा ह्युम पाइप राखिएकाले कालोपत्र गर्ने तयारी थालिएको छ । एक हप्ताभित्र यो खण्डमा कालोपत्रको काम सक्ने योजना रहेको नेपालीले जानकारी दिए । शनिबार गोठाटार क्षेत्रमा ३ सय मिटर नयाँ कालोपत्र गरिएको छ । यो खण्डमा साढे ४ किमि कालोपत्र गर्नुपर्ने छ । निर्माण सामग्री जुटेपछि कामको रफ्तार बढाइएको हो । टोखादेखि नुवाकोट जोड्ने सडकमा अहिले ढलानको काम जारी छ । उनका अनुसार डिभिजन सडक काठमाडौंअन्तर्गत सानाठूला गरी ५० वटा आयोजनामा काम जारी छ । मित्रपार्कबाट गुह्येश्वरी हुँदै जोरपाटी निस्कने वाग्मती नदी कोरिडोरमा ९ सय मिटर कालोपत्रको काम थालिएको उनले जानकारी दिए । निर्माण सामग्री आउन थालेपछि काम अघि बढेको छ, उनले भने, अहिले टीकाभैरव र काभ्रेबाट आंशिक रूपमा निर्माण सामग्री ल्याइएको छ । काठमाडौं उपत्यका सडक विस्तार आयोजनाअन्तर्गत सञ्चालित ९ वटा ठेक्कामध्ये ७ वटाको काम अघि बढाइएको छ । अहिले प्रायः सबै सडकमा काम भइरहेको आयोजनाका प्रवक्ता लक्ष्मण देवकोटाले बताए । जोरपाटीसुन्दरीजल सडक खण्डमा पर्खाल निर्माण र ह्युम पाइप राख्ने काम भएको छ । जोरपाटीदेखि साँखु खण्डमा कालोपत्रको काम थालिएको छ, उनले भने । ढोलाहिटीसुनाकोठीचापागाउँप्याङगाउँलेले सडकखण्डमा कामको प्रगति राम्रो देखिएको उनले बताए । निर्माण सामग्री आएपछि कामको गति बढेको छ, अहिले सामग्रीको समस्या छैन, देवकोटाले भने, समस्या भनेको कामदार सीमित छन्, तिनैबाट काम गराउनुपरेको छ । निर्माण सामग्री ललितपुरको टीकाभैरव र काभ्रेको पनौतीबाट ल्याउने गरिएको छ । यो आयोजनाअन्तर्गत सञ्चालित लगनखेलसातदोबाटो सडकको काम सकिइसकेको छ । तर कलंकीनागढुंगा सडक खण्डमा भने अहिलेसम्म काम सुरु भएको छैन । आयोजनाअन्तर्गत पर्ने दुईवटा पुलमध्ये बिजुलीबजारस्थित धोबीखोला पुलको काम सकिएको छ । उक्त पुलमा बत्ती जडान र रङरोगनको काम बाँकी रहेको देवकोटाले जानकारी दिए । तीनकुनेस्थित वाग्मती नदी पुलको ठेक्का पप्पु कन्स्ट्रक्सनसँग तोडेपछि नयाँ ठेक्का लागेको छैन । कलंकीनागढुंगा खण्डमा सडक मर्मत र निर्माणको केही काम बाँकी छ, उनले भने, एक हप्ताभित्र काम सुरु गर्न भन्दै पत्र लेखेर पठाएका छौं, असार मसान्तभित्र बाँकी काम सकिनेछ ।"
युरिया मल लिँदा एसएसपी अनिवार्य !,"रोपाइँको मुखमा अभाव खेपिरहेका बाँके र बर्दियाका किसानलाई विभिन्न सहकारी संस्थाले युरिया किन्दा जबर्जस्ती सिंगल सुपर फास्फेट (एसएसपी) मल किन्न बाध्य बनाएका छन् । जसले गर्दा उनीहरूले अतिरिक्त आर्थिक भार झेल्नुपरेको छ । एसएसपी मल नकिन्ने किसानलाई युरिया मलबिनै फिर्ता पठाउने गरिएको छ । त्यसैले किसान दुवै मल किन्न बाध्य भएका हुन् ।बर्दियामा एक बोरा युरिया मलको ८ सय २ रुपैयाँ तोकिएको छ । एसएसपी मलको प्रतिबोरा १ हजार २ सय रुपैयाँसम्म पर्छ । लकडाउनका कारण मारमा परेका उनीहरूसँग मल किन्ने पैसा छैन । मसँग युरिया किन्न ८ सय थियो । सहकारीमा लिन जाँदा एसएसपी पनि किन्नुपर्छ भने, बढैयाताल गाउँपालिका४ का किसान आशिष चौधरीले भने, पैसा थिएन, रित्तै फर्किएँ । खेती कसरी गर्ने होला ? उनले मल किन्नका लागि ८ सय रुपैयाँ जोहो गरेका थिए । गहुँ बिक्री गरेर बीउ किने । धानको बीउमा पनि थोरै युरिया हाल्नु थियो । किन्नै पाइएन, उनले भने । मलको चरम अभाव सिर्जना गरिएको छ । सहकारीबाहेक अन्य स्थानमा किन्न पाइँदैन । सहकारीमा एसएसपी किन्न अनिवार्य गरिएको मल खरिद गर्न नसकेको स्थानीय बच्चु चौधरीले बताए । खेतीपातीको काम सुरु भइसक्यो । मल किन्न जाँदा एसएसपी किन्न भन्छन् । त्यो किन्ने पैसै छैन, उनले भने । लकडाउनयता बाँके र बर्दियामा मल पाउन मुस्किल भएको छ । बर्दियाका लागि युरिया, पोटास र डीएपी गरी १२ हजार टन आवश्यक पर्ने भए पनि जिल्लामा त्यसको एकतिहाइ मात्र मौज्दात छ । १ सय २० सहकारी संस्था मल बिक्रीका लागि कृषि सामग्री लिमिटेडमा दर्ता छन् । सहकारीले फुटकर रूपमा मल ल्याउँदै किसानलाई बिक्री गरिरहेका छन् । बाँकेमा ७३ टन युरिया र ९७ टन डीएपी स्टक छ । कृषि सामग्री लिमिटेड बाँकेका अनुसार ६ हजार मेट्रिक टन युरिया, ३ हजार मेट्रिक टन डीएपी र १ सय मेट्रिक टन पोटास आवश्यक पर्छ । बर्दिया प्रशासनले कम्तीमा युरिया मल ४ हजार मेट्रिक टन, डीएपी २५ सय मेट्रिक टन र पोटास सय मेट्रिक टन उपलब्ध गराइदिन केन्द्र सरकारलाई पत्र पठाएको छ । किसानलाई एसएसपी मल किन्न बाध्य पार्ने कार्य गलत रहेको कृषि सामग्री लिमिटेड बर्दियाका प्रमुख मोहनसिंह केसीले बताए । एसएसपी मल साल्ट ट्रेडिङ कम्पनीले बिक्री गर्छ । हामीले युरिया, डीएपी र पोटास मात्रै सहकारीलाई दिन्छौं, उनले भने, किसानलाई दुःख दिनु राम्रो होइन । सहकारीले युरिया मल मात्रै किन्न चाहने किसानलाई एसएसपी मल किन्न बाध्य नबनाउन उनले आग्रह गरे । किसानले चाहेको मल किन्न पाउनुपर्ने बाँके र बर्दिया कार्यक्षेत्र रहेको कृषि केन्द्र नेपालगन्जका प्रमुख सागर ढकालको भनाइ छ । एसएसपी किन्न बाध्यकारी नियम छैन, उनले भने । समयमै किसानले मल नपाए उत्पादन घट्ने उनले बताए । बीउ राम्रो नभए २० प्रतिशत, मलको प्रयोग नगरिए २० देखि ३५ प्रतिशत उत्पादन घट्छ । तर किसानले भने खेतीपातीको समयमा मल पाउन सकेका छैनन् ।सहकारीहरूले साल्ट ट्रेडिङ कम्पनीबाट एसएसपी किनेर किसानलाई बिक्री गरिरहेको कृषि सामग्री लिमिटेड बाँकेका प्रमुख रमेश पौडेलले जानकारी दिए । सहकारीहरूले किसानलाई युरिया मल दिनुपर्ने उनले सुझाए । एसएसपी अनिवार्य दिनु भनेका छैनौं । तर सहकारीले किसानलाई जबर्जस्ती दिएको गुनासो आएको छ, उनले भने । कृषि अधिकारीका अनुसार एसएसपीले डीएपीको काम गर्छ । बाँकेका १ सय २० सहकारीलाई कृषि सामग्री लिमिटेडले १८१८ बोरा युरिया मल बिक्रीका लागि वितरण गरेको छ । युरियासँग एसएसपी बिक्री गर्न अनिवार्य नगरेको साल्ट ट्रेडिङ कम्पनी नेपालगन्जका प्रमुख मनोज चौधरीले बताए । एसएसपी किनेपछि मात्रै युरिया दिनु भनेका छैनौं । किसानले रोजेको मल किन्न पाउनुपर्छ, उनले भने ।"
सेनाले भारतबाट औषधि ल्याउने प्रक्रिया अलपत्र,"नेपाली सेनाले जीटूजी (सरकारसरकार) विधिमार्फत उत्तरको छिमेकी चीनमा किनेको कोभिड१९ रोकथाम, नियन्त्रण र उपचारका लागि औषधि र स्वास्थ्य सामग्री भित्रिरहेको छ । चीनसँगै भारतबाट पनि खरिद गर्न अघि बढाइएको प्रक्रिया भने अझै टुंगोमा पुगेको छैन । सेनाले चीनसँग सवा दुई अर्ब रुपैयाँको स्वास्थ्य सामग्री खरिद गर्ने निर्णय गरेको थियो भने भारतबाट मात्र सवा दुई करोड रुपैयाँ (डेढ करोड भारु) को मात्र औषधि किन्न लागेको हो । मन्त्रिपरिषद्ले चैत १६ मा स्वास्थ्य मन्त्रायबाट गरिएको औषधि खरिदमा अनियमितता भएको आरोप लागेपछि स्वास्थ्य मन्त्रालयसँगको समन्वयमा रक्षा मन्त्रालयले नेपाली सेनामार्फत जीटूजी विधिबाट औषधि र उपकरण खरिद गर्ने निर्णय गरेको थियो । सेनाले भारत र चीनलगायत पाँचवटा मुलुकलाई औषधि र अत्यावश्यक स्वास्थ्य सामग्री आपूर्तिका लागि पत्राचार गरेको थियो । तर भारत र चीनबाट मात्र उक्त पत्रको जवाफ आयो । उक्त पत्रमा चीनले औषधि र स्वास्थ्य सामग्री आपूर्ति गर्न सकिने बताएको थियो भने भारतले औषधिहरू मात्र आपूर्ति गर्न सक्ने जनाएको थियो । सोही अनुसार खरिद प्रक्रिया अगाडि बढाइएको थियो । औषधि खरिद प्रक्रियाको सम्बन्धमा आवश्यक निर्णय लिने जिम्मा कोरोना क्राइसिस म्यानेजमेन्ट कमिटी (सीसीएमसी) अन्तर्गतको खरिद एकाइलाई दिइएको थियो । औषधि खरिदका लागि सेनाले रक्षा हुँदै परराष्ट्र मन्त्रालयमार्फत दिल्लीस्थित दूतावासलाई वैशाख ४ मा पत्राचार गरेको थियो । सोही पत्रका आधारमा दूतावासले भारतको विदेश मन्त्रालयलाई औषधि आपूर्तिका लागि सहजीकरण गरिदिनका लागि आग्रह गरेको थियो । त्यसपछि भारतका तीनवटा कम्पनीहरू दूतावासको सम्पर्कमा आएका थिए । तर तीनवटा कम्पनीमध्ये भारत सरकारको स्वामित्वको बीपीपीआईले मात्र औषधि आपूर्ति गर्न सक्ने जानकारी दियो । विभिन्न पटकको छलफल र पत्र आदानप्रदानपछि भारतबाट ५६ किसिमका औषधि खरिद गर्ने निर्णय भयो । सम्झौता पत्र पनि तयार पारियो । सँगै भुक्तानी र ढुवानी प्रक्रिया पनि अगाडि बढाइएको थियो । वैशाख ४ मा सेनाले सम्झौता पत्रको मस्यौदा पठायो । तर भारतीय कम्पनीले आफूसँग विदेश निर्यात गर्ने लाइसेन्स नभएको भन्दै सम्झौता पत्र परिमार्जन गर्नुपर्ने भन्यो । कम्पनीले आफूले दिल्लीस्थित दूतावाससँग मात्र सम्झौता गर्न सक्ने र औषधि दूतावासलाई नै बुझाउने बतायो । कम्पनीको उक्त जवाफका आधारमा सेनाले सम्झौतामा परिमार्जन गर्यो र दिल्ली पठायो । यसपछि भने दिल्लीस्थित दूतावासले चासो देखाएन । स्रोतका अनुसार पहिले औषधि खरिद प्रक्रियालाई चाँडै टुंग्याउनुपर्ने पक्षमा रहेका भारतका लागि नेपाली राजदूत नीलाम्बर आचार्यले पछिल्ला दिनमा यो विषयप्रति चासो राख्न छाडेका छन् । त्यसका पछाडि आचार्यलाई दूतावासका अन्य अधिकारीहरूको बलियो साथ नहुनु रहेको स्रोतको दाबी छ । सेनाले सोधपुछ गर्दा आलटाले जवाफ मात्र दिइयो । सेनाले लगातार ताकेता गरिरह्यो । यसबीचमा सेनाले खरिद प्रक्रियामा भइरहेको ढिलाइका सम्बन्धमा बुझ्न करिब आधा दर्जन पटक परराष्ट्र मन्त्रालयमार्फत दूतावाससँग पत्राचार गरिसकेको छ । तर दूतावासले प्रत्येक पटक अस्पष्ट जवाफ फर्काएको स्रोतको दाबी छ । यताबाट भइरहेको ढिलाइले संगठनको छविमाथि नै प्रश्न उठ्न थालेको देखेर सेनाले बालुवाटारसम्म गुनासो पुर्यायो । त्यसपछि परराष्ट्रले पुनः एक पटक दिल्लीस्थित दूतावासलाई सम्झौता गरी कार्यान्वयन गर्नु भन्ने व्यहोरासहितको निर्देशन दिएको थियो । परराष्ट्रले उक्त निर्देशन दिएको समेत दुई साता बितिसकेको छ । तर दूतावास अझै पनि विभिन्न बहाना बनाएर खरिद प्रक्रियालाई अगाडि नबढाउने पक्षमा देखिन्छ । जबकि सेनाको आग्रहमा औषधि खरिदका लागि लाग्ने करिब डेढ करोड भारु अर्थ मन्त्रालयले परराष्ट्र मन्त्रालयको खातामा स्थानान्तरण गरिसकेको छ । राजदूत आचार्यले भने औषधि खरिद प्रक्रिया नै पूरा नभएकाले ढिलाइ भएको दाबी गरे । औषधि किन्ने र बेच्नेबीचमा सम्झौता टुंगो नलागेको उनको आचार्यको भनाइ छ । मैले निर्णय लिएर हुने भए त गरिहाल्थेँ नि । यो त किन्ने र बेच्नेले पहिले टुंग्याउने कुरा हो, राजदूत आचार्यले भने, सम्झौता किन रोकियो किन अगाडि बढ्न सकेन मैले पनि बुझ्न सकेको छैन, हामीबाट रोकिने कुरा छैन । उता नेपाली सेनाका प्रवक्ता विज्ञानदेव पाण्डेले भने औषधि खरिदको प्रक्रिया रहेको र त्यो दिल्लीस्थित दूतावासमार्फत भइरहेको बताए । अझै प्रक्रियामै रहेकाले थप पछिल्लो अवस्था के छ विस्तृतमा बुझेर मात्र थप भन्न सक्ने उनको भनाइ छ । स्रोतका अनुसार पछिल्लो समय दूतावासले खरिद प्रक्रिया र ढुवानीका लागि सहयोग गरिदिनु भन्दै भारतीय विदेश मन्त्रालयलाई अनुरोध गरेको छ । औषधि आपूर्ति दूतावासमा गर्ने र सेना आफैंले ढुवानी गर्ने हुँदा विदेश मन्त्रालयसँग पत्राचार गर्नुका पछाडि खरिद प्रक्रियामा ढिलाइ गर्नु रहेको प्रस्ट देखिन्छ । पछिल्लो पत्राचारका पछाडि सीमा विवादका कारण भारतले असहयोग गरेको बहाना बनाउने र खरिद प्रक्रियालाई सकेसम्म टार्ने नियत लुकेको स्रोतको भनाइ छ । दूतावासबाट भइरहेको ढिलाइलाई हेर्ने हो भने पनि खरिद प्रक्रिया त्यत्तिकै अलपत्र पर्ने सम्भावना छ ।"
कोरोना रोकथाम र नियन्त्रणमा ८ अर्ब ३९ करोड खर्च,"काठमाडौं (कास) कोरोना भाइरस रोकथाम र नियन्त्रणमा १० अर्ब रुपैयाँ कहाँ र कसरी खर्च भयो भन्ने प्रश्न सडकदेखि सदनसम्म उठेपछि सरकारले शनिबार हालसम्म भएको खर्चको विवरण सार्वजनिक गरेको छ । कोभिड१९ संकट व्यवस्थापन केन्द्र (सीसीएमसी) को शुक्रबार बसेको निर्देशक समितिले सरकारद्वारा कोरोना भाइरस रोकथाम र नियन्त्रणमा ८ अर्ब ३९ करोड रकम खर्च गरेको सूची तयार पारेको हो । उक्त सूची प्रधानमन्त्री केपी शर्मा ओलीका प्रेस सल्लाहकार सूर्य थापाले शनिबार ट्वीटमार्फत सार्वजनिक गरेका छन् । कोरोना रोकथाम, नियन्त्रण र उपचारमा भएको खर्च विवरण सीसीएमसी निर्देशक समितिको निर्णयअनुसार सार्वजनिक गरिएको छ । सम्बद्ध सबैमा यथार्थ विवरणमा आधारित धारणा बनाउन पनि अनुरोध छ, थापाले सूचीसहित ट्वीट गरेका छन् । यसअघि संसद्मा स्वास्थ्यमन्त्री भानुभक्त ढकालले कोरोना भाइरस रोकथाम तथा नियन्त्रणका क्रममा तीनवटै तहका सरकारको तर्फबाट ९ अर्ब ८७ करोड खर्च भएको जानकारी दिएका थिए । लगत्तै सदनमा सांसदले र सडकमा युवाले उक्त रकम कसरी र कुन शीर्षकमा खर्च भयो भन्नेबारेमा जवाफ मागेका थिए । सांसदले उक्त रकमको लेखा परीक्षणको विवरण पनि माग गरेका थिए । प्रधानमन्त्री केपी शर्मा ओलीले सम्पूर्ण खर्चको विवरण सार्वजनिक गर्ने बताएका थिए । सीसीएमसीको निर्देशक समितिले सार्वजनिक गरेको विवरणअनुसार हालसम्म तीनै तहमा गरी जम्मा ८ अर्ब ३९ करोड ११ लाख ९९ हजार रुपैयाँ खर्च गरिएको छ । अहिलेसम्म संघीय सञ्चित कोषबाट विभिन्न मन्त्रालयले जम्मा ४ अर्ब १० करोड ५५ लाख ६ हजार रुपैयाँ खर्च गरेका छन् । त्यसमा रक्षा मन्त्रालयमार्फत सबैभन्दा बढी २ अर्ब ४० करोड २४ लाख ५७ हजार रुपैयाँ खर्च भएको छ । सरकारले रक्षा मन्त्रालयमार्फत नेपाली सेनालाई खटाएर कोरोना भाइरस रोकथाम र नियन्त्रणमा सबैभन्दा बढी काम गरिरहेको छ । यस्तै, स्वास्थ्य मन्त्रालयमार्फत १ अर्ब ५८ करोड ५२ लाख ८३ हजार रुपैयाँ र संस्कृति, पर्यटन तथा नागरिक उड्डयन मन्त्रालयमार्फत ५ करोड २० लाख रुपैयाँ खर्च गरिएको छ । सरकारले औषधि र स्वास्थ्य सामग्री खरिदमा ३ अर्ब ९० करोड ८८ लाख खर्च भएको जनाएको छ । उक्त रकममध्ये सेनामार्फत जीटुजी प्रक्रियामा चीनबाट करिब २ अर्ब २६ करोड रुपैयाँको स्वास्थ्य सामग्री र औषधि खरिद गरेको हो । यस्तै, स्वास्थ्य पूर्वाधारमा १ अर्ब १२ करोड ५० लाख, जनशक्ति परिचालनमा ५ करोड ८३ लाख ३३ हजार, क्वारेन्टाइन व्यवस्थापनमा १३ करोड ५५ लाख ९८ हजार र अन्य शीर्षकमा ४० करोड १५ लाख ९ हजार रुपैयाँ खर्च भएको जनाएको छ । कोरोना भाइरस रोकथाम र नियन्त्रणका लागि सातवटै प्रदेशमार्फत अहिलेसम्म १ अर्ब ३० करोड ४ लाख ९९ हजार खर्च गरिएको छ । प्रदेशतर्फ सबैभन्दा बढी सुदूरपश्चिममा ३६ करोड ४८ लाख ७० हजार र सबैभन्दा कम प्रदेश ५ मा ७ करोड ७९ लाख ३० हजार खर्च गरिएको छ । यस्तै, प्रदेश २ मा १३ करोड ३९ लाख ४६ हजार, वाग्मती प्रदेशमा १३ करोड ६७ लाख, गण्डकी प्रदेशमा १५ करोड ४२ लाख १० हजार र कर्णाली प्रदेशमा २३ करोड ९२ लाख ८३ हजार रकम खर्च गरिएको छ । तर सरकारले प्रदेशमा कुन शीर्षकमा कति रकम खर्च गरेको हो भन्नेचाहिँ सीसीएमसीको सूचीमा उल्लेख छैन । उक्त सूचीअनुसार कोरोना भाइरस रोकथाम र नियन्त्रणका लागि स्थानीय तहले २ अर्ब ९८ करोड ५१ लाख ९४ हजार खर्च गरेका छन् । तर कुन स्थानीय तहमा कति रकम दिएको भन्ने बारेमा भने सार्वजनिक गरिएको छैन ।"
"विद्यार्थीलाई रेडियो, टेलिभिजन र अनलाइन कक्षा","हाललाई वैकल्पिक विधि नै प्रभावकारीअधिकांश विद्यालयमा नयाँ पाठ्यपुस्तक पुगेको केन्द्रको दाबी छ । विद्यार्थीको अभिलेखीकरणसँगै विद्यार्थीलाई पुस्तक दिएर वैकल्पिक विधिबाट पढाउन शिक्षकले सहयोग गनुपर्ने मन्त्रालयका अधिकारीहरू बताउँछन् । स्थानीय तहले विद्यालय शिक्षक र अभिभावकले विद्यार्थीलाई सहयोग गरे संक्रमणका बेला वैकल्पिक विधिको पठनपाठन प्रभावकारी हुने उनीहरूको तर्क छ । विद्यालयलाई सिकाइ केन्द्रका रूपमा प्रयोग गरेर वैकल्पिक विधिबाट कक्षा सञ्चालन गर्न सकिने थपलियाको भनाइ छ ।अभिभावक महासंघका संयोजक धर्मदत्त देवकोटा पालिकाहरूमा जुन विधि सम्भव छ, त्यही विधिबाट कक्षा सञ्चालन गर्न ढिलाइ गर्न नहुने बताउँछन् । अनलाइन सम्भव भए अनलाइन, नभए रेडियोटेलिभिजन त्यो पनि नभए प्रिन्ट सामग्री दिएर पनि विद्यार्थीलाई केही कुरा सिकाउन सकिन्छ, उनले भने । प्रविधिमा पहुँच नभएका ठाउँमा सेवा विस्तार गर्न सरकारले ध्यान दिनुपर्ने उनको सुझाव छ ।मन्त्रालयले जारी गरेको निर्देशिकामा स्थानीय तहले शिक्षकलाई वैकिल्पक कक्षाको सहजकर्ता र मूल्यांकनको कामको परिचालन गर्ने व्यवस्था गरेको छ । शिक्षकहरूले स्थानीय रूपमा पठन सामग्री तयार पारेर विद्यार्थीलाई सहयोग गर्नुपर्नेछ । नयाँ पाठ्यपुस्तक विद्यार्थीको घरघरमा पुर्याउने जिम्मासमेत स्थानीय तह, विद्यालय र शिक्षकलाई दिइएको छ ।निजी विद्यालयले टेलिभिजन, रेडियो र अनलाइनबाट कक्षा सञ्चालन गर्ने तयारी अघि बढाएका छन् । प्याब्सन केन्द्रले टेलिभिजन, प्रदेशले रेडियो र जिल्ला तथा विद्यालयले अनलाइन कक्षा सञ्चालन गर्ने गरी जिम्मेवारी बाँडफाँड गरिएको छ । नगरपालिका संघ र गाउँपालिका महासंघले दूर शिक्षाको व्यवस्था मिलाउन विद्यालय व्यवस्थापन समितिलाई आग्रह गरेका छन् । विभिन्न निकायबाट सञ्चालन गरिएको कार्यक्रमको अनुगमन गर्नसमेत आग्रह गरिएको संघका अध्यक्ष अशोक ब्याञ्जूले जनाए ।"
कोरोनाले खोस्दै सुनीलको पढ्ने सपना,"एउटा गैरसरकारी संस्थाको छहारीमा रुकुम पश्चिमका सुनील बादी काठमाडौंमा पढ्दै थिए । आठ कक्षाको वार्षिक परीक्षा नजिकिँदै गर्दा कोभिड१९ को आतंक फैलिन थाल्यो । परीक्षा सकियो, लकडाउनको हल्ला चल्न थाल्यो । उनी रुकुम फर्कनैपर्ने भयो । फर्कने बेला संस्थाका कर्मचारीले भनेका थिए, दाता छैनन् । अब चल्न गाह्रो छ । लकडाउनपछि के हुन्छ, खबर गर्छौं । चिसो मन लिएर रुकुम आए सुनील ।महिना दिन बित्यो, न लकडाउन छोट्टियो, न त संस्थाबाट फोन आयो । सुनील आफैंले फोन गरे । जवाफ आयो अब होस्टेल बन्द हुन्छ जस्तो छ । उनको ओत भन्नु त्यही होस्टेल थियो, त्यसको पनि टुंगो भएन । मुसिकोटमा भेटिएका सुनीलले दुःखी हुँदै सुनाए, आजकल निदाउनै सक्दिनँ, सडककै बास हुने भो । उनी १६ वर्षका भए, तर दुःख र अभावले उनलाई खर्लप्प निलेको छ । उनीमुनि चार भाइबहिनी छन् । तर साथमा न बुबा छन्, न आमा । बुबा बितेको आठ वर्ष भयो, आमाले छाडेर गएको ६ वर्ष । आफ्नो भन्दा चिन्ता भाइबहिनीको छ । र, त्यत्तिकै चिन्ता छ, काकाका चार छोराछोरीको । काका र काकी दुवै बितिसके । ती भाइबहिनी हाँस्ने, रुने सुनीलसँगै हो । हामी ९ जना छौं तर हामीसँग केही छैन । बुबाआमा पनि छैनन् । अब त पढ्न पनि नपाइने भयो, करुणस्वरमा सुनीलले भने । बाबुआमा हुने बादी समुदायका बालबालिकाको हालत त दयनीय हुन्छ भने उनीहरूको कस्तो होला ? अनुमान लगाउन जति सहज छ, उनीहरूले भोगिरहेको जीवन उत्तिकै कष्टप्रद । कुराकानीका क्रममा खानबस्नभन्दा सुनील पढाइ रोकिनेबारे अधिक चिन्तित देखिन्थे । बच्चैदेखि उनले अनेक सास्ती झेल्नुपर्यो । बुबाआमा ओडारमा बस्थे, उनी त्यहीं जन्मिए । बुबाले माछा मारेर नुनतेल जुटाउँथे । एक पटक हनहन्ती ज्वरो आयो, ओखतीमुलो भएन । ओडारमै चिसोले कठ्यांग्रिएर मामा बित्नुभयो, सुनीलकी फुपूकी छोरी कमला बादीले भनिन् । त्यतिबेला उनी ३५ वर्ष पुग्दै थिए, चार सन्तान जन्मिसकेका थिए । अर्को बच्चा पत्नीको कोखमा थियो । बुबाको निधनपछि सुनील, उनकी आमा अनि भाइबहिनीले कहिल्यै पेटभरि खान पाएनन् । ओडारमा बस्न डराए । त्यहीबेला जिल्लाको चौखे मूलपानीको बगरमा कुनै दाताले टिनको घर बनाइदियो । त्यो उनीहरूका लागि महलझैं थियो । तर वरपरका मान्छेको कुदृष्टि लाग्न थाल्यो । वल्लोपल्लो गाउँतिरका मान्छे राति रक्सी पिएर आउँथे, होहल्ला गर्थे, ममी र काकीलाई नराम्रो गर्न खोज्थे, सुनीलले ती पलहरू सम्झिए । त्यतिबेलासम्म उनका काका पनि बितिसकेका थिए । प्रहरीलाई खबर गरे तर गाउँलेको दुर्व्यवहार रोकिएन । गाउँलेको टोकेसो सहेरै बस्नुको विकल्प थिएन । केही समयपछि काकी बितिन्, आमाले अर्कैसँग बिहे गरिन् । त्यसपछि चाहिँ सुनीलहरू बेघर भए, अहिलेसम्म उस्तै हविगत छ ।सुनीलको माइलो भाइ दीपक १४ वर्षका भए, कान सुन्दैनन्, बोल्न सक्दैनन् । अरूकै घरमा गोठालो बसेर खाइरहेका छन् । उनले कखरासमेत सिक्न पाएनन् । १२ वर्षका भाइ कमल र ८ वर्षकी बहिनी बबिता अहिले काठमाडौंमा आफन्तको घरमा आश्रय लिइरहेका छन्, उनीहरूको अध्ययनका लागि सहयोग गरिरहेको संस्थाले पनि अब नसक्ने जनाउ दिएको सुनीलले बताए । उनीहरूको आफन्त पनि गरिबीको चपेटामा छन्, लकडाउनले गर्दा रुकुम जान नपाएकाले मात्र गाँस र बास दिएका हुन् । कान्छो भाइलाई आमाले आफैंसँग लिएर गइन् । सौतेनी बुबाले सानो भाइलाई भारतमा पठाइदिएछन् । कति दुःख पाएको होला, नेपाल ल्याएर आफैंसँग राख्न मन छ, सुनीलले सुक्सुकाउँदै भने । उनले आमा सुर्खेतमा छिन् भन्ने सुनेका छन् तर सम्पर्क नभएको पाँच वर्ष नाघिसक्यो ।सुनीलका काका नरेश बादी त ३० वर्षमै बिते । जेठो सागर १५ वर्ष भए, त्यसपछि बहिनी सपना, भाइहरू सन्तोष र आकाशबीच एक वर्षको मात्र अन्तर छ । अशिक्षाको भुमरीमा लपेटिएको नरेशको जोडीले जायजेथा केही नहुँदा पनि वर्षैसाल बच्चा पायो । अहिले अभिभावकविहीन बनेका यी ९ बालबालिका बिहान खाए, बेलुका के खाऔंको स्थितिमा छन् । अहिलेसम्म फुपूकी छोरी कमलाले पालिरहेकी छन् । ज्यालामजदुरी गर्थिन्, लकडाउनले त्यो पनि रोकियो । आफैंलाई खानलाउन धौधौ छ, उनीहरू (सुनीलका भाइबहिनी) पनि थपिएपछि झन् गाह्रो भएको छ, सोलावाङमा बस्ने कमलाले वेदना सुनाइन् ।रुकुम पश्चिममा कतिपय भूमिहीनलाई सरकारले बास उपलब्ध गराएको छ, बादी समुदायमै कतिले यो सुविधा पाएका छन् तर ९ बालबच्चा भएको सुनीलको परिवारले एक टुक्रो जमिन पाएको छैन, न सरकारी तबरबाट उनीहरूको अध्ययनका लागि कुनै सहयोग नै भयो । धेरै सरकारी कार्यालय र हाकिमहरूलाई बिन्ती गरे पनि केही राहत नपाएको कमलाले दुखेसो पोखिन् । सरकारले पनि जो धनी छ, उसैलाई हेर्दोरहेछ । दलितलाई झन् हेलाँ गर्छन्, कमलाले तीतो भोगाइ सुनाइन्, दलितले पायो भने पनि जोसँग अलिअलि सम्पत्ति छ, उसैले पाउँदोरहेछ । स्थानीय जनप्रतिनिधिहरूले आफ्नो पीडासमेत नसुनिदिएको उनको गुनासो छ ।सुनील र अरू भाइबहिनीले पढ्न पाए आफूहरूजस्तो दुःखको आहालमा डुब्दैनथे भन्ने ज्ञान छ, कमलालाई । त्यसैले दुई घण्टा हिँडेर मुसिकोट आउँछिन् र भेट्ने मौका पाएका हरेक ठालुहरूलाई व्यथा सुनाउँछिन् । तर, अहिलेसम्म कसैले सहयोगको वचन दिएका छैनन् । कमलाको पछिपछि लागेर मुसिकोट आउने सुनील झन् आत्तिन्छन् । आफूसँगै होस्टेलमा बसेका साथीहरूले अनलाइन क्लास लिइरहेको सुन्दा उनको मन पोल्छ । उनीसँग न मोबाइल छ, न इन्टरनेट । न कसैले अनलाइन क्लासका लागि बोलाउँछन् । होस्टेलबाट खुस खबर आउँछ कि भनेर फोन गर्न पनि अरू कसैको मोबाइल माग्नुपर्छ र हतारहतार कुरा सकाउनुपर्छ । भाइबहिनीको मुहार देखेपछि झन् पिरोलिन्छन् । मलाई भाइबहिनीसँगै बसेर पढ्न मन छ तर कसले पढाउँछ ? बरु अहिले कसैले सहयोग गरिदिए पछि ठूलो भएर गुन तिर्ने थियौं, सुनीलले यसो भनिरहँदा उनको मुहार निन्याउरो थियो ।"
गल्याङ एक साता बन्द,"स्याङ्जा (कास) कोरोना संक्रमणको जोखिम बढेपछि गल्याङ नगरपालिकाले स्वास्थ्यसम्बन्धी सेवा, डेरी र तरकारी पसलबाहेक अन्य कामकाज तथा सेवा एक साताका लागि बन्द गर्ने निर्णय गरेको छ । बैंक तथा वित्तीय संस्था र खाद्यान्न पसल पनि एक साताका लागि बन्द हुनेछन् । शुक्रबार बसेको नगर कार्यपालिका र सरोकारवालासँगको बैठकले आइतबारदेखि लागू हुने गरी यस्तो निर्णय गरेको हो । सिंगो नगरपालिका कोरोना संक्रमणको उच्च जोखिममा रहेकोले उक्त निर्णय लिइएको नगर प्रमुख भूपराज अधिकारीले बताए । यसअघि भारतबाट फर्केकामा मात्र देखिएको संक्रमण शुक्रबार स्थानीय २ जनामा पनि देखिएपछि सोको रोकथामका लागि अत्यावश्यकबाहेकका सेवा बन्द गर्न बाध्य भएको उनको भनाइ छ । गल्याङ बहुमुखी क्याम्पसमा १६ जना भारतबाट आएकासँगै क्वारेन्टाइन सरसफाइमा संलग्न दम्पतीमा पनि संक्रमण देखिएपछि नगरपालिकाले लकडाउनमा थप कडाइ गरेको हो ।"
पेले र ब्राजिलको त्यो रंगीन विश्वकप,"फेलिक्सपारम्परिक रूपमा ब्राजिल गोलरक्षकमा बलियो हुने गर्दैन । फेलिक्स पनि उत्तिकै अब्बल दर्जाका गोलरक्षक थिएनन् । साथी खेलाडीमाझ उनको सम्मान भने थियो । सन् २०१२ मा उनको निधन भयो, ७४ वर्षमा ।कार्लोस अल्बर्टो टोरेस (कप्तान)उनलाई सबैले सधैं सम्झने कारण हो, फाइनलमा गरेको चौथो गोल । उनी उत्कृष्ट डिफेन्डर थिए र पेलेसँग सान्तोसबाट खेल्थे । उनको सन् २०१६ मा निधन भएको थियो, त्यति बेला उनी ७२ वर्षका थिए ।ब्रिटोसेन्टर ब्याकका रूपमा खेल्ने ब्रिटो जति राम्रा खेलाडी थिए, उत्तिकै उनको खराब पक्ष पनि थियो । त्यो हो चर्को रिस । सन् १९७९ सम्म पनि उनले खेलिरहे, ४० वर्षको उमेरसम्म ।विल्सन पियाजाउनको खेलजीवनको सबैभन्दा उल्लेखनीय पक्ष भनेकै सन् १९७० को विश्वकप थियो । त्यसको चार वर्षपछिको विश्वकपमा सहभागी ब्राजिली टिमका कप्तान पनि बने । तर उनको टिमले राम्रो गरेन ।एभराल्डोउनलाई प्रशिक्षक मारियो जगालोले पहिलो रोजाइका लेफ्ट ब्याकको भूमिका दिएका थिए । त्यसलाई उनले खुबै इमान्दारितापूर्वक पूरा प्रतियोगितामा निभाए । सन् १९७४ मा उनको निधन भयो, कार दुर्घटनामा परेर ।जैरजिन्होउनी त्यस्ता दुर्लभ खेलाडीमध्ये एक हुन्, जसले दुई संस्करणको विश्वकप जिते र दुवै अवसरमा फाइनलमा गोल पनि गरे । सन् १९७० मा उनले समग्रमा सात गोल गरे । उनैले रोनाल्डोको खोजी गरेको मानिन्छ ।क्लोडोल्डोफाइनलमा कार्लोस अल्बर्टोको गोल अगाडि चार इटालीका डिफेन्डरलाई छलाएको श्रेय क्लोडोल्डोलाई जान्छ । उनले सेमिफाइनलमा पनि गोल गरेका थिए, उरुग्वेविरुद्ध ।गेर्सनउनी प्लेमेकरको भूमिकामा मैदानमा उत्रन्थे । उनको बायाँ खुट्टाको प्रदर्शन गज्जब हुने गर्थ्यो । त्यसैले भनिन्छ, उनको त्यो बायाँ खुट्टा सुनको थियो ।रिभेलिनोमोटो जुंगाका धनी रिभेलिनो ब्राजिलले त्यो विश्वकप जित्दा २४ वर्षका मात्र थिए । प्रतियोगितामा उनले नै ब्राजिलका लागि गोलको खाता खोलेका थिए, चेकोस्लोभाकियाविरुद्ध ।पेलेसन् १९५८ र १९६२ पनि पेलेले तेस्रोपल्ट विश्वकप जितेका थिए । सन् १९७० मा उनी २९ वर्षका थिए । यही विश्वकपको प्रदर्शनले उनी सबैको सधैंका लागि नजरमा परेका थिए ।टोस्टाओउनी अग्रपंक्तिमा पेलेका साथी खेलाडी थिए, टोस्टाओ र पेलेको साझेदारी खुबै जमेको थियो । पेरुविरुद्धको क्वाटरफाइनल जितमा उनले २ गोल गरेका थिए ।"
भ्यालेन्सिया र गेटाफेलाई धक्का,जर्मनीबर्लिन डानी ओल्मोले दुई मिनेटमा दुई गोल गरेपछि जर्मन बुन्डेसलिगामा आरबी लाइप्जिगले होफेनहमलाई शुक्रबार राति २० ले हराएको छ । यो जितपछि तेस्रो स्थानमा रहेको लाइप्जिगले आफू माथिको बोरुसिया डर्टमुन्डसँगको दूरी एक अंकमा छोट्याएको छ ।लाइप्जिगको अब ६२ अंक भएको छ र लिगमा तीन चरण मात्र बाँकीको बेला अर्को सिजनको युरोपेली च्याम्पियन्स लिगका लागि सजिलै छनोट हुने स्थिति बनेको छ । यसपल्ट पनि उसले क्वाटरफाइनल यात्रा तय गरिसकेको छ । उसका लागि स्पेनी मिडफिल्डर ओल्मोले ९ र ११ मिनेटमा गोल गरे ।

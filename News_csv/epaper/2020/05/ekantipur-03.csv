शीर्षक,विवरण
विज्ञ भन्छन् डिस्इन्फेक्टेन्ट टनेल कामै छैन,"पुनको परियोजना बन्द राष्ट्रिय आविष्कार केन्द्रले सेनिटाइजर टनेल बनाउने योजना बन्द गरेको छ । चिकित्सकले टनेलबाट छर्किने केमिकलले स्वास्थ्यमा असर गर्ने सल्लाह दिएपछि यो परियोजना बन्द गरिएको केन्द्रका प्रमुख महावीर पुनले बताए । उनले नमुनाका लागि एउटा तयार गरेर चिकित्सकसँग सल्लाह गरेका थिए । राम्रोका लागि नयाँ प्रविधि बनाउनुपर्नेमा उल्टै असर गर्छ भने, अनि किन बनाउने भनेर रोकें, पुनले भने । निजी कम्पनीहरूले भने धमाधम यस्ता टनेल बनाइरहेका छन् । रातोपुलस्थित एएसएपी डिजाइन कम्पनीले उपत्यका र बाहिर राखिएको सेनिटाइजर टनेल बनाएको हो । शनिबार कम्पनीमा तीनवटा तयारी अवस्थामा थिए भने थप तीनवटा बन्दै थिए । एउटा टनेल एक लाख ५० हजारमा बिक्री गरिरहेको कम्पनीका सञ्चालक आसिस बन्सलले बताए ।"
टर्यो ओलीको सत्ता संकट,"सत्ता संकटको समयरेखावैशाख ८ गते मन्त्रिपरिषद्को बैठक । पार्टी विभाजनका लागि संसदीय दल वा केन्द्रीय कमिटीमा ४० प्रतिशत मत भए पुग्ने गरी अध्यादेश जारी गर्ने निर्णय । बालुवाटारमा सचिवालय बैठक सुरु । राष्ट्रपतिबाट दल विभाजनसम्बन्धी र संवैधानिक परिषदसम्बन्धी सरकारले सिफारिस गरेका दुई अध्यादेश जारी । १० स्थायी कमिटीका २० सदस्यद्वारा विधेयक खारेज र स्थायी कमिटी बैठक बोलाउन हस्ताक्षरसहित लिखित पत्र अध्यक्षद्वयलाई हस्तान्तरण । अध्यक्ष दाहालसहित प्रदेश १, वाग्मती र सुदूरपश्चिम प्रदेशका सांसदसँग ओलीको भेट । अध्यादेश ल्याउनुको कारण रहेको र समयक्रममा प्रस्ट हुँदै जाने दाबी ।११ दाहालओली भेट, अध्यादेश फिर्ता लिन ओली सकारात्मक, ५ बजेसम्म फिर्ता लिने आश्वासन । सोही दिन ओलीनेपाल भेट, सांसदसँगको भेट स्थगित । गौतमसँग फोनसंवाद भैंसेपाटीस्थित गौतम निवासमा दाहालपक्षीय सचिवालय सदस्यको भेला । ओलीले काम गर्न नसक्ने निष्कर्ष ।१२ अध्यादेश फिर्ता लिने मन्त्रिपरिषद्को निर्णय । १३ लकडाउन एक साता बढाउन मुख्यसचिव लोकदर्शन रेग्मी नेतृत्वको कार्यदलको सिफारिस । तत्काल लकडाउन खुकुलो बनाउने परिस्थिति नभएको उच्चस्तरीय समितिको निष्कर्ष । पार्टीभित्रको विवादबारे दाहालओली भेट । मिल्ने प्रस्ताव लिएर ओलीपक्षीय स्थायी कमिटी सदस्य एवं प्रदेश ५ का मुख्यमन्त्री शंकर पोखरेल नेपाल निवास कोटेश्वरमा । महान्यायाधिवक्ता अग्नि खरेल पनि मिलेर जानुपर्ने र विगतको धार जोगाउनुपर्ने सन्देशसहित कोटेश्वरमा । प्रम ओली र माधव नेपालबीच बालुवाटारमा भेटघाट, मन्त्रिपरिषद्, मुख्यमन्त्रीहरू र सल्लाहकार समूह फेर्ने प्रस्ताव । नेपाललाई अध्यक्ष बनाउने आश्वासन । बालुवाटारमा ओलीवामदेव भेट, पार्टी र सरकारबाट बिदा लिन गौतमको सुझाव ।१४ मुख्यमन्त्री पोखरेल र ऊर्जामन्त्री वर्षमान पुनसहितका नेता दाहाल निवास खुमलटारमा । दुई अध्यक्ष मिल्नुपर्ने प्रस्ताव । मन्त्रिपरिषद बैठकले लकडाउन वैशाख २५ सम्म लकडाउन थप्ने निर्णय । प्रधानमन्त्रीद्वारा आफूपक्षीय नेतालाई बालुवाटार बोलाएर छलफल । दाहालपक्षीय नेताको खुमलटार र नेपालपक्षीय नेताको कोटेश्वरमा छुट्टाछुट्टै भेला । दुई दिनभित्र स्थायी कमिटी बैठक डाक्न नेतृत्वलाई अल्टिमेटम । प्रधानमन्त्री ओली र राष्ट्रपतिबीच भेट । प्रधानमन्त्रीद्वारा आफूनिकट सांसदसँग भेटघाट । अध्यादेश फिर्ता गर्दा पनि नैतिकताको कुरा उठाउँदै राजीनामा मागेर षड्यन्त्र गरिएको गुनासो ।१५ प्रधानमन्त्री र प्रधानन्यायाधीशबीच भेट । १६ दाहाल र ओलीबीच बालुवाटारमा भेटघाट । दाहाल र नेपालबीच भेट । साँझ गौतम निवासमा छलफल ।१७ ओली र नेपालपक्षीय नेताबीच कोटेश्वरमा छलफल ।१७ नेकपा सचिवालय बैठक, प्रधानमन्त्री ओलीको राजीनामा माग ।१८ ओली र नेपालबीच बालुवाटारमा छलफल । आफू तेस्रो अध्यक्ष नबन्ने नेपालको भनाइ ।१९ ओली र नेपालसँग दाहालको छुट्टाछुट्टै भेट, तीनवटै गुटको बालुवाटार, खुमलटार र कोटेश्वरमा अलगअलग भेला ।२० सचिवालय बैठक । प्रधानमन्त्रीको आत्माआलोचना । स्थायी कमिटी बैठक २५ गते डाक्ने निर्णय ।"
किन रोकियो भाइरसको जिन विश्लेषण ?,"(काठमाडौं)  कोरोना भाइरस रोग (कोभिड१९) संक्रमितको संख्या बढ्दै जान थाले पनि विस्तृत रूपमा भाइरसको जिन को विश्लेषण गरिएको छैन । कोरोना भाइरसको जिनको विश्लेषण गरे यसको अवस्थाबारे जानकारी हुन्छ ।चीनको वुहानबाट गत माघ ९ मा फर्किएका ३२ वर्षीय कोभिड संक्रमित एक जना नेपालीको भाइरसको जिनको विश्लेषणपछि हालसम्म देखिएका थप संक्रमण गराएका भाइरसको जिन विश्लेषण नभएको सम्बद्ध चिकित्सकले बताएका छन् । एउटा जिनको विश्लेषण गरेर मात्र यो भाइरसबारे विस्तृत भन्न नसकिने उनीहरू बताउँछन् । त्यसताका (पहिलो कोभिड१९ पोजिटिभ केस) गरिएको पूर्ण जिनोम सिक्वेन्स मा त्यो भाइरस वुहान सँग मिलेको थियो, वीरगन्जको नारायणी केन्द्रीय अस्पतालका डानिरज सिंह भन्छन्, त्यसपछि युरोपेली तथा खाडी मुलुक, भारतलगायतबाट संक्रमित आए पनि भाइरसको जिन विश्लेषण गरिएन ।वीरगन्जको अस्पतालमा हालसम्म आएका १२ जना संक्रमितमध्ये एक जनामा पनि कुनै लक्षण नदेखिएको जानकारी दिँदै उनले भने, हामीकहाँ संक्रमण उत्पन्न गर्ने भाइरसको जिन विश्लेषण गरेर विश्वमा जहाँजहाँ महामारी छ, त्यहाँको भाइरससँग तुलना गरियोस् ।कोसी अस्पतालका मेडिकल सुपरिटेन्डेन्ट डा संगीता मिश्रका अनुसार हाल विराटनगरमा भर्ना गरिएका ३१ जना संक्रमितमा पनि बाहिरबाट हेर्दा कुनै लक्षण देखिएको छैन । कान्तिपुरले केही समयअघि गरेको संक्रमितको अध्ययनअनुसार मुलुकमा देखिएका कोभिड१९ का करिब ८४ प्रतिशत केस एसिम्प्टोम्याटिक (लक्षणविहीन) रहेको देखिएको थियो । नेपालमा पहिचान भएका कोभिड१९ संक्रमितहरूमा माइल्ड (मधुरो) वा एसिम्प्टोम्याटिक (लक्षणविहीन) संक्रमण उत्पन्न भएको पाइएकाले ती भाइरसको जिन विश्लेषण गर्नु आवश्यक रहेको टेकुस्थित राष्ट्रिय जनस्वास्थ्य प्रयोगशालाका भाइरोलजिस्ट डा श्रवणकुमार मिश्र बताउँछन् । नेपालमा संक्रमण पुष्टि भएर आइसोलेसनमा रहेका र उपचारपछि घर गएकाहरूमध्ये अधिकांशमा संक्रमणको बाहिरी लक्षण नदेखिनुलाई विज्ञले अध्ययनको विषय भनेका हुन् । नेपालमा पाइएका संक्रमितको जिनको विश्लेषण गरेर विश्वका अन्य देशमा देखिएको कोरोना भाइरसहरूको जिनसँग तुलना गरी हेर्नुपर्नेमा उनीहरूको जोड हो । यस विषयमा अनुसन्धान गर्न नेपाल स्वास्थ्य अनुसन्धान परिषद्मा डा मिश्रलगायत विज्ञहरूले प्रस्तावसमेत दर्ता गराएका छन् । एक जना कोभिड संक्रमितमा देखिएको भाइरसको जिनलाई विश्लेषण गरेर मात्र यो भाइरसबारे भन्न सकिँदैन, डा मिश्र भन्छन्, पर्याप्त आधार हुन कम्तीमा तथ्यांकगत (स्टेटिस्टिकली) रूपमा ३० देखि ५० वटा भाइरसको जिनको विश्लेषण गर्नुपर्छ । संक्रमित भएका ३० देखि ५० जनासम्म बिरामीबाट यो भाइरस निकालेर यसको फुल जिनोम (सम्पूर्ण जिनको) विश्लेषण हुनु आवश्यक रहेको उनले बताए । यो विश्लेषणले विश्वको अन्य मुलुकमा भएका यस्तै प्रकृतिको भाइरस, सिकिस्त रोगी बनाउने भाइरस र धेरै मृत्यु गराउने भाइरसबीचको समानता वा भिन्नता पत्ता लगाउन सकिन्छ । यदि नेपालको भाइरसबारे अनुसन्धान गर्दा यस्तो देखियो कि यसले संक्रमण गराएर खासै कुनै लक्षण देखाउँदैन र रोगको कडापन देखाउँदैन भने यो भाइरसलाई भविष्यमा खोपको (क्यान्डिडेट भ्याक्सिन) उपयुक्त हुने दाबी गर्न सकिन्छ । डामिश्र भन्छन्, यदि नेपालमा देखिएको भाइरसले कुनै पनि लक्षण नदेखाईकन शरीरमा पर्याप्त मात्रामा एन्टिबडी बनाउन सक्छ भने यस्तो खालको भाइरसको स्ट्रेन (प्रजाति) को विश्लेषण गरेको खण्डमा उक्त भाइरसलाई भविष्यमा खोप बनाउनका लागि समेत दाबी गर्न सकिन्छ । यति मात्र नभई केही समयपछि यो भाइरसलाई खोप बनाउने अन्तर्राष्ट्रिय संस्थासँग नेपालले समन्वय गरी खोप बनाउनुभन्दा अगाडि चार किसिमको (फेज) मध्ये प्रयोगशाला फेजबाट सुरुवात गरी दोस्रो, तेस्रो र चौथो फेजमा यसको परीक्षण गरेर सफल भएको अवस्थामा पुनः खोप उत्पादन गर्ने कम्पनीसँग सरकारले सहकार्य गरेर खोप उत्पादन गर्न सक्छ । नेपाली जनतामा हाल कोरोना भाइरसको संक्रमण भएपछि शरीरले त्यसको विरुद्घमा उत्पादन गर्ने एन्टिबडीको मात्रा, एन्टिबडीको गुण र एन्टिबडीको किसिमको अनुसन्धान सेरो इपिडिमियोलजी हुनुपर्नेसमेत डा मिश्र औंल्याउँछन् । यो सेरो इपिडिमियोलजी अनुसन्धान भएको खण्डमा कोभिड१९ रोग नेपालीहरूमा किन लाग्न सक्ने वा एक चोटि रोग लागिसकेपछि ती मानिसहरूमा किन रोग लाग्न नसक्ने अवस्थासमेत थाहा हुने उनी बताउँछन् । यो अनुसन्धान गर्ने प्रस्तावसमेत परिषद्मा दिइएको छ ।"
साउदीको जेद्दामा ३४ नेपाली संक्रमित,"(काठमाडौं)  साउदी अरबको प्रमुख व्यापारिक केन्द्र जेद्दा आसपासको क्षेत्रमा ३४ जना नेपाली कामदार कोरोना भाइरसबाट संक्रमित भएका छन् । संक्रमितमध्ये २ जना महिला छन् । जेद्दास्थित नेपाली महावाणिज्य दूतावासको कार्यालयअनुसार उनी इर्फान, जेद्दा नेसनल, किङ फाद, किङ अब्दुल्ला मेडिकल कम्प्लेक्स अस्पतालमा उपचार भइरहेको छ । कार्यवाहक महावाणिज्यदूत रेवती पौडेलले संक्रमित सबै नेपालीसँग नियमित सम्पर्कमा रहेको बताए । साउदीको स्वास्थ्य मन्त्रालयले कोरोना भाइरस संक्रमित बिरामीको राष्ट्रियता नखुलाए पनि महावाणिज्य दूतावासको सम्पर्कमा ३४ जना नेपाली रहेको जानकारी पौडेलले दिए । बिरामी, कम्पनीको आधिकारिक प्रतिनिधि (पीआरओ) र चिकित्सकसँग नियमित सम्पर्कमा रहेको उनले बताए । बिरामीमध्ये ५० वर्षीय १ कामदारलाई भने विशेष निगरानीका लागि आईसीयूमा राखिएको छ । अन्यलाई अस्पतालको सामान्य कक्षमा उपचार भइरहेको छ । यहाँको उपचारमा साउदी र गैरसाउदीबीच भेदभाव गरिएको छैन । बिरामी भएर सुरुमा अस्पतालमा भर्ना गर्ने बेला फर्म भर्दा नै राष्ट्रियता पहिचान नगर्ने चलन छ । यसले पनि साउदीले सबैका लागि उपचार पद्धतिलाई समानता कायम गर्न खोजेको पुष्टि हुन्छ, उनले भने, मेरो सबै बिरामीसँग पनि सम्पर्क छ । कसैले पनि उपचारमाथि गुनासो गरेको छैन । ३४ जनामध्ये २ जनालाई निको भइसकेको छ । १८ जना अस्पतालमा छन् । १५ जना पनि निको हुने चरणमा रहेकाले अस्पतालबाट क्वारेन्टाइनमा सारिएको पौडेलले बताए । संक्रमितमध्ये तीनवटा सप्लाई कम्पनीमा २१ जना, एउटा चकलेट कम्पनीमा ९ र एउटा सुपर मार्केटमा ४ जना कार्यरत छन् ।साउदीमा यसबाहेक पनि थप नेपाली संक्रमित छन् । राजधानी रियादस्थित नेपाली दूतावासको क्षेत्राधिकार पर्ने रियाद, दमाम, जुवेल, खोवरमा संक्रमित नेपालीको संख्या खुलाइएको छैन । त्यस क्षेत्रमा संक्रमित नेपाली दूतावासको सम्पर्कमा छन् । साउदीमा शनिबार पनि १ हजार ३ सय ६२ जनालाई पोजिटिभ देखिएको छ । हालसम्म साउदीमा संक्रमितको संख्या २५ हजार ४ सय ५९ पुगेको छ । जसमध्ये ३ हजार ७ सय ६५ जना निको भएका छन् । १ सय ७६ जनाको मृत्यु भएको छ ।कुवेतमा संक्रमित ७७ पुगेकुवेतमा शनिबार थप ३ जना बढेपछि त्यहाँ संक्रमित नेपालीको संख्या ७७ पुगेको छ । कुवेतको जिलिप र महावुल्ला क्षेत्रमा बस्ने नेपाली बढी संक्रमित भइरहेका छन् । बिरामीले उपचार चित्तबुझ्दो रहेको बताएका छन् । संक्रमितको रिपोर्ट आएको ४ दिन भयो । मलाई अस्पतालमा राखिएको छ, एक नेपालीले भने, म कामदार ओसार्ने गाडी चलाउँदै आएको थिएँ । कसरी संक्रमित भएँ भनेर बुझेकै छैन । स्वास्थ्यमा कठिनाइ नभएको उनले बताए । अहिलेसम्म सामान्य अवस्थामा छ । चेकजाँच भइरहेको छ, उनले भने । कुवेतमा शनिबार थप २ सय ४२ जना बढ्दा संक्रमितको संख्या ४ हजार ६ सय १९ जना पुगेको छ ।अहिलेसम्म सबैभन्दा बढी बहराइनमा नेपालीको संक्रमित संख्या १ सय २६ जना पुगेको छ । मलेसियामा भने संक्रमित नेपाली ३ जना छन् । कतारले भने अहिलेसम्म त्यहाँ संक्रमित हुनेको राष्ट्रियता खुलाएको छैन । कतारमा शनिबार ७ सय ७६ जना कोरोना भाइरस (कोभिड१९) का संक्रमित भएका छन् । कतारको स्वास्थ्य मन्त्रालयका अनुसार त्यहाँ संक्रमितको संख्या १४ हजार ८ सय ७२ पुगेको छ । हालसम्म १ हजार ५ सय ३४ जना निको भएर घर फर्किएका छन् । कतारमा अहिलेसम्म १ लाख एक हजार ७ सय २८ जनाको कोरोना जाँच भएको छ भने मृत्यु हुनेको संख्या १२ पुगेको छ ।हरिद्वारमा ३५ नेपाली अलपत्रलमजुङ विभिन्न जिल्लाका ३५ युवा भारतको उत्तराखण्डस्थित हरिद्वार क्षेत्रमा अलपत्र परेका छन् । तीमध्ये १९ जना लमजुङका छन् । हरिद्वार जिल्लाको शिवालिकनगर पवनपुत्र कोलानीस्थित ग्ल्याज ट्रेडिङ इन्डिया प्रालिमार्फत काममा खटिएका युवा लकडाउनपछि कष्टकर अवस्थामा छन् । त्यहाँको सरकारले उनीहरूलाई क्वारेन्टाइनमा राखेको छ । गत माघदेखि काम गरिरहेका उनीहरूले तलब नपाएको र एक महिनायता कम्पनी बन्द भएको बताएका छन् । मर्स्याङ्दी२ का पूर्ण विकले कम्पनीले तलब नदिएको बताए । जबर्जस्ती क्वारेन्टाइनमा हालिएको छ, उनले भने, न बाहिर निस्कन मिल्छ, न भित्र राम्रो व्यवस्था छ । मर्स्याङ्दी१ घनपोखराका आशीष विकले कम्पनीले एउटा काम भनेर अर्को काममा लगाएको, अर्को काम गर्दा पनि तलब नपाएको र क्वारेन्टाइनमा खान बस्न समस्या भएको बताए । क्वारेन्टाइनमा दिनको एक छाक खान दिन्छ । गिलो भात, त्यो पनि थोरै । पानीको झोलमात्रैको तरकारी दिँदा खानै सकिँदैन, उनले भने, एउटै कोठामा १०१५ जना सुत्नुपरेको छ । लकडाउनअघि नै घर फर्किन खोज्दा रोकेको कम्पनीका अहिले कोही पनि सम्पर्कमा नभएको उनीहरूले बताएका छन् । उनीहरू एकसाथ लमजुङसहित सिन्धुपाल्चोक, बाग्लुङ, स्याङ्जा, पोखरा, दार्चुलालगायत जिल्लाका ३५ जना छन् । भारतीय प्रहरीले गड्डाचौकी सीमासम्म पुर्याउने बताए पनि टुंगो नभएको उनीहरूले बताएका छन् ।"
संक्रमणपछि गाउँ र सीमामा विशेष निगरानी,"(रूपन्देहीनेपालगन्ज)  रूपन्देहीको सीमावर्ती गाउँमा कोभिड१९ का संक्रमित फेला परेपछि स्थानीय प्रशासनले सुरक्षा सतर्कता बढाएको छ । संक्रमित युवक फेला परेको कोटहीमाई गाउँपालिका१, सिपवा र पुनर्हवा गाउँमा विशेष निगरानी बढाइएको प्रमुख जिल्ला अधिकारी महादेव पन्थले बताए । संक्रमित युवकको परिवारका सात जनाको स्वाब संकलन गरेर परीक्षणका लागि पठाइएको छ, उनले भने, रिपोर्ट आएपछि थप निर्णय गर्छौं ।सिपवाका २५ वर्षीय युवकमा शुक्रबार कोरोना संक्रमण पुष्टि भएको थियो । उनको गाउँ भारतसँगको सीमानजिकै छ । १५ दिनअघि भारतको राजधानी नयाँदिल्लीबाट घर आएका उनलाई घर नपुग्दै क्वारेन्टाइनमा राखिएको थियो । उनलाई क्वारेन्टाइनमा पुर्याउने उनका दाजु गाउँमा डुलेकाले स्थानीयमा त्रास बढेको छ । सिपवा गाउँमा झन्डै १ सय ५० घरधुरी छन् । कोटहीमाई१ का वडाध्यक्ष रामजन जैसवालले सबै टोल र गाउँमा युवा परिचालन गरेर पूर्ण निगरानी गरिएको बताए । गाउँ प्रवेश गर्ने नाकामा बाँस र मुढा राखेर गाडी चल्न रोक लगाइएको छ ।भारतबाट अझै आउँदै सीमा क्षेत्रमा निगरानीका लागि साविकको भन्दा धेरै संख्यामा सुरक्षाकर्मी खटाइएका छन् । तर भारतबाट लुकेर आउने क्रम रोकिएको छैन । अधिकांश सीमामा खेत र जंगल क्षेत्र छ । त्यहाँबाट ओहोरदोहोर भइरहेको स्थानीयले बताए । रूपन्देहीमा मात्र झन्डै ६० किलोमिटर खुला सीमा क्षेत्र छ । त्यहाँबाट दिनमा चार सयसम्म पैदलै हिँडेर छिर्ने गरेका सम्मरीमाई गाउँपालिका अध्यक्ष जितेन्द्र शुक्लले बताए । बिहीबार राति पनि दिल्लीदेखि हिँड्दै आएका एक जनालाई क्वारेन्टाइनमा राखेका छौं, उनले भने ।सीमा सिल गरेपछि पनि प्रदेश ५ भर २५ हजारदेखि ३० हजारसम्म भारतबाट आएको प्रदेशको सामाजिक विकास मन्त्रालयकै अनुमान छ । रूपन्देहीमा मात्र २ हजारभन्दा बढी भित्रिएको आशंका छ । तीमध्ये रूपन्देहीमा झन्डै ३ सय र प्रदेशभर १ हजार ६ सय मात्र क्वारेन्टाइनमा छन् । अन्यका बारे केही अत्तोपत्तो छैन । लुकेर आउनेको खोजी गर्न र विवरण तयार गर्न प्रदेश सरकारले वडा तहसम्म निर्देशन दिएको छ । तर, वडाबाट विवरण नै उपलब्ध हुन सकेको छैन । प्रदेश सरकारले कोभिड१९ ट्रेसिङ एप पनि ल्याएको छ । शुक्रबारसम्ममा १ हजार १ सय जनाले उक्त एप डाउनलोड गरेको प्रदेश सूचना तथा सञ्चार प्रतिष्ठानका कार्यकारी निर्देशक अनुप बाँस्कोटाले बताए ।सर्त राखेर स्वाब संकलनबाँकेको नेपालगन्ज७ स्थित ६० वर्षीय वृद्धलाई शुक्रबार कोरोना संक्रमण पुष्टि भएपछि स्थानीय बस्ती सिल गरिएको छ । स्थानीयलाई घरमै क्वारेन्टाइनमा राखिएको छ । संक्रमित व्यक्ति दिनहुँ मस्जिदमा नमाज पढ्न आउजाउ गर्थे । थप संक्रमण फैलन नदिन नेपालगन्ज८ को अन्सारी टोलमा शनिबार स्वाब संकलनका लागि स्वास्थ्यकर्मी पुगेका थिए । बिहान ११ बजे बस्तीमा पुगेका स्वास्थ्यकर्मी, प्रशासन र सुरक्षाकर्मीको समूहले स्वाब संकलनमा सहमति जुटाउन संघर्ष गर्नुपर्यो ।सुरुमा स्थानीयलाई महेन्द्र बहुमुखी क्याम्पसमा बनाइएको क्वारेन्टाइनमा राख्ने प्रशासनको योजना थियो । जसको स्थानीयले विरोध जनाए । रोजा (व्रत) बस्नुपर्ने भएकाले घरमै बस्न पाउनुपर्ने उनीहरूको सर्त थियो । स्वास्थ्य कार्यालयका कोरोना फोकल व्यक्ति नरेश श्रेष्ठले स्थानीय सहमत नभएपछि गाउँलाई क्वारेन्टाइन बनाउनुपरेको बताए । सर्वसाधारणले कोरोना भाइरसको प्रकृति, सुरक्षा र गम्भीरता नबुझिदिँदा सहजै काम गर्न नसकिएको उनले गुनासो गरे । उनका अनुसार शनिबार अपराह्नसम्म संक्रमितका परिवारका सदस्यसहित स्थानीय ९० जनाको थ्रोट स्वाब संकलन गरिएको छ । स्थानीयले बस्ती छिर्ने चोक र गल्लीमा बाँसको तगारो राखेका छन् । प्रहरीले वडा सिल गरिएको जनाए पनि थप सतर्कता नअपनाएको स्थानीयको गुनासो छ । स्थानीय नासिर अन्सारीका अनुसार संक्रमित व्यक्तिको घाँटीमा समस्या थियो । लामो समयदेखि सास फेर्नसमेत कठिनाइ हुने गरेको बताउँथे । ज्वरो, रुघाखोकी केही समस्या थिएन । नेपालगन्ज८ का अध्यक्ष सुरेन्द्र गुप्ताका अनुसार संक्रमित व्यक्तिले मदरसामा पढाउनेबारे आफूलाई जानकारी नभएको बताए । अन्सारी टोलमा १ सय ५० घरधुरी छन् । यस वडामा ११ वटा मस्जिद, मदरसा र मन्दिर छन् ।बर्दियामा निषेधाज्ञाबर्दियामा निषेधाज्ञा जारी गरिएको छ । प्रमुख जिल्ला अधिकारी प्रेमलाल लामिछानेलेसीमा बन्द गरिएको पुष्टि गरे । उनका अनुसार सीमामा प्रहरीका अलावा पालिकाहरूले युवाहरूलाई स्वयंसेवकका रूपमा खटाएका छन् । शनिबारदेखि अझ कडाइ गरेका छौं । बाँसगढी नगरपालिका र बढैयाताल गाउँपालिकाका मुख्य नाका पूर्णरूपमा बन्द छन्, उनले भने, लकडाउनको अवधिसम्म जिल्लामा निषेधाज्ञा लगाइएको छ ।सीमामा नेपाली सेना पनि परिचालन गरिएको छ । जिल्लामा एम्बुलेन्स, स्वास्थ्यकर्मी, सञ्चारमाध्यमका सवारीसाधनबाहेकका आवतजावत पूर्णरूपमा निषेध गरिएको छ । तरकारी, खाद्यान्न र कोइला बोक्ने सवारीसाधनलाई पनि रोक लगाइएको बढैयाताल गाउँपालिकाका प्रमुख लालबहादुर श्रेष्ठले बताए । नेपालगन्ज सीमासँगै जोडिएको क्षेत्रमा जोखिम बढेको छ । त्यसैले बढी सतर्कता अपनाएका हौं, उनले भने ।"
ज्याला माग्न ६ दिन हिँडेर खोटाङबाट काठमाडौं,"(काठमाडौं)  सबैको हातमा जेब्रा झोला । झोलामा कोचिएका छन् लुगा र ओढ्ने कपडा । लौरो टेक्दै, खुट्टा खोच्याउँदै हिँडिरहेका उनीहरू सडकछेउमा दुबो र चौतारो देख्नेबित्तिकै लम्पसार परिहाल्थे । सबैको अनुहार मलिन र थकित देखिन्थ्यो । ६ दिनसम्म हिँडेर उनीहरू खोटाङको दिक्तेल रुपाकोट मझुवागढी नगरपालिकाबाट काठमाडौं आइपुगेका हुन् ।उनीहरू बुलबुले खोलामा पुल बनाउने काम गर्थे । मध्यपहाडी लोकमार्गको पुल बनाउन फागुन १८ देखि खटिएकामा लकडाउनपछि काम रोकियो । एक महिना कामविहीन भएर छाप्रोमै बसे । ठेकेदारले काम गरेको पैसा नदिएपछि बेखर्ची भए । काठमाडौंमा बसिरहेका सगरमाथाघिमिरे जेभीका ठेकेदार आशी राईलाई सम्पर्क गरे । ठेकेदारले बैक बन्द भएकोले पैसा पठाउन नसक्ने जवाफ दिए । काठमाडौं आए ज्याला दिन तयार रहेको उनले आश्वासन दिए । ठेकेदारसँग १३ जनाको २ लाख १९ हजार रुपैयाँ लिन बाँकी रहेको उनीहरूको दाबी छ ।ज्याला लिन बाँकी रहेका उनीहरू चैत १५ को बिहान ठेकेदारलाई भेट्न काठमाडौं हान्निए । चैत १४ मा दिक्तेल रुपाकोट मझुवागढी नगरपालिकाबाट बर्दिया जाने पास बनाए । उनीहरूले गाडी पनि खोजे । तर, उदयपुरको नाका हुँदै गाडी चलाउन नदिएपछि उनीहरू हिँडेरै काठमाडौं आइपुगेका हुन् । बर्दिया बाँसगढी नगरपालिका९ माछागढका वीरबहादुर रावतले नेतृत्व गरेको यात्रामा अनिल चौधरी, अर्जुन चौधरी, अभिषेक चौधरी, सुवास चौधरी, गंगाराम चौधरी, विकास चौधरी, सुनिल चौधरी, महेश चौधरी, जगदीश चौधरी, फकिरे चौधरी, रामगोपाल चौधरी, जंगबहादुर चौधरी साथमा थिए । उनीहरू सबैजना एउटै गाउँका हुन् । ६ दिनको हिँडाइपछि शनिबार १ बजे उनीहरू काठमाडौंको गौशाला आइपुगेका हुन् ।उनीहरू शनिबार बिहान सिन्धुलीको मुर्कोट आइपुगेका थिए । काठमाडौं आउने ट्रकलाई गुहारेपछि जडिबुटीसम्म ल्याएर छाडिदिए । त्यसपछि हिँड्दै उनी ठेकेदारको खोजीमा गौशाला पुगेका हुन् । हिजो (शुक्रबार) साँझ ठेकेदारसँग कुरा पनि भएको थियो । काठमाडौं आउनेबित्तिकै फोन गर्नु भनेका थिए । हामी काठमाडौं आएपछि त फोनै नलाग्ने गरेर बसेका छन्, गंगाराम चौधरीले भने, अब घर जाउँ खर्च छैन । काठमाडौं बसौं ठेकेदार भेट्दैन । ठेकेदारले आफ्नो घर वसुन्धराको प्रहरी चौकीसँगै भएको उनीहरूलाई जानकारी दिएका थिए । काठमाडौसँग घुलमिल नभएका उनीहरू वसुन्धरा पुग्न सक्ने अवस्था पनि छैन ।हिँडेर आउँदा उनीहरूले न राम्ररी खान पाएका छन् न त सुत्न नै । यसो थकाइ मार्न खोज्यो कि निद्राले ढलिहाल्छन् । हामी रातमा पनि सडकमा एकछिन मात्रै पल्टिन्थ्यौँ । त्यसपछि हिँड्थ्यौ । रातदिन हिँडेर काठमाडौं आइपुग्यौँ, उनले भने, चाउचाउ खाँदै आइरहेका छौं । खाना नखाएको तीन दिन भयो । उनीहरू सबैको खुट्टा सुन्निएको तथा फोकासमेत उठेका छन् । अव हिँडेर बर्दिया जाने आँट पनि नभएको उनले सुनाए । छोटो बाटो पनि भेटियो । तर, हामी हिँड्न नजान्दा लड्यौं, त्यसैले रोडैरोड हिँड्यौँ, गंगारामले भने ।पानी पर्दा धेरै ठाउँमा रुझेरै यात्रा गरेको उनले सुनाए । खोटाङबाट हिँडेको दोस्रो दिन सुतेको बेला पानी पर्यो । वरिपरि बस्ने ठाउँ पनि कहीँ थिएन, उनले भने, कति बिजोग भयो होला आफैं सोच्नुस् ।उनीहरू थकाइ मारिरहेको अवस्थामा शनिबार गौशाला प्रहरी कार्यालयसँग भेटिएका थिए । अलपत्र परेका उनीहरूको समस्या संवाददाताले काठमाडौं प्रहरी प्रमुख श्यामलाल ज्ञवालीलाई जानकारी गराएपछि पशुपति क्षेत्रमा उनीहरूलाई खाना खुवाउने व्यवस्था भयो । पशुपति क्षेत्र विकास कोषले सुमार्गी भवनमा मजदुरहरूलाई नियमित खाना खुवाउने समय सकिएको थियो । तर, प्रहरीको आग्रहमा फेरि पकाएर उनीहरूलाई खाना खुवाइयो । खाना खुवाउन खटिएका स्वयंसेवकहरूले रातिका लागि भन्दै थप ३० प्याकेट खानासमेत दिए । बाटोमा आउँदा एक ठाउँमा गाउँलेले खुवाएका थिए । त्यो ठाउँको नाम उनीहरूलाई थाहा छैन । उनीहरू ठेकेदारलाई भेटेर पैसा लिन चाहेका छन् । तर, ठेकेदार सम्पर्कमा छैनन् ।"
'विषाक्त रक्सी' ले ११ को मृत्यु,"पटकपटक मृत्यु, छैन प्रहरीको सतर्कताफागुनको अन्तिम साता धनुषाको रमदैयामा विषाक्त मदिरा सेवनले १५ जनाको मृत्यु भएको थियो । उक्त बस्तीमा पहिलो दिन ११ र दोस्रो दिन चार जनाको मदिरा सेवनले मृत्यु भएको थियो । त्यसअघि, गत असारमै धनुषाको पूर्वोत्तर कमला नगरपालिका५, लक्करमा पनि विषाक्त मदिरा सेवनले नै चार जनाको ज्यान लिएको थियो ।अखाद्य वस्तु मिसाएर बनाइने मदिराले केही महिनाको फरकमा प्रदेशका विभिन्न स्थानमा दर्जनौं मानिसको मृत्यु हुँदा पनि घरेलु मदिराको उत्पादन, बिक्रीवितरण र सेवन रोकिएको छैन । घटना हुँदा कडाइ गरेजस्तो गर्ने प्रहरीले घटना सामसुम भएलगत्तै घरेलु मदिरा लक्षित अभियान सेलाउँछ । महोत्तरीको पछिल्लो घटनाबाहेक धनुषाको रमदैया र लक्करमा घरेलु मदिरा सेवनले मानिसहरूको मृत्यु भएपछि प्रदेशसभाको बैठकमा सांसदहरूले यसको नियन्त्रणमा गम्भीर बन्न प्रदेश सरकारको ध्यानाकर्षण गराएका थिए ।घरेलु ब्रान्डका मदिरा उत्पादन गर्न नपाइने कानुनी व्यवस्था हुँदा पनि यस्ता उत्पादन बस्ती र पसलमा छ्याप्पछ्याप्ती पाइन्छ । खुलेयाम मदिरा उत्पादन र बिक्री हुन्छ । प्रहरीले भने उत्पादन र बिक्रीमा कडाइ गरिएको दाबी गर्दै आएको छ । प्रहरीले दिनदिनै घरेलु रक्सी भट्टीहरू भत्काउने, त्यस्ता उत्पादित मदिरा नस्ट गर्ने र उत्पादन गर्नेलाई आन्तरिक राजस्व कार्यालयमा पठाई कानुनी दायरामा ल्याएको बताए पनि यसको कारोबार रोकिएको छैन । कतिपय ठाउँमा प्रहरीकै सेटिङ मा घरेलु मदिरा उत्पादन हुने गरेको स्थानीयको दाबी छ । दुधिया, सौंफी, सुन्तला, अम्बा, महुवा, स्याउ, ल्वाङ, इलाइँची, खैरलगायत फ्लेवरका घरेलु मदिरा उत्पादन भई बजारमा बिना रोकतोक बिक्री भइरहेको छ । चाँडै तयार गर्न र नशालु बनाउन घरेलु मदिरामा सख्खरसँगै युरिया मल मिसाइन्छ । चिकित्सकहरूका अनुसार शरीरका भित्री संवेदनशील अंगहरूमा घरेलु मदिराले चाँडै असर गर्छ । यस्तो मदिराको गुणस्तर जाँच भएको हुँदैन । यस्ता मदिराले मिर्गौलालाई छिट्टो नोक्सान गर्छ । त्यसैले यस्ता मदिरा पिउनु हुँदैन, नेसनल मडिकल कलेज, वीरगन्जका डा उमेश सर्राफले भने, यो मदिराले जति छिटो नशा पैदा गर्छ, त्यतिनै छिट्टो शरीरमा नोक्सानी पुर्याउँछ ।"
समाजवादी र राजपामा हस्ताक्षर संकलन,"(काठमाडौं)  समाजवादी पार्टी र राजपाका असन्तुष्ट नेताहरू पार्टी एकताको पक्षमा उभिन थालेका छन् । दुवै पार्टीको भोट बैंक रहेको तराईमधेस क्षेत्रलाई एकताले सकारात्मक तरंग ल्याएपछि उनीहरू एकता प्रक्रियामा जोडिएका हुन् । दुई पार्टीबीच गत बुधबार एकाएक एकता भए पनि नेताहरूको व्यवस्थापनदेखि नयाँ दल दर्ताको प्रक्रियामै असन्तुष्ट पक्षको गतिविधिले चुनौती बढाएको थियो । राजनीतिक सहमति बने पनि नयाँ दल जनता समाजवादीले पार्टीको वैधता पाएको छैन । कानुनी प्रक्रिया मिलाएर निर्वाचन आयोगमा दल दर्ताका लागि अहिले दुवै पार्टीका केन्द्रीय सदस्यहरूको हस्ताक्षर संकलन सुरु भएको छ । दुवै पार्टीको केन्द्रीय कार्यसमितिको निर्णय, एकताको सहमति, पार्टीको विधान, नियमावली, घोषणापत्र, केन्द्रीय कार्यसमितिका पदाधिकारी र सदस्यको नामसहितको दस्ताबेज राखेर निर्वाचन आयोगमा दल दर्ताको निवेदन दिएपछि मात्रै एकताले कानुनी मान्यता पाउँछ । लकडाउनका कारण दुवै पार्टीको केन्द्रीय कार्यसमिति बैठक बस्न सम्भव छैन । राजपाको केन्द्रीय कार्यसमितिको सदस्य संख्या मात्रै करिब ८ सय छ भने समाजवादीको ४ सय ३१ छ । केन्द्रीय कार्यसमिति बैठक बस्न सकिने भएपछि दुवै दलले निर्वाचन आयोगसँगको परामर्शमा एकताका लागि निर्णय गरिएको भन्दै हस्ताक्षर थालेका हुन् । यसमा पार्टी एकताको प्रक्रियामा सामेल नभएका र असन्तुष्ट नेताहरूले समेत साथ दिएका छन् । राजपाको ६ सदस्यीय अध्यक्षमण्डलले एकताको सहमतिलाई सर्वसम्मतिमा अनुमोदन गरिसकेको छ । पार्टी महाधिवेशनअघि एकीकरण गर्ने कि पछि भन्नेमा राजपामा मतान्तर थियो । अध्यक्षमण्डलका सदस्य राजकिशोर यादव र अनिल झा पार्टी महाधिवेशनपछि एकीकरण गर्नुपर्ने लाइनमा थिए । त्यसै कारण उनीहरू दुई पार्टीबीच एकता गर्ने बैठकमा समेत सहभागी थिएनन् । एकतालाई यी दुई नेताले समाजवादीलाई जीवनदान दिएको प्रतिक्रिया दिँदै आएका थिए । विगतमा राजपाभित्र एकले अर्कोको अस्तित्व स्वीकार नगर्ने परिस्थितिसमेत थियो । त्यसै कारण ६ नेताबीच दुईदुई महिनामा आलोपालो नेतृत्व लिने प्रणाली बसालिएको थियो । विशेष कारणले सहमति गर्ने बैठकमा आफू उपस्थित हुन नसके पनि एकताप्रति आफ्नो विरोध नभएको यादवले बताए । परिस्थितिजन्य रूपमा एकता भयो, अब वैचारिक र सैद्धान्तिक रूपमा देश र जनतालाई केन्द्रमा राखेर यो पार्टीलाई वैकल्पिक शक्ति बनाउनुपर्छ, उनले कान्तिपुरसँग भने, अब कुनै घटना विशेषलाई आधार मानेर होइन, सामूहिक नेतृत्व र भावनाका साथ एकतालाई निष्कर्षमा पुर्याउन सक्नुपर्छ ।राजपाकै अर्का नेता झाले भने एकताको विषयमा बोल्न चाहेनन् । एकताको दृश्य प्रस्ट छैन, जुन बेला प्रस्ट हुन्छ, त्यतिबेलै बोल्छु, अहिले बोल्दिनँ, उनले भने । उनको यो भावले उनी अझै अन्तुष्ट रहेको देखिन्छ । झाका निकट रहेका नेताहरू भने एकताको पक्षमा सामेल भइसकेका छन् । अर्का नेता यादवले भने सहमतिको बैठकमा सहभागी हुन नसके पनि एकताका विषय र छलफलमा आफू सम्पर्कमै रहेको बताए । यसमा मेरो कुनै असन्तुष्टि छैन, उनले भने, दुई पार्टीबीचको एकता राजनीतिक विषय हो । राजनीतिक रूपमै समाधान खोजिनुपर्छ ।समाजवादी दल त फुटकै संघारमा पुगेको थियो । पार्टी विभाजन नै गरेर सरकारमा जाने तयारीसमेत भइरहेको थियो । एकताले विभाजन रोकिए पनि नेताहरूको असन्तुष्टि सेलाएको थिएन । तर उनीहरूको असन्तुष्टि पार्टी एकीकरणको विषयमा बढ्ता केन्द्रित थिएन । पार्टीको निर्णय शैली, नेताहरूको जिम्मेवारी बाँडफाँट र भूमिकाको विषयलाई लिएर धेरै अघिदेखि उनीहरूको असन्तुष्टि थिया । अध्यादेश जारीपछि असन्तुष्टि विस्फोट भए पनि पार्टी नै विभाजन गर्ने स्तरमा नपुगेको दाबी नेतृ रेणुकुमार यादवले बताइन् । प्रधानमन्त्रीले राजनीतिक दल विभाजन गर्न सहज हुने गरी अध्यादेश ल्याइदिएपछि टुटफुटको चर्चा चलेको हो, उनले भनिन्, जसको पार्टी तोड्न अध्यादेश आए पनि एकताले नयाँ मोड लिइसकेको छ । सन्तुष्ट भएर हामी सबै पार्टीभित्र काम गर्छौं, गर्न थालका छौं ।ससाना पार्टी जोड्दै आएकाले राजपा र समाजवादीबीचको एकता पनि सहजै टुंगोमा पुग्ने दाबी उनले गरिन् । पार्टीभित्र आफ्नो कुरा राख्नुपर्छ, असन्तुष्टि हुन्छ । नेताको कुरा मात्रै मान्दै जाने हो भने त्यहाँ लोकतन्त्र हुन्न, एकतन्त्र हुन्छ, नेत्री यादवले थपिन्, एकदुई प्रतिशत असन्तुष्टि जहाँ पनि हुन्छ । एकता भएपछि खुसी छौं । यो एकता सिद्धान्त र विचारको हो । दुई वर्षअघिदेखिको प्रयास सफल भएको छ । यसलाई सफल बनाउने दिशामा हामी लाग्छौं ।नेताहरूको महत्त्वाकांक्षा व्यवस्थापन गर्ने दिशामा भने एकीकृत समाजवादी जनता पार्टीलाई चुनौती बनेको छ । अहिले दुवै पार्टीमा गरी करिब एक दर्जन नेतृत्व तहका नेता छन् । उनीहरूको पदीय बाँडफाँट र जिम्मेवारी मुख्य समस्या छ । दल दर्ताका लागि निर्वाचन आयोगमा निवेदन दिँदाकै बखत पदाधिकारीको विवरण पेस गर्नुपर्ने हुन्छ ।"
सीमामा भारतीयको तारो बन्दै प्रहरी,"(काठमाडौं)  लकडाउनको समय लम्बिँदै जाँदा नेपालभारत सीमा नाकामा आधारभूत सुविधाबिनै सुरक्षार्थ खटिएका सशस्त्र प्रहरी र नेपाल प्रहरीमाथि सीमावर्ती क्षेत्रका भारतीय नागरिकले आक्रमण गर्न थालेका छन् ।गृह मन्त्रालय स्रोतका अनुसार १२ गतेयता सुरक्षाकर्मीमाथि आक्रमणका ५ घटना भएका थिए । दैनिकजसो सीमा वारपार गरेर आर्थिक गतिविधि गर्ने स्थानीयमा आक्रोश बढ्दै गएका कारण सीमा सुरक्षाको जटिलतालाई बढाएको छ । गत सोमबार सर्लाहीको मलंगवा नगरपालिका१, भेडियाहीस्थित सीमा नाकाबाट नेपाल प्रवेश गर्न खोज्ने भारतीय नागरिक सुरेन्द्र यादवसहित दुई जनालाई त्यहाँ खटिएका सशस्त्र प्रहरीले रोकिदिए । नेपाल छिर्न नदिएको भन्दै दुई भारतीयसहितका झन्डै ४० स्थानीयले सशस्त्र प्रहरी बलको पोस्टमा ढुंगा हानेका थिए । भारतीय सीमा सुरक्षा बलको सहयोगमा भीड तितरबितर पारेपछि प्रहरीले तिनको पहिचान गर्न भारतीय प्रहरीसँग सहयोग मागेको थियो ।गत आइतबार यस्तै घटना कपिलवस्तुको यशोधरा गाउँपालिका७ को मर्यादापुर प्रहरी चौकीमा पनि भयो । सीमा नाकामा मानवीय गतिविधि रोक्न खटिएका प्रहरी हवल्दार विशिष्ट यादव र प्रहरी जवान ईश्वरी ज्ञवालीले पशु चराउँदै आएका केही भारतीयलाई नेपाल छिर्न रोके । लगत्तै भारतीय क्षेत्रका करिब ४० स्थानीय आएर हवल्दार र प्रहरी जवानलाई घिर्सादै भारतीय क्षेत्रतिर लगे । प्रहरीले भारतीय सीमा सुरक्षा बलको समन्वयमा ती प्रहरीलाई छुटाएर ल्यायो । उक्त स्थानमा खटिएका एक प्रहरीका अनुसार उक्त घटनापछि पर्याप्त हतियार र जनशक्तिबिना सीमा नाकामा खटिन प्रहरीहरू डराइरहेका छन् ।सुरक्षाकर्मीहरू बेलाबखत सीमावर्ती भारतीयको आक्रोशको तारो मात्रै बनिरहेका छैनन् । भौतिक आक्रमणकै घटना पनि भइरहेका छन् । सशस्त्र प्रहरीबाट गृह मन्त्रालयमा पठाइएको घटना विवरणका अनुसार १२ गते दिउँसो एक बजेतिर सिरहा नगरपालिका १७ को लच्कास्थित सीमावर्ती क्षेत्रमा यस्तै घटना भयो । थ्रेसर लिएर नेपाल छिर्न लागेका ८९ भारतीयलाई रोकेपछि सशस्त्र प्रहरीका सहायक प्रहरी नायब निरीक्षक टेकबहादुर कार्कीको कमान्डमा खटिएका १३ जनाले रोकिदिए । त्यसलगत्तै झन्डै ३० को संख्यामा आएका भारतीयले सहायक प्रहरी नायब निरीक्षक कार्कीलाई तानेर भारतीय क्षेत्रमा लगी कुटपिट गरे ।प्रहरीलाई नै कुट्दै भारततर्फ लगिएको सूचना पाउनेबित्तिकै सशस्त्र प्रहरीले सीमावर्ती भारतको बेतनास्थित एसएसबी क्याम्पसँग समन्वय गरी ती प्रहरीलाई नेपाल ल्याइएको थियो । सशस्त्र प्रहरी स्रोतका अनुसार ती प्रहरी नायब निरीक्षकको टाउकोमा चोट लागेको छ ।स्रोतका अनुसार सीमा सुरक्षामा खटिएका प्रहरीमाथि निरन्तर भारतीय नागरिकबाट आक्रमणका घटना भएको विषयमा सरकारले गठन गरिएको कोभिड क्राइसिस म्यानेजमेन्ट सेन्टरमा पनि कुरा उठेको थियो । तर सशस्त्र प्रहरीका प्रवक्ता डीआईजी प्रवीणकुमार श्रेष्ठले सीमा सुरक्षामा खटिनेमाथि आक्रमणका घटना एकाध मात्रै भएको र आत्तिनुपर्ने अवस्था नरहेको बताए । उनले भने, सीमावर्ती क्षेत्रमा घाँस काट्ने, बस्तुभाउ चराउने भन्दै छिर्न खोजेकाहरूका घटना पनि आएको छ तर प्रहरीको उपस्थितिले उनीहरूको गतिविधि नियन्त्रणमा आएको छ ।सशस्त्र प्रहरीले सीमा क्षेत्रमा झन्डै डेढ किलोमिटरको दूरीमा १२ सय १३ स्थान अस्थायी पोस्ट निर्माण गरेको छ । गृह स्रोतका अनुसार अस्थायी पोस्टमा सानो संख्यामा खटिने प्रहरी जवानहरू सीमावर्ती भारतीयको आक्रोशको तारो बन्ने गरेका छन् ।वैशाख १ गते सिरहाको सिरहा नगरपालिका१९ स्थित सोहर्वा नाकामा सुरक्षाकर्मी र स्थानीयबीच झडपको घटना भयो । सीमा सुरक्षामा खटिएका सशस्त्र प्रहरीले भारतको मधुवनी जिल्लाको कुमरखोत गाउँ पञ्चायत ३ बस्ने २४ वर्षीय मोहनकुमार यादवलाई नेपाल छिर्न रोकिदिए । बदलामा मोहनले झन्डै २५ जनाको संख्यामा भारतीयलाई बोलाएर सशस्त्र प्रहरीमाथि जाइलागे । गृह स्रोतका अनुसार मोहनले ड्युटीमा खटिएका प्रहरी जवान राजनकुमार चौधरीको टाउकोमा लाठी प्रहार गरेर घाइते बनाएका थिए । उक्त घटनालगत्तै प्रहरीले मोहनलाई पक्राउ गरेको थियो ।सशस्त्र प्रहरीका एक उच्च अधिकारीले लकडाउन लम्बिँदै जाँदा यस्ता घटना दोहोरिन सक्ने चिन्ता व्यक्त गरे । ती अधिकारीले दैनिक रोजीरोटीका निम्ति सीमा वारपार गर्नुपर्ने स्थानीय प्रहरीको उपस्थितिका कारण आक्रोशित बनेको बताए । उनले भने, सीमाबन्दी लम्बियो भने सीमा क्षेत्रका स्थानीयको आक्रोश बुझेर थप सुरक्षा रणनीति बनाउनुपर्ने हुन्छ ।"
प्रतिरक्षा विश्वविद्यालयको प्रमुखमा शर्मा,काठमाडौं (कास) पूर्वरथी बालानन्द शर्माको नेतृत्वमा राष्ट्रिय प्रतिरक्षा विश्वविद्यालय (नेसनल डिफेन्स युनिभर्सिटी) को निर्माण कार्य अघि बढाइने भएको छ । वैशाख १२ को मन्त्रिपरिषद्को निर्णयअनुसार शर्मालाई उक्त विश्वविद्यालयको प्रमुखमा नियुक्त गरिएको हो । नेपालमा पहिलोपटक बन्न लागेको उक्त विश्वविद्यालयको प्रमुखमा रक्षा मन्त्रालयको सिफारिसमा शर्मालाई जिम्मेवारी दिइएको हो । उक्त विश्वविद्यालय भक्तपुरको साँगामा बन्नेछ । कान्तिपुरसँगको कुराकानीमा शर्माले कोरोना भाइरस संक्रमणको समस्या टरेलगत्तै काम अघि बढाउने बताए । शर्माको टोलीमा सरकारले थप दुई विज्ञहरूको नाम पनि तोकिसकेको छ । विज्ञहरूमा कूटनीतिज्ञ शम्भुराम सिंखडा र कानुनविद् युवराज संग्रौलालाई नियुक्त गरिएको हो ।
आगलागीबाट ३७ परिवार विस्थापित,"ताप्लेजुङ (कास) फुङलिङ नगरपालिका ५ माथिल्लो बैंक लाइनमा आगलागीबाट ८ घर जलेका छन् । ती घरमा व्यापार व्यवसाय गर्ने र भाडामा बस्ने ३७ परिवार विस्थापित भएका छन् । प्रमुख जिल्ला अधिकारी डोरेन्द्र निरौलाले शुक्रबार रातिको आगलागीबाट ७ करोड ३५ लाख रुपैयाँ बराबरको क्षति भएको जानकारी दिए । यसमा संघसंस्थाको मात्रै १८ लाख ४७ हजार रुपैयाँ बराबरको क्षति भएको छ । आगलागीबाट नेत्रबहादुर कार्की, खेमराज केसी, चन्द्रप्रसाद निरौला, खड्ग थापा, ठगबहादुर कार्की, नारायण भट्टराई, हस्तमाया लेछर्बो र रामकुमार शाहको घर जलेको हो ।"
लकडाउनले मिर्गौला रोगी भोकभोकै,"(काठमाडौं)  ज्याला मजदुरी गरेर गुजारा गर्दै आएका मिर्गौला रोगी लकडाउनले काम रोकिँदा भोकभोकै परेका छन् । मिर्गौला डायलसिसका लागि विभिन्न जिल्लाबाट राजधानीमा कोठा लिएर बस्दै आएका यस्ता बिरामी घर फर्कन सकेका छैनन् । काम नभएपछि उनीहरूलाई यहाँ बसेर दुईछाक टार्न पनि धौधौ छ । यस्तै एक पात्र हुन् सुनसरीका २७ बुद्ध विश्वकर्मा । तीन वर्षअघि उनको मिर्गौलाले काम गर्न छाड्यो, उपचारका लागि उनले घर छाडे । अहिले उनी भक्तपुरको सहिद धर्मभक्त राष्ट्रिय मिर्गौला प्रत्यारोपणबाट साताको दुईपटक मिर्गौला डायलसिस गरिरहेका छन् । अस्पताल नजिक कोठा लिएर बस्ने उनले सडकमा नाङ्लो पसल राखेर जीविकोपार्जन गर्थे । लकडाउनका कारण उनलको पसल बन्द भयो । केही दिन त उनले त्यही नाङ्लोका चाउचाउ र बिस्कुट खाएर भोक मेटे । पसलबाट दालभातको काम हुन्थ्यो, उनले भने, अब त खानलाई केही छैन, घरमा कोही छैन, कसैले पठाउने स्थिति पनि छैन । उनी बसेको टोलमा केही मजदुरले राहत पाए । आफू भने स्थानीयवासी नभएकाले वडाले राहत नदिएको उनले बताए । घरमा खाने केही नभएपछि उनी अस्पतालको क्यान्टिनमा उधारो खाना खाइरहेका छन् । माग्न जाउँ कसैले दिँदैन, हामीजस्ता गरिबलाई ऋण त झन् कसले पत्याउने, उनले भने, रोगले भन्दा भोकले मर्छु जस्तो लाग्यो ।केन्द्रबाट अहिले एक सय ५१ जनाले नियमित मिर्गौला डायलसिस गरिरहेका छन् । ज्याला मजदुरी रोकिएपछि ती सबै भोकै बस्न बाध्य भएको मिर्गौलापीडित संघका अध्यक्ष बलराम सुवेदीले बताए । घर गए यस्ता बिरामी डायलसिस गर्न नपाएर एक सातामै मर्छन्, उनले भने, यहाँ भोकै बसेर कतिन्जेल बाँच्लान् खै ।सिन्धुपाल्चोककी गीता सुनारले पनि श्रीमान्को उपचारका लागि पाँच वर्ष पहिले घर छाडिन् । केन्द्रबाटै मिर्गौला डायलसिस भइरहेको छ । इँटा, बालुवा बोकेर उनले कोठाभाडा तिर्ने, खाने खर्च निकाल्ने गरिरहेकी थिइन् । लकडाउनका कारण उनको काम रोकियो । बचत पनि केही नभएकाले बिरामी र आफू भोकै बस्नुपरेको बताइन् । केही दिन सहयोग मागेँ, उनले भनिन्, पाँच वर्ष जसोतसो बचाएँ, अब कुनै उपाय लागेन । खर्च अभावकै कारण उनले श्रीमान्को उपचारमा आवश्यक रगतसमेत किन्न नसकेको बताइन् । वडामा राहत लिन जाँदा घरमै ल्याइदिन्छु भनेर फर्काएको उनले सुनाइन् ।महोत्तरीका उचित चौधरी पनि तीन वर्षअघि डायलसिसका लागि राजधानी आए । गाउँको अस्पतालमा पालो नपाएपछि उनी भक्तपुर आए । अस्पताल नजिकै कोठा लिएर बस्छन् । श्रीमतीले पानीपुरी र चटपटे बेचेर घर धान्थिन्, छोरी पढाउँथिन् । उनी पनि सकेको बेलामा श्रीमतीलाई सघाउँथे । लकडाउनपछि उनको यो काम रोकियो । अहिले भोकै बस्नुपर्ने स्थिति आएको उनले बताए । घरभाडा पनि मागिरहेको छ, तिर्नलाई २ हजार पनि छैन, उनले भने, राहत दिन कसैले वास्ता गरेन, पैंचो पनि कति माग्नु । मिर्गौलाबाहेक अन्य बिमार भएको भए उनी घर जान्थे, खेतबारीमा मेलापात गरेर श्रीमतीले खाने खर्च जुटाउँथिइन् । सातामा दुईपटक डायलसिस नगरे उनको ज्यान तलमाथि पर्छ । उपचारका लागि भोकै भए पनि अस्पताल आउजाउ गरिरहेको उनले बताए ।पाँच वर्षदेखि मिर्गौलाको डायलसिस गरिरहेका २५ वर्षीय रामजी तामाङलाई पनि लकडाउनले उस्तै पीडित बनाएको छ । उपचारका लागि उदयपुरको गढी गाउँपालिकादेखि परिवारसहित उनी राजधानी आए । आमाबुवाले ज्याला मजदुरी गर्थे । अस्पतालमा निःशुल्क उपचार पाए पनि लकडाउनका कारण उनी भोकै बस्नुपर्ने अवस्था छ । वडाबाट राहत लिनका लागि घरबेटीले भनिदिनुपर्ने र भाडा नतिरेको भनेर घरबेटीले सिफारिस पनि दिएनन्, उनले भने, लकडाउन थपिन्छ रे, हामी त खाने नपाई मरिन्छ होला ।मिर्गौलापीडितले खानै नपाउने स्थिति आएपछि संघले नगरपालिकामा सहयोग मागिरहेको छ । घरबेटीको सिफारिसबिना ती निकायले राहत दिनै नमानेको संघका अध्यक्ष सुवेदीले बताए । कोरोनाले त मार्छ कि मार्दैन थाहा छैन, उनले भने, यस्तै अवस्था रह्यो भने भोकले चाहिँ मरिन्छ होला ।"
कोरोना नियन्त्रणमा प्रदेशको पहल,"(काठमाडौं)  विराटनगरमा बनाइएको कोभिड१९ अस्थायी अस्पतालमा ३१ जना संक्रमितको उपचार भइरहेको छ । प्रदेश १ सरकारले विराटनगर१० स्थित साल्ट ट्रेडिङको पुरानो भवनलाई मर्मतसम्भार गरी तत्कालै तयार पारेको अस्थायी अस्पताल यतिबेला कोभिड संक्रमितको उपचारका लागि प्रभावकारी सावित भएको छ । प्रदेशले करिब १० दिनको सक्रियतामा चैत तेस्रो साता तयार गरेको उक्त अस्पतालकै कारण केन्द्र (संघ) ले प्रदेश१ का लागि अतिरिक्त तनाव लिनुपरेन । उदयपुरका २८, झापाका २ र भोजपुरका १ जना संक्रमितलाई त्यही अस्पतालमा भर्ना गरिएको छ । एकैपटक त्यति ठूलो संख्यामा कोभिड संक्रमितको उपचार नेपालमा पहिलोपटक त्यही अस्थायी अस्पतालमा भइरहेको छ ।प्रदेश सरकारले बेलैमा सक्रियता देखाएर अस्पताल बनाएका कारण संक्रमितहरूलाई उपचारका लागि काठमाडौं पठाउनु परेन । १ सय बिरामी भर्ना गर्न मिल्ने क्षमताको उक्त अस्पतालमा ३ वटा भेन्टिलेटर उपकरण र १४ वटा आईसीयू सुविधासहितका शय्याको व्यवस्था गरिएको छ । प्रदेश १ का सामाजिक विकासमन्त्री जीवन घिमिरेले त्यहाँ थप ७ वटा भेन्टिलेटर जडानको तयारी गरिएको बताए । उक्त अस्पताल सञ्चालनमा प्रदेशले २ करोड हाराहारी बजेट खर्चिसकेको छ । काठमाडौंपछि गण्डकी प्रदेशको बाग्लुङमा तथा सुदूरपश्चिमको कैलालीमा कोरोना संक्रमित बिरामी भेटिए । लकडाउनको प्रारम्भमै ती संक्रमितको पहिचान भएको थियो । बाग्लुङमा पहिचान भएका दुईजना संक्रमितको उपचार त्यहीँको प्रदेश मातहतको धौलागिरि अस्पतालमा भएको थियो । उनीहरू निको भई डिस्चार्ज भइसकेका छन् । त्यस्तै, कैलालीमा एकपछि अर्को गरेर ५ जनामा कोराना भाइरसको संक्रमण देखियो । उनीहरू सबैको सेती प्रादेशिक अस्पताल धनगढीमा उपचार भयो । सुदूरपश्चिम प्रदेशका सामाजिक विकासमन्त्री कृष्ण सुवेदीले एकपछि अर्को बिरामी कैलालीमा भेटिएपछि अत्यन्तै दबाब बढेको बताए । के पो हुन्छ, धान्न सक्दैनौं जस्तो भएको थियो, उनले भने, कोभिड१९ को उपचारकै लागि अस्पतालमा गरिएको पूर्वतयारी तथा चिकित्सक र अन्य स्वास्थ्यकर्मीको सक्रियतामा यतिबेलासम्म सफल भएका छौं । बिरामीको सफल उपचारपछि सिंगो सुदूरपश्चिमका जनताको आत्मविश्वास बढेको उनले बताए । सुदूरपश्चिममा फागुन २३ देखि चैत ८ गतेको अवधिमा भारतबाट १ लाख ४३ हजार व्यक्ति नेपाल छिरेका थिए । कोभिड१९ नियन्त्रण, रोकथाम र उपचारका लागि संघीय संरचना सार्थक देखिएको छ । काम थालेको दुई वर्षमा आफ्नो संरचनासमेत राम्रो व्यवस्थित नगरिसकेका सातवटै प्रदेश अहिलेको कोरोना महामारीको संकटमा आफूलाई अब्बल सावित गर्न कम्मर कसेर लागेका छन् ।प्रदेश र स्थानीय सरकारले आफ्ना स्थानबाट खेलेको भूमिकाले संघ (केन्द्र) सरकारको दायित्वलाई विगतको तुलनामा धेरै गुणाले घटाइदिएको छ । बाहिरबाट आएका व्यक्तिको पहिचान, उनीहरूलाई क्वारेन्टाइनमा राख्ने, विपन्न वर्गलाई राहत पुर्याउनेलगायतका काममा स्थानीय तह सक्रिय छन् । प्रदेश सरकारले आफ्नो प्रदेशभित्र कोभिडको रोकथाम, नियन्त्रण र उपचारमा सबैखाले महत्त्वपूर्ण जिम्मेवारी उठाएको छ । संघ सरकारले प्रदेशलाई कोभिड महामारी नियन्त्रणका लागि कुनै प्रकारको अतिरिक्त बजेट दिएको छैन । तर, सबै प्रदेशले आफ्नो कोषबाट महामारीको नियन्त्रणसँग जोडिएका विविध काम र राहत वितरणका लागि ठूलो धनराशि खर्च गरिरहेका छन् । त्यसले कार्यवोझ मात्रै होइन, बजेट व्यवस्थापनको तनाव पनि केन्द्रलाई घटेको छ । प्रदेशका मुख्यमन्त्री, स्वास्थ्यको काम हेर्ने सामाजिक विकासमन्त्रीसहित विषयगत कामका लागि जिम्मेवारी अनुसारका मन्त्रीहरू उत्तिकै सक्रिय छन् । उनीहरूले प्रदेशभित्रका विशेषज्ञ चिकित्सक, चिकित्सक, प्यारामेडिक्स, नर्स सबैको सूची बनाएका छन् । आवश्यकता पर्दा उनीहरूलाई कहाँ, कसरी खटाउने एक्सन प्लान बनाइएको छ । प्रदेश १ ले विराटनगरको अस्थायी अस्पतालका लागि विशेषज्ञ चिकित्सकसहित विभिन्न तहका ५८ जना स्वास्थ्यकर्मीलाई करारमा भर्ना लिएको छ । सामाजिक विकास मन्त्री घिमिरेका अनुसार प्रदेशभरि सरकारी र निजी गरेर ६ सय स्वास्थ्यकर्मीको सूची तयार पारेर राखिएको छ । आवश्यकताअनुसार उनीहरूलाई खटाइएको र जुनसुकै बेला परिचालन गर्न सक्ने गरी एलर्ट रहन भनिएको छ ।प्रदेश२ मा भेटिएका कोभिड१९ संक्रमितको उपचार वीरगन्जस्थित नारायणी उपक्षेत्रीय अस्पतालमा भइरहेको छ । संघ सरकारमातहतको उक्त अस्पताललाई प्रदेशको भरथेग छ । मागअनुसारको बजेट प्रदेशले उपलब्ध गराएको छ ।प्रदेश१ मा विराटनगरबाहेक धरानस्थित बीपी कोइराला स्वास्थ्य विज्ञान प्रतिष्ठानमा एक सय शय्याको कोभिड अस्पताल तयार छ । प्रदेशकै सहजीकरणमा पूर्वाञ्चाल विश्वविद्यालयको गोठगाउँस्थित अस्पतालमा ५० शय्या कोभिड संक्रमितका लागि तयार गरिँदै छ । झापाको मेची र उदयपुरको गाईघाट अस्पताललाई प्रदेशले ११ करोड रुपैयाँ पठाएर कोभिड संक्रमितको उपचारका लागि तयार पार्दै छ । प्रदेश २ मा वीरगन्जबाहेक जनकपुरको प्रादेशिक अस्पताल कोभिड बिरामीको उपचारका लागि तयार गरिएको छ । जनकपुरमा केन्द्रबाट पठाइएको पोर्टेबल पीसीआर मेसिन प्रयोगमा आउन सकेको छैन । त्यस्तै वीरगन्जमा केन्द्रबाटै पठाइएको ठूलो खाले पीसीआर मेसिनका आधा पार्टपूर्जा आइनसकेकाले त्यसको जडान हुन सकेको छैन । पीसीआर परीक्षणका लागि प्रदेश २ को निर्भरता अझै काठमाडौंमै छ । प्रदेश२ का सामाजिक विकासमन्त्री नवलकिशोर साहले राजविराज र जनकपुरमा पीसीआर मेसिनका खरिदका लागि टेन्डर आह्वान गरिएको बताए । ठूला केन्द्रीय अस्पताल र प्रयोगशाला आफ्नै प्रदेशमा रहेका कारण वाग्मती प्रदेशलाई भने केही सहज छ । काठमाडौंमा गरिने उपचार र परीक्षणलगायतका काम संघ सरकारबाटै भइरहेकाले प्रदेशलाई सजिलो भएको हो । तर, प्रदेश सरकार संघकै तयारीमा निर्भर छैन । काठमाडौंबाहिर भरतपुरमा कोभिड अस्पताल सञ्चालनका लागि प्रदेशले १ करोड सहयोग गरेको छ । प्रदेश सरकारले काठमाडौं विश्वविद्यालयमातहतको धुलिखेल अस्पताललाई कोभिड उपचारमा सक्रिय पार्न २० लाख र रत्ननगरस्थित अस्पताललाई २० लाख सहयोग रहेको सामाजिक विकासमन्त्री युवराज दुलाल बताउँछन् । प्रदेश मातहतका ८ जिल्ला र स्थानीय तहअन्तर्गतका प्राथमिक स्वास्थ्य केन्द्रलाई कोभिडकै उपचारका लागि प्रदेशले ८ करोड रुपैयाँ विनियोजन गरेको छ । आईसीयू शय्या नरहेका हेटौंडामा १० तथा भक्तपुर र सिन्धुलीका अस्पतालमा ५५ वटा आईसीयू शय्या प्रदेशले तयार पारेको छ । भक्तपुरमा ३ र हेटौंडामा २ वटा भेन्टिलेटर पनि जडान गरिएका छन् ।प्रदेशहरूले आफ्ना प्रदेशभित्र कोभिड उपचारका लागि तोकेका अस्पताललाई चाहिने आवश्यक भौतिक पूर्वाधार, स्वास्थ्य उपकरण तथा जनशक्तिको व्यवस्थापन गरेको छ । त्यसलाई चाहिने बजेटका लागि प्रदेशको ढुकुटी खोलिएका छन् ।संघ सरकारले फागुन १८ गते कोभिडसम्बन्धी काम गर्न उपप्रधानमन्त्री ईश्वर पोखरेलको नेतृत्वमा उच्चस्तरीय समिति बनाएपछि कामले गति लिन थालेको हो तर प्रदेश सरकारहरू चीनको वुहानमा कोरानाको संक्रमण तिब्र गतिमा फैलिएलगत्तै तातेका थिए । गण्डकी प्रदेशले माघ १२ बाटै विभिन्न कार्यदलहरू बनाएर काम थालेको सामाजिक विकासमन्त्री नरदेवी पुन मगरले बताइन् । संघले पोखरास्थित गण्डकी अस्पताललाई कोभिडको उपचारका लागि नतोक्दै प्रदेशले आफू मातहतको बाग्लुङस्थित धौलागिरि अस्पताललाई त्यसका लागि तयार पारेको थियो । अस्पतालहरूको क्षमता बढाउने विषयलाई यतिबेला गण्डकीले पहिलो प्राथमिकता दिएको छ । मंगलबार बसेको मन्त्रिपरिषद् बैठकले प्रदेश मातहतको सबै जिल्ला अस्पतालमा आईसीयू शय्या राख्ने निर्णय गरेको छ । मन्त्री पुनका अनुसार मनाङ र मुस्ताङमा ३३ र बाँकी ९ जिल्लामा ५५ वटा आईसीयू शय्या तयार पारिनेछ । प्रदेश २ ले पनि विभिन्न ५ वटा १५ शय्याका अस्पताललाई तीव्र गतिमा ५० शय्याको बनाउने अठोट लिएर काम गरिरहेको छ ।प्रदेश ५ ले २० वटा भेन्टिलेटर, २० वटा आईसीयूसहित २ सय ३० शय्या क्षमताको चारवटा अस्पताललाई कोभिड उपचारका लागि तयार राखेको छ । उक्त प्रदेशमा शुक्रबार मात्रै दुई जनामा कोभिड१९ संक्रमण पुष्टि भएको छ । दुवै जनालाई प्रदेशले व्यवस्थापन गरेका अस्पतालमा भर्ना गरिएको छ । क्यान्सर अस्पताल बाँके, नेपाल संस्कृत विश्वविद्यालय, आयुर्वेद कलेज दाङ, लुम्बिनी प्रादेशिक अस्पताल, बुटवल र भीम अस्पताल भैरहवालाई कोभिड बिरामीको उपचारका लागि व्यवस्थित गर्न प्रदेशले २२ करोड निकासा गरेको छ । कोभिड अस्पतालका लागि अलग्गै सांगठनिक संरचना र थप जनशक्तिको व्यवस्थापन मिलाइएको छ । पीसीआरबाट कोरोना परीक्षण गर्ने गरी प्रदेशमा तीनवटा ल्याब स्थापना गरिएको छ ।सामाजिक विकासमन्त्री सुदर्शन बराल मेसिनको व्यवस्था गरिए पनि परीक्षणका लागि ल्याबमा चाहिने रिएजेन्ट किट, स्वाब संकलनका लागि चाहिने भीटीएम तथा स्वास्थ्यकर्मीका लागि आवश्यक पर्ने पीपीईलगायतका सामग्री अभाव रहेको बताउँछन् । ती सामग्रीका लागि प्रदेशको निर्भरता केन्द्रमाथि छ । त्यसको अभावमा पीसीआरमार्फत गरिने परीक्षणलाई प्रदेशले बढाउन सकेको छैन । स्वास्थ्य सामग्रीको खरिदमा केन्द्र सरकार नै विवादमा तानिएपछि प्रदेशहरू आफैंले ती सामग्री मगाउने आँट गर्न सकेका छैनन् । मन्त्री बराल बरु केन्द्रलाई पैसा तिर्न तयार रहेको तर सामग्री सक्दो छिटो ल्याइदिए धेरैको परीक्षण गर्न सकिने बताउँछन् । उनले अन्तर्राष्ट्रिय बजारबाट मगाउनुपर्ने ती सामान संघले नै मगाएर आपूर्ति गर्नुपर्ने बताए । त्यसका लागि दिनदिनै संघीय मन्त्री र मन्त्रालयका पदाधिकारीलाई फोन गर्दा दिक्क भइसकेको छु, कति फोन गर्नुजस्तो भइसकेको छ, उनले भने ।गण्डकी प्रदेशका सामाजिक विकासमन्त्री पुनः माग धेरै रहेको तर भण्डारमा अभाव रहेकाले चाहेर पनि कतिपय कामलाई गति दिन नसकिएको बताउँछिन् । परीक्षणका लागि चाहिने रिएजेन्ट हुँदा संकलनलाई आवश्यक पर्ने भीटीएम हुँदैन । चाहेर पनि ती सामग्री किन्न सकिरहेका छैनौं, उनले भनिन् त्यसका लागि हाम्रो निर्भरता केन्द्रमाथि छ । संघले थारै सामग्री पठाउँछ ।अन्य प्रदेशको तुलनामा पिछिडिएको र कमजोर मानिएको कर्णाली प्रदेशको कोरोनामाथि नियन्त्रणको तायरी उल्लेखनीय छ । प्रदेशले ५० करोडको कोष स्थापना गरेको छ । १० जिल्लाका विपत् कोषलाई ५०५० लाख पठाएको छ । अन्य प्रदेशको तुलनामा त्यो रकम धेरै हो । केन्द्र सरकारमातहत रहेको कर्णाली स्वास्थ्य विज्ञान प्रतिष्ठानमा कोभिडको उपचारसम्बन्धी व्यवस्था मिलाउन प्रदेशले १ करोड बजेट दिएको छ । सुर्खेतस्थित प्रादेशिक अस्पतालमा १ करोड र रुकुमस्थित सामुदायिक अस्पतालमा ५० लाख खर्चेर प्रदेशले कोभिड संक्रमितको उपचारका लागि ३ सय शय्या तयार पारेको छ । त्यसबाहेक १० वटै जिल्ला अस्पताललाई २५ लाखदेखि ६२ लाखसम्म रुपैयाँ पठाइएको प्रदेशका सामाजिक विकासमन्त्री दल रावलले बताए । थप ५० वटा आईसीयू शय्या र २५ वटा भेन्टिलेटर थप्न प्रदेशले टेन्डर गरिसकेको छ । प्रदेश छिर्ने १ लाख २० हजार व्यक्तिको थर्मल गनबाट ज्वरो मापन गरेको छ । स्थानीय तहसँगको सहयोगमा ५ हजार व्यक्ति बस्न मिल्ने क्वारेन्टाइन उक्त प्रदेशले तयार पारेको छ । अझै पनि ३ हजार व्यक्ति ती क्वारेन्टाइनमा छन् । संघ सरकारले पठाएको पोर्टेबल पीसीआर मेसिनले राम्रो काम गर्न नसकेको त्यहाँ पनि गुनासो छ । प्रदेशले त्रिभुवन विश्वविद्यालयको सहयोगमा ठूलो पीसीआर सुर्खेत अस्पतालमा भर्खरै राखेको छ । त्यसले ४ घण्टामा ९४ जनाको स्वाब परीक्षण गर्न सक्छ । अधिकतम टेस्ट गर्ने तयारीमा छौं तर टेस्टका लागि मेसिन भएर मात्रै पुग्दैन, आवश्यक पर्ने पीसीआर किट र भीटीएमको चर्को अभाव छ, मन्त्री रावलले भने, परीक्षण बढाउनु नै अहिलेको आवश्यकता हो । त्यसका लागि केन्द्र सरकारलाई पटकपटक ताकेता गर्दै आएको छु ।सुदूरपश्चिम प्रदेशले धनगढीबाहेक महेन्द्रनगरमा ५० शय्याको अस्थायी अस्पताल बनाउँदै छ । त्यो थपिएपछि कोरोना संक्रमितको उपचारका लागि त्यस प्रदेशमा १ सय ५० शय्या पुग्नेछ । पहाडका अस्पतालमा प्रदेशले त्यहाँको क्षमताअनुसार न्यूनतम ५ वटा आइसोलेसन शय्या तयार पार्न लगाइएको छ । उक्त प्रदेशमा भेन्टिलेटर १० वटा छ । थप २० वटा भेन्टिलेटर र ३ वटा पीसीआर मेसिन खरिदको प्रक्रिया बढाइएको सामाजिक विकासमन्त्री कृष्ण सुवेदीले बताए । काठमाडौंबाट आएका ३३ जना चिकित्सक उक्त प्रदेशले पाएको अतिरिक्त सहयोग हो । प्रदेश२ सरकारले कोरोनाको उपचार तथा रोकथामको काममा फ्रन्टलाइनमा सक्रिय हुँदा भाइरसबाट संक्रमित भएर कसैको मृत्यु भए परिवारलाई ५० लाख राहत दिने घोषणा गर्यो । त्यसलगत्तै प्रदेश१ ले पनि त्यही बराबरको राहत रकम घोषणा गरेको छ । जब कि संघले घोषणा गरेको त्यस्तो राहत रकम २५ लाख मात्रै हो । राहत वितरणमा प्रदेशको बजेट केन्द्रले लकडाउनका कारण मारमा परेका विपन्न, दैनिक ज्यालादारी मजदुरलाई स्थानीय तहमार्फत राहत दिने योजना त ल्यायो तर बजेट पठाएन । वडा कार्यालयमार्फत राहत वितरण गरिएको छ । केन्द्रले त्यसका लागि बजेट नपठाएपछि त्यसको दबाब प्रदेशमाथि पर्यो । प्रदेशहरूले प्रदेशपिच्छे फरकफरक ढंगले स्थानीय तहलाई राहत वितरणका लागि बजेट उपलब्ध गराएका छन् । सुदूरपश्चिम प्रदेशले प्रत्येक विपन्न परिवारलाई ३ हजार रकम बराबरको राहत सामग्री वितरण गर्ने गरी स्थानीय तहहरूलाई दोस्रोपटक रकम पठाएको छ । स्थानीय तहको जनसंख्या र त्यहाँ पहिचान भएका विपन्न परिवारको संख्याअनुसार पालिकापिच्छे फरकफरक ढंगले रकम पठाएको सामाजिक विकासमन्त्री कृष्ण सुवेदीले बताए । अन्य प्रदेशले पालिकाहरूलाई सामान रूपमा बजेट छुट्याउँदा सुदूरपश्चिमले त्यसमा फरक गरेको छ । स्थानीय तहमा राहत पाउने लक्षित वर्गको संख्याअनुसार न्यूनतम १० लाखदेखि ५६ लाख रुपैयाँ बजेट पठाइएको छ । दोस्रो लटमा त्यसका लागि प्रदेशले १६ करोड रुपैयाँ खर्च गर्दै छ । यसअघि लकडाउनको प्रारम्भमै ८८ स्थानीय तहमध्ये ५२ गाउँपालिकालाई ३ लाखका दरले, ३५ नगरपालिकालाई ४ लाखका दरले तथा १ उपमहानगरलाई ५ लाख रुपैयाँ दिएको थियो । कर्णालीले ७९ स्थानीय तहलाई १३ करोड १० लाख रुपैयाँ पठाइसकेको छ । त्यहाँ गाउँपालिकालाई १५ लाख, नगरपालिकालाई २० लाख दरले र राजधानी रहेको वीरेन्द्रनगर नगरपालिकालाई ३० लाख रुपैयाँ बजेट दिइएको छ ।प्रदेश५ मा राहत वितरणका लागि १ सय ९ स्थानीय तहलाई १३ करोड ६० लाख पठाइएको छ । प्रदेश सरकारले गाउँपालिकालाई १० लाख, नगरपालिकालाई १५ लाख र उपमहानगरपालिकालाई २० लाखका दरले रकम पठाएको हो । गण्डकी प्रदेशमा रहेका ८५ स्थानीय तहलाई पहिलो चरणमा ६ करोड ५० लाख रुपैयाँ प्रदेशले पठाइसकेको छ । ५८ गाउँपालिकालाई ५ लाखका दरले, नगरपालिकालाई १० लाखका दरले पठाइएको छ । राजधानी रहेको पोखरा महानगरपालिकालाई प्रदेश सरकारले १ करोड रुपैयाँ दिएको मन्त्री पुनले जानकारी दिएकी छन् । वाग्मती प्रदेशले राहत वितरणका लागि स्थानीय तहलाई १३ करोड ७२ लाख रुपैयाँ पठाएको छ । १ सय १९ स्थानीय तहमध्ये गाउँपालिकालाई १० लाख, नगरपालिकालाई १२ लाख, उपमहानगरलाई १५ लाख र महानगरलाई २० लाखका दरले बजेट पठाइएको हो ।प्रदेश२ ले पहिलो चरणमा राहत वितरणका लागि १ सय ३६ स्थानीय तहमार्फत १७ करोड ७० लाख पठाइसकेको छ । गाउँपालिकालाई १० लाख, नगरपालिकालाई १५ लाख, उपमहानगरलाई २० लाख र महानगरलाई २५ लाखका दरले बजेट पठाइएको छ । कतिपय स्थानीय तहबाट वितरित राहत सामग्रीको गुणस्तरमा प्रश्न उठेपछि प्रदेश सरकारले दोस्रो चरणमा आफैंले टेन्डरमार्फत राहत सामग्री खरिद गरी स्थानीय तहलाई पठाउने निर्णय गरेको छ । त्यसका लागि ८ वटै जिल्लामा रहेका घरेलु कार्यालयलाई २२ करोड बजेट पठाइको मन्त्री साहले बताए । प्रदेश१ ले १ सय ३७ स्थानीय तहलाई राहत वितरणका लागि ९ करोड ५० लाख रुपैयाँ दिएको छ । त्यसबाहेक सीमा नाकासँग जोडिएका १४ स्थानीय तहलाई थप रकम प्रदेशले उपलब्ध गराएको छ । त्यसमा ८० लाख रुपैयाँ खर्चेको छ । प्रदेशहरूले सुरक्षाकर्मी, स्थानीय प्रशासन र जिल्ला समन्वय समितिलाई पनि काम गर्न सहजता होस् भनेर प्रदेशगत रूपमा फरकफरक ढंगले केही न केही बजेट पठाएका छन् ।"
रोल्पा दुःखान्तलाई त्यसै नभुलौं,"गत बुधबार र बिहीबार भारतीय सिनेमा उद्योगले लगालग दुई कलाकार इरफान खान र ऋषि कपुर गुमाउँदा यता नेपाली प्रशंसक पनि उत्तिकै शोकविह्वल थिए, हिन्दी सिनेमाको गहिरो प्रभाव रहेको नेपालमा प्रतिभाशाली कलाकारको निधनले तरंग ल्याउनु स्वाभाविक थियो । त्यसैबीच बिहीबार साँझै पश्चिम नेपालबाट सबैलाई स्तब्ध बनाउने एक समाचार आयो । कोरोना भाइरसको जारी संकट र बलिउडको दुःखान्तबीच रोल्पाको त्रिवेणी७ गैरीगाउँमा बाख्रा चराएर जंगलबाट घर फर्कंदै गरेका चार बालबालिकाले बेवारिसे बम विस्फोटमा परी ज्यान गुमाएको खबर कहीँकतै ओझेलमा पर्यो । कसैले गरेको हेलचेक्र्याइँ, असावधानी र गैरजिम्मेवारीका कारण ५ वर्षका विजय खत्री, ११ वर्षकी विमला केसी, १३ वर्षका नोखीराम डाँगी र १४ वर्षका गौरव नेपालीको इहलीला समाप्त हुनु सामान्य घटना पक्कै होइन । तिनमा पनि विमला र विजय त दिदीभाइ थिए, अनाहकमा आफ्ना जोर सन्तान गुमाउनुपर्दाको पीडा बाबुआमालाई कस्तो होला ? तैपनि यसबारे सहानुभूतिका चर्चा कमै सुनिए । यसबाट प्रश्न उठ्छ लामो हिंसाप्रतिहिंसाको चक्रमा जेलिँदा कतै हाम्रो संवेदना यस्ता कुराले छिसिक्कै नछुने गरी भुत्ते भइसकेको त छैन ? एउटा दुस्वप्नजस्तो यस्तो पीडा फेरि अरूलाई पर्न नदिन सरकारले आवश्यक पाइला चाल्नैपर्छ । घटनास्थलमै भेटिएको अर्को बम सेनाले निष्क्रिय पारेको छ । सशस्त्र द्वन्द्वका बेला तत्कालीन माओवादी वा सुरक्षाकर्मीले छाडेका बम बालबालिकाले भेट्टाएर खेलाउँदा विस्फोट भएको हुन सक्ने प्रहरीको अनुमान छ । तत्कालीन द्वन्द्वको समयमा उक्त गाउँमाथिको दुम्लामा माओवादी लडाकु र सुरक्षाकर्मीबीच दोहोरो भिडन्त भएको थियो । उक्त गाउँमा प्रहरीले यसअघि पनि ठूलो मात्रामा हतियार, गोलीगठ्ठा र बम फेला पारेको थियो । रोल्पा सदरमुकाम लिबाङबाट करिब ५० किलोमिटर पश्चिममा पर्ने घटनास्थल नजिकै माओवादी लडाकुको शिविर पनि बसेको थियो । एक घण्टा टाढाको दहवनमा लडाकुको पाँचौं डिभिजनको मुख्यालय थियो । यी बम त्यति बेलैका हुन् या पछाडि कसैले छाडेका, यकिन भइसकेको छैन । प्रमुख प्रतिपक्षी कांग्रेसले घटनाबारे गहिरो अनुसन्धान गर्न माग गरेको छ । सरकारले यस्तो छानबिन गर्नु किन वाञ्छनीय हुन्छ भने, त्यसले अरू यस्ता घटना हुनबाट रोक्ने बाटो पहिल्याउन मद्दत गर्नेछ । त्यतिबेला छाडिएको बम अझै कसरी टिक्यो या यो अरू कसैले पछि तयार पारेको त होइन भनेर पत्ता लगाउन पनि यसबारे अनुसन्धान गर्न जरुरी छ । २०६३ मंसिरमा नेपाल सरकार र तत्कालीन विद्रोही माओवादीबीच भएको विस्तृत शान्ति सम्झौताको बुँदा ५१४ मा दुवै पक्ष युद्धको समयमा प्रयोग गरिएका धराप तथा बारुदी सुरुङहरूको रेखांकन, भण्डारण ३० दिनभित्र एकअर्कालाई जानकारी दिन र ६० दिनभित्र निष्क्रिय र निर्मूल गर्न एकअर्कालाई सहयोग गर्नेछन् भन्ने उल्लेख छ । तर नेपालले सबै बारुदे सुरुङ निष्क्रिय गर्न नै त्यसको पाँच वर्ष लाग्यो । त्यतिबेलाका बमहरू भने अझै भेटिँदैपड्किँदै छन् । र, तिनमा परी मृत्यु र अंगभंग हुने क्रम जारी छ । द्वन्द्व सकिएपछि लगत्तैका वर्षहरूमा सालिन्दा ६०७० जनाले बारुदे सुरुङ तथा विस्फोटक पदार्थका कारण ज्यान गुमाएका थिए । तिनमा अधिकांश बालबालिका नै थिए । कतिपय घटनामा बमलाई खेलौना ठानेर खेलाउँदा उनीहरूले ज्यान गुमाउन पुगेका थिए । पछिल्लो समय संख्यात्मक रूपमा घटे पनि फाट्टफुट्ट यस्ता घटना भइरहनु चिन्ताजनक पक्ष हो । द्वन्द्व प्रभावित स्थानहरूमा विस्फोटक पदार्थको खोजी अब पनि निरन्तर जारी राख्नुपर्ने शिक्षा यो घटनाले दिएको छ । तत्कालीन विद्रोही माओवादी पटकपटक सरकारमा गइसक्दा, उक्त दलबाट दुई जना प्रधानमन्त्रीसमेत बनिसक्दा ध्वंसका मसिना झिल्काहरू यसै छोडिनु हुन्न । यस्ता बम कहाँकहाँ हुन सक्छन् भनेर पत्ता लगाउन राज्य संयन्त्र र तत्कालीन विद्रोही दुवै पक्ष जिम्मेवार हुनुपर्छ । यस्ता पदार्थहरू हटाउने र पर्याप्त जनचेतना जगाउने हो भने यसबाट हुने क्षति रोक्न सकिन्छ । सशस्त्र द्वन्द्व सकिएपछि नेपाल सरकार, संयुक्त राष्ट्र संघ र विभिन्न संस्थाहरूले बारुदे सुरुङ तथा विस्फोटक पदार्थसम्बन्धी जनचेतना जगाउने कार्यक्रम पनि सञ्चालन गरेका थिए । तत्कालीन द्वन्द्वग्रस्त क्षेत्रमा यस्तो शिक्षाको खाँचो अहिले पनि उत्तिकै देखिएको छ । हिजोआज हुर्किरहेका कति बालबालिकालाई बम तथा विस्फोटक पदार्थबारे कुनै जानकारी नहुन सक्छ । स्थानीय सरकार, विद्यालय, शिक्षक, प्रहरीले यसतर्फ ध्यान दिनुपर्छ र अभिभावकले पनि आफ्ना छोराछोरीलाई यसबारे सचेत गराउनुपर्छ । सत्य निरूपण र बेपत्ता छानबिनजस्तै शान्ति प्रक्रियाको एउटा नटुंगिएको पाटोका रूपमा बेवारिसे बमको व्यवस्थापन पनि देखिन पुगेको छ, यसबारे सम्बन्धित सबैले ध्यान दिनैपर्छ ।"
सरकारी निसानामा प्रेस,"प्रेसप्रति किन सधैं क्रुद्ध ? टिप्पणी सान्दर्भिक लाग्यो । हुन त सरकारको चरित्र नै निरंकुश हुन्छ । हामीले सरकारलाई लोकतान्त्रिक संविधान र कानुनबमोजिम बनाउने हो । संविधान र कानुन निर्माण गरी विधिको शासन लागू भएको अवस्थामा मात्र पूर्ण लोकतान्त्रिक चरित्रको सरकार बन्न र त्यसको अनुभूति जनताले गर्न सक्छन् । तर यहाँ लोकतान्त्रिक संविधान भएर पनि वर्तमान सरकार र राज्यको चरित्र लोकतान्त्रिक हुन नसकेको हो कि जस्तो आभास आम सर्वसाधारणले गरिरहेका छन् ।अन्तर्राष्ट्रिय मजदुर दिवसको अवसरमा शुक्रबारको प्रधानमन्त्री केपी शर्मा ओलीको सन्देशमा मिडिया र सामाजिक सञ्जालमार्फत अस्थिरता निम्त्याउन खोजेको आक्षेप लगाइयो । यसअघि पनि सरकारका काम कारबाहीमाथि प्रश्न उठाएका सबै विषय मिथ्या हुन्, सरकार असफल पार्ने प्रयास हुन् अनि प्रधानमन्त्री, सरकार, मन्त्रिपरिषद्लाई जोडेर लेखिने सबै खाले आलोचनात्मक सामग्रीहरू केवल कर्कश धुन बजाउनुजस्तै हो भन्ने अभिव्यक्ति दिएर प्रधानमन्त्री ओलीले आफू नेतृत्वको सरकार विपक्षी विचारको सम्मान गर्दैन भन्ने सन्देश दिएका थिए । र, अभिव्यक्ति स्वतन्त्रतामा अनुदार भइरहेको छ भन्ने उनको अभिव्यक्तिले प्रस्ट पारेको थियो । फेरि प्रधानमन्त्रीले सोही प्रवृत्ति दोहोर्याएको देखिन्छ । पछिल्लो समय सरकारी निकायहरूमा सार्वजनिक पद धारण गर्नेहरू विशेषगरी सञ्चारमाध्यममा आउने नकारात्मक समाचारहरूप्रति आक्रोशित हुने गरेको देखिन्छ । सञ्चारमाध्यममा आएका समाचारहरू वास्तविकतामा आधारित भएर आएका पृष्ठपोषणहरू हुन् कि अस्थिरता निम्त्याउने नकारात्मक समाचार भन्नेमा यथार्थ विश्लेषण किन हुँदैन ? सञ्चारमाध्यम राज्यको पक्षपोषण गर्ने अंग नभएर राज्यलाई खबरदारी गर्ने अंग हो भनेर सरकारमा बस्नेहरूलाई किन हेक्का नभएको ? सार्वजनिक पद धारण गर्नु भनेको राज्य कोषबाट तलबभत्ता र सुविधा लिएर कानुनबमोजिम असल काम गर्ने जिम्मेवारी प्राप्त गर्नु हो अनि सरकार र सरकारी संयन्त्रले पारिश्रमिक लिएर गरेका राम्रा कामको प्रशंसा किन गर्ने ? जबकि हरेक सरकारी मान्छेलाई सार्वजनिक सरोकारको काम गर्ने कतव्य र दायित्व हुन्छ र त्यही काम गरेबापत प्रशंसा खोज्नु सुहाउने कुरा हो र ? कमीकमजोरी ढाकछोप गर्न खोज्दा पनि तारिफ गर्नुपर्ने ? जनताले तिरेको करबाट तलब खाने अनि जनताले प्रशंसा गरिदिए हुन्थ्यो भनेर प्रशंसामोह देखाउने ? राज्यको काम कारबाहीको निगरानी मिडियाले नगरे कसरी जनता सुसूचित होलान् ? प्रशंसा त त्यस्ता व्यक्तिहरूको हुन्छ, जो सार्वजनिक पदमा बसेर कुनै लाभको अपेक्षाबिना राज्यलाई योगदान गर्छन् । सरकारमा बस्नेहरूले जनताले तिरेको करबाट बनेको राज्यकोषबाट मासिक केकस्ता सेवासुविधा प्राप्त गरिरहेका छन् ? यो सेवासुविधा किन लिएको हो ? अनि मासिक तलबभत्ता खाएर गरेको कामको प्रशंसा खोज्ने ? अनि कानुनबमोजिम गर्न नसकेको काम, अनियमितता, भ्रष्टाचार, ढिलासुस्ती, गैरजिम्मेवारीजस्ता विकृतिलाई सञ्चारमाध्यमले खबरदारी गर्दा कसरी अस्थिरता भयो ? स्थिरताका नाममा राज्य संयन्त्रलाई भ्रष्ट हुन दिने हो र ? राजनीतिक स्थिरताभित्र जनताले सुशासन चाहेका हुन्, न कि भ्रष्टाचार र अनियमितताको पीडा । त्यसैले मिडियाले राज्यको चौथो अंगको भूमिका निर्वाह गर्दा प्रधानमन्त्रीलगायत कुनै पनि अधिकारीले क्रुद्ध हुन जरुरी छैन । कि त सरकार राज्यकोषबाट तलबभत्ता नलिई स्वयम्सेवी भूमिकामा यो संकटको बेला योगदान गरिरहेको अवस्था हुनुपर्छ अनि सबै मिडियाहरूले सरकारको हाईहाई गरेर समाचार बनाउन सक्छन् । देशैभर महिला स्वास्थ्य स्वयम्सेविकाहरूले स्वास्थ्य क्षेत्रमा निःशुल्क सेवा दिइरहेका छन्, हो उनीहरूको जति प्रशंसा गरे पनि कमी हुन्छ । जनताको नाममा राजनीति ंगर्ने र सत्तामा पुगेपछि नेताले जनतालाई बस्छन् । यस्तो सत्तामुखी राजनीतिलाई मिडियाले खबरदारी नगरे कसले गर्छ ? प्रधानमन्त्री ओलीले राज्यनियन्त्रित सञ्चारमाध्यमहरू रेडियो नेपाल, नेपाल टेलिभिजन, राष्ट्रिय समाचार समितिजस्ता निकायहरूलाई प्रशंसाका लागि आफूअनुकूल बनाउन सक्लान् तर लोकतन्त्रमा स्वतन्त्र सञ्चारमाध्यमहरूलाई सरकारी लगाम लगाउने सोच कल्पनाभन्दा बाहिर हुनुपर्छ । नोदनाथ त्रिताल, चौबिसे गापा३, धनकुटा"
जमिन बाँझो नराखौं,"विश्व बजारमा लगभग ५० लाख नेपाली श्रमिक काम गरिरहेको अनुमान छ । यसरी विदेशमा बगाएको पसिनाले वार्षिक बजेटको ठूलो हिस्सा ओगट्छ । जब श्रमिकहरू स्वदेश फर्कन्छन् तब दोहोरो समस्या पर्ने आकलन छ । पहिलो, रेमिटान्स गुमेर त्यसको अर्थतन्त्रमा पर्ने प्रभाव । दोस्रो, फकिएका नागरिकको जीविकोपार्जन र रोगजारी व्यवस्थापनको चुनौती । हाम्रो अर्थतन्त्र कृषिमा निर्भर छ । जलस्रोत र जडीबुटी हाम्रो अमूल्य स्रोत हुन् । हरियो वन नेपालको धन नारा धेरै घन्कियो । तर उपयोगिताको दृष्टिबाट हेर्दा यो कथन नारामै सीमित छ । जमिन खाद्यान्नको स्रोत र विकासको आधार हो । त्यसैले जमिनको बहुआयामिक उपयोग गर्न सकिन्छ । खाद्यान्न उत्पादन, पशुपालन र उद्योग सञ्चालन जमिनमा हुने हो । यसबाहेक पनि जमिनमा जडीबुटी खेती गर्न सकिन्छ । खेतीयोग्य जमिनलाई अन्न उत्पादनका लागि उपयोग गर्न सकिन्छ भने अन्य जमिन पशुपालन, जडीबुटी खेती, वृक्षारोपण, उद्योग सञ्चालनका लागि उपयोगी हुन सक्छन् । खोलानालामा माछापालनलगायत अन्य पर्यावरण संरक्षणका लागि उपयोगी जीवजन्तुको संरक्षण गर्न सकिन्छ । कोरोना महामारीको यो समयमा जमिनको अधिकतम प्रयोग गर्नुपर्छ । र, कसरी प्रयोग गर्ने भन्नेबारेमा योजना बनाउने उचित समय हो यो । निकट भविष्यमा परिश्रमी जनशक्ति फर्कंदै छ । यो सकारात्मक पाटो हो । जनशक्तिको क्षमता र सीपलाई उपयोग गर्दै दीर्घकालीन योजना निर्माण गरी जमिनको प्रयोगमा ध्यान दिनुपर्छ । जमिनलाई बाँझो राख्नु हुन्न । यसका लागि अभियानै सञ्चालन पो गर्ने हो कि ? प्रह्लादप्रसाद दाहाल, मानेभञ्ज्याङ६, थाक्ले, ओखलढुंगा"
राजनीतिमा धैर्य चाहिन्छ,"वामदेव गौतम आजकल निकै चर्चामा छन् । प्रधानमन्त्री ओलीले सचिवालय बैठकमा अचानक गौतमलाई भावी प्रधानमन्त्री बनाउने प्रस्ताव ल्याए । यो प्रस्तावले गौतमको प्रधानमन्त्री बन्ने इच्छा फेरि जगाइदियो । तर उनी प्रधानमन्त्री बन्ने आधार गुमाइसकेका व्यक्ति हुन् । प्रतिनिधिसभाको चुनावमा उनी हारे । अब उनलाई फेरि प्रतिनिधिसभामा ल्याउन सक्ने अवस्था छैन । गौतमलाई रााष्ट्रिय सभाको सदस्य मनोनयन गरी प्रधानमन्त्री हुन सक्ने व्यवस्था गर्न संविधान संशोधन गर्नुपर्छ । र, संविधान संशोधनका लागि प्रतिनिधिसभाका दुईतिहाइ सदस्यको मत चाहिन्छ जुन अहिले नेकपासँग छैन । यी दुई तरिकाबाट मात्रै वामदेव प्रधानमन्त्री हुन सक्छन् । यी दुवै प्रयास पहिले नै असफल भइसकेका छन् । यही अवस्थाको आकंलन गरेर प्रधानमन्त्री ओलीले पूरा नहुने प्रस्ताव ल्याएका हुन् । नेकपाका अन्य नेता र सर्वसाधारण जनताले गौतम प्रधानमन्त्री बन्ने कुनै आधार देखेका छैनन् । तर पनि केही भइहाल्छ भनेर गैतम भित्रभित्र रमाइरहेका छन् र कानुनी परामर्श पनि लिइरहेका छन् भन्ने समाचार बाहिर आएको छ । गौतमको लामो राजनीतिक जीवन छ । उनले निकै संघर्ष गरेर पार्टीभित्र आफ्नो स्थान बनाएका हुन् । गौतमले कसैको निगाह वा उक्साहटबाट केही बन्ने इच्छा राख्नु व्यर्थ छ । उनी आफैं सक्षम छन् । त्यसैले फेरि जनतामाझ गई चुनाव जितेर आफ्नो राजनीतिक भविष्य उज्ज्वल बनाउने बाटोतिर लाग्नुपर्छ । कहिले यता र कहिले उता पुग्ने वा पुर्याउने भकुन्डो बन्नु हुन्न । धैर्य गर्न सिके सम्भावनाका धेरै मार्ग आफैं खुल्छन् भन्ने कुरा गौतमले बुझ्न जरुरी छ । महेशप्रसाद ढुंगाना, नयाँ बानेश्वर"
नेकपा (नेकपा) को ऐंठन,"पैतीसचालीस वर्षअघि वाग्मती उपत्यकामा दुईवटा चिट्ठा खुल्थे । रेडक्रस सोसाइटीको तीस हजारको अनि आँखा अस्पतालको चाहिँ बीस हजारको । सहरका गौंडाहरूमा साना हातेमाइकबाट प्रचार गरी ती चिट्ठाहरू महिनाभरि बेचिन्थे र अन्त्यमा खुलामञ्चमा चिट्ठा किनेर भाग्य चम्काउन खोज्नेहरूको भीडबीच चिट्ठाको परिणाम खोलिन्थ्यो । ती चिट्ठालाई भनिन्थ्यो भाग्योदय चिट्ठा अर्थात् जसको भाग्यमा छ त्यसलाई चिट्ठा पर्नेछ । भाग्योदय चिट्ठालाई सम्झाउने परिवेश आज देशमा बन्न पुगेको छ अर्थात् कोरोना महामारीविरोधी चिट्ठा नेपाली समाजलाई पर्न गएको देखिंदै छ । जुन बेला कोरोनाले छिमेकी देशमा लासका खात लागेका खबर आएका थिए, त्यति बेला विमानस्थल र देशका सबै नाका खुला थिए । लकडाउनपछि हत्तपत्तमा झिकाइएको सामानमाथि भ्रष्टाचार र कमिसनको गलफत्ती चल्दैमा समय गयो । लकडाउन भयो पनि, भएन पनि । हजारौं मान्छे हिँडेर थातथलो पुगे, लकडाउन इज लकडाउन कै बीचमा सांसद, नगरपालिका वा पहुँचवाला पार्टीका कार्यकर्ताको पहलमा हजारौं कोटेश्वर र थानकोटबाट आफ्नो गन्तव्यतिर हान्निए । सत्ताधारी पार्टीका नेता सांसद राजमार्गका बन्द पसलेलाई उठाउँदै हाँसको छोयला खाँदै पनि मनमौजी डुल्न भ्याए । स्वास्थ्यकर्मीको व्यवस्थापन यही बेला यसरी गरियो, एक मात्र भाइरोलोजिस्टको तेजोवध गर्ने कुचेष्टा भयो । हुँदाहुँदा त आफैंले घोषणा गरेको असामान्य परिस्थितिमा जनतालाई घरभित्र थुनेर प्रधानमन्त्रीचाहिँ पाए अरूको पार्टी फुटाउने, नभए आफ्नालाई धम्क्याउने मतिले बेमौसमको अध्यादेश जारी गर्न पुगे, त्यसपछि अपहरण आदि । देशको अभिभावक दावी गरिएका सरकार, प्रधानमन्त्री र स्वास्थ्य मन्त्रालय आदि नै आआफ्ना धन्दामा लाग्दा पनि कोरोना जोखिमले समाजलाई महामारीमा धकेल्न नसक्नु भनेको भाग्योदय चिट्ठा पर्नु, वा भौतिकवादी भाषामा, शुभ संयोगले साथ दिनुबाहेक अरू के मान्न सकिएला र ?प्रधानमन्त्री खड्गप्रसाद ओलीको लोक हँसाउने अध्यादेश र अपहरण काण्डपछि नेकपा (नेकपा) मा अकस्मात्झैं ऐंठनको स्थिति उत्पन्न भएको छ । ओम्नी काण्डलगायतमा करिबकरिब मौनता साधेर इच्छालाग्दी भोजनको परिचर्चामा सीमित प्रचण्डलगायतका नेताहरू रातमा ऐंठन परेर ब्युँझिएझैं अकस्मात् पार्टीभित्र कडाकडा प्रस्ताव लिएर मोर्चाबद्ध भएका छन् । अध्यादेश र अपहरण काण्डले सिंगै पार्टीको भविष्य खतरामा पर्ने ठानेर या यही मौकामा प्रहार गर्दा नै प्रधानमन्त्री ओलीलाई कुर्सीबाट झार्न सम्भव हुने गुनेर पहिले प्रधानमन्त्री भइसकेका तीन जना र जहाँ प्वाल पारेर भए पनि प्रधानमन्त्रीको कुर्सीमा पुग्न तम्सिएका वामदेव गौतम भैंसेपाटी मोर्चामा कटिबद्ध देखिएका छन् । उनीहरूको रणनीति जेजस्तो रहला तर लक्ष्य भने एउटै देखिन्छ प्रधानमन्त्री ओलीलाई सिंहासनबाट तल खसाल्ने । त्यसो के आधारमा गर्ने त भन्दा नैतिकताका आधारमा अर्थात् नैतिकतासंगत ढंगले पद्धतिमा नचलेकाले प्रधानमन्त्री ओली हट्नुपर्छ । गणितीय हिसाबमा प्रधानमन्त्री ओली पार्टीभित्र केही अप्ठ्यारोमा परेका देखिए पनि नैतिकता र पद्धतिगत विषयले भने उनलाई रौंले जति पनि घोचेको भान हुँदैन । आफ्नो स्वार्थ र हितमा हुँदा पार्टी पद्धति र नैतिकताको प्रश्नलाई गन्हाएको लंगौटी ठानेर जहाँ जहिले पनि आफूले जस्तै फाल्दै आएकाहरूको नैतिकता र पद्धतिको कोकोहोलोलाई आफू माथि परेका बेला उच्च स्थान उनले दिऊन् पनि किन ? आफूमाथि लगाइएको नैतिकता र पद्धतिको आरोपलाई जवाफका रूपमा वामदेवलाई प्रधानमन्त्री बनाउने प्रस्ताव दिनु त्यसैको गतिलो दसीका रूपमा मान्न सकिन्छ । चुनावमा हारेको व्यक्तिलाई संविधान नै संशोधन गरेर भए पनि प्रधानमन्त्री बनाउँछु भन्ने प्रस्ताव पार्टी पद्धति मात्र होइन, संविधानकै मर्मको उल्लंघन हो, अनि त्यस प्रस्तावबाट रन्थनिने वामदेव प्रवृत्तिचाहिँ अनैतिकताको सबैभन्दा पातलो तह । आज आम जनता महाअक्करमा परेका बेला सत्ताधारीहरूको यो लुछाचुँडीले आम मानिसलाई जति विस्मित तुल्याए पनि संसदीय व्यवस्था र तिनका शासकहरूको आधारभूत चरित्र भने छताछुल्ल भएरै छाड्नेछ । दुवैतिरबाट फायर खुलेपछि परिणाम त अनिवार्य रूपमा आउने नै छ ।नेपका (नेकपा) को अहिलेको ऐंठनमा सबैभन्दा चर्चित पदावली दुई वटा छन् पद्धति र नैतिकता । प्रधानमन्त्री ओलीलाई पदघटुवामा पारिए नैतिकता र पद्धतिको उल्लंघनलाई कारक मानिनेछ वा उनी पुनः माथि नै परे पद्धति र नैतिक प्रश्न थिएन भनी ठोकुवा पनि गरिनेछ । त्यसैले त्यस पार्टीको आज चर्चित नैतिकता र पद्धतिको वैचारिकी के हो भनी बहस गर्नु सर्वाधिक महत्त्वको विषय बन्न पुगेको छ । किनभने पद्धति र नैतिकता न त विचारनिरपेक्ष हुन्छ, न वर्गनिरपेक्ष । त्यसैले कम्तीमा नेकपा (एमाले) र नेकपा (माके) बीच एकता प्रक्रियादेखिका मूल सन्दर्भहरूलाई अगाडि राखेर विवेचना नगरी नेकपा (नेकपा) को पार्टी पद्धति र नैतिकताको जरोकिलो किटान गर्न सम्भव हुँदैन । सर्वप्रथम त पार्टी एकता गर्ने निर्णय गर्दा दुवै पार्टीका मुख्य नेताहरूले आआफ्ना केन्द्रीय समितिको वैठकसम्म गरेनन् । विशाल पार्टी पंक्ति र नेताकार्यकर्तालाई सोच्नसम्म नदिई विपरीत विचारका मानिएका पार्टीबीच एकता गर्ने केही व्यक्तिको निर्णय कुन विचारधारा अन्तर्गतको पद्धति थियो ? त्यससँगै चुनावमा जितेपछि गरिएको प्रधानमन्त्री आधाआधा समय बाँड्ने निर्णय कुन सिद्धान्तअन्तर्गतको नैतिकतामा आधारित थियो ? यी प्रश्न पद्धति र नैतिकताका सम्बन्धमा अनिवार्य महत्त्वका हुन् । दुनियाँभरिमा फरकफरक विचारका पार्टीहरू एकता गर्ने रुझानमा पुग्दा पनि पहिले विचार र कार्यदिशामा एकता खोज्छन्, त्यसपछि मात्र सांगठनिक एकता । तर आफूलाई कम्युनिस्टसमेत दाबी गर्ने पार्टीहरूबीच पहिले भागबन्डा र एकता, त्यसपछि विचार र कार्यदिशामा एकता बनाउन इन्जिनियरिङ गर्ने कुन पद्धति र नैतिकता थियो ? आम रूपमा पुँजीवादी वा अन्य पार्टीमा सरकारको नेतृत्व पार्टीको मुख्य व्यक्तिले गर्छ, जुन स्वाभाविक हो । यदि देश र जनताप्रति जिम्मेवार भएर सोच्ने हो भने, जसरी हुन्छ ठीक सरकार दिने कुरामा ध्यान हुन्छ, आधाआधा समय एउटै पार्टीको फरकफरक व्यक्ति प्रधानमन्त्री बन्नुपर्ने कुरा कहाँबाट आउँछ र जायज हुन्छ ?सरल ढंगले लिपापोती नगरीकन हेर्दा अचम्मलाग्दो परिदृश्य अगाडि आउँछ । चुनावपछि ओली वा प्रचण्ड जो प्रधानमन्त्री भए पनि अढाई वर्षपछि छोड्नैपर्ने किन ? दुवै जनामध्ये जो भए पनि अढाई वर्षभन्दा थप ठीक काम गर्न सक्दैनौं भन्ने पहिले नै प्रमाणित गरिएको त पक्कै होइन, तब किन थियो त यस्तो निर्णय ? स्वाभाविक रूपमा स्पष्ट हुने विषय हो, उनीहरू दुवै पक्ष एकअर्कालाई उपयोग गर्न चाहन्थे, सत्ताधारी हुनका निम्ति । फरक वर्ग वा पार्टीलाई राजनीतिमा उपयोग गरिनु स्वाभाविक नै हो तर एउटै पार्टीमा एकले अर्कोलाई घोषित रूपमा उपयोगको नीतिगत निर्णय गर्नु सामान्यतया कल्पनाबाहिरको कुरा हो । उनीहरू त्यो हदसम्म पनि गए । एक समय प्रचण्डको व्यक्तित्व निकै माथि थियो तर आफूभन्दा ठूलो स्वीकार गरेर ओली नेतृत्वको पार्टीसँग एकता र उनकै नेतृत्वमा निर्वाचनमा समेत जान स्वीकार गरिसकेपछि सीधा आवश्यकता त हुन्थ्यो ओलीलाई प्रचण्डले पार्टी नेता स्वीकार गर्नु । आखिर जसको नीति त्यसकै नेतृत्व भन्ने प्रचण्डपथीय अवधारणालाई मान्दा यो विषय कदापि गलत होइन । किनभने प्रत्यक्ष निर्वाचनमा बाह्र सिटमा सीमित हुने आतंकले ओली नेतृत्वको पार्टीसँग एकता गर्न लालायित हुनुपरेकै त हो र प्रचण्डको पार्टीसहित हुँदा सत्ताधारी हुन कसैले रोक्न नसक्ने आकलनसहित ओली नेतृत्वको पार्टीले चुनावमा अत्यधिक बहुमत आर्जन गरेकै हो । संसदीय पुँजीवादी प्रणालीको कोणबाट हेर्दा प्रधानमन्त्री ओलीको आजभोलिको चिडचिडाहट असामान्य होइन । किनकि उनी नै यस अवधिका नेता हुन्, तर स्वीकार गर्दैनन् किन भन्ने प्रश्न उनीमा उब्जनु कम्तीमा संसदीय राजनीतिमा नाजायज त हुँदै होइन ।यसप्रकार समग्र दृष्टान्तलाई समुच्चमा विश्लेषण गर्दा यही निष्कर्ष निस्कन्छ पार्टी एकतादेखि आजसम्म नेकपा (नेकपा) भित्र पुँजीवादी संसदीय पार्टी पद्धति र पुँजीवादी नैतिकताको अभ्यास नै वैधानिक रूपमा संगठन र विचारका क्षेत्रमा हुँदै आयो । पुँजीवादी संगठनात्मक प्रणाली भनेको मूल रूपमा जो सम्पत्तिवान् छ, त्यसको पक्षमा सबै निर्णय गर्दै जाने हो । सत्ता झन् सम्पत्तिको ठूलो रूप भएकाले सत्ताका निम्ति जे पनि गर्न मिल्छ भन्ने हुन्छ । यसप्रकारको माहोललाई रट्ठाबट्ठा मिलाउन पद्धतिका हजार तानाबाना भनेको परम्परागत सामन्ती समाजको मुन्सीका कथित अप्ठ्यारा मात्र हुन् । जब पद्धति नै यस्तो थियो भने यससँग जोडिएर आउने नैतिकताको हाल कस्तो होस् ! यथार्थमा भन्दा, नेकपा (नेकपा) को समग्र नैतिक आचरण पुँजीवादी संसदीय नै त चालु रहेको हो । सम्पत्ति र सत्ताका अगाडि तर्क र तथ्यहरूको विसर्जन, इतिहास र योगदानको मूल्यांकनका निम्ति गुलामी, अनि प्रगति र सिर्जनाका निम्ति आदेशको पर्खाइ के त्यस पार्टीमा अनिवार्य बनेको होइन ? यसप्रकारको समग्र परिस्थितिले नैतिक मूल्य र नैतिक धरातल पूरै पुँजीवादी उपयोगितावादद्वारा निर्देशित भैरहेको होइन ? त्यसैको परिणाम त थियो सायद कम्युनिस्ट नैतिकताको वकालत गर्ने वेदुराम भुसाल, घनश्याम भुसाल वा नारायणकाजी श्रेष्ठहरूको वैचारिकनैतिक आत्मसमर्पण । किनकि सम्भवतः उनीहरूले जित्न सक्ने देखेनन् र आफूले नयाँ कष्टकर बाटो पनि रोज्न सक्ने ठानेनन् ।कम्युनिस्ट वा वामपन्थी संगठनात्मक पद्धति वा नैतिक मूल्यको पतनकै जोडदार सिलसिलाले त त्यस पार्टीका आधारभूत जनवर्गीय संगठनहरू क्रमशः रबरस्टाम्पमा परिणत हुँदै गएका हुन् । मजदुर संगठन, महिला संगठन, दलित संगठन आदि सम्बन्धित आफ्नो वर्ग र समुदायको हकअधिकारका निम्ति संघर्षको औजार हुन छाडेर पार्टीभित्र पद माग्ने निरीह जमातमा किन गिरे ? उत्तर बुझिने गरी साफ छ समग्र पार्टीको पद्धति र नैतिक मूल्य विवर्गीय र जनविरोधी बन्न पुग्यो । त्यसकारण नेकपा (नेकपा) भित्रको आजको ऐंठनमय द्वन्द्व कुनै समाजवादी र पुँजीवादी प्रवृत्तिहरूबीचको होइन । त्यसैले त्यस पार्टीका सयौं सुधा कार्यकर्ताले सोचेजस्तो प्रधानमन्त्री ओली प्रवृत्तिलाई परास्त गर्न सक्दा पार्टी समाजवादी बन्ने पनि होइन । त्यस पार्टीभित्रको द्वन्द्व विशुद्ध पार्टीभित्रका दुई वा दुईभन्दा बढी पुँजीवादी प्रवृत्तिहरूबीचको द्वन्द्व संघर्ष मात्र हो । ती प्रवृत्तिविरुद्धको आधारभूत चरित्र एउटै भएकाले कुन प्रवृत्ति कुन बेला कुन मौका छोपेर कता लाग्छ भन्ने कुनै टुंगो हुँदैन । जीवनभर जेलमा सडाइएका पेरुका क्रान्तिकारी अभिमायल गुजमान गोन्जालो भन्छन् अवसरवादको कुनै सिद्धान्त हुँदैन । नेकपा (नेकपा) भित्रको आजको द्वन्द्व संघर्षको सार त्यही नै हो ।समग्र रणनीतिक रूपमा नेकपा (नेकपा) भित्रको आजको ऐंठनमय द्वन्द्वको परिधि लुटजीविकाभित्रकै खेलोफड्को भए पनि विद्वान् पूर्वसभासद श्याम श्रेष्ठको सूत्र अर्थात् एक कदम प्रगतिशीलको दृष्टिकोण यस सन्दर्भमा तत्कालका लागि लागू गर्नु सही नै हुनेछ । तत्कालका सन्दर्भमा प्रधानमन्त्री ओली र अन्तरपार्टी विपक्षीबीच विपक्षी नै एक कदम प्रगतिशील हुन् । यत्रो महामारीको संकटबीच ओम्नी काण्डमा आफैं अख्तियारभन्दा माथि ठानेर भ्रष्टाचार नभएको घोषणा गर्ने, महामारी संकट र जनसरोकारको मूल प्रश्नमा बेसरोकार अध्यादेशहरू ल्याउने अनि अपहरणजस्ता काण्ड रच्न पार्श्व अभिभावकत्व प्रदान गर्ने प्रधानमन्त्री ओलीले नेपाली जनताको घोर अपमान गरेकै हो । त्यसैले उनी कम्तीमा सत्ताच्युत हुनैपर्छ । नेकपा (नेकपा) का प्रधानमन्त्री ओलीविरोधी मोर्चाले कति खुट्टा टेक्छ, त्यो बेग्लै कुरा हो, तर आफ्नो दीर्घकालीन संसदीय छवि रक्षार्थ पनि त्यो प्रवृत्ति टिक्न सकेन भने समग्र पार्टीकै संसदीय अस्तित्व समाप्त हुने प्रक्रिया तीव्र हुनेछ । नेकपा (नेकपा) भित्रको एक वा अर्को गुटको सरकार आम नेपाली जनताका निम्ति दीर्घकालीन महत्त्वको त हुनेछैन, तर प्रत्येक पाइलाको जनविरोधी अपराधी प्रत्येक पाइलामा अपराधी साबित हुनैपर्छ । नेकपा (नेकपा) को ऐंठनको विस्तारित जनसरोकारको सार यही हो ।"
सानालाई संरक्षण,शेखर गोल्छागोल्छा उद्योग वाणिज्य महासंघका वरिष्ठ उपाध्यक्ष हुन् ।
महामारीमा स्थानीय सरकारसँग अपेक्षा,"लकडाउनपछिको असमञ्जसमा बिस्तारै स्थानीय तहहरूले देशमा आशाको सञ्चार गर्न महत्त्वपूर्ण भूमिका खेल्न थालेका छन् । जटिल अवस्थामा नागरिकको नजिकको सरकार स्थानीय तह हो । संघीयताको अवलम्बनसँगसँगै स्थानीय तहमा निर्वाचित प्रतिनिधिहरूले जिम्मेवारी ग्रहण गरेका छन् । अहिले ७५३ पालिकाहरू स्थानीय स्तरको सेवा प्रवाह, सशक्तीकरण र विकासकार्यमा जुटेका छन् । गाउँपालिका र नगरपालिका गरी ६ हजार ७ सय ४३ वडाले राज्यको भुइँ तह (ग्रास रुट) मा काम गरिरहेका छन् । जिल्ला समन्वय समिति र पालिकाहरूसहित स्थानीय तहहरूमा ३७ हजार ७ सय १३ जनप्रतिनिधि जनसेवामा छन् । लगभग ३ हजार ५ सय नागरिक सचेतना केन्द्रमा १० लाख जति मानिस आबद्ध छन् । स्थानीय स्तरमा लगभग ३३ हजार सहकारी संस्था र ३२ हजार ६ सय वनसम्बन्धी समिति क्रियाशील छन् । खानेपानी तथा सरसफाइ समिति, जलउपभोक्ता समिति लगायतका स्थानीय संस्थामा धेरै मानिस जोडिएका छन् । यी नागरिकमूलक संस्थाहरू स्थानीय सरकारका शक्ति र साधन दुवै हुन् जसलाई नागरिक हितमा परिचालन गर्न सकिन्छ । राष्ट्रिय बजेटको २० प्रतिशतभन्दा बढी रकम स्थानीय तहमा हस्तान्तरण हुने गरेको छ । स्थानीय तहको बजेटको न्यूनतम आकार लगभग ४० करोडको छ । यसैगरी अधिकांश स्थानीय तहले स्थानीय विपद् व्यवस्थापन ऐन बनाइसकेका छन् र विपद् व्यवस्थापन कोषमा रकम विनियोजनसमेत गरेका छन् । यसले विपद्जन्य महामारीको संक्रमणको अवस्थामा स्थानीय तहले आधारभूत तहमा काम गर्न सक्ने वातावरण देखाउँछ । स्थानीय तह राज्यशक्ति प्रयोग गर्ने सरकार हो । संविधान, स्थानीय सरकार सञ्चालन ऐन२०७४ अनि संघीय र प्रदेश सरकारका नीतिगत निर्णयहरूले स्थानीय तहको कार्य निर्धारण गर्छ । विपद् जोखिम न्यूनीकरण तथा व्यवस्थापन ऐन२०७४ ले स्थानीय तहमा विपद् व्यवस्थापन कोष रहने र समुदायस्तरमा विपद् पूर्वतयारीको कार्य स्थानीय सरकारको जिम्मेवारीमा राखेको छ । त्यस्तै स्थानीय सरकार सञ्चालन ऐन२०७४ ले स्थानीय अस्पताल तथा अन्य स्वास्थ्य संस्थाको स्थापना तथा सञ्चालनको कार्य स्थानीय सरकारले गर्ने व्यवस्था गरेको छ । सरकारले कोरोना संक्रमणको परिप्रेक्ष्यमा स्थानीय तह परिचालनसम्बन्धी महत्त्वपूर्ण निर्णयहरू गरेको छ । उपप्रधानमन्त्रीको अध्यक्षताको नोभल कोरोना रोग रोकथाम तथा नियन्त्रण उच्चस्तरीय समितिले गत चैत १२ मा वडास्तरमा दूध, तरकारी, फलफूल लगायत अन्य खाद्य वस्तु बिक्री गर्ने पसलहरूमा भीडभाड नहुने, मास्क र स्यानिटाइजरको प्रयोग गर्ने र ग्राहकहरूबीच भौतिक दूरी कायम हुने गरी सञ्चालन गर्न स्थानीय तहलाई सहजीकरणको जिम्मेवारी दिने निर्णय गर्यो । साथै चैत १६ को गृहमन्त्री अध्यक्षताको बैठकले स्थानीय आपूर्ति व्यवस्थापनलाई सहज बनाउन वडाध्यक्षको संयोजकत्वमा स्थानीय प्रहरीको प्रतिनिधित्व हुने गरी समिति गठन गर्ने र रोजगारीको अभावमा गुजारा चलाउन नसक्ने व्यक्तिलाई वडास्तरीय समितिले न्यूनतम दैनिक उपभोग्य वस्तु उपलब्ध गराउने निर्णय गर्यो । कोभिड१९ प्रभावित क्षेत्रहरूका लागि राहत सुविधा प्रदान गर्ने मन्त्रिपरिषद्को चैत १६ को निर्णय कार्यान्वयन गर्न अर्थ मन्त्रालयले कार्यान्वयन कार्ययोजना जारी गर्यो । उक्त कार्ययोजनामा राहत दिनुपर्ने व्यक्त तथा परिवारको लगत निर्माण, लकडाउन अवधिभर दैनिक खाद्य आवश्यकतानुरूप राहत उपलव्ध गराउने, क्वारेन्टिनमा राखिने व्यक्तिको मापदण्ड बमोजिमको खर्चको व्यवस्था गर्ने, गैरसरकारी क्षेत्र वा सामाजिक संघसंस्थाहरूलाई राहत उपलब्ध गराउन क्षेत्र तोक्ने, समन्वय गर्ने, लकडाउन अवधिमा गर्भवती महिला, अपांगता भएका व्यक्ति लगायतलाई आवश्यकतानुसार खाद्यान्न र अन्य थप व्यवस्थाको जिम्मेवारी स्थानीय तहलाई प्रदान गरेको छ । कार्ययोजनामा उत्पादन वा संकलन केन्द्रमा संकलित तरकारी, दूध, अण्डा, माछामासु तथा खाद्यान्न सामग्री नजिकको बजार वा राजधानी लैजाँदा स्थानीय तहमार्फत २५ प्रतिशत ढुवानी अनुदान दिइनेसमेत उल्लेख छ । कोरोना संक्रमण रोकथाम, नियन्त्रण राहतका लागि स्थानीय स्तरमा स्रोत व्यवस्थापनका लागि कोरोना रोकथाम, नियन्त्रण तथा उपचार कोष खडा गरी चालु आर्थिक वर्षको स्वीकृत बजेटबाट रकमान्तरसमेत गर्न सक्ने व्यवस्थासमेत कार्ययोजनाले गरेको छ । असंगठित क्षेत्रमा काम गर्ने श्रमिकहरूलाई घरधनीले एक महिना भाडा मिनाहाका लागि आह्वान गर्ने र कसैलाई घर बहालबाट निकाल्न नपाउने व्यवस्था मिलाउने पनि स्थानीय तहको जिम्मेवारीमा परेको छ । यस्तै, श्रम स्वीकृति लिए पनि कोरोनाले वैदेशिक रोजगारमा जान नपाएका र वैदेशिक रोजगारीबाट फर्किएकाको विवरण स्थानीय रोजगार केन्द्रमा सूचीकृत गराई प्रधानमन्त्री रोजगार कार्यक्रमसँग आबद्ध गर्नुपर्छ । स्थानीय तहले वितरण गरेको राहतको अद्यावधिक विवरण सार्वजनिक गरी संघीय मामिला तथा सामान्य प्रशासन मन्त्रालय र राष्ट्रिय परिचयपत्र तथा पञ्जीकरण विभागमा पठाउनुपर्ने व्यवस्था पनि कार्ययोजनामा छ । कोरोना संक्रमणका प्रारम्भिक दिनमा आफ्नो भूमिकाका सम्बन्धमा केही अस्पष्टता र द्विविधा रहे पनि स्थानीय तहहरू बिस्तारै आफ्नो कार्यक्षेत्रको पहिचान गर्दै नागरिक सेवाको अग्रस्थानमा आउन थालेका छन् । यसक्रममा स्थानीय तहहरूले कोरोना संक्रमणविरुद्ध जनचेतना अभियान सञ्चालन, विदेशबाट फर्केका व्यक्ति पहिचान, लगत संकलन, क्वारेन्टिन निर्माण, आवश्यक उपकरण र औषधि तथा खाद्यसामग्रीको व्यवस्था गरेको छ । त्यस्तै लकडाउनका कारण रोजगारी गुमाएका विपन्न समुदायलाई राहत वितरण, हात धुने तथा सरसफाइसम्बन्धी सुविधा, एम्बुलेन्स सेवाको व्यवस्थापन, सम्भाव्य संक्रमितको जानकारी सम्बन्धित स्थानमा पुर्याई उपचार प्रक्रियामा सहजीकरण, स्थानीय प्रहरीसमेतको सहयोगमा कोरोना प्रभावितसँग सम्पर्कमा आएका व्यक्तिहरूको पहिचान र विवरण संकलन स्थानीय तहहरूले गर्दै आएका छन् । यसक्रममा वडा समितिहरूलाई वडातहमा समन्वयकर्ताका रूपमा परिचालन गर्ने असल अभ्याससमेत भएको छ । स्थानीय तह कोरोना संकटमा संवैधानिक कानुनी जिम्मेवारीका साथ नागरिकको अपेक्षाको कसीमा खरो उत्रनु आवश्यक छ । र, अपेक्षा पूरा गर्न सरकारले जारी गरेको कार्ययोजना कार्यान्वयन गर्नुपर्छ । स्थानीय स्तरमा स्वास्थ्य समस्याको अवस्था बुझ्न स्वयंसेविकाहरू, नागरिक सचेतना केन्द्र तथा स्थानीय सामुदायिक संस्थाहरूलाई कोरोना संक्रमण नियन्त्रणका लागि परिचालन गर्नुपर्छ । न्यून आय भएका र दैनिक ज्यालादारीमा काम गर्ने मानिसलाई खानपानका लागि समयमै राहत वितरणलाई प्राथमिकता दिनु आवश्यक छ । यसै गरी स्थानीय कृषकलाई आफ्नो उत्पादन बजारसम्म पुर्याउन सहयोग र सहजीकरण गरी आपूर्ति व्यवस्था सुचारु गर्नुपर्छ । अत्यावश्यक सामग्री आपूर्तिको सुनिश्चतता, प्रहरी प्रशासनको सहयोगमा कालोबजारी नियन्त्रण, कोरोना संक्रमण नियन्त्रणमा संलग्न गैसस र अन्य निकायहरूको स्थानीय स्तरमा समन्वय र नियमन तथा यस कार्यमा खटिने सुरक्षाकर्मी, स्वास्थ्यकर्मी, कर्मचारी र जनप्रतिनिधिको मनोबल बढाउन पनि उत्तिकै ध्यान दिनु जरुरी छ । कोरोना संक्रमण नियन्त्रण र राहत कार्यका लागि स्थानीय तहमा रहेको विपद् व्यवस्थापन कोषअन्तर्गत कोरोना भाइरस संक्रमण रोकथाम, नियन्त्रण तथा उपचार कोष को स्थापना गरी निर्दिष्ट कार्यमा परिचालन गर्नेजस्ता कार्यले जनअपेक्षा पूरा गर्नुका साथै जनविश्वासको अभिवृद्धिमा समेत सहयोग पुग्छ ।लामो समयको रिक्ततापछि जनताले स्थानीय जनप्रतिनिधिहरू प्राप्त गरेको तीन वर्ष मात्र भएको छ । अहिले मुलुक विश्वव्यापी महामारीसँग जुझिरहेको छ र मुलुकभित्र संक्रमण फैलिन नदिन कठोर प्रयासहरू पनि भइरहेका छन् । यस कठिन घडीमा अग्रस्थानमा रही जनसेवा पुर्याउनु स्थानीय तहको पहिलो जिम्मेवारी हो । अहिले स्थानीय तहले जुन तवरले काम गरिरहेका छन्, यसले नागरिकमाझ भरोसा मात्र बढाएको छैन, प्रदेश र संघीय सरकारलाई समेत काम गर्न सहज वातावरण सृजना गरेको छ । हाम्रोमा कोरोना संकटका कठिन दिनहरू आउन सक्छन्, त्यसका लागि स्थानीय तह तयारी अवस्थामा रहनु आवश्यक छ ।"
भारतमा एकै दिन २४ सय संक्रमित,"नयाँदिल्ली (एजेन्सी) भारतमा गएको २४ घण्टामा २ हजार ४ सय ११ जना कोराना भाइरस (कोभिड१९) बाट संक्रमित भएका छन् । भारतीय स्वास्थ्य मन्त्रालयका अनुसार एकै दिन संक्रमण देखिएको यो हालसम्मकै ठूलो संख्या हो । शनिबार मात्रै ७२ जनाले ज्यान गुमाएका छन् । मन्त्रालयका अनुसार शनिबार साँझसम्म भारतमा कोभिड१९ संक्रमितको संख्या ३७ हजार ७ सय ७६ पुगेको छ । भाइरसका कारण भारतमा हालसम्म १ हजार २ सय २३ जनाले ज्यान गुमाइसकेका छन् । मन्त्रालयका अनुसार संक्रमितमध्ये १० हजार १७ जना उपचारपछि निको भएर फर्किएका छन् । कोभिड१९ बाट महाराष्ट्र राज्य सबैभन्दा बढी प्रभावित भएको छ । महाराष्ट्रमा ११ हजार ५ सय ६ जनामा संक्रमण पुष्टि भइसकेको छ भने ४ सय ८५ जनाले ज्यान गुमाएका छन् । १ हजार ८ सय ७९ उपचारपछि फर्किएका स्वास्थ्य तथा परिवार कल्याण मन्त्रालयले जनाएको छ । महाराष्ट्रपछि बढी प्रभावित गुजरातमा ४ हजार ७ सय २१ जना संक्रमित छन् । यस राज्यमा २ सय ३६ जनाको ज्यान गएको छ भने ७ सय ३५ जना उपचारपछि घर फर्किएका छन् । त्यसैगरी, कोरोना संक्रमितका आधारमा दिल्ली तेस्रो स्थानमा छ । दिल्लीमा ३ हजार ७ सय ३८ जना संक्रमित छन् । १ हजार १ सय ६७ जना निको भइसकेका छन् ।कोभिड१९ को संक्रमण फैलिने क्रम नरोकिएपछि भारत सरकारले देशव्यापी लकडाउनलाई दुई साताका लागि लम्ब्याइसकेको छ । भारतले मे ४ देखि लागू हुने गरी मे १८ सम्मका लागि तेस्रो चरणको लकडाउन गर्ने शुक्रबार निर्णय गरेको हो । भारतमा पहिलो चरणको लकडाउन २४ मार्चमा लगाइएको थियो । दोस्रो लकडाउन १५ अप्रिलमा सुरु भएको थियो । संक्रमितको संख्या झन् थपिएपछि दोस्रो चरणको लकडाउन नसकिँदै तेस्रो चरणको घोषणा गरिएको हो । यसैबीच, दिल्ली राज्यका ११ जिल्लालाई उच्च जोखिमको सूची (रेड जोन) बाट तत्काल नहटाइने भएको छ । दिल्ली प्रदेशका स्वास्थ्यमन्त्री सत्यन्द्र जैनले तेस्रो चरणको लकडाउन अवधिसम्म ११ जिल्लालाई उच्च जोखिमको सूचीबाट नहटाइने शनिबार जनाएका हुन् । दिल्लीका ११ जिल्लालाई हामीले तेस्रो चरणको लकडाउनको अवधिसम्म उच्च जोखिमका जिल्लाको सूचीमा राख्ने निर्णय गरेका छौं, उनले भने । कुनै पनि जिल्लामा भाइरस संक्रमितको संख्या दसभन्दा बढी भएमा त्यस जिल्लालाई उच्च जोखिमको जिल्लाका रूपमा सूचीकृत गरिने व्यवस्था रहेको छ । केन्द्रीय स्वास्थ्य मन्त्रालयले देशभरका १ सय ३० जिल्ला उच्च जोखिमपूर्ण सूचीमा रहेको शुक्रबार जनाएको थियो ।मन्त्रालयले संक्रमण उच्च भएका १ सय ३० जिल्लालाई रातो, संक्रमण सीमित भएको र पछिल्ला दिनमा वृद्धि नदेखिएका २ सय ८४ लाई सुन्तला र पछिल्लो २१ दिनमा एउटा पनि संक्रमणको केस नदेखिएका जिल्लालाई हरियो क्षेत्र निर्धारण गरिएको जनाएको थियो ।"
२० दिनपछि देखिए किम,"सोल (एजेन्सी) उत्तर कोरियाली सर्वोच्च नेता किम जोङउन २० दिनपछि एक सार्वजनिक कार्यक्रममा देखापरेका छन् । उनको स्वास्थ्य अवस्थाबारे विभिन्न हल्ला चलिरहेका बेला उनले राजधानी प्योङयाङनजिकै एक मल कारखानाको उद्घाटन गरेका उत्तर कोरियाली समाचार संस्था कोरियन सेन्ट्रल न्युज एजेन्सी (केसीएनए) ले जनाएको छ । शुक्रबार गरिएको उद्घाटन समारोहमा उनीसहित बहिनी किम योजोङ र अन्य केही वरिष्ठ अधिकारी सहभागी भएका केसीएनएले जनाएको छ । मल कारखानाको उद्घाटनका लागि रिबन काटिरहँदा त्यहाँ उपस्थित हजारौं सर्वसाधारणले किमको सम्मानमा निकैबेर ताली बजाएका पनि केसीएनएले जनाएको छ । केसीएनएले शनिबार सार्वजनिक गरेको समाचारसँगै एक तस्बिर पनि उपलब्ध गराएको छ । शुक्रबार सार्वजनिक गरिएका तस्बिरहरूमा किमले रिबन काटिरहेका, हाँसिरहेका र नजिकै रहेका केही मानिससँग कुराकानी गरिरहेका देखिन्छ । त्यसका साथै उद्घाटन गरिएको कारखानाको अनुगमन गरेका तस्बिर पनि सार्वजनिक गरिएको छ । उत्तर कोरियाको आधिकारिक रोदोङ सिनमुन पत्रिकाको वेबसाइटमा प्रकाशित तस्बिरको स्वतन्त्र पुष्टि हुन भने बाँकी छ । किम सार्वजनिक रूपमा उपस्थित भएका समाचार सार्वजनिक भएकाबारे अमेरिकी राष्ट्रपति डोनाल्ड ट्रम्पले भने प्रतिक्रिया दिन अस्वीकार गरेका छन् । पत्रकारले सोधेको प्रश्नमा ट्रम्पले यसबारे अहिल्यै आफूले केही नबताउने जनाएका बीबीसीले उल्लेख गरेको छ । राष्ट्रपति ट्रम्पले यसअघि विश्वस्त सूत्रबाट किम गम्भीर बिरामी परेको जानकारी आएको भन्दै स्वास्थ्यलाभको कामना गरेका थिए । आफ्ना दिवंगत हजुरबुबाको अप्रिल १५ मा परेको जन्मजयन्ती समारोहमा अनुपस्थित भएपछि किमको स्वास्थ्य अवस्थाबारे विभिन्न अड्कलबाजी गरिएका थिए । किमका बुबा किम इलसुङ उत्तर कोरियाका संस्थापक नेता हुन् । किम उत्तर कोरियाको सर्वोच्च नेता बनेयता उक्त कार्यक्रममा अनुपस्थित भएका थिएनन् । त्यस्तै, कोरियाली सेनाको स्थापना दिवसका अवसरमा अप्रिल २५ मा आयोजित समारोहमा पनि अनुपस्थित भएपछि किम गम्भीर बिरामी परेका दाबी गरिएको थियो । केही अन्तर्राष्ट्रिय सञ्चार माध्यमले किम प्योङयाङको उत्तरी क्षेत्रमा रहेको रिसोर्ट काउन्टी अफ हृयाङसनमा उपचार गराइरहेका दाबी गरेका थिए । ती सञ्चार माध्यमका अनुसार गम्भीर समस्या देखिएपछि किमको मुटुको शल्यक्रिया गरिएको जनाइएको थियो । अन्य केही सञ्चार माध्यमले भने कोरोनाको सम्भावित संक्रमणबाट जोगिन उनी बोनसान गएका दाबी गरेका थिए । छिमेकी चीनले किमको अवस्थाबारे बुझ्न स्वाथ्यकर्मीसहितको टोली उत्तर कोरिया पठाएपछि केही सञ्चार माध्यमले उनको मृत्यु भएको दाबीसमेत गरेका थिए । यसबारे अर्को छिमेकी दक्षिण कोरियाले भने उनी पूर्णरूपमा स्वस्थ रहेको बताउँदै आएको थियो । राज्य सञ्चालित उत्तर कोरियाली सञ्चार माध्यमले भने किमको स्वास्थ्य अवस्थाबारे केही उल्लेख गरेको थिएन । केही दिनको हल्लापछि उसले तस्बिर सार्वजनिक नगरीकनै किम दैनिक क्रियाकलापमा व्यस्त रहेका जनाएको थियो । यसअघि सन् २०१४ को सेप्टेम्बरमा एक सांगीतिक कार्यक्रममा सहभागी भएपछि किम ४० दिनसम्म सार्वजनिक भएका थिएनन् । राज्य सञ्चालित सञ्चार माध्यमले उनी त्यतिबेला कहाँ गएका थिए भन्नेबारे हालसम्म पनि केही बताएका छैनन् । दक्षिण कोरियाली गुप्तचर संस्थाका अनुसार किमको खुट्टाको कुर्कुच्चामा समस्या आएपछि शल्यक्रिया गरिएको जनाएको थियो ।"
एक सातामा थप १७ हजारले गरे कोरोना बिमा,"काठमाडौं (कास) यो साता मात्र थप १७ हजार जनाले कोरोना बिमा गरेका छन् । गत शनिबारदेखि बिहीबारसम्म भएको बिमा संख्या हो, यो । २० निर्जीवन बिमा कम्पनीले कोरोना (कोभिड(१९) को जोखिम सुरक्षणका लागि बिमालेख बिक्री गरिरहेका छन् । कोरोना (कोभिड१९) रोग बिमालेख नाम दिइएको यो बिमा योजना दुई साताअघि सुरु गरिएको हो । यसमा पहिलो एक सातामा १० हजारभन्दा बढीको बिमा भएको थियो । त्यसपछिको साता थप १७ हजारले बिमा गरेका हुन् । हालसम्म कोरोना बिमा गर्नेको संख्या २७ हजारभन्दा बढी पुगेको बिमा समितिका कार्यकारी निर्देशक राजुरमण भट्टराईले जानकारी दिए । लकडाउनको अवधिमा पनि बिमालेखको बिक्री राम्रो छ, उनले भने, यो बिमा अनलाइनबाटै गर्न सकिने भएकाले पनि छोटो समयमा धेरैको बिमा हुन सकेको हो । कोरोना बिमालेख कम आय भएका वर्गमा लक्षित गरिएको उनले बताए । प्रतिव्यक्ति ३ सय र ६ सय प्रिमियम तिरेर परिवारको बिमा गरी क्रमशः ५० हजार र एक लाख रुपैयाँ दाबी भुक्तानी पाइन्छ, उनले भने, कोरोना लागेका बिरामीका लागि उक्त रकमले ठूलो राहत दिन्छ । कोरोनाको उपचार सरकारले गरे पनि बिमाको पैसा अन्य खर्च जस्तै बिरामी कुरुवा, अस्पताल आवतजावत, भिटामिन, फलफूललगायतमा उपयोग हुने उनको भनाइ छ । कोरोना जोखिम बढ्दो अवस्थामा रहेको र कम खर्चमा बिमा गरेर जोखिम सुरक्षण गर्न सकिने भएकाले पनि यो बिमाप्रति आकर्षण बढ्दो छ । बिमा कम्पनीले नाफाभन्दा पनि सामाजिक उत्तरदायित्वअन्तर्गत यो बिमालेख जारी गरिएको बताएका छन् । यसकारण धेरैभन्दा धेरै बिमा गरी कोरोनाको सम्भावित जोखिम न्यूनीकरण गर्नुपर्नेमा भट्टराईले जोड दिए । बिहीबारसम्म राष्ट्रिय बिमा कम्पनीबाहेक १९ कम्पनीले २४ हजार ९ सय १० जनाको बिमा गरेका छन्, उनले भने, त्यसमा राष्ट्रिय बिमा कम्पनीले गरेको संख्या जोड्दा कुल बिमित २७ हजारभन्दा बढी पुगेको छ । सो अवधिमा १ हजार ८ सय ३१ वटा बिमालेखमार्फत ती बिमा गरिएको हो । कोरोना बिमाबाट हालसम्म १ करोड ३२ लाख ५१ हजार रुपैयाँ बिमा शुल्क (प्रिमियम) संकलन भएको बताइएको छ ।यो बिमाको उपादेयता धेरै रहेको एभरेस्ट इन्स्योरेन्सका प्रमुख कार्यकारी अधिकृत कमल गौतमको भनाइ छ । नेपालमा कोरोनाका बिरामी बढ्दै गएपछि बिमालेख जारी गर्न बिमा समितिले दुई साताअघि निर्देशन दिएको थियो । सोही आधारमा निर्जीवन बिमा कम्पनीहरूले बिमालेख बिक्री थालेका हुन् । कोरोना बिमालेखमा एक लाख र ५० हजार गरी दुई प्रकारको बिमांक तोकिएको छ । व्यक्तिगत, सामूहिक (परिवार, कार्यालयका कर्मचारी आदि) रूपमा पनि यो बिमा गर्न सकिन्छ । एक लाख रुपैयाँको बिमाका लागि व्यक्तिले एक हजार रुपैयाँ प्रिमियम (बिमा शुल्क) तिर्नुपर्छ । तर सामूहिक रूपमा घर परिवार वा कार्यालयका कर्मचारीको बिमा गर्दा प्रतिव्यक्ति ६ सय रुपैयाँ तिरे पुग्छ । ५० हजार रुपैयाँ बिमांक रहेको बिमा गर्दा प्रतिव्यक्ति ५ सय र सामूहिक रूपमा प्रतिव्यक्ति ३ सय रुपैयाँमा बिमा गर्न सकिन्छ । ३ महिनाको बच्चादेखि ९९ वर्ष उमेर समूहका व्यक्तिले यी बिमा गर्न सक्छन् । अस्पतालबाट कोरोना संक्रमण भएको पुष्टि भएलगत्तै दाबी भुक्तानी पाइन्छ । तर, बिमा गरेको १५ दिनपछि मात्र उक्त बिमा सक्रिय (एक्टिभ) हुने कम्पनीहरूले जनाएका छन् । कोरोनाबाहेक रोग लागेको अवस्थामा भने दाबी गर्न पाइँदैन । यसको परिपक्व हुने अवधि बिमालेख सुरु भएको मितिदेखि १२ महिनाको छ ।"
बीउमा पनि अनुदान दिने तयारी,"(काठमाडौं)  सरकारले बीउ उत्पादन गर्ने कम्पनी र किसानलाई अनुदान दिने तयारी थालेको छ । बीउबिजनमा किसानलाई प्रोत्साहन गर्न कृषि तथा पशुपन्छी विकास मन्त्रालयले काम सुरु गरेको हो । हाल मुलुकमा निजी कम्पनी, सहकारीमार्फत बीउ उत्पादन हुन्छ । मन्त्रालयले तिनै उत्पादक र वितरकलाई अनुदान दिने योजना बनाएको हो । अनुदानका लागि मोडालिटी तयार हुँदै छ, मन्त्रालयका प्रवक्ता हरिबहादुर केसीले भने, बीउमा अनुदान दिनुपर्छ । गुणस्तरीय बीउ उत्पादन गर्न सरकारले राष्ट्रिय बीउबिजन नीति २०५६ पनि जारी गरेको छ । नीतिको उद्देश्य गुणस्तरमा उपलब्ध गराउने रहे पनि बजारमा पर्याप्त गुणस्तरीय स्वदेशी बीउ उपलब्ध छैन । लक्ष्य हासिल गर्न अनुदान आवश्यक रहेको बीउबिजन गुणस्तर नियन्त्रणका प्रमुख मदन थापाले बताए । मलमा अनुदान हुन्छ । तर बीउले प्राथमिकता नै पाएन । किसानको पहुँच बनाउन मेकानिजम चाहिन्छ । पहुँचका आधारमा आफ्नो मान्छेलाई अनुदान दिनु भएन, उनले भने, बीउ उत्पादकसँगै किसानलाई पनि अनुदान दिनुपर्छ ।सरकारले युरिया, डीएपी, पोटासलगायत रासायनिक मलमा अनुदान दिँदै आएको छ । युरियामा करिब ७० प्रतिशतसम्म अनुदान छ । मलसरह बीउमा पनि अनुदान अत्यावश्यक भएको थापाको भनाइ छ । मलमा वार्षिक ९ देखि १२ अर्ब रुपैयाँसम्म अनुदान दिइन्छ, उनले भने, बीउलाई पनि नयाँ तरिकाबाट लैजानुपर्छ । त्यसैले आगामी आर्थिक वर्षको बजेटमा पानै अर्ब रुपैयाँको प्रस्ताव गरेका छौं । उत्पादनका आधारमा अनुदान दिइने उनले बताए । बीउमा प्रतिकिलो १२ देखि १५ रुपैयाँ अनुदान दिँदा किसान आकर्षित हुने उनको भनाइ छ । केन्द्रका अनुसार किसानले उत्पादन गर्ने बीउ सबै दर्ता हुन्छ । उत्पादन भएपछि प्रक्रिया पुर्याएर प्रमाणीकरण गरी पुष्टि हुन्छ । सबै प्रक्रिया पूरा भएपछि मात्रै अनुदान भुक्तानी गरिनेछ । अनुदान रकम सिधै किसानको खातामा जम्मा गर्नेगरी कार्यविधि तयार गरिने थापाले जानकारी दिए । सफ्टवेयर प्रणाली बनाएर कार्यान्वयनमा ल्याउने तयारी छ । यसका लागि प्रदेश र स्थानीय निकायसँग पनि समन्वय हुन्छ, उनले भने, ससर्त बजेट पालिकालाई जान्छ । केन्द्रले कार्यविधि बनाउँछ । उन्नत बीउ नहुँदा भएको पनि बिक्री भएको छैन । केन्द्रका अनुसार बीउ बिक्रीवितरणमा जिल्लाबाट समन्वय हुन्थ्यो । अहिले त्यसो हुन सकेको छैन । करिब ३ सय ९० टन बीउ मौज्दात छ । स्थानीय तथा प्रदेश तहमा बीउ उत्पादन कार्यक्रम नहुँदा स्रोत बीउ नेपाल कृषि अनुसन्धान परिषद् (नार्क) मै थन्किएको छ । जिल्लामा रहेका कृषि विकास कार्यालयले स्रोत बीउ उठाउँथे । केन्द्रसँग बीउको कुनै कार्यक्रम छैन । जसले गर्दा बीउ उठ्न नसकेको हो । बीउ उत्पादन गर्न किसानलाई सुनिश्चित गर्नुपर्छ । खाद्यान्नको जस्तै बीउको पनि न्यूनतम मूल्य तोक्नुपर्छ, थापाले भने, बीउ बिक्री नभए सरकारले किन्छ । किसानले पाउने बीउमा पनि अनुदान दिनुपर्छ ।नेपालमा ७७ बालीका ६ सय ७१ जात सूचीकृत छन् । तिनमा ३ सय २२ हाइब्रिड छन् । हाइब्रिड धेरै फल्ने हुँदा किसानले बढी रुचाउँछन् । सूचीकृतमध्ये धानका १ सय ३० जात छन् । धान, मकैको बीउ करिब ३० हजार टन उत्पादन हुन्छ । यो कुल मागको १५ प्रतिशत मात्रै हो । स्वदेशमा करिब २५ प्रतिशत उत्पादन भएपछि मात्रै कृषि क्षेत्रको उत्पादनमा परिवर्तन हुन्छ । केन्द्रका अनुसार औपचारिक र अनौपचारिक गरी वार्षिक ३ अर्ब रुपैयाँबराबरको बीउ आयात हुन्छ । मकै, धान र तरकारीको हाइब्रिड बीउ ल्याउने गरिएको हो । यो भारत चीन, थाइल्यान्ड, कोरिया, जापानलगायत मुलुकबाट आयात गरिन्छ । बीउ आयात गर्नकै लागि ४० कम्पनी केन्द्रमा दर्ता भएका छन् । ३५ कम्पनीले मुलुकभित्र बीउ उत्पादन गर्छन् । अहिले सहकारी र कम्पनीले धान, गहुँ र थोरै मात्रामा मकै बीउ उत्पादन गर्छन् । स्थानीय बीउको उत्पादन एकदम कम छ, केन्द्रका सूचना अधिकारी रमेश हुमागाईंले भने, सबैभन्दा बढी धानकै बीउ आयात हुन्छ ।केही स्थानीय निकाय, प्रदेश, ज्ञान केन्द्र र नगरपलिकाले बीउमा अनुदान वितरण गरे पनि एकमुष्ट नरहेको मन्त्रालयका प्रवक्ता केसीले बताए । उत्पादन बढाउन जरुरी छ । हजार थरीका बीउ छन् । त्यसमा कसरी अनुदान दिने भन्नेमा छलफल भइरहेको छ, उनले भने, अनुदान र प्राविधिक सहयोगका लागि स्थानीय निकायसँग समन्वय गर्छौं । विधि बनाएर अगाडि बढ्छौं ।"
मास्क बनाउने उद्योगलाई भ्याइनभ्याइ,"(काठमाडौं)  सर्जिकल मास्क बनाउने उद्योग लकडाउनका बेला पनि व्यस्त छन् । यो बेला अत्यावश्यकबाहेकका अन्य उद्योग त्यति चलेका छैनन् । मास्क उत्पादन गरिरहेका उद्योगलाई भने भ्याइनभ्याइ छ । विराटनगर महानगरपालिका३ स्थित न्यु तिरुपती मास्क उद्योगले अहिले प्रतिदिन ४० हजार थानसम्म सर्जिकल मास्क उत्पादन गरिरहेको छ । तीन सिफ्ट गरेर दैनिक २१ घण्टा सञ्चालन भइरहेको उद्योगमा एक सिफ्टमा २४ कामदार खटिरहेको सञ्चालक सरोज खड्का बताउँछन् । तीन तहको सर्जिकल उत्पादन गरिरहेका उनले त्यसको थोक मूल्य ६ रुपैयाँ पर्ने जानकारी दिए । लकडाउनसँगै चैत ११ देखि उद्योग सञ्चालनमा ल्यायौं, उनले भने, अहिलेसम्म उद्योगमा डेढ करोड रुपैयाँ लगानी भइसकेको छ । उद्योग सञ्चालनका सुरुका दिनभन्दा अहिले धेरै सहज छ । अहिलेसम्म १० देखि १२ लाख थान सर्जिकल मास्क बिक्री गरिसकेको उनले बताए । आफू सर्जिकल व्यवसायी भएकाले पनि बजारीकरणका लागि समस्या नभएको उनको भनाइ छ । उद्योगका उत्पादन काठमाडौं, विराटनगर, चितवन, बुटवल, धनगढीलगायतका स्थानमा पुगिरहेको उनले बताए । उद्योगमा काम गरिरहेकाहरू सबैले सरकारले सुझाएको सुरक्षाका उपाय अपनाएको खड्काले जानकारी दिए । मास्क, पञ्जा लगाएर शारीरिक दूरी कायम गरी कामदारहरूले काम गरिरहेको उनले बताए । कामदारलाई उद्योगकै गाडीले ल्याउनेपुर्याउने काम गरिरहेका छौं, उनले भने, खानाको व्यवस्था पनि उद्योगमै गरेका छौं ।मास्क बनाउन आवश्यक कच्चा पदार्थ सबै आयात गर्नुपर्ने भएकाले चीन र भारतबाट सामान मगाउँदा पहिलाको भन्दा महँगो परेको खड्का बताउँछन् । २०२५ लाख रुपैयाँ पर्ने मास्क बनाउने मेसिनलाई अहिले ७० लाख रुपैयाँ तिर्नुपरेको छ, उनी भन्छन्, सरकारले कोराना भाइरससँग सम्बन्धित सामग्रीमा भन्सार छुट दिएकाले उद्योगलाई केही सहज भएको छ । भाइरस प्रकोपका कारण सरकारले अहिले सर्जिकल सामानमा छुट दिए पनि यसलाई दीर्घकालीन बनाउनुपर्ने उनको भनाइ छ । यसका लागि सरकारले छुट्टै नीति बनाउनुपर्ने उनले बताए । अहिलेको स्थितिमा कलकारखाना चलाउन गाह्रो भएका बेला हामीले निरन्तर काम गरिरहेका छौं । यो गर्न सक्छौं भन्ने उदाहरण हो, खड्का भन्छन्, आवश्यकताअनुसार सानो देशमा पनि उत्पादन गरेर नेपाली उपभोक्तामाझ पुर्याउन सकिने रहेछ भन्ने भएको छ । सर्जिकल सामान उत्पादनमा सरकारले सहज वातावरण बनाइदिए नेपालमै राम्रो र सस्तो उत्पादन गर्न सक्छौं ।केही उद्योग बन्द भाइरसको प्रकोप बढेसँगै बजारमा सर्जिकल मास्कको अभाव देखिएको थियो । यही अभावलाई अवसरका रूपमा प्रयोग गर्दै केही मास्क उद्योग सञ्चालनमा पनि आएका थिए । तर कच्चा पदार्थ नहुँदा ती उद्योग बन्द भएका छन् । बनेपाको साँगास्थित मास्क उद्योगका सञ्चालक सुकदेव जोशीले भने लकडाउसँगै आफ्नो उद्योग बन्द रहेको बताए । मास्क बनाउने सबै कच्चा पदार्थ छैन, उनले भने, सञ्चालन गर्ने कोसिसमा छु । कच्चा पदार्थ जुटाउनै समस्या भएको छ ।"
एस्कर्टिङ मा स्याउ र लसुनका कन्टेनर,"(सिन्धुपाल्चोक)  सीमावर्ती नाका तातोपानीबाट मेडिकल र खाद्य सामग्रीबाहेकका लसुन र स्याउ सुरक्षाकर्मीको एस्कर्टिङमा ल्याउने गरिएको छ । कोभिड१९ को त्रासमा सबै नाका बन्द गरिए पनि मेडिकल र अत्यावश्यक खाद्य मात्रै भित्रिने जनप्रतिनिधि र प्रशासनको सहमतिमा तातोपानी पुनः सुरु गरियो । यहाँबाट गत साता तिब्बती सरकारको अनुदान, अन्य मेडिकल सामग्री मात्रै आए । जनप्रतिनिधिसँग भएको सहमतिको बेवास्ता गरेर प्रहरीको एस्कर्टिङ मा चार कन्टेनर स्याउ र दुइटामा लसुन ल्याइएपछि स्थानीय आक्रोशित बनेको भोटेकोसी गाउँपालिकाका प्रमुख राजकुमार पौडेलले जानकारी दिए । मेडिकल र खाद्य सामग्री ल्याउन मात्रै सरकारले नाका खुलाएको हामीले सहजीकरण गरेका हौं । एस्कर्टिङ गरी गरी स्याउ र लसुन ल्याइनु जरुरी किन छ ? बुझ्न सकेका छैनौं, उनले भने । तातोपानी सुक्खा बन्दरगाह भन्सार कार्यालयका कर्मचारी, जिल्ला प्रशासन, केही व्यापारी र स्थानीय, बिचौलियाको मिलेमतोमा नाकाबाट अनावश्यक स्याउ र लसुन भित्र्याइएको जनप्रतिनिधिको आरोप छ । ती लसुन र स्याउ उपभोग योग्य छन् कि छैनन्, त्यसको स्वास्थ्य परीक्षणपत्र आवश्यक देखियो । व्यापारीकै आडमा नाकामा जथाभावी किन गरिँदै छ, उनले भने । शुक्रबार भोटेकोसी गाउँपालिका१, २, ३ र ४ का अध्यक्षसहित स्थानीयले भन्सार कार्यालय, प्रशासन, प्रहरीलगायतलाई ज्ञापन बुझाएका छन् । बन्दरगाहमा कुनै कर्मचारी उपस्थित नभएपछि भन्सार गेटमै सुरक्षाकर्मीलाई ज्ञापन बुझाएर फर्किएको भोटेकोसी गाउँपालिका३ दुमिथाङका अध्यक्ष कैलाश पौडेल र १ का अध्यक्ष मुके शेर्पाले बताए ।कार्यालयका प्रमुख भन्सार अधिकृत लालबहादुर खत्रीले भने शुक्रबार मजदुर दिवस बिदा भएकाले बाहिर भएकाले ज्ञापन लिन नपाएको प्रतिक्रिया दिए । उहाँहरूसँग छलफल गर्दै छु, यसमा केही त्यस्तो प्रकारको गम्भीर मुद्दा छैन, उनले भने ।"
सुनसान रसुवागढी,"रसुवा (कास) चारैतिर अग्ला पहाड । लिन्दे र केरुङ खोलाको संगमस्थल । यो हो, नेपाल र चीनको सिमाना रसुवागढी नाका । चीनबाट नेपालमा व्यापार हुने सबैभन्दा पुरानो नाका । तीन महिनाअघिसम्म नाकामा व्यापारी, व्यवसायी र सवारीसाधनको चाप थामिनसक्नु थियो । तर तीन महिनायता आयातनिर्यात र आवतजावत नहुँदा यो नाका सुनसान छ । नाकामा रहेको गेट बन्द छ । सीमामा सुरक्षा अधिकारी मात्र छन् । सामान लिन केरुङ जान लाइनमा राखिएका केही खाली कन्टेनर छन् । कोभिड१९ को संक्रमण फैलिएपछि माघ १५ देखि नै रसुवागढी नाकाबाट आयातनिर्यात ठप्प भएको हो । त्यसअघि पनि ल्होसार पर्व, पहिरो र हिमपातका कारण केही दिन आयातनिर्यात रोकिएको थियो । सीमामा चौबीसै घण्टा नेपाल प्रहरी र सशस्त्र प्रहरी खटिएको राजस्व तथा भन्सार सुरक्षा गुल्म टिमुरेका प्रहरी नायब उपरीक्षक लक्ष्मण थापा मगरले बताए । तिब्बतको जिलोङ काउन्टी प्रशासनले कोभिड१९ रोकथाम तथा नियन्त्रणका लगि जिल्ला विपद् व्यवस्थापन समिति रसुवालाई दुई पटकसम्म यही नाका हुँदै स्वास्थ्य सामग्री उपलब्ध गराएको थियो । त्यसबाहेक नाकाबाट कुनै मालसामान आयातनिर्यात नभएको उनको भनाइ छ । नाकामा दुवै देशतर्फका सरकारी कार्यालय भने खुला छन् । चीनबाट आयात हुने धेरैजसो सामग्री ०७२ मंसिरदेखि यही नाका हुँदै आएको छ । रसुवागढी नाकाबाट आवतजावत र यातायात चल्न छाडेपछि नेपालतर्फको टिमुरे बजार पनि सुनसान बनेको गोसाइँकुण्ड गाउँपालिका२ का अध्यक्ष दावा डिन्डुप तामाले बताए । यसले यहाँको व्यापार व्यवसायमा ठूलो असर परेको उनको भनाइ छ ।"
कर्णालीमा ३३ अर्बको बजेट ल्याउने तयारी,"वीरेन्द्रनगर (कास) कर्णाली प्रदेश सरकारले लकडाउनका बीचमा आगामी वर्षको नीति तथा कार्यक्रमसँगै बजेट निर्माणका लागि गृहकार्य थालेको छ । प्रदेश सरकारले आगामी आर्थिक वर्षका लागि करिब ३३ अर्ब रुपैयाँ हाराहारीमा बजेट ल्याउने तयारी थालेको हो ।चालु आवको बजेटभन्दा २ अर्ब बढाउने योजना रहे पनि अहिलेको परिस्थितिका कारण आगामी वर्षको बजेट पनि गत वर्षकै आसपासमा आउने आर्थिक मामिला तथा योजनामन्त्री प्रकाश ज्वालाले जानकारी दिए । संघीय सरकारले कर्णाली सरकारलाई समानीकरण अनुदान १० अर्ब र राजस्व बाँडफाँटतर्फ ७ अर्ब गरी १७ अर्ब बजेट सिलिङ पठाएको छ । चालु आवमा भने १८ अर्ब ९७ करोडको बजेट सिलिङ पठाइएको थियो । आन्तरिक स्रोत घट्ने अनुमान गरेका छौं, उनले भने, त्यसैले चालु खर्च कम गरेर प्राथमिकतामा परेका योजनामा बजेट बढाउने गरी काम गरिरहेका छौं ।आगामी आवको बजेटमा स्वास्थ्य, विपद्, रोजगारी र कृषिलाई प्राथमिकतामा राखिने मन्त्री ज्वालाले बताए । कोभिड१९ का कारण आगामी वर्षको बजेटमा विपद् र स्वास्थ्य प्राथमिकतामा पर्ने उनको भनाइ छ । आगामी वर्ष पूर्वाधारलाई प्राथमिकतामा राखिनेछैन, उनले भने, अहिलेको परिस्थितिलाई हेर्दै विदेशबाट फर्किएका युवाका लागि रोजगारी सिर्जना गर्ने खालका योजना प्राथमिकतामा पारिनेछ ।मन्त्रालयमा बजेट निर्माण समिति बनाएर बजेटको तयारी थालिएको आर्थिक मामिला तथा योजना मन्त्रालयले जानकारी दिएको छ । बजेट निर्माणका लागि दसवटै जिल्ला समन्वय समिति, स्थानीय तहका प्रतिनिधिसँग भिडियो कन्फरेन्समार्फत छलफल गर्ने र रायसुझाव लिइरहेको मन्त्री ज्वालाको भनाइ छ । असार १ भित्रै बजेट ल्याउने गरी तीव्रतासाथ गृहकार्य थालिएको उनले बताए । मन्त्रालयले सातवटै मन्त्रालयमा बजेट सिलिङ पनि पठाएको छ । आर्थिक मन्त्रालयले मुख्यमन्त्री तथा मन्त्रिपरिषद् कार्यालयमा ३० करोड ८० लाख, सामाजिक विकास मन्त्रालयमा ३ अर्ब २५ करोड, आन्तरिक मामिला तथा कानुन मन्त्रालयमा ३५ करोड, भूमि व्यवस्था, कृषि तथा सहकारी मन्त्रालयमा ३ अर्ब ५० करोड, उद्योग, पर्यटन, वन तथा वातावरण मन्त्रालयमा १ अर्ब ८७ करोड, भौतिक पूर्वाधार विकास मन्त्रालयमा पुँजीगततर्फ ५ अर्ब ९० करोड र चालुतर्फ ४५ करोड बजेट सिलिङ पठाएको हो ।"
विद्युतीय भुक्तानीमा जोड,"काठमाडौं (कास) कोभिड१९ का कारण सिर्जित लकडाउनका बेला विद्युतीय भुक्तानी प्रवर्द्धन गर्नुपर्नेमा सरोकारवालाले जोड दिएका छन् । कम्प्युटर एसोसिएसन अफ नेपाल (क्यान महासंघ) ले राष्ट्रिय सूचना प्रविधि दिवसका अवसरमा आयोजना गरेको गो डिजिटलगो क्यासलेस विषयक अनलाइन अन्तरक्रियामा सहभागीहरूले यस्तो धारणा राखेका हुन् । कार्यक्रममा अर्थ, सञ्चार तथा सूचना प्रविधिमन्त्री युवराज खतिवडाले अनलाइन कारोबारबाट हुने फाइदा र चुनौतीबारे चेतना फैलाउन जरुरी रहेको बताए । नेपालमा डिजिटल पेमेन्टको विकास र प्रवर्द्धनलाई केन्द्रीय बैंकले प्राथमिकता दिएको राष्ट्र बैंकका निर्देशक सुवास घिमिरेको भनाइ छ । विश्व डिजिटलाइजेसनमा गइरहेका बेला नेपालमा पनि तीनै तहका सरकार र निजी क्षेत्रको सहकार्यमा यसलाई अघि बढाउनुपर्ने कर्णाली प्रदेशका मुख्यमन्त्री महेन्द्रबहादुर शाहीले बताए ।"
टेलिकमको ईशिक्षा प्याकेज,काठमाडौं (कास) नेपाल टेलिकमले ईशिक्षा प्याकेज सञ्चालनमा ल्याएको छ । अनलाइन पठनपाठन सञ्चालन गर्न यो प्याकेज ल्याइएको टेलिकमले जनाएको छ । यसअन्तर्गत २ सय ६० रुपैयाँमा ६ जीबी र ५ सय रुपैयाँमा १५ जीबी डाटा २८ दिनभित्र उपयोग गर्न सकिने गरी उपलब्ध हुनेछन् । २ सय ६० रुपैयाँमा प्राप्त हुने कुल ६ जीबीमध्ये ३ जीबी डाटा र ५ सय रुपैयाँमा उपलब्ध हुने १५ जीबी डाटामध्ये ६ जीबी डाटा बिहान ५ देखि १० बजेसम्म प्रत्येक दिन ५ घण्टा प्रयोगमा ल्याउन सकिनेछ । बाँकी डाटा जुनसुकै समयमा प्रयोग गर्न सकिने टेलिकमले जनाएको छ ।
ॅआर्थिक गतिविधि बढ्दै छन्,"काठमाडौं (कास) अर्थमन्त्री युवराज खतिवडाले लकडाउनका बेला पनि आर्थिक क्रियाकलाप चलायमान बनाउने काम भइरहेको बताएका छन् । नेपाल चार्टर्ड एकाउन्टेन्ट्स संस्था (आईक्यान) ले अर्थमन्त्रीसँग गरेको भिडियो कन्फरेन्समा उनले कोभिड१९ का कारण आवागमन बन्द हुँदा यसले पारेको प्रभावबारे सरकारले लेखाजोखा गरिरहेको समेत प्रस्ट्याए । निजी क्षेत्रलाई परेको समस्या बहन गर्ने विषयमा बहस गर्दा सरकारको क्षमता पनि हेर्नुपर्ने उनको भनाइ छ । कन्फरेन्समा गभर्नर महाप्रसाद अधिकारी, अर्थसचिव शिशिरकुमार ढुंगाना, आईक्यानका अध्यक्ष कृष्णप्रसाद आचार्य र नेपाल बैंकर्स संघका अध्यक्ष भुवन दाहालको उपस्थिति थियो ।"
डिसहोमको ॅघरमै क्लास,"काठमाडौं (कास) डिसहोमले लकडाउनका बेला विद्यार्थीका लागि डिसहोम घरमै क्लास कार्यक्रम सुरु गरेको छ । डिसहोम र डियरवाक लर्निङ सेन्टरको सहकार्यमा शनिबारदेखि कक्षा सुरु गरिएको कम्पनीले जानकारी दिएको छ । क्लासमा कक्षा ४ देखि १० सम्मका अंग्रेजी, गणित, नेपाली र विज्ञान विषयका कक्षा आफ्नो च्यानलमार्फत प्रसारण गरिने कम्पनीले जनाएको छ । कक्षा बिहान ८ देखि बेलुकी ८ बजेसम्म प्रसारण हुनेछन् ।"
डाबर नेपालले ल्यायो सेनिटाइजर,काठमाडौं (कास) डाबर नेपालले इन्स्टेन्ट ह्यान्ड सेनिटाजर ल्याएको छ । ८० प्रतिशत अल्कोहल भएको सेनिटाइजर एक सातादेखि नेपाली बजारमा उपलब्ध रहेको कम्पनीले जनाएको छ । डाबरले १ सय ५० एमएल सेनिटाइजरको मूल्य १ सय ७५ रुपैयाँ पर्ने बताएको छ । कम्पनीले आफ्नो सुरुको उत्पादन सुपरमार्केट र ईकमर्स क्षेत्रमा उपलब्ध हुने जनाएको छ ।
संघले दियो २१ लाख,"काठमाडौं (कास) नेपाल वनस्पति घ्यू तेल उत्पादक संघले सरकारले स्थापना गरेको कोरोना भाइरस संक्रमण रोकथाम, नियन्त्रण तथा उपचार कोषमा २१ लाख रुपैयाँ सहयोग गरेको छ । संघका अध्यक्ष सन्दीपकुमार अग्रवालले बुधबार उद्योग वाणिज्य तथा आपूर्तिमन्त्री लेखराज भट्टलाई उक्त सहयोग रकम हस्तान्तरण गरे ।"
एनएमबीको ॅफेसबुकबाटै खाता,काठमाडौं (कास) एनएमबी बैंकले फेसबुक म्यासेन्जरबाटै मुद्दती निक्षेप खाता खोल्ने र नवीकरण गर्न सकिने सेवा ल्याएको छ । यसरी खाता सुरक्षाका विषयमा डराउनु नपर्ने पनि बैंकले बताएको छ । ग्राहकलाई वित्तीय कारोबार सम्पादन गर्न सघाउन यस्तो योजना ल्याइएको बैंकको भनाइ छ ।
अब कसरी चल्छ घर ?,"(डडेलधुरा(बझाङ)  डडेलधुराको साविक कोटेली गाविसका हरि साउद भारतको सिमलामा स्याउ टिप्न नेपाली मजदुर खोज्ने काम गर्थे । यज्ञ सार्कीको घर पुगेर उनले यज्ञका बाबुसँग सोधे छोरो जवान भइसकेछ, अब कहिले जान्छ देश (भारत) ?यज्ञ त्यतिबेला १४ वर्षका थिए । जवान भइसकेका यज्ञ र उनका १२ जना दौँतरी पढ्न छाडेर सिमला हान्निए । त्यहाँ स्याउ टिप्ने बेलामा स्याउ टिप्ने र अरू बेला अरू काम गरेर बसे ।नौ वर्षअघिको यस्तो चलन सुदूरपश्चिम र मध्यपश्चिमका धेरै जिल्लामा अहिले पनि छँदैछ । १४१५ को भयो कि देश जाने चलन अझै रोकिएको छैन, मणिलेकका युवक मेघराज भट्टले भने, छोरा देश नगएको घर भेटाउन मुस्किल होला गाउँमा । छोरा देश जाने उमेरको भयो भने बाबुका दिन फिरे भन्ने उखानै छ । कोरोना कहर र लकडाउनले कामधन्दा बन्द भएपछि कर्णाली र सुदूरपश्चिम प्रदेशमा करिब डेढ लाख कामदार भारतबाट घर फर्केका छन् । धेरै जना एकैपटक गाउँ आइपुग्दा खाद्यान्न संकट पर्न सक्ने जनप्रतिनिधि नै बताउँछन् । बझाङको बुंगल नगरपालिका डिन्नुका कल्याण ऐडी बिरामी भएर चौकीदारी गर्न नसक्ने भएपछि कल्याणले गरिआएको काम गर्न गत कात्तिकमा उनका छोरा दीपेन्द्र परिवारसहित केरलाको कोटम गएका थिए । राति बजारको चौकीदारी र दिउँसो होटलमा काम गरेर उनी मासिक भारु १८ हजार जति पैसा घर पठाउँथे । त्यो पैसाले उनका भाइलाई कम्प्युटर विज्ञान पढ्न, बुवाको ओखती गर्न र घरका ६ जनाको गुजारा चलाउन जेनतेन पुगेको थियो ।दीपेन्द्रकै गाउँका नरेन्द्र बोहरा १० कक्षा पुगेपछि पढाइ छाडेर काम गर्न भारत गएका थिए । उनी १९ वर्ष मात्र पुगेका छन् । घरको जेठो छोरो भएकाले उनले घरका सात जनाको पालनपोषणको जिम्मा लिनुपरेको छ ।बझाङको बुङ्गल नगरपालिकाका प्रमुख धनबहादुर विष्टका अनुसार उक्त नगरपालिकाका ६० प्रतिशत मानिस मौसमी रोजगारीका लागि भारत जान्छन् । डडेलधुराको नवदुर्गा गाउँपालिका प्रमुख कवीन्द्र बिष्टका अनुसार त्यस गाउँपालिकाका ६ हजार अर्थात् त्यहाँका झन्डै एक तिहाइ मानिस कामका लागि भारतका विभिन्न सहर गएका थिए ।सुदूरपश्चिमको प्रदेश सामाजिक विकास मन्त्रालयका अनुसार कोरानाको त्रास फैलिएपछि बनबासा, गौरीफन्टा, झुलाघाट जस्ता आधिकारिक नाकाबाट १ लाख ४३ हजारभन्दा बढी नेपाली घर फर्केका थिए । गत चैत ११ मा सुरु भएको लकडाउनयता १५ हजार जति नेपाली खुला सिमाना हुँदै सुदूरपश्चिमका विभिन्न जिल्लामा आइपुगेको अनुमान मन्त्रालयले गरेको छ ।स्वास्थ्य कार्यालय बझाङका प्रमुख भानुभक्त जोशीले बझाङमा मात्रै २० हजार जना जति भारतबाट फर्केको अनुमान गरेका छन् । जयपृथ्वी नगरपालिकामा फागुन २३ यता भारतमा अस्थायी र स्थायी काम गरिरहेका पाँच सय जनाभन्दा बढी नेपाली काम छाडेर घर फर्केका छन् । बुंगल नगरपालिकामा मात्रै तीनचार हजार मानिस भारतबाट फर्केको हुन सक्ने नगर प्रमुख धनबहादुर विष्टले अनुमान गरेका छन् । भारतमा वर्षको केही समय मात्र काम गर्ने मानिस मजदुरी गरेको रकम समेत नपाएर बेखर्ची भएर फर्केको पनि उनले बताए ।यसरी फर्केका मानिसलाई अहिले कहाँ बसौँ, के खाउँ भएको छ । जयपृथ्वी नगरपालिकाका डुक्या सिंह र उनका परिवार पाँच वर्षपछि भारत गएका थिए । गत चैत १० गते उनीहरू फर्कँदा घर खण्डहर भइसकेको थियो । उनको परिवारमा दुई छोरी, एक छोरा र श्रीमती पाँच जना छन् । अहिले उनीहरू आफ्ना छिमेकी प्रेम सिंहको आटो (मुनि गाईबस्तु बाँध्ने र माथि मानिस बस्न र खाना पकाउन मिल्ने सानो कोठा भएको खरले छाएको घर) मा आश्रय लिइरहेका छन् । फर्कनुभन्दा अघि उनले साथीहरूलाई सापटी दिएको पैसा फिर्ता लिन भ्याएनन् । चठ्ठा (केही व्यक्ति मिलेर निश्चित समयका लागि मासिक रकम जम्मा गर्ने र पालैपालो रकम लिने अभ्यास) पनि उठाउनु थियो, उनकी श्रीमती वसन्ती सिंहले भनिन् । असार साउनसम्म बन्द हुने भन्ने हल्ला छ । यता रोजगारी छैन । के गरेर परिवार पाल्ने होला जयपृथ्वी नगरपालिका सिउँमल खड्काले भने । खड्काका घरबाट बाबुछोरा बेंगलुरुमा काम गर्थे । त्यहाँ कमाएको पैसाले घर बस्ने सात जनाको जीविका चलेको थियो । उनले भाइ दीपेन्द्रको पढाइ सकिएपछि मात्र घर फर्कने विचार गरेका थिए । कोरोनाले उनको योजना भताभुंग भयो । पेट त यतै मजदुरी गरेर पनि पालिहालौंला । भाइको पढाइ भने छुट्ने भयो, १२ कक्षा सकेका दीपेन्द्रले भने, महिनाको ३५ सय त स्कुललाई तिर्नु पर्छ । डेराभाडा, खाना गर्दा महिनामा आठ हजार जति खर्च लाग्छ ।सरकारले रोजगारी देला भन्ने आस उनले गरेका छैनन्, मेरै गाउँका दुई सय जना घर आएका छन । सरकारले कतिलाई रोजगारी दिनसक्ला र ? बन्दाबन्दी खुलेपछि उतै जानु पर्ला, नरेन्द्रले कान्तिपुरसित भने, उतैको कमाइले घर चलेको थियो । अब कसरी परिवार पाल्ने ? भाइबैनी कसरी पढाउने ? केही सोच्न सकेको छैन । भारतको कमाइको भरमा जीवनयापन गरिरहेकाहरूलाई राहत दिने कार्यक्रम नगरपालिकासँग नभएको बुंगल नगरप्रमुख धनबहादुर विष्टले बताए ।भारतमा काम गरिरहेकाहरू अचानक घर फर्कनु परेपछि गाउँमा के कस्तो असर पर्न सक्छ र त्यसका लागि के कस्ता तयारी गर्नुपर्छ भन्नेबारे डडेलधुरामा बझाङको भन्दा अलि बढी सचेत छन् ।डडेलधुराको नवदुर्गा गाउँपालिकाका प्रमुख कवीन्द्र बिष्टका अनुसार त्यहाँका तीन हजार जनाभन्दा बढी घर फर्केका छन् । एक जनाले एक महिनामा सरदर ५ हजार पठाउँथे । त्यो पैसा आउन छोड्दा त्यस गाउँपालिकामा आउने पैसा हरेक महिना १ करोड ५० लाखका दरले घट्छ । त्यो पैसाले खाद्यान्न, लत्ता कपडा, औषधि उपचार, बालबालिकाको शिक्षा, धार्मिक जात्रा पर्वको खर्च टर्थ्यो, विष्टले भने, कोरोनाले गर्दा हाम्रो ग्रामीण अर्थतन्त्रको अवस्थाबारे सजिलोसँग बुझ्ने मौका मिलेको छ ।स्थानीय सरकार गठन भएपछि पनि हामीले धेरै गर्न सकेका रहेनछौं भन्ने स्पष्ट भएको स्थानीय शिक्षक शेरबहादुर साउँदले बताए । उनी भन्छन्, धेरै मान्छे एकैपटक गाउँ आइपुग्दा खानेपानी, सरसफाइमा समस्या आउनसक्छ । महामारीले गर्दा उनीहरू तीन चार महिनासम्म काममा फर्कन पाएनन् भने खाद्यान्न संकट पर्न सक्छ । रोजगारी गुम्ने, क्रय शक्ति घट्ने तर खाद्यान्नको आवश्यकता बढ्ने भएपछि संकट आउने निश्चित छ । दिनमा दुई किलो खाद्यान्न चाहिने परिवारलाई ३ या ४ किलो चाहिन थाल्यो भने खाद्य संकट हुने अनुमान सजिलै लगाउन सकिन्छ, कृषि निर्देशनालयका वरिष्ठ कृषि प्राविधिक टेकबहादुर विष्टले भने ।उनका अनुसार, केही गरी खाद्यान्न पाइए पनि महँगो हुने भएकाले गरिबले किन्न सक्दैनन् । त्यसैले खाद्य संकटबारेमा सरकारी तथा गैरसरकारी क्षेत्रले चिन्ता लिने समय भइसकेको छ ।स्थानीय सरकारले कृषि रोजगारी, लघु तथा कुटिर घरेलु उद्योग, विकास निर्माणका योजनामा प्रत्यक्ष रोजगारी, व्यावसायिक पशुपालन जस्ता कार्यक्रम बनाएर जानु नितान्त आवश्यक भइसकेको छ, सामाजिक अनुसन्धानकर्ता प्राध्यापक युवराज जोशीले भने । यस्ता अवस्थाको सवैभन्दा बढी मार मजदुरी गर्ने, दलित र विपन्न वर्गमा पर्ने भएकाले समयमै सचेत हुनुपर्छ । संकट नजिकै छ । हामीले तयारी गर्न सकेका छैनौं । आर्थिक वर्षको अन्तिममा के गर्न सकिन्छ र ? आउँदो आर्थिक वर्षका लागि अहिलेदेखि नै तयारी सुरु गरिसकेका छौं, नवदुर्गा गाउँपालिकाका अध्यक्ष विष्टले भने ।"
लकडाउनमा १८ हजार सवारी नियन्त्रणमा,"काठमाडौं (कास) कोभिड१९ रोकथाम तथा नियन्त्रणका लागि चैत ११ देखि देशभर लकडाउन गरिएसँगै सडकमा अनुमति प्राप्त र अत्यावश्यक सवारी साधन मात्र गुडिरहेका छन् । काठमाडौं उपत्यकाका विभिन्न स्थानमा जनपद, सशस्त्र र ट्राफिक प्रहरीले प्रत्येक सवारी साधनको गन्तव्य तथा अनुमति लिएनलिएको जाँच गर्दै आएका छन् । अनुमति नलिएका सवारी साधनहरूलाई नियन्त्रणमा लिइएको छ । महानगरीय ट्राफिक प्रहरी महाशाखाका अनुसार ३९ दिनयता लकडाउन उल्लंघन गर्ने १८ हजार २ सय ८१ वटा दुईपाङ्ग्रे र चारपाङ्ग्रे सवारी साधनलाई नियन्त्रणमा लिइएको छ । जसमध्ये ६२ वटा सवारी साधन सम्बन्धित धनीलाई बुझाउन बाँकी रहेको महाशाखाले जनाएको छ । महाशाखाले लकडाउनको पहिलो दिन सबै सवारी साधनलाई जुन बाटो आएको हो, त्यही बाटो फर्काएकाले त्यस दिन कुनै पनि सवारी साधन कारबाहीमा नपरेको महाशाखा प्रमुख एसएसपी भीमप्रसाद ढकालले बताए । लकडाउनको पहिलो दिन सवारी साधनलाई फर्काइयो, उनले भने, दोस्रो दिन धेरै सवारी साधन होल्ड गरियो, त्यसपछि बिनाइजाजत सवारी साधन सञ्चालनमा कमी आयो । उनका अनुसार कतिपय मानिस विभिन्न बहाना बनाएर सडकमा निस्कँदा आवश्यकले समेत दुःख पाउने गरेका छन् । लकडाउन भए पनि उपत्यकामा एक सय ७५ वटा सवारी दुर्घटना भएका छन् । जसमा आठ जनाको मृत्यु भएको छ भने सात जना गम्भीर घाइते भएका छन् । एक सय १८ जना सामान्य घाइते भएको महाशाखाले जनाएको छ । महाशाखाले दुई हजार दुई सय सवारी पासलाई जफत गरेको छ । महाशाखाका अनुसार खारेज गरिसकिएको र समय नाघिसकेको पासलाई जफत गरिएको हो ।"
र्यापिड परीक्षण किट अभाव,"कपिलवस्तु (कास) कोरोना भाइरस रोगको संक्रमण परीक्षण गर्न जिल्लामा र्यापिड डायग्नोस्टिक टेस्ट (आरडीटी) किट अभाव भएको छ । क्वारेन्टाइनमा बसेकाहरूको परीक्षणलाई कसरी व्यवस्थापन गर्ने भनेर स्वास्थ्यकर्मीलाई समस्या भइरहेको छ । १४ दिन क्वारेन्टाइनमा बसेकालाई अनिवार्य परीक्षण गर्नुपर्छ । अहिलेसम्म जिल्लामा प्रदेश स्वास्थ्य निर्देशनालयबाट चारपटक गरेर १ हजार १ सय २० थान किट मात्र आएको थियो । १० वटै स्थानीय तहलाई आवश्यकता सोधेर वितरण गरियो, जिल्ला स्वास्थ्य कार्यालय प्रमुख योगेन्द्र भगतले भने, अहिले हामीसँग एउटा पनि किट बाँकी छैन । १० दिनअघि नै सकिएको हो । किट अभावबारे निर्देशनालयमा जानकारी गराएको भए पनि कहिले पठाउने भन्ने टुंगो नभएको उनले बताए । विजयनगर गाउँपालिकामा पनि पर्याप्त किट नहुँदा समस्या छ । गाउँपालिकाको क्वारेन्टाइनमा ९८ जना छन्, स्वास्थ्य शाखा संयोजक यज्ञ अधिकारीले भने, किट २२ वटा मात्रै छ । त्यसैले क्वारेन्टाइनमा रहेका एकाघरका जति जना भए पनि एक जनाको मात्रै आरडीटी परीक्षण गर्ने योजना बनाइएको उनले बताए । १४ दिन पूरा भएपछि एक दिन पनि बस्न मान्दैनन्, उनले भने, त्यही भएर यस्तो निकास खोजेका हौं । महाराजगन्ज नगरपालिकाको स्वास्थ्य शाखासँग पनि आठ वटामात्रै किट बाँकी छन् । त्यहाँको क्वारेन्टाइनमा ३५ जना बसेका छन् । २ सय २० वटा किट आएको थियो, स्वास्थ्य शाखा प्रमुख राधेश्याम कलवारले भने, कसरी काम गर्ने भनेर तनावमा छौं । कार्यविधिले परीक्षण नगरी छाड्नै मिल्दैन । जिल्लामै आरडीटी नभएपछि समस्या भएको उनले बताए । शिवराज नगरपालिकामा पनि किट अभाव छ । १ सय २ जना क्वारेन्टाइनमा छन् । किट एक चौथाइ पनि छैन । बढी जोखिम भएको भारत र कैलालीतिरबाट आएकाको काठमाडौं पठाएर पीसीआर परीक्षण गरेर मात्र क्वारेन्टाइनबाट छाड्ने नीति बनाइएको स्वास्थ्य शाखा प्रमुख जनस्वास्थ्य अधिकृत चूडामणि भट्टराईले बताए । यसका लागि समय र खर्च बढी लाग्ने उनले बताए । १७ जनाको स्वाब परीक्षणको रिपोर्ट नेगेटिभ आएपछि शनिबार छाडिएको उनले बताए । कपिलवस्तु नगरपालिकामा पनि किट अभाव छ । ७० वटा आएको थियो, स्वास्थ्य शाखा प्रमुख उमेश गुप्ताले भने, दुईचारवटा मात्रै बाँकी छन् । यहाँ त प्रहरी हिरासतमा राख्नुपर्दा पनि आरडीटी गरेर मात्र राखिन्छ । अदालतको आदेशमा थुनामा पठाउँदा पनि आरडीटी गरिन्छ । त्यसका लागि समेत अभाव रहेको उनले बताए । माथिल्लो निकायमा जानकारी गराएका छौं, उनले भने, कहिले आउने हो, थाहा छैन । किट अभावबारे प्रदेश सरकारलाई जानकारी गराएको प्रजिअ दीर्घनारायण पौडेलले बताए ।"
तीन जिल्लाका दुर्गम बस्तीमा दादुरा,"हेटौंडा (कास) वाग्मती प्रदेशको तीन जिल्लाका दुर्गम बस्तीमा दादुराको प्रकोप देखापरेको छ । चितवनको राप्ती नगरपालिका, धादिङका बेनीघाट रोराङ र गजुरी गाउँपालिका दादुराको प्रकोप देखापरेको हो । यसैगरी मकवानपुरको राक्सिराङ र कैलाश गाउँपालिकामा दादुराको जोखिम बढेको छ । राक्सिराङ गाउँपालिकाको साविकको काकडा र सरिखेत गाविसमा र कैलाश गाउँपालिकाको साविकको नामटार गाविसमा दादुराको प्रकोप देखापरेको स्वास्थ्य कार्यालय मकवानपुरका प्रमुख प्रणय उपाध्यायले बताए । धादिङका दुई गाउँपालिकामा देखापरेको दादुरा प्रकोपलाई नियन्त्रण गर्न खोप सञ्चालन गरिसकेको प्रदेश स्वाथ्य निर्देशनालय हेटौंडाका निर्देशक रमेशप्रसाद अधिकारीले जानकारी दिए ।चितवनको राप्ती नगरपालिकाका १०, ११, १२ र १३ नम्बर वडामा दादुरा प्रकोप देखापरेको छ । उक्त क्षेत्रमा दादुराको खोप सञ्चालन गर्ने तयारी भइरहेको छ, अधिकारीले भने । ३ जिल्लाको चार पालिकाको चेपाङ बस्तीमा मात्र दादुराको खोप देखापरेको हो । विगतमा खोप नलगाएका कारणले अहिले दादुरा देखेको हुन सक्ने प्रदेश स्वास्थ्य निर्देशनालय हेटौँडाका वरिष्ठ अधिकृत शान्तिराम खतिवडाले बताए । मकवानपुरको दुर्गम दुई गापामा देखापरेको दादुरा ५ वर्षमाथिकालाई भएको छ । त्यसै कारणले उक्त क्षेत्रमा ५ वर्षदेखि १५ वर्षसम्मका खोप दिने तयारी भइरहेको स्वास्थ्य कार्यालयले जनाएको छ ।"
बेकह्यामको स्वप्निल यात्रा,"लन्डन जतिबेला डेभिड बेकह्याम भर्खरको ११ वर्षे किशोर थिए । सन् १९९६ मा उनी आमासँग उत्तरी लन्डनको एउटा स्थानीय पत्रिकाको कार्यालयमा पुगे । उनलाई प्रशिक्षार्थी पत्रकारले भेटेका थिए । उनलाई त्यतिबेला अनुमान मात्र पनि थिएन, कुनै दिन यी ठिटो विश्व फुटबलका सबैभन्दा ठूला स्टारमध्ये एक हुनेछन् अनि आधुनिक फुटबल संस्कृतिका प्रतीक पनि । सुनौलो कपालका यी स्कुले खेलाडीले निकै मसिनो स्वरमा मात्र बोलेका थिए ।त्यसका लागि उनलाई आमाले सघाउनु परिरहेको थियो । खासमा उनी बबी चार्ल्टन सकर स्कुल स्किल्स प्रतियोगिताका विजेता रहेका थिए । यसैक्रममा अभ्यासका लागि बार्सिलोना जाने मौका पाएका थिए । बार्सिलोनाका प्रशिक्षक थिए, टेरी भेनाबल्स । पत्रिकामा यसबारे समाचार पनि छापियो । त्यतिबेला वास्तवमै कसैले सपनामा पनि सोचेका थिएनन्, यी प्लम्बरका छोरा भविष्यमा विश्व फुटबलमा नाम कहलिएका खेलाडी हुनेछन् भनेर ।त्यसको ६ वर्षपछि बेकह्यामले एउटा सपना भने पूरा गरे । म्यानचेस्टर युनाइटेडको पहिलो रोजाइको टिममा उनले डेब्यु गरे । पछि उनले इंग्लिस टिमको कप्तानी मात्र गरेनन्, उनी त रियल म्याड्रिडको ग्यालाटिको टिमका सदस्य पनि थिए । म्यानचेस्टरको प्रसिद्ध क्लास अफ ९२ का एक खेलाडी बेकह्यामले किशोर छँदा रायन गिग्स, पाउल स्कोल्स, निकी बट, ग्यारी नेभिल र फिल नेभिलसँगै खेलेका थिए । बेकह्यामले दुईपल्ट एफए कप जिते ।यसमध्ये सन् १९९९ को युरोपेली च्याम्पियन्स लिग जित्दाको क्षण सर्वाधिक स्वादिलो हुँदो हो । रियलका लागि उनी स्पेनी ला लिगा पनि जित्न सफल भए । पछि उत्तर अमेरिकामा पुगेर एलए ग्यालेक्सीका लागि दुईपल्ट एमएलएस कप पनि जिते । तर यसले नै उनको सबै कथा भन्दैन, यो त केही अंशमात्र हो । मिडफिल्डमा खेल्ने बेक्हयामलाई इंग्लिस फुटबलमै सर्वाधिक मीठो प्रहारका धनी मानिन्छ । उनको कथा खेलकुद समाचारकै पानामै मात्र सीमित भएनन् ।सन् १९९९ मा उनले सनसनीपूर्ण बेलायती पप ब्यान्ड स्पाइस गर्ल्सकी एक सदस्य भिक्टोरियालाई बिहे गरे । उनीहरू भए बेलायतकै सर्वाधिक चर्चित जोडी पनि । सन् १९९० र २००० मा उनी म्यानचेस्टरले इंग्लिस फुटबलमा एकछत्र राज गर्दाका सदस्य मात्र थिएनन्, उनी आफैं ब्रान्ड भए । उनको मैदानबाहिरका हरेक क्रियाकलाप समाचार बने । सबै ठूला बहुराष्ट्र्रिय कम्पनी उनीसँग प्रायोजनको अनुबन्ध गर्न चाहन्थे । उनले महँगा घडी र चस्मा सबैका विज्ञापनमा पनि खेले ।उनका साथी हुने गर्थे, टम क्रुज र जर्ज कोलनी । हुँदाहुँदै राजकुमार ह्यारी पनि उनको दोस्तीका लागि अगाडि सर्थे । उनको चरित्रलाई लिएर बनेको बेन्ड इट लाइक बेकह्याम सिनेमाले बक्स अफिसमा अपार सफलता प्राप्त गर्न सक्यो । सन् २०१२ मा लन्डनले ओलम्पिक आयोजनाको सफल दाबेदारी प्रस्तुत गर्दा पनि त्यसको एउटा निर्णायक पात्र बेकह्याम नै थिए । उनले अन्तर्राष्ट्रिय ओलम्पिक कमिटीको मत जित्न खुबै भूमिका खेले ।यी बेकह्याम अब चार सन्तानका पिता पनि भइसके । तर उनी अझै समाचारबाट टाढा रहने गर्दैनन् । साल्फोर्ड सिटी र एमएलएस फ्रेन्चाइज टिम इन्टर मियामीका मालिकमध्ये एक हुन् । उनी ४५ करोड डलरका मालिक हुन् । बार्सिलोनाको नोउ क्याम्पमा बेकह्यामलाई पहिलोपल्ट भेट्दाको क्षण सम्झँदै भेनाबल्स भन्छन्, जतिबेला हामीले एक आपसबाट बिदाइ लियौं, मलाई लागिसकेको थियो, मैले यो नाम बिर्सने छैन । आफ्ना हजुरबुवाले चाहेजस्तै भए बेकह्यामले टोटेनहमका लागि अनुबन्ध गरिसकेको हुन्थ्यो, किनभने त्यो समय क्लबका व्यवस्थापक थिए, तिनै भेनाबल्स । अनुबन्धको सबै कागजात पनि पूरा भइसकेको थियो, तर बेकह्यामको नजर भने खाली म्यानचेस्टरमा मात्रै थियो । सन् १९९२ मा उनको टिमले एफए युथ कप जितेको थियो । त्यसको एक महिनापछि त उनले लिग कपमा म्यानचेस्टरका लागि डेब्यु नै गरे ।केही समयका लागि लोनमा प्रेस्टनबाट खेलेका बेकह्यामले सन् १९९४ मा ओल्ड ट्राफोर्डमा भएको खेलमा प्रिमियर लिगमै खेल्ने अवसर पाए । सन् १९९५९६ मा सर एलेक्स फर्गुसनले बेकह्यामलाई विंग्स बाट खेल्ने जिम्मेवारी दिए । त्यसयताको पहिलो खेलमै म्यानचेस्टर एस्टन भिल्लासँगको खेलमा पराजित रह्यो । खेल पण्डित एलान हेन्सनले भनेका थिए, बच्चालाई खेलाएर कहिल्यै पनि जित्न सकिन्न । तर मिडफिल्डको दायाँतर्फ खेल्दै बेकह्यामले आफूलाई स्थापित गराए र म्यानचेस्टरले त्यो सिजन प्रिमियर लिग र एफए कप गरी कप डबल्स को उपलब्धि भेट्यो ।त्यसलगत्तै सिजनको पहिलो दिन नै बेकह्यामले ६० मिटरबाट टाढाबाट प्रहार बल विम्बल्डनका गोलरक्षक निल सुलिभानलाई बिट गर्दै गोल भयो । त्यसपछि उनी सबैमाझ चर्चाको पात्रा बने । त्यसको पनि केही सातापछि उनलाई इंग्ल्यान्ड टोलीका व्यवस्थापक ग्लेन होडलले पनि मौका दिए । बेकह्यामले पछि उनले १ सय १५ क्याप जिते अनि सन् २००० देखि २००६ सम्म इंग्लिस कप्तान पनि रहे । बेकह्यामको यो सफलता र प्रसिद्धिका कारण उनको फर्गुसनसँग सम्बन्ध भने राम्रो रहेन ।यसैबीच यी स्कटिस व्यवस्थापकले प्रहार गरेको बुट बेकह्यामको अनुहारमा लागेको थियो । बेकह्यामको आँखामा चोट पनि बसेको थियो । सन् १९९८ को विश्वकपमा उनले अर्जेन्टिनी खेलाडी डिएगो सिमोनीमाथि गरेको प्रहारका कारण रातो कार्ड खाए र टिम प्रतियोगिताको अन्तिम १६ बाट बाहिरियो । सबैले यसको दोष उनीमाथि नै खन्याइयो । लन्डनको एउटा पबअगाडि उनको पुतलासमेत जलाइएको थियो । तर यसबीच पनि उनको लोकप्रियता घटेन । सन् २००१ को विश्वकप छनोटमा इंग्ल्यान्डले जर्मनीमाथि ५१ को प्रसिद्ध जित निकालेको थियो ।यो खेलका एक नायक यिनै बेकह्याम थिए । उनी खलनायकबाट नायक भइसकेका थिए । वेम्बलीमा उनको ट्रेडमार्क फ्रिकिक ग्रिसविरुद्ध गोलमा परिणत भएपछि इंग्ल्यान्ड सन् २००२ को विश्वकपमा छनोट पनि भएको थियो । उनको टिमलाई अझै पनि स्वर्णिम पुस्ता भनिन्छ, भलै यो टिमले कुनै उपाधि भने जित्न सकेन । आउटफिल्ड खेलाडीका रूपमा इंग्ल्यान्डका लागि सबैभन्दा बढी खेलेको कीर्तिमानका लागि उनले बबी मुरलाई उछिने । चोटका कारण बेकह्यामले सन् २०१० को विश्वकप खेल्न पाएनन् ।यससँगै उनको अन्तर्राष्ट्रिय खेलजीवनमा पूर्णविराम लागेको थियो । म्यानचेस्टर छाडेयता उनले क्लब फुटबलमा त्यस्तो प्रदर्शन गर्न सकेनन्, जसका लागि उनी प्रसिद्ध थिए । सन् २००३ मा उनी रियल गए । बेर्नाबेउमा उनलाई पहिलोपल्ट मिडियासामु ल्याउँदा त्यहाँ रहेका पत्रकार संख्या थियो, ५ सय । सन् २००६०७ को सिजनमा रियलले ला लिगा जितेको थियो । यो उनको स्पेनी क्लबका लागि अन्तिम सिजन पनि रह्यो । त्यसपछि उनी अमेरिकाको एलए ग्यालेक्सीतर्फ लागे । त्यहाँ उनको करिअरलाई हलिउडले पर्खिरहेको थियो ।"
श्रीलंकाले विश्वकप नजितेको भए,क्रिकइन्फो
पदकको पुरस्कारबाट राहत प्रदान,"काठमाडौं (कास) १३ औं दक्षिण एसियाली खेलकुद (साग) मा कांस्य पदक जितेकी टेबलटेनिस खेलाडी एलिना महर्जनले पुरस्कारको आधा रकमले राहत वितरण गरेकी छन् । कोभिड१९ को महामारीका कारण लकडाउनको यो अवस्थामा दैनिक छाक टार्न गाह्रो भएका परिवारका लागि एलिनाले सहयोग गरेकी हुन् । उनले काठमाडौं महानगरपालिका१७ ले तयार पारेको सूचीका २ सय परिवारलाई चामल ५ केजी, दाल १ केजी, चिउरा, तेल प्याकेज बनाएर खुसिबु क्षेत्रमा वितरण गरेकी हुन् ।मानिसलाई यस्तो महामारीका बेला गाह्रो भइरहेको छ । उनीहरूलाई एकछाक खान पनि गाह्रो भइरहेको सुनें । त्यसैले मलाई पनि उनीहरूलाई केही सहयोग गर्न मनलाग्यो, नेपाल प्रहरीमा आबद्ध एलिनाले भनिन्, राहत वितरणमा सहयोग गर्नुहुने सबैलाई धन्यवाद । अझै राम्रोसँग सहयोग गर्न सकिएन । अरू सहयोग गर्न साथीहरू पनि उत्साही छन् ।उनले नविता श्रेष्ठ, रविना महर्जन, दीक्षा तामाङ र सिक्का सुवालसँगै मंसिरमा आयोजित १३ औं सागमा महिला टिम स्पर्धातर्फ कांस्य जितेकी थिइन् । त्यसबापत उनले सरकारबाट २ लाख रुपैयाँ पुरस्कार पाएकी थिइन् । त्यसैको १ लाखबाट राहत वितरण गरेकी हुन् । उनले १२ औं सागमा पनि महिला डबल्समा नविता (नाताले भाउजू) सँगै महिला डबल्समा कांस्य हात पारेकी थिइन् ।"
गल्फले सहयोग गर्ने,"काठमाडौं (कास) नेपाल गल्फ संघले देशभरका गल्फ खेलाडी र क्याडीलाई समस्या परेमा सहयोग गर्ने भएको छ । कोरोना भाइरसको महामारीका कारण देश लकडाउनमा रहँदा गल्फ खेल रोकिँदा खेलाडी र क्याडीलाई प्रत्यक्ष असर परेको जनाउँदै संघले यो परिस्थितिमा उनीहरूको दैनिक जीवनयापनमा समस्या भए सहयोग गर्ने संघका दीपक आचार्यले बताएका छन् । संघले समस्यामा परेका खेलाडी र क्याडीका लागि काठमाडौं, पोखरा र धरानमा सम्पर्क व्यक्ति तोकिदिएको छ । विज्ञप्तिमार्फत संघले काठमाडौंमा रोयल नेपाल गल्फ क्लबका दीपक थापामगर, गोकर्ण गल्फ क्लबका उपेन्द्र खड्का, पोखरामा हिमालयन गल्फ कोर्सका भूबहादुर गुरुङ र धरानमा धरान गल्फ क्लबका जितेन्द्र राईसँग सम्पर्क राख्न भनिएको छ ।"

शीर्षक,विवरण
क्वारेन्टाइनमा भद्रगोल,"वडाध्यक्षले भगाएयशोधरा गाउँपालिका८ का दुई क्वारेन्टाइनबाट भागेका ४० जनालाई प्रहरीले फिर्ता ल्याएको छ । उनीहरू शुक्रबार र शनिबार भागेका हुन् । शनिबार अबेर राति खबर पाएपछि आइतबार बिहानबाटै प्रहरीले खोजी गरेको थियो । शुक्रबार उक्त वडाको खोरियास्थित सरस्वती प्राविमा क्वारेन्टाइनमा बसेका १८ जना र शनिबार उक्त वडाकै राष्ट्रिय निमावि सिंहखोरको क्वारेन्टाइनमा बसेका २२ जना भागेका थिए । आइतबार रातिसम्म खोजेर ४० जनालाई ल्याइएको सशस्त्रको २८ नं गणका उपरीक्षक जनकराज पुरीले बताए । चार महिलालाई सोमबार बिहान ल्याएर राख्यौं, उनले भने, दुवै क्वारेन्टाइनमा कडा निगरानी राखेका छौं । मुम्बई, दिल्लीबाट आएका उनीहरू भागेपछि गाउँमा निकै त्रास थियो । गाउँपालिकामा १२ जना कोरोना संक्रमित छन्, जसमध्ये उक्त वडाकै पाँच जना छन् । भागेका व्यक्तिलाई आफूहरूले बोलाउँदा पनि नआएको वडाध्यक्ष सहाबुद्धिन मुसलमानले बताए । तर, वडाध्यक्ष मुसलमानले नै उनीहरूलाई उक्साएर घर पठाएको प्रमुख जिल्ला अधिकारी दीर्घनारायण पौडेलले बताए । वडाध्यक्षको धेरै कमजोरी देखियो, उनले भने, उनलाई के गर्ने भनेर छलफल चलाएका छौं ।मुम्बईबाट जेठ १ गते दुई जना गाउँ आएका थिए । उनीहरू क्वारेन्टाइनमा नगएर गाउँमा घुमे । कांग्रेस समर्थित उनीहरू गाउँमा घुमेको देखेपछि वडाध्यक्ष मुसलमानले क्वारेन्टाइनमा बसेका आफ्ना समर्थकलाई उक्साए । आफ्ना मान्छेलाई घर फर्किन मौन समर्थन गरे । उनी संघीय संसद्मा स्वतन्त्र सांसद बृजेशकुमार गुप्ताका कार्यकर्ता हुन् । ४० जना घर पुगेपछि आफैंले सञ्चारमाध्यममा पुगेर क्वारेन्टाइनबाट मानिस भागेको खबर गरे । पूरै जिल्लाको ध्यान तानियो । उनको कमजोरी देखिएपछि अहिले चुप लागेर बसेका छन् । सुरक्षाकर्मीको तारो पनि बनेका छन् । खोरिया गाउँमा पाँच जना संक्रमित देखिएकाले तत्काल सिल गर्न आवश्यक रहेको गाउँपालिका अध्यक्ष गिरजेश पाण्डेले बताए । दुवै क्वारेन्टाइनमा गरेर ९२ जना छन् ।"
एउटै गाउापालिकाको क्वारेन्टाइनका ५९,"परिवार शोकमा मृत्यु भएपछि दुःख परेको घरमा आफन्त र छिमेकी पुग्छन् । तर कोभिड१९ बाट मृत्यु भएका यहाँका २५ वर्षीय युवकको घरमा कोही पुगेका छैनन् । जनप्रतिनिधि र प्रशासनिक व्यक्ति परिवारका सदस्यसित टाढाबाटै कुराकानी गरेर फर्किएका छन् । गाउँका सर्वसाधारण घरबाट निस्किएका छैनन् । नरैनापुर५ स्थित घरमा युवकका बुबाआमा, पत्नी र छोराछोरी उनलाई सम्झिँदै रोइरहेका छन् । घरको आर्थिक अवस्था कमजोर रहेकाले ती युवक मजदुरी गर्न भारत गएका थिए । ६ महिना मुम्बई बसेर उनी वैशाख ३० गते सीमामा आएका थिए । ३१ वैशाखबाट क्वारेन्टाइमा बस्न थाले । छोरो आएको थाहा पाएर बुबाआमा भेट्न पुगेका थिए । १४ दिन बस्नुपर्ने भएकाले परिवारले पनि अनुरोध गरे । ती युवकले शनिबार खाना खाएर सुत्ने बेला राति १० बजे पत्नीलाई फोन गरेका थिए । उनले खाना खाएर सुत्न लागेको छु भनेका थिए । आइतबार ४ बजे क्वारेन्टाइनबाट कसैले घरमा उनको अवस्था ठीक छैन, झाडाबान्ता भइरहेको छ भनेर फोन गरेका थिए । ४ बजे बिमारी भएको मान्छेलाई ६ बजेसम्म उपचार गरिएन, युवककी श्रीमतीले भनिन् । स्थानीयले २५ वर्षीय ती युवकको मृत्यु उपचार नपाएर भएको आरोप लगाउँदै आएका छन् । युवकको मृत्यु भएपछि नरैनापुरको भोज भगवानपुरको दीपेन्द्र प्राविको क्वारेन्टाइनमा रहेका ३८ जनालाई जय किसान माविको क्वारेन्टाइनमा सारिएको छ । जय किसान माविमा यसअघि नै ६० जना थिए । दीपेन्द्र प्राविबाट आएकालाई टेन्टमा राखिएको छ, नरैनापुर गाउँपालिकाका स्वास्थ्य शाखा प्रमुख मोहम्मद मोइद खानले भने । कपिलवस्तु १५ दिन सिलकपिलवस्तु कोभिड१९ संक्रमणको जोखिम बढ्दै गएपछि जिल्ला प्रशासनले आगामी जेठ २० गतेसम्म जिल्लालाई सिल गर्ने निर्णय गरेको छ । सोमबार बसेको जिल्ला सुरक्षा समितिको बैठकले लकडाउनमा कडाइ गर्ने निर्णय गरेको हो । यसअघि संक्रमित बढेसँगै गत वैशाख २९ गतेदेखि सोमबारसम्म जिल्ला सिल गरिएको थियो । तरकारी, खाद्यान्न र अति आवश्यक सामान खरिद गर्ने समय पनि छोट्याइएको छ । अब सोमबार, बुधबार र शनिबार बिहान ७ देखि ९ बजेमात्र किनमेलको समय तोकिएको छ । यसअघि प्रत्येक दिन बिहान दुई घण्टाको समय तोकिएको थियो । जिल्लाभित्र गुड्ने सबै प्रकारका सवारीसाधन र मानिसको आवतजावतमा रोक लगाइएको छ । उद्योगधन्दा, कलकारखाना, व्यापार व्यवसाय र निर्माणसँग सम्बन्धित सबै काम जेठ ५ गते राति १२ बजेदेखि जेठ २० गते राति १२ बजेसम्मलाई रोक लगाइएको छ । स्थानीय प्रशासन ऐन, २०२८ दफा ६ (३) क र संक्रामक रोग ऐन, २०२० दफा २ (१) बमोजिम जिल्लामा यस्ता कामकाजमा पूर्ण रूपमा रोक लगाइएको प्रजिअ दीर्घनारायण पौडेलले बताए । अत्यावश्यक वस्तु ढुवानी गर्ने सवारीसाधनलाई पनि जिल्लाभित्र मान्छे ओराल्न र चढाउन बन्देज लगाइएको उनले बताए । जिल्लाका १० स्थानीय तहमध्ये ९ पालिकामा सोमबारसम्म ४३ जनामा कोरोना संक्रमण पुष्टि भएको छ ।"
लिम्पियाधुरासहितको नयाँ नक्सा,"मन्त्रिपरिषद् बैठकमा प्रधानमन्त्री केपी शर्मा ओलीले ऐतिहासिक तथ्य र प्रमाणसहितका सबै कुराले लिम्पियाधुरासहितको भूमि नेपालकै भएको प्रमाणित गर्ने भएकाले आफ्नो निर्णयमा दृढ रहन मन्त्रीहरूलाई निर्देशन दिएका छन् । सुगौली सन्धियताका सबै तथ्य र प्रमाणहरूले त्यही नै भन्छन्, सरकारको नीति तथा कार्यक्रममा पनि आएकै विषय हो, सोमबारको बैठकमा प्रधानमन्त्री ओलीले भने, संसद्मा समेत प्रतिबद्धता जनाएपछि हामीले नक्सा जारी गर्नैपर्छ, यो बेलामा डराउनुपर्ने कुनै आवश्यकता छैन । उनले आफूले नक्सा जारी गर्ने जायज निर्णय गरेकाले भूमि फिर्ता गर्ने सम्बन्धमा भारतसँग प्रभावकारी कूटनीतिक पहलकदमी अगाडि बढाउने पनि बताए । यो जायज कुरा हो, संयमतासाथ, दृढ भएर कूटनीतिक पहलकदमी अगाडि बढाउनुपर्छ, उनले बैठकमा भने । ओलीले कालापानी नाकाबारे त्रिपक्षीय वार्ता गर्नुपर्ने विषय पनि बैठकमा उठाएका छन् । चीनले उक्त नाकालाई बृहत्तर नाकाका रूपमा विकास गर्न खोजेको हैन भन्ने जवाफ दिएको छ, प्रधानमन्त्री ओलीको ब्रिफिङ उद्धृत गर्दै एक मन्त्रीले भने, परम्परागत, व्यापारिक एवं धार्मिक नाकाका रूपमा विकास गर्छौं भनेर हामीलाई भनेको छ, त्यसका लागि त्रिदेशीय संवाद गर्नुपर्छ ।"
आइसोलेसनमा राखिएका युवाको मृत्यु,"गुल्मीका संक्रमितको भेन्टिलेटरमा उपचारगुल्मीको मदाने गाउँपालिका६, पुर्कोटदहका ४१ वर्षीय पुरुषमा सोमबार संक्रमण पुष्टि भएको छ । उनको रूपन्देहीको मणिग्रामस्थित क्रिमसन अस्पतालमा उपचार भइरहेको छ । अस्पतालले उनमा एक्युट इन्सेफ्लाइटिस सिन्ड्रोम देखिएको भन्दै उपचार सुरु गरेको थियो । पहिलो दिनको उपचारबाट सुधार नआएपछि जेठ २ गते उनको थ्रोट स्वाब संकलन गरेर भैरहवास्थित प्रादेशिक जनस्वास्थ्य प्रयोगशालामा परीक्षणका लागि पठाएको थियो । उक्त स्वाब परीक्षण गर्दा सोमबार कोरोना पोजिटिभ देखिएको प्रयोगशाला प्रमुख डा राजेन्द्र गिरीले बताए । उनको अवस्था गम्भीर छ । क्रिमसन अस्पतालकै भेन्टिलेटरमा उपचार भइरहेको प्रदेशका सामाजिक विकासमन्त्री सुदर्शन बरालले बताए । ज्वरो नरोकिएको र सुक्खा खोकी पनि लागेपछि जेठ १ गते स्थानीय एक व्यक्तिसँग मोटरसाइकलमा सन्धिखर्कस्थित छाया मेडिकलमा स्वास्थ्य परीक्षणका लागि पुगेका थिए । जन्डिस, कडा खालको निमोनिया र किड्नीमा समस्या देखिएपछि एम्बुलेन्समार्फत उनलाई रूपन्देहीको क्रिमसन अस्पतालमा भर्ना गरिएको थियो । मदाने गाउँपालिकाका प्रमुख प्रशासकीय अधिकृत सुरेश भण्डारीले उनको हिस्ट्री खोजी भइरहेको बताए ।"
क्वारेन्टाइनमै मृत्यु हुनु चरम लापरबाही : विज्ञ,"बाँकेको नरैनापुर गाउँपालिकाको क्वारेन्टाइनमा रहेका २५ वर्षीय युवकको आइतबार बिहान मृत्यु भयो । मृत्यु हुनुअघि उनलाई २ घण्टा बान्ता भएको थियो । शनिबार रातिदेखि ज्वरो आउने र झाडापखालाको समस्या देखिएको उनलाई समयमै अस्पताल पुर्याइएन । घण्टौंसम्म बान्ता र झाडापखालाले छट्पटिएका उनलाई पीपीई नभएको भन्दै अस्पताल लैजान एम्बुलेन्स चालक आएनन् ।नरैनापुर५ मटैयास्थित दीपेन्द्र प्राविको क्वारेन्टाइनमा बस्दै आएका उनको शनिबार मात्रै स्वाब संकलन गरी कोरोनाका लागि पीसीआर परीक्षण गर्न लगिएको थियो । भारतबाट आएका नरैनापुरका ८ जनामा यसअघि संक्रमण पुष्टि भए पनि क्वारेन्टाइनमा रहेका अरूको स्वाब परीक्षणमा तीव्रता दिइएन ।वैशाख ३० मा नेपाल आएका उनको ५ दिनपछि मृत्यु भयो । जनस्वास्थ्य विज्ञ डा रवीन्द्र पाण्डेका अनुसार कोरोना भाइरसको संक्रमण हुन सक्ने समय सामान्यतः २ देखि १४ दिनको हुन्छ । त्यसपछि लक्षण देखिएर मृत्यु हुनका लागि थप २ देखि ३ हप्ता लाग्छ ।मृतक युवक भारतको महाराष्ट्र्रदेखि हिँडेरै आएका थिए र उनी सीमामा हप्तौं बसेका थिए । संक्रमणको उच्च जोखिमको ठाउँबाट आएका उनलाई तुरुन्त परीक्षण किन गरिएन ? उनी उतैबाट संक्रमित भएर आएका पनि हुन सक्थे । कुनै पनि देशको क्वारेन्टाइनमा संक्रमितको मृत्यु हुनु हुँदैन । क्वारेन्टाइन यहाँ त यातना गृहजस्तो भएका छन् । सुरक्षित हुनु त कता उल्टै संक्रमणको जोखिम देखिन्छ, डा पाण्डे भन्छन्, नरैनापुरका युवालाई समयमै अस्पताल लगेको भए बचाउन सकिन्थ्यो । हरेक कोणमा सरकारको गल्ती देखिन्छ । कोरोनाले मृत्यु भयो त भनियो तर मृत्युका अरू कारणहरू पनि खोज्नुपर्ने जरुरी देखिन्छ । पोस्टमार्टम गरे उनको अवस्थामा बारेमा धेरै थाहा हुन सक्छ । विश्वको तथ्यांक हेर्ने हो भने यो उमेर समूहको मृत्यु दर ०२५ प्रतिशत मात्र छ । ती युवकलाई आउनेबित्तिकै परीक्षण गरेर तत्काल आइसोलेसनमा राखेर उपचार सुरु गरेको भए उनी बाँच्न सक्ने सम्भावना धेरै भएको उनी बताउँछन् ।क्वारेन्टाइन एकदम असुरक्षित र अव्यवस्थित छन् । क्वारेन्टाइनमा कम्तीमा आकस्मिक सेवाका लागि एक जना नर्स वा अहेब अनिवार्य हुनुपर्छ, जनस्वास्थ्यविद् पाण्डे भन्छन्, क्वारेन्टाइनमा सफा खानेपानी छैन, शौचालयको उचित व्यवस्था छैन, सामाजिक दूरी हुँदैन, मेसमा खाना खाँदा व्यवस्थित छैन । संक्रमित वा शंकास्पद व्यक्तिबाट अरूमा संक्रमण देखिरहेको छ ।क्वारेन्टाइन सुरक्षित गर्नका लागि स्वास्थ्यकर्मीसहित परीक्षणको व्यवस्था, सफा खानेपानीको व्यवस्था हुनुपर्छ । सरकारले क्वारेन्टाइनबारे मापदण्ड बनाए पनि लागू भएको देखिँदैन । क्वारेन्टाइनको कडा अनुगमन हुनुपर्ने डा पाण्डेको सुझाव छ । संक्रामक रोग विशेषज्ञ डा अनुप सुवेदी पनि क्वारेन्टाइनमै मान्छे मर्नु भनेको सिस्टमको फेलियर रहेको बताउँछन् । उनी भन्छन्, २ घण्टादेखि बान्ता भएको मान्छेलाई किन तुरुन्त अस्पताल लगिएन ? कोही मान्छे क्वारेन्टाइमा मरेको छ भने त्यो एकदम अक्षम हो । त्यसमा हाम्रो सिस्टममा केके कमजोरी छ त्यो सच्चिनु पर्यो, कोही जवाफदेही छ भने त्यसलाई कारबाही गर्नुपर्यो ।क्वारेन्टाइनमा राख्नुभन्दा पहिले जोखिमयुक्त ठाउँबाट आएकाको परीक्षण हुनुपर्ने र स्वास्थ्य परीक्षण गरेर क्वारेन्टाइनमा राख्नुपर्ने उनको भनाइ छ । कोरोनाबाहेक अरू केही कारणले जस्तै डिहाइड्रेसन भएको पनि हुन सक्छ वा अरू केही कारण त्यसको अनुसन्धान हुन जरुरी देखिन्छ, डा सुवेदी भन्छन् । क्वारेन्टाइनमा राखेकाहरूलाई आएको ७ देखि १४ दिनमा पीसीआर गर्नुपर्ने नियम ठीक छ । तर क्वारेन्टाइनमा पठाउनुअघि चिकित्सकीय परामर्श हुन जरुरी छ । राम्रोसँग बुझेर क्वारेन्टाइनमा वा अस्पतालमा पठाउनुपर्ने हो त्यो कुरा बुझुनुपर्छ । क्वारेन्टाइन किन अव्यवस्थित भन्ने प्रश्नमा स्वास्थ्य जनसंख्या मन्त्रालयका सहप्रवक्ता डा समीरकुमार अधिकारीले व्यवस्थापन तथा अनुगमन स्थानीय तहले हेर्न बताउँदै समस्या भएका ठाउँमा निर्देशिका कडा रूपमा लागू गर्ने बताए । गत शनिबार स्वास्थ्य तथा जनसंख्या मन्त्रालयले सिन्धुपाल्चोकको २९ वर्षीया सुत्केरी महिलाको मृत्यु कोरोनाले भएको पुष्टिले पनि धेरै प्रश्न उब्जाएको छ ।डा पाण्डेका अनुसार कोरोना महामारी तथा संक्रमणको बेला ती महिलाको पहिल्यै नै पीसीआर परीक्षण हुनुपर्थ्यो । पोजिटिभ देखिएको खण्डमा आमा र बच्चा दुवैलाई आईसीयूमा राखेको भए बचाउन सकिन्थ्यो । ती महिलाको केसका बारेमा पनि अझ अनुसन्धान हुनुपर्थ्यो भन्छन् डापाण्डे ।"
पानीसमेत छैन,"सप्तरीको राजविराज नगरपालिका लिलजाटोलकी काजलदेवी गर्भवती छिन् । बिहारस्थित आफन्तको घरबाट आएकी उनी दुई वर्षीय बालकसहित ६ दिनदेखि राजविराज२ स्थित साइकृष्ण मेडिकल कलेजको पुरानो भवनमा रहेको क्वारेन्टाइनमा बसेकी छन् । स्वास्थ्यको बढी ख्याल गरिनुपर्ने र पौष्टिक खाना चाहिने अवस्थामा उनलाई क्वारेन्टाइनको खानाले छाक टर्न मुस्किल भएको छ । गर्मीले बसिनसक्नु छ । खानेपानीसमेत बेलामा पाइँदैन, उनले भनिन्, ६ दिनदेखि यहाँ छु । अहिलेसम्म कुनै जाँच भएको छैन । भारतको भदोईबाट ६ दिन साइकल चलाएर आएका राजविराज१५ का तीन जनालाई पनि सोमबार बिहान उक्त क्वारेन्टाइनमै ल्याइएको थियो । बाटोमा अनेक मान्छे भेटियो, ठाउँठाउँ खाँदै र सुत्दै रात काटेर आइयो । अन्तिममा वडा कार्यालयले क्वारेन्टाइन ल्यायो, भदोईबाट आएमध्येका रामचन्द्र मण्डलले भने, यहाँ न पानी छ न साबुन । ६ दिनदेखि नुहाउन पाएको छैन । नुहाउन नपाएका कारण मण्डलसहित ७ जनाले सोमबार बिहान क्वारेन्टाइनको खाना खाएनन् । उनले क्वारेन्टाइनका कोठा र शौचालय फोहोर रहेको बताए । क्वारेन्टाइनमै रहेकी राजविराज पडरियाकी ६० वर्षीया विन्दादेवीले पिउने पानीसमेत नदिने गरेको बताइन् ।राजविराजका नगर प्रमुख शम्भु यादवले जारको पानी व्यवस्था गरिए पनि एक जनाले छोइदिए अर्कोले नखाने गरेका कारण खानेपानीको समस्या देखिएको बताए । ट्युबवेलको पानी कोही खाँदैनन्, उनले भने, होटलबाट दाल, भात तरकारी र सलाद दिइएको छ, । दुई छाक खाना, एकपटक नास्ता र बिहान चिया दिइएको छ । राजविराजको मात्र होइन, जिल्लाका अधिकांश क्वारेन्टाइन मापदण्डअनुसार छैनन् । जिल्ला स्वास्थ्य कार्यालय सप्तरीका प्रमुख दुनियालाल यादवका अनुसार १८ वटै स्थानीय तहमा गरी ३७ स्थानमा क्वारेन्टाइन छन् ।"
आरडीटी किटले संक्रमण विस्तारमा सघाउँछ,"संक्रमित ३७५ पुगेस्वास्थ्य मन्त्रालयले सोमबार एकैदिन कोरोना भाइरसका ८० जना नयाँ संक्रमित थपिएको जनाएको छ । मन्त्रालयका प्रवक्ता डा विकास देवकोटाका अनुसार बाँकेमा ५९ जना, रौतहटमा ९ जना, धनुषामा ३ जना, बारा, मोरङ, गुल्मी, दाङ, धादिङ, झापा, खोटाङ, दैलेख र सुनसरीमा एकएक जना गरी कुल ८० जनामा संक्रमण पुष्टि भएको हो । योसँगै मुलुकभर संक्रमित हुनेको संख्या ३ सय ७५ पुगेको छ । जसमा पुरुष ३ सय १६ र महिला ५९ जना छन् ।हालसम्म प्रदेश १ मा ४३, प्रदेश २ मा १ सय ३४, वाग्मती प्रदेशमा १८, गण्डकी प्रदेशमा ३, प्रदेश ५ मा १ सय ७१ र सुदूरपश्चिम प्रदेशमा ५ जना संक्रमित फेला परेका छन् । कर्णालीमा सोमबार पहिलोपटक संक्रमण पुष्टि भएको छ । देशभरका कुल संक्रमितहरूमध्ये ३६ जना निको भएर अस्पतालबाट डिस्चार्ज भइसकेका छन् । २ जनाको मृत्यु भएको छ ।मुलुकभर सोमबार पीसीआरबाट २ हजार ५ सय ५८ नमुनाको परीक्षण गरिएको छ । हालसम्म यो संख्या ३० हजार ७ सय २३ पुगेको छ । यस्तै सोमबार नै आरडीटीबाट १ हजार ७ सय ९१ नमुनाको परीक्षण गरिएको छ । मुलुकभर ६९ हजार ५ सय ६० नमुनाको आरडीटीबाट परीक्षण भएको स्वास्थ्य मन्न्त्रालयले जनाएको छ । हाल उपत्यकाभित्र २६ र उपत्यकाबाहिर ३ सय ८६ गरी ४ सय १२ जना आइसोलेसनमा छन् भने २० हजार ९० जना क्वारेन्टाइनमा छन् ।"
नेकपामा एमसीसी विवाद बल्झियो,"नेकपामा पहिलादेखि विवादनेकपाका २० स्थायी कमिटी सदस्यले एमसीसीसँगको सम्झौताको प्रावधानमा संशोधनका लागि अर्थमन्त्री युवराज खतिवडाले एमसीसीसँग गोप्य रूपमा पत्राचार गरी संसद्कै विशेषाधिकारको हनन हुने काम गरेको निष्कर्ष वैशाख अन्तिम साता निकालेका थिए । ओलीले पाँचौं अधिवेशनमै एमसीसी अनुमोदन गराउन चाहेका थिए । तर पार्टीभित्र यस विषयमा एकमत नहुँदा अनुमोदन रोकिएको थियो ।पार्टीमा विवाद भएपछि नेपाल सरकार र अमेरिकी सहयोग नियोग मिलेनियम च्यालेन्ज कर्पोरेसनसँग भएको सम्झौता (मिलेनियम च्यालेन्ज कम्प्याक्ट (एमसीसी) र इन्डोप्यासिफिक स्ट्राटेजी (आईपीएस) का सम्बन्धमा अध्ययन गरी सुझावसहितको प्रतिवेदन पेस गर्न नेकपाले वरिष्ठ नेता खनालको संयोजकत्वमा माघ १९ गते कार्यदल गठन गरेको थियो । समितिमा नेकपा नेता रावल र ज्ञवाली सदस्य थिए । यो कार्यदलले फागुन ९ मा अध्ययन प्रतिवेदन दुवै अध्यक्षलाई बुझाएको थियो ।कार्यदलले एमसीसी यथास्थितिमा अनुमोदन गर्न नहुने सुझाव दिएको छ । नेपाल सरकार र एमसीसीबीच भएको सम्झौता तथा त्यसअन्तर्गत गरिएका कार्यक्रम कार्यान्वयन सम्झौतामा संशोधन, सुधार र परिमार्जन गरेरमात्र संसद्बाट अनुमोदन गर्ने वा अगाडि बढाउने कार्य गरिनुपर्छ, कार्यदलको प्रतिवेदनमा छ । यद्यपि त्यसमा परराष्ट्रमन्त्री प्रदीप ज्ञवालीको १५ बुँदाको फरक मत छ ।"
पछाडिको ढोकाबाट ल्याउन खोजियो,"काठमाडौं (कास) सरकारको वार्षिक नीति तथा कार्यक्रममाथि संसद्मा जारी छलफलमा सोमबार नेकपाका सांसद भीमबहादुर रावलले विवादास्पद एमसीसी परियोजनालाई सरकारले पछाडिको ढोकाबाट ल्याउन खोजेको आरोप लगाए । सरकारको नीति तथा कार्यक्रममा प्रस्ट उल्लेख नभए पनि यो विषय उठेको उनको भनाइ थियो । कांग्रेस सभापति शेरबहादुर देउवाले प्रतिनिधिसभामा एमसीसी सम्झौता अनुमोदन गराउनुपर्ने बताएको प्रसंग उठाउँदै रावलले भने, महाकाली सन्धि अनुमोदन गराउँदा पनि उहाँले यस्तै भन्नुभएको थियो । रावलले महाकाली सन्धिमा १०१० वर्षमा पुनरावलोकन हुनुपर्ने प्रावधान कार्यान्वयन नभएको पनि बताए । एमसीसी सम्झौता अनुमोदन गराउँदा मुलुकको स्वाधीनता र स्वतन्त्र मुलुकको हैसियतमा आँच आउने तर्क रावलको थियो । संघीय संसद्मा शुक्रबार प्रस्तुत गरेको नीति तथा कार्यक्रमको बुँदा नम्बर २११ मा लप्सीफेदीरातमाटेहेटौंडा र लप्सीफेदीरातमाटेदमौली बुटवल ४ सय केभी प्रसारण लाइन निर्मार्ण अघि बढाउने उल्लेख छ । एमसीसी सम्झौता यो प्रसारण लाइन निर्माणका लागि हो । कांग्रेस सांसद तथा पूर्वअर्थमन्त्री ज्ञानेन्द्रबहादुर कार्कीले एमसीसी नेकपाको आन्तरिक विवादको विषय बन्न नसक्ने बताए । मलाई विश्वास छ सरकारले एमसीसी सम्झौतालाई चाँडै सदनमा पेस गर्नेछ, उनले भने । अर्थमन्त्री हुँदा कार्कीले नै सन् २०१७ सेप्टेम्बरमा एमसीसी सम्झौतामा हस्ताक्षर गरेका थिए ।"
सीमामा सेना खटाउन माग,निजी अस्पताल राष्ट्रियकरण गरनेकपाकी सांसद राधाकुमारी ज्ञवालीले सरकारले ल्याएको निरोगी नेपालको नारासहितको कार्यक्रम उत्कृष्ट भएको बताइन् । नेकपाकी सांसद नवीना लामाले निजी अस्पताललाई राष्ट्रियकरण गर्नुपर्ने बताइन् । नेकपाकी सांसद बिन्दा पाण्डेले आयात प्रतिस्थापनमा ध्यान दिन माग गरिन् । उनले स्थानीय पूर्वाधार विकास कार्यक्रम (सांसद विकास कोष) खारेज गर्नुपर्ने बताइन् ।
रौतहट र बारामा थपिए ९ संक्रमित,"कर्णालीमा पहिलो संक्रमणसुर्खेत कर्णाली प्रदेशमा सोमबार पहिलोपटक संक्रमण पुष्टि भएको छ । दैलेख, आठबीस नगरपालिकाका ३५ वर्षीय पुरुषमा कोरोना पोजिटिभ पाइएको हो । साताअघि भारतबाट आएका ती व्यक्तिको स्वाबको नमुना सोमबार सुर्खेतमा परीक्षण गर्दा रिपोर्ट पोजिटिभ देखिएको थियो । पुनः परीक्षणको लागि सोमबारै नेपालगन्ज पठाइएकोमा त्यहाँ पनि उस्तै रिपोर्ट आएको कर्णाली प्रदेश अस्पतालका निर्देशक डा डम्बर खड्काले जानकारी दिए । संक्रमित व्यक्ति अहिले नगरपालिकास्थित क्वारेन्टाइनमा छन् । उनको अवस्था सामान्य रहेको डा खड्काले जानकारी दिए ।"
लिपुलेकमा किन लफडा ?,"बीपीको उच्च कूटनीतिक कौशलबाट सगरमाथा विवाद समाधान भएको थियो । ओलीले पनि भारतको उच्च तहमा कूटनीतिक कौशलता देखाउनुपर्छ । गेजा शर्मा वाग्लेसुरक्षाविद् बाटो बनाउने तयारी सरकारले दार्चुला सदरमुकाम खलंगादेखि तिंकर भन्ज्याङसम्म १ सय ३४ किलोमिटर सडक खन्ने निर्णय गरेको छ । खलंगाबाट व्यास गाउँपालिका१, छाङरुसम्मको ४७ किलोमिटर सडक विभागले र छाङरुदेखि तिंकर भन्ज्याङसम्मको ८७ किलोमिटर सेनालाई निर्माणको जिम्मा दिइएको छ । खंलगातिंकर भञ्ज्याङ सडक निर्माण २०६५ मा थालिए पनि सरकारले बजेट नछुट्याउँदा ४० किलोमिटर मात्रै ट्र्याक खोलेपछि अलपत्र परेको सांसद दीलेन्द्रप्रसाद बडूले बताए । परराष्ट्रमन्त्री ज्ञवालीले अहिलेसम्म नेपालले त्यस क्षेत्रमा गोरेटोसमेत नबनाउनु दुर्भाग्य भएको जनाउँदै यो वर्ष गोरेटो बनाइसक्ने दाबी गरेका छन् । हामीले बाटो पनि नबनाएकाले भारतको पास लिएर भारतीय भूमिबाट आउनुपर्ने स्थिति रहेछ, उनले भने, यो स्थितिलाई अन्त्य गर्न बजेट छुटाइएको छ । यो वर्ष गोरेटो बाटो बन्छ । अर्को वर्ष सडक बनाउने तयारी छ । मन्त्री ज्ञवालीका अनुसार छाङरुमा १ सय १५ र तिंकरमा १ सय ६७ गरेर कूल २ सय ८२ घर सौका समुदायका छन् । त्यहाँको कूल जनसख्या ११ सय २० छ, उनले भने, जाडोमा त्यहाँ बस्न नसकिने हुनाले त्यहाँका बासिन्दा बेंसी झर्नुपर्ने बाध्यता । उच्च तहमा कूटनीतिक पहल होला ? नेपाल सरकारले भारत सरकारलाई ६ महिनाको अन्तरालमा दुईपटक कूटनीतिक नोट पठाइसकेको छ । गत कात्तिक १६ मा भारतले नयाँ राजनीतिक नक्सा निकालेपछि नेपालले कूटनीतिक नोटमार्फत विरोध जनाएको थियो । फेरि भारतले नेपाली भूमिमा एकतर्फी रूपमा सडक निर्माण गरेपछि वैशाख २७ मा कूटनीतिक नोट पठाउँदै विरोध जनायो । यसपटक परराष्ट्रमन्त्री ज्ञवालीले भारतीय राजदूत विनयमोहन क्वात्रालाई मन्त्रालयमा बोलाएर कूटनीतिक नोट हस्तान्तरण गरे । राजदूत क्वात्राले पनि आफ्नो तर्फबाट भारतको विदेश मन्त्रालयका प्रवक्ताले वैशाख २७ देखि बेलुकी निकालेको विज्ञप्ति ज्ञवालीलाई हस्तान्तरण गरिदिए । जसमा निर्माण गरेको सडक भारतीय भूमिमा रहेको दाबी गरिएको छ । यसबीचमा सरकारले विज्ञप्ति मात्रै जारी गरेको भन्दै सरकारको आलोचना भएको थियो । सडकदेखि संसद्सम्ममा भारतसँग उच्च तहमा राजनीतिक रूपमा वार्ता गरेर समस्या समाधान गर्नुपर्ने आवाज उठ्यो । प्रतिनिधिसभामा कांग्रेसका ४ सांसद दिलेन्द्र बडू, मीनबहादुर विश्वकर्मा, रामबहादुर विष्ट र प्रकाश रसाइली स्नेहीले नेपालभारत सीमा विवादको समाधान खोज्न तत्काल कूटनीतिक र राजनीतिक पहल अघि बढाउन माग राख्दै वैशाख २९ गते संसद् सचिवालयमा संकल्प प्रस्ताव दर्ता गराए । कतिपय सांसदले अन्तर्राष्ट्रिय अदालतमै जानुपर्ने जिकिर गरे । त्यसको दुई दिनपछि वैशाख ३१ मा बालुवाटारमा सर्वदलीय बैठक बोलाएका प्रधानमन्त्री ओलीलाई नेताहरूले उच्च कूटनीतिक तहमा भारतसँग वार्ता गरी समस्या समाधान गर्न सल्लाह दिए । त्यस्तै सल्लाह उनीहरूले भारतले राजनीतिक नक्सा जारी गर्दा पनि दिएका थिए । भारतले भने अहिले दुई मुलुकबीचको सीमा समस्यालाई समाधान गर्न जिम्मेवारी दिइएको परराष्ट्र सचिव स्तरीय संयन्त्रबाटै समस्याको समाधान गर्न सकिने जनाउँदै आएको छ । अहिले पनि नेपालको केही कुरा भए कोभिड१९ संक्रमण नियन्त्रणपछि छलफल गर्न सकिने भारतको भनाइ छ । नेपालले भने त्यतिन्जेल कुर्न नसकिने बताउँदै आएको छ । नेपालले यसअघि पटकपटक भारतलाई परराष्ट्र मन्त्रालयमार्फत कूटनीतिक पत्र पठाउँदासमेत वार्ता गर्न चाहेको देखिँदैन । भारतले नयाँ नक्सा जारी गरेपछि नेपालले दिएको कूटनीतिक नोटको जवाफ भारतले दिए पनि त्यसपछि दुईपटक वार्ताका लागि समय माग्दा उपलब्ध गराएको छैन । त्यसैबीचमा झन् अर्को विवाद थपिएको छ । परराष्ट्रमन्त्री ज्ञवालीले नेपाल कूटनीतिक रूपमा वार्ता गरेर समस्याको समाधान गर्न तयार रहेको उल्लेख गर्दै जुनसुकै स्तरमा पनि वार्ता गर्न सकिने बताएका छन् । हामी अविलम्ब कुरा गर्न चाहन्छौं । वार्ताबाट समाधान गर्न चाहन्छौं, उनले भने । प्रधानमन्त्री ओलीले गत वर्ष फागुन ३ गते प्रतिनिधिसभाको बैठकमा भारतसँगको सीमा समस्या कूटनीतिक पहलमार्फत समाधान गर्ने वाचा गरेका थिए ।परराष्ट्रविद् दिनेश भट्टराईले नेपालले आफ्नो नक्सा पहिलेदेखि नै दुरुस्त राख्नुपर्नेमा चुकेको बताए । पूर्व परराष्ट्रमन्त्री थापाले अब माथिल्लो तहमै वार्ता हुनुपर्ने सुझाव दिए । उनले भने, प्राविधिक, प्रशासनिक र कूटनीतिक तहमा समझदारी बन्न सकेन, त्यसैले त्योभन्दा माथिल्लो तहमा समझदारी बन्न सक्छ कि १ उनले भने, ५ दशकदेखि हाम्रो प्रधानमन्त्री भारतमा जाँदा र भारतको प्रधानमन्त्री हाम्रोमा आउँदा प्रश्न उठ्ने गरेको छ । अब यसलाई समाधान गर्नुपर्छ । सुरक्षाविद् गेजा शर्मा वाग्लेले सन् १९६० मा नेपाल र चीनबीच रहेको सगरमाथा विवादलाई तत्कालीन प्रधानमन्त्री बीपी कोइरालाले समाधान गरेजस्तै प्रधानमन्त्री ओलीले अहिले उत्पन्न समस्यालाई निरुपण गर्नुपर्ने बताए । त्यसबेला बीपीको उच्च कूटनीतिक कौशलको प्रतिफलस्वरूप माओ कन्भिन्स भएर सगरमाथा विवाद नेपालको प्रस्तावअनुसार समाधान भएको थियो, उनले भने, ओलीले पनि भारतको उच्च तहमा कूटनीतिक कौशलता देखाउनुपर्छ ।"
बजेटले बोल्नैपर्ने विषय,"लम्बिँदो लकडाउन, गहिरिँदो स्वास्थ्य जटिलता र बढ्दो बेरोजगारीसँगै आगामी आर्थिक वर्षको राजस्व संकलन आकलनबाहिर छ । बजेट पेस गर्न नौ दिन मात्र बाँकी रहँदा पनि अर्थ मन्त्रालयले आयव्ययको आकार निर्क्योल गर्न सकेको छैन । अर्थमन्त्री युवराज खतिवडाका अनुसार संक्रमण फैलिएकाले न्यूनतम आर्थिक गतिविधिसमेत हुन छाडेर राजस्व संकलन प्रभावित बनेपछि बजेटको अंक झन्झन् घटाउँदै लैजानुपर्ने बाध्यता छ । एकातिर स्रोतको अभाव छ, अर्कातिर महामारीसँग जुध्न राहत तथा चौतर्फी तयारीका लागि कार्यक्रमहरू आवश्यक छन् । यो विषम परिस्थितिमा विवेकसंगत ढंगले कार्यान्वयनयोग्य बजेट ल्याउनुपर्ने चुनौती छ । योजनाविद्, अर्थशास्त्री र निजी क्षेत्रका सुझावअनुसार अहिलेको अवस्थामा बजेटले सम्बोधन गर्नुपर्ने सूची लामै छ । संकटका बेला आउन लागेको यो बजेटबाट अर्थमन्त्रीको विषयविज्ञताको वास्तविक परीक्षण पनि हुनेछ । अर्थमन्त्रीको पहिलो काम कार्यान्वयनयोग्य कार्यक्रमको प्राथमिकता निर्धारण र तिनलाई आवश्यक बजेट विनियोजन गर्नु हो । स्वास्थ्य पूर्वाधार, रोजगारी सिर्जना र आधुनिक प्रविधिसहितका कृषि कार्यक्रम यतिबेलाका प्राथमिकता हुन् । वैदेशिक रोजगारीमा रहेका झन्डै ४५ लाख नागरिकमध्ये करिब ७ लाख तत्काल स्वदेश फर्कन चाहेको सरकारी आँकडा छ । देशभित्र सार्वजनिक यातायात, पर्यटन, उद्योग र अन्य अनौपचारिक क्षेत्रमा कार्यरत धेरै श्रमशक्ति पनि बेरोजगार भइसकेका छन् । केही समयमा अवस्था सामान्य भइहाले पनि कतिपय श्रमिकले पहिलेकै ठाउँमा काम नपाउन सक्छन् । यसकारण मुलुकभित्रै बेरोजगार भएका र विदेशबाट फर्किने दुवै थरीका लागि रोजगारी सिर्जना गर्ने ठोस कार्यक्रम ल्याइनुपर्छ । त्यसका लागि प्रधानमन्त्री रोजगार कार्यक्रम, युवा स्वरोजगारजस्ता वितरणमुखी र दुरुपयोग हुने कार्यक्रम होइन, प्रविधिसहित कृषि र अन्य उत्पादनमूलक क्षेत्रबाट दिगो रोजगारी सिर्जना गर्ने बाटो बजेटले देखाउनुपर्छ ।दोस्रो, राहत तथा आर्थिक प्याकेजका विषयमा बजेटले बोल्नुपर्छ । उद्यमव्यवसाय गरिरहेका समूह र लकडाउन का कारण समस्यामा परेका श्रमिक तथा गरिब वर्गलक्षित दुई छुट्टाछुट्टै प्रकारका राहत कार्यक्रम आवश्यक छन् । आर्थिक रूपमा सक्रिय तथा उद्यम व्यवसाय गर्ने वर्गलाई सरकारले हालसम्म कर छुट तथा ऋणको साँवाब्याज बुझाउने समय केही पर सारिदिएको छ । कतिपय राष्ट्रले लकडाउनलगत्तै कम्पनी सञ्चालन गर्नेदेखि श्रमिकहरूलाई तलब वितरण गर्न वित्तीय सुविधा ल्याए पनि यहाँ सरकारले त्यसतर्फ ध्यान दिएको छैन । कर्पोरेट सुशासन भएका निजी प्रतिष्ठानबाहेकले तलब नदिने, कामदार, कर्मचारी कटौती गर्ने काम थालिसकेका छन् । श्रम नपाएपछि दैनिक ज्यालादारी र अनौपचारिक क्षेत्रमा काम गर्ने मजदुरलाई बिहानबेलुकी हातमुख जोड्न मुस्किल परेको विवरण सार्वजनिक भइरहेका छन् । पहिल्यै गरिबीको रेखामुनि रहेका १८७ प्रतिशत र लकडाउनका कारण तल धकेलिएकाहरूलाई छाक टार्न मुस्किल पर्दै छ । उनीहरूलाई स्थानीय तहले राहत दिने भनिए पनि अभिलेख नभएकाले कार्यान्वयन हुन सकेको छैन । बजेटले वर्तमान संकटबाट साँच्चिकै पीडामा परेका गरिबधनी, उद्यमीव्यवसायी र स्वरोजगार सबै वर्गको सुविधाबारे सोच्नुपर्छ ।राहत तथा छुट सुविधा दुरुपयोग हुनबाट जोगाउन र दीर्घकालीन फाइदाका लागि यो बजेटले सम्बोधन गर्नैपर्ने तेस्रो विषय हो नागरिक तथा उद्योग प्रतिष्ठानको अभिलेखसम्बन्धी कार्यक्रम । हाल को धनी र को गरिब, कस्तो कम्पनीलाई कति क्षति पुगेको छ, कुन उद्यमीव्यवसायीको पृष्ठभूमि के हो भन्नेजस्ता विषय स्पष्टसँग छुट्याउने तथ्यांक सरकारसित छैन । अभिलेख राख्ने राष्ट्रिय परिचयपत्र र गरिब घरपरिवार पहिचान कार्यक्रमसमेत कार्यान्वयन हुन सकेका छैनन् । त्यसैले जुनसुकै रूपमा भए पनि राष्ट्रिय अभिलेखसम्बन्धी कार्यान्वयनयोग्य कार्यक्रम आवश्यक छ ।बजेटले सम्बोधन गर्नुपर्ने चौथो विषय कर सुविधा हो । करको दर कम हुनुपर्ने निजी क्षेत्रको अपेक्षा छ । १३ प्रतिशत रहेको मूल्य अभिवृद्धि कर (भ्याट) लाई १० प्रतिशतमा झार्नुपर्ने, नेपालका आर्थिक क्रियाकलापसँग अन्तरसम्बन्धित मुलुक भारतले यसै वर्षबाट कर्पोरेट आयकरको दर घटाइसकेकाले यहाँ पनि सबैका लागि आयकर २० प्रतिशत हुनुपर्ने निजी क्षेत्रको धारणा छ । उनीहरूको मागअनुसारै गर्न नसकिए पनि अहिले करको दायरा बढाई विद्यमान दरबारे पुनर्विचार भने गर्नुपर्ने हुन्छ ।बजेटमा व्यवस्था हुनुपर्ने पाँचौं क्षेत्र प्रविधि विकाससम्बन्धी हो । कोरोना संक्रमण अन्त्यको अनिश्चिततासँग जुध्न मात्र होइन, जनजीवन सामान्य बनेपछि समेत प्रविधिको प्रयोग बढाउनुपर्ने आवश्यकता छ । हाल कम्तीमा ५० प्रतिशत जनसंख्याले गुणस्तरीय प्रविधि प्रयोग गर्न पाएका छैनन् । सरकारको तथ्यांकअनुसार इन्टरनेट ७२ र मोबाइल डिभाइस ८० प्रतिशत जनसंख्यामा पुगेको छ । सामाजिक सञ्जाल खासगरी फेसबुक १ करोडभन्दा बढी नेपालीले चलाउँछन् । मोबाइल बैंकिङको सुविधा लिने पनि एक करोड पुगेका छन् । यी सबै तथ्यांकमा दोहोरोपना रहेको र गुणस्तरीय सेवा नपाइरहेका कारण प्रविधि विकासको पछौटेपन कायमै छ । यसबाट माथि उठ्न सरकारी निकायहरूले दिने प्रायः सेवालाई नै डिजिटाइजेसन गर्नुपर्छ, जसले अनियमितता नियन्त्रण र पारदर्शितामा समेत सघाउनेछ । शिक्षा, स्वास्थ्य तथा श्रममा सजिलो बनाउनेदेखि कृषि तथा औद्योगिक उत्पादनलाई सस्तो, प्रतिस्पर्धी बनाउनसमेत सहयोगी हुने भएकाले प्रविधिमा फड्को मार्ने कार्यक्रम बजेटमा समेटिनुपर्छ ।छैटौं, बजेटले पहिलेदेखि निरन्तर चल्दै आएका कार्यक्रमप्रति ध्यान दिनुपर्छ । सरकारले नीति तथा कार्यक्रम र बजेटको सिद्धान्त तथा प्राथमिकतामा भनेजस्तै पुनः प्राथमिकीकरण गरेर मात्रै अघि बढ्नुपर्छ । राष्ट्रिय गौरव र अन्य विकास निर्माणका कतिपय आयोजना तत्काललाई आवश्यक छैनन् । राजनीतिक नेतृत्वको लहडमा सम्भावनै नभएका आयोजना स्थगन गरी अत्यावश्यक आयोजनामा बजेट विनियोजन हुनुपर्छ । सन् २०३० भित्र पूरा हुने गरी लागू दिगो विकास लक्ष्य र अतिकम विकसित राष्ट्रबाट विकासोन्मुखमा स्तरोन्नति हुने पुरानै प्राथमिकताको निरन्तरता आवश्यक छ । यी कार्यक्रम आम सर्वसाधारणको स्तरोन्नतिसँग सम्बन्धित छन् । सातौं, खर्च कटौतीतर्फ ध्यान दिइनुपर्छ । उल्लिखित सबै कार्यक्रम पूरा गर्न आवश्यक स्रोतको जोहो गर्न कठिन छ । एकातिर छुट, राहत सुविधा दिनुपर्ने अर्कोतिर धेरै क्षेत्रमा अनिवार्य बजेट विनियोजन गर्नुपर्ने भएकाले स्रोतको जोहो गर्न फजुल खर्च नियन्त्रणमा बजेट निर्मम हुनैपर्छ । सार्वजनिक खर्च पुनरावलोकन आयोग२०७५ ले औंल्याएका खर्च नियन्त्रणका उपाय हुबहु कार्यान्वयन गर्नुपर्छ । आयोगका अध्यक्ष डिल्लीराज खनालका अनुसार त्यो प्रतिवेदनको कार्यान्वयन र खर्च कटौतीमा सरकारले इच्छाशक्ति देखाउने हो भने ३ देखि ४ खर्ब रुपैयाँ स्रोत बच्न सक्छ । निकै विवादास्पद स्थानीय पूर्वाधार विकास साझेदारी कार्यक्रम खारेजीदेखि अन्य क्षेत्रको खर्च कटौतीमा राजनीतिक, प्रशासनिक र परम्परागत प्रकृतिको दबाबबाहिर गई निर्मम निर्णय गर्ने अवसर अर्थमन्त्रीलाई छ ।बजेटले ध्यान दिनुपर्ने आठौं पक्ष हो नियन्त्रित वैदेशिक ऋण लिएर बजेटमा स्रोतको व्यवस्थापन । गत चैत मसान्तसम्म मुलुकको ११ खर्ब १४ अर्ब ८१ करोड रुपैयाँ ऋण छ । यो ऋण रकम प्रतिनेपाली ३८ हजार १ सय रुपैयाँ हुन आउँछ । यस वर्षको अनुमानित कुल गार्हस्थ्य उत्पादन (जीडीपी) को करिब ३० प्रतिशत बराबर मात्रै सार्वजनिक ऋण छ । अन्तर्राष्ट्रिय अभ्यासअनुसार जीडीपीको ५०६० प्रतिशतसम्म ऋण लिने अभ्यास भए पनि दीर्घकालीन दायित्व सिर्जना हुने हुँदा स्रोत छैन भन्दैमा जथाभावी लिन हुँदैन । बहुपक्षीय दातृ निकायहरूले विषम परिस्थितिमा सर्तसहितको ऋण दिने हुँदा हाम्रो प्राथमिकताका क्षेत्रमा मात्रै ऋण लिने व्यवस्था गर्नुपर्छ ।तसर्थ, थोरै स्रोतले बढ्दो चुनौती सामना गर्ने प्रयास यसपटकको बजेटले गर्नुपर्नेछ । कोरोनाको सन्त्रासपूर्व राष्ट्रिय योजना आयोगका उपाध्यक्ष नेतृत्वको स्रोत समितिले १७ खर्ब रुपैयाँभन्दा बढीको बजेट सीमा दिएको थियो । लकडाउनपछि यो आकार नघटाए पनि चालु वर्षकै हाराहारीभन्दा ठूलो बजेट ल्याउने सोचाइ अर्थ मन्त्रालयको छैन । यस वर्ष १५ खर्ब ३२ अर्बको बजेट ल्याएकोमा खर्च गर्न नसकेर १३ खर्ब ८५ अर्ब मात्रै हुने अर्थ मन्त्रालयको संशोधनसमेत पूरा नहुने निश्चित छ । आउँदो वर्ष पनि सरकारी खर्च उल्लेख्य हुने कुनै गतिलो आधार छैन । यसकारण विनियोजन हुने अंक र त्यसका आधारमा हुने खर्चका कारण वित्तीय अनुशासनहीनता बढिरहेको भन्ने आलोचना कम गर्न पनि सानो आकार र कार्यान्वयनयोग्य मात्रै बजेट ल्याउनुपर्छ ।"
कोरोनाले विश्वव्यवस्था परिवर्तन गर्दैन,"नेपालमा प्रभावनेपालमा प्रभावचाहिँ २००८ को वित्तीय संकटले ल्याएको हास्यास्पद आन्दोलनजस्तो होला । त्यो बेला आन्दोलन अकुपाई वाल स्ट्रिट सांकेतिक थियो । त्यहाँ वित्तीय कारोबारी १ प्रतिशत जनसंख्याको कब्जामा ९० प्रतिशत अर्थतन्त्र थियो । त्यसलाई अतिक्रमण गर्ने भनेको बहुसंख्यक श्रमिक वर्गको भागीदारी बढाउने भन्ने हो । यहाँ अकुपाई बालुवाटार भनेर आन्दोलन आयो । प्रधानमन्त्रीको सरकारी निवास अकुपाई सांकेतिक रूपमा पनि गर्न मिल्दैन भन्नेसम्म सोचिएन । त्यसैले नेपालमा कोरोनापछाडि पनि कुनै नयाँ राजनीतिक शक्तिको विकासको सम्भावना देखिन्न । तर, अकुपाई बालुवाटार जस्तै कुनै अभियान नआउला भन्नचाहिँ सकिँदैन । साथै, संसारभरका मार्क्सवादी विद्वान्ले चक्रीय संकटका कारण पुँजीवादको अन्त्य आफैं हुन्छ भन्ने बिश्लेषण दिन्छन् । तर, आफैं पुँजीवादको विकल्प प्रस्तुत गर्दैनन् । पुँजीवादले अपनाउने अनुकूलनता र संकटबाट पार पाउने सम्भावनातर्फ उनीहरूको ध्यान गएको छैन ।"
मृत(?)भाषालाई श्रद्धाञ्जलि,"आहुतिको संस्कृत भाषाको राजनीति लेखले संस्कृत वाङ्मयमा आस्था राख्ने समुदायमा तरंग उत्पन्न गर्यो । संस्कृत केवल भाषा होइन यो त जीवनोपयोगी, व्यवहारोपयोगी अनन्त ज्ञान र शिक्षा समेटिएको अगाध समुद्र हो । अतः यो समुद्रमा राम्ररी पौडिन र तैरिन जोकोहीलाई आधारभूत तहको संस्कृतको ज्ञान हुनु अपरिहार्य छ । संस्कृतमा लेखिएका सयौं ऐतिहासिक अभिलेख राम्ररी पढ्न र उधिन्न नसक्दा हाम्रै इतिहास बुझ्न पनि डेनियल राइट, कर्कपेट्रिक, भगवानलाल इन्द्रजीलगायतका विदेशी लेखकले जे भने त्यही पत्याउनुपर्ने स्थिति छ । यस्तोमा संस्कृतको आधारभूत तहदेखिकै अध्ययनले हाम्रो इतिहासलाई हाम्रै आँखा र बुद्धिले वस्तुनिष्ठ तवरले हेर्न र विश्लेषण गर्न ठोस सहयोग पुग्छ । संस्कृतलाई मृत भाषा हो र यसको पठनपाठनलाई विद्यालय तहदेखि लागू गर्न व्यर्थ हुन्छ भन्दै आहुतिले लुप्त प्रायः रहेका ल्याटिन र ग्रीक भाषासँग तुलना गरे । संस्कृत भाषा मात्र नभएर विशाल ज्ञानराशि हो । आज संस्कृत पढ्नेहरूले हजारौँ वर्षपहिले रचना गरिएका संस्कृत भाषाका निबद्ध ग्रन्थ, शास्त्रहरू र शिलालेखहरूको अध्ययन सहज रूपमा गर्न सकी त्यसबाट लाभ लिन सक्छन् । संस्कृतबाहेक संसारको अरू कुन भाषामा यस्तो तागत छ ? अरूमा बूढा मरे भाषा सरे भन्छन् तर संस्कृतमा भाषिक विचलन छैन । यसरी जुन भाषा हजारौँ वर्षपहिलेदेखि समान व्याकरण र समान भाषाशैलीबाट निर्दिष्ट र प्रयुक्त हुँदै आएको छ, जसले आज पनि हाम्रो समाज, संस्कृति, दर्शन र चिन्तनधारालाई समान रूपमा प्रभावित गरेको छ, त्यो मृत मानिन्छ भने सजीव के त ? संस्कृत विगतमा समृद्ध भाषाको रूपमा रहेको तर अहिले यो व्यावहारिक प्रयोगमा नरहेकाले यसको उपादेयता खस्कँदै गएकाले संस्कृतको अध्ययनअध्यापनलाई उच्च विश्वविद्यालयमा अनुसन्धान कार्यमा मात्र सीमित गर्नुपर्ने तर्क नितान्त अवैज्ञानिक र असंगत छ । संस्कृत हिजोजस्तै आज पनि सबल र समृद्ध छ । हिजोजस्तै आज पनि व्यवहारमा दिनहुँ प्रयोगमा आइरहेको छ । लेखमा प्रयोग गरेको आहुति, राजनीति, पञ्चायती, बलात्, भाषाजस्ता शब्द संस्कृत होइनन् ? यदि हुन् भने ती शब्दको अर्थ, बनोट प्रक्रिया र त्यसबाट बन्न सक्ने अरू शब्दबारे के आजको समाजलाई आवश्यक ज्ञान दिनु वा हुनु जरुरी छैन ? संस्कृतको अध्ययनले नेपाली र नेपालमा बोलिने अन्य भाषाको शब्दभण्डारलाई मात्र बलियो बनाउँदैन अपितु त्यसमा मिठास भर्न र तिनमा साहित्यिक जीवन दिनसमेत योगदान गर्छन् । आज नेपालीलगायत नेपालमा प्रचलित मैथिली, भोजपुरी, अवधी, नेवारीलगायत अधिकांश भाषा संस्कृतकै जगमा उभिएका हुन् । यी भाषाहरूमा प्रयोग हुने अधिकांश शब्द पनि या त संस्कृतकै तत्सम शब्द छन् त्यो नभए संस्कृतकै तद्भव रूपहरू जस्तै वृद्धबाट बूढो, कर्णबाट कान, हस्तबाट हात छन् । आज नेपालमा सबैभन्दा बढी बोलिने, सम्पर्क र सरकारी कामकाजको भाषाको रूपमा रहेको नेपाली भाषाको वर्णमाला हुबहु संस्कृत भाषाबाटै आएको हो । संस्कृतले जन्माएका क, ख, ग, घ जस्ता छत्तीसवटा व्यञ्जन र अ, आ, इ, ई जस्ता बाह्रवटा स्वरवर्ण संस्कृतकै हुन् । तिनै वर्णमा टेकिएर विचारविमर्श हुन्छ, भावना र चाहना अभिव्यञ्जित हुन्छन् भने संस्कृतको अध्ययन प्राथमिक तहबाट हुनु के बोझ हो ? के संस्कृत हिन्दु उच्च जातिको मात्र हो ? संस्कृतलाई केवल हिन्दु उच्च जातिको भाषा भनेर यसलाई हेय बनाउने तर्क आपत्तिजनक छ । संस्कृत सबैको हो । यो त जसले पढ्यो त्यसकै हुन्छ । विभाग वा विश्वविद्यालय कुन स्तरबाट अध्ययन अध्यापन गराउने भन्ने कुरा त्यसले समेट्ने विषयवस्तुले निर्धारण हुन्छ । संस्कृत विश्वविद्यालयमा पढाइ हुने चारवटै वेद, व्याकरण, षट् दर्शन (वैशेषिक, न्याय, सांख्य, पूर्व मीमांसा, उत्तर मीमांसा, योग) इतिहासपुराण, साहित्य, धर्मशास्त्र, सिद्धान्त तथा फलित ज्यौतिष, राजनीतिशास्त्र, अर्थशास्त्र, गणितशास्त्रजस्ता विषय कुनै यौटा विभागबाट सञ्चालन हुन सक्छन् ? अनाम आचार्य, थापाथली, काठमाडौं"
राष्ट्रवाद अफिम त होइन ?,"राष्ट्रवादी उत्तेजनाको सीमायस पटक नेपालको कालापानीलिपुलेकलिम्पियाधुरा क्षेत्रमा भारतले सडक उद्घाटन गरेपछि युवाविद्यार्थी आक्रोश सडकमा पोखिएको छ । अन्तर्राष्ट्रियतावादी कम्युनिस्ट क्रान्तिकारी पार्टीको राष्ट्रवादी सरकारबाट गिरफ्तारी र दमनपछि यही आक्रोश सामाजिक सञ्जालमा भारतको नक्सादेखि प्रधानमन्त्री मोदीको तस्बिर जलाउने उपक्रमसम्ममा अभिव्यक्त भएको छ । राजधानीका सडकदेखि मोफसलका चौबाटासम्म आक्रोशको ज्वाला दन्काउनेहरूमा धेरैजसो अन्तर्राष्ट्रियतावादी क्रान्तिकारी नै देखिन्छन् । सीमामा तारबार लाउने उत्तेजनादेखि अवैध सडक लिजमा दिने बकवासबीच सोच्नैपर्ने पक्ष हो सीमा अतिक्रमणको बुद्धिमत्तापूर्ण प्रतिरोध राष्ट्रवादी भुमरीमा फस्ने गरी चलाउने हो र ? सरकारी अकर्मण्यताबाट जनताको ध्यान मोड्ने गरी अगाडि बढाउने हो र ?हुन त दीनहीन देशका जनतामा राष्ट्रवादको मात्रा चर्को हुने र ठूला देशका ठूला शासकहरूले गर्ने अपमान र बलिमिच्याइँविरुद्ध उग्र प्रतिक्रिया सहजै पोखिने रहेछ । अन्य विदेशीले आफ्नो देशविरुद्ध छिसिक्क केही भन्नु हुँदैन, राष्ट्रवादीहरूको हातबाट उसको पुतला जलिहाल्छ । ठूला देशले गरेका बलिमिच्याइँ र ठ्लूा नेताअभिनेताहरूले गरेका अपमानको विरोधमा प्रदर्शन भइहाल्छ । ठूला देशका ठूला शासकहरूको सशक्त प्रतिकार गर्न नसकिने हुनाले होला, तिनको नस्ल, रूपरंग र भाषासँग मिल्ने स्वदेशीलाई आक्रमण वा गालीगलौज गरेर भए पनि रिस शान्त गरिन्छ, बलमिच्याइँ र अपमानको बदला लिइन्छ । सशक्त रूपमा राजनीतिक प्रतिरोध, सैनिक प्रतिवाद वा कूटनीतिक पहल गर्न नसकेरै होला, भावनात्मक विरोध सडक, गल्ली, चोकदेखि सामाजिक सञ्जालसम्म छताछुल्ल पोखिन्छ । यस अर्थमा अपमान र बलमिच्याइँले जलाएको मनमस्तिष्कलाई शमन गर्ने राष्ट्रवादी अफिम निकै प्रभावकारी रहेको तथ्य मोदी र ओलीलाई राम्ररी थाहा छ ।कुनै सशक्त जनप्रतिरोध नहुँदा जसरी कोरोना महाव्याधिले भ्रष्ट र निकम्मा सरकारको आयु बढाएको छ, त्यसरी नै सीमा विवादले महाव्याधिबाट जनतालाई बचाउन गर्नैपर्ने कामकारबाहीबाट भाग्ने सरकारको अकर्मण्यतालाई छोपछाप गर्ने खतरा पनि छ । आफ्नो न्यायपूर्ण आक्रोश भ्रष्ट सरकारको अकर्मण्यता बचाउने अभियानको झन्डा त बन्ने होइन ? सडकदेखि सामाजिक सञ्जालमा पोखिएको आक्रोशलाई देश र जनताको हितमा केन्द्रित गर्नलाई जनमानसले आफ्नै राष्ट्रवादी विचारव्यवहारमाथि प्रश्न उठाउने बेला झएको छ । ट्वीटर :"
मानचित्रमा छुटेको मेरो देश,प्रज्ञा
राजनीतिमा स्थिरताको खोजी,"अन्तर्राष्ट्रिय अभ्यासराजनीतिक दलको अवधारणा बेलायतबाट विकसित भएको मानिन्छ । सत्रौं शताब्दीको अन्त्यतिर बेलायतमा पहिलो दल बनेको थियो । वेबसाइटमा प्राप्त जानकारीअनुसार, बेलायतको सत्ताधारी कन्जर्भेटिभ पार्टीको केन्द्रीय समिति (बोर्ड) केवल १९ सदस्यीय छ । लेबर पार्टीको नेसनल एक्जिक्युटिभ कमिटी जम्मा ४१ जनाको छ । तेस्रो ठूलो दल स्कटिस नेसनल पार्टीको नेसनल एक्जिक्युटिभ कमिटीमा १८ जना छन् । संयुक्त राज्य अमेरिकाको सबैभन्दा पुरानो डेमोक्रेटिक पार्टीको सर्वोच्च कार्यकारिणी समिति ३१४ सदस्यीय छ भने रिपब्लिकन पार्टीको केन्द्रीय कार्यसमिति १७१ सदस्यीय । यी त भए युरोप र अमेरिकाका दलहरू । हाम्रा दललाई युरोपेली वा अमेरिकीसँग तुलना गर्न मिल्दैन भनिएला । नेपाली दलीय राजनीतिमा भारतीय राजनीतिको ठूलो प्रभाव छ । त्यसकारण भारतीय दलहरूको केन्द्रीय समितिबारे विश्लेषण बढी सान्दर्भिक होला । भारतमा राष्ट्रिय र क्षेत्रीय दलका लागि छुट्टाछुट्टै कानुनी व्यवस्था छन् । केन्द्रीय संसद्को निर्वाचनमा खसेको कुल मतको कम्तीमा ६ प्रतिशत प्राप्त गरेको र चार प्रान्तबाट कम्तीमा चार सांसद जितेको दललाई राष्ट्रियको मान्यता दिइन्छ । त्यसअनुसार अहिले भारतमा आठ राष्ट्रिय दल छन् । त्यस्तै, प्रदेशसभाको निर्वाचनमा कम्तीमा ६ प्रतिशत मत पाएको र दुइटा सदस्य जितेको पार्टीले प्रदेशस्तरीय दलको मान्यता पाउँछ । पछिल्लो तथ्यांकअनुसार, भारतमा प्रदेशस्तरीय दल ५३ वटा छन् । सबैभन्दा पुरानो दल भारतीय राष्ट्रिय कांग्रेसको केन्द्रीय कार्यकारिणी समिति केवल ५१ सदस्यीय छ । सत्ताधारी भारतीय जनता पार्टीको केन्द्रीय कार्यसमितिमा १७१ सदस्य छन् । भारतीय कम्युनिस्ट पार्टीको संरचना अन्यभन्दा फरक रहे पनि केन्द्रीय कार्यकारिणी समितिमा लगभग १५० सदस्य छन् । क्षेत्रीय पार्टीहरूमा सबैभन्दा नयाँ मानिएको आम आदमी पार्टीको केन्द्रीय कार्यसमिति केवल २३ जनाको हुने त्यस दलको विधानमा उल्लेख छ । भारतका अन्य राष्ट्रिय र क्षेत्रीय पार्टीहरूको वेबसाइटमा केन्द्रीय समितिबारे पर्याप्त जानकारी छैन । सीमावर्ती बिहारमा नीतीश कुमार नेतृत्वको सत्तारूढ जनता दल (युनाइटेड) को पछिल्लो केन्द्रीय कार्यसमितिको बैठकमा ९१ सदस्य उपस्थित रहेको त्यस पार्टीको वेबसाइटमा उल्लेख छ । अर्थात्, भारतमा राष्ट्रिय वा क्षेत्रीय जुनै प्रकारको दल भए पनि चार, पाँच वा आठ सयको केन्द्रीय समिति देखिँदैन । हाम्रै देशमा पनि सबैभन्दा पुरानो दल नेपाली कांग्रेसको केन्द्रीय कार्यसमिति लगभग ९० सदस्यीय मात्र छ ।तसर्थ दलहरूको निर्माण, कार्यसमिति र कार्यविधिबारे खासै बोल्न नरुचाउने हाम्रो कानुनले विभाजनलाई निरुत्साहित गर्दैमा मुलुकमा राजनीतिक स्थिरता सम्भव छैन । स्थिरताका लागि अन्य उपाय राजनीतिक स्थिरताको कानुनी राज्य (रुल अफ ल) सँग पनि सम्बन्ध रहेको कतिपय राजनीतिशास्त्रीको धारणा छ । जुन देशमा कानुनी राज्य बलियो हुन्छ, त्यहाँ दलकेन्द्रित राजनीति हुन्छ । जहाँ कानुनी राज्य कमजोर छ, त्यहाँ व्यक्तिकेन्द्रित राजनीति हुने हो । व्यक्तिकेन्द्रित राजनीति भएको ठाउँमा दल विभाजनको सम्भावना बढी हुन्छ ।बेलायत र अमेरिकामा बलियो कानुनी राज्य रहेकाले दलकेन्द्रित राजनीति भइरहेको पाइन्छ । भारतमा पनि पछिल्लो दशकमा त्यस्तै अभ्यासको प्रयास हुँदै छ । अहिले हामीकहाँ दल विभाजनलाई सहज हुने अध्यादेश प्रधानमन्त्री ओलीको ठाडो आदेशमा आएको थियो । कमजोर कानुनी राज्य र व्यक्तिकेन्द्रित राजनीतिकै कारण यसमा अपहरण प्रकरण पनि जोडिन पुग्यो । राजनीतिक स्थिरताको खोजी केवल दल विभाजनलाई निरुत्साहित गरेर होइन कि, कानुनी राज्यको मान्यतालाई इमानदारीपूर्वक लागू गर्दा हुन्छ ।"
चीनले डब्लूएचओलाई २ अर्ब डलर दिने,"बेइजिङ (एजेन्सी) चीनले विश्व स्वास्थ्य संगठन (डब्लूएचओ) लाई २ अर्ब अमेरिकी डलर सहयोग प्रदान गर्ने भएको छ । उक्त रकम दुई वर्षभित्र प्रदान गर्ने निर्णय भएको चिनियाँ राष्ट्रपति सी चिनफिङले सोमबार बताएका छन् । विश्वव्यापी रूपमा फैलिएको कोभिड१९ नियन्त्रण तथा न्यूनीकरणका लागि संयुक्त राष्ट्रसंघीय निकायलाई चीनले उक्त रकम सहयोग गरेको सीको भनाइ छ । विश्व स्वास्थ्य सम्मेलनका क्रममा राष्ट्रपति सीले कोरोना भाइरससम्बन्धी सम्पूर्ण विवरण चीनले डब्लूएचओ र अन्य देशहरूलाई उपलब्ध गराउने पनि जानकारी दिएका छन् । हामी कोरोना भाइरस नियन्त्रण र उपचारसम्बन्धी आफ्ना अनुभव सबैलाई बाँड्न चाहन्छौं, हामीले हाम्रो स्रोत र शक्ति पनि वितरण गर्न चाहन्छौं, सीले भने । संगठनलाई अमेरिकाले यसअघि दिँदै आएको सहयोग कटौती गरेका बेला चीनले भने सहयोगको हात फैलाएको हो । अमेरिकाले सहयोग कटौती गर्ने घोषणा गरेपछि विश्वभरबाट आलोचना भएको थियो । विश्वव्यापी महामारीका कारण संगठनलाई अहिले अझ धेरै आर्थिक सहयोगको आवश्यकता रहेको भन्दै संगठनले सहयोगका लागि अपिल गर्दै आएको छ ।"
माल्दिभ्समा हजारौं अलपत्र,"नेपाल सरकारले समयमै उद्धारका लागि चासो नदेखाउँदा माल्दिभ्समा रहेका नेपालीहरू स्वदेश फर्कन नपाएर छटपटाइरहेका छन् । त्यसमाथि विगत केही दिनयता माल्दिभ्समा बढिरहेको कोरोना भाइरस (कोभिड१९) को संक्रमणले उनीहरूलाई थप त्रसित बनाएको छ । माल्दिभ्समा हालसम्म एक हजार नब्बे जनामा संक्रमण पुष्टि भएको छ । तीमध्ये १४ जना नेपाली छन् । माल्दिभ्समा कोरोना भाइरसको पहिलो संक्रमण ७ मार्चमा पुष्टि भएको थियो । त्यसपछि क्रमशः अन्तर्राष्ट्रिय उडानदेखि लकडाउनसम्म लागू गरिएको छ । अन्य मुलुकका नागरिकहरूजस्तै माल्दिभ्स आउने नेपालीमध्ये अधिकांश पर्यटन क्षेत्रमा काम गर्ने गरेका छन् । तर, कोभिड१९ को महामारीका कारण माल्दिभ्सको अर्थतन्त्रको प्रमुख आधार पर्यटन क्षेत्र नै धराशायी बन्न पुगेको छ । युरोपेली, चिनियाँ, अस्ट्रेलियनदेखि भारतीय पर्यटकहरूको आकर्षक गन्तव्यका रूपमा चिनिन्छ माल्दिभ्स । त्यहाँ रहेका अधिकांश होटल, रिसोर्टहरूमा पनि विदेशी लगानी नै छ । महामारीका कारण माल्दिभ्सको अर्थतन्त्रको मेरुदण्ड पर्यटन क्षेत्र अहिले ठप्प छ । होटल, रेस्टुराँ तीन महिनादेखि बन्द छन् । जबकि माल्दिभ्सले यो वर्षमात्र वार्षिक २० लाख पर्यटक भित्र्याउने लक्ष्य थियो । त्यो लक्ष्यमा ठूलो धक्का लागेको छ । माल्दिभ्सले वार्षिक गर्ने कुल विदेशी मुद्रा आम्दानीमा पर्यटन क्षेत्रको योगदान ६० प्रतिशत हुने गरेको छ । महामारीका कारण अर्थतन्त्रलाई अकल्पनीय क्षति पुगेको माल्दिभ्सका राष्ट्रपति इब्राहिम मोहमेद सोलिहले नै सार्वजनिक रूपमा बताइसकेका छन् । मार्च १५ मा सार्क सदस्य राष्ट्रका प्रमुख र उच्च अधिकारीहरूबीच भएको भिडियो कन्फरेन्सका क्रममा राष्ट्रपति सोलिहले कोरोना महामारीले माल्दिभ्सको अर्थतन्त्रमा नराम्रो धक्का पुगेको र अन्तर्राष्ट्रिय सहयोगको आवश्यकता रहेको बताएका थिए । सोलिहले दुई महिनाअघि अर्थतन्त्रको त्यस्तो तस्बिर पस्किँदा माल्दिभ्समा भाइरसको संक्रमण न्यून थियो । पछिल्लो दुई महिनामा संक्रमणमा निकै वृद्धि भएको छ । यसबाट पनि माल्दिभ्सको अर्थतन्त्रमा पुगेको क्षति सहजै सहजै अनुमान लगाउन सकिन्छ । त्यसको प्रत्यक्ष असर १० हजारको संख्यामा रहेका नेपाली कामदारहरूलाई पनि परेको छ । कतिपय नेपालीहरूको रोजगारी गुमेको छ भने धेरैको भने व्यापार व्यवसाय कम हुँदा घर फर्कने दिन पर्खँदै दिन कटाइरहेका छन् । त्यहाँ रहेका नेपालीमध्ये अधिकांश रिसोर्ट, होटल र रेस्टुराँ काम गर्दै आएका छन् । तर, विगत दुई महिनादेखि रिसोर्ट बन्द हुँदा उनीहरू त्यत्तिकै बस्नुपरेको छ । हाउस मेडको संख्या पनि ठूलै छ । माल्दिभ्समा रहेका नेपालीहरूका अनुसार करिब दुई हजारको संख्यामा नेपाली हाउस मेड छन् । माल्दिभ्समा नेपाली चिकित्सकहरू मात्र २ सयको हाराहारीमा छन् । चिकित्सकहरू सबै मालेमा छन् । सरकारी अस्पतालमा काम गर्छन् । महिनामा कम्तीमा ९ लाख रुपैयाँ जति कमाउँछन् । त्यसैगरी २ हजारको हाराहारीमा घरेलु कामदारका रूपमा नेपाली महिलाहरू छन् । दुई सयभन्दा बढी विभिन्न कन्स्ट्रक्सन कम्पनीमा काम गर्छन् । कतिपय नेपालीहरूले त आफ्नै व्यवसाय पनि सुरु गरेका छन् । तिनैमध्येका हुन् पर्वतका मेघनाथ भुसाल । भुसाल मालेमा बस्न थालेको झन्डै दुई दशक भयो । महामारी सुरु हुनुअघिसम्म उनको रेस्टुराँ र होटलको व्यवसाय राम्रै थियो । तर, लकडाउनका कारण पुरै व्यवसाय ठप्प छ । उनकोमा काम गर्ने नेपालीहरू पनि बेरोजगार भएका छन् । डेढ वर्षदेखि पाइराइडाइज रिसोर्ट एन्ड स्पा काम गर्दै आएकी थिइन् मोरङकी सन्ध्या बराल । रिसोर्ट बन्द भएकाले उनी पनि घर जाने पर्खाइमा छिन् । बिर्तामोड, झापाका अन्जन उप्रेती माल्दिभ्स आएको दुई महिना पनि भएको थिएन लकडाउन सुरु भयो । उनी अस्ट्रेलियन रिसोर्टमा काम गर्न पुगेका थिए । उक्त रिसोर्ट अप्रिलमा उद्घाटन गर्ने कार्यक्रम थियो । तर, लकडाउनका कारण स्थगित भयो । भर्खर आएको भए पनि उप्रेती पनि घर जाने बाटो हेरिरहेका छन् । केही समयअघि कान्तिपुरसँगको कुराकानी उप्रेतीले जागिरभन्दा ज्यान ठूलो भएकाले छिटो घर जान चाहेको बताएका थिए ।घर फिर्ने दिन पर्खाइमा रहेका उनीहरूलगायत अधिकांश नेपालीहरूको जीवन लामो समयको लकडाउन र बढ्दो संक्रमणले त्यहाँ रहेका नेपालीहरूको जीवन अत्यासलाग्दो बनेको छ । नहोस् पनि कसरी ? उनीहरूकै आँखा अगाडै त्यहाँ रहेका विदेशीहरूमध्ये अधिकांशको उद्धार भइसकेको छ । उद्धार नहुनेमा नेपाली र बंगलादेशी मात्र रहेको त्यहाँ कार्यरत नेपालीहरूको भनाइ छ । भारतले पनि पछिल्लो समय आफ्ना नागरिकलाई उद्धारलाई तीव्रता दिएको छ । विदेशमा रहेका भारतीयहरूको उद्धारका लागि बन्दे भारत अभियान नै सुरु गरिएको छ । माल्दिभ्समा करिब ३० हजार भारतीय छन् । १५ सयभन्दा बढीको उद्धार भइसकेको छ । उनीहरूलाई पानी जहाजबाट उद्धार गरिएको हो ।जबकि भारत सरकारले आफ्नै खर्चमा नागरिकहरूको उद्धार गरिरहँदा नेपालीहरूले काठमाडौंसम्म लाग्ने हवाई भाडा आफैं व्यहोर्ने पनि जनाए । माल्दिभ्सका नेपालीहरूले घर फिर्तीका लागि सरकारदेखि नेतासम्म गुहारे । पत्रपत्रिकामार्फत आफ्नो पीडा पोखे । सामाजिक सन्जालमा लेखे । तर, उनीहरूको कुनै सुनुवाइ भएको छैन । सरकारीस्तरबाट औपचारिकता मात्र निभाइयो । माल्दिभ्स हेर्ने कोलम्बोस्थित नेपाली दूतावासका कर्मचारीले एकाधपटक फोन घुमाए । तर, त्यहाँ रहेका नेपालीहरूको उद्धारका लागि कुनै ठोस पहल भएन । माल्दिभ्स सरकारले विदेशी नागरिकलाई आआफ्नो देश फर्कन खुला पनि गरेको छ । तर, नेपालबाट कुनै पहल नहुँदा त्यहाँ रहेका नेपालीहरूको उद्धार हुन सकेको छैन । तर उनीहरूका आँखा सामुन्ने नै सँगै काम गर्ने अन्य मुलुकका नागरिकहरू धमाधम घर फर्किरहेका छन् । ह्वाट्सअपमा छिनछिनमा आउने विदेशी नागरिक उद्धार भएका सूचनाहरूले उनीहरूलाई झन् व्यग्र बनाउँछ । आँखा सामुन्ने अरू देशका साथीहरूलाई तिनीहरूको सरकारले उद्धार गर्दा मन दुख्दो रहेछ, माल्दिभ्सकै एउटा रिसोर्टमा कार्यरत बर्दियाका सरोज चापागाईँले फोनमा भने । अवस्था सामान्य भएको भए चापागाईं यतिबेला परिवारसँगै घरमा हुन्थे । उनले मेको पहिलो सातामा घर जानका लागि पहिलेदेखि नै तयारी पनि थालेका थिए । तर, महामारीका कारण नियमित उडान बन्द हुँदा उनी माल्दिभ्समै रोकिएका छन् । सरकारबाट आस गर्दागर्दा थाकियो, अब त जहिले नियमित उडान होला त्यतिबेला जानुपर्ला, उनले भने ।"
हङकङको संसद्मा तनाव,"हङकङ (एजेन्सी) चिनियाँ राष्ट्रगानसम्बन्धी प्रस्तावित कानुनबारे हङकङको संसद्मा विवाद उत्पन्न भएपछि केही प्रजातन्त्रवादी सांसदहरूलाई जबर्जस्ती बाहिर निकालिएको छ ।प्रस्तावित नयाँ कानुनमा चिनियाँ राष्ट्रगानको अनादर गर्नु अपराध हुने प्रावधान उल्लेख गरिएको छ । उक्त अध्यादेश पारित हुने प्रक्रियालाई प्रभावित पार्न सक्ने संसदीय समितिको नेतृत्वबारे सांसदहरूबीच विवाद भएको थियो ।संसद् भवनबाट जबर्जस्ती बाहिर निकालिएका एक सांसद एडी चुले हङकङमा लोकतन्त्र नभएको पुनः पुष्टि भएको बताएका छन् । यदि हङकङमा लोकतन्त्र भएको भए हामीले यसरी संघर्ष गर्नै पर्दैनथ्यो, उनले भने दुर्घटनावश हामीलाई यो परिस्थितिसम्म पुग्न बाध्य पारियो । मैले त संसद्भित्र र बाहिर पनि थप भिडन्त हुने देखिरहेको छु ।संसद्मा भएको तनावले चीनको विशेष प्रशासकीय क्षेत्र हङकङभित्रको विद्यमान गहिरो विभाजनलाई संकेत गरेको छ । कोरोना भाइरस महामारी फैलिएसँगै हङकङमा गतवर्ष सुरु भएको सडक आन्दोलन सेलाएको थियो । तर पुनः विरोध प्रदर्शन सुरु हुने देखिएको छ । हङकङको संसद्मा यसअघि पनि भिडन्तहरू भएका थिए । पछिल्ला केही दिनमा भएको यो दोस्रो झगडा हो । अध्यादेशहरू हेर्ने र तीबारे निर्णय गर्न मतदानको मिति तोक्ने संसदीय समितिको नेतृत्व कसले गर्ने भन्ने विषयमा संसद्मा मतभेद रहेको थियो । संसद्का अध्यक्षले गतसाता चीन पक्षधर सांसद चान किनपोरलाई समितिको नेतृत्व छान्नका लागि निर्वाचन गराउन जिम्मेवारी दिएका थिए ।सोमवार संसद्को बैठक सुरु हुनुअघि चान २० जनाभन्दा बढी सुरक्षाकर्मी वरिपरि राखेर अध्यक्षको कुर्सीमा बसेका थिए । तर लोकतन्वादी सांसदहरू उनीतिर जान खोजे, सुरक्षाकर्मीले उनीहरूलाई जना दिएनन् । त्यसलगत्तै उनीहरूले विरोध जनाउन मात्र के थालेका थिए एक जना सांसदलाई सुरक्षकर्मीले कम्बलले छोप्न खोजेपछि अरू सांसदहरू चिच्याए । केही मिनेट भएको तनावका क्रममा एकजना सांसद भुइँमा लडेर घाइते भए । त्यसबीचमा कतिपय सांसदहरू उफ्रेर अध्यक्षको कुर्सीसम्म पुग्ने प्रयास गरेका थिए । तर सुरक्षाकर्मीले उनीहरूलाई बीचमै रोके । अधिकांश लोकतन्त्रवादी सांसदहरूलाई बाहिर निकालिएपछि बेइजिङलाई समर्थन गर्ने स्टारी लीलाई उक्त समितिको अध्यक्ष निर्वाचित गरियो । चीनले उक्त कानुन यथाशक्य चाँडो पारित होस् भन्ने चाहेको बीबीसीले उल्लेख गरेको छ । तर संसदीय समितिले महिनौंदेखि नेतृत्व चयन गर्न नसकेकाले रोकिएको थियो । अब उक्त कानुन पारित गर्न सजिलो भएको विपक्षीहरूको भनाइ छ । संसद्मा भएको घटनाले चीनले हङकङलाई कसरी आफ्नो प्रभावभित्र सीमित पार्न खोज्छ भन्ने देखिएको छ । हङकङमा सेप्टेम्बरमा संसदीय चुनाव हुँदै छ । लोकतन्त्र पक्षधरहरू यो चुनाव अर्को कार्यकालसम्मका लागि स्थगित गर्नुपर्ने पक्षमा छन् । लोकतन्त्र पक्षधर समूहले संसद्मा विध्वंश मच्चाएका र संसद्लाई काम गर्न नदिएको बेइजिङको आरोप छ । गत वर्ष सुपुर्दगीसम्बन्धी एउटा प्रस्तावित कानुन लोकतन्त्रपक्षधरले संसद्मा रोक्न नसकेपछि हङकङमा चर्को विरोधका साथै लामो आन्दोलन भएको थियो ।"
सरकारले सहयोग र समन्वय नगरे उद्योग व्यवसाय बन्द गर्ने चेतावनी,"उनीहरूले विभिन्न वित्तीय तथा मौद्रिक औजार उपयोग गर्नसमेत सुझाएका थिए । उद्योगी व्यवसायीलाई प्रोत्साहन गर्ने पक्षमा राष्ट्र बैंक रहेपछि अरू क्षेत्रलाई मर्का पर्न दिन नहुने गभर्नर अधिकारीले बताए । निजी क्षेत्रले ब्याज छुटलगायत विभिन्न माग गरिरहेको समयमा गभर्नर अधिकारीले भने, कोभिडकै कारणले कोही मर्कामा पनुपर्ने अवस्था आउनु हुँदैन, उनले भने, उद्योगी व्यवसायीलाई राहत दिँदा वित्तीय क्षेत्रलाई पनि जोगाउनुपर्छ ।पीडितका लागि वैशाखदेखि असारसम्म पाकेको ब्याजमा २ प्रतिशत बिन्दुले कम गर्न, ब्याज पुँजीकरण गर्न, कर्जाको पुनर्तालिकीकरण, पुनर्संरचनालगायत सुविधा ल्याइसकिएको र आगामी दिनमा थप सुविधा ल्याइने अधिकारीले जानकारी दिए । अन्तरक्रियामा बैंक तथा वित्तीय संस्था परिसंघका अध्यक्ष पवन गोल्यानले बैंक र व्यवसायी मिलेर अघि बढ्नुपर्नेमा जोड दिए । कोरोनाका कारण आर्थिक गतिविधि सुस्ताएकाले स्वदेश तथा विदेशबाट पुँजी ल्याउन प्रोत्साहन गर्नुपर्ने उनको भनाइ छ । बैंकहरूले आफू पनि बाँचौं र अरूलाई पनि बचाऊँ भन्ने नीति अंगिकार बैंकर्स संघका अध्यक्ष भुवन दाहालले बताए । तेस्रो त्रैमासमा बैंकहरूको नाफा घटे पनि औसतमा नोक्सानको अवस्था नरहेको उनको भनाइ छ । अहिले बैंकहरूले नाफा मात्र नहेरेको उनको दाबी छ । संक्रमणकालीन अवस्था सकिएलगत्तै पनि आन्तरिक रूपमा स्रोत संकलनको सम्भावना नभएकाले विदेशबाट व्यावसायिक ऋण लिन उनले कर्पोरेट हाउसहरूलाई सुझाए । विद्यमान अवस्थामा उद्योग व्यवसायलाई दोस्रो बजारमा सूचीकरण भई सहज रूपमा पुँजी व्यवस्थापन गर्न धितोपत्र बोर्डका अध्यक्ष भीष्मराज ढुंगानाले आग्रह गरे ।"
उद्यम चलाउन उद्योग र वाणिज्यको पास,"काठमाडौं (कास) लकडाउनमा उत्पादन र आपूर्ति व्यवस्थालाई सहज बनाउन सरकारले उद्योग प्रतिष्ठान सञ्चालन तथा सवारी पास वितरण थालेको छ । उद्योग वाणिज्य तथा आपूर्ति मन्त्रालयले मापदण्ड बनाएर पास दिइरहेको हो । लकडाउनभर तोकिएका उद्योग प्रतिष्ठान सञ्चालन तथा सवारी पाससम्बन्धी मापदण्ड२०७७ गत शुक्रबारको मन्त्रिपरिषद्बाट स्वीकृत भएको छ, मन्त्रालयका उपसचिव वीरेन्द्र बस्नेतले भने, मापदण्डअनुसार उद्योगका लागि उद्योग विभाग र व्यावसायिक फर्मढुवानीका लागि वाणिज्य आपूर्ति तथा उपभोक्ता हित संरक्षण विभागले पास दिन्छ । पासका लागि उद्योगव्यवसायको कर अनिवार्य चुक्ता भएको हुनुपर्छ । दर्ता नभएका फर्महरूले पास पाउने छैनन् । पासका लागि नेपाल उद्योग वाणिज्य महासंघ (एफएनसीसीआई), नेपाल चेम्बर अफ कमर्सलगायत संस्थाले सिफारिस गर्नुपर्छ, बस्नेतले भने, त्यसका आधारमा विभागले अध्ययन गरेर पास उपलब्ध गराउँछ । कुखुरा, खसी, बोका, राँगा, माछालगायत पशुपन्छी ढुवानी गर्न सम्बन्धित व्यावसायिक कम्पनी वा फर्म, बिक्रीस्थलमा काम गर्ने तथा आपूर्ति व्यवस्थापनसँग सम्बन्धित कर्मचारी र कामदारलाई कम्पनी वा फर्मको नाम एवं व्यावसायिक स्थलसमेत उल्लेख गरी सम्बन्धित कम्पनी वा फर्मले निवेदन दिन सक्छन् ।उपभोग्य अवधि तोकिएको हल्का पेय पदार्थलगायत तयारी खाद्य पदार्थ उत्पादन भइसकेको स्थानबाट बजार तथा सम्बन्धित बिक्रेतासम्म पुर्याउने र म्याद गुज्रेका सामान फिर्ता ल्याउने सम्बन्धमा सम्बन्धित उत्पादन वा आपूर्तिकर्ता कम्पनी वा फर्म, विकास आयोजनाका लागि आवश्यक निर्माण सामग्री, उद्योगधन्दाका लागि आवश्यक कच्चा पदार्थ र मेसिनरी पार्टपुर्जा पैठारी तथा ढुवानी गर्ने व्यावसायिक कम्पनी वा फर्मले निवेदन दिन सक्ने मापदण्ड छ । विभागबाट उपलब्ध निवेदन फारममा आवश्यक कागजात संलग्न गरी आफू सदस्य रहेको नेपाल चेम्बर अफ कमर्स वा नेपाल उद्योग वाणिज्य महासंघ वा नेपाल समुद्रपार निकासी पैठारी संघको कार्यालयमा बुझाउने, मापदण्डमा भनिएको छ, संस्थाहरूको संलग्न कागजात तथा व्यहोरा जाँचबुझ गरी सवारी पासका लागि सिफारिससहित संकलित निवेदन र संलग्न कागजात प्रत्येक हप्ताको बुधबार र शुक्रबार २ बजेभित्र विभागमा उपलब्ध गराउने, त्यसपछि विभागबाट आवश्यकता र औचित्यका आधारमा आवश्यक संख्यामा हरियो र नीलो रङको पास जारी गरिनेछ । सरकारले अत्यावश्यकसहित ४२ उद्योग सञ्चालन गर्ने नीतिअनुसार पास वितरण गरे पनि साना व्यवसायीले भने वितरण प्रणाली अव्यावहारिक भएको गुनासो गरेका छन् । एफएनसीसीआई, चेम्बरलगायत संस्थाले त्यत्तिकै सिफारिस गर्दैनन् । सिफारिसका लागि ती संस्थाकै सदस्य हुनुपर्छ, होलसेल व्यवसायी सञ्जयकुमार फुयालले भने, पास वितरणमा सिन्डिकेट भयो । खुद्रा व्यापार संघका अध्यक्ष राजकुमार श्रेष्ठले पनि पास वितरणमा साना व्यवसायीलाई दुःख दिने नियत देखिएको बताए । उपभोक्ता अधिकार अनुसन्धान मञ्चका अध्यक्ष माधव तिमिल्सिनाले पनि सिफारिसका लागि कुनै संस्थालाई अघि सार्नु उपयुक्त नरहेको धारणा राखे । दर्ता भएको, कर तिरेको पास दिनुपर्छ, यो ठीक हो । तर पासका लागि कुनै एउटा संस्थालाई अगाडि सार्नु कानुनसम्मत ठीक होइन, यो कार्टेलिङ हो, उनले भने । स्थानीय तहले तोकेको समयमा वा समय नतोकेको अवस्थामा बिहान र साँझ आआफ्नो व्यावसायिक कारोबार सञ्चालनमा ल्याउने, कारोबार गर्दा सधैंझै मूल्यसूची, बिलबीजक जारी गर्ने र म्याद गुज्रेको सामान अलग्गै राखी वितरकलाई नै फिर्ता गर्ने व्यवस्था गर्न पनि मापदण्डमा भनिएको छ । उपत्यकाका काठमाडौं, ललितपुर र भक्तपुरमा सञ्चालन हुने उद्योग प्रतिष्ठानको हकमा मात्र ती प्रतिष्ठानले सिफारिस गर्नुपर्ने उल्लेख छ । उद्योग विभागले चामल, दाल, चिउरा, चिनी बिस्कुट, पाउरोटी, पीठो, चाउचाउजस्ता दैनिक उपभोग्य खाद्यवस्तु, पानी प्रशोधन, औषधि, स्वास्थ्य सामग्री, साबुन उत्पादन तथा प्याकेजिङ गर्ने उद्योगलाई पास दिनेछ ।"
साना र लघु उद्यममा सबैभन्दा बढी नाफा,"काठमाडौं (कास) नेपालभर सञ्चालित व्यवसायमध्ये लघु तथा साना व्यवसायको नाफा सबैभन्दा बढी रहेको केन्द्रीय तथ्यांक विभागले जनाएको छ । विभागले ०७५ वैशाखमा गरेको आर्थिक सर्वेक्षणको अन्तिम नतिजाले यस्तो तथ्य सार्वजनिक गरेको हो ।लघु र साना व्यवसायको औसत वार्षिक नाफा ३४६ रहेको पाइएको छ । मझौला उद्यमको औसत वार्षिक नाफा ३१ प्रतिशत र ठूला उद्योगको वार्षिक औसत नाफा २१४ प्रतिशत रहेको अध्ययनको निष्कर्ष छ । विभागले नेपालभरका ९ लाख ९ सय २४ वटा व्यवसायमाझ गरेको सर्वेक्षणका आधारमा यस्तो निष्कर्ष निकालिएको हो । नेपालभर रहेका यी उद्यमले २९ खर्ब १५ अर्ब ६० करोड बराबरको सेवा तथा वस्तु बिक्री गरेको सर्वेक्षणले देखाएको छ । यो परिमाणमा सेवा तथा वस्तु बिक्रीबापत यी उद्यमले कुल ८ खर्ब ५३ अर्ब २१ करोड नाफा गरेको तथ्यांक छ । विभागका अनुसार १ देखि ९ जनासम्म संलग्न उद्यमलाई लघु, १० देखि ४९ व्यक्ति संलग्न साना, ५० देखि ९९ जनासम्म संलग्न व्यवसाय मझौला र सय जनाभन्दा बढी संलग्न व्यवसायलाई ठूलो भनी व्याख्या गरिएको हो । एउटा लघु उद्यमले वार्षिक १० लाख ८४ हजारको सेवा तथा उत्पादन बिक्री गर्ने गरेको सर्वेक्षणले देखाएको छ । यो परिमाणको बिक्रीबापत ती उद्यमले वार्षिक ३ लाख ७५ हजार नाफा गर्ने गरेको अध्ययनले देखाएको छ ।साना उद्यमले वार्षिक रूपमा औसत १ करोड ७८ लाख ९० हजार बराबरको सेवा तथा वस्तु बिक्री गर्ने गरेको र ६१ लाख ८४ हजार रुपैयाँ नाफा गर्ने गरेको अध्ययनको निष्कर्ष छ । यस्तै मझौला व्यवसायले वार्षिक रूपमा औसत करिब १४ करोड रुपैयाँ बराबरको सेवा तथा वस्तु बिक्री गर्ने गरेको र ४ करोड ३३ लाख रुपैयाँ नाफा गर्ने गरेका छन् । ठूला व्यवसायले औसत ६६ करोडको सेवा तथा वस्तु बिक्री गर्ने गरेको र १४ करोड १० लाख रुपैयाँ नाफा गर्ने गरेको अध्ययनले देखाएको छ ।आकार अनुसारका चारवटै वर्गमा पर्ने व्यवसायको औसत बिक्री वार्षिक ३२ लाख ३६ हजार हुने र औसतमा नाफा ९ लाख ४७ हजार हुने अध्ययनमा उल्लेख छ । नेपालमा वार्षिक रूपमा हुने सेवा तथा वस्तु उत्पादनको ठूलो हिस्सा मझौला व्यवसायको छ । ठूला व्यवसायले करिब ३८ प्रतिशत वस्तु तथा सेवा बिक्रीको हिस्सा ओगटेका छन् । लघु उद्यमले भने ३२ प्रतिशत हिस्सा लिएका छन् । साना उद्योगको हिस्सा करिब २१ र मझौला उद्योगको हिस्सा साढे ९ प्रतिशत छ । तर हिस्साअनुसार उनीहरूको नाफा भने फरकफरक छ । नेपालभर ९ लाख २३ हजार उद्यममध्ये ४ लाख ६२ हजार उद्यम दर्ता रहेको आर्थिक सर्वेक्षणले देखाएको छ । यो कुल व्यवसायको ५० प्रतिशत हो । यस्तै ४ लाख ६० हजार व्यवसाय दर्ता नरहेको सर्वेक्षणले देखाएको छ । यी व्यवसायमध्ये करिब ३० प्रतिशतमा प्रबन्धक महिला छन् । यस्तै ५४ प्रतिशत अर्थात् करिब ५ लाख व्यवसायका प्रबन्धक ४० वर्षमुनिका युवा रहेको अध्ययनले देखाएको छ ।"
प्रदेशसभाले बोलायो बजेट अधिवेशन,सुरुङमार्गका लागि लगानी प्रस्तावयसैबीच भीमफेदीकुलेखानी सुरुङमार्गमा संघीय सरकारको सहलगानीका लागि प्रस्ताव गर्ने निर्णय पनि मन्त्रिपरिषद् बैठकले गरेको छ । प्राविधिकलगायत सबै अध्ययन सकेर टेन्डर प्रक्रिया सुरु गर्ने चरणमा पुगेको प्रदेश सरकारले यसका लागि संघीय सरकारसँग लगानीका लागि प्रस्ताव गर्ने निर्णय गरेको आन्तरिक मामिला तथा कानुनमन्त्री शालिकराम जम्कट्टेलले जानकारी दिए ।
भेरीबबईमा दुई अर्बको ठेक्का रद्द,"निर्माणाधीन भेरीबबई बहुउद्देश्यीय आयोजनाको डाइभर्सनअन्तर्गत दोस्रो चरणको संरचना निर्माणको ठेक्का रद्द भएको छ । हाइड्रोमेकानिकलतर्फ गेट तथा पेनस्टक पाइप निर्माणका लागि गरिएको दुई अर्बको ठेक्का रद्द भएको हो ।लकडाउनका कारण सार्वजनिक खरिद ऐन२०६३ अनुसार प्रतिस्पर्धा हुन नसकेपछि जलस्रोत तथा सिँचाइ विभागले बोलपत्र रद्द गरेको आयोजनाका सूचना अधिकारी कृष्ण उपाध्यायले जानकारी दिए । ठेक्का रद्द भएपछि बहुउद्देश्यीय आयोजनाको काम प्रभावित हुने देखिएको छ । चार वर्षभित्र काम सकेर बिजुली बाल्ने योजना थियो, उनले भने, ठेक्का रद्द भएपछि चालु आवमा पुनः टेन्डर प्रक्रिया सुरु गर्नुपर्ने भएको छ ।दोस्रो चरणअन्तर्गत पावरहाउस, हेड वर्क्स, सर्जसाफ्ट, पेनस्टक पाइप (फलामको पाइप) निर्माणलगायत काम छन् । ठेक्का रद्द भए पनि सिभिल निर्माणतर्फ बाँध बनाउने काम भइरहेको उपाध्यायले बताए । बाँधस्थलमा पुलसहितका ६ वटा गेट र पेनस्टक पाइप निर्माणका लागि गरिएको टेन्डर रद्द भएको हो । पुनः लागत मूल्यांकन गरेर टेन्डर गर्न समय लाग्ने भएकाले आयोजनाको काम लम्बिने अवस्था आएको उनको भनाइ छ । पहिलो चरणमा सुरुङ निर्माणको काम तोकिएको समयअघि नै सकिएपछि चालु आवको साउनदेखि आयोजनाको दोस्रो चरणका काम थालिएका हुन् । आयोजनाका अनुसार हाइड्रोमेकानिकल निर्माणअन्तर्गत गेट तथा पेनस्टक पाइपका काम पर्छन् । बाँध बनाइसकेपछि नदीको पानी खोल्न र बन्द गर्न गेट प्रयोग हुन्छ, उपाध्यायले भने, सुरुङभित्र पानी पठाउने कामका लागि समेत गेटहरूको आवश्यकता पर्छ । सुरुङबाट बाहिर निस्केको पानी पेनस्टक पाइपमार्फत पावरहाउससम्म लगेर टर्बाइनमार्फत बिजुली निकाल्ने आयोजनाको योजना छ । यसका लागि नै आयोजनाले बोलपत्र आह्वान गरेको थियो ।भेरीको पानी बबईमा खसालेर बाँके र बर्दियाको ५१ हजार हेक्टर जमिनमा सिँचाइ र ४८ मेगावाट विद्युत् उत्पादन गर्ने भेरीबबई बहुउद्देश्यीय डाइभर्सन आयोजनाको लक्ष्य छ । सिँचाइ विभागद्वारा संशोधित गुरुयोजनाअनुसार टनेल निर्माण, बाँध, विद्युत्गृह, हाइड्रोमेकानिकल, इलेक्ट्रोमेकानिकललगायत काम गर्नुपर्ने आयोजनाले जनाएको छ । आयोजनाको लागत ३३ अर्ब १९ करोड रुपैयाँ छ । आयोजनामा अहिलेसम्म ३९४ प्रतिशत भौतिक प्रगति र ३१६० प्रतिशत वित्तीय प्रगति भएको छ ।"
युवालाई नगरको बिनाधितो स्वरोजगार कर्जा,"लकडाउन लम्बिँदै गएको र बेरोजगारी समस्यालाई दृष्टिगत गरी रूपन्देहीको तिलोत्तमा नगरपालिकाले युवालाई स्वरोजगार बनाउन बिनाधितो कर्जा दिने भएको छ । उत्पादनमूलक काम गरेर स्वरोजगार बन्न चाहनेलाई नगरले प्रतिव्यक्ति चार लाख रुपैयाँसम्म सहुलियतपूर्ण कर्जा दिने निर्णय गरेको हो । पहिलो चरणमा दुई करोड रुपैयाँ कर्जा प्रवाह गर्ने गरी युवालाई उद्यम प्रस्ताव गर्न आह्वान गरिएको नगर प्रमुख वासुदेव घिमिरेले बताए । इच्छुकले आफूले गर्न चाहेको उद्यमसम्बन्धी प्रस्ताव नगरपालिकामा पेस गर्नुपर्नेछ, उनले भने, प्राप्त प्रस्तावअनुसार नेपाल बैंक लिमिटेडसँगको सहकार्यमा युवालाई सहुलियतपूर्ण कर्जा प्रदान गरिनेछ । नगरपालिकाले गत कात्तिकमा गरेको लगानी सम्मेलनमा नेपाल बैंकसँग सहुलियतपूर्ण कर्जाका लागि सम्झौता गरेको थियो । सोहीअनुसार नगरपालिकाले बैंकको रिजर्भ कोषमा रकम जम्मा गरिसकेको छ । बेरोजगार युवालाई लक्ष्य गरिएको योजनाबाट सानोतिनो रकमले केही काम गर्न चाहनेहरू लाभान्वित हुने नगरपालिकाको विश्वास छ ।अहिलेका लागि कर्जाको ब्याजदर पुरुषको हकमा वार्षिक ४ दशमलव ५० प्रतिशत, महिलाको हकमा वार्षिक ३ दशमलव ५० प्रतिशत छ । नगरपालिकाले पहिलो चरणमा कम्तीमा ५० जना त्यस्ता बेरोजगारलाई छान्नेछ, जसले उत्पादनमुखी लघु उद्यम गरेर सफल बनून् र अर्को चरणमा कर्जा लिन चाहनेले सिकून्, प्रमुख घिमिरेले भने । छनोटका लागि नगर कार्यपालिकाले छुट्टै समिति गठन गरेको छ । उक्त समितिले आएका प्रस्तावमा छलफल गरी कर्जा दिन उचित युवा छान्नेछ । यो सुविधा दिएबापत नगरपालिकाले युवा स्वरोजगार गराउन सकिने अपेक्षा गरेको उनले बताए । कार्यक्रमले केही गर्ने सोच बनाएका तर आर्थिक हिसाबले विपन्न युवामा हौसला दिने काम गर्ने तिलोत्तमा चेम्बर अफ कमर्सका द्वितीय उपाध्यक्ष रामचन्द्र पाण्डेको भनाइ छ । यसरी सबै स्थानीय तहले आफ्ना जनतालाई सुविधा दिने हो भने देश समुन्नत हुन समय लाग्दैन, उनले भने, यो जनताका लागि अवसर र स्थानीय सरकारका लागि आर्थिक पाटोमा वृद्धिदर हुने संकेत हो । कर्जाको लाभ लिन सके यसले युवालाई आत्मनिर्भर बनाई पारिवारिक र सामाजिक खुसियालीमा सहयोग पुग्ने युवा व्यवसायी सुनीलकुमार जैसवालको भनाइ छ । हामीले व्यवसाय सुरु गर्दा यस्तो अवसर थिएन, उनले भने, चर्को ब्याजदरमा बैंकबाट लिएको ऋण तिर्न नसक्दा कति व्यवसायी धराशायी बनेका पनि छन् । लकडाउन भइरहँदा घरमै बसेर गर्न सकिने उद्यमतर्फ युवा आकर्षित भएर लाग्न सके नगरपालिकाको अभियानले साथर्कता पाउने उनले बताए । बैंकमा रहेको नगरपालिकाको बचतलाई धितो मानेर सिफारिस आएका व्यक्तिलाई कर्जा दिइने नेपाल बैंक लिमिटेड, मणिग्राम शाखाका प्रमुख लोकनाथ भुसालले जानकारी दिए । यसले कृषितर्फ योगदान र लगानीका साथै आर्थिक रूपमा कमजोर वर्गलाई उकास्न मद्दत गर्छ, उनले भने, ब्याजदरको सहुलियत पनि जनताका लागि फलदायी हुनेछ । कर्जा प्राप्त गर्ने युवा १८ देखि ५० वर्ष उमेर समूहको र कुनै पनि बैंक तथा वित्तीय संस्थाबाट कर्जा नलिएको हुनुपर्ने नगरपालिकाले बताएको छ । नगरपालिकामा १ लाख २३ हजार जनसंख्यामा ७ सय ६८ सूचीकृत बेरोजगार छन् । बेरोजगारको संख्या शून्य पार्न पनि कार्यक्रम फलदायी हुने नगरपालिकाको विश्वास छ । महिला, दलित, पछाडि पारिएको वर्ग, समुदाय र वैदेशिक रोजगारीबाट फर्किएकाहरूलाई कर्जामा प्राथमिकता दिइने उपप्रमुख जागेश्वरी चौधरीले जानकारी दिइन् ।"
मकै खेतीमा फौजी कीरा,संखुवासभा (कास) लकडाउनको मार खेपिरहेका यहाँका किसानलाई फौजी कीराको अर्को मार थपिएको छ । यति बेला किसानले लगाएको मकै बालीमा फौजी कीराको प्रकोप बढेको छ । यसले किसानले लगाएको मकै बारी उजाड देखिन थालेको छ । जिल्लाका १० स्थानीय तहको करिब ३५ हेक्टर क्षेत्रफलमा फौजी कीरा लागेको किसानले बताएका छन् । फौजी कीराले मकैका पात खाएर सखाप पारेको चैनपुर नगरपालिकाका किसान प्रेमबहादुर राईले जानकारी दिए । कीराको प्रकोपले यसपालि मकै बाली भित्र्याउन नपाइने चिन्तामा किसान रहेको उनको भनाइ छ । पशुपालनमा समेत यसको असर परेको उनले बताए । किसानले मकै गोड्ने बेलामा बाक्लो गरी उम्रिएका मकैलाई घाँसका रूपमा प्रयोग गर्ने गरेका थिए । साथै मकैका दाना पनि गाईवस्तुलाई खुवाउने गरेका थिए । फौजी कीराको प्रकोप देखिएपछि कृषि प्राविधिकले किसानलाई नियन्त्रणको परामर्श दिएका छन् । प्रकोप नियन्त्रण गर्न सचेतना कार्यक्रम गरिएको कृषि ज्ञान केन्द्रका प्राविधिक सरोज राईले जानकारी दिए । यो कीराको प्रकोप जिल्लामा गत वर्षदेखि देखिन थालेको उनको भनाइ छ ।
स्ट्यान्डर्ड चार्टर्डले दियो १ करोड १६ लाख,"काठमाडौं (कास) स्ट्यान्डर्ड चार्टर्ड बैंकले सरकारले स्थापना गरेको कोरोना भाइरस संक्रमण रोकथाम, नियन्त्रण तथा उपचार कोषमा १ करोड १६ लाख रुपैयाँ सहयोग गरेको छ । उद्योग वाणिज्य तथा आपूर्तिमन्त्री लेखराज भट्टलाई शनिबार उक्त रकम हस्तान्तरण गरिएको बैंकले जनाएको छ ।"
सेल पेबाट कोरोना बिमा,काठमाडौं (कास) भुक्तानी प्रदायक कम्पनी सेल पेले आफ्ना ग्राहकका लागि घरमै बसी कोरोना बिमा खरिद गर्न सक्ने सुविधा उपलब्ध गराएको छ । सेल पेले सगरमाथा इन्स्योरेन्स कम्पनीसँगको सहकार्यमा ग्राहकका लागि उक्त सुविधा ल्याएको हो । ग्राहकले सेल पेको मोबाइल वा वेब एप्लिकेसनमार्फत कोरोना बिमा खरिद गर्न सक्छन् ।
पुनरुत्थानकेन्द्रित बजेट ल्याउन सुझाव,"काठमाडौं (कास) नेपाल चेम्बर अफ कमर्सले आगामी आर्थिक वर्षको बजेट आर्थिक पुरुत्थानमा केन्द्रित हुनुपर्ने सुझाव दिएको छ । चेम्बरले राजस्व सचिवलाई बुझाएको सुझावमा आगामी आवको बजेट कोभिड१९ ले अर्थतन्त्रमा पुर्याएको असरलाई हेरी चरणबद्ध रूपमा आर्थिक प्याकेज ल्याउन सुझाइएको छ । बजेटमार्फत नेपाललाई आत्मनिर्भर बनाउन योजनाबद्ध कार्यक्रम, पुँजीगत खर्चको प्रभावकारी उपयोग र अनावश्यक सरकारी खर्च नियन्त्रण गरिनुपर्नेमा चेम्बरले जोड दिएको छ ।"
जो चम्किए संगीतले संसारभर,"भीम निरौला : अर्को आशास्वरबाटै बेलायतको चर्चित रियालिटी शो ब्रिटिन्स गट ट्यालेन्ट मा अर्का नेपालीले चर्चा कमाइरहेका छन् । उनी हुन्, भीम निरौला । दिवेशलाई अमेरिकन आइडलले चिनायो तर भीम निरौला सात वर्षअगाडि नै भाइरल भएका थिए । गीत थियो, सन्डे मर्निङ लभ यू । भीमको आवाज आमगायकको भन्दा अनौठो सुनिन्थ्यो, शब्द पनि भिन्न लाग्ने अनि भिडियो पनि त्यस्तै हँसाउने खालको । त्यसैले यो गीत मन पराउने भन्दा मजाक गर्ने धेरै थिए । खिस्सी गरेरै सही, गीतले खुब चर्चा पायो । त्यसयता ओझेलमा परेका भीमले वैशाख दोस्रो साता सरप्राइज दिए, त्यही गीत सन्डे मर्निङ लभ यू बाट । ब्रिटिन्स गट ट्यालेन्ट को १४ औं संस्करणको अडिसन राउन्डमा भीमले त्यो गीत गाएर साँच्चै धमाका गरे । बडो प्रफुल्लित र विन्दास भएर मञ्चमा प्रस्तुति दिए, विदेशी अडियन्सको वाहवाही बटुले । यसैले उनलाई विभिन्न प्रकारका कला पस्किएर मनोरञ्जन दिने यस शोको दोस्रो राउन्डमा पुर्याएको छ । ५४ वर्षीय भीमले गाउँदै निर्णायकसम्म पुगेर उनीहरूलाई पनि नचाएका थिए । उनी स्टेजबाट निस्किएपछि निर्णायकहरू डेभिस वालिएम्स, एल्सा डिक्सन र अमान्डा होल्डेनले एकसाथ सन्डे मर्निङ लभ यू गाएर अर्का निर्णायक सिमन काउवेललाई जिस्काए । त्यसपछि दर्शकदीर्घाबाट आई वान लभ यू एभ्री डे गुन्जिएको थियो ।"
संघीय प्रणालीलाई बेवास्ता,"सरकारले शुक्रबार ल्याएको नीति तथा कार्यक्रममा पुरानै केन्द्रीयतावादी मानसिकता झल्किएको भन्दै प्रदेश सरकारहरूले असन्तुष्टि जनाएका छन् । संघीय मामिलाका जानकारहरूले पनि नीति तथा कार्यक्रममा संघीयतका सिद्धान्त र व्यवस्थालाई उपेक्षा गरिएको टिप्पणी गरेका छन् । गण्डकी प्रदेशका आर्थिक मामिला तथा योजनामन्त्री किरण गुरुङले सामाजिक सञ्जालमै नीति तथा कार्यक्रमको गन्तव्य संवैधानिक छ कि छैन भनेर प्रश्न उठाएका छन् । उनले संघीय शासन प्रणालीविपरीत सोझै स्थानीय तहसम्मका कार्यक्रम राखिनुले संघीय व्यवस्था नै समाप्त हुने होइन भनेर संशयसमेत व्यक्त गरेका छन् । उनले तल्लो तह स्वास्थ्य चौकीसम्मको काममा केन्द्रले नै हात हाल्न खोजेर संघीयताको मर्ममाथि प्रहार गरिएको बताए । यतिबेला प्रदेश र स्थानीय तहले खेलेको भूमिकालाई बिर्सिइएको छ । प्रदेश र स्थानीय तहलाई बलियो बनाउनुपर्नेमा त्यसको अधिकार क्षेत्रमा प्रवेश गरेर नीति तथा कार्यक्रम ल्याइएको छ, उनले कान्तिपुरसँग भने, कोरोना महामारीले थला परेको मुलुकलाई त्यसबाट उकास्ने सन्दर्भका कार्यक्रम अस्पष्ट र द्विविधायुक्त छन् । उनले नीति तथा कार्यक्रममा कोभिड१९ ले पार्ने क्षतिको अनुमान नगरिएको टिप्पणी गरे ।सरकारको आगामी आर्थिक वर्षको नीति तथा कार्यक्रममा वडास्तरबाट सञ्चालन हुने कार्यक्रमहरू पनि समेटिएका छन् । पूर्वप्रधानमन्त्री बाबुराम भट्टराईले प्रदेश र स्थानीय तहका कार्यक्रमसमेत संघबाट वाचन गरेर संघीयताको धज्जी उडाइएको सामाजिक सञ्जालबाटै टिप्पणी गरेका छन् ।सरकारले स्वास्थ्य पूर्वाधार, शिक्षा, रोजगारी र आर्थिक पुनरुत्थानलाई प्राथमिकता दिइएको बताए पनि सबै क्षेत्रमा कार्यक्रम छरिएका छन् । पुराना कार्यक्रमलाई निरन्तरता दिइएको छ । त्यसले निश्चित स्रोतका बीच अहिलेको संकट सामना गर्न कठिनाइ हुने देखिन्छ । त्यसमाथि स्वास्थ्य, शिक्षा, रोजगारी, सिँचाइ, कृषिलगायत सबै क्षेत्रमा प्रदेश र स्थानीय तहबाट हुने कार्यक्रम पनि केन्द्रकै योजनामा समेटिएका छन् । प्रदेश १ का आर्थिक मामिला तथा योजनामन्त्री इन्द्रबहादुर आङबोले ठूला रूपान्तरकारी, ठूलै प्रतिफल दिने र गौरवका योजनाहरू मात्रै संघीय सरकारको कार्यक्रम बन्नुपर्नेमा मझौला र साना काम पनि नीति तथा कार्यक्रममा समेटिनु संघीयताको सिद्धान्तविपरीत भएको टिप्पणी गरे । नीति तथा कार्यक्रममार्फत ल्याइएका अधिकांश कार्यक्रम प्रदेश र स्थानीय तहबाट हुने खालका छन्, उनले भने, तलबाट हुने कार्यक्रम पनि संघमै राख्ने र त्यहींबाट गर्ने हो भने संघीयताको के अर्थ भयो । मन्त्री आङबोले संघीयता कार्यान्वयनको दृष्टिकोणले नीति तथा कार्यक्रम अत्यन्तै कमजोर भएको बताए । सबै मैले नै गर्छु भन्ने भावना देखियो । तल पनि सरकार छन् भन्ने बिर्सिइएको छ, उनले थपे, ठूलाबाहेक मझौला र धेरै खाले योजना प्रदेशले तथा साना, सेवा प्रवाहका योजना स्थानीय तहले गर्नुपर्ने हो । तर त्यसलाई पूरै बेवास्ता गरिएको छ । उनले नीति तथा कार्यक्रममा संघीयता कार्यान्वयनका कुरा लेख्दै आए पनि कार्यक्रम त्यसविपरीत आउने गरेको बताए ।नीति तथा कार्यक्रममा वित्तीय हस्तान्तरणको वैज्ञानिक प्रणाली कार्यान्वयन ल्याई प्रदेश र स्थानीय तहहरूलाई स्रोत सुनिश्चित गरिने लेखिएको छ । तर विगतका वर्षहरूमा त्यसअनुरूपको व्यवहार नभएको र यस वर्षको नीति तथा कार्यक्रम हेर्दा पनि जेठ १५ मा आउने बजेटबाट त्यस्तो अपेक्षा राख्न सकिने ठाउँ नरहेको मन्त्री आङबोले बताए । सुदूरपश्चिम प्रदेशका आर्थिक मामिला तथा योजनामन्त्री झपटबहादुर बोहराले पनि नीति तथा कार्यक्रमबाट सन्तुष्ट हुने ठाउँ नरहेको बताए । नीति तथा कार्यक्रमका कमीकमजोरीलाई सुधार गरेर बजेट ल्याइनुपर्ने उनले उल्लेख गरे ।संघीय मामिलाका जानकार खिमलाल देवकोटाले नीति तथा कार्यक्रम पूरै केन्द्रीकृत मानसिकता र सोचमा आएको बताए । प्रदेश र स्थानीय तहले गर्ने काम संघबाटै हुने भन्न मात्र बाँकी रह्यो, उनले भने । देवकोटाले संघीयता कार्यान्वयनको दृष्टिकोणले नीति तथा कार्यक्रमले निराश बनाएको उल्लेख गरे ।५० प्रतिशतभन्दा बढी कार्यक्रम प्रदेश र स्थानीय तहको अधिकार क्षेत्रसँग सम्बन्धित छन् । प्रदेश र स्थानीय तहले गर्ने काम केन्द्रबाट गर्न खोजिएको छ, उनले भने, यिनै काम प्रदेश र स्थानीय तहले पनि गर्छन् । ससाना योजना हटाएर प्रदेश र स्थानीयसँग समन्वय गरी साझेदारीमा गर्छौं भनिनुपर्थ्यो ।प्रदेश २ का नीति तथा योजना आयोगका उपाध्यक्ष भोगेन्द्र झाले सानासाना योजनाका कुरा गरेर नीति तथा कार्यक्रमलाई अनावश्यक रूपमा लामो बनाइएको बताए । कोभिड१९ महामारी नियन्त्रणका लागि प्रदेश र स्थानीय सरकारलाई के स्रोत दिने ? रोजगारी सिर्जनाको वातावरणका लागि खोइ योजना ? उनले भने, अपेक्षा त त्यता थियो । लकडाउनले पुर्याउने क्षतिको न्यूनीकरण र जनतालाई राहतको कुरा आउनुपर्नेमा परम्परागत ढंगको फेहरिस्त मात्रै आयो । झाले अहिलेको परिस्थितिबाट मुलुकलाई बाहिर ल्याउन प्रदेश सरकारमार्फत संघले कार्यक्रम सञ्चालन गर्न जनसंख्या तथा महामारीको प्रभाव हेरेर विशेष प्याकेज उपलब्ध गराइनुपर्ने बताए । प्रत्येक प्रदेशलाई सहयोग गर्छु भन्ने ठाउँमा सबै आफैं गर्छु भन्ने आएको छ, उनले भने, प्रदेशलाई जिम्मेवार नबनाएर प्रदेशको डोरी आफैंसँग राख्न खोज्नु नै संघीयतामाथिको हस्तक्षेप हो । उनले महामारीका कारण सिर्जित परिस्थितिले मारमा परेका सबै क्षेत्रका मानिस राहतको र सीमा क्षेत्रमा अड्किएका र विदेशमा रहेकाहरू उद्धारको पर्खाइमा रहेको उल्लेख गर्दै भने, त्यतातर्फ केन्द्रित स्पष्ट कार्यक्रम आउनुपर्नेमा आत्मप्रशंसाले भरिएको नीति तथा कार्यक्रम आयो ।"
दूध किन्न जाँदा प्रहरीको लट्ठीले खुट्टा भाँचियो,"सधैंझैं आइतबार बिहान नजिकैको दूध पसल जाँदै थिए वीरगन्ज१६ का ६७ वर्षीय नागेन्द्र पटेल । नेपाल दूरसञ्चार कम्पनीका सेवानिवृत्त कर्मचारी पटेल दुई नातिनीका लागि हरेक दिन त्यसैगरी दूध लिन जान्थे । नयाँ बसपार्कबाट नेसनल मेडिकल कलेज जाने मोडमा पुगेपछि त्यहाँ रहेका प्रहरीले उनलाई कहाँबाट आएको ? कहाँ जान लागेको ? सोधेर जहाँबाट आएको उतै फर्किन आदेश दिए । चोकमा अरू मानिस पनि उभिइरहेका थिए । प्रहरीले यति भनेपछि पटेल फर्किए । पछाडि फर्किनेबित्तिकै जोडले दाहिने खुट्टामा प्रहरीले लट्ठी प्रहार गर्यो । उनी त्यहीं ढले । चिनजान रहेको बसपार्ककै रामायण होटलका साहु भोलालगायतका व्यक्तिले उनलाई बोकेर घर पुर्याए । हिँडडुल गर्न नसकेपछि छोरा गुन्जनले सोमबार बिहान ८ बजे उपचारका लागि नेसनल मेडिकल कलेज लगे । कोरोना सन्त्रासका कारण सुरुमा चिकित्सकले हेर्नै मानेनन् । खुट्टामा मात्र समस्या हो भनेर सम्झाएपछि मात्र पीपीई लगाएर उपचारको प्रक्रिया थाले । एक्सरेमा खुट्टाको हड्डी भाँचिएको पाइयो । चिकित्सकले पटेलको प्लास्टर गरिदिएका छन् । डाक्टरले तीन महिनासम्म प्लास्टर राख्न भनेका छन्, नागेन्द्र पटेल भन्छन्, घुँडाभन्दामुनि हड्डी क्र्याक भएको छ । बच्चाका लागि दूध लिन आएका वृद्ध बुवालाई किन हिर्काएको भनेर छोरा गुन्जन पटेलले अस्थायी प्रहरी चौकी बसपार्कका प्रहरीलाई सोधेका थिए । हामीले हैन, प्रहरीको टाइगर टोलीले हिर्काएको जवाफ दिए, गुन्जनले भने, साह थरका एकजना असईले पिटेको स्थानीयले देखेका छन् । वृद्ध पटेलले आदेश मानेर फर्किंदा पनि लट्ठी प्रहार हुँदा चित्त दुखाएका छन् । न त कुनै वादविवाद भयो, न त कुनै कुरा नै, उनले भने, आदेश मानेर दूध नलिई फर्किरहेकै थिएँ, तैपनि पछाडिबाट हिर्काए । हामी त आफैं लकडाउनमा निस्कन्नौं, तर बच्चाको दूधका लागि निस्कनुपर्छ । बसपार्कस्थित अस्थायी प्रहरी चौकीका इन्चार्ज सई विजय शाहीले हालसम्म पीडित आफू कहाँ नआएको बताउँछन् ।"
बायर्नको ध्यान डर्टमन्डतिर,"बर्लिनकी समर्थक हेल्गा विस्केको उत्साह । तस्बिरहरू : एपीतर विस्तार खेल अगाडि बढ्दै गयो । यससँगै बढ्यो बायर्नको खेलमाथिको नियन्त्रण पनि । खेलको १८ औं मिनेटमा थोमस मुलरले बललाई जाली पनि चुमाएका थिए, तर त्यो अफसाइड रह्यो । भार पद्धतिबाट तय निर्णय बर्लिनका लागि ठूलो राहत बनेको थियो । आखिरमा बायर्नले प्राप्त गरेको पेनाल्टीमा लेवान्डोवस्कीले गोल गरिहाले र यो उनको सिजनको ४० औं गोल रह्यो । उनले लगातार पाँचौं सिजन ४० गोलको उपलब्धिलाई छोएका छन् ।तर भन्नुपर्छ, बायर्नको खेलमा त्यो सुमधुर थिएन । जति उसले युरोपेली च्याम्पियन्स लिगमा चेल्सीलाई फेब्रुअरीताका हराउँदा प्राप्त गरेको थियो । खेल सकिन १० मिनेट अगाडि पाभर्डले दोस्रो गोल थपे र जित निश्चित गरे । यो बायर्नको वास्तवमै खेलमाथि पूर्ण नियन्त्रण भएको प्रदर्शन नै रह्यो । खाली कति भने यसमा केही प्रश्न उठाउन मिल्ने ठाउँ मात्र रहे । तय छ, जति बेला बायर्नले डर्टमन्डको सामना गर्नेछ, त्यो क्लबको खास परीक्षा हुनेछ । द गार्डियन"
प्रशिक्षणमा लगानी गर्ने वर्ष,"अनिकालमा बीउ जोगाउनु भनेझैं यस कोरोना भाइरस (कोभिड१९) को विश्वव्यापी महामारीका बेला विश्व खेलक्षेत्रले कसरी आआफ्नो खेल बचाउने र सुरक्षित तबरले अगाडि बढाउने भन्नेबारे चिन्तन गरिरहेका छन् । कतिले भाबी कार्यक्रमसमेत सार्वजनिक गरिसकेका छन् । यसमा हामी पनि अछुतो रहनुहुँदैन । कोरोना संक्रमणबाट खेल क्षेत्रमा लागेका युवापिँढीको प्रतिभा जोगाउनु सम्पूर्ण खेलकर्मीहरूको दायित्व रहन्छ भने राष्ट्रको प्रतिनिधित्व गर्ने राष्ट्रिय खेलाडीहरूको स्तर जोगाउनु राष्ट्रको मुख्य दायित्व रहन्छ ।गत वर्ष सम्पन्न १३ औं दक्षिण एसियाली खेलकुद (साग) नेपालको खेल इतिहासमै गर्व गर्न लायक र्यो । नेपाली खेलाडीहरूले ५१ स्वर्ण, ६० रजत, ९६ कांस्यसहित २ सय ७ पदक जितेर राष्ट्रको पोल्टामा हालिदिए । यो पदकपछाडि खेलाडीको पसिनाका साथै प्रशिक्षण, प्रशिक्षक, व्यवस्थापनको भूमिका पनि उत्तिकै महत्त्वपूर्ण थियो भने राष्ट्रिय खेलकुद परिषद्ले लामो समयदेखि प्रशिक्षण, पूर्वाधार र प्रतियोगितामा गरेको अर्बौं रुपैयाँको लगानीको सुखद प्रतिफल पनि र्यो ।कोभिड१९ को विश्वव्यापी महामारीका कारण अन्य क्षेत्रझैं विश्व खेलक्षेत्रका साथै नेपालको खेलक्षेत्र पनि अछुतो रहेन । वर्ष २०७७ सालको आगमनसँगै कोरोनाको त्रासदीले नेपाली खेलक्षेत्र पनि अस्तव्यस्त देखिन्छ । पत्रपत्रिका तथा सामाजिक सन्जालमा प्रशिक्षण गर्न नपाएर खेलाडीहरूको पीडा छताछुल्ल पोखिएको देख्न पाइन्छ । यी खेलाडीका पीडाहरू अत्यन्त स्वाभाविक पनि छन् । यिनले जीवनमा खेलकै लागि मात्र पसिना बगाए । यिनका प्रशिक्षकले यिनलाई खेलकै कखरा पढाए । यसै क्षेत्रको ग्रेडिङ गराए । यिनले यसैलाई इज्जत, प्रतिष्ठा र आयआर्जनको बाटो रोजे, आफ्नो प्राप्त क्षमता बचाउन र अझमाथि उठाउन यिनीहरू सधैं दत्तचित्त भएर चिन्तित रहनु स्वाभाविक हो । यिनका अभिभावक या आमाबुबा भने पनि अधिकारका लागि कराउने ठाउँ राष्ट्रिय खेलकुद परिषद्लाई नै देख्नु स्वाभाविक नै हो ।जुन प्रकारले कोरोनाको संक्रमण बढ्दै गएको अवस्था छ । सम्भवतः २०७७ साल कुनै पनि प्रतियोगिताहरू आयोजनाका दृष्टिले उपयुक्त नहुन सक्छ । तर हामीले खेलक्षेत्रमा अर्बौं रुपैयाँ लगानी गरेर प्राप्त गरेको आजको अवस्थाको नतिजाप्रति नजरअन्दाज गर्ने अवस्था छैन । खेल विज्ञानमा एउटा भनाइ छ ईफ यू डोन्ट युज ईट य लुज ईट प्राप्त अवस्थालाई निरन्तरता दिन सकिएन भने आजसम्म गरेको लगानी गुम्नेछ ।विश्वस्तरीय खेलाडी र तिनले दिने नतिजा विज्ञानसम्मत् गरिएको दीर्घकालीन प्रशिक्षण योजनाकै नतिजा हो । आजसम्म हाम्रा खेलाडीहरूले अन्तर्राष्ट्रिय प्रतियोगितामा प्राप्त गरेका नतिजा विश्लेषण नै गर्ने हो भने सबै औसत अवधिको तयारीमै प्राप्त गरेको (४ देखि ६ महिना) देखिन्छ ।दीर्घकालीन बन्द प्रशिक्षण सञ्चालन गर्दा चरणबद्ध रूपमा खेलाडीहरूको विभिन्न मोटर एबिलिटीको विकास तथा कार्यक्षमता, स्वास्थ्य अवस्था, मानसिक क्षमता आदिको सूक्ष्म तबरले नतिजा मूल्यांकन गर्न सकिने र खेलाडीको व्यक्तिगत आचरणमा समेत व्यापक परिवर्तन आउने कुरा विभिन्न अध्ययनबाट प्रमाणित भइसकेको छ । जापानमा यही जुलाई २४ बाट सुरु हुने भनिएको ३२ औं ग्रीष्मकालीन ओलम्पिक कोभिड१९ को कारण एक वर्षपछि जुलाई २३, २०२१ मा हुने भनिएको छ । यसपछि २०२१ र ०२२ मा हुने एसियन च्याम्पियनसिप र एसियाली खेलकुदलगायत विश्व च्याम्पियनसिपको तयारी पनि महत्त्वपूर्ण छ । यसैगरी घरेलु खेल गतिविधिमा पनि आगामी एक वर्षसम्म कुनै पनि प्रतियोगिता गर्ने वातावरण नदेखिएको अवस्थामा नेपाली खेलकुदले पनि दीर्घकालीन प्रशिक्षण योजना तर्जुमा गरेर वैज्ञानिक प्रशिक्षण प्रणालीको फाइदा लिँदै यस संक्रमणकाललाई अवसरका रूपमा प्रयोग गर्न सक्ने देखिन्छ ।खेलाडीलाई संक्रमणबाट सुरक्षित राख्न बन्द प्रशिक्षण उपयुक्त प्रशिक्षण विधि हुन सक्छ, हालको अवस्थामा १३ औं सागमा पदक प्राप्त गर्ने खेलाडीलाई सम्मिलित गराई बन्द प्रशिक्षण सुरु गर्दा यसको दूरगामी प्रभाव अत्यन्तै सुखद हुने देखिन्छ । कोरोनाका कारण पर्यटन क्षेत्रमा परेको दूरगामी प्रभावका कारण बन्द अवस्थामा रहेका स्तरीय होटल वा रिसोर्टहरूमा सर्तसहित बन्द प्रशिक्षण सञ्चालन गर्दा होटल व्यवसायलाई पनि केही राहत पुग्ने देखिन्छ ।(लेखक अन्तर्राष्ट्रिय एसोसिएसन अफ एथलेटिक्स महासंघका प्रशिक्षक एवं लेक्चरर हुन्)"
